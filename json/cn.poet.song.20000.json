[
    {
        "author": "赵抃",
        "paragraphs": [
            "乞得乡州乐矣哉，雪峰安静此徘徊。",
            "浙江莫谓音书隔，一日潮声两度来。"
        ],
        "title": "谒广慈大师诗颂  其一",
        "id": "e6be7f1f-cd72-4b3e-a469-8b7bfbab9cb9"
    },
    {
        "author": "赵抃",
        "paragraphs": [
            "大空西山小空东，侍者神通未知穷。",
            "庵来不言还作么，数珠提起□裴公。"
        ],
        "title": "谒广慈大师诗颂  其二",
        "id": "da61887e-72f0-4817-92ff-4aae749f1834"
    },
    {
        "author": "赵抃",
        "paragraphs": [
            "湖山深处梵王家，半纪重来两鬓华。",
            "珍重老师迎意厚，龙泓亭上点龙茶。"
        ],
        "title": "重游龙井",
        "id": "76e00f59-4a59-445e-8f20-c79754112417"
    },
    {
        "author": "赵抃",
        "paragraphs": [
            "晓登山阁一炉香，瞻企神僧到上方。",
            "人度石桥何所畏，如来原是世津梁。"
        ],
        "title": "石桥",
        "id": "2b39b7b5-6a6f-4220-a6fa-18117dbd3a80"
    },
    {
        "author": "赵抃",
        "paragraphs": [
            "阑干十二压仙瀛，占得龙峰作画屏。",
            "林映远笼千里月，湖光寒照一天星。",
            "望来瀑布真霜练，飞过沙禽半雪翎。",
            "人赏不知春已老，隔桥依旧柳青青。"
        ],
        "title": "题甘棠楼",
        "id": "6b58cfd5-df70-49be-9d18-2f2774e61efe"
    },
    {
        "author": "赵抃",
        "paragraphs": [
            "东南山水闻之久，未省人曾说义乌。",
            "万顷波涛惊客眼，始知中有绣川湖。"
        ],
        "title": "绣川湖",
        "id": "6968586c-22c5-4304-b554-f8b254c63623"
    },
    {
        "author": "赵抃",
        "paragraphs": [
            "义高德厚贤在躬，进荣退美光初终。",
            "越有神明相元功，疾忧之外康宁中。",
            "乃眷乃顾爰徂东，徒御虽寡人望雄。",
            "其高可仰厚可宗，兹行允美江淮风。",
            "父老相呼告儿童，三朝无事繄厥忠。",
            "公谋公惠世所蒙，肆安于贾田安农。",
            "温衣蔽体食饱胸，小攘大窃消奸凶。",
            "州牢县狱囚多空，欢心和气成年丰。",
            "汝曹虽騃念所从，汝心汝貌加爱恭。",
            "薪蒸勿采米忽春，亟歌屡舞驰省公。",
            "有人昔与公车逢，汝阴颍尾洛阳嵩。",
            "山有迹兮水有踪，水之鹤兮山之松。",
            "一朝赐号逍遥翁，马资仆费官与供。",
            "汝曹努力吾老癃，公若再来勤筑宫。"
        ],
        "title": "上赵少师",
        "id": "4bb60cb2-06b3-4637-afdb-9907d0733775"
    },
    {
        "author": "赵抃",
        "paragraphs": [
            "德泽涵濡得二难，百年祠馆见遗安。",
            "苍苍一片坟台石，留在行人下马看。"
        ],
        "title": "又题祠馆",
        "id": "0b5e0376-db63-41cd-83e6-01734b35b1ed"
    },
    {
        "author": "赵抃",
        "paragraphs": [
            "石龙山顶拔巍颠，我此登临骨凛然。",
            "直上更无容足地，速回犹在夕阳天。"
        ],
        "title": "题石龙山",
        "id": "639ad04d-d652-4d7f-8ee2-6efc84acf05a"
    },
    {
        "author": "赵抃",
        "paragraphs": [
            "松撼寒声竹锁阴，梵宫潇洒称行吟。",
            "庭前花意自荣落，门外山光同古今。",
            "夜榻近轩孤月满，晓锄寻药乱云深。",
            "中间若了休休事，不信欢愁解到心。"
        ],
        "title": "题东报恩寺",
        "id": "9b4b22fa-d47c-485e-b947-3e3a8b30fe6e"
    },
    {
        "author": "赵抃",
        "paragraphs": [
            "宝界香园接翠微，此焉空寂远尘机。",
            "寒冰扣晓人无垢，古剑藏秋谷有辉。",
            "水石潺顽迷客径，松云洒落护禅扉。",
            "我来笑被名缰锁，斜日匆匆策马归。"
        ],
        "title": "题瑞岩圣寿寺",
        "id": "1160840e-1785-4f8f-8647-79ac34b12329"
    },
    {
        "author": "赵抃",
        "paragraphs": [
            "马寻旧路知归去，龟放长淮不再来。"
        ],
        "title": "句  其一",
        "id": "d8a2a27c-abe1-45cf-bad8-f51a436a02ec"
    },
    {
        "author": "赵抃",
        "paragraphs": [
            "乍辞龙尾道，来刺虎头城。"
        ],
        "title": "句  其二",
        "id": "39a78d9a-91d4-4a5f-bf3b-a8965cf55def"
    },
    {
        "author": "赵抃",
        "paragraphs": [
            "灵山一片云边雨，每为熙朝作岁丰。"
        ],
        "title": "句  其三",
        "id": "9b80490b-250b-4490-b6de-4c563f893f0c"
    },
    {
        "author": "赵扬",
        "paragraphs": [
            "无正文。"
        ],
        "title": "引流联句",
        "id": "f9c194af-6322-4fb5-94c4-bbd5d15b652f"
    },
    {
        "author": "赵抗",
        "paragraphs": [
            "无正文。"
        ],
        "title": "引流联句",
        "id": "58322372-4865-4b79-a77f-fca782918c13"
    },
    {
        "author": "王照",
        "paragraphs": [
            "回首高斋拭泪痕。"
        ],
        "title": "句",
        "id": "ea5b8e38-5a90-4b58-8fe7-87d10f02c7dd"
    },
    {
        "author": "范镇",
        "paragraphs": [
            "行乐到萧寺，像殿何煌煌。",
            "僧年过九十，细话灯焰长。",
            "方忆髫龀时，初离父母乡。",
            "是时循旧迹，昼夜不暂忘。",
            "自事膏火来，日就与月将。",
            "始卒未尝暗，眉发皆如霜。",
            "御风设绛纱，求福兼异香。",
            "寒村会织女，借余坐如匡。",
            "陋巷苦志士，凿壁偷邻光。",
            "太息日已暮，百结忡心肠。",
            "类此事亿万，聊书成短章。"
        ],
        "title": "信相院慧灯",
        "id": "bd8ce915-af85-4ede-9945-dddf454912ec"
    },
    {
        "author": "范镇",
        "paragraphs": [
            "成都一都会，千里带坤维。",
            "自昔公坐啸，至今人去思。",
            "朝廷慎东注，方面要安绥。",
            "遂尔重藩屏，因之职殿帷。",
            "龙光出剑匣，讴颂走江湄。",
            "晓雪离都驭，春风入境旗。",
            "壶浆故父老，竹成旧童儿。",
            "叠足相欢跃，同心仰福禧。",
            "邦人顾若此，邑子更何其。",
            "会讲中和化，重为乐职诗。"
        ],
        "title": "送程端明再镇成都",
        "id": "f01307eb-df58-4b72-b5b5-09905a9f3923"
    },
    {
        "author": "范镇",
        "paragraphs": [
            "炎蒸无处避，此地忽如寒。",
            "松砌行无际，石房禅自安。",
            "鸳鸯秋沼涨，蝙蝠晚庭宽。",
            "登眺见田舍，衡茅半不完。"
        ],
        "title": "游昭觉寺",
        "id": "0c8b03cd-c272-4239-bcd8-e229807cd9ef"
    },
    {
        "author": "范镇",
        "paragraphs": [
            "金寺西郊外，一来烦恼摅。",
            "凡逢似仙境，鲜不属僧居。",
            "岸绿见翘鹭，溪清无隐鱼。",
            "残阳已周览，欲去几踌躇。"
        ],
        "title": "浄众寺新禅院",
        "id": "674592f6-9467-4a13-a9e0-ed24ad0bcfd7"
    },
    {
        "author": "范镇",
        "paragraphs": [
            "满叶是清霜，培根无沃土。",
            "耻作秦皇松，宁为冯异树。",
            "英灵自有风，荫蔚长如雨。",
            "可怜青青姿，不知人事古。"
        ],
        "title": "武侯庙柏",
        "id": "fbd7b814-9c11-4bd7-8ba3-70d1a549a648"
    },
    {
        "author": "范镇",
        "paragraphs": [
            "高隐郫城下，平地仍径还。",
            "门开值冠盖，帘卷为江山。",
            "沛雨人间待，浮云天外闲。",
            "泥封诏不起，明夕奉慈颜。"
        ],
        "title": "留题张少愚屋壁",
        "id": "ec3dff25-9b97-40ff-b854-b9fde8f87dd8"
    },
    {
        "author": "范镇",
        "paragraphs": [
            "匹马西归去，知君得意偏。",
            "人情重乡里，官职更神仙。",
            "晓後无衙喏，旬头有俸钱。",
            "何须驾白鹤，辛苦上青天。"
        ],
        "title": "送罗胜卿同年提举玉局观",
        "id": "3089f593-6512-44a0-b13e-66e203b813b9"
    },
    {
        "author": "范镇",
        "paragraphs": [
            "五门门里观，松桧日萧疎。",
            "道话忘心境，仙歌作步虚。",
            "坛场高突兀，廊庑四纡余。",
            "世事多纷扰，君心定了如。"
        ],
        "title": "送罗郎中登管勾玉局观",
        "id": "adc902b7-1298-4eed-8e50-828e22a2c1ec"
    },
    {
        "author": "范镇",
        "paragraphs": [
            "盛府佳招贵，严宸雅寄深。",
            "舆题仲举坐，阙挂子牟心。",
            "汉竹分新契，潘花过旧阴。",
            "当年百里骥，方此试骎骎。"
        ],
        "title": "韩太丞同守成都次韵  其一",
        "id": "dd402c0f-be98-4a34-8c08-ddf9c5958027"
    },
    {
        "author": "范镇",
        "paragraphs": [
            "近境连桑陌，先游盛竹林。",
            "并将怀旧意，持作惠时心。",
            "藻思春生笔，清机月满襟。",
            "成风锦江曲，迥上玉山岑。"
        ],
        "title": "韩太丞同守成都次韵  其二",
        "id": "d38d9024-f13d-4663-bc02-a66a6fd60f7f"
    },
    {
        "author": "范镇",
        "paragraphs": [
            "春色草将深，春寒柳未阴。",
            "青天指行栈，渌水荡离襟。",
            "後乘何为托，前旌喻此心。",
            "南枝倦飞翼，凭为寄归音。"
        ],
        "title": "韩太丞同守成都次韵  其三",
        "id": "8bdb5539-3d6c-46cf-a671-28a97b0b62e6"
    },
    {
        "author": "范镇",
        "paragraphs": [
            "几年魂梦寄西州，春晚归逢学射游。",
            "十里香风尘不动，半山晴日雨初收。",
            "指撝武弁呈飞骑，次第红妆数胜筹。",
            "夹道绮罗瞻望处，管弦旌旆拥遨头。"
        ],
        "title": "仲远龙图见邀学射之游先寄五十六言",
        "id": "f5af9540-8ca4-4977-9167-0fbd72ff8862"
    },
    {
        "author": "范镇",
        "paragraphs": [
            "春日金田驩且哗，始因民俗好纷奢。",
            "管弦齐奏喧闻野，莺燕高飞不在花。",
            "雕槛凭时见城郭，回廊行处有烟霞。",
            "方塘灵石从来信，不独当年太守夸。"
        ],
        "title": "和阎寺丞海云寺",
        "id": "e822a3e4-3d48-4070-b25a-5471500227ef"
    },
    {
        "author": "范镇",
        "paragraphs": [
            "金地环回半锦城，累年斤斧不停声。",
            "远村民舍烟未起，满寺僧筵钟尽鸣。",
            "栏槛高低资眺览，市廛言笑尚分明。",
            "阿房昔日徒虚语，壮丽应亏此画楹。"
        ],
        "title": "登崇圣阁",
        "id": "4c4be8d0-fa20-4294-ae73-eba46d83f8c3"
    },
    {
        "author": "范镇",
        "paragraphs": [
            "不知真宰是谁专，生得韶光此树偏。",
            "吟笔偶遗工部意，赋词今识翰林权。",
            "风翻翠幕晨香入，霞照危墙夕影连。",
            "移植上园如得地，芳名应在紫薇先。"
        ],
        "title": "和提刑海棠",
        "id": "3433ec85-c2a9-4d78-807d-df00d033f07f"
    },
    {
        "author": "范镇",
        "paragraphs": [
            "岁华今缓昔如流，旧日樊笼可自由。",
            "官事了时无尽极，人生安处且闲休。",
            "愚忠皎皎丹心老，归思绵绵两鬓秋。",
            "纵使海棠时节过，急行须及浣花游。"
        ],
        "title": "和成都吴仲庶见寄来韵  其一",
        "id": "644f5a1e-9444-47a6-adec-6acbab6293b4"
    },
    {
        "author": "范镇",
        "paragraphs": [
            "濯锦江深惠泽流，西人都未究踪由。",
            "耕畴拥耒春还动，织户鸣机夜不休。",
            "讲德定应劳四子，富民须合用千秋。",
            "凤凰台上需贤久，却恐龟城作蹔游。"
        ],
        "title": "和成都吴仲庶见寄来韵  其二",
        "id": "57ee2c95-4e4d-4884-9e82-5d6bf5a6c3fa"
    },
    {
        "author": "范镇",
        "paragraphs": [
            "山横双劔水双流，栖北巢南去未由。",
            "三尺素琴弹浩浩，一炉丹药咏休休。",
            "白岩霜重红梨晓，银砾烟深紫芋秋。",
            "每夜梦魂归处路，只应明月见神游。"
        ],
        "title": "和成都吴仲庶见寄来韵  其三",
        "id": "d6e7c06c-c8bc-41ca-bd3e-2fa6e77596b9"
    },
    {
        "author": "范镇",
        "paragraphs": [
            "桥外浣花溪水通，山人高隐在其中。",
            "一江丝竹喧天沸，争及松篁半日风。"
        ],
        "title": "题曹山人墅居",
        "id": "a6ac6f78-8c4f-4420-a1c8-19c06b864956"
    },
    {
        "author": "范镇",
        "paragraphs": [
            "古人惟恃众心城，何事秦皇苦好兵。",
            "本设函关禁奸诈，不知半夜有鸡鸣。"
        ],
        "title": "鸡鸣台",
        "id": "248744cd-f7fd-4f1e-9a6f-7fe9c2fa34d5"
    },
    {
        "author": "范镇",
        "paragraphs": [
            "岩雨晴犹滴，溪泉直复迂。",
            "倾崖目眩转，乱石步崎岖。"
        ],
        "title": "上岩",
        "id": "94f14796-c0f3-40eb-8fe7-8140bba884b9"
    },
    {
        "author": "范镇",
        "paragraphs": [
            "自古成都胜，开花不似今。",
            "径围三尺大，颜色几重深。",
            "未放香喷雪，仍藏蕊散金。",
            "要知空色论，聊见主人心。"
        ],
        "title": "成都观牡丹",
        "id": "752c0868-bf9f-413d-af76-7d8386902dcf"
    },
    {
        "author": "范镇",
        "paragraphs": [
            "堂构虚闲处，师心静照中。",
            "当门自流水，满院占清风。",
            "趺坐通禅观，高谈说性空。",
            "那知人世上，日月有樊笼。"
        ],
        "title": "题静照堂",
        "id": "5cc7316d-8d2e-48af-9aad-f95549e96893"
    },
    {
        "author": "范镇",
        "paragraphs": [
            "园林再到身犹健，官职全抛梦乍醒。",
            "惟有南山与君眼，相逢不改旧时青。"
        ],
        "title": "次张寺丞园",
        "id": "5e7790a0-9752-44ee-80a0-a27dd5fd0afb"
    },
    {
        "author": "范镇",
        "paragraphs": [
            "盛旦真明圣，平生伏至公。",
            "遭逢不世出，覆露与天同。",
            "谅直诚多勉，谋猷媿罔功。",
            "后王明若日，夷夏庆同风。",
            "喜气中兼外，欢谣北至东。",
            "敢图严密禁，擢处太清宫。",
            "峻拔山形大，高明地望雄。",
            "起居无忘古，坐卧只思忠。",
            "论乐嗟沦废，求音扣寂空。",
            "大和非隐伏，至理自穹崇。",
            "暧昧幽还显，尊卑降复隆。",
            "使人思舞凤，如弋慕飞鸿。",
            "世事安清谧，人心处正中。",
            "至醇当直诣，精义故旁通。",
            "本自关瑶律，还须抚素桐。",
            "天材由圣作，物理要人穷。",
            "往古为经始，来今是考终。",
            "云为极微妙，襟抱贮冲融。",
            "敛聚阴阳气，窥观造化工。",
            "因君说乐事，诗咏照光虹。"
        ],
        "title": "冯允南远贶佳作有舜律远相通之句因次韵寄之",
        "id": "fd9b4ba3-56c3-4d4c-ad18-768e8ffe8289"
    },
    {
        "author": "范镇",
        "paragraphs": [
            "小马轻舆蜀道难，身披裘褐顶峨冠。",
            "已从林下幽人往，犹作朝中旧德看。",
            "渔钓喜欢新得侣，道途瞻顾尚呼官。",
            "多惭乡友贻清唱，天外鸾音与凤翰。"
        ],
        "title": "奉和冯允南二首  其一",
        "id": "479923c0-400a-42c9-a94e-9bef4908fb68"
    },
    {
        "author": "范镇",
        "paragraphs": [
            "常望乡山忆翠微，此来时节更春晖。",
            "林间怨鹤久招隐，花外啼鹃仍劝归。",
            "云似随人飞缥缥，雨如先道洒霏霏。",
            "回思仕宦平生事，六十三年始悟非。"
        ],
        "title": "奉和冯允南二首  其二",
        "id": "2f753757-6f41-41db-9d8e-19542ddc1c60"
    },
    {
        "author": "范镇",
        "paragraphs": [
            "史君分陜惜别难，缓听长吟速行酒。",
            "荆山北面黄河南，千里封疆为己有。",
            "往来无穷西复东，衮衮轮蹄利名走。",
            "甘棠虽云勿翦伐，未必从前不伤手。",
            "当时遗爱安在哉，赖有声诗传不朽。",
            "择之寸刃如新硎，历年何啻十有九。",
            "胸中藴蓄富术业，此行直欲古人偶。",
            "近世只知厨传为，不顾虚名似箕斗。",
            "寄言道路如采诗，但问樵夫与田叟。"
        ],
        "title": "送祖龙学择之赴陜府酌饮赠别次欧阳永叔韵",
        "id": "f8ce68a1-acf8-4684-a511-433eabae4fa5"
    },
    {
        "author": "范镇",
        "paragraphs": [
            "畴昔共登仕，尔来三十秋。",
            "常睎丝绳直，窃耻鸱夷柔。",
            "蹄涔学鉅海，蚁垤依崇丘。",
            "行之不自疑，亲寡憎怨稠。",
            "于今不亟去，沦胥恐同流。",
            "努力买良田，远追沮溺游。"
        ],
        "title": "秋怀答司马君实",
        "id": "01087e4c-f235-406f-a165-04089c7b1078"
    },
    {
        "author": "范镇",
        "paragraphs": [
            "牡丹名品众，特地盛于今。",
            "西子含羞甚，东君着意深。",
            "障行施烂锦，屋贮用黄金。",
            "妾婢羣花卉，那能不妬心。"
        ],
        "title": "李才元寄示蜀中花图",
        "id": "771b6f38-825d-4be1-ab72-404a5b5a6310"
    },
    {
        "author": "范镇",
        "paragraphs": [
            "台上望城下，迢遥知几寻。",
            "湖光隐隐见，多碍柳烟深。"
        ],
        "title": "望湖台",
        "id": "2c02df47-19f8-461e-9c5c-af4a196384aa"
    },
    {
        "author": "范镇",
        "paragraphs": [
            "私船官运斗纵横，殖货交通绕近城。",
            "灯火夜凉人未散，古潭宜复万艘名。"
        ],
        "title": "万艘潭",
        "id": "21e2f83f-5f3a-43ee-bd92-ccc0cf64dd20"
    },
    {
        "author": "范镇",
        "paragraphs": [
            "道侣殷勤凿石渠，金莲泉脉入灵都。",
            "暗穿竹径仍清冷，为我烹茶敌酪奴。"
        ],
        "title": "金莲泉",
        "id": "76ae26d9-d179-41ad-8423-36f13c3a5d65"
    },
    {
        "author": "范镇",
        "paragraphs": [
            "日气晓先赤，天形秋转高。",
            "风轻金辔勒，霜重毳衣袍。",
            "匹马精神倦，前驺意思豪。",
            "近来君在告，连直几番鳌。"
        ],
        "title": "奉和君实早朝书事",
        "id": "d14c968c-8f42-4386-99c3-6cae246cb7d4"
    },
    {
        "author": "范镇",
        "paragraphs": [
            "山中气候别，二月已闻蝉。",
            "乍到清凉景，翻疑暑伏天。",
            "此身多暇日，何事更惊年。",
            "杂溜淙淙响，相和胜管弦。"
        ],
        "title": "闻蝉",
        "id": "8afad2c9-9d24-4f5d-b3d0-e7020e3e9e37"
    },
    {
        "author": "范镇",
        "paragraphs": [
            "憩鹤山间憩竹舆，宛然身世住空虚。",
            "地仙纵与天仙别，明月清风也不疏。"
        ],
        "title": "宿憩鹤寺",
        "id": "8a6e52fd-3a74-4550-a296-84be275ad000"
    },
    {
        "author": "范镇",
        "paragraphs": [
            "畏风垂首立，临水侧身行。",
            "更拂悬崖壁，援毫写姓名。",
            "一道来何处，千寻正面前。",
            "时时玉麈下，纷泊鬓毛间。"
        ],
        "title": "和司马君实游喷玉潭",
        "id": "036dd6e3-857a-4fa8-b96e-1fdb44b75815"
    },
    {
        "author": "范镇",
        "paragraphs": [
            "大风吹沙高翳天，万木簸荡鸣空山。",
            "夜来奥热今斗寒，下舆乱石崎岖间。",
            "急着冒絮衣纯棉，两边荆棘难跻攀。",
            "行到君实所诧处，却坐拂拭尘土颜。",
            "千尺瀑布才涓涓，深潭寂寞神龙跧。",
            "此来好事慎勿传，乞得性命成生还。"
        ],
        "title": "游喷玉潭",
        "id": "bc3f41fe-1a96-4c17-b3ad-4f1b565b9c15"
    },
    {
        "author": "范镇",
        "paragraphs": [
            "锦屏山下锦江人，西去东来自在身。",
            "正是春天好时节，枉遭风起作埃尘。"
        ],
        "title": "寿安",
        "id": "52061ede-3213-4029-8d62-588c63b1a350"
    },
    {
        "author": "范镇",
        "paragraphs": [
            "夜月光华照洁清，春云容与覆峥嵘。",
            "都城咫尺无人到，却使庐山浪得名。"
        ],
        "tags": [
            "庐山"
        ],
        "title": "和君实喷玉潭",
        "id": "3fab7609-59c6-4450-b09e-68178a0e8fce"
    },
    {
        "author": "范镇",
        "paragraphs": [
            "到处窥泉窦，逢人问草名。",
            "簪裳已无累，猜鸟不须惊。",
            "对景有诗癖，酌泉无酒狂。",
            "山间少尘土，云际足春阳。"
        ],
        "title": "和君实叠石溪",
        "id": "080cee13-16de-4f13-9bcc-9b8021572194"
    },
    {
        "author": "范镇",
        "paragraphs": [
            "昨旦愁风色，今朝喜日华。",
            "从容下官道，迤逦见人家。",
            "盛服缘崖看，焚香满路遮。",
            "樵柯成市井，陶穴乃生涯。",
            "春石声相应，沉泥处或漥。",
            "累墙甆隐辚，开径石槎牙。",
            "柴积高于阜，钓盘疾甚车。",
            "自非秦世避，谁道舜风遐。",
            "拄杖逢山斗，回舆值水斜。",
            "远林行翠凤，幽隧转青蛇。",
            "泉眼思搴藻，云头望采花。",
            "仰身书叠壁，平坐挹飞霞。",
            "有景殊难纪，兹游信可夸。",
            "君如别业就，後会固无差。"
        ],
        "title": "叠石溪",
        "id": "101602e5-6c94-4093-95f0-702cb46264f3"
    },
    {
        "author": "范镇",
        "paragraphs": [
            "四十年来作往还，如今那怪鬓毛斑。",
            "凫居雁户得安处，鹤怨猿惊羞故山。",
            "静乐顾子难独享，公忙何日见君闲。",
            "相将嵩少深深处，更共眠云紫翠间。"
        ],
        "title": "镇卜居许下虽未有涯先作五十六言奉寄子华相公持国端明玉汝待制",
        "id": "350edd40-d571-4f91-b6e0-90feaae60746"
    },
    {
        "author": "范镇",
        "paragraphs": [
            "夜中间点滴，晓後见沉阴。",
            "正惧一时旱，何妨三日霖。",
            "着花开稍晚，入麦润还深。",
            "想象离栏处，高张烂锦衾。"
        ],
        "title": "和君实喜雨三首  其一",
        "id": "bbd6ec44-e661-403c-970e-51189d6816b6"
    },
    {
        "author": "范镇",
        "paragraphs": [
            "图馆春无赖，田家岁有收。",
            "那能垤鹳咏，还似土龙求。",
            "木荫疏成密，云容去复留。",
            "已然为恶客，泥泞亦须游。"
        ],
        "title": "和君实喜雨三首  其二",
        "id": "51f44424-c011-4093-9f79-15521e35f04b"
    },
    {
        "author": "范镇",
        "paragraphs": [
            "一春忧旱熯，田里欲蹉跎。",
            "正合为霖望，翻成击壤歌。",
            "风缘帘隙至，云压舍檐过。",
            "大尹今朝喜，应同野老多。"
        ],
        "title": "和君实喜雨三首  其三",
        "id": "293096a0-9c98-45ab-9564-a14f57e587ca"
    },
    {
        "author": "范镇",
        "paragraphs": [
            "画船容与到桥还，举袂依然洛酒斑。",
            "湖上晓光涵潩水，坐中晴色见嵩山。",
            "心缘念别如多事，身为移居似不闲。",
            "叠石石淙虽两处，福昌阳翟正中间。"
        ],
        "tags": [
            "西湖"
        ],
        "title": "西湖泛舟辄用前韵寄呈君实",
        "id": "c5fc859a-b6d6-4cff-93e3-119f57a15e95"
    },
    {
        "author": "范镇",
        "paragraphs": [
            "画处始知蛇足剩，管中那识豹文斑。",
            "从来有道须康世，未省升平却住山。",
            "学富名高难自晦，眼昏心悸始能闲。",
            "计君叠山溪边景，不得从容岁月闲。"
        ],
        "title": "和君实新买叠石溪庄",
        "id": "8412b1d9-ed1b-4ab1-ad97-ab35561fbbf5"
    },
    {
        "author": "范镇",
        "paragraphs": [
            "旧乡山水遶禅扃，日日山光与水声。",
            "归去定贪山水乐，不教魂梦到神京。"
        ],
        "title": "赠僧中海渊还阆",
        "id": "39337423-12bd-499e-9255-ad043b592e44"
    },
    {
        "author": "范镇",
        "paragraphs": [
            "南国一麾守，知公安此行。",
            "家山虽万里，子舍只邻城。",
            "驿问中宵至，风谣接畛声。",
            "定应持课最，同命到天京。"
        ],
        "title": "送张职方守筠州",
        "id": "d421283f-5167-4b36-ae68-d77ec25a0206"
    },
    {
        "author": "范镇",
        "paragraphs": [
            "花阴柳榻常欹枕，月色侵门不下关。",
            "因讽君诗想佳景，夜凉依约梦魂间。"
        ],
        "title": "吏隐堂",
        "id": "67148cf1-0a8b-49f3-a925-db1461ec1dac"
    },
    {
        "author": "范镇",
        "paragraphs": [
            "翠幕瑶梯百尺楼，楼前星斗自悠悠。",
            "天家仙会能多少，未到平明已别愁。"
        ],
        "title": "七夕",
        "id": "1e1cf5b4-7b36-4a58-aae9-c192c64f8861"
    },
    {
        "author": "范镇",
        "paragraphs": [
            "史局逾年别，重来已涕零。",
            "朱书未绝笔，又欲汗新青。"
        ],
        "title": "再至史局",
        "id": "e9f2f66a-1128-4cb7-be98-217825d32880"
    },
    {
        "author": "范镇",
        "paragraphs": [
            "开时闲淡敛时愁，兰菊应容预胜流。",
            "剩欲持杯相领略，一庭风露不禁秋。"
        ],
        "title": "黄葵",
        "id": "4602e576-e475-4234-984a-5510e5177f2e"
    },
    {
        "author": "范镇",
        "paragraphs": [
            "醮坛山下路，消息拟春风。",
            "遥知底处人，欢喜得西公。",
            "绣衣还西州，锦账空南宫。",
            "使君五马行，岂减御史骢。"
        ],
        "title": "送司封刘孝祥知资州",
        "id": "caea0d54-c1a5-40ba-a0be-3bc8cc81a76e"
    },
    {
        "author": "范镇",
        "paragraphs": [
            "云间双剑峰，壁立望西东。",
            "天地本无外，江山还自通。"
        ],
        "title": "剑门关",
        "id": "0bafca7b-66e3-419c-82ae-0f29a7ff2893"
    },
    {
        "author": "范镇",
        "paragraphs": [
            "可怜风信重秋期，红锦花香极所思。",
            "乞巧楼中成底事，平明祗得玩蛛丝。"
        ],
        "title": "七夕二首  其一",
        "id": "900813ec-e672-4874-b0aa-9eaf8b0789d1"
    },
    {
        "author": "范镇",
        "paragraphs": [
            "少年从此夕，渐老何所为。",
            "与子思故乡，置酒同赋诗。",
            "坐来霜露淡，夜久星斗稀。",
            "王宫直北里，天外横歌期。"
        ],
        "title": "七夕二首  其二",
        "id": "68556e57-d5f1-4bb0-b67b-d9dd535aedb2"
    },
    {
        "author": "范镇",
        "paragraphs": [
            "牛斗光芒下，江山形胜中。",
            "招提万法本，静照一堂空。",
            "花木含春意，门庭语古风。",
            "支郎丐诗什，愧匪二南工。"
        ],
        "title": "题招提院静照堂",
        "id": "ad6fb7da-e53e-48dd-825d-8c8015ef4c55"
    },
    {
        "author": "范镇",
        "paragraphs": [
            "竹里幽泉荷盖池，主人投绂自相宜。",
            "水风吹面难成醉，山月当头易得诗。",
            "漠漠稻畦翻虎掌，深深花坞结蜂脾。",
            "年来想像清高处，羞愧浮云满鬓丝。"
        ],
        "title": "寄绵竹致政杨郎中",
        "id": "668a8ace-9c23-4ec5-8e88-5e218158535d"
    },
    {
        "author": "范镇",
        "paragraphs": [
            "落花时节掩关初，清绝江城旧酒徒。",
            "满屋烟霞春睡足，一溪风雨夜灯孤。",
            "易中有象闲消息，身外无求免叹吁。",
            "多谢岩僧频见访，欲回临水又踟蹰。"
        ],
        "title": "端居",
        "id": "8a585d1e-bcb0-4657-a92e-58db4fcc2729"
    },
    {
        "author": "范镇",
        "paragraphs": [
            "翠树重重碧草齐，一丘真趣此衡楼。",
            "地盘山影春难老，门掩江声梦自迷。",
            "闲结柳条思远道，静书花叶寄春题。",
            "人间乐事无时足，便倚兰干到日西。"
        ],
        "title": "过友人墅居",
        "id": "ecd8bc6d-d9fe-4224-9103-d6bdd11c2f70"
    },
    {
        "author": "范镇",
        "paragraphs": [
            "炎蒸无处避，此地忽如寒。",
            "松砌行无际，石旁禅自安。",
            "鸳鸯秋沼涨，蝙蝠晚庭宽。",
            "登眺见田舍，衡茅半不完。"
        ],
        "title": "寓大邑游仙寺",
        "id": "1765987d-08d2-4bba-8022-b9499385d18c"
    },
    {
        "author": "范镇",
        "paragraphs": [
            "半刺为官美，临邛自古名。",
            "何言缇轼宠，要侍版舆行。",
            "仙籍新年贵，宾僚旧日荣。",
            "壶桨故父老，应在半途迎。"
        ],
        "title": "送文与可通判邛州",
        "id": "d8a25910-1301-4179-8d40-1e08d6c30842"
    },
    {
        "author": "范镇",
        "paragraphs": [
            "惯乘霄汉鹤，翻说淤泥莲。",
            "可惜玉台处，等闲闲几年。"
        ],
        "title": "和王都尉",
        "id": "7e007905-a5c7-467b-ba0d-6857d68da4b9"
    },
    {
        "author": "范镇",
        "paragraphs": [
            "风定雪新晴，尘埃眼豁明。",
            "青山似相识，终日伴行人。"
        ],
        "title": "诗四首  其一",
        "id": "a777a11f-cac8-4de8-b2cf-cd87330156fc"
    },
    {
        "author": "范镇",
        "paragraphs": [
            "南来十日尽山行，北去前驱野稍平。",
            "边日照人如月色，野风吹草似泉声。"
        ],
        "title": "诗四首  其二",
        "id": "a7ec09a0-de94-469b-a85a-6c1d66ae6b03"
    },
    {
        "author": "范镇",
        "paragraphs": [
            "鸣笳悲咽愁须绝，猎骑盘旋画不成。",
            "待与故人闲说此，几时归得到天京。"
        ],
        "title": "诗四首  其三",
        "id": "1c39fee3-418c-4b32-81ad-b94934e62716"
    },
    {
        "author": "范镇",
        "paragraphs": [
            "马足知人意，骎骎不少留。",
            "路回山斗转，沙漫水平流。",
            "雪底青春动，林梢赤气浮。",
            "故园花发早，待得到家否。"
        ],
        "title": "诗四首  其四",
        "id": "27fe88e4-fd00-4114-bed9-e2f3045aa46e"
    },
    {
        "author": "范镇",
        "paragraphs": [
            "倏忽平为险，分明假夺真。"
        ],
        "title": "句  其一",
        "id": "4e3d0aa4-7b77-4db4-bc69-5fd314e867c2"
    },
    {
        "author": "范镇",
        "paragraphs": [
            "洞壑独嵌空，壁溜珠玉溅。"
        ],
        "title": "句  其二",
        "id": "64be3deb-1108-4eb5-bca7-884078b04e34"
    },
    {
        "author": "范镇",
        "paragraphs": [
            "半天开佛阁，平地见人家。"
        ],
        "title": "句  其三",
        "id": "52ad0d75-bb18-4b37-9ffb-563c8f3d26df"
    },
    {
        "author": "范镇",
        "paragraphs": [
            "想像通恍惚，大木涵天风。"
        ],
        "title": "句  其四",
        "id": "bbb8e723-d6a2-4b5f-9c61-aa668d2ec8fe"
    },
    {
        "author": "范镇",
        "paragraphs": [
            "云霞揖神仙，烟火认城郭。"
        ],
        "title": "句  其五",
        "id": "b2a5a974-c090-4e41-9336-e1d58122040e"
    },
    {
        "author": "范镇",
        "paragraphs": [
            "先生已何处，依旧白云飞。"
        ],
        "title": "句  其六",
        "id": "6d68689a-5d6d-4c38-b48c-54370e36f16e"
    },
    {
        "author": "范镇",
        "paragraphs": [
            "西山瞰大江，迤逦龙鳞湿。"
        ],
        "title": "句  其七",
        "id": "c35e69e2-117a-4f41-9c6c-1d1aa7842982"
    },
    {
        "author": "范镇",
        "paragraphs": [
            "回头恋翠峰，云与烟相袭。"
        ],
        "title": "句  其八",
        "id": "fd160f13-f436-4e0c-8300-f02212e8b9eb"
    },
    {
        "author": "范镇",
        "paragraphs": [
            "众山四面合，二水南北流。"
        ],
        "title": "句  其九",
        "id": "f50eb8a9-3779-4c07-8c15-19215e0b11e1"
    },
    {
        "author": "范镇",
        "paragraphs": [
            "移家尚恐青山浅，隐几惟知白日长。"
        ],
        "title": "句  其一○",
        "id": "2d955d7e-fb87-4a8c-a6fd-dcd2e4bc3f49"
    },
    {
        "author": "范镇",
        "paragraphs": [
            "不学乡人夸驷马，未饶吾祖泛扁舟。"
        ],
        "title": "句  其一一",
        "id": "3dc21804-c696-447a-906c-53b27ec8e50e"
    },
    {
        "author": "范镇",
        "paragraphs": [
            "生平欲报国，所得是知人。"
        ],
        "title": "句  其一二",
        "id": "b3cdede1-5bbb-4028-bb16-7cc3391bee6f"
    },
    {
        "author": "范镇",
        "paragraphs": [
            "案前曾立二贤良。"
        ],
        "title": "句  其一三",
        "id": "c2e9aae7-fa06-4974-a98a-fdddfb7ddea0"
    },
    {
        "author": "范镇",
        "paragraphs": [
            "淡墨题名第一人，孤生何幸继前尘。"
        ],
        "title": "句  其一四",
        "id": "3cdf03f8-5c7f-4350-8db8-5f3961c97742"
    },
    {
        "author": "胡恢",
        "paragraphs": [
            "建业关山千里远，长安风雪一家寒。"
        ],
        "title": "句  其一",
        "id": "6f134dbd-446d-4187-b21a-258f32a04ee3"
    },
    {
        "author": "胡恢",
        "paragraphs": [
            "怪鸟啼春不避人。"
        ],
        "title": "句  其二",
        "id": "bd90c691-2253-4a4c-9199-3c40e0c75de6"
    },
    {
        "author": "韩琦友",
        "paragraphs": [
            "是非莫问门前客，得失须凭塞上翁。",
            "引取碧油红旆去，邺王台畔醉春风。"
        ],
        "title": "诗一首",
        "id": "ba41fe33-baa2-460e-9bdd-addf4f1988be"
    },
    {
        "author": "赵丙",
        "paragraphs": [
            "新春鼎洛燕英髦，主礼雍容下庶僚。",
            "二相比肩官一品，十人华发事三朝。",
            "星阶并列瞻台曜，尊酒时行挹斗杓。",
            "东颍庸夫最无状，也将颜面趁嘉招。"
        ],
        "title": "耆英会诗",
        "id": "01295374-0700-484f-914d-13a31ad5bb7a"
    },
    {
        "author": "赵丙",
        "paragraphs": [
            "东池风物往来亲，兴在那能计酒巡。",
            "尘外留心曾待月，壶中满眼只知春。",
            "小诗前後题青竹，幽梦寻常访白苹。",
            "鸥鸟亦知今日恨，主人别得两朱轮。"
        ],
        "title": "东池",
        "id": "57f885d4-2bbe-49a7-be9e-d1d89f9792b3"
    },
    {
        "author": "周贯",
        "paragraphs": [
            "顽钝天教合作铛，纵生三脚岂能行。",
            "虽然有耳不听法，只爱人间恋火坑。"
        ],
        "title": "药铛偈",
        "id": "8a79578d-4e79-498c-a238-d4e4df10adac"
    },
    {
        "author": "周贯",
        "paragraphs": [
            "八十西山作酒仙，麻鞋轧断布衣穿。",
            "相逢甲子君休问，太极光阴不计年。"
        ],
        "title": "答人",
        "id": "6a00e574-958d-4871-aaa9-572e242bfa0b"
    },
    {
        "author": "周贯",
        "paragraphs": [
            "今年中秋夕，来赴去年约。",
            "不见破铁铛，弹指空剥剥。"
        ],
        "title": "中秋谒李生",
        "id": "efbfed34-99aa-4719-9f40-53b0bc34f082"
    },
    {
        "author": "周贯",
        "paragraphs": [
            "山郭十余里，篮舆试初程。",
            "山高云气重，野旷烟光轻。",
            "断石络树根，敧崖溜泉声。",
            "行行款道宇，一径掌样平。",
            "仙隐记甘罗，观名取庄生。",
            "宝藏绚金碧，仙佩飞瑶琼。",
            "檐铎自相语，龛灯弄微明。",
            "出门境界宽，一笑大江横。",
            "蹁跹白羽衣，孤鹤松梢鸣。"
        ],
        "title": "题虚白观",
        "id": "e6ee516f-81ab-4821-81ad-b969239d56b4"
    },
    {
        "author": "周贯",
        "paragraphs": [
            "弹琴伤指甲，盖席损髭须。"
        ],
        "title": "句",
        "id": "7dd255e2-7dac-4d9c-9503-6cff965bfc20"
    },
    {
        "author": "白子仪",
        "paragraphs": [
            "南亩先曾集素霙，缤纷又拂岁峥嵘。",
            "得无留滞青春色，况复蔽亏红日明。",
            "司历不能分昼刻，勾芒何处待时行。",
            "岂如直近农耕候，万耳听来甘雨声。"
        ],
        "title": "季冬立春後有雪呈诸公",
        "id": "364e7e3a-fb76-41fa-949b-562d2ecb9726"
    },
    {
        "author": "白子仪",
        "paragraphs": [
            "良辰今日正寒食，收拾宾盘宜再三。",
            "落笔唱酬宜不倦，把花醒醉亦何惭。",
            "客来常满眼无白，人道半痴心所甘。",
            "幸是禁烟芳节在，接䍦倒载定能堪。"
        ],
        "title": "次韵和抑之寒食  其一",
        "id": "a99e5e06-f61f-461b-a2d9-48a0c13b0bbb"
    },
    {
        "author": "白子仪",
        "paragraphs": [
            "余花茂草引醺酣，礼节休言爵止三。",
            "芳岁现逢虽强笑，少年相对但多惭。",
            "尚驱俗驾终何适，不辟愁门却未甘。",
            "难把长绳系春日，若非觞斝更谁堪。"
        ],
        "title": "次韵和抑之寒食  其二",
        "id": "4ee5d1ce-a616-47d6-8ace-8030c64a59c2"
    },
    {
        "author": "白子仪",
        "paragraphs": [
            "朱辂初闻建赤旗，绿杨犹啭旧黄鹂。",
            "和风骀荡无三月，炎气凭陵又一时。",
            "飘去余香花衬屐，覆来浓荫叶成帷。",
            "秋光只在前山里，不日凉襟却共披。"
        ],
        "title": "立夏後大热偶书",
        "id": "36794c4f-1e3c-4d84-8f7a-9a56e2b59aa1"
    },
    {
        "author": "白子仪",
        "paragraphs": [
            "火云方炽又风熏，谁柅天边午日轮。",
            "靖郭所生为贵子，灵均已死作忠臣。",
            "朝衣耻立鸡争地，宾幄难量狗盗人。",
            "休语前书忧喜事，浴兰角黍是良辰。"
        ],
        "title": "端午书事",
        "id": "993ac665-cfd1-491e-8e8a-05c278066101"
    },
    {
        "author": "白子仪",
        "paragraphs": [
            "岁时三伏每相承，雨汗居人因不胜。",
            "况是五弦均长养，何须六幕苦炎蒸。",
            "中干愿沃仙盘露，上赐堪加凌室冰。",
            "安得天风破烦溽，释然羣动返清澄。"
        ],
        "title": "暑伏偶书呈端祖抑之",
        "id": "9dcd710c-f2e6-4f0e-946e-b8c22246cd8f"
    },
    {
        "author": "白子仪",
        "paragraphs": [
            "炎天三伏经初伏，火烈石焚疑此时。",
            "钩带已逢瓜入座，扶疎还爱树成帷。",
            "良田广宅富家事，万壑千岩逋客期。",
            "顾念宿心俱未适，但惭种种鬓垂丝。"
        ],
        "title": "初伏後偶书呈抑之",
        "id": "700fdab7-0bf5-4277-989f-16a166fd5f03"
    },
    {
        "author": "白子仪",
        "paragraphs": [
            "日涉征涂信马前，鸿飞时节几怀贤。",
            "青山渐向故园近，皓月更临归驿圆。",
            "四乘光荣惭太子，一箪穷陋本颜渊。",
            "江皋上客红莲幕，犹荷明恩未弃捐。"
        ],
        "title": "西归中秋夜宿三泉寄仙之公南",
        "id": "df014dc7-b748-40ce-862a-f440896d0fbb"
    },
    {
        "author": "白子仪",
        "paragraphs": [
            "金瓮兰英见贶时，桂轮犹惜一分亏。",
            "未知望夜谁同赏，先喜醉乡今有期。",
            "飞盖正怀曹子建，登楼何待庾元规。",
            "薄帷长簟忘秋兴，且洗清尘举渌巵。"
        ],
        "title": "景孙八月十四日惠酒",
        "id": "3ceadf31-6bfe-4b13-a756-b8ca81eec10e"
    },
    {
        "author": "白子仪",
        "paragraphs": [
            "逸景运寒燠，良辰徒送迎。",
            "冬权讫昏暮，岁钥改黎明。",
            "华发任疎飒，宿心无变更。",
            "唯凭一樽酒，时得慰劳生。"
        ],
        "title": "除夜呈抑之",
        "id": "0395bd1e-8a0e-4afc-a5dc-0a7d0e76f178"
    },
    {
        "author": "刘几",
        "paragraphs": [
            "司徒硕德今无比，太尉殊勋固绝伦。",
            "偶以暮年陪盛宴，喜将白发照青春。",
            "八公有秽山空着，四皓当衰心且伸。",
            "元老相望疎迹在，不应此会媿前人。"
        ],
        "title": "耆英会诗二首  其一",
        "id": "54204e17-1209-4f34-9979-7ae71482f9c1"
    },
    {
        "author": "刘几",
        "paragraphs": [
            "制举省元推二相，龙头昔日属宣猷。",
            "人间盛事并遐算，一席几盈九百筹。"
        ],
        "title": "耆英会诗二首  其二",
        "id": "8b4b4da3-3851-49e7-84ea-f439519c744b"
    },
    {
        "author": "冯行己",
        "paragraphs": [
            "书称五福寿为先，有德人方得寿延。",
            "自媿栎樗非远器，谁应齿发亦遐年。",
            "立身官未三公贵，推老名陪二相贤。",
            "喜把衰容模梵宇，惭无纤效勒燕然。",
            "当时遭遇承陶冶，今日光荣预燕筵。",
            "从此洛城增胜概，又新重作画图传。"
        ],
        "title": "耆英会诗",
        "id": "42e9bf3c-9b9a-474a-a200-f46842cf781b"
    },
    {
        "author": "陈统",
        "paragraphs": [
            "中兴碑颂□峥嵘，三百年来蠹不生。",
            "湘水无穷流善价，□山长在耸高名。",
            "文传幼妇词原赡，翰洒崩云笔力精。",
            "按部舣舟思访古，拂尘珍赏眼偏明。"
        ],
        "title": "读元颜二公中兴颂碑",
        "id": "b7fefab8-f56b-404d-b391-fdae63be1e43"
    },
    {
        "author": "陈统",
        "paragraphs": [
            "次山曾此隐，溪壑水清漪。",
            "废宅羣山合，高名千古垂。",
            "修篁森钓渚，乐石耸丰碑。",
            "唯有乔林色，苍苍似昔时。"
        ],
        "title": "经浯溪元次山旧隐",
        "id": "55e77c6f-9ffa-42cb-9a31-dc607658789b"
    },
    {
        "author": "湛俞",
        "paragraphs": [
            "禅林潇洒倚危巅，税驾登临思豁然。",
            "万里碧光晴望海，一堂幽响夜听泉。",
            "寒龛能卧清凉地，古洞云归黯淡天。",
            "好景自嗟吟不尽，拟凭图画寄诗仙。"
        ],
        "title": "灵峰院",
        "id": "22bd3a48-c01d-404d-8aae-952a29f995b4"
    },
    {
        "author": "湛俞",
        "paragraphs": [
            "御茗毓何峰，烟岚十二重。",
            "玉泉新吐凤，金饼五盘龙。"
        ],
        "title": "建茶和罗拯韵",
        "id": "308d01d4-3990-4874-97d9-ec85b97015ba"
    },
    {
        "author": "湛俞",
        "paragraphs": [
            "茉莉晓迷琼槛白，荔枝秋昳绮筵红。"
        ],
        "title": "句  其一",
        "id": "65261add-1ec8-4e40-8a28-9668718312bf"
    },
    {
        "author": "湛俞",
        "paragraphs": [
            "人在蓬壶颓白玉，地连兜率布黄金。"
        ],
        "title": "句  其二",
        "id": "885bc01d-8ac9-445d-830d-6fdae4a2c9fa"
    },
    {
        "author": "徐良佐",
        "paragraphs": [
            "一溪水浸羣峰绿，潋滟长湖澄数曲。",
            "波光如练映危亭，倚槛最宜凝远目。",
            "亭前日日舟人行，千里万里风帆轻。",
            "长汀回首望不尽，接天岚气何其清。",
            "隔溪南下干元路，古松峭拔藏禅宇。",
            "余不祠前千尺潭，昔有灵龟曾左顾。",
            "时迁岁改名独存，德清从此民俗淳。",
            "山奇水秀冠南国，是处疑有桃花源。",
            "过桥稍转十余步，家家相向开朱户。",
            "大都川泽气多寒，时时猛点菰蒲雨。",
            "晚来忽霁凉意新，一片两片归岩云。",
            "惆怅王维不在世，把笔欲画今无人。",
            "老夫歌诗久不作，对此吟情岂宜薄。",
            "簿书推去试新吟，眼前好景难道着。",
            "城中美酒斗十千，浦口鱼肥卖得钱。",
            "夜深却羡渔翁乐，醉饱溪心明月眠。"
        ],
        "title": "澄虚亭",
        "id": "7378fadc-f03b-4ae8-a651-2fc705ca873b"
    },
    {
        "author": "王异",
        "paragraphs": [
            "珍重慧空营妙隐，标题静照作佳名。",
            "新堂复胜牛车乐，旧阁如抛火宅萦。",
            "万虑根源尘外息，一轩景物鉴中明。",
            "夜深宴坐心虚寂，檀蕙烟微风月清。"
        ],
        "title": "题招提院静照堂",
        "id": "18205e36-cf7c-4328-94db-3b2c96f0378a"
    },
    {
        "author": "张征",
        "paragraphs": [
            "久雨妨渔复滞樵，自然亭上一逍遥。",
            "万缘不自闲中起，百事唯于睡里消。",
            "老去自知如蠛蠓，病来谁悟似芭蕉。",
            "爱名之世忘名客，幸有山林旧市朝。"
        ],
        "title": "自然亭",
        "id": "7d5dd7c8-b560-4780-a13e-abe070201ba1"
    },
    {
        "author": "张征",
        "paragraphs": [
            "破锦囊开玉振金，舍人胸次右丞心。",
            "为时黼藻衣冠薮，与国丹青翰墨林。",
            "慷慨似谁双舞剑，风流随处一歌琴。",
            "燕贻苦志追先烈，子夏何须论浅深。"
        ],
        "title": "书故三司副使陈公亚之诗轴後",
        "id": "f0d4e8de-2b4c-445b-ad40-016b176a6d68"
    },
    {
        "author": "裴若讷",
        "paragraphs": [
            "男儿忧道不忧贫，匣有焦桐箧有文。",
            "却访姑苏台下隐，满船明月一溪云。"
        ],
        "title": "书怀呈江阴军",
        "id": "3c8eadc7-34e6-41b3-acbc-8bf4ad9573d2"
    },
    {
        "author": "裴若讷",
        "paragraphs": [
            "紫莼江上是吾家，一叶扁舟一钓车。",
            "何必陶公种鱼法，雨汀烟渚尽生涯。"
        ],
        "title": "江阴绝句",
        "id": "8cc63ee0-f3f5-4559-b693-30eeeaadcf78"
    },
    {
        "author": "裴若讷",
        "paragraphs": [
            "渔人借问去何处，白酒香甜紫蟹肥。"
        ],
        "title": "句",
        "id": "95e2e9bf-c37b-42ea-8068-94772079c140"
    },
    {
        "author": "邵必",
        "paragraphs": [
            "凿石得春渠，波环阁势孤。",
            "新痕涨微雨，远碧注平湖。",
            "士俗山阴旧，风光洛曲殊。",
            "回眸见危岭，凭槛有惊凫。",
            "坠蕊浮旋濑，疎篁荫叠栌。",
            "人闲多拾翠，鱼乐半依蒲。",
            "河朔谁觞友，沂津昔咏儒。",
            "遗芬知未泯，游盖此为娱。"
        ],
        "title": "题曲水阁",
        "id": "28bdfa27-c896-4003-9987-a0a5c3569ce0"
    },
    {
        "author": "邵必",
        "paragraphs": [
            "我尝淮上送君行，前日郎官此日卿。",
            "一道清风新使节，万家和气旧民情。",
            "西山药味迎秋熟，同浦波光照物明。",
            "佳景多才雅相值，高吟应未负平生。"
        ],
        "title": "送程给事知越州",
        "id": "594bb257-92d7-4d00-8a86-5516df4c622c"
    },
    {
        "author": "邵必",
        "paragraphs": [
            "海边民物鲜欢娱，太守经营与众俱。",
            "园圃新阴多杞柳，池塘生意足鱼蒲。",
            "长空不碍高飞鹄，浅水兼容短胫凫。",
            "此乐有谁知我趣，归来红旆日西晡。"
        ],
        "title": "题钱公辅众乐亭  其一",
        "id": "a89885eb-647e-455d-80da-c9909c7c9b03"
    },
    {
        "author": "邵必",
        "paragraphs": [
            "城外千帆海舶风，城中居市苦憧憧。",
            "几生佳景为民老，一日贤侯与我同。",
            "道上槐阴连帟翠，水边人面照花红。",
            "寄言乐有时还尽，徒见甘棠忆召公。"
        ],
        "title": "题钱公辅众乐亭  其二",
        "id": "93f76ee2-fe80-4f47-9c49-232b180ac3aa"
    },
    {
        "author": "邵必",
        "paragraphs": [
            "素壁镵诗尚未泥。"
        ],
        "title": "句",
        "id": "ddbe0256-f8d0-42c4-95e1-608ab95c22ca"
    },
    {
        "author": "崔黄臣",
        "paragraphs": [
            "床头数卷书，足以乐樵渔。",
            "众谓衣冠传，自同岩谷居。",
            "潜心富仁智，育德审盈虚。",
            "刺史如相访，渊明有旧庐。"
        ],
        "title": "和陈述古仙居岩老堂诗",
        "id": "32b90ff0-2fc4-4f40-bfe5-98c175eddadb"
    },
    {
        "author": "吴世延",
        "paragraphs": [
            "黎明骑马出城阃，鼓角山前访故人。",
            "白水一陂浮鹤背，青田千里叠虬鳞。"
        ],
        "title": "鼓角山",
        "id": "72364e75-5a38-4dca-8999-1410c3a6e12a"
    },
    {
        "author": "沈绅",
        "paragraphs": [
            "三山对峙海中央，高阁新题紫翠房。",
            "玉铉相君颁瑞地，金貂仙子挂冠乡。",
            "云随步武鳌头稳，风满中裾鹤背凉。",
            "吸尽流霞不知醉，直须乘月据胡床。"
        ],
        "title": "和孔司封题蓬莱阁",
        "id": "eb3b6d38-5cab-4f97-a9d6-f940c48f36be"
    },
    {
        "author": "沈绅",
        "paragraphs": [
            "天街雨歇槐飞花，镇东新府腰青緺。",
            "晓排阊阖辞玉皇，肃斋先过文德衙。",
            "赤墀再拜升东涂，赭袍前对明朱霞。",
            "公行早为上所器，恩言褒宠何光华。",
            "翰林紫微文章公，欢然惜去宴头加。",
            "东堂西府争落笔，诗艳万丈灵星槎。",
            "行周四方心尚壮，劲气晚节开胡沙。",
            "东南便乡久思归，翠岩白水得地嘉。",
            "秋风鲈鱼正鲜肥，旗鼓满城看过家。",
            "吾乡禹功有余烈，旧俗质厚民不哗。",
            "比年天时苦荒札，大资公已勤栉爬。",
            "行当下车镇清和，仁贤相继自足夸。",
            "蓬莱到日望三山，海波浸眼穷天涯。",
            "酒浓诗豪真乐都，莫为画船留若耶。",
            "公才甚高宜大用，归来禁鼓听新挝。"
        ],
        "title": "送程给事知越州  其一",
        "id": "b6493467-b877-4153-956e-99b8ffc7cdbf"
    },
    {
        "author": "沈绅",
        "paragraphs": [
            "千兵督府占楼居，刻锁君门一夕虚。",
            "为厌承明新递直，却探禹穴旧藏书。",
            "家头鼓角闻初近，座上湖山画不如。",
            "一道政清貔虎肃，四星密拱紫微车。"
        ],
        "title": "送程给事知越州  其二",
        "id": "bb953c66-eabd-425b-8db7-2a2c8133e857"
    },
    {
        "author": "沈绅",
        "paragraphs": [
            "元子此始来，大暑生冻骨。",
            "名亭阳崖角，高文犹仿佛。",
            "我行冰雪天，噤语揖风物。",
            "银江走碧涨，九疑抱云窟。",
            "它年名不磨，至者戒无忽。"
        ],
        "title": "题寒亭山壁",
        "id": "19d5cfb3-5926-4b75-a873-8a35d7c498b2"
    },
    {
        "author": "褚珵",
        "paragraphs": [
            "元稹唐朝辅相材，全家曾住小蓬莱。",
            "公今得请为藩去，事异当时谪宦来。",
            "雅意未应亡魏阙，归心且喜过苏台。",
            "茂林修竹仁风动，紫蟹黄柑宴席开。",
            "听讼初承召公後，递诗须继乐天才。",
            "政成不待三年报，入告谋猷岂晚哉。"
        ],
        "title": "送程给事知越州",
        "id": "3ea818f0-6e87-4514-9d29-99663d3f64bc"
    },
    {
        "author": "薛利和",
        "paragraphs": [
            "一路生灵陡顿贫，庙堂康济岂无人。",
            "君王若问茶租日，请把茶租乞与人。"
        ],
        "title": "谢王介甫",
        "id": "a5afd529-7394-482b-a152-e0037bd35beb"
    },
    {
        "author": "薛利和",
        "paragraphs": [
            "轩槛前临一水湄，此亭谁见独游时。",
            "春风坐处无人伴，秋月行来有影随。",
            "文酒等闲辜会友，溪山赢得自裁诗。",
            "城东老屋今仍旧，当日高踪孰可追。"
        ],
        "title": "文惠公独游亭",
        "id": "c36206f1-2f92-45b5-86c7-029cb0ff973b"
    },
    {
        "author": "薛利和",
        "paragraphs": [
            "岭脊孤亭势倚云，前临城邑後荒村。",
            "八千里外人归久，四百年间木尚存。",
            "直北恶溪泉滚滚，落南瘴海雾昏昏。",
            "先生伟绩传青史，万古民怀逐鳄恩。"
        ],
        "title": "韩亭",
        "id": "5a59f75a-8c98-43d8-8e05-197bc9bd874f"
    },
    {
        "author": "薛利和",
        "paragraphs": [
            "一泓泉色涨漪涟，窃号西湖几百年。",
            "泛出芰荷钱万叠，洗开杨柳眼三眠。",
            "雪鸥卧听禅僧磬，锦鲤行惊钓客船。",
            "若比钱塘江上景，欠他十里好风烟。"
        ],
        "tags": [
            "钱塘江",
            "西湖"
        ],
        "title": "西湖亭",
        "id": "cab0dc64-9737-4ce5-9dc6-51789be1b4ca"
    },
    {
        "author": "薛利和",
        "paragraphs": [
            "傍人笑我无蓝袖，今日朱衣岭上归。"
        ],
        "title": "句",
        "id": "a9c707ae-300d-422a-bdc9-a6360969ecbe"
    },
    {
        "author": "陆绾",
        "paragraphs": [
            "道旁有古寺，岿然耸梅林。",
            "迩来衣褐徒，包祸岁月深。",
            "埋伏狡兔穴，啸聚恶木阴。",
            "安得智慧剑，力斩奸邪心。",
            "吾师曹溪流，所在人依钦。",
            "郡邑两交疏，来发云雷音。",
            "初如碎瓦砾，乃见真球琳。",
            "瞽者破其瞽，瘖者破其瘖。",
            "有若鸾凤巢，无复鸱鸮禽。",
            "嗟予困吏役，海岸宜投簪。",
            "扁舟扣禅户，清风满衣襟。",
            "高论松桂间，为师挥玉琴。"
        ],
        "title": "游胜法寺兼简深公",
        "id": "a72d967f-3684-4f8b-8128-fcbc2e5519ba"
    },
    {
        "author": "闻人安道",
        "paragraphs": [
            "清虚结宇卜新居，寂静标名欲性纯。",
            "直向万缘无断处，应为一念不生人。",
            "风幡震动殊非闹，水月澄明未是真。",
            "宴坐经行惟此地，个中消息与谁亲。"
        ],
        "title": "题招提院静照堂",
        "id": "f4069ce5-a396-4ec1-9413-0e423976f049"
    },
    {
        "author": "闻人安道",
        "paragraphs": [
            "秋浦澄明郡境清，天然岩岫作南屏。"
        ],
        "title": "句",
        "id": "247274ab-f906-41d1-a51c-46c5b2ecb0a1"
    },
    {
        "author": "李京",
        "paragraphs": [
            "赏景尘嚣外，放怀岑寂中。",
            "寒崖映流水，古桧生清风。",
            "坐有琴酒乐，路非车马通。",
            "何当遂初志，来此期芝翁。"
        ],
        "title": "游碧落洞",
        "id": "24996c07-ba73-4cb9-845d-86447e5c79b9"
    },
    {
        "author": "柳应辰",
        "paragraphs": [
            "浯溪石上大江边，心记闲将此地镌。",
            "自有後来人屈指，四千六百甲寅年。"
        ],
        "title": "刻浯溪石上",
        "id": "6ccedbc0-03e5-4d6c-91c1-0bae6cdc2087"
    },
    {
        "author": "柳应辰",
        "paragraphs": [
            "不能歌，不能吟，潇湘江头千古心。"
        ],
        "title": "浯溪",
        "id": "71ef5be7-1f7c-486c-8b2f-e8da7324c09b"
    },
    {
        "author": "柳应辰",
        "paragraphs": [
            "□□□□山几重，与君吟望意无穷。",
            "当时共指白云外，今日独行青嶂中。",
            "案牍暂休聊自适，篮舆乘隙若为同。",
            "九嶷秋约心先到，岩月斓斑桂子红。"
        ],
        "title": "石角山",
        "id": "ced7297a-5d46-4d5b-aa62-aace5cc2638c"
    },
    {
        "author": "俞希孟",
        "paragraphs": [
            "信美真灵宅，呀然洞府通。",
            "皇家尊盛德，南夏享阴功。",
            "庙貌邻炎帝，峯名比祝融。",
            "游人思所谓，无独爱嵌空。"
        ],
        "title": "范阳同年示及零陵三题率然为答甚愧妍唱 火星岩",
        "id": "3d049bcf-a61b-476f-8cf4-4aa01748e0a1"
    },
    {
        "author": "俞希孟",
        "paragraphs": [
            "旭日多横照，幽岩得粹华。",
            "次山名此地，潇水汇其涯。",
            "峭壁生云叶，危根溅浪花。",
            "终携羡门侣，晨坐咽东霞。"
        ],
        "title": "范阳同年示及零陵三题率然为答甚愧妍唱 朝阳岩",
        "id": "50186c4b-e9be-45b8-94b6-335c38e36486"
    },
    {
        "author": "俞希孟",
        "paragraphs": [
            "岩腹潜云构，清凉十亩间。",
            "天留盘古穴，人识宝陁山。",
            "坏像烟岚湿，高僧岁月闲。",
            "圣时无遁客，佳境付禅关。"
        ],
        "title": "范阳同年示及零陵三题率然为答甚愧妍唱 澹山岩",
        "id": "c3e9f2be-9a9b-4aad-b975-58487ea72404"
    },
    {
        "author": "俞希孟",
        "paragraphs": [
            "若把东闽比西洛，可将陈紫敌姚黄。"
        ],
        "title": "句",
        "id": "04e26491-4807-4f6c-bfc8-5681e035c7c9"
    },
    {
        "author": "卢臧",
        "paragraphs": [
            "岩扃瞰羣阜，畴昔道宫邻。",
            "荧惑标名旧，浮屠缔构新。",
            "石寒长滴乳，池润不生尘。",
            "吾到期深入，虬蛇勿噬人。"
        ],
        "title": "三岩诗 火星岩",
        "id": "135b7e25-63ed-4966-abd1-08deef7c8cd8"
    },
    {
        "author": "卢臧",
        "paragraphs": [
            "潇湘峻岸傍，岩穴号朝阳。",
            "全会江云势，先分海日光。",
            "高深惊险易，冬夏返温凉。",
            "谁肯弃尘世，探穷仙者乡。"
        ],
        "title": "三岩诗 朝阳岩",
        "id": "7f465f8d-c158-4d02-8b29-3d5f9e5c9521"
    },
    {
        "author": "卢臧",
        "paragraphs": [
            "谁开仙窟宅，非与众岩俦。",
            "树响晴翻雨，岚凉夏变秋。",
            "禽灵啼复断，云怪吐还收。",
            "深羡羣僧住，嗟予莫少留。"
        ],
        "title": "三岩诗 澹山岩",
        "id": "c40f5a0b-acee-4d03-8a79-2ac392c94867"
    },
    {
        "author": "沈逊",
        "paragraphs": [
            "一自曾经别，于今叹索居。",
            "善交思柳惠，多病是相如。",
            "官下频无况，天涯每得书。",
            "旧怀长惋叹，此会合踌躇。",
            "晓露生兰苑，秋风动鲙鱼。",
            "萧然林野性，与世转为疏。"
        ],
        "title": "和",
        "id": "f7dd6eaf-3fe6-4ed1-a35a-cfff73488b2b"
    },
    {
        "author": "霍交",
        "paragraphs": [
            "山深藏古寺，旁枕旧方池。",
            "鼓响揭云外，石探从水涯。",
            "使旌游不倦，瑞麦献相随。",
            "事简民同乐，归心莫竞驰。"
        ],
        "title": "和赵阅道游海云山",
        "id": "18d0fc99-0bff-4c5f-b524-b5ac4d156c00"
    },
    {
        "author": "白贽",
        "paragraphs": [
            "亭名诏语密相沿，须信从来教义全。",
            "肯构尝探诗礼业，出纶特表父师贤。",
            "早安素履知文富，晚服朱衣称赏筵。",
            "不是韦家专讲学，岂闻旛戟到门前。"
        ],
        "title": "和赵抃赋新繁周表权如诏亭诗",
        "id": "0efab979-8533-4574-8f24-486b25af2f42"
    },
    {
        "author": "周圻",
        "paragraphs": [
            "杉松夹道绿森森，古寺尤欣结客寻。",
            "殿阁长时异香满，亭台佳处白云深。",
            "清泉迸石落寒谷，幽鸟避人穿茂林。",
            "缓步闲看旧题咏，盆池莲叶几浮沈。"
        ],
        "title": "游琅邪寺",
        "id": "8b28e9b0-0e55-4f58-a676-cb3dfe1c4060"
    },
    {
        "author": "韩综",
        "paragraphs": [
            "信马盘桓上碧穹，云埋松翠梵王宫。",
            "老僧细说禅机话，深会菩提色即空。"
        ],
        "title": "香山寺",
        "id": "74c9d246-e328-49fa-a3bb-7a23d1ad66c1"
    },
    {
        "author": "李觏",
        "paragraphs": [
            "鲁连誓蹈海，夷齐甘采薇。",
            "秦王不得帝，周武终见非。",
            "轻死议万乘，强哉三布衣。",
            "凡人期贫贱，贫贱岂易欺。"
        ],
        "title": "三贤咏",
        "id": "18ff2aff-009b-45aa-93d2-55eb51880e9b"
    },
    {
        "author": "李觏",
        "paragraphs": [
            "他人工字书，美好若妇女。",
            "猗嗟颜太师，赳赳丈夫武。",
            "麻姑有遗碑，岁月亦已古。",
            "硬笔可破石，镌者疑虚语。",
            "惊龙索雷斗，口唾天下雨。",
            "怒虎突围出，不畏千强弩。",
            "有海珠易求，有山玉易取。",
            "唯恐此碑坏，此书难再靓。"
        ],
        "title": "和苏着作麻姑十咏 鲁公碑 其一",
        "id": "8e380c1d-2126-4870-9a28-db2afd6b6712"
    },
    {
        "author": "李觏",
        "paragraphs": [
            "收藏在天府。",
            "自非大祭时，莫教凡眼觑。"
        ],
        "title": "和苏着作麻姑十咏 鲁公碑 其二",
        "id": "9673512b-c1ca-4b79-8a02-391aa7cbcbbe"
    },
    {
        "author": "李觏",
        "paragraphs": [
            "五行兴万类，有象皆在天。",
            "如何彼杉树，反更侔星躔。",
            "予思古昔意，欲媚兹山巅。",
            "草木尚有斗，人物谁非仙。",
            "栽培自何代，衰老今多年。",
            "大旱不减翠，涉春无益鲜。",
            "生当好世界，过尽闲云烟。",
            "房心欲布政，柱石安可捐。"
        ],
        "title": "和苏着作麻姑十咏 七星杉",
        "id": "9d4c7128-ac77-4fea-ac92-bf8142811a8b"
    },
    {
        "author": "李觏",
        "paragraphs": [
            "丹灶久已毁，井泉空独存。",
            "此地非常地，今人非昔人。",
            "我愿刀圭药，轻举朝明宸。",
            "一言洗天日，万物归阳春。",
            "羣仙谁嫉妬，使我身漂沦。",
            "俯视废井水，欲饮碍荆榛。",
            "徘徊片云下，泣涕沾衣巾。",
            "少壮几何时，且醉樽中醇。"
        ],
        "title": "和苏着作麻姑十咏 炼丹井",
        "id": "5b2de4d2-5eb3-47b5-a418-005c0d7375e0"
    },
    {
        "author": "李觏",
        "paragraphs": [
            "前有县大夫，取此石为器。",
            "嚣然夸谓予，材与工俱美。",
            "如何尔乡人，器用曾莫备。",
            "无乃居荒陬，俗鄙不喜事。",
            "答云此石坚，攻磨动时岁。",
            "官用钱出民，民用钱出己。",
            "出民官不知，喜事诚可贵。",
            "出己乃伤财，谁能不惜费。",
            "大夫闻此言，如有所忿戾。",
            "今君倡是诗，敢以报嘉惠。"
        ],
        "title": "和苏着作麻姑十咏 玳瑁石",
        "id": "707c07e2-0d34-49b1-8b17-f160168a3666"
    },
    {
        "author": "李觏",
        "paragraphs": [
            "秦法虽甚苛，秦吏若犹拙。",
            "山林不数里，俾尔逃得脱。",
            "予观後世事，政役火烈烈。",
            "苟非为鬼神，何计避羁绁。",
            "师皇今在御，百事咸均节。",
            "常披诏书意，苦念生财竭。",
            "谁能将顺者，所望在贤哲。",
            "无使峰中人，笑我民屠裂。"
        ],
        "title": "和苏着作麻姑十咏 秦人峰",
        "id": "8402355f-3bae-41c3-8683-87c0d5ddd88e"
    },
    {
        "author": "李觏",
        "paragraphs": [
            "幽居久不乐，心死如湿灰。",
            "闻言山有池，仙客曾流杯。",
            "披衫向西坐，欲望无崇台。",
            "何当命游宴，尽聚不羁才。",
            "顾恐狭隘地，未足开吾怀。",
            "仰手斸河汉，决向天南来。",
            "移舟复转岳，壅遏成环回。",
            "横持北斗柄，量尽酒星醅。",
            "箕踞接下流，一歃空千罍。",
            "八风助吟倡，万怪供嘲谐。",
            "醉来散发卧，蝇声视霆雷。",
            "冷笑势利子，茫茫尘土堆。"
        ],
        "title": "和苏着作麻姑十咏 流杯池",
        "id": "cc1e5756-4b80-495f-9572-2872e71fe018"
    },
    {
        "author": "李觏",
        "paragraphs": [
            "碧莲何岁开，我时不得见。",
            "于今到池上，只有红莲绽。",
            "红莲非丑恶，物以多为贱。",
            "阿蛮虽解舞，不见真妃面。"
        ],
        "title": "和苏着作麻姑十咏 碧莲池",
        "id": "44c6fc0d-8f39-4bfe-a95f-aa9e6daf8938"
    },
    {
        "author": "李觏",
        "paragraphs": [
            "虎跑本何为，彼将对以臆。",
            "有如大丈夫，卓尔抱刚直。",
            "盗泉既不饮，谮人亦不食。",
            "山中小禽兽，何足劳捉搦。",
            "勇气无所泄，爪地成遗迹。",
            "地神嘉乃诚，水源如开辟。",
            "寻常窃六畜，夜傍人墙壁。",
            "是与豺狼同，闻此宜惭色。"
        ],
        "title": "和苏着作麻姑十咏 虎跑泉",
        "id": "a5b4942b-d84b-4bac-9e7c-402ec7293613"
    },
    {
        "author": "李觏",
        "paragraphs": [
            "山西十数里，乃是丹霞洞。",
            "直上穷云霓，中宽入罂瓮。",
            "红尘生不识，明月手可捧。",
            "人家千里庭，泉源六月冻。",
            "风雨气势恶，草木精神竦。",
            "灵物少形见，仙官何职贡。",
            "欲缘易厌倦，世事足愁痛。",
            "寄语松上鹤，他年期一控。"
        ],
        "title": "和苏着作麻姑十咏 丹霞洞",
        "id": "92b769de-9d57-45c4-b2cc-b5bda678047b"
    },
    {
        "author": "李觏",
        "paragraphs": [
            "仙翁犹在时，坛上何设施。",
            "仙翁一去後，梦草空离离。",
            "下士固大笑，言者多不知。",
            "嗟嗟天壤内，共是枯鱼池。"
        ],
        "title": "和苏着作麻姑十咏 葛仙坛",
        "id": "78f687f1-4965-4bbe-832b-b1398a43f428"
    },
    {
        "author": "李觏",
        "paragraphs": [
            "朝阳过山来，下田犹露湿。",
            "饷妇念儿啼，逢人不敢立。",
            "表黄先後收，断折伛偻拾。",
            "鸟鼠满官仓，于今又租入。"
        ],
        "title": "获稻",
        "id": "eddf8f20-e7f7-48f6-ad9f-ff166caf3f08"
    },
    {
        "author": "李觏",
        "paragraphs": [
            "里中一老妇，行行啼路隅。",
            "自悼未亡人，暮年从二夫。",
            "寡时十八九，嫁时六十余。",
            "昔日遗腹兑，今兹垂白鬓。",
            "子岂不欲养，母岂不怀居。",
            "繇役及下户，财尽无所输。",
            "异籍幸可免，嫁母乃良图。",
            "牵车送出门，急若盗贼驱。",
            "儿孙孙有妇，小大攀且呼。",
            "回头与永诀，欲死无刑诛。",
            "我时闻此言，为之长叹呜。",
            "天民固有穷，鳏寡实其徒。",
            "仁政先四者，着在孟轲书。",
            "吾君务复古，旦旦师黄虞。",
            "赦书求节妇，许与旌门闾。",
            "繄尔愚妇人，岂曰礼所拘。",
            "蓬茨四十年，不知形影孤。",
            "州县莫能察，诏旨成徒虚。",
            "而况赋役间，羣小所同趋。",
            "奸欺至骨髓，公利未锱铢。",
            "良田岁岁卖，存者唯莱污。",
            "兄弟欲离散，母子因变渝。",
            "天地岂非大，曾不容尔躯。",
            "嗟嗟孝治王，早晚能闻诸。",
            "吾言又无位，反袂空涟如。"
        ],
        "title": "哀老妇",
        "id": "100fc8cc-4868-4a40-b698-060316193262"
    },
    {
        "author": "李觏",
        "paragraphs": [
            "鸟兽死有用，羽角筋革齿。",
            "辇挽入工师，饰作军国器。",
            "玉食白如瓠，暝目已腐秽。",
            "生者不敢留，埋藏与蝼蚁。",
            "百年富贵身，孰若鸟兽类。",
            "唯有令名人，终古如不死。"
        ],
        "title": "寄怀三首  其一",
        "id": "3d3236a9-162e-495e-90c4-e28079f21063"
    },
    {
        "author": "李觏",
        "paragraphs": [
            "根生但为松，翼飞但为凤。",
            "王侯尚可轻，道义本来重。",
            "痴儿似婢妾，寸步矜恩宠。",
            "傍人忍笑时，佯把衣袪弄。"
        ],
        "title": "寄怀三首  其二",
        "id": "fd2941f4-e605-455d-a711-e3ded0c9c054"
    },
    {
        "author": "李觏",
        "paragraphs": [
            "龊龊复龊龊，浅谋同燕雀。",
            "不思明日忧，但取今日乐。",
            "俗儒抱书卷，未去眼中膜。",
            "谁将古人泪，更为今人落。"
        ],
        "title": "寄怀三首  其三",
        "id": "6739d7a8-adaa-4f54-8968-35e8ef91fbc9"
    },
    {
        "author": "李觏",
        "paragraphs": [
            "富贵责且重，惭耻心如何。",
            "贫贱事易了，饱暖幸已多。",
            "大热火天下，虚堂枕山阿。",
            "拔俗嫌人影，考古分贤科。",
            "潄冷齿双噤，饮香颜半酡。",
            "一跣或移日，遇狂还自歌。",
            "去就各有志，彼此无相诃。",
            "原宪岂尝病，赐也徒来过。"
        ],
        "title": "避暑",
        "id": "81e7e813-d045-4fba-a2fd-c04c1288d24c"
    },
    {
        "author": "李觏",
        "paragraphs": [
            "人皆喜膏泽，我独忧丰年。",
            "岁凶已贱籴，年丰安得钱。",
            "赋役忽惊骇，仓廪甘弃捐。",
            "铢铜苟可换，富贾宁我怜。",
            "归来官事了，相吊柴门边。",
            "农夫未尽死，谷价应常然。",
            "王心幸仁圣，分职当忠贤。",
            "谓谷贱为美，咄咄无欺天。"
        ],
        "title": "喜雨",
        "id": "a8285619-17c7-40b7-b853-f382846de121"
    },
    {
        "author": "李觏",
        "paragraphs": [
            "失意多怨尤，有谁能自知。",
            "游人务乞丐，之子唯求师。",
            "成名在积善，干录先阙疑。",
            "根本苟深固，春风谅无私。"
        ],
        "title": "送上官直",
        "id": "ab2ff0df-fb75-46c5-b7f0-8a2e7d32025d"
    },
    {
        "author": "李觏",
        "paragraphs": [
            "高僧不出院，屏画三笑图。",
            "客子倦游者，欲去复踟蹰。",
            "古人骨朽不可追，今人相见如古时。",
            "人间触事入吾笑，何必门前有虎溪。"
        ],
        "title": "题昱师房三笑图",
        "id": "9451394d-be42-4e5f-ae1e-76057ee4bf41"
    },
    {
        "author": "李觏",
        "paragraphs": [
            "我本山田人，好尚与众异。",
            "平生重交游，所得国无几。",
            "昨者应茂才，西行觑朝美。",
            "时当庆历初，选举实多士。",
            "茫茫帝王州，栖栖远行子。",
            "携钱赁破屋，乞火蒸陈米。",
            "鞍马到即卖，僮仆痴难使。",
            "有时造公卿，努力向廛市。",
            "数步则一歇，长吁乃能起。",
            "衣冠信质野，言语欠婉媚。",
            "阍人顾之笑，将命见而避。",
            "往往得所请，跄跄向前跪。",
            "何能剖怀抱，浪自慕尊贵。",
            "贵人如天神，喘息生云气。",
            "野夫等麋鹿，刍豢非所冀。",
            "归来坐空窗，惆怅夕不睡。",
            "尘埃满须鬓，臭恶入口鼻。",
            "业已辞吾亲，中道岂可废。",
            "僶俛待报闻，愁忧遂经岁。",
            "二年正月晦，闲房适假寐。",
            "有奴来啄门，手披择之刺。",
            "承命惊下床，赤脚误穿履。",
            "从来未识面，只是闻高第。",
            "名显宦且达，见我当何为。",
            "再拜请就席，熟视知可畏。",
            "昂昂貌甚古，崖石掀氛翳。",
            "浑浑气其和，璞玉无芒锐。",
            "高谈贯先哲，雅意在兹世。",
            "昔人相遇间，一言犹合契。",
            "今吾于择之，宁假再三计。",
            "自此习往还，中心蔑疑贰。",
            "如热息广厦，如饥享盛馈。",
            "君授南康守，舟维蔡河涘。",
            "我馆汴之阴，前去路则迩。",
            "时时结帽带，踽踽寻英轨。",
            "众人娇绮罗，相对纫兰芷。",
            "朱弦自三叹，笑杀彼郑卫。",
            "王命有期日，都门一反袂。",
            "君行剧鸿轩，我处近匏系。",
            "旷日及孟秋，皇慈始收试。",
            "崇崇九门开，窈窈三馆秘。",
            "主司隔帘帷，欲望不可跛。",
            "中贵当枨闑，搜索徧靴底。",
            "呼名授之坐，败席铺冷地。",
            "健儿直我前，武怒足防备。",
            "少小学贤能，谓可当宾礼。",
            "一朝在槛阱，两目但腭眙。",
            "捉笔析所问，移时数千字。",
            "读书取大者，纤悉或靡记。",
            "炙背虽自奇，宁当至尊意。",
            "龙马腾天衢，驽骀合羞死。",
            "量才与揣命，坦荡更何事。",
            "振衣托归舟，河流迅弧矢。",
            "淮清江且平，踰月在枕几。",
            "及过庐山南，闻君初布治。",
            "船樯既入岸，马首已来暨。",
            "迎我到府署，相见共欣喜。",
            "嫩橘摘千苞，肥鱼斫千尾。",
            "萧晨彻骨清，佳境邀人醉。",
            "高会虽暂欢，故园当速至。",
            "草草成别愁，悠悠渡湖水。",
            "是时东方曙，俄然北风厉。",
            "阳乌畏威逃，江神以儒戏。",
            "气象斗不同，波涛大可悸。",
            "长帆张欲裂，孤舟荡无倚。",
            "或从玉井出，或自银山坠。",
            "篙工敛手立，脉脉无穷泪。",
            "从者闭目坐，嗟嗟不敢视。",
            "我时抚床歌，分作长江鬼。",
            "所恨生劬劳，不孝而已矣。",
            "祸福果无妄，险难行可弭。",
            "脱身得平康，引领望乡里。",
            "厥後过浃日，幸得见维梓。",
            "入门何怡怡，馔具有甘旨。",
            "稚女能纫针，骄儿徧生齿。",
            "芟除闲草莱，疏通旧沼沚。",
            "吾庐可终焉，生计由此始。",
            "郡守方仁贤，学宫盛修理。",
            "踵门致勤恪，命我论经艺。",
            "麻衣何纷纷，乡人子若弟。",
            "不唯务章句，所欲兴礼义。",
            "施为有本末，动静有纲纪。",
            "蚤与鸡同觉，夜与月相值。",
            "孳孳忘饮食，𪛊𪛊在文史。",
            "时附南康书，或逢北来使。",
            "尺素虽满前，话言难到耳。",
            "殆及三年冬，闻君受朝寄。",
            "名称按刑狱，势可平冤滞。",
            "故人渐大任，贱子差自慰。",
            "轩车日已远，翰墨益难致。",
            "薄命良可伤，降灾浑未已。",
            "是年之季冬，举家缠疫疠。",
            "老母尚委顿，微躯盖蝼蚁。",
            "形骸非我有，魂魄与心离。",
            "权柄在鬼物，功力非服饵。",
            "晓突谁能炊，午关犹未启。",
            "荏苒再周月，幸会天不弃。",
            "春风动枯槁，甘雨浇根柢。",
            "行行夏交秋，吉微凶不替。",
            "高堂何戚戚，疾病日攒萃。",
            "一夕脾脏间，发泄不复止。",
            "诘朝问无言，目瞑口齿闭。",
            "号呶诸儿孙，杂沓大鼎沸。",
            "嗟哉当彼时，诚恐弗可讳。",
            "医师相急热，巫觋两经纬。",
            "药草极酸辛，法术殚怪诡。",
            "薄暮乃复苏，踰旬仅知味。",
            "方兹恋庭闱，旋已对狱吏。",
            "试言其所由，内省亦无媿。",
            "有人同州闾，发迹自徒隶。",
            "窃被儒衣裳，曾亡小材技。",
            "突如游京邑，欲以干明叡。",
            "朝家焉可欺，羁旅谋自济。",
            "乃造黄纸书，便取青袍衣。",
            "乘船归南方，敛板谒当位。",
            "自言章奏奇，因藉宦官势。",
            "诏文降自中，宰府不预议。",
            "既云能占天，且曰善兴利。",
            "江淮一经过，郡府十不啻。",
            "到处争逢迎，莫能思处置。",
            "转运苦爱奇，得之如国器。",
            "故使按坑冶，庶可展才智。",
            "小人靡忖度，假宠愈放肆。",
            "行符索吏卒，圈印发传递。",
            "阎闾望尘拜，州县从风靡。",
            "遮道结缯彩，铺筵塞珠翠。",
            "车骑前後呵，给使数百指。",
            "何者为典刑，独自夸爪嘴。",
            "在昔秦无人，绕朝赠之棰。",
            "繄我非聋瞽，碌碌宁不耻。",
            "作书贻谏官，奸诈患不细。",
            "有诏令逮捕，按验取真伪。",
            "是夫知计穷，诬我以罪戾。",
            "上官犹眩惑，准例皆拘系。",
            "幽幽圄犴中，愤愤争竞里。",
            "周旋二十日，乃克见巧敝。",
            "画地尚不入，业棘曷可寘。",
            "惟兹谢吾母，几不全发体。",
            "教道亦难行，凡庸岂同志。",
            "吁哉养英才，徒以钓积毁。",
            "箧书归敝庐，庠门任芜秽。",
            "去年仲夏後，盛暑若火炽。",
            "郊园有余爽，蔬果聊可嗜。",
            "时复观田畴，毕力奉耘籽。",
            "人生但饱暖，此外皆淫侈。",
            "思君非一日，欲去无双翅。",
            "俄闻迁黄州，又说丁丧制。",
            "古来圣与贤，谁不遭丑诋。",
            "蜀日骇狗犬，夏鼎愁魑魅。",
            "人寿有短长，孝子谩忧思。",
            "灭性经所贬，节哀礼为是。",
            "矧夫王佐才，简在唐虞际。",
            "扬名以显亲，报德岂不韪。",
            "加饭苟如愿，苍生犹有恃。",
            "适时匪我长，不朽乃所拟。",
            "道义果弗充，富贵反为累。",
            "回宪本无官，桀纣焉得此。",
            "俗子但相非，吾心已居易。",
            "近者游葛陂，念君在衰枲。",
            "作诗布幽怀，读之勿嗤鄙。"
        ],
        "tags": [
            "庐山",
            "长江"
        ],
        "title": "寄祖秘丞",
        "id": "5daaa98f-159f-4a77-91ed-888f717b22d9"
    },
    {
        "author": "李觏",
        "paragraphs": [
            "孔门有高弟，曾子以孝着。",
            "求诸圣人言，尚曰参也鲁。",
            "才敏谁不愿，顾恐难荷负。",
            "苟无德将之，何益于父母。",
            "昔如吴起者，善兵恶孙武。",
            "啮臂游诸侯，亲丧哀不举。",
            "杨彪有子修，器能颇可取。",
            "一旦以罪诛，舐犊徒虚语。",
            "吾生本薄祜，略无兄弟助。",
            "及汝又一身，不绝如线缕。",
            "祖母唯汝爱，无异所生乳。",
            "宁止托祭祀，亦欲兴门户。",
            "伎俩勿求名，适时乃有补。",
            "计卢勿尚巧，合义乃可处。",
            "持重尚寡过，摧刚庶无惧。",
            "内以保家族，外以扬名誉。",
            "高山在所仰，今人岂殊古。",
            "参鲁为汝名，其字曰孝孺。"
        ],
        "title": "名男曰参鲁以诗喻之",
        "id": "6d934b88-6d61-4349-8a93-0c819d784178"
    },
    {
        "author": "李觏",
        "paragraphs": [
            "女色无定美，宠至美则多。",
            "士才无定称，用显称已过。",
            "长安小家子，粲粲秋池荷。",
            "性慧不觉耻，母怜不如诃。",
            "出户一囊麝，见人双眼波。",
            "情动笑难止，语娇音屡讹。",
            "都人口如沸，观者踵相摩。",
            "因缘幸充选，恩泽成偏颇。",
            "少费万金珠，一呼千绮罗。",
            "佯愁惨白日，猛唾倾天河。",
            "东邻有贤女，春绿涵修蛾。",
            "花艳不栽翦，玉光无切磋。",
            "自小固闻礼，藏头岂知他。",
            "亲戚尚未见，媒官当奈何。",
            "过时谁访问，生世就蹉跎。",
            "岂不有配偶，市里或山阿。",
            "岂不有奉养，舂饎与机梭。",
            "列女不得传，乐府无人歌。",
            "容华日衰落，涕泣坐滂沱。",
            "富贵易修饰，贫贱多笑呵。",
            "柳下无仲尼，小官终灭磨。",
            "进退在勇决，迟疑两皆蹉。",
            "退当事奇伟，夙驾追雄轲。",
            "进当取势位，健笔为干戈。",
            "胡然守一节，独自埋随和。"
        ],
        "title": "女色无定美赠卿材",
        "id": "b2907ddf-584e-4908-bff8-8d23b8599fe5"
    },
    {
        "author": "李觏",
        "paragraphs": [
            "平生尚倜傥，壮大苦摧折。",
            "主人能结纳，佳境为铺设。",
            "渺㵿东江来，谽谺暮云裂。",
            "倡女稍多艺，市酒且供啜。",
            "侠气复何聊，心朋幸相悦。",
            "解冠从放荡，大呼谁挽掣。",
            "咄哉千里足，嗟呼三寸舌。",
            "海物唤龙取，天葩令鬼折。",
            "艳唱声非雅，戏谈理当谲。",
            "帷房笑私昵，闾巷嘲琐屑。",
            "更鼓莫催睡，夜风谗去热。",
            "俗士鲜大志，于今重小节。",
            "内行豕在泥，外貌犬伏绁。",
            "吾侪古豪杰，方寸浴日月。",
            "被谤肯自疑，为欢顾犹拙。",
            "放饭彼不惭，使我无齿决。"
        ],
        "title": "江亭醉後",
        "id": "cfd3faa8-5d28-44a3-8c93-c3d217ee9706"
    },
    {
        "author": "李觏",
        "paragraphs": [
            "人生何足贵，贵在天资秀。",
            "譬如沙石间，金玉岂常有。",
            "有才不善用，多为淫邪诱。",
            "嗟哉栋梁材，往往厄樵手。",
            "章子吾不识，美在众人口。",
            "如何材艺多，四十无所守。",
            "所守者何为，非贵亦非富。",
            "古今圣与贤，历历垂星斗。",
            "景行苟有成，进退无一缪。",
            "不能功天下，尚可名身後。",
            "百年随飘风，白髪勇未斗。",
            "良时且不反，饮恨唯尸柩。",
            "无谓学已足，大海难掬漱。",
            "无谓过可文，希珍尚磨垢。",
            "智者当自知，既往诚何咎。",
            "西子蒙不洁，见者掩鼻走。",
            "恶人幸斋戒，上帝必孚佑。",
            "相如窃妻逃，犊鼻从沽酒。",
            "一朝赋上林，在汉为称首。",
            "努力念前哲，吾言非子诟。"
        ],
        "title": "寄章友直",
        "id": "3d165cdd-211f-410a-932e-5cdfadff8f82"
    },
    {
        "author": "李觏",
        "paragraphs": [
            "春秋书大雨，三日已为霖。",
            "如何方春时，终月常积阴。",
            "淙空若泉泻，荡地成渊深。",
            "曾无昼夜别，顾恐山岳沈。",
            "疑是天上河，底漏不可禁。",
            "傍无女娲石，欲补难为针。",
            "又疑坎宫水，阳曜所不临。",
            "何等大鬼物，戏把北斗斟。",
            "谁笼三足乌，冷卧空桑林。",
            "勾芒失权柄，羞耻啼盈襟。",
            "枉杀几树花，恣许泥土浸。",
            "或云天有意，欲使诛荒淫。",
            "田谷彼何罪，芽颖当森森。",
            "一粒且漂溺，不啻千黄金。",
            "路绝吊客行，馁我忧巢禽。",
            "风声怒打屋，寒气狞穿衾。",
            "况我出山远，久次兹江浔。",
            "嗟嗟岁月晚，悠悠金玉音。",
            "无聊但诙笑，有得还歌吟。",
            "莫怪旅愁甚，旅人千万心。"
        ],
        "title": "中春苦雨书怀",
        "id": "4a13a730-93e3-42c2-82d7-07b25a040704"
    },
    {
        "author": "李觏",
        "paragraphs": [
            "暖碧覆睛殷，依依近朱栏。",
            "异类偶相合，劲节何能安。",
            "同时尽妖艳，无地容檀栾。",
            "移根既不可，洁心诚为难。",
            "外貌任春色，中心期岁寒。",
            "正声尚可听，谁是伶伦官。"
        ],
        "title": "弋阳县学北堂见夹竹桃花有感而书",
        "id": "e4027da1-6e2a-4f28-b091-562a271a37a9"
    },
    {
        "author": "李觏",
        "paragraphs": [
            "智者在不惑，君子贵知几。",
            "彼昏有耳目，无能辨是非。",
            "蜀犬尽鸣吠，羲轮自光辉。",
            "古人不可作，垂涕沾吾衣。"
        ],
        "title": "孤怀",
        "id": "c1d2c437-095a-4561-9a59-8c95b2f13a02"
    },
    {
        "author": "李觏",
        "paragraphs": [
            "主人渴良马，仆夫念驽骀。",
            "行迟追易及，力少牵易来。",
            "时闻千里足，百箭攒其怀。",
            "主人虽欲买，众口大悠哉。"
        ],
        "title": "读韩文公驽骥篇因广其说",
        "id": "bdb2e5ff-7bc7-4964-80f0-321649a154d0"
    },
    {
        "author": "李觏",
        "paragraphs": [
            "俗人无心胸，贵伪不贵诚。",
            "口吻当文学，犇走成名声。",
            "之子出蒿莱，行洁业且精。",
            "中美未外发，朴质亡华英。",
            "持此向广众，讵免笑与憎。",
            "况复觅荐举，路险岂易行。",
            "所愿天命泰，因之主者明。",
            "牙弦一鼓时，钟子耳必倾。"
        ],
        "title": "送陈次公茂材",
        "id": "3183762d-bbbb-4668-8f05-61ecf0688f0b"
    },
    {
        "author": "李觏",
        "paragraphs": [
            "虾蟆尔奚为，合合搅人耳。",
            "在官不为官，在私无私事。",
            "徒将一寸口，日夜相鸣吠。",
            "岂能劖语言，且欲噪梦寐。",
            "何者孔稚珪，爱之如鼓吹。",
            "谁论正与淫，各自有知己。"
        ],
        "title": "虾蟆",
        "id": "a8533c0d-5188-4bef-99e7-44b7e1bd12e7"
    },
    {
        "author": "李觏",
        "paragraphs": [
            "吾家有鸡母，乘春数子生。",
            "生来踰六旬，互觉羽翼成。",
            "其母且再卵，逐之使离散。",
            "众雏既不来，一子独恋恋。",
            "恋恋不肯离，逐之终不移。",
            "母行无险易，唧唧相追随。",
            "卵生亦云足，母伏窠中宿。",
            "厥子苦无依，攀背如悲哭。",
            "窠中母所安，忍渴复忘餐。",
            "子于背上卧，不舍须臾间。",
            "我时见之喜，异类能如此。",
            "因欲观其终，其终谅何似。",
            "一朝大长成，乃知牝牡情。",
            "膨脝娠在腹，渐见东西行。",
            "行行求饮食，欲以助生息。",
            "卵出子还多，养子何劳役。",
            "朝啄荆草林，暮爪污泥深。",
            "昔时随母意，今作爱雏心。",
            "雏生诚可爱，母老宁忍背。",
            "物性乃不常，使人心欢慨。",
            "物类本无知，无知孰责之。",
            "斯鸡与众异，酷似有天资。",
            "天资以仁孝，变更何太早。",
            "况彼本无知，血毛安足道。",
            "万物灵者人，孰不念其亲。",
            "少艾与妻子，所以夺吾真。",
            "五十慕父母，虞舜称稽古。",
            "埋子得黄金，迩来唯郭巨。",
            "古人往莫追，言之泪沾衣。",
            "斯言足自警，题作惜鸡诗。"
        ],
        "title": "惜鸡诗",
        "id": "cd7f7155-7b76-48f1-9af9-140647d75536"
    },
    {
        "author": "李觏",
        "paragraphs": [
            "日出百鸟喜，覊人懒举眸。",
            "长恨年光缓，禄养未可求。",
            "若至年光过，高堂又白头。",
            "羲和君有知，奈我心悠悠。"
        ],
        "title": "日出吟",
        "id": "9cedf5b4-caca-4cb6-8825-36ab1c08015b"
    },
    {
        "author": "李觏",
        "paragraphs": [
            "昨日家人来，言汝苦寒热。",
            "想由卑湿地，颇失饮食节。",
            "脾官骄不治，气马痴如绁。",
            "乃致四体烦，故当双日发。",
            "江南此疾多，理不忧颠越。",
            "顾汝仅毁齿，何力禁喘噎。",
            "寄书诘医师，有药且嚼啜。",
            "方经固灵应，病根终翦灭。",
            "但恐祟所为，尝闻里中说。",
            "兹地有罔两，乘时相罥结。",
            "嗟哉鬼无知，何于我为孽。",
            "我本重修饰，胸中掬冰雪。",
            "祸淫虽甚苛，无所可挑抉。",
            "疑是饕餮魂，私求盘碗设。",
            "尽室唯琴书，何路致荤血。",
            "无钱顾越巫，刀剑百斩决。",
            "徒恣彼昏邪，公然敢抄撮。",
            "吾闻上帝灵，网目匪疎缺。",
            "行当悉追捕，汝苦旦夕歇。",
            "慈爱早有加，忆念今逾切。",
            "尘劳差可畏，归计又云辍。",
            "所生能劬劳，祖母矧聪哲。",
            "羸卧纵未苏，抚视谅非拙。",
            "勉勉多自安，风来信勿绝。"
        ],
        "title": "闻女子虐疾偶书二十四韵寄示",
        "id": "971c011b-eb56-423d-bbb2-467ea464808f"
    },
    {
        "author": "李觏",
        "paragraphs": [
            "子长汉良史，笔锋颇雄刚。",
            "惜哉闻道寡，气志苦不常。",
            "心如虫丝轻，随风东西扬。",
            "一事若可喜，不顾道所长。",
            "公言绌原宪，侠贼乃为良。",
            "仁义谓足羞，货殖比君王。",
            "黄老先六经，斯言固猖狂。",
            "吁嗟夫子没，两观无刑章。",
            "予怀班孟坚，驳议何洋洋。",
            "传与後世人，慎思其否臧。"
        ],
        "title": "读史",
        "id": "f93fbd1e-9311-4a20-8fab-929bbf838435"
    },
    {
        "author": "李觏",
        "paragraphs": [
            "遥闻金在沙，知是虚名号。",
            "世人方竞奢，何兹有遗宝。"
        ],
        "title": "和育王十二题 金沙池",
        "id": "37320ebb-ba0d-49a4-a23e-d6f0fbaad988"
    },
    {
        "author": "李觏",
        "paragraphs": [
            "佛迹空在兹，佛心无处所。",
            "寻迹以求之，似学邯郸步。"
        ],
        "title": "和育王十二题 佛迹峯",
        "id": "a8120457-e8bf-4d3f-86c2-c25d7087e447"
    },
    {
        "author": "李觏",
        "paragraphs": [
            "万物虽散殊，孰非道之体。",
            "何必石岩岩，方疑金色臂。"
        ],
        "title": "和育王十二题 七佛石",
        "id": "efe63a42-a57b-475f-9733-72eaa3c11cc4"
    },
    {
        "author": "李觏",
        "paragraphs": [
            "梵教一来东，羣心日归向。",
            "土石至无情，也作披缁状。"
        ],
        "title": "和育王十二题 袈裟石",
        "id": "2a6462f1-8136-43f0-ad8a-abb1b5ed88be"
    },
    {
        "author": "李觏",
        "paragraphs": [
            "月色固无改，台基亦不坏。",
            "嗟哉翫月人，古来谁更在。"
        ],
        "title": "和育王十二题 明月台",
        "id": "85e6bc0e-4e2c-49dc-b32e-4214e437a046"
    },
    {
        "author": "李觏",
        "paragraphs": [
            "形模皆自然，树立岂人力。",
            "松影与秋光，扫成真水墨。"
        ],
        "title": "和育王十二题 石屏风",
        "id": "323dbeb2-c3aa-4ef1-bf11-be0c134d30e5"
    },
    {
        "author": "李觏",
        "paragraphs": [
            "田苗自枯槁，井鳗人所祷。",
            "若教龙有灵，此鱼何足道。"
        ],
        "title": "和育王十二题 灵鳗井",
        "id": "379ff421-e03a-47c7-a8a4-356e75622dab"
    },
    {
        "author": "李觏",
        "paragraphs": [
            "璘师凿此泉，晨夕奉亲老。",
            "因知达者心，岂尝离孝道。"
        ],
        "title": "和育王十二题 供奉泉",
        "id": "b728b3c2-b296-4380-8a08-41e5ff8cf2b4"
    },
    {
        "author": "李觏",
        "paragraphs": [
            "尝闻有为法，佛说如梦幻。",
            "胡然窣堵波，香花耀凡眼。"
        ],
        "title": "和育王十二题 育王塔",
        "id": "8f6c952c-66ef-4fbf-96fb-df30e59cdd14"
    },
    {
        "author": "李觏",
        "paragraphs": [
            "晋後千百年，兹殿俨如昔。",
            "梵宇若皆然，应须省民力。"
        ],
        "title": "和育王十二题 八角殿",
        "id": "3647a663-b31b-4b6f-bea0-e9b038eadfd6"
    },
    {
        "author": "李觏",
        "paragraphs": [
            "典午既陵夷，羣材共沦谢。",
            "唯有青青松，于今被王化。"
        ],
        "title": "和育王十二题 晋年松",
        "id": "053ec5fa-10f0-4808-b748-dfe0d6c66f32"
    },
    {
        "author": "李觏",
        "paragraphs": [
            "长疑佛界中，天女来行乐。",
            "为怕山风寒，仙衣尽重着。"
        ],
        "title": "和育王十二题 重台莲",
        "id": "83ddc4a1-1a2f-4750-a43d-1b7f93b73c06"
    },
    {
        "author": "李觏",
        "paragraphs": [
            "繁霜毒春木，花开苦不早。",
            "愚夫择利婚，美女贫中老。",
            "曷不冶颜色，门前车马道。",
            "闺房有礼文，自衒谁言好。",
            "俗态竞朱粉，古心慕苹藻。",
            "所期君子恩，卒以慰枯槁。"
        ],
        "title": "美女篇",
        "id": "6b3d6aac-05c1-4953-8b00-f36fbe0d8fa2"
    },
    {
        "author": "李觏",
        "paragraphs": [
            "荧荧背明灯，黯黯垂疎帷。",
            "阶庭岂不好，蚊虫苦相期。",
            "坏扇无清风，暗树多斜枝。",
            "屈指出泉侣，寂寥空所思。"
        ],
        "title": "苦热夜",
        "id": "ffbe68b9-8271-4f40-8fd6-e45f678eb46c"
    },
    {
        "author": "李觏",
        "paragraphs": [
            "靡靡步康衢，喋喋问流俗。",
            "谁将今日财，愿易来世福。",
            "休论身善恶，佛眼重金玉。"
        ],
        "title": "丐僧",
        "id": "9576ce1b-ae54-4a0c-9890-709474f3f3b7"
    },
    {
        "author": "李觏",
        "paragraphs": [
            "君门若无禄，陈编孰能读。",
            "公庭若无法，秽德谁不足。",
            "煦煦儒者言，沈沈小人腹。",
            "伤心勿复道，拂弦寄清曲。"
        ],
        "title": "闵俗",
        "id": "a216aa3c-ae02-412e-8f23-92ee73a7dee2"
    },
    {
        "author": "李觏",
        "paragraphs": [
            "世常羞贫贱，贫贱非我羞。",
            "道成不见取，贫贱谁之由。",
            "陛楯拥尧舜，廊庙居伊周。",
            "面对岂无说，咫尺路阻修。",
            "浮云关太虚，白日光逆流。",
            "嗟尔临人者，蔽贤天所仇。"
        ],
        "title": "感叹二首  其一",
        "id": "d81a4f6a-b4da-46b3-9228-a4e3cc2ec9d1"
    },
    {
        "author": "李觏",
        "paragraphs": [
            "得志万罪消，失志百丑生。",
            "谁云王路宽，枯槁不敢行。",
            "出言到口角，缩舌悔恨并。",
            "自省由若此，况乃蚩蚩氓。",
            "故知当今贤，未有非簪缨。"
        ],
        "title": "感叹二首  其二",
        "id": "f4c507de-5734-4788-94da-07ee064f6993"
    },
    {
        "author": "李觏",
        "paragraphs": [
            "离山阙归期，滞踪如在狱。",
            "他门一脔炙，贱子万端辱。",
            "吟忆圃花尽，梦知原麦熟。",
            "公言富贵迟，何似耕获速。"
        ],
        "title": "寄邻父",
        "id": "c9e23891-4f9a-4e45-b811-242358e889b3"
    },
    {
        "author": "李觏",
        "paragraphs": [
            "低斋结空野，小竹移孤林。",
            "斋闲竹浄好，日媚幽人心。",
            "南方夏厌暑，独此留残阴。",
            "戛雨挫促梦，穿风搜凉襟。",
            "长茵展丽藓，乱歌奏欢禽。",
            "侍奴裹村服，语客抛尘簪。",
            "志高成利雠，思爽生诗淫。",
            "值圣喜盈卷，感古悲入琴。",
            "山迎稳履远，月劝澄杯深。",
            "荣名虽未染，幸亦非堙沈。"
        ],
        "title": "竹斋题事",
        "id": "d03777fd-8077-4051-85b5-5227654fe304"
    },
    {
        "author": "李觏",
        "paragraphs": [
            "朝闺入有籍，疏远难见君。",
            "世眼不识道，贫贱无高文。",
            "兰蕙生同草，鸿鹄心在云。",
            "赠子喜别离，儿女安得闻。"
        ],
        "title": "赠黄秀才别",
        "id": "6901f32a-3809-4b54-9290-96cf00557f21"
    },
    {
        "author": "李觏",
        "paragraphs": [
            "羣阴侮阳德，雨阵春嘈嘈。",
            "白晓惨成夜，瓦口生飞涛。",
            "凝云列山韒，冷气攒衣刀。",
            "径闹有松竹，庭卧唯蓬蒿。",
            "花淫得罪陨，鶑辩知时逃。",
            "隰苗出水短，木菌随日高。",
            "微吟雅于乐，快饮甘如膏。",
            "朱曦待未见，天盖空牢牢。"
        ],
        "title": "雨中作",
        "id": "509cb24a-de06-4b4a-bc42-0024fde566fa"
    },
    {
        "author": "李觏",
        "paragraphs": [
            "苔根跨阶发，白雨满四檐。",
            "春眠懒下枕，日午谁开帘。",
            "浮尘裹酒榼，馁虫镂书签。",
            "荣乐岂不欲，非义固所嫌。"
        ],
        "title": "独居",
        "id": "aca4f022-5c27-48cc-8191-aaee12dae029"
    },
    {
        "author": "李觏",
        "paragraphs": [
            "吴江之南，是曰丰国。",
            "五种之生天下食，一岁不登，吾民菜色。",
            "如何天不仁，纵彼旱孽称其神。",
            "矫矫赤龙推火轩，来自东南山。",
            "咸池愞水不敢沃，阳侯失色愁烹煎。",
            "况兹畎亩流涓涓，何足吸之唇齿间。",
            "但见禾与黍，蓬勃红尘起。",
            "土伯敕其属，扫路迎饥鬼。",
            "哀哉氓蚩蚩，托身釜鬲惟蒸炊。",
            "小人怨咨君子知，天生天杀今其时。",
            "我闻皇穹大德在生育，爱养万物同婴儿。",
            "产民之身赋民食，中道绝之何所为。",
            "当时冥冥间，委作非其宜。",
            "山川之神各守土，羣龙受位司天池。",
            "上帝当轩亲戒敕，十日一雨无愆期。",
            "帝心仁且信，临下固不疑。",
            "谓言庶事有分职，屏去视听思无为。",
            "安知愚下鬼，负德孤恩难制指。",
            "弄天之权侮人命，贪嗜牛羊邀祭祀。",
            "忽焉一物不称情，因教此旱灾生灵。",
            "雷霆之官畏罪莫敢谏，头枕天鼓眠不醒。",
            "帝在紫微垣，下隔千里云。",
            "徒劳衔血向空哭，帝心虽圣安得闻。",
            "北斗侍帝侧，斡运气母均四时。",
            "五星暨众宿，照曜亡偏私。",
            "夫何容此鬼，恣行胸臆轻天威。",
            "定是机务繁，耳目有所遗。",
            "小臣亦何者，草莽负奇节。",
            "欲系神颈无长绳，欲斩龙头剑锋缺。",
            "皇穹如未察凶邪，空使小臣心鬰结。"
        ],
        "title": "闵雨诗",
        "id": "6a0b5758-e680-4651-9250-6610abb96fff"
    },
    {
        "author": "李觏",
        "paragraphs": [
            "岂无饮食奉欢乐，亦有宾客相追游。",
            "宿酲在枕或时起，俗话入耳令人羞。",
            "偶随贤友访仙子，一临花槛斟瓷瓯。",
            "尘埃何处是浮世，松竹此地长清秋。",
            "古来扰扰富且贵，天下茫茫公与侯。",
            "盖棺事了何足数，乘兴啸傲真良筹。"
        ],
        "title": "访周道士",
        "id": "00565f76-b300-467b-825b-ca19cd2752b8"
    },
    {
        "author": "李觏",
        "paragraphs": [
            "干坤父母莫匪慈，胚胎亿兆成角覊。",
            "其间哺乳不及处，有时泣杀呱呱儿。",
            "南川上游号沃野，景佑丙子尝凶饥。",
            "新田始苗旧谷罄，十室八九无晨炊。",
            "伏阴何者不仁甚，酿作水灾来助之。",
            "烟煤刷天雨汁黑，呕山泄谷争奔驰。",
            "横流一夜打城郭，万弩窃发穿毛皮。",
            "东隅有洲尸揖揖，如蚁欲走遭水围。",
            "屋根无力树腰折，蛟蜃食人犹择肥。",
            "涛波一望万山阻，六亲不得相扶持。",
            "国子刘公好仁者，惟时假守兹军麾。",
            "民生在我不在命，告舟往救无敢违。",
            "童儿赤立妇女困，载之刳木何累累。",
            "泥沙外冷内饥渴，口噤不语如狂痴。",
            "牵挛坐卧满府舍，赋以酒饮加饘糜。",
            "随流往往亦不死，远在百里无人知。",
            "捐金购得问氏姓，召使亲族携之归。",
            "司农仓廪尽发出，不待奏报先施为。",
            "有余况可补不足，大贾蓄家如响随。",
            "来瞻去察夜继昼，赤热不忍荫华榱。",
            "由斯一郡十万户，饿肤日月生膏脂。",
            "存者相保没者葬，唐虞仁寿重驱跻。",
            "圣主养贤贤养物，气和郁郁通高卑。",
            "城西老宫古松径，一朝坠露甘如饴。",
            "千柯万叶结不解，玉阶琼树光离离。",
            "甿俗奔走竞观覩，手攀口吮同赍咨。",
            "学老之人周氏子，好善不类黄冠师。",
            "欲令事迹绚久远，筑亭其地高巍巍。",
            "公之归朝不可借，松树至今犹未衰。",
            "我作此诗揭亭上，他年堕泪如羊碑。"
        ],
        "title": "甘露亭诗",
        "id": "972b317a-1dd4-466c-a7bf-2b714cffe832"
    },
    {
        "author": "李觏",
        "paragraphs": [
            "嗟予兀兀何施为，学无异意唯传师。",
            "尝言先圣所述作，人事而已亡他岐。",
            "安知步步有天道，繄我丘师能识之。",
            "春秋下应三千岁，雅颂周流十二支。",
            "阐幽大传与隠旨，图写转匝成圆规。",
            "劳兄示我复教我，一字不晓如痴儿。",
            "文侯听乐唯恐卧，今我幸免指目皮。",
            "丘明子夏言不及，我兄所得何神奇。",
            "直疑前身是颜子，独受师说无人知。",
            "又疑梦寐感灵怪，常与周孔相追随。",
            "不然悠悠千载後，何传何习遽如斯。",
            "穷愁着书古有例，昨官闽中今海涯。",
            "海涯路远学者少，斯道未有施行时。",
            "圣皇诛赏甚明白，归来奏牍无迟迟。",
            "江南腊雪片如掌，酒花上面寒力衰。",
            "是非得失从此止，马头一别东西驰。"
        ],
        "title": "送丘寺丞",
        "id": "125bab77-33a3-4600-8740-bd9abea8616e"
    },
    {
        "author": "李觏",
        "paragraphs": [
            "佛繇西域渐中土，欲使羣心皆鼓舞。",
            "若颛梵语及胡书，昧者虽从明孰与。",
            "其徒往往多材能，暗结时贤为外助。",
            "远公自昔来庐山，夸逞莲花邀社侣。",
            "吁嗟君子遭乱邦，舍此未知何处去。",
            "迩来一行善记览，啮破干坤寻历数。",
            "或攻文苑掠芬香，辞则贯休笔怀素。",
            "其余曲艺与小诗，布在人间难悉数。",
            "贤豪大抵多怜才，引致门墙无龃龉。",
            "其人既重法亦尊，羽翼大成根本固。",
            "我缘山谷见不远，缁褐憧憧尽愚鲁。",
            "坐量此去朋党衰，纤缟焉能拒强弩。",
            "去年有使自番阳，手藉一函来我所。",
            "发函乃是缘概书，千字满前云缕缕。",
            "众人饱食己用心，欲噍伯英肥美处。",
            "当时名士嘉其能，长序短篇聊绣组。",
            "因思幅员千万里，如师之能更几许。",
            "以儒辅释日益多，何恤区区一韩愈。"
        ],
        "tags": [
            "庐山"
        ],
        "title": "答缘概师见示草书千字文并名公所赠诗序",
        "id": "f046ed50-22cb-46c5-acc1-bf5f8a113fe7"
    },
    {
        "author": "李觏",
        "paragraphs": [
            "吴台翫春锁春色，雨刷花光入龙国。",
            "田边大树啼老鸦，野云痴醉寒查牙。",
            "年华欲住风雷恶，兰脸知秋泪先落。",
            "时荣时谢无了时，扶起混沌须神医。"
        ],
        "title": "春社词",
        "id": "1d91342a-690a-4832-968d-7ba7925f2296"
    },
    {
        "author": "李觏",
        "paragraphs": [
            "昔年因读昌黎文，知有训狐犹未真。",
            "客堂昨夜灭烛後，一声窃发诚惊人。",
            "慈母入席匪虚语，据此麄暴谁敢闻。",
            "杀人之子养尔子，天地不管胡为仁。",
            "岂无鹰隼善搏击，去路昏黑难相亲。",
            "亦有弓矢可弹射，却恐误中东西邻。",
            "我今独处虽无惧，聒不得睡宁不嗔。",
            "尝闻凤凰百鸟君，丹穴万里谁龙言。",
            "行当整顿九韶乐，奉迎綷羽掀重云。",
            "直前再拜列尔罪，尔躯何足为灰尘。"
        ],
        "title": "闻训狐",
        "id": "7fb66e7f-e8b3-4a41-9e98-a4cd22360f83"
    },
    {
        "author": "李觏",
        "paragraphs": [
            "翩翩者鹊何品流，羽毛白黑林之幽。",
            "生平智力可料度，有巢往往输鸣鸠。",
            "天然却会报人喜，愚儿幼妇唯尔求。",
            "万声千噪几曾验，闻者终是轩眉头。",
            "从来乌鸟爱反哺，孝慈情性谁可俦。",
            "其间于事最先见，告人凶祸令人忧。",
            "忧时不肯自修饰，祷请神鬼争啾啾。",
            "告之愈验愈见恶，共去灾患鸦之由。",
            "弹丸瓦石相驱逐，名园佳树难依投。",
            "忠言逆耳世罕用，属镂曾割伍员喉。",
            "莫笑後来司马公，事事称好真良谋。"
        ],
        "title": "闻喜鹊",
        "id": "c8bfee4c-6671-4bff-8150-2180a8c092ca"
    },
    {
        "author": "李觏",
        "paragraphs": [
            "仲尼作经授曾子，明稽至孝之终始。",
            "始于事亲终立身，以是扬我于後世。",
            "大雅有言念尔祖，述修其德乃为美。",
            "圣训昭昭十八章，写之琬琰千余岁。",
            "汤生本由义方教，石磨沙荡求成器。",
            "其名延祖有意哉，吾以子立为之字。",
            "立身之道将何如，非曰凡人富与贵。",
            "不贤而位何能为，蝇虫岂不披红紫。",
            "周公亦人舜亦人，口衔日月坐天际。",
            "勖哉见善勿迟疑，往往後生诚可畏。"
        ],
        "title": "解汤延祖字",
        "id": "fa4f7a9a-4997-44c6-8803-ee830165f9f4"
    },
    {
        "author": "李觏",
        "paragraphs": [
            "外边虽节目，内裹却空虚。",
            "从来汗流浃，只为写经书。"
        ],
        "title": "咏竹",
        "id": "93dc2f52-3742-455e-a94f-5e986a053dc7"
    },
    {
        "author": "李觏",
        "paragraphs": [
            "夜落无人见，朝看到处新。",
            "非君有分别，力不奈松筠。"
        ],
        "title": "霜",
        "id": "5c99d9ae-ec23-47b1-9f16-72160f2edf87"
    },
    {
        "author": "李觏",
        "paragraphs": [
            "水性本来弱，渐寒成此坚。",
            "东风有时到，几日是残年。"
        ],
        "title": "冰",
        "id": "2a419f07-f02a-4c3e-9ba2-43256457dbc7"
    },
    {
        "author": "李觏",
        "paragraphs": [
            "逸少曾留翫，人因唤右军。",
            "鸟名加爵号，不离羽毛羣。"
        ],
        "title": "鹅",
        "id": "7babaa35-7734-4fb4-b018-d1444d4b3b35"
    },
    {
        "author": "李觏",
        "paragraphs": [
            "庶人常用贽，贵在不飞迁。",
            "饱食待庖宰，虚教两翅全。"
        ],
        "title": "鸭",
        "id": "1d3fb8af-6fd4-4dcf-826d-c0560ae4e60e"
    },
    {
        "author": "李觏",
        "paragraphs": [
            "丑妇易为洁，愚儿多守纯。",
            "天将恶文采，万物恐无春。"
        ],
        "title": "惜才",
        "id": "9ad057e2-bebc-4d90-bd98-bc68a35ec50f"
    },
    {
        "author": "李觏",
        "paragraphs": [
            "无计奈踈拙，走逃云水隈。",
            "鹤饥虽厌夜，龙睡却嫌雷。",
            "师友关千古，穷通付一杯。",
            "商岩版筑者，底处有梯媒。"
        ],
        "title": "山舍寓止",
        "id": "161dd41a-3040-43a1-b143-ee95f06be8c3"
    },
    {
        "author": "李觏",
        "paragraphs": [
            "像设彼何时，高僧白衲衣。",
            "水寒吞日气，树老惯霜威。",
            "幡影捎天近，钟声落谷微。",
            "可怜成道易，无事即无机。"
        ],
        "title": "东岩精舍",
        "id": "48767053-4710-456e-bdf7-74102b1cb605"
    },
    {
        "author": "李觏",
        "paragraphs": [
            "披衣坐小亭，夜气拂人清。",
            "月暗先成晕，虫吟不识名。",
            "举杯期混沌，开卷赏茎英。",
            "此兴知谁会，松风鹤睡惊。"
        ],
        "title": "闲夜",
        "id": "f0f4ec2a-8be0-4635-bee0-41b9bb625d59"
    },
    {
        "author": "李觏",
        "paragraphs": [
            "光明人所好，幽暗此何为。",
            "树在溪无影，禽来鹘未知。",
            "爱花留润与，避日卷阴移。",
            "底事偏相恼，天涯欲望时。"
        ],
        "title": "雾",
        "id": "383078c6-2e6a-48a0-b8f4-3060615d23f3"
    },
    {
        "author": "李觏",
        "paragraphs": [
            "俗态共纷纷，吾心谁与论。",
            "几因清夜梦，还见古人魂。",
            "师域宁无乐，文家别有尊。",
            "此身聊自足，独恐累儿孙。"
        ],
        "title": "自咏",
        "id": "109765e0-375b-4e80-bedc-285f5f9b54c3"
    },
    {
        "author": "李觏",
        "paragraphs": [
            "俗语不入耳，旅愁还到心。",
            "坐多浑易厌，梦好欲重寻。",
            "暴雨撩蓬响，残阳过岭阴。",
            "回看犇竞苦，此兴贵南金。"
        ],
        "title": "睡思",
        "id": "e9e04054-cbb2-4c27-b8da-587e07a0247f"
    },
    {
        "author": "李觏",
        "paragraphs": [
            "江湖限南鄙，秋令到还稀。",
            "节换空看历，人闲未趁衣。",
            "齐纨方得意，厦燕莫言归。",
            "祗有松筠径，风高暑气微。"
        ],
        "title": "秋热",
        "id": "1a91722a-5c44-4d63-a586-edda217c8d29"
    },
    {
        "author": "李觏",
        "paragraphs": [
            "明月到樽前，拏舟古岩边。",
            "乱山斜入雾，远水倒垂天。",
            "酒气熏龙戏，歌声弄鹤眠。",
            "回头嗤李郭，此外更无仙。"
        ],
        "title": "鉴湖夜泛",
        "id": "2e163016-0892-4e47-9185-78c52d917be3"
    },
    {
        "author": "李觏",
        "paragraphs": [
            "客思都无着，临池一醉歌。",
            "唤春呈物象，移性入天和。",
            "月影碎荆玉，波纹纬蜀罗。",
            "相看尽仙骨，俗态已无多。"
        ],
        "title": "池亭小酌",
        "id": "febc33ac-665a-4a2e-bb75-f421b9b53bf9"
    },
    {
        "author": "李觏",
        "paragraphs": [
            "一把长篇读，惊嗟即过旬。",
            "谁知後来者，还似老成人。",
            "古训但时习，英辞当日新。",
            "惭无称荐力，空此见天麟。"
        ],
        "title": "回胡舜元赋稿",
        "id": "e08cffe8-a886-469d-9f11-dae75de46edb"
    },
    {
        "author": "李觏",
        "paragraphs": [
            "老杜没已久，嗟哉吾子心。",
            "时人任诟病，独自革浮淫。",
            "美玉宁须琢，朱弦岂在音。",
            "钟期如未见，慎勿等闲吟。"
        ],
        "title": "回黄通诗篇",
        "id": "8906922a-db7a-40fe-a7d0-00b84262a564"
    },
    {
        "author": "李觏",
        "paragraphs": [
            "六月地欲赤，驱车河朔行。",
            "王师备戎羯，游子念功名。",
            "尽识山川险，深穷彼我情。",
            "归来具封奏，直上请长缨。"
        ],
        "title": "送路拯北游",
        "id": "f9b4139d-4c0f-458d-860c-d0ed8bb5d78f"
    },
    {
        "author": "李觏",
        "paragraphs": [
            "太平无武备，一动未能安。",
            "庙算何时胜，人生到处难。",
            "役频农力耗，赋重女工寒。",
            "祗有旴江守，怜民不爱官。"
        ],
        "title": "感事",
        "id": "cc39cedd-3cec-411e-9bd2-bfac2254c2a0"
    },
    {
        "author": "李觏",
        "paragraphs": [
            "无物可劳情，空郊日闭扃。",
            "雨吟春破碎，贫饮客凋零。",
            "世事重江险，才名一梦醒。",
            "同心祗松栢，见我尚青青。"
        ],
        "title": "闲居",
        "id": "7103656a-3cec-44e1-8e45-3cb8d397c04e"
    },
    {
        "author": "李觏",
        "paragraphs": [
            "尽日看流萍，谁原造化情。",
            "可怜无用物，偏解及时生。",
            "泥滓根萌浅，风波性质轻。",
            "晚来堆岸曲，犹得护蛙鸣。"
        ],
        "title": "萍",
        "id": "507a33c0-301d-4b71-9b7d-fa818e07afa7"
    },
    {
        "author": "李觏",
        "paragraphs": [
            "人意皆怀土，嗟君无故园。",
            "欲行须尽室，此去又他门。",
            "静里文章好，贫来节行存。",
            "振淹知有日，倚伏岂虚言。"
        ],
        "title": "送张鬷嘏",
        "id": "809c6835-2de1-4aa5-a7d1-2caf78f41e17"
    },
    {
        "author": "李觏",
        "paragraphs": [
            "产业家家坏，诛求岁岁新。",
            "平时不为备，执事彼何人。",
            "朱户仍奢侈，柴门转窭贫。",
            "若非衢室畔，无用说悲辛。"
        ],
        "title": "村行",
        "id": "8e501dc7-7449-469b-bb77-4018606bc435"
    },
    {
        "author": "李觏",
        "paragraphs": [
            "众人皆锐进，唯我复幽居。",
            "虑远梦多乱，身闲气不舒。",
            "干求非禄位，好尚岂诗书。",
            "日夜又日夜，霜寒鬓发疎。"
        ],
        "title": "感怀寄择之",
        "id": "59901867-12ec-4888-a17c-2159a2df9105"
    },
    {
        "author": "李觏",
        "paragraphs": [
            "嗟尔羽虫类，昂然冠距麄。",
            "徒为识昏晓，犹未免庖厨。",
            "年少苦令斗，主人频见呼。",
            "宁思避弋者，天外去鸿孤。"
        ],
        "title": "鸡",
        "id": "1f4cf6d8-1cac-4f4c-aa57-9b29315d91c0"
    },
    {
        "author": "李觏",
        "paragraphs": [
            "炎蒸得避处，铺席对西墙。",
            "有月树阴黑，无风山气凉。",
            "聚蚊妨袒裼，饮井当壶觞。",
            "妻子讵知我，笑言皆在傍。"
        ],
        "title": "堂西夜坐",
        "id": "3ff85a9a-d0b2-4b9d-8093-ed54213aa016"
    },
    {
        "author": "李觏",
        "paragraphs": [
            "筑室先茔下，哀心有所归。",
            "每来开户牖，浑似恋庭闱。",
            "丘木成风树，衰裳换彩衣。",
            "吾生与君类，东望涕交挥。"
        ],
        "title": "寄题陈适追养亭",
        "id": "7c2ab7fb-d4fd-48e0-9aa8-23b2d9ee9b16"
    },
    {
        "author": "李觏",
        "paragraphs": [
            "荒郊人事绝，欢喜见时髦。",
            "旧业椽为笔，新官草染袍。",
            "幽明终考绩，州县岂徒劳。",
            "况有松筠性，凌寒节更高。"
        ],
        "title": "送宜黄柳尉",
        "id": "064909cd-82bf-4348-ab71-1d3bbe68dd57"
    },
    {
        "author": "李觏",
        "paragraphs": [
            "之子来相问，吾言岂不诚。",
            "文章难得理，声律易求名。",
            "贫甚须清节，亲安莫远行。",
            "异时如有立，宗族亦知荣。"
        ],
        "title": "送君俞",
        "id": "0b7304e0-eaf6-42b2-a77a-3d7a979558e0"
    },
    {
        "author": "李觏",
        "paragraphs": [
            "天下为人子，何人似庆门。",
            "二亲皆白首，同日拜皇恩。",
            "就养兰生畹，娱宾酒满樽。",
            "自嗟偏侍早，相送只销魂。"
        ],
        "title": "送黄秘丞",
        "id": "8f8fa77c-0d3a-4d9e-92c1-adbcc485b483"
    },
    {
        "author": "李觏",
        "paragraphs": [
            "圣人虽在上，君子有穷时。",
            "自得山居乐，何须世俗知。",
            "夜多松月分，凉与水风期。",
            "只恐亨通去，清闲却付谁。"
        ],
        "title": "寄题廖说蒙亭",
        "id": "50d64bfb-5bfa-490e-b06c-67d525b07de6"
    },
    {
        "author": "李觏",
        "paragraphs": [
            "贫士无所务，闲眠常起迟。",
            "谩劳鸡口唤，不奈睡魔欺。",
            "宿酒犹熏脑，朝饥未到脾。",
            "谁能空汲汲，肉食自谋惟。"
        ],
        "title": "晏起",
        "id": "30732164-45bd-4bad-a23d-deb007ccc6a0"
    },
    {
        "author": "李觏",
        "paragraphs": [
            "少小唯贪酒，病来纔信医。",
            "问方逋客许，寻药野人疑。",
            "夜捣全听惯，寒煎觉沸迟。",
            "古贤曾爱死，此意亦谁知。"
        ],
        "title": "养疾",
        "id": "e20aaa12-6239-4872-a39b-9f33afd79c16"
    },
    {
        "author": "李觏",
        "paragraphs": [
            "最能牵病眼，天际一山横。",
            "尽日是秋色，无人知地名。",
            "暗时云自合，缺处路应平。",
            "才子沾衣泪，千秋共此情。"
        ],
        "title": "远山",
        "id": "4d1d8cf5-76e5-4b53-be1f-baf6e801c4d7"
    },
    {
        "author": "李觏",
        "paragraphs": [
            "典学淡无味，畏涂来几程。",
            "举家应好事，努力为求名。",
            "馨膳南陔远，运环昨梦惊。",
            "寿觞何以荐，经术抵金籝。"
        ],
        "title": "送吴伯华",
        "id": "05c03b03-7b40-455d-b842-a15e70d2df95"
    },
    {
        "author": "李觏",
        "paragraphs": [
            "浮世因循过，流年次第新。",
            "回思旧来事，都似梦中人。",
            "不饮偏嫌雪，多愁却怕春。",
            "星魁欲寅位，五鼓莫频频。"
        ],
        "title": "次韵陈殿丞除夜感怀",
        "id": "025e281b-2c2d-46a9-9fd1-0891c5dcb074"
    },
    {
        "author": "李觏",
        "paragraphs": [
            "病马不妨骑，出门常便归。",
            "见人无事说，是物与心违。",
            "通塞元关命，驱驰转觉非。",
            "莫教尘里汗，坏却箧中衣。"
        ],
        "title": "早归",
        "id": "3af43e41-31cf-4d10-8996-3fedd904b9da"
    },
    {
        "author": "李觏",
        "paragraphs": [
            "倾耳斜阳里，无聊拭泪频。",
            "平生惯闻处，今日自愁人。",
            "夜近歇不久，风来听得真。",
            "胡笳更何物，只此已伤神。"
        ],
        "title": "晚闻角",
        "id": "77af3350-b2a7-4111-9248-61a79d2e3c6c"
    },
    {
        "author": "李觏",
        "paragraphs": [
            "不是栽培力，谁容此处生。",
            "细声饶客睡，斜影与邻清。",
            "地窄根犹迸，秋迟叶未惊。",
            "虞人虽欲伐，却怕损檐楹。"
        ],
        "title": "庭树",
        "id": "53af5ccd-88ed-45e9-841f-83f1b51e37f3"
    },
    {
        "author": "李觏",
        "paragraphs": [
            "妻死女已病，踰年成二丧。",
            "此生谁骨肉，未识好衣裳。",
            "看面虽犹小，闻言尽可伤。",
            "最知怜祖母，句句刮人肠。"
        ],
        "title": "哭女二首  其一",
        "id": "b7f67ccb-6ffb-425b-9b16-9616def8a5cb"
    },
    {
        "author": "李觏",
        "paragraphs": [
            "老树枝叶薄，先秋风雨过。",
            "人间不善事，身外想无多。",
            "理遣诚如幻，悲来岂奈何。",
            "从前短鬓髪，为尔渐双皤。"
        ],
        "title": "哭女二首  其二",
        "id": "688d698b-c1c0-4411-a9cf-beba0fb49110"
    },
    {
        "author": "李觏",
        "paragraphs": [
            "十载寓都城，人传善相名。",
            "一言知祸福，相识尽公卿。",
            "洪井旧乡路，紫衣归计荣。",
            "尘缘应渐了，何日悟无生。"
        ],
        "title": "赠端师",
        "id": "dc4c3b53-c2e6-44f8-a479-efcd41139d43"
    },
    {
        "author": "李觏",
        "paragraphs": [
            "一世跻仁寿，君今更欲延。",
            "山中想无事，分外得长年。",
            "松老多经雪，云闲不到天。",
            "区区殉名者，回首倍凄然。"
        ],
        "title": "寄题邹氏延寿亭",
        "id": "cd1624e6-9ce0-45ee-9898-6d13bef6e29e"
    },
    {
        "author": "李觏",
        "paragraphs": [
            "徙倚重咨嗟，非缘惜岁华。",
            "关山异乡客，砧杵别人家。",
            "天冷云含日，溪清水献沙。",
            "屈魂终不返，悲思更无涯。"
        ],
        "title": "感秋",
        "id": "f9697543-ee09-4b9b-abfa-f6d45952f2d4"
    },
    {
        "author": "李觏",
        "paragraphs": [
            "不能随薄俗，非是向深山。",
            "自喜道无屈，所嗟心未闲。",
            "酒乡贫更入，诗债病犹还。",
            "一字成虚美，通宵只厚颜。"
        ],
        "title": "次韵答陈殿丞",
        "id": "c152149c-e6a1-4753-b935-c39c301fd61d"
    },
    {
        "author": "李觏",
        "paragraphs": [
            "少年曾诵习，误认古人诗。",
            "风雅世不重，姓名谁得知。",
            "高情如隠者，薄宦过明时。",
            "地下寻才鬼，应逢陆与皮。"
        ],
        "title": "读赵氏淳化诗集",
        "id": "e2e868b1-9a6c-4afe-b44f-652176e1a512"
    },
    {
        "author": "李觏",
        "paragraphs": [
            "惜汝今何恃，言来泪满襟。",
            "死生虽分定，襁褓累人心。",
            "饥买邻家乳，寒劳祖母针。",
            "岂知泉路隔，时拨繐帷寻。"
        ],
        "title": "小女",
        "id": "137a1b91-d67f-46b7-92b9-f88b81d194a1"
    },
    {
        "author": "李觏",
        "paragraphs": [
            "好学诚虽笃，事亲心不忘。",
            "秋风满黄叶，归路正重阳。",
            "力行宜无改，修辞况有方。",
            "起家知可望，兰秀自闻香。"
        ],
        "title": "送吴着",
        "id": "188b912a-2c09-4041-805c-11e9e71e2e4c"
    },
    {
        "author": "李觏",
        "paragraphs": [
            "费君投杖处，行客过彷徨。",
            "水面风雷散，沙头草木荒。",
            "一壶谁世界，千古共凄凉。",
            "大块偏劳我，烧丹未有方。"
        ],
        "title": "题灵阳宫",
        "id": "bdc83356-5a6f-468f-9d0d-094a4ef1425b"
    },
    {
        "author": "李觏",
        "paragraphs": [
            "去县二十里，路平时正春。",
            "四山唯有石，一寺更无尘。",
            "融结疑天意，经营忆古人。",
            "但知安乐处，何必是金身。"
        ],
        "title": "龟峰精舍",
        "id": "af56296a-4bde-4099-aa0a-506c02878120"
    },
    {
        "author": "李觏",
        "paragraphs": [
            "雨余云漏日，虫思已喧喧。",
            "时节惊初夏，声音似故园。",
            "为谁吟绿野，相共送黄昏。",
            "便是秋来信，霜髯更几根。"
        ],
        "title": "鸣蜩",
        "id": "86dc8fbc-f500-4f97-9014-379651b827e2"
    },
    {
        "author": "李觏",
        "paragraphs": [
            "江上楚花鲜，君行一黯然。",
            "居官无藉手，选部岂知贤。",
            "廉善虽由己，亨通亦在天。",
            "都人如问我，疎懒甚当年。"
        ],
        "title": "送张评事",
        "id": "44d6f742-472a-4982-bcb2-5c13cde91b31"
    },
    {
        "author": "李觏",
        "paragraphs": [
            "送尔归天去，天应解祸淫。",
            "物生谁得所，我见独伤心。",
            "好景吟来徧，芳樽醉不禁。",
            "东风别无用，百草已成林。"
        ],
        "title": "送春",
        "id": "722b6675-e85b-4d8b-99b7-62ef6aa17278"
    },
    {
        "author": "李觏",
        "paragraphs": [
            "君诗三十首，一一敌琅玕。",
            "语近终非俗，情闲不似官。",
            "姑山蟠郡碧，旴水蘸天寒。",
            "景物将才思，相期李杜坛。"
        ],
        "title": "君锡以新诗相示因成四十字答之",
        "id": "54751e3e-f830-42a6-baa5-df00e00bed26"
    },
    {
        "author": "李觏",
        "paragraphs": [
            "三载旴江上，军和盗亦歼。",
            "事烦终不惓，贫极始知廉。",
            "别袖挥寒日，归舟载夜蟾。",
            "懋功宜有赏，天意在官占。"
        ],
        "title": "送李侍禁",
        "id": "9c98bf7c-9e7c-4092-8000-546ea5066c1a"
    },
    {
        "author": "李觏",
        "paragraphs": [
            "我爱南丰宰，天资举措奇。",
            "上官如不怒，善政有谁知。",
            "赋役贫中减，鞭笞恶处施。",
            "邑人多未悟，去後始应思。"
        ],
        "title": "寄周寺丞",
        "id": "1c56a27e-788d-4a04-a1a1-d1a95c086fc5"
    },
    {
        "author": "李觏",
        "paragraphs": [
            "密雪穿窗入，孤灯向壁光。",
            "老来人不觉，梦继酒犹香。",
            "世事休思虑，年华任短长。",
            "朽株难长育，空此见春阳。"
        ],
        "title": "次韵阎判官除夜",
        "id": "34aad6e2-a042-46d2-8b67-9f0e605f0574"
    },
    {
        "author": "李觏",
        "paragraphs": [
            "乡树江淮接，军筹岁月深。",
            "从公虽尽力，当路少知音。",
            "赋命休重问，离觞且满斟。",
            "君言鹏与鷃，何者是飞沈。"
        ],
        "title": "送阎判官",
        "id": "c74fd7fa-f18a-42dd-bc6c-b5610a7800a8"
    },
    {
        "author": "李觏",
        "paragraphs": [
            "计偕千百数，太半是虚名。",
            "近日逢吾子，中心叹笔精。",
            "众人皆禄位，所贵在诚明。",
            "努力唐虞际，期于大有成。"
        ],
        "title": "送彭昱应举",
        "id": "575ae688-3fe7-47ea-9c72-a2136bedfe29"
    },
    {
        "author": "李觏",
        "paragraphs": [
            "先世宦不达，少年才已雄。",
            "何人为父执，独自振家风。",
            "物色营求广，宾兴礼数隆。",
            "孤寒今有望，太守汉吴公。"
        ],
        "title": "送黄铣应举",
        "id": "415eca78-2163-4cab-8025-9787feb04213"
    },
    {
        "author": "李觏",
        "paragraphs": [
            "三径是生涯，朋游日已赊。",
            "野情饶皓鹤，寒气入甘瓜。",
            "移竹调风韵，疏泉浴月华。",
            "尘埃应附势，不肯到贫家。"
        ],
        "title": "夏日郊园",
        "id": "9f9f175d-1982-4749-9b73-6ec73d7654ce"
    },
    {
        "author": "李觏",
        "paragraphs": [
            "长忆黄夫子，才高行亦淳。",
            "世情轻近事，见贯即常人。",
            "何力康时务，将身役路尘。",
            "七闽山水国，是处好安贫。"
        ],
        "title": "寄黄晞",
        "id": "5aa8ac5b-4342-4c10-9645-7a12179b4e79"
    },
    {
        "author": "李觏",
        "paragraphs": [
            "短亭车马地，送子一盘桓。",
            "不畏离羣久，所嗟行路难。",
            "晒衣云日薄，扑面水风酸。",
            "圣有中庸训，时时着意看。"
        ],
        "title": "送黄介夫",
        "id": "c2fc71ab-261e-4623-826b-6bc3ffe6d6d1"
    },
    {
        "author": "李觏",
        "paragraphs": [
            "喜尔年将壮，为儒志可嘉。",
            "乡闾知行实，场屋见辞华。",
            "公道方无壅，君门况不遐。",
            "直应千里足，世世出吾家。"
        ],
        "title": "送山甫",
        "id": "def86d7e-6f6a-4203-b4ac-2a8549961a2f"
    },
    {
        "author": "李觏",
        "paragraphs": [
            "伪饰久终变，具诚老益纯。",
            "官为郎位贵，家似旧时贫。",
            "去作吾民福，归寻楚水滨。",
            "他年名粗立，林下愿相亲。"
        ],
        "title": "送沈郎中",
        "id": "5759625a-9b3c-4e1b-b69e-26563b782a50"
    },
    {
        "author": "李觏",
        "paragraphs": [
            "少小尚英奇，高谈与众违。",
            "久穷纔信命，远客合思归。",
            "箪食非无乐，京尘误入衣。",
            "云山仍旧好，况是觐庭闱。"
        ],
        "title": "送江茂才",
        "id": "856a72a1-838d-45cf-b88f-09edc1bcc7ea"
    },
    {
        "author": "李觏",
        "paragraphs": [
            "佛法本无二，谁论律与禅。",
            "水行到处入，月出有时圆。",
            "事去何尝念，忙中不废眠。",
            "松堂白日永，幡影自飘然。"
        ],
        "title": "赠端上人",
        "id": "dd612571-8cb3-445a-a0f7-eec8c374cd51"
    },
    {
        "author": "李觏",
        "paragraphs": [
            "何人指蒙昧，题作此轩名。",
            "天理自昼夜，道心无晦明。",
            "用当羣物化，舍去一毛轻。",
            "磊磊山前寺，时闻钟磬声。"
        ],
        "title": "千福寺昧轩",
        "id": "c2bd49ca-1231-4520-973d-9090df68dc88"
    },
    {
        "author": "李觏",
        "paragraphs": [
            "行行金碧里，气象怳如春。",
            "不记来时路，自嫌衣上尘。",
            "院香知有佛，僧静似无人。",
            "十载京华梦，相逢一欠申。"
        ],
        "title": "怡山长庆寺",
        "id": "d1b8c36d-613d-4755-b03d-7e687e29da3e"
    },
    {
        "author": "李觏",
        "paragraphs": [
            "老圃君何学，中心切养亲。",
            "从来啜菽处，便作采兰人。",
            "百行当无愧，三牲未足珍。",
            "孝廉方察举，勉勉讵长贫。"
        ],
        "title": "傅翼甘圃",
        "id": "fbf7e56b-eed1-4720-af07-ce7b294f471e"
    },
    {
        "author": "李觏",
        "paragraphs": [
            "虑远无如静，兹轩得地幽。",
            "一官虽智效，万仞更心游。",
            "风月趋吟笔，干坤入坐筹。",
            "延英期上对，岂是为身谋。"
        ],
        "title": "林屯田思轩",
        "id": "1df7780c-f61f-4f27-a4b3-75e31793d967"
    },
    {
        "author": "李觏",
        "paragraphs": [
            "学佛有余力，吟诗过一生。",
            "情闲气焰少，句好琢磨成。",
            "栢竹门庭古，冰霜笔砚清。",
            "输他饱食者，终日自无营。"
        ],
        "title": "回明上人诗卷",
        "id": "db81cd01-99ff-48b1-82d3-34adef617018"
    },
    {
        "author": "李觏",
        "paragraphs": [
            "已解琴中意，更加弦上声。",
            "他人郑卫杂，此手鬼神惊。",
            "深夜众籁息，寒天孤月明。",
            "四邻应得睡，浊酒且同倾。"
        ],
        "title": "听周大师琴",
        "id": "36feff4c-ecdb-49a7-bd6c-e7729f53469e"
    },
    {
        "author": "李觏",
        "paragraphs": [
            "累圣多材艺，留神翰墨间。",
            "皇坟非小道，玉版徧藏山。",
            "上士持三学，西行谒九关。",
            "奎华如可捧，归伴白云闲。"
        ],
        "title": "送觉师西游乞御书",
        "id": "029137e1-c337-4765-93e8-8f5b27185da5"
    },
    {
        "author": "李觏",
        "paragraphs": [
            "休官众未许，分政且归闽。",
            "名系金闺彦，身为蕙帐人。",
            "林泉新得主，冠履渐无尘。",
            "知足应常足，安能更问津。"
        ],
        "title": "送分司吴太博还乡",
        "id": "8103a3f5-438f-4c17-a2f6-df166be468b8"
    },
    {
        "author": "李觏",
        "paragraphs": [
            "真伪少分别，吁嗟此世情。",
            "西施作老婢，南郭逞新声。",
            "命合生来困，诗应没後名。",
            "旅游何所得，赤日又徒行。"
        ],
        "title": "送任大中",
        "id": "7cff3c67-c92b-4f41-8169-9cec53c4bcf7"
    },
    {
        "author": "李觏",
        "paragraphs": [
            "青紫皆同道，稀曾到薜萝。",
            "感君非我辈，无事每来过。",
            "此别当贫病，何年共醉歌。",
            "人生有後会，争奈鬓双皤。"
        ],
        "title": "送杜奉职",
        "id": "0ac9058d-246c-405c-93ed-d76c06b770c5"
    },
    {
        "author": "李觏",
        "paragraphs": [
            "凤皇贵在德，孔翠岂无文。",
            "诗礼多承训，贤能逈出羣。",
            "谈清蜕尘滓，志大蹑烟云。",
            "更喜并州牧，豪英天下闻。"
        ],
        "title": "送阳曲蔡尉",
        "id": "31e4429e-26fb-4f8d-9565-36187f89150f"
    },
    {
        "author": "李觏",
        "paragraphs": [
            "之子当为邑，吾朝信择人。",
            "位卑难立事，任重合忧民。",
            "榘瓠多遗种，桃源即近邻。",
            "登临如有见，才思日应新。"
        ],
        "title": "送武陵令",
        "id": "ae5d7790-1fc7-492a-809b-d61f3aa91303"
    },
    {
        "author": "李觏",
        "paragraphs": [
            "畿县官虽小，京华日可亲。",
            "文章成薄俗，交结最难人。",
            "典学应无废，存诚况已纯。",
            "邦工寻尺用，杞梓讵沉沦。"
        ],
        "title": "送酸枣邓主簿",
        "id": "a016206c-be7f-41da-8a8a-5bb78f969757"
    },
    {
        "author": "李觏",
        "paragraphs": [
            "策名曾未几，奋迅出埃尘。",
            "陋巷潜心久，亨衢得意新。",
            "君恩方责报，民业近多贫。",
            "莫学悠悠者，谋身不为人。"
        ],
        "title": "送仙游知县许延评",
        "id": "7434aeda-d525-4cd2-96b3-5dca9c75f66c"
    },
    {
        "author": "李觏",
        "paragraphs": [
            "荐表同时入，天衢自此通。",
            "弦歌新邑宰，清白旧家风。",
            "官舍隋河北，离觞华谷东。",
            "勖哉松栢操，咫尺是尧聪。"
        ],
        "title": "送杜寺丞知永城",
        "id": "4e4d680a-6784-4c73-a99c-99e5cab6da14"
    },
    {
        "author": "李觏",
        "paragraphs": [
            "昔者闻乡举，良田恐甚芜。",
            "于今观日益，珍树已垂珠。",
            "众恶吾虽察，谦卑孰敢踰。",
            "师贤明训在，只此是亨衢。"
        ],
        "title": "回廖解元所业",
        "id": "5de99dbc-6518-4c0d-a861-3aefe1c80b3f"
    },
    {
        "author": "李觏",
        "paragraphs": [
            "三载居邻县，得闻金玉音。",
            "路遥相见少，道合受知深。",
            "已矣瓜时戍，悠哉魏阙心。",
            "归舟望不及，白日隠寒林。"
        ],
        "title": "送张寺丞",
        "id": "2bb871ca-ca64-4e02-8078-b61bd879672b"
    },
    {
        "author": "李觏",
        "paragraphs": [
            "吴人作蜀官，万里泝惊湍。",
            "地俗虽云异，民情想一般。",
            "智明终戒察，政惠不须宽。",
            "前史多循吏，乘闲更熟看。"
        ],
        "title": "送何秘丞",
        "id": "49393ed9-1ff6-48a5-9a38-b39dca067651"
    },
    {
        "author": "李觏",
        "paragraphs": [
            "名在乡书久，恩由父任优。",
            "从今绍清白，即此是箕裘。",
            "交结多良士，经过半旧游。",
            "举知应有望，鸿翼伫横秋。"
        ],
        "title": "送剑州张掾",
        "id": "16f335f2-e452-47cd-a9b5-340bf782bd04"
    },
    {
        "author": "李觏",
        "paragraphs": [
            "野客相知久，年来髪渐华。",
            "衣冠从异教，言行似儒家。",
            "通塞随天命，遨游徧海涯。",
            "武夷应有会，好去醉流霞。"
        ],
        "title": "送演教大师东游",
        "id": "69718dca-8e48-472f-8af6-c19fe39b1ce3"
    },
    {
        "author": "李觏",
        "paragraphs": [
            "时世重因循，师何独苦辛。",
            "洁斋徒众散，刚直里闾嗔。",
            "游艺能济物，旧交多雅人。",
            "云山虽好住，住久转劳神。"
        ],
        "title": "寄赠福山长老",
        "id": "8c793974-e8d7-4811-9281-1a463ef3d486"
    },
    {
        "author": "李觏",
        "paragraphs": [
            "地僻无他管，楼危有剩凉。",
            "远流通越派，残日共秦光。",
            "鸟道顽云黑，人家病叶黄。",
            "高情梦箕颍，闲景画潇湘。",
            "山药香多桂，渔歌浊少商。",
            "太平知可喜，何者是簪裳。"
        ],
        "title": "书楼夏晚",
        "id": "b32bc6a4-6d8e-4626-b337-b62251d3d90f"
    },
    {
        "author": "李觏",
        "paragraphs": [
            "小杉高丈余，体直立还孤。",
            "任过千年雪，应无一节枯。",
            "鬼狂从发解，龙长怕鳞麄。",
            "怪状春宁笑，清声月所娱。",
            "地终存古气，景合在仙图。",
            "不作明堂用，良工莫厚诬。"
        ],
        "title": "小杉",
        "id": "8f38c5f2-ce12-4663-aba4-f83600a7c4d1"
    },
    {
        "author": "李觏",
        "paragraphs": [
            "帝命当敷佑，民生有厥初。",
            "千秋唐节日，万国禹朝车。",
            "韶美笙镛外，需亨饮食余。",
            "神仙似姑射，梦想即华胥。",
            "嘉会诚难得，愚忠敢自疎。",
            "古人谁最寿，无逸在周书。"
        ],
        "title": "干元节羣臣祝寿小人无位以诗继之",
        "id": "8b0dfdae-dfe1-4c26-9c80-8c118d32f4fa"
    },
    {
        "author": "李觏",
        "paragraphs": [
            "行行四月晦，絺绤未能裁。",
            "天气疑无定，春寒恐再来。",
            "袭衣从汗浃，交扇取风回。",
            "野秀深成黑，炉熏冷作媒。",
            "年高情已淡，俗薄意多猜。",
            "李杜今何在，芳樽谁与开。"
        ],
        "title": "闷书",
        "id": "c46e5057-1cf4-4232-95b8-0dcf1d6d6516"
    },
    {
        "author": "李觏",
        "paragraphs": [
            "良友嗟尘网，相期物外游。",
            "求珠非赤水，不死是丹丘。",
            "几上麟交擗，樽中蚁乱浮。",
            "仙家一度醉，人世几千秋。",
            "药气多留鼎，茶香细出瓯。",
            "尧人方旷荡，容易学巢由。"
        ],
        "title": "同徐殿丞游麻姑山陈屯田闻之以诗见寄次韵第一首",
        "id": "5d034f32-b6c7-443b-8aba-49752ab19075"
    },
    {
        "author": "李觏",
        "paragraphs": [
            "到官十五月，太半在他邦。",
            "惠术未施一，公心无与双。",
            "剖符新使粤，尽室始浮江。",
            "地理将分岭，行程即下泷。",
            "旅愁侵酒座，秋色漏船窗。",
            "属吏谁非慑，羣蛮不易降。",
            "人稀财岂厚，俗异性多惷。",
            "自此观贤业，洪钟且试撞。"
        ],
        "title": "送李着作知柳州",
        "id": "317c0730-4a25-4346-ba5b-b18d2b573e5e"
    },
    {
        "author": "李觏",
        "paragraphs": [
            "大邑曰南城，唯君治道行。",
            "何曾设钩距，到底是聪明。",
            "鼎在神奸伏，鹰来鸟雀惊。",
            "诈穷多自笑，刑重亦知平。",
            "府史如廉士，农桑学颂声。",
            "在官嗟不久，丕绩已垂成。",
            "岭路当过庾，州图喜得英。",
            "远人天与幸，弊俗日将清。",
            "游刃非无地，抟风别有程。",
            "上心应寤寐，彝器待书名。"
        ],
        "title": "送知县苏秘丞移英州",
        "id": "8dccbaea-5aa6-44d7-97d6-1123a734089c"
    },
    {
        "author": "李觏",
        "paragraphs": [
            "一雨遂不止，我行当此穷。",
            "蜀东天亦漏，尧後水犹洪。",
            "大点有片重，密蒙无寸空。",
            "晓唯壶箭觉，暖似炭炉通。",
            "书笔提梅洗，征衣擘润烘。",
            "帘间稀去燕，枕下即鸣虫。",
            "竹粉千腰白，桃皮半颊红。",
            "物华娇自衒，天意猛相攻。",
            "酒退愁城外，吟兴愤涌中。",
            "遣谁咨毕宿，留作旱时功。"
        ],
        "title": "夏日雨中",
        "id": "84564d61-a432-428d-a09d-a96be12e7a9e"
    },
    {
        "author": "李觏",
        "paragraphs": [
            "人言落日是天涯，望极天涯不见家。",
            "已恨碧山相阻隔，碧山还被暮云遮。"
        ],
        "tags": [
            "古诗三百首",
            "思乡",
            "宋诗"
        ],
        "title": "乡思",
        "id": "324b7f0c-ce5f-4a03-9208-ed34ae04b865"
    },
    {
        "author": "李觏",
        "paragraphs": [
            "新翻曲调恐人传，不许高声唱玳筵。",
            "金兽也嫌春态浅，向风喷作绿杨烟。"
        ],
        "title": "少年",
        "id": "325b56e1-8101-4e3b-98b0-45fcfc6e60e1"
    },
    {
        "author": "李觏",
        "paragraphs": [
            "月欲东生日又西，莫随儿女醉明时。",
            "黄泉一向埋愚鬼，不与人间史笔知。"
        ],
        "title": "自勉",
        "id": "372948d9-1122-4257-8c38-29c3bd17b588"
    },
    {
        "author": "李觏",
        "paragraphs": [
            "江右君臣笔力雄，一言宫体便移风。",
            "始知姬旦无才思，祗把豳诗咏女功。"
        ],
        "title": "戏题玉台集",
        "id": "46b4e84b-77e5-4c4d-8d03-88c7cea6bb81"
    },
    {
        "author": "李觏",
        "paragraphs": [
            "刺虎屠龙古有名，事于难处迭相矜。",
            "要知真宰争功意，困得英雄始是能。"
        ],
        "title": "读皮袭美病中书事诗有可怜真宰意偏解困吾曹之句偶代答之",
        "id": "42d21f3a-65b6-4d32-b13e-a9c8c558cd7b"
    },
    {
        "author": "李觏",
        "paragraphs": [
            "品物由来貌取难，共言花卉易凋残。",
            "宁知姑射冰肌侣，也学松筠耐岁寒。"
        ],
        "title": "雪中见梅花  其一",
        "id": "79e3eb43-e822-41ab-86c4-2d78dc7b917e"
    },
    {
        "author": "李觏",
        "paragraphs": [
            "数枝斜出短墙阴，密雪无端苦见侵。",
            "天意似怜羣木妬，尽教枯朽作瑶林。"
        ],
        "title": "雪中见梅花  其二",
        "id": "1b9aaab5-8572-4589-9348-de4f0f33ab6e"
    },
    {
        "author": "李觏",
        "paragraphs": [
            "化工呈巧异寻常，镂月裁云费刃芒。",
            "莫怪使君曾立马，染衣浑似有天香。"
        ],
        "title": "和慎使君出城见梅花",
        "id": "6bb60755-cb85-480c-ac83-726b5b222905"
    },
    {
        "author": "李觏",
        "paragraphs": [
            "暖气来时柳眼新，一场冰雪更愁人。",
            "要知真宰无诚信，取次东风未是春。"
        ],
        "title": "雪中赠柳枝",
        "id": "32e957d2-d9ed-4f21-9706-f567f8f08522"
    },
    {
        "author": "李觏",
        "paragraphs": [
            "春早寒余岂足哀，平生多难媿非材。",
            "去年二月都城里，曾共花房带雪来。"
        ],
        "title": "柳枝答",
        "id": "61f1c4bc-c3a7-457f-8f61-d8b66fcb3df1"
    },
    {
        "author": "李觏",
        "paragraphs": [
            "闻说仙花玉染红，别留春色在壶中。",
            "瑶台若见飞琼面，不与人间梦寐同。"
        ],
        "title": "和天庆观瑞香花",
        "id": "99ddc098-fb93-45b2-b43b-e67372042a4b"
    },
    {
        "author": "李觏",
        "paragraphs": [
            "乌鹊翩翩竞羽毛，南飞无树过良宵。",
            "就中管得他人事，祗与天孙倩作桥。"
        ],
        "title": "乌鹊",
        "id": "84f6d457-96ca-4072-8ec7-c247a237d702"
    },
    {
        "author": "李觏",
        "paragraphs": [
            "五百余年别恨多，东征重得见青娥。",
            "擗麟始拟穷欢乐，不奈闲人背痒何。"
        ],
        "title": "方平",
        "id": "f5e78e2a-1bac-4c52-a152-1b3b7e093ac3"
    },
    {
        "author": "李觏",
        "paragraphs": [
            "壁月迢迢出暮山，素娥心事问应难。",
            "世间最解悲圆缺，祗有方诸泪不干。"
        ],
        "title": "壁月",
        "id": "078fce45-6791-4ee9-bf83-82db3c1c284c"
    },
    {
        "author": "李觏",
        "paragraphs": [
            "簟卷鳞纹帐系纱，六龙西降树阴斜。",
            "祗应梦里成蝴蝶，犹记南园数种花。"
        ],
        "title": "睡起",
        "id": "937e6134-57bf-4cbb-9b52-871965c869f8"
    },
    {
        "author": "李觏",
        "paragraphs": [
            "玉辇迢迢别紫台，系环衣畔忽兴哀。",
            "临邛谩道蓬山好，争奈人间有马嵬。"
        ],
        "title": "读长恨辞  其一",
        "id": "0d2dda18-b158-412e-af88-edb2816893c0"
    },
    {
        "author": "李觏",
        "paragraphs": [
            "蜀道如天夜雨淫，乱铃声里倍沾襟。",
            "当时更有军中死，自是君王不动心。"
        ],
        "title": "读长恨辞  其二",
        "id": "d898d25d-8605-42ad-931f-cc5a687e71a3"
    },
    {
        "author": "李觏",
        "paragraphs": [
            "有穷兵死为游畋，惆怅佳人独上仙。",
            "试问单栖与同穴，可能云汉胜重泉。"
        ],
        "title": "羿妻",
        "id": "e895ae1a-7030-47b1-bb86-71ab4140890f"
    },
    {
        "author": "李觏",
        "paragraphs": [
            "凝旒南面总虚名，庙祀何曾暂割牲。",
            "但学禅心能忍辱，莫羞侯景陷台城。"
        ],
        "title": "梁帝",
        "id": "97ca93da-5f0b-4f22-b95a-108aec23b7ef"
    },
    {
        "author": "李觏",
        "paragraphs": [
            "华郭春光欲暮时，彩绳争蹴夜忘归。",
            "佳人不道罗纨重，拟共杨花苦斗飞。"
        ],
        "title": "秋千  其一",
        "id": "0f7bda40-f8f2-49da-8fe6-6d9bd4fdb4fa"
    },
    {
        "author": "李觏",
        "paragraphs": [
            "风静高标埋暗雾，月明孤影落澄波。",
            "狂心拟逐游童上，无奈春醪足困何。"
        ],
        "title": "秋千  其二",
        "id": "9929fedd-27b3-4b81-b010-229b3d5911f2"
    },
    {
        "author": "李觏",
        "paragraphs": [
            "甲帐居神本妄言，露盘犹在国东迁。",
            "欲知千载金人泪，为耻君王不得仙。"
        ],
        "title": "嘲汉武",
        "id": "d7280760-58f9-4847-8931-65460438c7d7"
    },
    {
        "author": "李觏",
        "paragraphs": [
            "百子池头一曲春，君恩和泪落埃尘。",
            "当时应恨秦皇帝，不杀南山皓首人。"
        ],
        "title": "戚夫人",
        "id": "d5f96814-2cdb-4845-bc35-2d0424850d1b"
    },
    {
        "author": "李觏",
        "paragraphs": [
            "官家的的要宽征，古时什一今更轻。",
            "州县酷嫌民渐富，几多率敛是无名。"
        ],
        "title": "有感  其一",
        "id": "6209a84d-fe8f-4863-a229-1157fedbf488"
    },
    {
        "author": "李觏",
        "paragraphs": [
            "白刃劫君君勿言，人生祸难俱由天。",
            "君家岁计能多少，未了官军一饭钱。"
        ],
        "title": "有感  其二",
        "id": "f4376694-7e65-439f-9606-1da07184511d"
    },
    {
        "author": "李觏",
        "paragraphs": [
            "庭下缧囚何忿争，刀笔少年初醉醒。",
            "黄金满把未回眼，笑杀迂儒欲措刑。"
        ],
        "title": "有感  其三",
        "id": "4f4363a8-d8a5-4daf-b049-41a5aa57ccae"
    },
    {
        "author": "李觏",
        "paragraphs": [
            "富贵浮云毕竟空，大都仁义最无穷。",
            "一千八百周时国，谁及颜回陋巷中。"
        ],
        "title": "自遣",
        "id": "f29939cf-6d3e-40db-9460-5715452c2123"
    },
    {
        "author": "李觏",
        "paragraphs": [
            "睡魔气势重千钧，压倒心闲食饱人。",
            "莫笑坐间常似醉，当年满腹是精神。"
        ],
        "title": "睡思",
        "id": "f0b3dce9-0433-45fe-911a-7b5f2f643261"
    },
    {
        "author": "李觏",
        "paragraphs": [
            "江村古寺偶闲行，一饮全疑酒有灵。",
            "水底屈原应大笑，我今独醉众人醒。"
        ],
        "title": "游寺醉归却寄同坐",
        "id": "fabb99b1-ad05-482b-b441-1568d943add2"
    },
    {
        "author": "李觏",
        "paragraphs": [
            "不醉多愁醉多病，几回爱酒又停杯。",
            "死生若是有天命，莫放愁来任病来。"
        ],
        "title": "索酒",
        "id": "4403d600-0d35-4aac-b367-5b7ea36ef76a"
    },
    {
        "author": "李觏",
        "paragraphs": [
            "昔年乘醉举归帆，隠隠前山日半衔。",
            "好是满江涵返照，水仙齐着淡红衫。"
        ],
        "tags": [
            "钱塘江"
        ],
        "title": "忆钱塘江",
        "id": "7ba4fdd9-faef-4965-b9a4-fd62d978a694"
    },
    {
        "author": "李觏",
        "paragraphs": [
            "蕞陋徒烦妙笔传，呼儿看了独凄然。",
            "丹青不解随人老，相似都来得几年。"
        ],
        "title": "谢传神平上人",
        "id": "e3ce2971-4b1a-49e4-a50f-d4912661fcfe"
    },
    {
        "author": "李觏",
        "paragraphs": [
            "病树难随万木荣，闭门终日自愁萦。",
            "绣衣使者知何取，肯向民间问死生。"
        ],
        "title": "次韵答提刑孙都官  其一",
        "id": "6d88a01f-e39f-4e4f-a6d6-e5712c31b9c6"
    },
    {
        "author": "李觏",
        "paragraphs": [
            "真赏由来世上稀，几人相见不相知。",
            "如今一字成华衮，岂识龙章与凤姿。"
        ],
        "title": "次韵答提刑孙都官  其二",
        "id": "3ee974b0-ddee-44c9-810f-da696c8af0b4"
    },
    {
        "author": "李觏",
        "paragraphs": [
            "当时子贱好援琴，千载谁传治世音。",
            "珍重南城多暇日，尽将风化入清吟。"
        ],
        "title": "谢知县徐殿丞示及新诗",
        "id": "806ba83a-eee4-4249-802e-c73e26a824c4"
    },
    {
        "author": "李觏",
        "paragraphs": [
            "人情自古怕迁移，更去南方路险巇。",
            "从此异乡谁是侣，只应明月解相随。"
        ],
        "title": "送流人",
        "id": "e3905d13-e1ab-4a50-9ed1-8be314cbdc73"
    },
    {
        "author": "李觏",
        "paragraphs": [
            "鬼事无形尚可疑，人伦有验众皆知。",
            "武夷山路几百里，归去西风落叶时。"
        ],
        "title": "送周山人",
        "id": "2e4c5be7-31af-44de-8796-93f0c1d78d74"
    },
    {
        "author": "李觏",
        "paragraphs": [
            "境入东南处处清，不因辞客不传名。",
            "屈平岂要江山助，却是江山遇屈平。"
        ],
        "title": "遣兴",
        "id": "a912b3d0-d19a-4f31-bc59-1844bc96d1e3"
    },
    {
        "author": "李觏",
        "paragraphs": [
            "方朔相逢阿母家，别来几度换年华。",
            "春风合是教伊笑，开尽无名草木花。"
        ],
        "title": "咏桃",
        "id": "5976fade-ddc5-4c99-a04a-93ced58eb0b5"
    },
    {
        "author": "李觏",
        "paragraphs": [
            "一步寒郊一惨眉，望春春色苦来迟。",
            "东君未必私桃李，只恐梅花谢有时。"
        ],
        "title": "闰正月三日偶书  其一",
        "id": "7aa61f9a-a389-4524-a6d7-b2fb5212cc5f"
    },
    {
        "author": "李觏",
        "paragraphs": [
            "无頼年年逐酒徒，今年不饮兴何如。",
            "醉乡若有人名籍，但愿春风点检踈。"
        ],
        "title": "闰正月三日偶书  其二",
        "id": "dc0486dc-4dce-4d32-a537-4496389240cd"
    },
    {
        "author": "李觏",
        "paragraphs": [
            "今人往往号能文，意熟辞陈未足云。",
            "若见江鱼须恸哭，腹中曾有屈原坟。"
        ],
        "title": "论文  其一",
        "id": "8fe8afd3-23a1-462b-a063-24abbc05673e"
    },
    {
        "author": "李觏",
        "paragraphs": [
            "天宝年中事事新，长安还有谪仙人。",
            "骑鲸去後无寻处，输与勾芒自管春。"
        ],
        "title": "论文  其二",
        "id": "2e1f2c90-3c8f-419e-a216-bbe8b5e6ab70"
    },
    {
        "author": "李觏",
        "paragraphs": [
            "行非为客住非家，此去庐山况不遐。",
            "要见南朝旧人物，池中唯有白莲花。"
        ],
        "tags": [
            "庐山"
        ],
        "title": "送僧游庐山",
        "id": "c9c8bb23-19c8-4838-8c96-51ba474e9601"
    },
    {
        "author": "李觏",
        "paragraphs": [
            "元礼祸成钩党後，林宗身免闭门时。",
            "死非不智生非怯，同室乡邻各有宜。"
        ],
        "title": "李郭",
        "id": "122f0270-34d5-4256-b3a8-72f99c6c0890"
    },
    {
        "author": "李觏",
        "paragraphs": [
            "昔人诗笔说莲花，不嫁春风早可嗟。",
            "今日倚栏添懊恼，池台多是属僧家。"
        ],
        "title": "戏题荷花",
        "id": "a507fa57-e108-4c13-9602-6e427b9d043a"
    },
    {
        "author": "李觏",
        "paragraphs": [
            "梦中识路亦何为，恰要逢人已自迷。",
            "一月解行天一匝，嫦娥犹未免单栖。"
        ],
        "title": "戏赠月",
        "id": "dd98e7a5-e388-4378-b9e5-1f325eda58c2"
    },
    {
        "author": "李觏",
        "paragraphs": [
            "长房化去已千年，鬼魅纷纷不畏天。",
            "老鳖若来为太守，何人杀向葛陂边。"
        ],
        "title": "葛陂怀古",
        "id": "8ed13b1d-92e3-4764-9b1d-9a4bc8449aab"
    },
    {
        "author": "李觏",
        "paragraphs": [
            "无奈家家乞巧何，岂知天上拙人多。",
            "唤他乌鹊辛勤杀，纔得扶舁渡浅河。"
        ],
        "title": "七夕  其一",
        "id": "b9bc3158-f8a2-42ae-a623-1f9ddaad5750"
    },
    {
        "author": "李觏",
        "paragraphs": [
            "一年一度暂和谐，幽闭生心亦可猜。",
            "莫道乘槎无径路，支机曾属客星来。"
        ],
        "title": "七夕  其二",
        "id": "6cd2149c-f074-4937-9197-1e734ce2f0be"
    },
    {
        "author": "李觏",
        "paragraphs": [
            "从来皎月印长空，桂树遥看影在中。",
            "好问素娥多折取，莫教闲占水晶宫。"
        ],
        "title": "宗人宅折桂堂",
        "id": "645b6ae5-8b6d-40d1-8e9a-696dd4094954"
    },
    {
        "author": "李觏",
        "paragraphs": [
            "一到麻源日又曛，几回欲起却逡巡。",
            "世间岂是无山水，不奈闲人好聒人。"
        ],
        "title": "麻源题壁",
        "id": "d1bafb61-65c8-41b0-b65c-61780d11c649"
    },
    {
        "author": "李觏",
        "paragraphs": [
            "六军刚要罪杨妃，空使君王血泪垂。",
            "何事国忠诛死後，不将林甫更鞭尸。"
        ],
        "title": "马嵬驿",
        "id": "f98098fd-d7b7-4022-80bc-b2c2f0139c95"
    },
    {
        "author": "李觏",
        "paragraphs": [
            "莫以荒淫便责君，大都危乱为无臣。",
            "若教管仲身长在，何患夫人更六人。"
        ],
        "title": "齐世家",
        "id": "19fe9a52-0ac6-480c-b3db-7d4a6c69ceab"
    },
    {
        "author": "李觏",
        "paragraphs": [
            "哀平外立国权分，只为当时乏嗣君。",
            "试问莽新谁佐命，最应飞燕是元勋。"
        ],
        "title": "汉宫",
        "id": "abb4a53a-f996-49b8-8f34-dad08ba6ca62"
    },
    {
        "author": "李觏",
        "paragraphs": [
            "以色从人自古然，幸逢圣主得称贤。",
            "太王姜女来岐下，应不相将堕井泉。"
        ],
        "title": "景阳宫井",
        "id": "ba8cb21a-82e1-4eee-9bf0-91ba34f6055b"
    },
    {
        "author": "李觏",
        "paragraphs": [
            "燕子从来巧语声，主人相爱是常情。",
            "黄头老雀何能解，饱食官仓过一生。"
        ],
        "title": "燕雀  其一",
        "id": "08b3273d-90a0-4e48-a6f4-e0e2bdea80e1"
    },
    {
        "author": "李觏",
        "paragraphs": [
            "绣户珠帘见最频，暖来寒去但安身。",
            "翟公门下是飞入，全胜交情斗顿人。"
        ],
        "title": "燕雀  其二",
        "id": "7d863566-35a6-4300-9735-4a353254eb20"
    },
    {
        "author": "李觏",
        "paragraphs": [
            "汉室尊儒未得真，只求学艺不知人。",
            "君王幸已疑王氏，苦把春秋助贼臣。"
        ],
        "title": "张禹",
        "id": "9c02a9fc-13a7-4a66-817b-13923a1301ee"
    },
    {
        "author": "李觏",
        "paragraphs": [
            "王莽欲为先与草，董贤将过自迎门。",
            "省中树木何闲事，却对妻孥不肯言。"
        ],
        "title": "孔光",
        "id": "69fb2353-1688-474d-a3b8-beddf1c6ac12"
    },
    {
        "author": "李觏",
        "paragraphs": [
            "孝宣应是不知书，便谓先王似竖儒。",
            "若使周家纯任德，亲如管蔡忍行诛。"
        ],
        "title": "元纪  其一",
        "id": "ecf95818-18fc-4a56-a902-44130eb8481f"
    },
    {
        "author": "李觏",
        "paragraphs": [
            "君道干刚岂易柔，谬牵文义致优游。",
            "高皇马上辛勤得，总被儒生断送休。"
        ],
        "title": "元纪  其二",
        "id": "074b8074-c191-46ae-94d6-8bd891c7ae5b"
    },
    {
        "author": "李觏",
        "paragraphs": [
            "纔转歌喉碧树枝，惊飞还避巧丸儿。",
            "可怜蜂蝶无言语，入徧花房人未知。"
        ],
        "title": "闻鶑",
        "id": "1ce15364-a8ca-4c76-8132-81a8d968390a"
    },
    {
        "author": "李觏",
        "paragraphs": [
            "来时初见满枝红，璧碎珠沉几日中。",
            "宋玉有邻诚耐事，三年犹在短墙东。"
        ],
        "title": "学北堂有海棠一株颜色至佳凋落稍速忆而为诗",
        "id": "6e44e3d3-9509-4f3a-9eca-2947b06b0918"
    },
    {
        "author": "李觏",
        "paragraphs": [
            "胡蝶生来只爱花，春工描样作奇葩。",
            "庄周有梦何曾觉，冰雪肌肤落几家。"
        ],
        "title": "玉胡蝶花",
        "id": "f7645bd3-6f92-4046-8e2f-c587893b4e68"
    },
    {
        "author": "李觏",
        "paragraphs": [
            "鳞鬣摧残几许年，水平风静得潜渊。",
            "喜无美味登君俎，且学骊龙尽日眠。"
        ],
        "title": "次韵答陈殿丞南塘观鱼见寄",
        "id": "d7da8fa7-4ce5-4c4e-aad0-80ee73fb45dd"
    },
    {
        "author": "李觏",
        "paragraphs": [
            "国学先生石与孙，金铃木舌士林间。",
            "欲将天下观诸掌，之子从今上泰山。"
        ],
        "tags": [
            "泰山"
        ],
        "title": "送傅野",
        "id": "3828e0ec-2b9e-4ba4-a1ac-5f773b6065d4"
    },
    {
        "author": "李觏",
        "paragraphs": [
            "谷口生涯已是贫，素衣还拟冒京尘。",
            "因风早寄登科信，装点江南几日春。"
        ],
        "title": "送杜万",
        "id": "a2a2d13e-6a84-48b1-81d2-507f6693d05b"
    },
    {
        "author": "李觏",
        "paragraphs": [
            "一死相从患难时，何人能与古人齐。",
            "郦生泉下还知否，卖友而今价转低。"
        ],
        "title": "儒行",
        "id": "5e84b6c9-550b-449e-92d3-e4110906fb91"
    },
    {
        "author": "李觏",
        "paragraphs": [
            "懊恼常人只好儒，古来忠义出屠沽。",
            "试将朱亥相伦拟，几个衣冠是丈夫。"
        ],
        "title": "感义",
        "id": "658fca3e-a0ff-49cc-93ba-9a8d197fe261"
    },
    {
        "author": "李觏",
        "paragraphs": [
            "秋来张翰偶思鲈，满筯鲜红食有余。",
            "何事灵均不知退，却将闲肉付江鱼。"
        ],
        "title": "屈原",
        "id": "d666de27-e59f-4f5e-9ad8-f4b9b8446098"
    },
    {
        "author": "李觏",
        "paragraphs": [
            "世间佳丽每专房，一顾多应万事荒。",
            "梦里若无真实处，不妨频为赋高唐。"
        ],
        "title": "宋玉",
        "id": "009d0e84-773d-4925-8c15-d4b0a69ba253"
    },
    {
        "author": "李觏",
        "paragraphs": [
            "贤不必通愚不穷，悠悠无处问苍穹。",
            "可怜富贵君之柄，断在山人指掌中。"
        ],
        "title": "赠日者邹生",
        "id": "1ae92316-7a18-4c8f-accb-9d6d28321914"
    },
    {
        "author": "李觏",
        "paragraphs": [
            "岭梅初尽草初生，马上春风酒易醒。",
            "好共大鹏双奋击，此行有路到南溟。"
        ],
        "title": "送夏旦赴举",
        "id": "91e4b3ea-b503-4ea0-b606-7dc655b25720"
    },
    {
        "author": "李觏",
        "paragraphs": [
            "宜春台上送春归，泪滴金杯不自知。",
            "懊恼黄鶑解言语，飞来唯见落花枝。"
        ],
        "title": "送春",
        "id": "aec56691-18fa-4ff0-8cd7-1866bed76309"
    },
    {
        "author": "李觏",
        "paragraphs": [
            "肠断城头画角声，灯青月黑酒微醒。",
            "浓香梦里谁曾管，只有离人夜夜听。"
        ],
        "title": "晓角",
        "id": "71f49ee4-0055-4681-b822-20641cbf000c"
    },
    {
        "author": "李觏",
        "paragraphs": [
            "铅椠辛勤四十年，抟风不上鬓霜寒。",
            "朱门何处是知己，短褐空瓢行路难。"
        ],
        "title": "送丁正臣",
        "id": "f5fe8fdc-ef1b-4878-addc-ea7703fccdde"
    },
    {
        "author": "李觏",
        "paragraphs": [
            "子云辞赋似相如，自说雕虫异壮夫。",
            "何事犬羊夸质素，患他人爱着貂狐。"
        ],
        "title": "惜才",
        "id": "25227495-4d68-4b45-b205-4d777004fb7d"
    },
    {
        "author": "李觏",
        "paragraphs": [
            "腊後梅花破碎香，望中情地转凄凉。",
            "游山只道寻高处，高处何曾见故乡。"
        ],
        "title": "登越山",
        "id": "0c320f6f-3cd8-4c4e-aa59-dea901ebb3ae"
    },
    {
        "author": "李觏",
        "paragraphs": [
            "喜闻吉事怕闻凶，天下人心处处同。",
            "乍出山来言语拙，莫将刺字谒王公。"
        ],
        "title": "送古山人",
        "id": "817e3a75-b223-4902-882a-17ad705fd35d"
    },
    {
        "author": "李觏",
        "paragraphs": [
            "望望王城十二门，青山行尽入红尘。",
            "近来富贵皆天与，到处应多问命人。"
        ],
        "title": "送毗师西游",
        "id": "198b98e3-8276-4965-af4e-bafcb4d0d5aa"
    },
    {
        "author": "李觏",
        "paragraphs": [
            "去年春尽在宜春，醉送东风泪满巾。",
            "今日春归倍惆怅，相逢不是去年人。"
        ],
        "title": "送春寄呈祖袁州  其一",
        "id": "03063e57-e709-4dab-8ec5-fb4ecab93357"
    },
    {
        "author": "李觏",
        "paragraphs": [
            "东君此去几时来，雪里梅根待暖回。",
            "莫似仙家寥落甚，蟠桃千岁始重开。"
        ],
        "title": "送春寄呈祖袁州  其二",
        "id": "fe6c8403-08c4-4d99-a399-e0b06c6145c8"
    },
    {
        "author": "李觏",
        "paragraphs": [
            "封豕长蛇战岭南，何人肉食不怀惭。",
            "只今唯有高眠好，风弄松声水溅庵。"
        ],
        "title": "次韵陈屯田途中所寄",
        "id": "989d020a-32cc-44f4-87f5-03c52456b736"
    },
    {
        "author": "李觏",
        "paragraphs": [
            "娲皇没後几多年，夏伏冬愆任自然。",
            "只有人间闲妇女，一枚煎餠补天穿。"
        ],
        "title": "正月二十日俗号天穿日以煎餠置屋上谓之补天感而为诗",
        "id": "b6c44333-56d6-4a53-9fa8-4d7bb375ec63"
    },
    {
        "author": "李觏",
        "paragraphs": [
            "多能未必有相知，况是东南义士稀。",
            "京洛路长何日到，风尘依旧化人衣。"
        ],
        "title": "送薛经",
        "id": "f0554d2f-ab5c-47d2-a76d-5403f1c9dd86"
    },
    {
        "author": "李觏",
        "paragraphs": [
            "长见江淹杂体诗，碧云非是惠休词。",
            "试言日暮佳人怨，何事高僧却得知。"
        ],
        "title": "僧志月碧云轩改为景云轩因书  其一",
        "id": "0e6a11e9-aae1-4841-91f7-59095f454cd4"
    },
    {
        "author": "李觏",
        "paragraphs": [
            "景云持律冠当年，遗迹虽沉古寺存。",
            "释子若能精进去，便应题作景云轩。"
        ],
        "title": "僧志月碧云轩改为景云轩因书  其二",
        "id": "62ae494d-4b70-4336-b48e-069d7d2964cb"
    },
    {
        "author": "李觏",
        "paragraphs": [
            "二江斜入似娥眉，尽日凭高把酒巵。",
            "贫贱别应无好处，猛忙中是我闲时。"
        ],
        "title": "书景云轩壁",
        "id": "a6bb3106-5b10-41ed-b027-2ed5d3572094"
    },
    {
        "author": "李觏",
        "paragraphs": [
            "平生犹未识红泉，今日纔游石磴边。",
            "宿雨半晴秋草湿，困来无处可闲眠。"
        ],
        "title": "因游华子岗题麻源壁",
        "id": "a1a7bbbb-a382-4ca2-84fb-8cd0f819ca4d"
    },
    {
        "author": "李觏",
        "paragraphs": [
            "积阴为患恐沈绵，革去方惊造化权。",
            "天放旧光还日月，地将浓秀与山川。",
            "泥途渐少车声活，林薄初干果味全。",
            "寄语残云好知足，莫依河汉更油然。"
        ],
        "title": "苦雨初霁",
        "id": "14efef34-daa4-45a7-8373-89dc55dbdc4e"
    },
    {
        "author": "李觏",
        "paragraphs": [
            "村落苍茫半草茅，路无车辙水无桥。",
            "婚姻取足唯春茧，盐酪归来待晚樵。",
            "一样宽衣疑效古，几人华发未经徭。",
            "相逢不会寒温语，借问官家合是尧。"
        ],
        "title": "野人",
        "id": "33a6d58a-9bb0-47c5-bb46-7f0d3c04fe17"
    },
    {
        "author": "李觏",
        "paragraphs": [
            "流欲好仙方学道，至人乐道自成仙。",
            "飞升若也由贪欲，紫府还应用诈权。",
            "尘里笙歌千古梦，洞中星斗几家天。",
            "无心便是归真日，姹女河车总谩传。"
        ],
        "title": "书麻姑庙",
        "id": "9c2e9765-7d50-4152-b82d-bc2d6b929e6a"
    },
    {
        "author": "李觏",
        "paragraphs": [
            "等闲荣谢已悉闻，况话三公极宠身。",
            "青史尚为今世事，朱门不是旧时人。",
            "文章散入诸蕃口，花药留添上国春。",
            "生死交情浑易见，有谁过此为沾巾。"
        ],
        "title": "客有话故丁秘监京师旧宅因而伤之",
        "id": "01ee43bd-109a-4404-b89f-d09661c2187d"
    },
    {
        "author": "李觏",
        "paragraphs": [
            "世传鳞物有蟠时，分得寒泉住翠微。",
            "天命虽教为润泽，神心终是索虔祈。",
            "一围石岸刓无迹，几族阴云禁不飞。",
            "风脚斗回波面黑，向人浑似逞岩威。"
        ],
        "title": "五龙塘",
        "id": "7d91df36-fd7f-437e-99e6-04f716839b5c"
    },
    {
        "author": "李觏",
        "paragraphs": [
            "两世茕茕各一人，生来且喜富精神。",
            "欲教龆龀从师学，祗恐文章误尔身。",
            "但有犁锄终得饱，莫看纨绮便嫌贫。",
            "不知别後啼多少，苦问家僮说未真。"
        ],
        "title": "寄小儿",
        "id": "6a39e7c3-a3b5-47a5-8a1e-2ba9401f24e4"
    },
    {
        "author": "李觏",
        "paragraphs": [
            "粟花时节雨修修，莫道如秋即是秋。",
            "客路几千成大梦，年华一半落东流。",
            "眼存将圣生前笔，心得骚人格外愁。",
            "微物若教无所失，尘埃犹愿补嵩丘。"
        ],
        "title": "季夏雨中宛有秋色四望之际百感生焉因题于纸",
        "id": "76c38410-e8cd-49b7-9b0a-5ad3281cd7a9"
    },
    {
        "author": "李觏",
        "paragraphs": [
            "褚冠斜顶对清秋，病骨支撑懒上楼。",
            "辅世功夫何日是，少年滋味此生休。",
            "山含红树随时老，天带黄昏一例愁。",
            "自笑酒肠空半在，前村无处典鷞裘。"
        ],
        "title": "秋怀",
        "id": "3781b848-bbd0-4f4a-8538-f04032ee826f"
    },
    {
        "author": "李觏",
        "paragraphs": [
            "天命相逢陆与皮，当年才调两权奇。",
            "朝端未有输忠处，诗外应无用力时。",
            "意古直摩轩昊顶，言微都泄鬼神私。",
            "近来此道中兴也，泉下英魂知不知。"
        ],
        "title": "书松陵唱和",
        "id": "a06c1534-88c7-4ec3-9b25-614e8951e6fe"
    },
    {
        "author": "李觏",
        "paragraphs": [
            "天孙何许是来时，月意愔愔露气微。",
            "可道星河难得过，自缘乌鹊合高飞。",
            "秋宵已胜春宵短，今会还如古会稀。",
            "早晚望夫能化石，尽分人世作支机。"
        ],
        "title": "七夕",
        "id": "701c7c9d-afbb-404b-9997-d949db7b5880"
    },
    {
        "author": "李觏",
        "paragraphs": [
            "草草西风动葛衣，呼僮前启竹间扉。",
            "山僧好睡钟声晏，社户多贫酒气微。",
            "岂是客愁浑较可，祗因书卷解忘归。",
            "旴江百里清无滓，枉属闲人坐钓矶。"
        ],
        "title": "早起有怀",
        "id": "291c4d31-614a-4d20-bd53-7612bc5f5aea"
    },
    {
        "author": "李觏",
        "paragraphs": [
            "骚人得助是江山，千里幽怀一凭栏。",
            "野色岂唯春晚秀，天风长似月边寒。",
            "身闲暂觉尘埃远，境胜纔知宇宙宽。",
            "祗恐仙壶提挈去，不教凡眼醉中看。"
        ],
        "title": "留题归安尉凝碧堂",
        "id": "b4f5ac4e-2f75-4b58-aad4-1f1f3ac59252"
    },
    {
        "author": "李觏",
        "paragraphs": [
            "几年江外恣荒唐，偶脱荷衣觇国光。",
            "自是狂言无可择，敢嗟贤路有相妨。",
            "谩将文史为生业，已约渔樵共醉乡。",
            "多谢故人贻绝唱，爰居宁解听铿锵。"
        ],
        "title": "答张鬷嘏",
        "id": "b9aa1e87-5196-435a-98cf-62580abdcdbf"
    },
    {
        "author": "李觏",
        "paragraphs": [
            "迟迟日景坐成曛，闻说清明在此晨。",
            "花卉不宜愁眼看，勾芒能为几人春。",
            "销磨志气多因老，点检交游半作尘。",
            "欲向醉乡聊自适，病来还厌举杯频。"
        ],
        "title": "清明日作",
        "id": "64b22a51-2c89-46a3-9132-c98d2ce7bdde"
    },
    {
        "author": "李觏",
        "paragraphs": [
            "一槛东风小箔开，乱山明暗水萦回。",
            "流年渐共春华去，暴热还随霁色来。",
            "天气浊多人欲睡，地形卑甚物先梅。",
            "因知楚客迷魂处，不是江东不足哀。"
        ],
        "title": "晚思",
        "id": "4ced0300-deda-41ab-ba9f-e2e2fc152318"
    },
    {
        "author": "李觏",
        "paragraphs": [
            "病多无力逐纷华，三月衡门未见花。",
            "长恐後期成索寞，果逢残景独咨嗟。",
            "栏干倚望山空在，杯酒迟留日易斜。",
            "谩说明年更春色，不知园囿属谁家。"
        ],
        "title": "暮春始游城西",
        "id": "72d43d76-a892-41cc-ba30-c87c65cb395e"
    },
    {
        "author": "李觏",
        "paragraphs": [
            "交游散尽客来稀，门掩城隅昼漏迟。",
            "春地更无嫌草处，雨天还有诈晴时。",
            "轻量世事世不罪，冷笑人言人岂知。",
            "犹喜道途收拾早，将闲对病最相宜。"
        ],
        "title": "寄傅代言",
        "id": "3cb87c4e-6263-4fdf-9f6c-d6e1490ce2b0"
    },
    {
        "author": "李觏",
        "paragraphs": [
            "尽道一阳初复时，不期风雨更凄凄。",
            "凌晨出去逢人饮，沉醉归来满马泥。",
            "多恨恐成干斗气，欲言那得上天梯。",
            "灯青火冷睡半醒，残叶打窗乌夜啼。"
        ],
        "title": "丙子冬至夜酒醒",
        "id": "6109a274-89f7-4be4-ae46-f2748a064c2c"
    },
    {
        "author": "李觏",
        "paragraphs": [
            "懊恼南窗一道风，只应天配与贫穷。",
            "不归罗绮飘飖处，故入松篁冷淡中。",
            "久座披襟尘榻稳，半醒吹面月帷空。",
            "城边菡萏今多少，偷得清香是尔功。"
        ],
        "title": "南斋咏风",
        "id": "768ae232-a230-4a49-84f5-b47cce6f8eda"
    },
    {
        "author": "李觏",
        "paragraphs": [
            "已是蛟龙未肯忙，谁教螮蝀更相妨。",
            "来时槁叶疎疎响，过後浮云片片光。",
            "径草微滋垂粉汗，砌沙圆滴簇蜂房。",
            "嗟予不及高飞鸟，先得天边几点凉。"
        ],
        "title": "小雨",
        "id": "8aa3af28-1acd-4a90-b15f-4a1afa3ee09f"
    },
    {
        "author": "李觏",
        "paragraphs": [
            "寺门幽独傍江城，江水清含地气清。",
            "隔岸楼台人醉死，遶阶松竹夏寒生。",
            "路经桥远尘难过，僧占闲多俗不争。",
            "唯有行吟憔悴客，这回须去濯长缨。"
        ],
        "title": "题凈居院",
        "id": "29aaa146-b488-4c1a-864c-d11f827707b1"
    },
    {
        "author": "李觏",
        "paragraphs": [
            "池亭何处占清晖，只在晖江更向西。",
            "山上白云如有雪，水中明月似无泥。",
            "郊原不改春来秀，径路终忧客到迷。",
            "沈约东阳曾入咏，使君才调好留题。"
        ],
        "title": "清晖亭",
        "id": "c54cac31-cef8-42dc-b58d-a7e694353def"
    },
    {
        "author": "李觏",
        "paragraphs": [
            "截竹成舆不用轮，东行尽日稳宜身。",
            "前看叠嶂如无路，每到平田始见人。",
            "下户半曾差作役，朽株多已祀为神。",
            "生涯一撮诚何有，且免庸儿共拜尘。"
        ],
        "title": "往山舍道中作",
        "id": "99964c16-857f-4d9b-b687-695ab147d104"
    },
    {
        "author": "李觏",
        "paragraphs": [
            "渐老多忧百事忙，天寒日短更心伤。",
            "数分红色上黄叶，一瞬曙光成夕阳。",
            "春水别来应到海，小松生命合禁霜。",
            "壶中若逐仙翁去，待看年华几许长。"
        ],
        "tags": [
            "岁月",
            "秋天",
            "悲秋",
            "感叹"
        ],
        "title": "秋晚悲怀",
        "id": "deb4e047-0c3a-4df5-8f9c-47ba1ba0fb0e"
    },
    {
        "author": "李觏",
        "paragraphs": [
            "一树摧残几片存，栏边为汝最伤神。",
            "休翻雨滴寒鸣夜，曾抱花枝暖过春。",
            "与影有情唯日月，遇红无礼是泥尘。",
            "上阳宫女多诗思，莫寄人间取次人。"
        ],
        "tags": [
            "咏物",
            "抒情",
            "秋天",
            "咏物诗"
        ],
        "title": "残叶",
        "id": "4c014457-3836-4b9a-a029-23d048299c6e"
    },
    {
        "author": "李觏",
        "paragraphs": [
            "到官六月寄书回，未病封题死後开。",
            "一命至卑人尽得，九泉何事独相催。",
            "唯忧旅榇还乡远，况是亲丧继踵来。",
            "数世学文终若此，可怜门户转隳颓。"
        ],
        "title": "哭十侄",
        "id": "a728cbe6-c918-4b16-8b68-8923e63f6f75"
    },
    {
        "author": "李觏",
        "paragraphs": [
            "一夜风声晓更狂，起来庭户顿凄凉。",
            "不知红日在何处，时见黑云微有光。",
            "天落水中兼鴈影，露啼林罅带枫香。",
            "愁人莫苦登高阁，说着江山已断肠。"
        ],
        "title": "秋阴",
        "id": "dca71aa9-31f2-4242-bf58-f63089c63331"
    },
    {
        "author": "李觏",
        "paragraphs": [
            "天恨吾侪各一方，夕阳千度到西窗。",
            "因循流俗今皆是，磊落如君信少双。",
            "书未隔年难得报，心从薄宦始应降。",
            "可怜汉水无拘系，长与旴江会九江。"
        ],
        "title": "寄介夫",
        "id": "51e3db77-6171-47f3-a8ca-054833362b64"
    },
    {
        "author": "李觏",
        "paragraphs": [
            "弃材幸免杂舆薪，收拾缁衣出洛尘。",
            "渐老得闲纔是性，谩言成嚯且随人。",
            "能传身後须文字，要识胸中只鬼神。",
            "俗子不劳轻毁誉，问天长乞醉乡春。"
        ],
        "title": "书怀寄介夫",
        "id": "bb692927-10e3-4887-a279-401357146a21"
    },
    {
        "author": "李觏",
        "paragraphs": [
            "云长不绝旧君情，元直终随老母行。",
            "立效报公何感慨，指心辞主更分明。",
            "三方本以兵攻战，一士能为国重轻。",
            "多谢曹刘存大度，任教忠孝得成名。"
        ],
        "title": "关徐",
        "id": "f2cbf8c3-2e3e-403a-87c9-378a473b4e40"
    },
    {
        "author": "李觏",
        "paragraphs": [
            "世家元是武夷孙，四上观光预国宾。",
            "地底岂无干斗气，天边争奈饮牛人。",
            "田宜秫稻应多酒，路入溪山渐少尘。",
            "身计未谐归计好，一樽犹可醉乡邻。"
        ],
        "title": "送张宏下第南归",
        "id": "8068a1b2-7d15-4ece-b425-7693e4d85c01"
    },
    {
        "author": "李觏",
        "paragraphs": [
            "十数年前别我行，相逢犹是旧颜形。",
            "琴声渐古听来淡，药味虽凡试最灵。",
            "出有酒钱天下富，住无家地浪头萍。",
            "神仙可学应须学，万里蓬莱一点青。"
        ],
        "title": "葛陂逢何道士",
        "id": "cdff94d3-7944-46ab-a196-9c9e8dab28b4"
    },
    {
        "author": "李觏",
        "paragraphs": [
            "炎炎千室热如烘，亭压山头独有风。",
            "雨意生狞云彩黑，秋容细碎树枝红。",
            "半天斜日归心动，一面平川醉眼空。",
            "却是梦魂无所得，人间岂少翠微宫。"
        ],
        "title": "俞秀才山风亭小饮",
        "id": "fd5c3ac6-34ba-4799-8822-0d9330ccc8c3"
    },
    {
        "author": "李觏",
        "paragraphs": [
            "多少儒衣只假涂，贵来谁肯更观书。",
            "其间或以文争胜，未见如君识有余。",
            "长把六经为准的，最应三代是权舆。",
            "可怜後世名空在，直钓而今岂得鱼。"
        ],
        "title": "谢宋屯田见示永平录海南编",
        "id": "fc30bbe0-7b44-417a-bc5a-b32ce9c1f2f9"
    },
    {
        "author": "李觏",
        "paragraphs": [
            "休道南人暖过冬，苦寒今与北方同。",
            "霜严欲裂地到底，日短不行天正中。",
            "谁使智愚相伴老，便将荣辱断还空。",
            "乡愁莫更欺闲客，薄酒从来亦有功。"
        ],
        "title": "闽中岁暮",
        "id": "eafe6d88-53fe-4880-9fef-1e825dc4e398"
    },
    {
        "author": "李觏",
        "paragraphs": [
            "待诏何年别玉堂，笔端浑欲继钟王。",
            "官资未出风尘外，踪迹曾亲日月光。",
            "扶老只今非远道，荐能从此有封章。",
            "庐陵若要高文写，争得滁州在故乡。"
        ],
        "title": "送侯殿直之官吉州",
        "id": "2b59a458-4674-41ea-85f6-262e7b028b60"
    },
    {
        "author": "李觏",
        "paragraphs": [
            "北出城来驻马蹄，君家别馆幸临溪。",
            "雄虹见雨遏不断，潦水到秋痕渐低。",
            "万事热心成浩叹，一樽撩眼怕长迷。",
            "俗人谁会儒生意，是处醉吟还日西。"
        ],
        "title": "偶题饶秀才溪光亭",
        "id": "fa8507b4-f161-4310-9987-f9f0aa6bdfa6"
    },
    {
        "author": "李觏",
        "paragraphs": [
            "江南尽是山水地，君子固求仁知名。",
            "可怜尘土不到眼，只有云泉相伴清。",
            "人间扰扰知何在，日暮悠悠空斗行。",
            "明月一栏风一枕，醉乡犹可过浮生。"
        ],
        "title": "宗人宅仁知阁",
        "id": "4561ab30-f277-48f5-adfb-8e7f3ad77814"
    },
    {
        "author": "李觏",
        "paragraphs": [
            "闲愁不觉过年光，强半精神似醉乡。",
            "几度雨来成恶热，有时云断见斜阳。",
            "古人事业尘空满，故国园林草自长。",
            "頼得南华怜我病，一篇齐物胜医方。"
        ],
        "title": "早夏偶作",
        "id": "c3070d91-fdbf-4fb1-9391-d89ddb3c70ca"
    },
    {
        "author": "李觏",
        "paragraphs": [
            "汉家经武意如何，也信狼心欲偃戈。",
            "岂是虏庭佳丽少，自缘婚礼货财多。",
            "女从宗室方抡择，赋出齐民更刮摩。",
            "若向大臣求侄媵，当是谁肯议通和。"
        ],
        "title": "匈奴传",
        "id": "aa00250f-32c7-43a1-9210-7bc2e8750821"
    },
    {
        "author": "李觏",
        "paragraphs": [
            "齐霸燕强旧有基，当年管乐易为奇。",
            "何如新野覊栖後，正值曹公挟帝时。",
            "指画二州收汉烬，安排八阵与天期。",
            "才高命短虽无奈，犹胜隆中世不知。"
        ],
        "title": "忠武侯",
        "id": "ca650277-01a6-4818-a516-3a2a085f7436"
    },
    {
        "author": "李觏",
        "paragraphs": [
            "颠倒江湖二十春，干时的是妄庸人。",
            "先容不肯收蟠木，高足无从得要津。",
            "众与善名酬苦志，莫将吟味养闲身。",
            "食田饮井知谁力，下有骄儿上有亲。"
        ],
        "title": "次韵答陈殿丞见寄",
        "id": "88b25a34-4d29-4e8d-89af-886745bea83a"
    },
    {
        "author": "李觏",
        "paragraphs": [
            "阀阅山西旧将家，一官沦落向天涯。",
            "目皮相处应难识，髀肉生来只自嗟。",
            "野囿几年饥虎豹，旱雷何日起龙蛇。",
            "吴歌楚舞时相慰，剑铗梅干铁有花。"
        ],
        "title": "赠韩侍禁",
        "id": "050ad31e-6e87-43ae-825a-09e45d3fa0d5"
    },
    {
        "author": "李觏",
        "paragraphs": [
            "君家龙虎弟兄贤，斗酒相逢楚水边。",
            "雨露自今荣一命，尘埃未免困三年。",
            "高谈欲出稠人右，敏政当居俗吏前。",
            "异日能来见逋客，麻姑碧洞古时天。"
        ],
        "title": "送沈秘校",
        "id": "edbaf1eb-990c-4e70-94bc-46dbae5bcaa1"
    },
    {
        "author": "李觏",
        "paragraphs": [
            "昔年曾泛西湖流，君今更住西湖头。",
            "人生多是未得往，地上有天何处求。",
            "朱楼照影钟磬晓，画船落手芙蓉秋。",
            "鲤鱼赤鳞应不少，待与水仙相伴游。"
        ],
        "tags": [
            "西湖"
        ],
        "title": "寄题钱塘毛氏西湖园",
        "id": "a58dbe21-ac83-4b33-9acf-5549d076bd39"
    },
    {
        "author": "李觏",
        "paragraphs": [
            "人生何苦要多才，百虑攒心摘不开。",
            "夜月几曾无梦处，春风只管送愁来。",
            "秃毫强会悠悠事，浮世无过满满杯。",
            "看取秦坑烟焰里，是非同作一抔灰。"
        ],
        "title": "自解",
        "id": "17bb2091-4cd4-43b1-8a1c-58f701cf1c25"
    },
    {
        "author": "李觏",
        "paragraphs": [
            "四壁空空绝语声，困来终是睡难成。",
            "孤灯要与人相背，寒漏苦教天不明。",
            "累月故园无信息，几般闲事恼心情。",
            "别愁若解生华发，一夕应添一万茎。"
        ],
        "title": "不寐",
        "id": "9b70e724-82a0-447b-9d9d-417e1eff605b"
    },
    {
        "author": "李觏",
        "paragraphs": [
            "韩偓当年赴七闽，舟行过此倍凝神。",
            "江边石上知谁处，绿战红酣别是春。",
            "往事几多书不记，仙源依旧地无尘。",
            "花光柳色今何限，更有才人胜古人。"
        ],
        "title": "韩偓集有自抚州往南城县舟行见拂水蔷薇之诗南城吾乡也因题八句",
        "id": "cb5daf3b-ec3a-4b4e-a957-ba74a47136ec"
    },
    {
        "author": "李觏",
        "paragraphs": [
            "咄咄休休一世闲，百年都是浪悲欢。",
            "高谈不待傍人笑，立事须知自古难。",
            "时见老颜来鉴里，已将生计托云端。",
            "六鳌未可挥刀斫，肯便临溪把钓竿。"
        ],
        "title": "代书答陈次公",
        "id": "7c6f7c41-e8d2-4a6b-aa15-27970b8a8ae5"
    },
    {
        "author": "李觏",
        "paragraphs": [
            "书林老仙头欲斑，近日卜居吴楚间。",
            "麻姑世界尽赢得，羲皇兴味先追还。",
            "川流切对夏无暑，山月出来门未关。",
            "笑杀区区躁求者，不因贫病不曾闲。"
        ],
        "title": "和君锡题尧辅斋壁",
        "id": "6664c8c0-fa94-41a8-9b5a-583635377d24"
    },
    {
        "author": "李觏",
        "paragraphs": [
            "古木亭边夜向晨，饯壶重叠拥双轮。",
            "高文健笔科场手，白发青衫宦路人。",
            "十月霜风还劈面，六街尘土会欺贫。",
            "麻源碧涧神仙地，早晚归来伴隠沦。"
        ],
        "title": "送王都曹",
        "id": "0541d15b-068d-4ff9-922a-a85ea00b236f"
    },
    {
        "author": "李觏",
        "paragraphs": [
            "一片灵台众共知，宦途宁肯避危机。",
            "至诚似有神明助，尽室初从瘴海归。",
            "烈火岂能伤美宝，覆盆终是见炎晖。",
            "人生未出功名外，多少京尘待染衣。"
        ],
        "title": "送危太博",
        "id": "d87c6e0b-13d7-4280-abd4-b4808b15addc"
    },
    {
        "author": "李觏",
        "paragraphs": [
            "岭上檐楹缔构新，我来登望倍凝神。",
            "可怜韬略真名将，犹与溪山作主人。",
            "会把松心欺过雪，更凭花萼占留春。",
            "江南风物虽佳丽，争奈燕然有虏尘。"
        ],
        "title": "题虞侍禁山停",
        "id": "d6914421-5ea8-4eda-8484-25a4a142ea61"
    },
    {
        "author": "李觏",
        "paragraphs": [
            "沦落多愁笑不成，水边还是送君行。",
            "官为令长前程好，地近乡关喜气生。",
            "百里有人观惠术，三年唯我见交情。",
            "山中後夜思贤处，风月犹应似旧清。"
        ],
        "title": "君锡宰寿春",
        "id": "dce29cb5-d632-4ef3-b5aa-8b0bcdf8b18c"
    },
    {
        "author": "李觏",
        "paragraphs": [
            "大邑歌谣日尚新，忽惊千骑拥行尘。",
            "宦游莫叹登长道，天意先教福远人。",
            "城在海隅门少客，地钟阳气景常春。",
            "政成不患无知己，按察当今正直臣。"
        ],
        "title": "钱寺丞知白州",
        "id": "843a7db0-0995-449b-9038-0355b3607307"
    },
    {
        "author": "李觏",
        "paragraphs": [
            "驿使将诗访远山，发函宁暇正衣冠。",
            "秦城未割难论价，燕谷纔吹已不寒。",
            "占毕有心忘老至，惰农无罚贺恩宽。",
            "一枝数粒唯知分，岂是明时学考盘。"
        ],
        "title": "次韵答史太博",
        "id": "2865dafa-2134-49b0-87cf-7f6b55d3ccff"
    },
    {
        "author": "李觏",
        "paragraphs": [
            "一蜕嚣尘向此生，柳枯槐老正伤情。",
            "高吟尽日知谁听，零露充肠且独清。",
            "螳斧不劳阴致害，貂冠犹可共传名。",
            "骚人若有遗魂在，应放冤声伴尔鸣。"
        ],
        "title": "蝉",
        "id": "69cbbb05-f24e-4d69-b97d-a3ed8b36dbba"
    },
    {
        "author": "李觏",
        "paragraphs": [
            "秀汝清旴数舍中，系匏名谒竟难通。",
            "只知俗吏隆官业，不意高文有古风。",
            "朝请待趋天屏北，家园归省浙江东。",
            "远民利害闻应熟，早晚嘉谋沃舜聪。"
        ],
        "title": "寄史屯田",
        "id": "9ae9c7c5-7e28-482f-880a-c96b64da5971"
    },
    {
        "author": "李觏",
        "paragraphs": [
            "一夜吟公月蚀诗，睡魔惊走醉魂飞。",
            "如将混沌重区别，要使君臣有等威。",
            "天道至高全指掌，古人虽死合知非。",
            "相思无计能相见，何日轩车向北归。"
        ],
        "title": "答丘寺丞示月蚀诗",
        "id": "3c92bad8-f6be-47eb-b9bd-834b3bd83c38"
    },
    {
        "author": "李觏",
        "paragraphs": [
            "长檐数尺庇堂东，疎漏从来只有蓬。",
            "日影碎如秋树下，雨声初似夜船中。",
            "竹经蠹了多垂地，箬到干时半卷空。",
            "此处想非人所竞，众言千万莫相攻。"
        ],
        "title": "蓬屋",
        "id": "f3a83090-c9c4-4601-a944-8c4d62cddeb1"
    },
    {
        "author": "李觏",
        "paragraphs": [
            "堂前一级似阶墀，无石无砖只旧基。",
            "泥饰顷因年节近，蹋崩唯是客行时。",
            "谁曾罗袜双来上，多谢苍苔久不离。",
            "从此便成贫景致，竹帘垂处最相宜。"
        ],
        "title": "阶基",
        "id": "db3da6c1-3a8b-41bd-8062-0fbf0e5421dd"
    },
    {
        "author": "李觏",
        "paragraphs": [
            "谪官谁住小蓬莱，唯有宜春有古台。",
            "千里待看毫末去，万家攒作画图来。",
            "云中罗绮香风落，月底笙歌醉梦回。",
            "莫怪江山苦相助，骚人没後得真才。"
        ],
        "title": "宜春台",
        "id": "8d620a17-9fa5-497f-b670-eacd060ecdbc"
    },
    {
        "author": "李觏",
        "paragraphs": [
            "古郡城池已瞰江，重湖更在郡东方。",
            "水仙坐下鱼鳞赤，龙女门前橘树香。",
            "路绝尘埃非洒扫，地无风雨亦清凉。",
            "使君待客多娱乐，只有醒时觉异乡。"
        ],
        "title": "东湖",
        "id": "8b93ff52-1e30-4dd7-ae3b-969fda0ed735"
    },
    {
        "author": "李觏",
        "paragraphs": [
            "先朝名士有遗孙，狼藉麻衣化洛尘。",
            "笔下每求千古意，醉中曾过几回春。",
            "劳生只见年年老，客路相逢事事新。",
            "满座狂歌时莫笑，眼看燕市若无人。"
        ],
        "title": "送赵拊",
        "id": "3e42949f-014b-4aa5-b778-f7cf35a77db2"
    },
    {
        "author": "李觏",
        "paragraphs": [
            "客游无日暂开颜，姑孰溪边偶得闲。",
            "风景直疑图画出，古今都似梦魂间。",
            "桓温罪逆休重问，谢傅英灵已不还。",
            "深美谪仙遗世务，酒船椎鼓浪如山。"
        ],
        "title": "太平州十咏亭",
        "id": "5edd11bc-fc0d-4624-928d-be4c97ed922e"
    },
    {
        "author": "李觏",
        "paragraphs": [
            "义激中心不再思，宦途从此抱瑕疵。",
            "谁怜君子笃亲意，况是明王孝治时。",
            "靖节田园应久废，尚平婚嫁岂宜迟。",
            "一官尘土休回顾，海上羣鸥旧有期。"
        ],
        "title": "送王尉",
        "id": "ee686d0a-08d8-47fb-b06a-6ea4595297f5"
    },
    {
        "author": "李觏",
        "paragraphs": [
            "福唐城郭掌中窥，旭日登临到落晖。",
            "谁在画帘沽酒处，几多鸣橹趁潮归。",
            "晴来海色依稀辨，醉後乡愁积渐微。",
            "山鸟不知红粉好，纔闻歌板便惊飞。"
        ],
        "title": "野意亭",
        "id": "7f782160-b3e5-4f92-9771-a5d5b2458cf4"
    },
    {
        "author": "李觏",
        "paragraphs": [
            "纔出尘来尚未知，渐攀藤竹渐临危。",
            "伏流似是龙藏处，古树应无春到时。",
            "谁把石崖齐刬削，直教云气当帘帷。",
            "良工画得犹宜秘，莫与凡夫肉眼窥。"
        ],
        "title": "灵源洞",
        "id": "02dcd5c5-4870-4a17-8d93-334596448dc5"
    },
    {
        "author": "李觏",
        "paragraphs": [
            "平生直道耻求人，下位沈英久未伸。",
            "齐吹古来偏有滥，叶龙今更不宜真。",
            "天边奕世三台贵，江上先庐一亩贫。",
            "大抵穷通相倚伏，这回寒谷解逢春。"
        ],
        "title": "送陈司理",
        "id": "f6e24fd9-9920-4d3b-b6fb-e5a2d9912b0b"
    },
    {
        "author": "李觏",
        "paragraphs": [
            "君来别我向番阳，时节初春晓尚霜。",
            "茶褐园林新柳色，鹿胎田地落梅香。",
            "此行砚席多知己，是处楼台可举觞。",
            "只恐诏书非久下，槐花又在眼前黄。"
        ],
        "title": "送黄承伯",
        "id": "13db0158-29b4-4263-b7ec-2e6c5cb8c5c2"
    },
    {
        "author": "李觏",
        "paragraphs": [
            "昔年多幸枉高轩，示我新诗累百篇。",
            "使君即时还赵璧，梦魂今尚忆钧天。",
            "据鞍马援谁云老，陋巷颜回始是贤。",
            "桂树寒山风景好，近来应更有长编。"
        ],
        "title": "谢蔡十八丈相示诗卷",
        "id": "3c4a05bf-f9f1-4ce5-a359-200d2a1dccc6"
    },
    {
        "author": "李觏",
        "paragraphs": [
            "释子相延暂解冠，一宵清话到更兰。",
            "漆盘香烬死蚯蚓，纸瓦雨声鸣弹丸。",
            "往事莫将闲口笑，劳生谁在定中看。",
            "明朝颒面还归去，依旧涂泥溅马鞍。"
        ],
        "title": "清话堂诗",
        "id": "29b75414-9f31-44fd-99e0-aea85054ca9e"
    },
    {
        "author": "李觏",
        "paragraphs": [
            "数十年来预荐书，当时文行耸羣儒。",
            "青衫近始沾王泽，白首从新入宦途。",
            "四壁生涯虽寂莫，一官趋进转崎岖。",
            "楚南若是江山好，闲日犹应味道腴。"
        ],
        "title": "送郴县吴主簿",
        "id": "445cb04e-4315-42be-b683-999f3ec3c121"
    },
    {
        "author": "李觏",
        "paragraphs": [
            "少年心苦向毛锥，老大生涯只有诗。",
            "哀乐万端成画绘，江山大半入炉锤。",
            "格如平易人多爱，意到幽深鬼未知。",
            "白发尚新才不尽，几时吟兴是衰时。"
        ],
        "title": "览余尧辅诗因成七言四韵",
        "id": "ef30ec19-4a2e-4080-8d10-c30d8ed21728"
    },
    {
        "author": "李觏",
        "paragraphs": [
            "老年纔到病还催，老病成丛拨不开。",
            "腹冷有时如咽雪，耳虚终日独闻雷。",
            "半生辛苦归三径，万恨销磨向一桮。",
            "頼得竹窗无事处，清风频共故人来。"
        ],
        "title": "次韵酬屯田陈丈见寄",
        "id": "cd8149c4-290c-41b8-9121-779aa1720bed"
    },
    {
        "author": "李觏",
        "paragraphs": [
            "尘寰渐远渐凄清，似向昆仑采玉英。",
            "此地已知邻华子，几人犹道识方平。",
            "步高那复肌肤重，心逸都疑羽翼生。",
            "苦恨俗缘无了处，归来依旧马蹄声。"
        ],
        "title": "同徐殿丞游麻姑山陈屯田闻之以诗见寄次韵第二首",
        "id": "dcf01db7-20b9-4dee-8377-71c091161ec4"
    },
    {
        "author": "李觏",
        "paragraphs": [
            "近年双阙暂鸣珂，出宰南城户数多。",
            "古道存心公道显，恶人钳口善人歌。",
            "登高赋处英辞在，垂橐归时旧物鈋。",
            "当比瑞金嚣讼後，要移风俗拟如何。"
        ],
        "title": "和陈屯田送知县徐殿丞次韵",
        "id": "b1692181-01ef-4a8e-a3f0-6665c52c98c7"
    },
    {
        "author": "李觏",
        "paragraphs": [
            "白屋从来未有官，一名须作佛名看。",
            "彦伦北谷重归去，安石东山足旧欢。",
            "常调几时趋凤阙，湛恩唯待立鸡竿。",
            "胸中况是多奇藴，自比阳春退苦寒。"
        ],
        "title": "和屯田陈丈寄唐休次韵",
        "id": "402ae049-f79f-408b-a252-0733799ea8d8"
    },
    {
        "author": "李觏",
        "paragraphs": [
            "寻幽西去路非赊，回首红尘可可嗟。",
            "不待鸾骖并鹤驾，便分人世与仙家。",
            "几函道藏金壶墨，一片秋容玉井花。",
            "还似武夷高会日，骨凡犹幸醉流霞。"
        ],
        "title": "和王刑部游仙都观",
        "id": "ead93d23-7c49-4a85-8e69-2f2b7ec4df22"
    },
    {
        "author": "李觏",
        "paragraphs": [
            "暂时来访道家流，肯伴烟萝滞一丘。",
            "为忆长安瞻日下，欲寻蓬岛向鳌头。",
            "陶潜醉後虽眠石，王粲忧多更上楼。",
            "宣室岁余虚席在，青山何路更重游。"
        ],
        "title": "和游丹霞有怀归之意",
        "id": "03f1d499-a1bd-4862-8b63-9bd7a1c9fef2"
    },
    {
        "author": "李觏",
        "paragraphs": [
            "要知贤者善居官，法自严明性自宽。",
            "黠吏欲欺难作计，愚民初惧久方安。",
            "狱辞大小情皆见，市物公私价一般。",
            "农力不闻供土木，穷阎犹得免饥寒。",
            "星为二使来巡抚，考未三年悉可观。",
            "剧郡便当烦镇守，君恩宁许更盘桓。",
            "雨轓赣水行非远，五袴旴江日渐单。",
            "从此天衢龙跃去，野人怀德谩悲酸。"
        ],
        "title": "送知军曹比部移虔州",
        "id": "659b11f5-13dc-4bef-a7e9-aa686642d573"
    },
    {
        "author": "李觏",
        "paragraphs": [
            "斜月正当楼，香雾压城重。",
            "起傍小兰行，花亦方在梦。"
        ],
        "title": "芍药",
        "id": "65228e22-c620-4cb5-9d4a-171ae40fb38b"
    },
    {
        "author": "李觏",
        "paragraphs": [
            "戢戢虽聚头，脉脉俱俯地。",
            "既言是姊妹，又却相妬忌。",
            "面痕赤未没，尽是伤爪指。",
            "不然睡未醒，被人沃井水。"
        ],
        "title": "海棠",
        "id": "ad2eab94-41c7-4ea8-9727-55291322a6ed"
    },
    {
        "author": "李觏",
        "paragraphs": [
            "完廪捐阶未可知，孟轲深信亦还疑。",
            "岳翁方且为天子，女婿如何弟杀之。"
        ],
        "title": "诃孟子",
        "id": "c4b889e0-a4da-4507-a07b-60c4bee0a36b"
    },
    {
        "author": "李觏",
        "paragraphs": [
            "鲜日媚睛霭，泉石闽融融。",
            "酒味醴于春，揖翠迎春风。",
            "坐映珪璧秀，六合开情悰。",
            "昔人袖全璞，傲睨追冥鸿。",
            "里闾味前尘，慨慕滋无穷。",
            "蓄藴非一身，出处固异同。"
        ],
        "title": "震山岩",
        "id": "ae91fd7f-a75e-48db-bb5b-ff0638c13555"
    },
    {
        "author": "李觏",
        "paragraphs": [
            "三十年交旧，相逢各白头。",
            "海壖曾共饭，洛社又同游。",
            "脱屣风波地，开怀松桂秋。",
            "两眉从此後，应不着闲愁。"
        ],
        "title": "又寄龙学",
        "id": "9e2494da-463c-466c-a271-2be7693024f0"
    },
    {
        "author": "苏洵",
        "paragraphs": [
            "云兴于山，霜霜为雾。",
            "匪山不仁，天实不顾。",
            "山川我享，为我百诉。",
            "岂不畏天，哀此下土。",
            "班班鸤鸠，谷谷晨号。",
            "天乎未雨，余不告劳。",
            "谁为山川，不如羽毛。"
        ],
        "title": "云兴于山",
        "id": "a5a72bf9-e0ee-492e-ac36-3994951bca29"
    },
    {
        "author": "苏洵",
        "paragraphs": [
            "有骥在野，百过不呻。",
            "子不我良，岂无他人。",
            "絷我于廐，乃不我驾。",
            "遇我不终，不如在野。",
            "秃毛于霜，寄肉于狼，宁彼我伤。",
            "宁人不我顾，无子我忘。"
        ],
        "title": "有骥在野",
        "id": "0685f994-e173-48c5-84e0-7c5b0ef34930"
    },
    {
        "author": "苏洵",
        "paragraphs": [
            "有触者犊，再棰不却。",
            "为子已触，安所置角。",
            "天实畀我，子欲已我。",
            "恶我所为，盍夺我有。",
            "子欲不触，盍索之苙。"
        ],
        "title": "有触者犊",
        "id": "2183cb7e-e77e-4748-9ea7-c023da0d57a6"
    },
    {
        "author": "苏洵",
        "paragraphs": [
            "朝日载升，薨薨伊氓。",
            "于室有绩，于野有耕。",
            "于涂有商，于边有征。",
            "天生斯民，相养以宁。",
            "嗟我何为，踽踽无营。",
            "初孰与我，今孰主我。",
            "我将往问，安所处我。"
        ],
        "title": "朝日载升",
        "id": "d661c29b-fa00-4c2f-80e3-1a61af1df4cb"
    },
    {
        "author": "苏洵",
        "paragraphs": [
            "我客至止，我逆于门。",
            "来升我堂，来饮我罇。",
            "羞鳖不时，詈我不勤。",
            "求我何多，请辞不能。",
            "客谓主人，唯子我然。",
            "求子之多，责子之深，期子于贤。"
        ],
        "title": "我客至止",
        "id": "aeea5259-8b97-4580-924e-298b855ca9dc"
    },
    {
        "author": "苏洵",
        "paragraphs": [
            "任君北方来，手出邠州碑。",
            "为是鲁公写，遗我我不辞。",
            "鲁公实豪杰，慷慨忠义姿。",
            "忆在天宝末，变起渔阳师。",
            "猛士不敢当，儒生横义旗。",
            "感激数十郡，连衡斗羌夷。",
            "新造势尚弱，胡为力未衰。",
            "用兵竟不胜，叹息真数奇。",
            "杲兄死常山，烈士泪满颐。",
            "鲁公不死敌，天下皆熙熙。",
            "奈何不爱死，再使踏鲸鳍。",
            "公固不畏死，吾实悲当时。",
            "缅邈念高谊，惜哉我生迟。",
            "近日见异说，不知作者谁。",
            "云公本不死，此事亦已奇。",
            "大抵天下心，人人属公思。",
            "加以不死状，慰此苦叹悲。",
            "我欲哭公墓，莽莽不可知。",
            "爱其平生迹，往往或孑遗。",
            "此字出公手，一见减叹咨。",
            "使公不善书，笔墨纷讹痴。",
            "思其平生事，岂忍弃路歧。",
            "况此字颇怪，堂堂伟形仪。",
            "骏极有深稳，骨老成支离。",
            "点画乃应和，关连不相违。",
            "有如一人身，鼻口耳目眉。",
            "彼此异状貌，各自相结维。",
            "离离天上星，分如不相持。",
            "左右自缀会，或作斗与箕。",
            "骨严体端重，安置无欹危。",
            "篆鼎兀大腹，高屋无弱楣。",
            "古器合尺度，法相应矩规。",
            "想其始下笔，庄重不自卑。",
            "虞柳岂不好，结束烦馽羁。",
            "笔法未离俗，庸手尚敢窥。",
            "自我见此字，得纸无所施。",
            "一车会百木，后斤斧易为。",
            "团团彼明月，欲画形终非。",
            "谁知忠义心，余力尚及斯。",
            "因此数幅纸，使我重叹嘻。"
        ],
        "title": "颜书",
        "id": "7fd4d4a3-9757-4a9c-be93-f32bd6e9f611"
    },
    {
        "author": "苏洵",
        "paragraphs": [
            "飞鹰搏平原，禽兽乱衰草。",
            "苍茫就擒执，颠倒莫能保。",
            "白兔不忍杀，叹息爱其老。",
            "独生遂长拘，野性始惊矫。",
            "贵人织筠笼，驯扰渐可抱。",
            "谁知山林宽，穴处颇自好。",
            "高飙动槁叶，羣窜迹如扫。",
            "异质不自藏，照野明暠暠。",
            "猎夫指之笑，自匿苦不早。",
            "何当骑蟾蜍，灵杵手自捣。"
        ],
        "title": "欧阳永叔白兔",
        "id": "da23c7d6-9b3d-495b-be46-2e46302e42cd"
    },
    {
        "author": "苏洵",
        "paragraphs": [
            "鲁人贱夫子，呜丘指东家。",
            "当时虽未遇，弟子已如麻。",
            "奈何乡闾人，曾不为叹嗟。",
            "区区吴越间，问骨不惮遐。",
            "习见反不怪，海人等龙暇。",
            "嗟我何足道，穷居出无车。",
            "昨者入京落，文章彼人夸。",
            "故旧未肯信，闻之笑呀呀。",
            "独有两任子，知我有足嘉。",
            "远游苦相念，长篇寄芬葩。",
            "我道亦未尔，子得无增加。",
            "贫穷已衰老，短发垂髿髿。",
            "重禄无意取，思治山中畬。",
            "往岁栽苦竹，细密如蒹葭。",
            "庭前三小山，本为山中楂。",
            "当前凿方池，寒泉照谽谺。",
            "翫此可竟日，胡为踏朝衙。",
            "何当子来会，酒食相邀遮。",
            "愿为久相敬，终始无疵瑕。",
            "闲居各无事，数来饮流霞。"
        ],
        "title": "答二任",
        "id": "18be2326-90a6-48a7-b2da-f2e2b3c48dbf"
    },
    {
        "author": "苏洵",
        "paragraphs": [
            "岷山之阳土如腴，江水清滑多鲤鱼。",
            "古人居之富者众，我独厌倦思移居。",
            "平川如手山水蹙，恐我後世鄙且愚。",
            "经行天下爱嵩岳，遂欲买地居妻孥。",
            "晴原漫漫望不尽，山色照野光如濡。",
            "民生舒缓无夭扎，衣冠堂堂伟丈夫。",
            "吾今隠居未有所，更後十载不可无。",
            "闻君厌蜀乐上蔡，占地百顷无边隅。",
            "草深野阔足狐兔，水种陆取身不劬。",
            "谁知李期顾秦宠，不获牵犬追黄狐。",
            "今君南去已足老，行看嵩少当吾庐。"
        ],
        "title": "丙申岁余在京师乡人陈景回自南来弃其官得太子中允景回旧有地在蔡今将治园囿于其间以自老余尝有意于嵩山之下洛水之上买地筑室以为休息之馆而未果今景回欲余诗遂道此意景回志余言异日可以知余之非戏云尔",
        "id": "94bda8dc-65f5-4deb-8a16-033fe0a7cdde"
    },
    {
        "author": "苏洵",
        "paragraphs": [
            "少年喜奇迹，落拓鞍马间。",
            "纵目视天下，爱此宇宙宽。",
            "山川看不厌，浩然遂忘还。",
            "岷峨最先见，睛光厌西川。",
            "远望未及上，但爱青若鬟。",
            "大雪冬没胫，夏秋多虵蚖。",
            "乘春乃敢去，匍匐攀孱颜。",
            "有路不容足，左右号鹿猿。",
            "阴崖雪如石，迫暖成高澜。",
            "经日到绝顶，目眩手足颠。",
            "自恐不得下，抚膺忽长叹。",
            "坐定聊四顾，风色非人寰。",
            "仰面嗫云霞，垂手抚百山。",
            "临风弄襟袖，飘若风中仙。",
            "朅来游荆渚，谈笑登峡船。",
            "峡山无平冈，峡水多悍湍。",
            "长风送轻帆，瞥过难详观。",
            "其间最可爱，巫庙十数巅。",
            "耸耸青玉干，折首不见端。",
            "其余亦诡怪，土老崖石顽。",
            "长江浑浑流，触啮不可拦。",
            "苟非峡山壮，浩浩无隅边。",
            "恐是造物意，特使险且坚。",
            "江山两相值，後世无水患。",
            "水行月余日，泊舟事征鞍。",
            "烂熳走尘土，耳嚣目眵昏。",
            "中路逢汉水，乱流爱清渊。",
            "道逢尘土客，洗濯无瑕痕。",
            "振鞭入京师，累岁不得官。",
            "悠悠故乡念，中夜成惨然。",
            "五噫不复留，驰车走轘辕。",
            "自是识嵩岳，荡荡容貌尊。",
            "不入众山列，体如镇中原。",
            "几日至华下，秀色碧照天。",
            "上下数十里，映睫青巑巑。",
            "迤逦见终南，魁岸蟠长安。",
            "一月看山岳，怀抱斗以骞。",
            "渐渐大道尽，倚山栈夤缘。",
            "下瞰不测溪，石齿交戈鋋。",
            "虚阁怖马足，险崖磨吾肩。",
            "左山右绝涧，中加一绳悭。",
            "傲睨驻鞍辔，不妨驱以鞭。",
            "累累斩绝峯，兀不相属联。",
            "背出或逾峻，远骛如争先。",
            "或时度冈领，下马步险艰。",
            "怪事看愈好，勤劬变清欢。",
            "行行上剑阁，勉强踵不前。",
            "矫首望故国，漫漫但青烟。",
            "及下鹿头坂，始见平沙田。",
            "归来顾妻子，壮抱难留运。",
            "遂使下余载，此路常周旋。",
            "又闻吴越山，中明水澄鲜。",
            "百金买骏马，往意不自存。",
            "投身入庐岳，首挹瀑布源。",
            "飞下二千丈，强烈不可干。",
            "余润散为雨，遍作山中寒。",
            "次入二林寺，遂获高僧言。",
            "问以绝胜境，导我同跻攀。",
            "逾月不倦厌，岩谷行欲殚。",
            "下山复南迈，不知已南虔。",
            "五岭望可见，欲往苦不难。",
            "便拟去登玩，因得窥羣蛮。",
            "此意竟不偿，归抱愁煎煎。",
            "到家不再出，一顿俄十年。",
            "昨闻庐山郡，太守雷君贤。",
            "往求与识面，复见山鬰蟠。",
            "绝壁横三方，有类大破镮。",
            "包裹五六州，倚之为长垣。",
            "大抵蜀山峭，巉刻气不温。",
            "不类嵩华背，气象多浓繁。",
            "吴君颍川秀，六载为蜀官。",
            "簿书苦为累，天鹤囚笼樊。",
            "岷山青城县，峨眉亦南犍。",
            "黎雅又可到，不见宜悒然。",
            "有如烹脂牛，过眼不得飡。",
            "始谓泛峡去，此约今又愆。",
            "只有东北山，依然送归轩。",
            "他山已不见，此可着意看。"
        ],
        "tags": [
            "庐山",
            "长江"
        ],
        "title": "忆山送人",
        "id": "4daa5093-759e-4a2d-bc23-2410a4bd1972"
    },
    {
        "author": "苏洵",
        "paragraphs": [
            "日落长安道，大野渺荒荒。",
            "吁嗟秦皇帝，安得不富强。",
            "山大地胍厚，小民十尺长。",
            "耕田破万顷，一稔粟柱梁。",
            "少年事游侠，皆可荷弩枪。",
            "勇力不自骄，颇能啖干粮。",
            "天意此有谓，故使连西羌。",
            "古人遭边患，累累斗两刚。",
            "方今正似此，猛士强如狼。",
            "跨马负弓矢，走不择涧冈。",
            "脱甲森不顾，袒裼搏敌场。",
            "嗟彼谁治此，踧踧不敢当。",
            "当之负重责，无成不朝王。",
            "田侯本儒生，越略今洸洸。",
            "右手握麈尾，指麾据胡床。",
            "郡国远浩浩，边鄙有积仓。",
            "秦境古何在，秦人多战伤。",
            "此事久不报，此时将何偿。",
            "得此报天子，为侯歌之章。"
        ],
        "title": "上田待制诗",
        "id": "028d4a8d-91c3-4ec0-9f99-5a979a7f1d52"
    },
    {
        "author": "苏洵",
        "paragraphs": [
            "丈夫正多念，老大自不安。",
            "居家不能乐，忽忽思中原。",
            "慨然弃乡庐，劫劫道路间。",
            "穷山多虎狼，行路非不难。",
            "昔者倦奔走，闲门事耕田。",
            "蚕谷聊自给，如此已十年。",
            "缅怀当今人，草草无复闲。",
            "坚卧固不起，芒刺实在肩。",
            "布衣与食肉，幸可交口言。",
            "默默不以告，未可遽罪愆。",
            "驱车入京洛，藩镇皆达官。",
            "长安逢傅侯，愿得说肺肝。",
            "贫贱吾老矣，不复苦自叹。",
            "富贵不足爱，浮云过长天。",
            "中怀邈有念，惝怳难自论。",
            "世俗不见信，排斥仅得存。",
            "昨者东入秦，大麦黄满田。",
            "秦民可无饥，为君喜不眠。",
            "禁军几千万，仰此填其咽。",
            "西蕃久不反，老贼非常然。",
            "士饱可以战，吾宁为之先。",
            "傅侯君在西，天子忧东藩。",
            "烽火尚未灭，何策安西边。",
            "傅侯君谓何，明日将东辕。"
        ],
        "title": "途次长安上都漕傅谏议",
        "id": "87121570-1d27-4b1a-818f-d1d8dd37c92b"
    },
    {
        "author": "苏洵",
        "paragraphs": [
            "少壮事已远，旧交良可怀。",
            "百年能几何，十载不得偕。",
            "念昔居乡里，游处了无猜。",
            "饮食不相舍，谈笑久所陪。",
            "拜君以为兄，分蜜谁能开。",
            "齿发俱未老，未至衰与颓。",
            "我子在襁褓，君犹无婴孩。",
            "君後独舍去，为吏天一涯。",
            "我又厌奔走，远引不复来。",
            "岁月杳难恃，区区老吾侪。",
            "况从与君别，多事岁若排。",
            "心力不能救，衰病侵骨骸。",
            "二子皆已冠，如吾苦无才。",
            "君亦已有嗣，骨目秀且佳。",
            "人事知几变，会合终不谐。",
            "昨者本不出，豪杰苦自咍。",
            "欝欝自不乐，谁为子悲哀。",
            "翻然感其说，东走陵巅崖。",
            "不意君在此，得春笑与诙。",
            "君颜蔚如故，大噱飞尘灰。",
            "我老应可怪，白髭生两顋。",
            "新句辱先赠，古诗许见推。",
            "贤俊非独步，故旧每所乖。",
            "作诗报嘉贶，亦聊以相催。"
        ],
        "title": "答陈公美",
        "id": "006e8309-aa91-4735-97cf-1ef1cfac24ff"
    },
    {
        "author": "苏洵",
        "paragraphs": [
            "仲尼鲁司寇，官职亦已优。",
            "从祭肉不及，戴冕奔诸侯。",
            "当时不之知，为肉诚可羞。",
            "君子意有在，众人但愆尤。",
            "置之待後世，皎皎无足忧。"
        ],
        "title": "又答陈公美三首  其一",
        "id": "cd4205c5-8f65-475d-a09d-b2ea193a6942"
    },
    {
        "author": "苏洵",
        "paragraphs": [
            "仲尼为羣婢，一走十四年。",
            "荀卿老不出，五十干诸田。",
            "顾彼二夫子，岂其陷狂颠。",
            "出处固无定，不失称圣贤。",
            "彼亦诚自信，谁能恤多言。"
        ],
        "title": "又答陈公美三首  其二",
        "id": "85df14eb-4c6a-4dfe-aa3a-01bd06a1fc96"
    },
    {
        "author": "苏洵",
        "paragraphs": [
            "公孙昔放逐，牧羊沧海滨。",
            "勉强听乡里，垂老西游秦。",
            "自顾未为壮，徒为久辛勤。",
            "君子岂必隠，孔孟皆旅人。"
        ],
        "title": "又答陈公美三首  其三",
        "id": "c2714096-bac4-415d-8032-1b15bbdc9f24"
    },
    {
        "author": "苏洵",
        "paragraphs": [
            "贫贱羞妻子，富贵乐乡关。",
            "不见李夫子，得意今西还。",
            "白马渡浐水，红旌照蜀山。",
            "归来未解带，故旧已满门。",
            "平生浪游处，何者哀王孙。",
            "壮士勿龌龊，千金报一飱。"
        ],
        "title": "送李才元学士知邛州",
        "id": "090c12d6-38e5-4e37-b837-50cc340263a9"
    },
    {
        "author": "苏洵",
        "paragraphs": [
            "君家本江湖，南行即邻里。",
            "税茶虽冗繁，渐喜官资美。",
            "嗟君本笃学，寤寐好文字。",
            "往年在巴蜀，忆见春秋始。",
            "名家乱如发，棼错费寻理。",
            "今来未五岁，新传满盈几。",
            "又言欲治易，杂说书万纸。",
            "君心不可测，日夜涌如水。",
            "何年重相逢，祗益使余畏。",
            "但恐茶事多，乱子易中意。",
            "茶易两无妨，知君足才思。"
        ],
        "title": "送陆权叔提举茶税",
        "id": "c7d8762e-666a-426c-a809-accc7442591c"
    },
    {
        "author": "苏洵",
        "paragraphs": [
            "东徐三齐之南邻，夫子岂是三齐人。",
            "辞嚣乞静得此守，走兔入薮鱼投津。",
            "徐州绝胜不须问，请问项籍何去秦。",
            "江山雄豪不相下，衣锦游戏欲及辰。",
            "霸王事业今已矣，但有太守朱两轮。",
            "还乡据势与古并，岂有汉戟窥城闉。",
            "论安较利乃公胜，行矣正及汴水匀。"
        ],
        "title": "送王吏部知徐州",
        "id": "efcdff4c-1be7-4fe5-a5f7-985043ade1ea"
    },
    {
        "author": "苏洵",
        "paragraphs": [
            "枯藤生幽谷，蹙缩似无材。",
            "不意犹为累，刳中作酒杯。",
            "君知我好异，赠我酌村醅。",
            "衰意方多感，为君当数开。",
            "藤樽结如螺，村酒绿如水。",
            "开樽自献酬，竟日成野醉。",
            "青莎可为席，白石可为机。",
            "何当酌清泉，永以思君子。"
        ],
        "title": "藤樽",
        "id": "deffa50b-e6c7-42a6-bc60-86debd5e3206"
    },
    {
        "author": "苏洵",
        "paragraphs": [
            "吾喜送任师，羡君方少年。",
            "有如伏枥马，看彼始及鞍。",
            "奔腾过吾目，萧条正思边。",
            "谁知脱吾羁，傲睨登太山。",
            "君今始得县，翱翔大江干。",
            "大江多风波，渺然势欲翻。",
            "浩荡吞九野，开阖壮士肝。",
            "人生患不出，局束守一廛。",
            "未常见大物，不识天地宽。",
            "今君吾乡秀，固已见西川。",
            "去年人边吏，出入烽火闲。",
            "儒冠杂武弁，屈与毡裘言。",
            "又当适南土，大浪泛目前。",
            "胸中芥蔕心，吹尽为平田。",
            "陈汤喜刑胜，所至常纵观。",
            "吾想君至彼，胸胆当豁然。"
        ],
        "title": "送任师中任清江",
        "id": "8ace5b35-d11b-4b4e-961c-5d44880f71e9"
    },
    {
        "author": "苏洵",
        "paragraphs": [
            "十年尝作犍为令，四脉尝闻愍俗诗。",
            "共叹才高堪御史，果能忠谏致戎麾。",
            "会稽特欲荣公子，冯翊犹将试望之。",
            "船系河堤无几日，南公应已悭来迟。"
        ],
        "title": "送吴待制中复知潭州二首  其一",
        "id": "4145c715-cda3-40f6-ac28-41763fe15174"
    },
    {
        "author": "苏洵",
        "paragraphs": [
            "台省留身凡几岁，江湖得郡喜今行。",
            "卧听晓鼓朝眠稳，行入淮流乡味生。",
            "细雨满村莼菜长，高风吹旆彩船狞。",
            "到家应有壶触劳，倚頼比邻不畏卿。"
        ],
        "title": "送吴待制中复知潭州二首  其二",
        "id": "64427d9d-156b-4254-9efe-4c60d090edc5"
    },
    {
        "author": "苏洵",
        "paragraphs": [
            "老人凋丧悲宗党，寒月凄凉葬旧林。",
            "白发已知邻里暮，伤怀难尽子孙心。",
            "几年赠命涵幽壤，当有铭文记德音。",
            "千里缄词托哀恨，鸣鸣引者涕中吟。"
        ],
        "title": "从叔母杨氏挽词",
        "id": "090b4976-360b-4a43-a1ca-4a65bff22279"
    },
    {
        "author": "苏洵",
        "paragraphs": [
            "春入禁城怀旧隠，偶来芳圃似还家。",
            "番番翠蔓缠松上，粲粲朱梅入竹花。",
            "客慢空劳严置兕，酒多无用早成虵。",
            "相公犹有遗书在，欲问郎君借五车。"
        ],
        "title": "次韵和缙叔游仲容西园二首  其一",
        "id": "31920790-6323-4600-8354-dda54253afba"
    },
    {
        "author": "苏洵",
        "paragraphs": [
            "栽松成径百余尺，隔径开堂似两家。",
            "厌事共邀终日饮，渴春先赏後开花。",
            "客来庭树鸣寒鹊，酒入肌肤忆冷虵。",
            "衰病不胜杯酒处，醉归倾倒欲乘车。"
        ],
        "title": "次韵和缙叔游仲容西园二首  其二",
        "id": "de501f89-5402-4b88-8497-ac7499b3df6f"
    },
    {
        "author": "苏洵",
        "paragraphs": [
            "系舟长堤下，日夕事南征。",
            "往意纷何速，空岩幽自明。",
            "使君怜远客，高会有余情。",
            "酌酒何能饮，去乡怀独惊。",
            "山川随望阔，气候带霜清。",
            "佳境日已去，何时休远行。"
        ],
        "title": "游嘉州龙岩",
        "id": "753c556f-59b9-4cbf-8387-6ff649f389d8"
    },
    {
        "author": "苏洵",
        "paragraphs": [
            "家托舟航千里速，心期京国十年还。",
            "乌牛山下水如箭，忽失峨眉枕席间。"
        ],
        "title": "初发嘉州",
        "id": "456669ee-3979-4ac6-9c7c-7fd757e256cc"
    },
    {
        "author": "苏洵",
        "paragraphs": [
            "我行襄阳野，山色向人明。",
            "何以洗怀抱，悠哉汉水清。",
            "辽辽岘山道，千载几人行。",
            "踏尽山上士，山腰为之平。",
            "道逢堕泪碣，不觉涕亦零。",
            "借问羊叔子，何异葛孔明。",
            "今人固已远，谁识前辈情。",
            "朅来万山下，潭水转相萦。",
            "水深不见底，中有杜预铭。",
            "潭水竟未涸，後世自知名。",
            "成功本无敌，好誉真儒生。",
            "自从三子亡，草中无豪英。",
            "聊登岘山首，泪与汉流倾。"
        ],
        "title": "襄阳怀古",
        "id": "8a0dbb46-df59-4fb7-bc94-ce077f857298"
    },
    {
        "author": "苏洵",
        "paragraphs": [
            "家居对山木，谓是忘言伴。",
            "去乡不能致，回顾颇自短。",
            "谁知有杨子，磊落收百段。",
            "拣赠最奇峰，慰我苦长叹。",
            "连城尽如削，邃洞幽可款。",
            "回合抱空虚，天地耸其半。",
            "舟行因乐载，陆挈敢辞懒。",
            "飘飘忽千里，有客来就看。",
            "自言此地无，爱惜苦欲换。",
            "低头笑不答，解缆风帆满。",
            "京洛有幽居，吾将隠而玩。"
        ],
        "title": "寄杨纬",
        "id": "0941cbc1-d2fd-42e0-8fdc-aa468099fbd0"
    },
    {
        "author": "苏洵",
        "paragraphs": [
            "与君多乖睽，邂逅同泛峡。",
            "宋子虽世旧，谈笑顷不接。",
            "二君比宦游，畴昔共科甲。",
            "唯我老且闲，独得离圈柙。",
            "少年实强锐，议论今我怯。",
            "有如乘风箭，勇发岂顾帖。",
            "置酒来相邀，殷懃为留楫。",
            "杨君旧痛饮，浅水安足涉。",
            "嗟我素不任，一酌己頳颊。",
            "去生别怀怆，有子旅意惬。",
            "舍棹治陆行，岁晚筋力乏。",
            "予懒本不出，实为人事劫。",
            "相将犯苦寒，大雪满马鬣。"
        ],
        "title": "和杨节推见赠",
        "id": "401eb932-f4b8-4de3-9023-6817cf5c8a33"
    },
    {
        "author": "苏洵",
        "paragraphs": [
            "舟行道里日夜殊，佳士恨不久与俱。",
            "峡山行尽见平楚，舍舡登岸身无虞。",
            "念君治所自有处，不复放纵如吾徒。",
            "忆昨相见巴子国，谒我江上颜何娱。",
            "求文得卷读不已，有似骏马行且且。",
            "自言好学老未厌，方册几许鲁作鱼。",
            "古书今文遍天下，架上未有耿不愉。",
            "示我近所集，漫如游通衢。",
            "通衢众所入，癃残诡怪杂沓不辨可叹吁。",
            "文人大约可数者，不过皆在众所誉。",
            "此外何足爱，刓破无四隅。",
            "况予固鲁钝，老苍处羣雏。",
            "入赵抱五弦，客齐不吹竽。",
            "山林自窜久不出，回视众俊惊锟铻。",
            "岂意误见取，骐骥参羸驽。",
            "将观驰骋斗雄健，无乃独不堪长途。",
            "凄风腊月客荆楚，千里适魏劳奔趋。",
            "将行纷乱苦无思，强说鄙意惭区区。"
        ],
        "title": "答张子立见寄",
        "id": "dc9e759d-a236-4ce9-beda-23c3e8796b73"
    },
    {
        "author": "苏洵",
        "paragraphs": [
            "十年读易费膏火，尽日吟诗愁肺肝。",
            "不解丹青追世好，欲将芹芷荐君盘。",
            "谁为善相应嫌瘦，後有知音可废弹。",
            "拄杖挂经须倍道，故山春蕨已阑干。"
        ],
        "title": "送蜀僧去尘",
        "id": "6c83a1d6-b481-44bb-a8a8-9e9992ee5f08"
    },
    {
        "author": "苏洵",
        "paragraphs": [
            "晚岁登门最不才，萧萧华发映金罍。",
            "不堪丞相延东阁，闲伴诸儒老曲台。",
            "佳节久从愁里过，壮心偶傍醉中来。",
            "暮归冲雨寒无睡，自把新诗百遍开。"
        ],
        "tags": [
            "感叹",
            "重阳节",
            "怀才不遇"
        ],
        "title": "九日和魏公",
        "id": "ed30f7e2-8dc4-4bcf-818c-b8139fdead01"
    },
    {
        "author": "苏洵",
        "paragraphs": [
            "飘萧古仙子，寂寞苍山上。",
            "观世眇无言，无人独惆怅。",
            "深岩耸乔木，古观霭遗像。",
            "超超不可揖，真意谁复亮。",
            "蜿蜒乘长龙，倏忽变万状。",
            "朝食白云英，暮饮石髓鬯。",
            "心肝化琼玉，千岁已无恙。",
            "世人安能知，服药本虚妄。",
            "嗟哉世无人，江水空荡漾。"
        ],
        "title": "题仙都观",
        "id": "4316ec86-508c-4077-9102-6cafec67af20"
    },
    {
        "author": "苏洵",
        "paragraphs": [
            "长江触山山欲摧，古佛咒水山之隈。",
            "千航万舸𣍿前过，仰视绝顶皆徘徊。",
            "足踏重涛怒汹涌，背负乔岳高崔嵬。",
            "予昔过此下荆渚，班班满面生苍苔。",
            "今来重到非旧观，金翠晃荡祥光开。",
            "萦回一径上崄绝，却立下视惊心骸。",
            "蜀江迤逦渐不见，沫水腾掉震百雷。",
            "山川变化禹力尽，独有道者尝闵哀。",
            "琢山决水通万里，奔走荆蜀如长街。",
            "世人至今不敢嫚，坐上蜕骨冷不埋。",
            "余今劫劫何所往，媿尔前人空自咍。"
        ],
        "tags": [
            "长江"
        ],
        "title": "游陵云寺",
        "id": "f8b95364-9a5a-4a83-9eea-78a70a2774db"
    },
    {
        "author": "苏洵",
        "paragraphs": [
            "闻道精阳令，当时此学仙。",
            "炼形初似鹤，蜕质竟如蝉。",
            "藓上搘棺石，云生昼影莚。",
            "舟中望山上，唯见柏森然。"
        ],
        "title": "过木枥观",
        "id": "ea7bce4f-7d33-4207-8e84-330bee619152"
    },
    {
        "author": "苏洵",
        "paragraphs": [
            "巫阳仙子云为裾，高情杳眇与世踈。",
            "微有薄酒安足献，愿采山下霜中蔬。",
            "仙坛古洞何清虚，中有琼楼白玉除。",
            "江上浩荡谁来过，闻道琴高驾鲤鱼。"
        ],
        "title": "神女庙",
        "id": "f09fe64b-6b9b-4c78-b44b-82487f530181"
    },
    {
        "author": "苏洵",
        "paragraphs": [
            "谁开三峡纔容练，长使羣雄苦力争。",
            "熊氏凋零余旧族，成家寂寞闭空城。",
            "永安就死悲玄德，八阵劳神叹孔明。",
            "白帝有灵应自笑，诸公皆败岂由兵。"
        ],
        "title": "题白帝庙",
        "id": "99479eba-19e4-4356-9994-a678306c40e6"
    },
    {
        "author": "苏洵",
        "paragraphs": [
            "万山临汉江，杰立与岘偶。",
            "杜公破三吴，磊落叔子後。",
            "当年爱山意，无乃求自附。",
            "自比诚不惭，山水亦奇秀。",
            "羊公苟有知，当为颔其首。"
        ],
        "title": "万山",
        "id": "4cdf95d1-eeb4-49fa-b1db-ae628831cbec"
    },
    {
        "author": "苏洵",
        "paragraphs": [
            "古郡带荒山，寒泉出西郭。",
            "嘈嘈幽响远，衮衮清光活。",
            "当年我少年，系马弄潺湲。",
            "爱此泉旁鹭，高姿不可攀。",
            "今逾二十载，我老泉依旧。",
            "临流照衰颜，始觉老且瘦。",
            "当时同游子，半作泉下尘。",
            "流水去不返，游人岁岁新。"
        ],
        "title": "荆门惠泉",
        "id": "9d1e75f2-ec23-4833-ba40-a48c4e1f416e"
    },
    {
        "author": "苏洵",
        "paragraphs": [
            "昆阳城外土非土，战骨多年化墙堵。",
            "当时寻邑驱市人，未必三军皆反虏。",
            "江河填满道流血，始信武成真不误。",
            "杀人应更多长平，薄赋宽征已无补。",
            "英雄争斗岂得已，盗贼纵横亦何数。",
            "御之失道谁使然，长使哀魂啼夜雨。"
        ],
        "title": "昆阳城",
        "id": "315b61c9-0bd5-4865-8740-023346253f95"
    },
    {
        "author": "苏洵",
        "paragraphs": [
            "洞门苍石流成乳，山下长溪冷欲冰。",
            "天寒二子苦求去，我欲居之尔不能。"
        ],
        "title": "题三游洞石壁",
        "id": "6c3499c1-df93-4ef4-86f5-b88e5fece243"
    },
    {
        "author": "苏洵",
        "paragraphs": [
            "枯松怪石霜竹枝，中有可爱知者谁。",
            "我能知之不能说，欲说常恐天真非。",
            "羡君笔端有新意，倏忽万状成一挥。",
            "使我忘言惟独笑，意所欲说辄见之。",
            "问胡为然笑不答，无乃君亦难为辞。",
            "昼行书空夜画被，方其得意尤若痴。",
            "纷纷落纸不自惜，坐客争夺相谩欺。",
            "贵豪满前谢不与，独许见赠怜我衰。",
            "我当枕簟卧其下，暮续膏火朝忘炊。",
            "门前剥喙不须应，老病人谁称我为。"
        ],
        "title": "与可许惠所画舒景以诗督之",
        "id": "91be7411-b934-4a27-8d48-a8094815c244"
    },
    {
        "author": "苏洵",
        "paragraphs": [
            "客来未到何从见，昨夜数声高出云。",
            "应是仙君老僮仆，当时掌客意犹勤。"
        ],
        "title": "仙都山鹿",
        "id": "36de110f-6629-48a9-a29c-4b40f653b288"
    },
    {
        "author": "苏洵",
        "paragraphs": [
            "五月之旦兹何辰，有女强死无由伸。",
            "嗟予为父亦不武，使汝孤冢埋冤魂。",
            "死生寿夭固无定，我岂以此辄怨人。",
            "当时此事最惊众，行道闻者皆醉辛。",
            "余家世世本好学，生女不独治组紃。",
            "读书未省事华饰，下笔亹亹能属文。",
            "家贫不敢嫁豪贵，恐彼非偶难为亲。",
            "汝母之兄汝叔舅，求以厥子来结姻。",
            "乡人婚嫁重母族，虽我不肯将安云。",
            "生年十六亦已嫁，日负忧责无欢欣。",
            "归宁见我悲且泣，告我家事不可陈。",
            "舅姑叔妹不知道，弃礼自快纷如云。",
            "人多我寡势不胜，祗欲强学非天真。",
            "昨朝告以此太甚，捩耳不听生怒嗔。",
            "余言如此非乃事，为妇何不善一身。",
            "嗟哉尔夫任此责，可奈狂狠如痴麏。",
            "忠臣汝不见泄冶，谏死世不非陈君。",
            "谁知余言果不妄，明年会汝初生孙。",
            "一朝有疾莫肯视，此意岂尚求尔存。",
            "忧惶百计独汝母，复有汝父惊且奔。",
            "此时汝舅拥爱妾，呼卢握槊如隔邻。",
            "狂言发病若有怪，里有老妇能降神。",
            "呼来问讯岂得已，汝舅责我学不纯。",
            "急难造次不可动，坚坐有类天王尊。",
            "导其女妻使为孽，就病索汝襦与裙。",
            "衣之出看又汝告，谬为与汝增殷勤。",
            "多多扰乱莫胜记，咎汝不肯同其尘。",
            "经旬乳药渐有喜，移病余告未绝根。",
            "喉中喘息气纔属，日使勉强飡肥珍。",
            "舅姑不许再生活，巧计窃发何不仁。",
            "婴儿盈尺未能语，忽然夺去词纷纷。",
            "传言姑怒不归觐，急抱疾走何暇询。",
            "病中忧恐莫能测，起坐无语涕满巾。",
            "须臾病作状如故，三日不救谁缘因。",
            "此惟汝甥汝儿妇，何用负汝漫无恩。",
            "嗟余生女苟不义，虽汝手刃吾何言。",
            "俨然正直好礼让，才敏明辩超无伦。",
            "正应以此获尤谴，汝可以手心自扪。",
            "此虽法律所无奈，尚可仰首披苍旻。",
            "天高鬼神不可信，後世有耳犹或闻。",
            "只今闻者已不服，恨我无勇不复冤。",
            "惟余故人不责汝，问我此事久叹呻。",
            "惨然谓我子无恨，此罪在子何尤人。",
            "虎跑牛触不足怪，当自为计免见吞。",
            "深居高堂闭重键，牛虎岂解逾墙垣。",
            "登山入泽不自爱，安可侥幸遭骐驎。",
            "明珠美玉本无价，弃置沟上多缁磷。",
            "置之失地自当尔，既尔何咎荆与榛。",
            "嗟哉此事余有罪，当使天下重结婚。"
        ],
        "title": "自尤",
        "id": "4847d8e9-193f-4ea6-8593-4eb7eb6aa013"
    },
    {
        "author": "苏洵",
        "paragraphs": [
            "井中老翁误年华，白沙翠石公之家。",
            "公来无踪去无迹，井面团团水生花。",
            "翁今与世两何与，无事纷纷惊牧竖。",
            "改颜易服与世同，无使市人知有翁。"
        ],
        "title": "老翁井",
        "id": "7e2d2678-bf88-4469-80f1-63e525fa2ea8"
    },
    {
        "author": "苏洵",
        "paragraphs": [
            "水官骑苍龙，龙行欲上天。",
            "手攀时且住，浩若乘风船。",
            "不知几何长，足尾犹在渊。",
            "下有二从臣，左右乘鱼鼋。",
            "矍铄相顾视，风举衣袂翻。",
            "女子侍君侧，白颊垂双鬟。",
            "手执雉尾扇，容如未开莲。",
            "从者八九人，非鬼非戎蛮。",
            "出水未成列，先登扬旗旜。",
            "长刀拥旁牌，白羽注强拳。",
            "虽服甲与裳，状貌犹鲸鳣。",
            "水兽不得从，仰面以手扳。",
            "空虚走雷霆，雨电晦九川。",
            "风师黑虎囊，面目昏尘烟。",
            "翼从三神人，万里朝天关。",
            "我从大觉师，得此诡怪编。",
            "画者古阎子，于今三百年。",
            "见者谁不爱，予者诚已难。",
            "在我犹在子，此理宁非禅。",
            "报之以好词，何必画在前。"
        ],
        "title": "题阎立本画水官",
        "id": "2a497005-16ec-4841-8ee3-be5773f430ee"
    },
    {
        "author": "苏洵",
        "paragraphs": [
            "骚人足奇思，香草比君子。",
            "况此霜下杰，清芬绝兰茝。",
            "气禀金行秀，德备黄中美。",
            "古来鹤发翁，餐英饮其水。",
            "但恐蓬藋伤，课仆加料理。"
        ],
        "title": "菊花",
        "id": "7f477295-8dbe-41fd-9250-6fa0b632649a"
    },
    {
        "author": "苏洵",
        "paragraphs": [
            "幽居少尘事，潇洒似江村。",
            "苔苏深三径，衣冠盛一门。",
            "岭云时聚散，湖水自清浑。",
            "世德书芳史，传家有令孙。"
        ],
        "title": "涵虚阁",
        "id": "db35fc7a-9888-4107-856e-67f4b4370869"
    },
    {
        "author": "苏洵",
        "paragraphs": [
            "捣麝筛檀入范模，润分薇露合鸡苏。",
            "一丝吐出青烟细，半炷烧成玉筯粗。",
            "道士每占经次第，佳人惟验绣工夫。",
            "轩窗几席随宜用，不待高擎鹊尾炉。"
        ],
        "title": "香",
        "id": "91ea3afd-0a2d-4271-9f33-b775d4c5d977"
    },
    {
        "author": "苏洵",
        "paragraphs": [
            "谈诗究乎而。"
        ],
        "title": "句  其一",
        "id": "01be4199-4d9e-4e19-8d0f-e0a116d9062d"
    },
    {
        "author": "苏洵",
        "paragraphs": [
            "雀鷇含淳音，竹荫抱静节。"
        ],
        "title": "句  其二",
        "id": "f4b27b0c-c128-4c13-866b-1408ae69f408"
    },
    {
        "author": "董传",
        "paragraphs": [
            "古来风义遗才少，近世公卿荐士稀。"
        ],
        "title": "句",
        "id": "77b2159e-7cd7-4f9d-b545-4d21d608b0c5"
    },
    {
        "author": "王举元",
        "paragraphs": [
            "晓出东郊迥，路穿桑柘林。",
            "人耕新雨地，寺隠半岩阴。",
            "远目穷天宇，和风爽醉襟。",
            "停骖顾遗老，同是劝农心。"
        ],
        "title": "同游柏谷山",
        "id": "1c8de99d-5536-4e07-8bbb-e2265eccd940"
    },
    {
        "author": "元绛",
        "paragraphs": [
            "去年曾醉海棠丛，闻说新枝发旧红。",
            "昨夜梦回花下饮，不知身在玉堂中。"
        ],
        "title": "怀荆南旧游",
        "id": "35d2684e-60ce-4d41-9002-c6b752874a36"
    },
    {
        "author": "元绛",
        "paragraphs": [
            "晼晚年垂尽，阴沈气始凝。",
            "云霄方一色，霰雪忽相仍。",
            "何处兹辰好，吾州自古称。",
            "稽山呈刻画，鉴水弄鲜澄。",
            "佛土横银界，天文露玉绳。",
            "缏珠压帘翠，砻璧累台层。",
            "昆露朝垂木，郇盐夕满塍。",
            "浓梅明庾岭，乱蝶闹青陵。",
            "舞缓来还转，惊多下忽腾。",
            "藏崖未见睍，着溜即垂冰。",
            "密处情何极，狂时力不胜。",
            "夺鲜迷野鹤，污白绝藩蝇。",
            "孙幌方开卷，焦庐正曲肱。",
            "悲鸣跧老骥，怒击下豪鹰。",
            "顾我虽迟暮，当欢亦强能。",
            "醉怀思日富，病眼喜晨兴。",
            "贺帐催休吏，宾筵幸得朋。",
            "周诗诵昌满，邺酌对刘应。",
            "赏为良辰乐，高宜善赋登。",
            "鹴裘欣未至，青简使先蒸。",
            "富岁还相庆，阳春各自矜。",
            "𨠑颜均玉气，泚墨出珪棱。",
            "句待呼胡续，舟期访戴乘。",
            "长谣辱君赠，珍感服吾膺。"
        ],
        "title": "和",
        "id": "339bc951-de31-4aa5-a1ce-cb51476fd920"
    },
    {
        "author": "元绛",
        "paragraphs": [
            "缇钥惊年杪，铃斋戒夙兴。",
            "连空集霙霰，撇席命宾朋。",
            "菌阁盘虚出，箯舆选胜登。",
            "出川方晻蔼，缟素竞飞腾。",
            "密着珠帘重，低沈粉水澄。",
            "迷藏秦洞穴，刻镂禹沟塍。",
            "蓬岛三番抃，瑶峰四彻绳。",
            "风传天外籁，湖写鉴中冰。",
            "银色三千界，琳台十二层。",
            "折梅思陆凯，咏絮对王凝。",
            "妬舞轻飘燕，临书细字绳。",
            "光凌射的鹤，气压沃洲鹰。",
            "棹月溪翁共，歌兰楚客能。",
            "琼辀走油壁，练马顿钩膺。",
            "泽渗阳膏动，和熏气烛蒸。",
            "冬权时已正，尺瑞岁将应。",
            "鄙也同民乐，油然弗自胜。",
            "平时陪法从，长忆奉昭陵。",
            "拂旦开金殿，鸣鞘下玉乘。",
            "六花朝服满，万岁寿觞称。",
            "就望尧云日，赓歌舜股肱。",
            "冰醪沾饫赐，竹唱听哀矜。",
            "尔後孤踪远，频年老病仍。",
            "两朝还观魏，何日见觚棱。"
        ],
        "title": "因览状元节推和诗再和一首",
        "id": "c28dd8b6-5179-4b74-9e18-72f7c31f352d"
    },
    {
        "author": "元绛",
        "paragraphs": [
            "奇峰如伞见遥青，玉笥山头地有灵。",
            "三径荒凉丞相隠，一篇清绝放夫铭。",
            "孤标竦处天门近，直影圆时日御停。",
            "谁蹑岩梯访遗迹，远孙高谢在鸿冥。"
        ],
        "title": "石伞峯书堂",
        "id": "fb3ef36f-12dd-487c-b6f3-66c892a81f41"
    },
    {
        "author": "元绛",
        "paragraphs": [
            "云外轩窗切斗牛，翛然三伏亦生秋。",
            "青山屈曲无重数，俱束溪光款款流。"
        ],
        "title": "题溪口广慈寺",
        "id": "bb750c11-cf6a-4902-bf14-0436f3180d49"
    },
    {
        "author": "元绛",
        "paragraphs": [
            "四十年来出处同，交情偏见岁寒中。",
            "相先各上青云路，斗在俱为白发翁。",
            "万里厌劳方稍稍，一麾乘兴又忽忽。",
            "清风冠剑辞仙殿，流水旌旗下越宫。",
            "山半楼台迎日动，帐前铙鼓入秋雄。",
            "因君更忆蓬莱雪，不觉吟魂过剡东。"
        ],
        "title": "送程给事知越州",
        "id": "f129255f-576e-483e-a803-37d90ed2eaab"
    },
    {
        "author": "元绛",
        "paragraphs": [
            "五日佳辰郡政闲，延宾谈笑豁幽关。",
            "阊门歌舞尊罍上，林屋烟霞指顾间。",
            "德应华星临颍尾，年拘皓发下商颜。",
            "名花美酒疎钟永，坐见斜晖隠半山。"
        ],
        "title": "和圣徒洛中九老会",
        "id": "00bae034-bad4-44da-a12b-e6413064676d"
    },
    {
        "author": "元绛",
        "paragraphs": [
            "转战谯门日再晡，空拳由自冒戈殳。",
            "身垂虎口方安坐，命弃鸿毛更疾呼。",
            "柱下杲卿存断节，袴间杵臼得遗孤。",
            "可怜三尺英雄气，不愧西山士大夫。"
        ],
        "title": "赵潜叔殉节诗",
        "id": "638daf88-1b08-4f81-8905-d6a27865fd6e"
    },
    {
        "author": "元绛",
        "paragraphs": [
            "责重忧多两鬓斑，十年长梦赤城山。",
            "何时得似凈名子，潄石眠云恣意闲。"
        ],
        "title": "送梵才大师归天台",
        "id": "14b0c097-d36e-4f73-8e6d-4ac237d6c13d"
    },
    {
        "author": "元绛",
        "paragraphs": [
            "亭占青山口，郊原四望平。",
            "遥林连崦黑，白水隔田明。",
            "翠麦波涛动，飞泉剑佩轻。",
            "长年便野趣，拟欲解尘缨。"
        ],
        "title": "题秀野亭",
        "id": "08444ee6-9847-4ae3-a6f2-e51f33803640"
    },
    {
        "author": "元绛",
        "paragraphs": [
            "在官七百二十日，只为云州不为身。",
            "民事勤劳心力尽，世涂忧畏鬓华新。",
            "离筵欲醉樽前月，美景难留洞口春。",
            "他日相逢应更好，诸君皆是眼中人。"
        ],
        "title": "将去郡席上呈同僚",
        "id": "37e255d1-f684-4436-a6c4-17b050ee5ac4"
    },
    {
        "author": "元绛",
        "paragraphs": [
            "羣山衮衮卷波涛，举手天门尺五高。",
            "尘土多年昏病眼，犹能千里见秋毫。"
        ],
        "title": "巡按睦州过乌龙山",
        "id": "c04b5893-2225-4bb8-b58d-048d34d800da"
    },
    {
        "author": "元绛",
        "paragraphs": [
            "向晚西风急，扁舟下濑轻。",
            "帆樯挂山影，鼓吹压潮声。",
            "白鸟烟中没，斜阳雨外明。",
            "汕然五湖意，浑欲薄功名。"
        ],
        "title": "桐庐晚景",
        "id": "3eed77ad-f1c3-46fc-bb87-e5acce913772"
    },
    {
        "author": "元绛",
        "paragraphs": [
            "前殿听宣中禁制，南宫看集外朝班。",
            "星辰影落三阶下，桃李阴成四海闲。"
        ],
        "title": "贺王禹玉",
        "id": "aeb58194-5aba-44f5-adf9-3f5eb7039ee4"
    },
    {
        "author": "元绛",
        "paragraphs": [
            "殿帷昕对罢，省户雨阴余。",
            "诏赐尧尊酒，人探禹穴书。",
            "夔龙方客右，班马盖徒欤。",
            "径醉俄妇弁，云西见日车。"
        ],
        "title": "诏修两朝国史开局日赐筵史院和首相吴公席上韵",
        "id": "75cd2501-d25d-4eaa-abb7-199dcf94b937"
    },
    {
        "author": "元绛",
        "paragraphs": [
            "春风流水出岩扉，载酒轻舟扬彩旗。",
            "把得玉杯还自笑，老翁真令似童儿。"
        ],
        "title": "流触亭诗",
        "id": "636057de-f90e-4c27-b7bb-610eee4848b3"
    },
    {
        "author": "元绛",
        "paragraphs": [
            "分得藩符近海滨，溪山清处养天真。",
            "幅巾隠几春庵静，直是羲皇已上人。"
        ],
        "title": "隠几庵诗",
        "id": "f23b84fd-4558-4e62-aca4-ea4e087f7bd4"
    },
    {
        "author": "元绛",
        "paragraphs": [
            "谁书吾姓揭亭颜，栋宇飞腾气象完。",
            "谷口秋风吹鬓发，海东朝日上兰干。",
            "地高顿觉羣山小，天近须知六合宽。",
            "三到岩扉殊不厌，异时长向画图看。"
        ],
        "title": "题鼓山元公亭",
        "id": "6b17dc7d-a157-4b66-84a9-dfc91e522972"
    },
    {
        "author": "元绛",
        "paragraphs": [
            "州人未识凤池山，朱毂时来此往还。",
            "四坐杯盘在天上，满轩云雨落人间。",
            "千围老木排旌盖，百尺飞泉响佩环。",
            "谁为霜绡图景象，翠微高处一开颜。"
        ],
        "title": "凤池山",
        "id": "467acb84-7faa-4662-9a1b-2fe358aaa24b"
    },
    {
        "author": "元绛",
        "paragraphs": [
            "朱轓何事独来频，不为溪山只为民。",
            "最爱年年禾稻熟，时丰自有壤歌人。"
        ],
        "title": "爱亭",
        "id": "20264b41-9c3c-47a1-8a15-3d6c49e21a52"
    },
    {
        "author": "元绛",
        "paragraphs": [
            "丹荔黄甘北苑茶，劳君诱我向天涯。",
            "争如太液楼边看，池北池南总是春。"
        ],
        "title": "谢京师故人",
        "id": "a8e4d57b-7dfb-4a17-8a58-fe8df9c84f77"
    },
    {
        "author": "元绛",
        "paragraphs": [
            "万里一朱轓，崎岖度岭关。",
            "路盘云雨际，人在斗牛间。"
        ],
        "title": "泗洲岭",
        "id": "2df1417e-8fcb-40c2-aa37-9a2135614897"
    },
    {
        "author": "元绛",
        "paragraphs": [
            "闽山过尽见吴山，三载天涯五马还。",
            "旧列未归青琐闼，余生方入玉门关。",
            "林峦迤逦平无数，星斗阑干近可攀。",
            "回首冶城何处所，只应烟雨渺茫间。"
        ],
        "title": "诗一首",
        "id": "0a5dbc4b-6d43-41eb-8512-7874ab9dafb9"
    },
    {
        "author": "元绛",
        "paragraphs": [
            "前载赏花乡国中，三行粉面绮罗红。",
            "去看持斧边城下，十万军声鼓吹雄。",
            "每岁春辉长忽忽，此时朝骑又怱怱。",
            "却将半暗尘沙眼，去看东都御柳风。"
        ],
        "title": "戊戌清明在吴去春阅武于河朔今被召参贰大农悦然有感",
        "id": "419fa5ca-8245-42d1-8f35-52be670ebe23"
    },
    {
        "author": "元绛",
        "paragraphs": [
            "黄发逍遥并旧臣，燕闲加意占先春。",
            "成龙天外惟三友，积雪筵中止数人。",
            "昔日荐才闻最课，当年诵赋得魁伦。",
            "会须共作游河侣，五老星飞事更新。"
        ],
        "title": "次韵和君贶会赵叔平少师",
        "id": "7c028c4c-3aee-419e-b595-42413c2b87f3"
    },
    {
        "author": "元绛",
        "paragraphs": [
            "清明风日战方酣，朱毂雍容拥旆鬖。",
            "火令正严绵上俗，禊游仍胜会稽岩。",
            "马盘金埒连干湿，人映毡车帽角搀。",
            "湖水绿烟浮醉席，杏花红雨拂春衫。",
            "公如庾老情非浅，客似渊君调不凡。",
            "只恐颍川飞召节，便随五凤降绨函。"
        ],
        "tags": [
            "西湖"
        ],
        "title": "和上巳西湖胜游",
        "id": "b645c2d2-2502-4b8d-9c68-bf56322cba35"
    },
    {
        "author": "元绛",
        "paragraphs": [
            "湖上喜明霁，寻春偶啸俦。",
            "花多红夹马，山远翠藏楼。",
            "水气烟中合，风光草际流。",
            "都人待千骑，快作谢公游。"
        ],
        "tags": [
            "西湖"
        ],
        "title": "和梅龙图游西湖见寄",
        "id": "f451e0aa-d613-4337-82a4-cd7c161d1ea0"
    },
    {
        "author": "元绛",
        "paragraphs": [
            "照夜直为明月侣，倚风先作艳阳媒。",
            "多情欲着红妆面，故上含章白玉台。"
        ],
        "title": "早梅",
        "id": "df0f0ff2-898f-42eb-ad6f-15ddc2a18ff7"
    },
    {
        "author": "元绛",
        "paragraphs": [
            "笔下云霞落彩笺，诸君清思尽佳篇。",
            "谁人读得郊居字，流水汤汤正满弦。"
        ],
        "title": "和人",
        "id": "0f976bb8-a1cc-424f-852d-8f5c50b58089"
    },
    {
        "author": "元绛",
        "paragraphs": [
            "白头重到故人家，境是人非起叹嗟。",
            "三径未荒陶令菊，四时长放庾郎花。",
            "林风光动藏鶑叶，溪涨痕生宿鹭沙。",
            "肯构有材移病久，会凭诗酒傲烟霞。"
        ],
        "title": "过牛光禄故居",
        "id": "068f813e-97aa-4c8f-9bb7-ccbb34dde6a1"
    },
    {
        "author": "元绛",
        "paragraphs": [
            "三年到此百无功，种得桃花满县红。",
            "此日不能收拾去，一时分付与东风。"
        ],
        "title": "永新县春风亭",
        "id": "8eb99bc3-3d50-41a9-bb15-2a784c1040ba"
    },
    {
        "author": "元绛",
        "paragraphs": [
            "仓卒蛮鼙上水滨，使君忠愤独亡身。",
            "平明戈剑摧城阖，俄顷衣冠落路尘。",
            "志士一门能许国，老夫当日亦知人。",
            "朝延赠襚哀荣极，青骨千金合有神。"
        ],
        "title": "挽赠太常少卿封川曹使君觐",
        "id": "beb2cbf7-aba5-4fd9-b0b6-fcd0f9766b98"
    },
    {
        "author": "元绛",
        "paragraphs": [
            "九重侍从三明主，四纪干坤一老臣。"
        ],
        "title": "句  其一",
        "id": "e3ee99b1-2118-49a2-90f8-821a85ce0e47"
    },
    {
        "author": "元绛",
        "paragraphs": [
            "过庐都失眼前人。"
        ],
        "title": "句  其二",
        "id": "96c77b2d-17f9-4d1c-9ea9-b60786d23570"
    },
    {
        "author": "元绛",
        "paragraphs": [
            "仙骥籋云穿仗下，佛花吹雨匝天流。"
        ],
        "title": "句  其三",
        "id": "4fd25680-1307-4ed8-8284-65a95011e324"
    },
    {
        "author": "元绛",
        "paragraphs": [
            "黄阁势连东凤阙，紫枢光直右银台。"
        ],
        "title": "句  其四",
        "id": "662fa985-cf15-40b1-ad44-5c2091f816f6"
    },
    {
        "author": "元绛",
        "paragraphs": [
            "联名适似三株树，传玩惊看五朵云。"
        ],
        "title": "句  其五",
        "id": "444ed599-e5bf-4124-b9c9-f87473794157"
    },
    {
        "author": "元绛",
        "paragraphs": [
            "英翰五五出南闽。"
        ],
        "title": "句  其六",
        "id": "cc5a0f01-56e4-4144-b187-ff2ce4289cfe"
    },
    {
        "author": "元绛",
        "paragraphs": [
            "可惜闽州风物好，一生魂梦到三山。"
        ],
        "title": "句  其七",
        "id": "4d5c1075-9615-42bf-b5c1-4b44732efe39"
    },
    {
        "author": "元绛",
        "paragraphs": [
            "何人更得通天带，谋合君心只晋公。"
        ],
        "title": "句  其八",
        "id": "1502de92-f776-43af-b75f-38a276b64d52"
    },
    {
        "author": "元绛",
        "paragraphs": [
            "笙歌车马东方晓，风月山川北固凉。"
        ],
        "title": "句  其九",
        "id": "8cd69ee3-5f53-4260-975f-e09d287e484b"
    },
    {
        "author": "元绛",
        "paragraphs": [
            "玉露精神山合沓，溪成文字水横斜。"
        ],
        "title": "句  其一○",
        "id": "a747f5ef-7c12-4b0c-ba46-62a47843f39a"
    },
    {
        "author": "元绛",
        "paragraphs": [
            "神石溪头好明月，夜来谁此凭兰桡。"
        ],
        "title": "句  其一一",
        "id": "b77e11f1-621a-46a6-8f31-ab267c6ab8f0"
    },
    {
        "author": "元绛",
        "paragraphs": [
            "使君麾盖傲烟霞。"
        ],
        "title": "句  其一二",
        "id": "17533164-200f-4233-8bab-9bdba8b1c90d"
    },
    {
        "author": "元绛",
        "paragraphs": [
            "陈前舆服同桓傅，拜後金珠有鲁公。"
        ],
        "title": "句  其一三",
        "id": "d15037a8-3928-4232-80bb-c688c53b6741"
    },
    {
        "author": "元绛",
        "paragraphs": [
            "花阴转午清风细，玉燕钗头艾虎轻。"
        ],
        "title": "句  其一四",
        "id": "16273a3d-e942-496b-92f5-9ce346f8320a"
    },
    {
        "author": "元绛",
        "paragraphs": [
            "五蓂开端荚，百草斗香苕。"
        ],
        "title": "句  其一五",
        "id": "9d7a9684-9991-4b8c-b323-47e8043f3573"
    },
    {
        "author": "元绛",
        "paragraphs": [
            "五日看花怜并叶，今朝斗草得宜男。"
        ],
        "title": "句  其一六",
        "id": "55da9d3c-04b6-421d-87ea-821e6675402a"
    },
    {
        "author": "元绛",
        "paragraphs": [
            "菖酒朝触满，兰汤晓浴温。"
        ],
        "title": "句  其一七",
        "id": "2e76f7c5-dd52-4b47-b9b4-3c6c2faaf1ab"
    },
    {
        "author": "元绛",
        "paragraphs": [
            "丝竹渐高桡鼓急，瑶津亭下竞鳬车。"
        ],
        "title": "句  其一八",
        "id": "9a1742e7-8825-44e6-86ea-5394a916e0f2"
    },
    {
        "author": "元绛",
        "paragraphs": [
            "小雨疎疎向晚晴。"
        ],
        "title": "句  其一九",
        "id": "660b447f-31e9-4d75-9232-95ccb93eb9c6"
    },
    {
        "author": "程师孟",
        "paragraphs": [
            "城中无事喜寻山，千里提封并海宽。",
            "宾客相从筵既冷，士民同出食犹寒。",
            "芳园病叶堆何限，古院闲花落几般。",
            "谁道异乡多感慨，登临迟却十年官。"
        ],
        "title": "寒食游九仙乌石二山",
        "id": "f3d668b1-bd7a-4ee4-9463-4d17b70a707d"
    },
    {
        "author": "程师孟",
        "paragraphs": [
            "百尺谯门戍万兵，黄昏初动画龙声。",
            "铜钲犹是闽王点，银秤纔悬汉守更。",
            "四面僧夸金作界，半年人看玉为城。",
            "官程稍近千余里，不到侬家向此行。"
        ],
        "title": "晓登威武军鼓角楼",
        "id": "6a4901dc-9769-4e2e-aa04-2fc000b921c8"
    },
    {
        "author": "程师孟",
        "paragraphs": [
            "台门新漏一声闻，从此朝昏百刻分。",
            "他日郡人思太守，也须谈及叶参军。",
            "风雨虽昏漏不移，百年应未失毫厘。",
            "须知万户千门里，正得人间吉凶时。"
        ],
        "title": "科漏新成",
        "id": "e794fa4f-6d94-46b1-a5ff-cd82fbe0bf28"
    },
    {
        "author": "程师孟",
        "paragraphs": [
            "行处松萝深似幄，望中城郭细如棋。",
            "清泉可惜藏岩下，不作先生洗药池。"
        ],
        "title": "升山祠堂",
        "id": "f2f90068-8f81-4cd7-aa2b-fb59226743bd"
    },
    {
        "author": "程师孟",
        "paragraphs": [
            "闻说林泉便访寻，平田一迳上孤岑。",
            "榕阴落处宜千客，荔子生时直万金。",
            "尽放迟回官舍近，不妨闲坐石门深。",
            "四边稻熟征租了，稍惬农家出郭心。"
        ],
        "title": "卧龙山",
        "id": "4de89e15-b811-487d-bbe4-169ecdd83ded"
    },
    {
        "author": "程师孟",
        "paragraphs": [
            "石磴高轩榜静游，度年红叶少惊秋。",
            "使君会得山僧意，不放笙歌到上头。"
        ],
        "title": "静游亭",
        "id": "4c4727d6-de9d-4854-867d-42d9bfb63086"
    },
    {
        "author": "程师孟",
        "paragraphs": [
            "出城林径起苍烟，白马遗踪俗尚传。",
            "第一僧居兰若处，几番身醉荔枝前。",
            "百年骚客来题寺，三月游人作乐天。",
            "更爱堂头迎太守，路旁先坠碧云编。"
        ],
        "title": "上巳游东禅",
        "id": "357bcd60-9e14-4454-88b6-a59600089837"
    },
    {
        "author": "程师孟",
        "paragraphs": [
            "三山缥缈蔼蓬莱，一望青天十里平。",
            "千骑临流搴翠帷，万人拥道出重城。",
            "参差螮蝀横波澜，飞跃鲸鲵斗楫轻。",
            "且醉樽前金潋滟，笙歌归道月华明。"
        ],
        "title": "端午出游",
        "id": "2e110dbf-606d-4aa4-a023-6ce499d2e8b5"
    },
    {
        "author": "程师孟",
        "paragraphs": [
            "三楼相望枕城隅，临去重栽木万株。",
            "试问国人行往处，不知还忆使君无。"
        ],
        "title": "植槦",
        "id": "550d23be-c1f0-462a-a278-93fda8c804a2"
    },
    {
        "author": "程师孟",
        "paragraphs": [
            "门对云山画不如，师今一念六年居。",
            "迩来寺好尤潇洒，张继留题内翰书。"
        ],
        "title": "枫桥寺",
        "id": "89245b60-eb74-479b-934a-0cd99c637f5f"
    },
    {
        "author": "程师孟",
        "paragraphs": [
            "晚泊桥边寺，迎风坐一轩。",
            "好山平隔岸，流水漫过门。",
            "朱舫朝天路，青林近郭村。",
            "主人头似雪，怪我到多番。"
        ],
        "title": "游枫桥偶成",
        "id": "0f00c649-c6b5-47e7-8f49-5026630c1038"
    },
    {
        "author": "程师孟",
        "paragraphs": [
            "小航时过越溪头，当日吴宫事可求。",
            "西子冶容来作饵，伍员忠愤反为雠。",
            "虽无别馆虹蜺带，但有荒台麋鹿游。",
            "高望太湖千万顷，夕阳依旧水东流。"
        ],
        "tags": [
            "太湖"
        ],
        "title": "入涌泉道中  其一",
        "id": "322c6b94-6062-4ddf-ab1a-7c351dc67a3a"
    },
    {
        "author": "程师孟",
        "paragraphs": [
            "穷冬未见六花飘，春意微微动柳梢。",
            "千丈龙形蟠暮岭，一条虹影落溪桥。",
            "阊门飞跨何清泚，茂苑繁雄未寂寥。",
            "切幸早归频出郭，西山隠客不须招。"
        ],
        "title": "入涌泉道中  其二",
        "id": "28af17fb-a4ee-432b-8f3a-0a0d0d9f5f11"
    },
    {
        "author": "程师孟",
        "paragraphs": [
            "因省先茔到故都，不妨闲步问耕夫。",
            "水云苍莽遥连洞，田野低漥稍近湖。",
            "秋熟几家收橘柚，日生众口藉菰蒲。",
            "今朝偶得西华稻，僧饭年年出玉腴。"
        ],
        "title": "入涌泉道中  其三",
        "id": "3146e5e0-674b-4810-8d7f-d85ce770b888"
    },
    {
        "author": "程师孟",
        "paragraphs": [
            "道出横塘跨石梁，塘南塘北稻花香。",
            "风吹舴艋轻如驶，日照浮图峻若翔。",
            "远岸渔樵三两两，近村鹅鸭一行行。",
            "回头却指城南路，云屋朱楼气鬰苍。"
        ],
        "title": "入涌泉道中  其四",
        "id": "3be0bace-a6aa-4fb0-ad0c-6c6f214d903b"
    },
    {
        "author": "程师孟",
        "paragraphs": [
            "寒林已见早梅芳，尽日临流野兴长。",
            "门外牛羊人自得，篱边鸡犬盗谁防。",
            "三江夜色沧浪白，千里秋香𥝧䅉黄。",
            "借问船中何所有，橙虀鲈鲙酒先尝。"
        ],
        "title": "入涌泉道中  其五",
        "id": "5e0197ad-9e93-4f62-9956-c506a93274e3"
    },
    {
        "author": "程师孟",
        "paragraphs": [
            "舟行如叶泛长川，解水吴儿力可全。",
            "风急辄先千浪破，岸欹能把一䉡牵。",
            "湖沈日影山头画，云漏天光雨足悬。",
            "试向中流东北望，城南宝塔在门前。"
        ],
        "title": "入涌泉道中  其六",
        "id": "5318f58f-8e3b-4b39-9795-a763cdd028e2"
    },
    {
        "author": "程师孟",
        "paragraphs": [
            "告老清朝分自安，从今荣悴不相关。",
            "有愁方见田家乐，无事纔知钓叟闲。",
            "世故要看终始後，人生未免是非间。",
            "妇坟更在公茔侧，一舸夷犹遂往还。"
        ],
        "title": "入涌泉道中  其七",
        "id": "34ad146e-597d-44e7-8f00-fc16cb852eb7"
    },
    {
        "author": "程师孟",
        "paragraphs": [
            "谁何不欲蚤忘机，今已高年古亦稀。",
            "翠柳阴中黄鸟过，青山影里白鸥飞。",
            "新春已到无高下，故里重过有是非。",
            "人意不如毛羽意，声声犹道不如归。"
        ],
        "title": "入涌泉道中  其八",
        "id": "d8135d86-15c0-4191-8962-27244ea4c078"
    },
    {
        "author": "程师孟",
        "paragraphs": [
            "今日平安出岭时，瘴氛犹觉润征衣。",
            "一条路入江南去，万里人从海上归。"
        ],
        "title": "南安军",
        "id": "edc22ea1-1c66-4869-849f-ba9856246e63"
    },
    {
        "author": "程师孟",
        "paragraphs": [
            "千门日照珍珠市，万瓦烟生碧玉城。",
            "山海是为中国藏，梯航尤见外夷情。"
        ],
        "title": "题共乐亭",
        "id": "dbc0a6e2-97c5-47c3-81ad-111365aa1cdf"
    },
    {
        "author": "程师孟",
        "paragraphs": [
            "曾看华清旧浴池，此泉何日落天涯。",
            "徘徊却想开元事，不见莲花见荔枝。"
        ],
        "title": "汤泉  其一",
        "id": "142fe107-7bfa-46f1-b9d7-7531703def72"
    },
    {
        "author": "程师孟",
        "paragraphs": [
            "山半炎泉涌不停，阴阳为炭自熏蒸。",
            "天公不许杨妃见，留待年年浴众僧。"
        ],
        "title": "汤泉  其二",
        "id": "1f43b450-a326-46b2-937a-deb4b9bd6624"
    },
    {
        "author": "程师孟",
        "paragraphs": [
            "江山千古仙人地，城郭三春刺史天。",
            "文士莫如今日盛，方袍更比别州偏。"
        ],
        "title": "越山亭",
        "id": "e490e0d7-db4c-44b8-935e-7269f7edef70"
    },
    {
        "author": "程师孟",
        "paragraphs": [
            "水浮蓬岛通宾馆，日出扶桑照戟门。",
            "一等翠林无别水，四边惟有荔枝园。"
        ],
        "title": "荔枝  其一",
        "id": "ce34cfea-f06a-4158-856c-db5f9f241063"
    },
    {
        "author": "程师孟",
        "paragraphs": [
            "重门画戟公堂峻，万瓦清烟使宅雄。",
            "草服劝耕菖叶绿，罗裙送酒荔枝红。"
        ],
        "title": "荔枝  其二",
        "id": "9625646b-47b7-4bdb-b0c3-2f95847359fa"
    },
    {
        "author": "程师孟",
        "paragraphs": [
            "路口百余松，南唐古梵宫。",
            "溪边石不断，钵里饭无穷。",
            "山态时时别，泉声处处同。",
            "元宗遗手墨，犹足耀门风。"
        ],
        "title": "宝严院",
        "id": "9b0d46c4-d21f-4350-a08d-4f414a033685"
    },
    {
        "author": "程师孟",
        "paragraphs": [
            "永日清阴喜独来，野僧题石作吟台。",
            "无诗可比颜光禄，每忆登临却自回。"
        ],
        "title": "游玉尺山寺",
        "id": "bc05d738-23b7-4191-8162-bd7d9ddf0bcc"
    },
    {
        "author": "程师孟",
        "paragraphs": [
            "前日闽都旧长官，穷冬从此据征鞍。",
            "牛头寺里千峰月，水口村边万石滩。",
            "竹叶尽来堂少暖，荔枝无处地多寒。",
            "明朝出境重回首，已约三山马上看。"
        ],
        "title": "牛头寺",
        "id": "f98ad651-e009-4549-9243-624d2c9cf40a"
    },
    {
        "author": "程师孟",
        "paragraphs": [
            "双塔和云宿翠屏，梦魂千里到禅扃。",
            "还教画手添新意，一簇林猿伴二星。"
        ],
        "title": "与伯常会宿宿猿洞",
        "id": "52553a2b-5fad-4b96-b904-a7d4702e9a37"
    },
    {
        "author": "程师孟",
        "paragraphs": [
            "更深应是枕双欹，思得皋夔事业齐。",
            "终为清时难退隠，出山甘被百禽啼。"
        ],
        "title": "宿猿洞和张徽韵",
        "id": "cd787db7-ae7a-41e7-b47e-0581f35fda6d"
    },
    {
        "author": "程师孟",
        "paragraphs": [
            "永感无心恋搢绅，十年不起卧龙身。",
            "一朝黄纸除书下，八郡衣冠尽望尘。"
        ],
        "title": "又会宿猿洞",
        "id": "1e9de7a8-a658-426a-9e62-a85347ecd923"
    },
    {
        "author": "程师孟",
        "paragraphs": [
            "夜半春归晓始惊，鬰然佳气入山亭。",
            "千门喜庆逢元日，一座光华见使星。",
            "难得同时传寿斝，合将新句勒诗屏。",
            "渔郎莫向游人道，洞口而今尽不扃。"
        ],
        "title": "越二年正旦又会宿猿洞",
        "id": "8cfe9378-4e98-4ccc-9e4b-93f831e5b35d"
    },
    {
        "author": "程师孟",
        "paragraphs": [
            "洞口车轮欲去时，江山风物动光辉。",
            "不须猿鹤相惊怨，自是君王未放归。"
        ],
        "title": "宿猿洞饯仲谟",
        "id": "c42870cb-546d-4baf-bef7-c385a49189e7"
    },
    {
        "author": "程师孟",
        "paragraphs": [
            "少年为学已名家，才折丹枝病可嗟。",
            "节带冰霜凌万竹，文含风露丽于花。",
            "也怜美玉犹存璞，人恨良金未出沙。",
            "頼有隠居如谷口，直将高意抗青霞。"
        ],
        "title": "次韵元厚之少保留题朱伯原秘校园亭  其一",
        "id": "3bb93a68-bad9-43fd-907f-af420fef5540"
    },
    {
        "author": "程师孟",
        "paragraphs": [
            "君家幽寂似山家，闻者其谁不见嗟。",
            "闭户几多闲日月，扫园有限旧烟花。",
            "书窗燕坐琴横石，吟径徐行杖卓沙。",
            "壁有谢公题好句，国人方此识余霞。"
        ],
        "title": "次韵元厚之少保留题朱伯原秘校园亭  其二",
        "id": "43f666b4-e76c-462d-8927-a8cdcf684d0a"
    },
    {
        "author": "程师孟",
        "paragraphs": [
            "碧瓦春城十万家，可怜夫子独堪嗟。",
            "园林犹有前朝木，完盖难寻故主花。",
            "亭瞰夕阳邻古剎，池通野水见晴沙。",
            "天然操尚无尘滓，合住蓬莱弄彩霞。"
        ],
        "title": "次韵元厚之少保留题朱伯原秘校园亭  其三",
        "id": "1b95c5f1-ef05-4715-83a7-39e7e573f51a"
    },
    {
        "author": "程师孟",
        "paragraphs": [
            "高门余庆本光山，不幸流离五代间。",
            "今日太平家可乐，郎君富贵锦衣还。"
        ],
        "title": "书仲谟先人功德院",
        "id": "447d8bb4-1926-4c3f-9a29-d57b9d62468f"
    },
    {
        "author": "程师孟",
        "paragraphs": [
            "移官远过耒阳西，好景重重合尽题。",
            "永水自然胜灨水，浯溪应不让濂溪。",
            "沙头候吏瞻旗脚，境上乡人待马蹄。",
            "会是忠贤流落处，至今兰芷尚萋萋。"
        ],
        "title": "送虔州通判周茂叔对移永州",
        "id": "72dc8296-096b-4c3c-b364-ff6b7454a888"
    },
    {
        "author": "程师孟",
        "paragraphs": [
            "半天钟鼓宴峥嵘，早晚阴晴景旋生。",
            "湖暖水香春载酒，月寒云白夜闻笙。",
            "金鳌破海头争出，玉鹭排烟阵自横。",
            "我是蓬莱东道主，倚栏长占日初明。"
        ],
        "title": "秦少游题郡中蓬莱阁次其韵",
        "id": "bbae5b63-e420-4288-b93c-b69904b74f4a"
    },
    {
        "author": "程师孟",
        "paragraphs": [
            "苍烟巷陌青榕木。"
        ],
        "title": "句  其一",
        "id": "c5ab54e0-10df-48be-b87a-06667204e39b"
    },
    {
        "author": "程师孟",
        "paragraphs": [
            "七重楼向青霄动。"
        ],
        "title": "句  其二",
        "id": "dfd2f531-48da-4657-a65f-afb05dd724ba"
    },
    {
        "author": "程师孟",
        "paragraphs": [
            "阶前玉水供千指，钵里金沂饭百年。"
        ],
        "title": "句  其三",
        "id": "6aeed8cd-7dcc-498d-88d6-9334044e3e7e"
    },
    {
        "author": "程师孟",
        "paragraphs": [
            "芍药□难种。"
        ],
        "title": "句  其四",
        "id": "63634141-4841-4215-89aa-a8e1393e90a1"
    },
    {
        "author": "程师孟",
        "paragraphs": [
            "城里人家半读书，学校未尝虚里巷。"
        ],
        "title": "句  其五",
        "id": "d8138755-bbe9-48c8-98ae-b5fd70a0df1a"
    },
    {
        "author": "程师孟",
        "paragraphs": [
            "为报寻芳沽酒客，年年到此且徘徊。"
        ],
        "title": "句  其六",
        "id": "507f5d85-6b19-4ffd-bb63-724d56713ff3"
    },
    {
        "author": "程师孟",
        "paragraphs": [
            "昨夜清溪明月里，想君灵魄未消沉。"
        ],
        "title": "句  其七",
        "id": "ee75969b-9c88-41a7-8242-78c6f6800a46"
    },
    {
        "author": "程师孟",
        "paragraphs": [
            "邻家不惜山中景，借与清泉作水帘。"
        ],
        "title": "句  其八",
        "id": "f9ea7f67-b26d-4d48-92c5-69adb6be5c80"
    },
    {
        "author": "程师孟",
        "paragraphs": [
            "故国楼台千佛寺，新城歌舞万人家。"
        ],
        "title": "句  其九",
        "id": "a8c35c6b-22e3-487c-9048-5780982bde2c"
    },
    {
        "author": "程师孟",
        "paragraphs": [
            "高城落日龙吟角，远水浮烟蜃吐楼。"
        ],
        "title": "句  其一○",
        "id": "8df37a28-8cc4-4042-8c17-1da27c227628"
    },
    {
        "author": "程师孟",
        "paragraphs": [
            "欧冶池塘睛潋滟，越王山寺晓玲珑。"
        ],
        "title": "句  其一一",
        "id": "aa42f4f7-088e-4fe3-845a-05db39b2ad7d"
    },
    {
        "author": "程师孟",
        "paragraphs": [
            "天香世界荷花白，御果园林荔子丹。"
        ],
        "title": "句  其一二",
        "id": "6796a9fe-c620-426a-96bc-e8ff35715975"
    },
    {
        "author": "程师孟",
        "paragraphs": [
            "海上风流荔枝国，人间潇洒菊花天。"
        ],
        "title": "句  其一三",
        "id": "c2556b36-2ab0-4735-8933-7bc105aa01c6"
    },
    {
        "author": "程师孟",
        "paragraphs": [
            "行吟渐出蕉花岭，归梦应先荔子楼。"
        ],
        "title": "句  其一四",
        "id": "ad7ba8e1-6422-4dc7-a37c-11cbab985b70"
    },
    {
        "author": "程师孟",
        "paragraphs": [
            "最爱荔枝初熟後，人间都在赤城间。"
        ],
        "title": "句  其一五",
        "id": "aaad30c3-5934-4df6-87b7-c25b3d42b468"
    },
    {
        "author": "程师孟",
        "paragraphs": [
            "谁家楼台梵王宫，桐蕊桑花次第红。"
        ],
        "title": "句  其一六",
        "id": "64490af7-c628-443c-8c62-33f65dba4e09"
    },
    {
        "author": "程师孟",
        "paragraphs": [
            "亭为新成号狮子，人曾旧隠作龙头。"
        ],
        "title": "句  其一七",
        "id": "8b9fdc70-a67f-43af-a40a-8f7a7e604208"
    },
    {
        "author": "程师孟",
        "paragraphs": [
            "香焚薝卜岩云院，花发莎罗海山春。"
        ],
        "title": "句  其一八",
        "id": "e36d2db5-9161-419e-a13b-cbaf1dbfe059"
    },
    {
        "author": "程师孟",
        "paragraphs": [
            "山自昔来多积雪，寺从兴後有遗风。"
        ],
        "title": "句  其一九",
        "id": "c76c58ec-ce81-4a98-9158-b573b3a6c6cc"
    },
    {
        "author": "程师孟",
        "paragraphs": [
            "江山自是长生境，城郭今为极乐坊。"
        ],
        "title": "句  其二○",
        "id": "be307939-5591-49af-b81a-e6dbe7981477"
    },
    {
        "author": "程师孟",
        "paragraphs": [
            "每日要忙须一到，夜深长是点灯来。"
        ],
        "title": "句  其二一",
        "id": "f839170c-e894-495a-8b3d-2f50c425c11e"
    },
    {
        "author": "程师孟",
        "paragraphs": [
            "收得一般潇洒物，龟形人送鹤书来。"
        ],
        "title": "句  其二二",
        "id": "f5d3681d-999c-4fea-90f7-bc9cbde2aa4d"
    },
    {
        "author": "程师孟",
        "paragraphs": [
            "珊瑚花发客疑真。"
        ],
        "title": "句  其二三",
        "id": "1768dc49-049f-4f39-b474-1a491d56237b"
    },
    {
        "author": "熊岑",
        "paragraphs": [
            "溪藤频得句，雪舫夜留宾。"
        ],
        "title": "句",
        "id": "531ba5d4-f04d-4e89-b735-1e6e3576fd98"
    },
    {
        "author": "福州运判",
        "paragraphs": [
            "晓来人语□□惊，空有三元□□亭。",
            "冻酒点唇浮白蚁，秾桃迷眼落红星。",
            "地名小酉神仙窟，天设湘阴水墨屏。",
            "藴藉莫夸洞庭记，移文休勒北山扃。"
        ],
        "tags": [
            "洞庭湖"
        ],
        "title": "宿猿洞和程师孟韵",
        "id": "f7d610dd-378a-45cb-b8f8-ec0488b1d7b6"
    },
    {
        "author": "释文莹",
        "paragraphs": [
            "童头浮屠浙东客，传呼避道长以陌。",
            "宝挝青盖官仪雄，新赐袈裟椹犹黑。",
            "察车後乘从驱挈，庸夫无谋动蛮穴。",
            "暗滩夜被猿猱擒，缚入新溪哭残月。",
            "牂牁畏佛不敢烹，脱身腥窟存余生。",
            "放师回目不自愧，反以意气湘南行。",
            "我闻辛有适伊川，变戎预谶麟经编。",
            "暌车载鬼吁可怪，宜入熙宁志怪篇。"
        ],
        "title": "嘲愿成",
        "id": "ffb0a699-52d0-4dd1-bade-0c71d3161539"
    },
    {
        "author": "释文莹",
        "paragraphs": [
            "达者性不晦，炼形重入胎。",
            "一元真璞在，三指旧山来。",
            "流俗见去住，法身无往回。",
            "昔经行道院，香拨一星灰。"
        ],
        "title": "三生藏",
        "id": "dd918b60-c2d0-4d33-86fb-ed5daa6b3cd0"
    },
    {
        "author": "释文莹",
        "paragraphs": [
            "老木垂绀发，野花翻曲尘。",
            "明霞送孤鹜，僻路少双鳞。",
            "天近易得雨，洞深无早春。",
            "山祗认来客，曾是洞中真。"
        ],
        "title": "宝积寺小雨",
        "id": "38852d02-6cf4-422f-9c55-452566568a38"
    },
    {
        "author": "张宗永",
        "paragraphs": [
            "乔松翠竹绝纤埃，门对南山尽日开。",
            "应是主人贪报国，功成名遂不归来。"
        ],
        "title": "题陈相别业",
        "id": "1275a550-e919-47e1-9acd-56d55906d946"
    },
    {
        "author": "张宗永",
        "paragraphs": [
            "大书文字堤防老，剩买峯峦淮备闲。"
        ],
        "title": "句",
        "id": "b1877076-e7dd-444f-be69-9b3f8c035cd4"
    },
    {
        "author": "沈邈",
        "paragraphs": [
            "背郭千峯起，涵空一水泓。",
            "风帆人共远，潮屿岁重耕。"
        ],
        "title": "诗一首",
        "id": "b26ffab7-afba-4b5b-801d-bcfd54e3f698"
    },
    {
        "author": "刘巨",
        "paragraphs": [
            "惊人事业传三馆，动地文章震九州。",
            "老夫欲别无他祝，以愿双封万户侯。"
        ],
        "title": "赠苏轼兄弟",
        "id": "3e522b21-0da7-4bb3-b780-3b35ba3f690f"
    },
    {
        "author": "刘巨",
        "paragraphs": [
            "渔人忽惊起，雪片逐风斜。"
        ],
        "title": "句",
        "id": "54a9dc38-3f38-40e2-99f6-9d8b7b93539c"
    },
    {
        "author": "危固",
        "paragraphs": [
            "高士隠居处，迢迢绿水湾。",
            "数间玉川屋，七里子陵滩。",
            "出入是非外，醉醒文字间。",
            "千钟天子禄，不肯换清闲。"
        ],
        "title": "隠居",
        "id": "fd8059d9-b40d-4af8-bb8f-1a31ec488fee"
    },
    {
        "author": "危固",
        "paragraphs": [
            "振锡西林去，清闲称所依。",
            "高巢孤鹤返，深谷片云归。",
            "野色供吟笔，秋光射衲衣。",
            "长亭携别处，落日半沉晖。"
        ],
        "title": "送僧归西林院",
        "id": "deb76fbb-722d-4904-96b0-50f9eff4b971"
    },
    {
        "author": "危固",
        "paragraphs": [
            "二月杨花满路飞，鶑篁清巧弄晴晖。",
            "谁知骚雅寻芳客，寂寞东风马上归。"
        ],
        "title": "广福院",
        "id": "15c90ebe-2d60-4daa-96bd-44af62a008e0"
    },
    {
        "author": "危固",
        "paragraphs": [
            "覆船山色翠峨峨，栽石藏云不厌多。",
            "达理禅师超彼岸，莫疑身外有风波。"
        ],
        "title": "福山寺",
        "id": "c9ed7187-1d50-409d-bc0e-4c0f61a7a5df"
    },
    {
        "author": "陈陀",
        "paragraphs": [
            "晓入麻姑瑞气浮，羽人重喜故人游。",
            "鹤从仙仗归丹穴，药种灵苗满旧洲。",
            "乔木老含春色澹，夜溪寒带月光流。",
            "登临已觉凡尘少，何必区区慕虎邱。"
        ],
        "title": "咏麻姑山",
        "id": "318d6fcd-5fc7-422a-9a06-8f930f51bddf"
    },
    {
        "author": "陈大雅",
        "paragraphs": [
            "胡柳陂中过，令人念战功。",
            "兵交千骑没，血染一川红。",
            "朱氏皆豚犬，唐家尽虎龙。",
            "壮图成慷慨，掷剑向西风。"
        ],
        "title": "绝笔",
        "id": "098ffac1-913f-4339-80dd-5bd691f26088"
    },
    {
        "author": "闻人安寿",
        "paragraphs": [
            "名蓝小隠惬高情，雅构堂深豁眼明。",
            "万虑平时身可外，一轩安处道初生。",
            "花萦宝砌当春盛，香满金炉入座清。",
            "复有高人乘兴至，为题佳句遍雕甍。"
        ],
        "title": "题招提院静照堂",
        "id": "19937e84-7ec3-4e24-83ae-6ae72a29efee"
    },
    {
        "author": "张唐卿",
        "paragraphs": [
            "一举首登龙虎榜，十年身到凤凰池。"
        ],
        "title": "句",
        "id": "ec7668da-975d-489d-bba7-932ec398f356"
    },
    {
        "author": "宋仁宗",
        "paragraphs": [
            "只向身边有大还，胎神月殿在秋天。",
            "三灵密像谁分别，尺质清虚本自然。"
        ],
        "title": "赐武元亨",
        "id": "563dd38a-6e03-4fb3-b96d-feb8f32bf816"
    },
    {
        "author": "宋仁宗",
        "paragraphs": [
            "先皇教善敞东闱，菲德承宗頼庆晖。",
            "为感储筵惊岁月，因瞻台像驻骖騑。",
            "楹书乍启钦遗泽，庭树重攀记旧围。",
            "畴日学文亲政地，仰怀慈训倍依依。"
        ],
        "title": "幸资善堂",
        "id": "2ef8335a-767c-49db-bc66-29b7184da615"
    },
    {
        "author": "宋仁宗",
        "paragraphs": [
            "鲁馆名臣子，皇家外弟亲。",
            "诗书谋帅旧，金竹剖符新。",
            "九郡提封远，一圻甘泽均。",
            "纯诚宜报国，抚士爱吾民。"
        ],
        "title": "送李端懿帅郓",
        "id": "167105b6-784a-4399-a07a-de38a2205a37"
    },
    {
        "author": "宋仁宗",
        "paragraphs": [
            "地有湖山美，东南第一州。",
            "剖符宣政化，持橐辍才流。",
            "暂出论思列，遥分旰昃忧。",
            "循良勤抚俗，来暮听歌讴。"
        ],
        "title": "赐梅挚知杭州",
        "id": "fcc5678b-cc3c-4e3f-80f0-351ed54388ac"
    },
    {
        "author": "宋仁宗",
        "paragraphs": [
            "早富经纶业，终成辅弼功。",
            "立朝无党势，为国尽公忠，此日悲遗直，谁人嗣匪躬。",
            "深嗟亡一鉴，何以慰予衷。"
        ],
        "title": "挽刘沆",
        "id": "e9e52c88-6e90-4765-bb0d-f43bf74c4e89"
    },
    {
        "author": "宋仁宗",
        "paragraphs": [
            "花领红鬃一向偏，绿槐香陌欲朝天。",
            "仍嫌众里骄行疾，傍镫深藏白玉鞭。"
        ],
        "title": "庆历八年四月二十八日汉体书二诗  其一",
        "id": "a4b392b5-9744-402f-bd4b-2f14077bfd37"
    },
    {
        "author": "宋仁宗",
        "paragraphs": [
            "腰间宝剑七星文，臂上雕弓百战勋。",
            "见说云中擒丑虏，始知天上有将军。"
        ],
        "title": "庆历八年四月二十八日汉体书二诗  其二",
        "id": "2dacdc38-f1f1-48f8-8ec7-a24d66e754fe"
    },
    {
        "author": "宋仁宗",
        "paragraphs": [
            "三皇掩质皆归土，五帝潜形已化尘。",
            "夫子域中夸是圣，老君世上亦言真。",
            "埋躯祗见空遗冢，何处将身示後人。",
            "唯有吾师金骨在，曾经百炼色长新。"
        ],
        "title": "佛牙赞",
        "id": "ba577ded-1118-454d-8232-d28bcf91a281"
    },
    {
        "author": "宋仁宗",
        "paragraphs": [
            "六万余言七轴装，无边妙义内含藏。",
            "溢心甘露时时润，灌顶醍醐滴滴凉。",
            "白玉齿边流舍利，红莲舌上放毫光。",
            "假饶造罪如山岳，只消妙法两三行。"
        ],
        "title": "莲花经赞",
        "id": "1b3b53ba-2812-45ec-8a4e-7754ed611ff2"
    },
    {
        "author": "宋仁宗",
        "paragraphs": [
            "治世求才重，公朝校艺精。",
            "临轩升造士，入彀得羣英。",
            "并蹑云梯峻，聊登桂籍荣。",
            "庇民思善政，慈惠体予情。"
        ],
        "title": "赐刘辉及第",
        "id": "2daaf1bb-8f6c-4773-90ee-4f6e90e68462"
    },
    {
        "author": "宋仁宗",
        "paragraphs": [
            "晴旭辉辉苑籞开，氤氲花气好风来。",
            "游丝罥絮萦行仗，堕蕊飘香入酒杯。",
            "鱼跃文波时拨剌，鶑留深树久徘徊。",
            "青春朝野方无事，故许游观近侍陪。"
        ],
        "title": "赏花钓鱼",
        "id": "83f4267e-9a0c-4d7f-a4e9-a74bdc87ddf1"
    },
    {
        "author": "宋仁宗",
        "paragraphs": [
            "长林派出下邳先，移入闽邦远更延。",
            "忠孝有声天地老，古今无数子孙贤。",
            "故家乔木盘根大，新出猗兰奕叶鲜。",
            "上下相承同纪载，三千年後万千年。"
        ],
        "title": "嘉佑六年八月十五日赐林悦  其一",
        "id": "6dd747fe-310f-4818-a9dc-3b01a84d8087"
    },
    {
        "author": "宋仁宗",
        "paragraphs": [
            "郡莆卿家名望族，三仁而下爵王公。",
            "存孤实抗回天义，报国常摅贯日忠。",
            "德润丰姿人有异，光增谱牒世同无。",
            "古今纪载难穷尽，一代强如一代隆。"
        ],
        "title": "嘉佑六年八月十五日赐林悦  其二",
        "id": "cd429f54-7abc-4356-99e5-72942013e20f"
    },
    {
        "author": "宋仁宗",
        "paragraphs": [
            "寒儒逢景运，报德合如何。"
        ],
        "title": "句  其一",
        "id": "2ee94490-8833-4228-978a-b2467020ed94"
    },
    {
        "author": "宋仁宗",
        "paragraphs": [
            "恩袍草色动，仙籍桂香浮。"
        ],
        "title": "句  其二",
        "id": "237ce650-1a4b-41a6-96d0-cc321aa4ac28"
    },
    {
        "author": "丁宝臣",
        "paragraphs": [
            "路缘萝茑荫杉松，翠壁丹崖不计重。",
            "天作锦屏环十里，僧开朱屋面千峯。",
            "花闲越鸟钩辀语，溪外秦人髣髴逢。",
            "早晚车驺到山下，篮舆多日待追从。"
        ],
        "title": "招通判沈兴宗游五泄",
        "id": "c232421c-c766-4974-8942-3118ba92a1a8"
    },
    {
        "author": "丁宝臣",
        "paragraphs": [
            "莫厌幽寻路险辛，细思容易是山神。",
            "能收地巧藏深处，不惜天奇示俗人。",
            "古有少陵吟未到，今无摩诘画难真。",
            "海边见说天童好，祗待君诗判等伦。"
        ],
        "title": "游五泄书呈完夫节推",
        "id": "469856e5-984f-4fda-a605-b27a4d3b174c"
    },
    {
        "author": "丁宝臣",
        "paragraphs": [
            "濒湖三寺倚峥嵘，梵剎相高对县城。",
            "楼殿尽知随处盛，山林独爱此中清。",
            "翦开木末檐牙出，凿破岩腰磴道成。",
            "悟得祖师心印法，禅僧遥指塔灯明。"
        ],
        "title": "留题崇法院",
        "id": "eb47d774-9b1c-4d43-91a1-ac770a57c3b7"
    },
    {
        "author": "丁宝臣",
        "paragraphs": [
            "秋香多日閟英华，霜脱离离抱砌斜。",
            "趁节不随时俗眼，近冬真是岁寒花。",
            "摛辞旧入骚人笔，载酒谁寻醉令家。",
            "曾读南华齐物论，均无迟速可惊嗟。"
        ],
        "title": "次韵十五日菊  其一",
        "id": "cce26ded-15f2-49fa-8a2c-83d7a6ac113d"
    },
    {
        "author": "丁宝臣",
        "paragraphs": [
            "寒芳开晚独堪嘉，开日仍逢小雨斜。",
            "秋尽亭台凋木叶，月圆时节伴蓂花。",
            "幽香不入登高会，清赏终存好事家。",
            "黄蕊绿茎如旧岁，人心徒有後时嗟。"
        ],
        "title": "次韵十五日菊  其二",
        "id": "77725536-1e81-40bd-800a-afa8171b7c2e"
    },
    {
        "author": "丁宝臣",
        "paragraphs": [
            "谛看轩轩面翠微，暂来登此已忘机。",
            "地连佛寺楼台古，泉落山田稻蟹肥。",
            "晓径忽穿清气入，夜船多载白云归。",
            "世人谁识红尘外，终老功名未拂衣。"
        ],
        "title": "题慧山翠麓亭",
        "id": "95abfdb2-e4f9-4e78-a316-019fdb7b5c79"
    },
    {
        "author": "丁宝臣",
        "paragraphs": [
            "谁识澄渊万古清，潢污扰扰谩纵横。",
            "出从山底应无极，流落人间自有声。",
            "江汉想能同浩渺，尘沙虽混更分明。",
            "从来旱岁为膏泽，安和茶经浪得名。"
        ],
        "title": "和慧山泉",
        "id": "52824c06-585d-4698-8294-e94f482ef580"
    },
    {
        "author": "丁宝臣",
        "paragraphs": [
            "芳辰百五前，选胜到林泉。",
            "万树绿初染，羣花红未然。",
            "阴岩犹贮雪，暖谷自生烟。",
            "妇汲溪头水，人耕草际田。",
            "日中林影直，风静鸟声圆。",
            "健令多情甚，寻春最占先。"
        ],
        "title": "和永叔新晴独过东山",
        "id": "8b6ff4ee-af3a-4653-a7a4-debe0838070f"
    },
    {
        "author": "唐介",
        "paragraphs": [
            "圣宋非狂楚，清淮异汩罗。",
            "平生仗忠信，今日任风波。",
            "舟楫颠危甚，鼋鼍出没多。",
            "斜阳幸无事，沽酒听渔歌。"
        ],
        "title": "谪官渡淮舟中遇风欲覆舟而作",
        "id": "4d7e2c96-e749-4bb2-a884-712f6858dccc"
    },
    {
        "author": "唐介",
        "paragraphs": [
            "今日是重阳，劳师访野堂。",
            "相逢又无语，篱下菊花黄。"
        ],
        "title": "九日赠僧",
        "id": "51e8da10-eb69-41a6-8347-969f4d32322b"
    },
    {
        "author": "唐介",
        "paragraphs": [
            "余生本孤拙，所志在云石。",
            "薄宦偶缠锁，未遂林泉适。",
            "迩来备台选，幸一当言责。",
            "狂愚抵罪辜，遽从遐徼谪。",
            "区区数千里，车马倦行役。",
            "浈阳颇善地，解辔喜安席。",
            "官散无所事，度日多闲隙。",
            "太守苏宣甫，邀我访奇迹。",
            "西山有石室，疑是灵仙宅。",
            "翛然烟径入，讶若天门辟。",
            "中泻一溪清，傍映千峯碧。",
            "万穴滴瑶乳，两岸张翠幕。",
            "爽气来先秋，昏岚生未夕。",
            "不知造化意，何为置穷僻。",
            "周生说到难，兹文不虚摭。",
            "怪容诚莫状，胜迹今始获。",
            "暂已莹耳目，久觉生虚白。",
            "拂拭缨上尘，回头谢朝客。",
            "虽非吾所乐，聊以慰奇只。",
            "圣恩未放还，屡游君莫惜。"
        ],
        "title": "碧落洞",
        "id": "e974011e-1d4a-4ced-98c8-4c70a7937ff0"
    },
    {
        "author": "唐介",
        "paragraphs": [
            "日高霞散彩，松老鹤巢枝。",
            "坏壁诗犹在，纱笼何用之。"
        ],
        "title": "明王寺",
        "id": "9fd2e032-527a-4458-9ecc-f268c630cf0d"
    },
    {
        "author": "唐介",
        "paragraphs": [
            "越林多蔽天，黄柑杂丹橘。"
        ],
        "title": "句  其一",
        "id": "eab56a83-7df8-41f9-a6cf-db02e88105c4"
    },
    {
        "author": "唐介",
        "paragraphs": [
            "着要及春前後到，趁赋梅花庾岭东。"
        ],
        "title": "句  其二",
        "id": "8ada37a7-6836-4953-89e0-d9aaf6d2d83b"
    },
    {
        "author": "吕璹",
        "paragraphs": [
            "当年平贼立殊勋，时不旌贤事忍闻。",
            "唐史无人修列传，漳江有庙祀将军。"
        ],
        "title": "威惠庙",
        "id": "7d7102f6-0dc6-433b-ae12-9acdc9c50801"
    },
    {
        "author": "祖无择",
        "paragraphs": [
            "平昔叙星辰，元功祀事分。",
            "因人列官纪，行道亚皇坟。",
            "高躅追颛顼，徽声压放勋。",
            "淳风今不竞，帝典世无闻。",
            "陵古森乔木，祠新际远氛。",
            "樵苏当季运，血食属明君。",
            "旧壤资庥荫，遗黎荐苾芬。",
            "春秋奏箫鼓，疑是六英文。"
        ],
        "title": "书高辛氏庙",
        "id": "7963ab76-c939-4e2e-8a30-6e0379b29ecb"
    },
    {
        "author": "祖无择",
        "paragraphs": [
            "峻极干苍苍，班移自混茫。",
            "势临坤轴断，根入海涛殭。",
            "屹立踰千仞，孤标冠四荒。",
            "兴云山近泰，出日谷连旸。",
            "绝坟于斯胜，烦襟到此凉。",
            "山经终寂寂，祀典谩煌煌。",
            "岩黑骊龙睡，烟清来凤翔。",
            "藏书陋羣玉，中瑟小空桑。",
            "禹载无遗迹，秦碑有旧章。",
            "乘舆曾直上，鞭石宛居傍。",
            "在昔初迁鼎，当时异省方。",
            "纵心师诞妄，恃力逞强梁。",
            "儒学微言绝，神仙怪说彰。",
            "锡符尊德水，留识着吾浆。",
            "岂念思王度，惟期至帝乡。",
            "斋男何杳杳，秋祝自琅琅。",
            "讵得三山药，翻同一国狂。",
            "八神宁尔福，二世果斯亡。",
            "始祸闻陈涉，遗书见子长。",
            "龙兴成大定，虎噬免交攘。",
            "往事真涂炭，寒心剧刺芒。",
            "自从兹灭国，谁复此祠阳。",
            "冤毒疑沦髓，凋残竞沐疮。",
            "鉴宜观夏后，道合慕陶唐。",
            "圣世踰三代，明君掩百王。",
            "朝廷隆盛礼，简册耀休光。",
            "运契千龄统，歌喧六达庄。",
            "古今称治理，夷夏共瞻望。",
            "洪化周无外，羣生洽太康。",
            "东民休望幸，端拱德芬芳。"
        ],
        "title": "依韵和登州推官张同年之梁山",
        "id": "b7b2db88-d6f5-4225-bb96-7ab820153ce6"
    },
    {
        "author": "祖无择",
        "paragraphs": [
            "奕叶清棻远，夫君素履恢。",
            "人皆推世德，我亦爱卿材。",
            "新命一麾守，长途万里来。",
            "画船江雨暗，红斾海风开。",
            "服岭先声浃，编甿美化该。",
            "此行真邂逅，几日共沿洄。",
            "去矣瞻仙棹，依然对酒杯。",
            "前程如见忆，为寄早春梅。"
        ],
        "title": "暮秋江上逢端州朱使君诗以申饯",
        "id": "a7e5f5ef-7c86-431c-99c9-70e705a64f34"
    },
    {
        "author": "祖无择",
        "paragraphs": [
            "金碧共玲珑，楼台浩渺中。",
            "雨花僧讲盛，星石寺基雄。",
            "岩岫庐峯对，波澜蠡泽通。",
            "微红看海日，远绿认江枫。",
            "鸥鸟机心息，潮音梵唱同。",
            "人间羣玉府，物外广寒宫。",
            "云衲烝多坏，尘襟到自空。",
            "扁舟五湖客，长此伴支公。"
        ],
        "title": "落星寺",
        "id": "f2aef06f-3d41-48ed-a94a-fa0f53773fb9"
    },
    {
        "author": "祖无择",
        "paragraphs": [
            "绝巘千寻势，飞泉万叠痕。",
            "寒光涵玉岫，灵派析璇源。",
            "峭壁河流立，苍崖井浪翻。",
            "猿悲经树急，龙骇落潭浑。",
            "气爽诸峰秀，声和众籁喧。",
            "功成身退日，期此灌中园。"
        ],
        "title": "瀑布",
        "id": "36285183-c9af-4826-be61-46f1903c0d8b"
    },
    {
        "author": "祖无择",
        "paragraphs": [
            "昔读到难篇，乃闻真阳室。",
            "亦尝惟斯人，称道或浮实。",
            "邈在数千里，莫觌烟霞质。",
            "青山有独往，吾志久已必。",
            "如何骖俗驾，尚此纡朝绂。",
            "谬分南顾忧，惟刑在钦恤。",
            "孤宦虽云远，胜践其敢失。",
            "行行访云岩，草树披蒙密。",
            "呀然一穴开，势欲吞朝日。",
            "岚光屏障展，乳溜龙蛇屈。",
            "溪流自清泚，松韵何萧瑟。",
            "酌酒饮游客，谓言此可述。",
            "周生诚不诬，所纪穷纤悉。",
            "惜哉非吾土，无由寄蓬荜。",
            "平生丘壑心，与道共湮鬰。",
            "难进而易退，终当守儒术。"
        ],
        "title": "游真阳石室",
        "id": "5938b42a-6eb6-44c4-baff-c8e49a3c72fe"
    },
    {
        "author": "祖无择",
        "paragraphs": [
            "新构俯涟漪，名标谢客诗。",
            "窗明溪雨过，槛静竹风吹。",
            "贺厦应容燕，巢莲亦许龟。",
            "何人倦漂泊，此地好追随。",
            "兀兀乘篮舆，厌厌倒接䍦。",
            "秋芳正堪赏，樽酒莫过时。"
        ],
        "title": "景臣同年郏兄作亭于公居之池上予登而名之曰梦草且赋诗以志焉",
        "id": "0aafa398-1403-4949-a255-f84227752cfa"
    },
    {
        "author": "祖无择",
        "paragraphs": [
            "维南斗牛下，万仞耸崔嵬。",
            "日上光先占，江盘势却回。",
            "一方蒙雨露，几处对楼台。",
            "不逐秦鞭去，曾经禹载来。",
            "云生峯惨澹，冰泮谷喧豗。",
            "险外烟岚变，深中洞府开。",
            "岩花春灼烁，溪鸟暖毰毸。",
            "飞瀑含清籁，乖龙走疾雷。",
            "平川萧庙閟，半腹邓坛摧。",
            "精藴瑶瑰宝，灵钟杞梓材。",
            "僧轩宜薜荔，樵径怯莓苔。",
            "旁睨龙州橘，前瞻庾岭梅。",
            "仙经饶地肺，赋笔让天台。",
            "神物多灵贶，农田少旱灾。",
            "隠君须独行，吟咏亦难才。",
            "何客能依止，伊予语敢哉。",
            "一麾成系滞，四友阻游陪。",
            "未脱红尘累，徒嗟白发催。",
            "梦频生枕席，赏每倒尊罍。",
            "预恐瓜时代，图归作醉媒。"
        ],
        "title": "题仰山二十韵",
        "id": "94a831d5-ce2e-48a3-9bf6-347bbbf34618"
    },
    {
        "author": "祖无择",
        "paragraphs": [
            "数载天涯别，年来不定居。",
            "扁舟忽相值，孤抱信何如。",
            "公干犹多病，孝先仍嫩书。",
            "人生从坎壈，客意且踌躇。",
            "淡薄市桥酒，鲜肥江岸鱼。",
            "可来同饮食，勿笑此萧疎。"
        ],
        "title": "途次金陵逢同年沈五判官",
        "id": "57f468d3-91c0-4b3d-b00b-ce9ca2755a4f"
    },
    {
        "author": "祖无择",
        "paragraphs": [
            "禁籞春深御幄开，鸣鞘晓出五云来。",
            "花含瑞色三危露，酒湛晴光万寿杯。",
            "香饵得鱼波滉漾，仙音仪凤日徘徊。",
            "微臣叨窃逢辰幸，持橐甘泉此从陪。"
        ],
        "title": "和御制赏花钓鱼",
        "id": "a949d64e-967a-4e20-8d4a-4874216bae69"
    },
    {
        "author": "祖无择",
        "paragraphs": [
            "秋晚西湖胜槩多，台轩来此驻鸣珂。",
            "沙鸥散去惊丝竹，烟柳低垂间绮罗。",
            "乱掷金钱和露菊，狂摇钿扇倚风荷。",
            "下僚幸接曹尊末，率尔翻成击箸歌。"
        ],
        "tags": [
            "西湖"
        ],
        "title": "九日陪旧参政蔡侍郎宴颍州西湖",
        "id": "85992917-d810-49f5-8c5d-2e8022533560"
    },
    {
        "author": "祖无择",
        "paragraphs": [
            "提笔几回书诰命，剖符长是守方州。",
            "未能抗表分司去，终老为郎谪宦休。",
            "歌舞懒呼寒食节，醉吟孤坐月波楼。",
            "文章独步成何事，空有离骚寄隠忧。"
        ],
        "title": "读王元之後集题于卷末",
        "id": "c38445f8-c94a-45e0-aac4-e98072920733"
    },
    {
        "author": "祖无择",
        "paragraphs": [
            "公道当朝绝比伦，因凭暖笔变孤根。",
            "纔冲霰雪游梁苑，便逐风雷化禹门。",
            "南郡已甘抛绛帐，东州何幸佐朱旛。",
            "心怀象魏身江海，两地悠悠欲断魂。"
        ],
        "title": "寄献阙下一二知己",
        "id": "2e422218-e0bb-461f-9129-9a27e6c65c18"
    },
    {
        "author": "祖无择",
        "paragraphs": [
            "耽耽层构俯清涟，山色波光晓共鲜。",
            "形胜增雄齐十二，风流素盛客三千。",
            "铺舒柳影眠鸥渚，欺厌莲香载妓船。",
            "公退每来须度日，尘缨未濯媿潺湲。"
        ],
        "title": "历城郡治凝波亭",
        "id": "20b8fd7b-9165-498c-9b16-8bb8569b8626"
    },
    {
        "author": "祖无择",
        "paragraphs": [
            "筑室新成日观前，乱云重叠称高眠。",
            "人逢扪虱惊旁若，众望乘驹咏贲然。",
            "名理静谈谁捉麈，古书闲校自磨铅。",
            "行闻天子东巡狩，羽葆亲临此礼贤。"
        ],
        "tags": [
            "泰山"
        ],
        "title": "留题泰山孙复先生新居",
        "id": "1f3620a0-02ed-4474-936b-3b54543cd2d0"
    },
    {
        "author": "祖无择",
        "paragraphs": [
            "济南通守欲几年，最课无成媿古贤。",
            "却为簿书抛笔砚，每思樵钓负林泉。",
            "浮名自信虽徒尔，薄俸相拘且勉旃。",
            "已共妻孥约生计，会须搔首赋归田。"
        ],
        "title": "试笔",
        "id": "5ac51ccf-983f-40ff-aabc-8ae6dec76fd7"
    },
    {
        "author": "祖无择",
        "paragraphs": [
            "迟日和风婉娩春，感时情思浩无津。",
            "烦君远寄中山酒，顾我方为洛社人。",
            "濡笔便思题素扇，当尊难借吐芳茵。",
            "已钦才妙兼怀惠，相过文场愿捧轮。"
        ],
        "title": "监丞萧君见贻嘉句仍惠芳醪强率鄙词辄继高韵聊资逌尔深媿斐然",
        "id": "da5bfeb5-86f7-4bc1-a422-f8889edfd541"
    },
    {
        "author": "祖无择",
        "paragraphs": [
            "先生心与白云闲，五十秋风鬓不斑。",
            "自有清名满天下，更无尘迹到人间。",
            "朱铅乐外非攸好，贪懦闻风合厚颜。",
            "不待高吟见招隠，见收余俸买青山。"
        ],
        "tags": [
            "泰山"
        ],
        "title": "寄泰山孙复",
        "id": "f359b658-b125-4c12-9e33-c0c2c3ff8b02"
    },
    {
        "author": "祖无择",
        "paragraphs": [
            "况堂佳号尘游外，题壁新吟藻思春。",
            "朴素自持师老氏，清醒常戒鉴灵均。",
            "穷通一致由知命，恬智相须合入神。",
            "因览君诗我颜厚，不能假日乐天真。"
        ],
        "title": "萧五监丞新作堂成名曰知雄且赋雕章题之屋壁勉率芜恶以继高韵",
        "id": "fac35e89-41c0-44ff-adaf-e5705d9754b7"
    },
    {
        "author": "祖无择",
        "paragraphs": [
            "吾君旰食念边陲，天下英雄待聘时。",
            "仁义未行真处士，功名不立岂男儿。",
            "卧龙谁识南阳隠，失马何劳北叟悲。",
            "莫向林泉赋长往，秋风吹子鬓毛衰。"
        ],
        "title": "赠牛仲容",
        "id": "609ed9d0-a172-4552-8c32-d4e129521a29"
    },
    {
        "author": "祖无择",
        "paragraphs": [
            "为怜潇洒近城闉，来往何曾问主人。",
            "列岫晓昏云郁郁，流泉秋净石粼粼。",
            "陆机诗就伏招隠，班固文成正答宾。",
            "愁见西峯日将暮，却驱羸马入埃尘。"
        ],
        "title": "张寺丞鸣玉亭书事",
        "id": "61053889-39b2-42d8-9b7c-44b0f7cc239d"
    },
    {
        "author": "祖无择",
        "paragraphs": [
            "禁烟故事存遗俗，改火平时有旧章。",
            "纵道齐民皆按堵，堪惊烜氏昧修方。",
            "晨炊已绝供宾馔，春酒何来独酌觞。",
            "不似前年为客日，富邻犹许借余光。"
        ],
        "title": "庚辰清明州衙不送新火",
        "id": "cc2edd1e-6cd6-47a1-9f89-364037a994c6"
    },
    {
        "author": "祖无择",
        "paragraphs": [
            "平生山水有心期，今得军麾慰所思。",
            "我欲因行访莲社，君应未讶过瓜时。",
            "若逢胜槩终朝住，兼领闲僧到处随。",
            "莫遣迎新吏人至，云间泉畔不相宜。"
        ],
        "title": "赴任南康将经九江游二林先寄交代关屯田",
        "id": "35c35f2a-1cb9-4d05-b153-bd9d8eb0f416"
    },
    {
        "author": "祖无择",
        "paragraphs": [
            "谢公雅尚廉侯政，兼得如君不可加。",
            "自有袴襦歌道路，长驱旌斾访烟霞。",
            "林僧解诵松窗句，厅吏能封竹槛花。",
            "今日北辕堪健羡，清风留与後人夸。"
        ],
        "title": "送交代关屯田赴阙",
        "id": "c57732b0-98d4-4790-921c-9d51c9218473"
    },
    {
        "author": "祖无择",
        "paragraphs": [
            "晚泊湓江半客舟，琵琶亭下动闲愁。",
            "霓裳绿腰杳何许，枫叶荻花空自秋。",
            "贾傅有才悲鵩鸟，楚骚终古怨灵修。",
            "莫言司马青衫湿，今日和人亦涕流。"
        ],
        "title": "琵琶亭",
        "id": "38e2243a-7f2c-421c-9e63-d59c316e435a"
    },
    {
        "author": "祖无择",
        "paragraphs": [
            "惭媿东风破腊来，一尊清圣为君开。",
            "无方可使朱颜驻，有客相逢白眼回。",
            "老大渐能知世态，疎慵那复计身媒。",
            "遥怜伊洛冰应泮，芳草还荒旧钓台。"
        ],
        "title": "南康春日",
        "id": "e32c8c6d-32fd-4c73-bfc8-848ccd2ccb24"
    },
    {
        "author": "祖无择",
        "paragraphs": [
            "顺风曾出帝王尊，身後高名与观存。",
            "石室深居广成子，布囊薄葬杨王孙。",
            "流尘幂幂凝丹灶，清吹徐徐触绛旛。",
            "牢落空山门昼掩，羽人亦说绝嚣烦。"
        ],
        "title": "简寂观",
        "id": "a29a5500-973d-4bed-b725-5704fa20669c"
    },
    {
        "author": "祖无择",
        "paragraphs": [
            "羌庐峯下归宗寺，曾是当年内史居。",
            "茧纸世传遗迹後，墨池人记作书初。",
            "秋毫几老崇山兔，旧法空观得水鱼。",
            "珍重僧家能好事，朱栏碧甃壮庭除。"
        ],
        "title": "右军墨池",
        "id": "4a52a3c0-c2ea-498a-bfdf-fabd803411d3"
    },
    {
        "author": "祖无择",
        "paragraphs": [
            "寒食春光正好夸，小筵应免负芳华。",
            "清谈且喜交挥麈，赌酒何须要画蛇。",
            "泼火雨余微绿润，落花风急乱红斜。",
            "幕中有客应惆怅，今日全输太守家。"
        ],
        "title": "清明日与二三宾客赏花陈判官为推勘他州事不预是会以诗抵予因次其韵酬之",
        "id": "7818da12-2b0f-4196-9d7b-352704d08437"
    },
    {
        "author": "祖无择",
        "paragraphs": [
            "孤馆无人慰寂寥，感时情抱楚旌摇。",
            "纵横着物秋声起，早晚连空杀气消。",
            "衰鬓已同潘骑省，壮心犹羡霍嫖姚。",
            "誓江义勇吾家事，不得提戈静虏妖。"
        ],
        "title": "秋日天平驿书事",
        "id": "301726a7-0f07-40f1-afcd-62f21414db8c"
    },
    {
        "author": "祖无择",
        "paragraphs": [
            "十幅蒲帆一竹篙，随流逐浪我心劳。",
            "几程烟水秋光远，半夜星河天气高。",
            "正想黄陂何淼淼，可怜禹渎更滔滔。",
            "犹欣明发谐相见，愿奉清言散鬰陶。"
        ],
        "title": "济上夜泊寄杜秘教",
        "id": "786632fd-b455-4260-a48e-7ef337ffb46a"
    },
    {
        "author": "祖无择",
        "paragraphs": [
            "巧冶何年百炼金，刜钟芒刃此湮沉。",
            "气冲牛斗虽难掩，鉴遇张雷始见寻。",
            "恍惚莫穷神物远，波澜空在曲池深。",
            "铅刀也强思磨试，怅望西山与华阴。"
        ],
        "title": "经剑池",
        "id": "bf85732d-c1f2-4212-98e1-49910e5de271"
    },
    {
        "author": "祖无择",
        "paragraphs": [
            "尽日临风把酒巵，宜春台上送春归。",
            "已看绿树阴阴静，犹有残花帖帖飞。",
            "岁月任从随手过，功名未必与心违。",
            "我缘客宦无常处，後会如今亦恐稀。"
        ],
        "title": "送春长句呈李泰伯",
        "id": "824518a3-3bf3-4d3c-a345-c1fc8483a691"
    },
    {
        "author": "祖无择",
        "paragraphs": [
            "河阳苗裔有英翘，年少声名动帝朝。",
            "月桂我欣同赐第，涧松人借此沈僚。",
            "金牛开道秦川险，笮马来宾汉使遥。",
            "想以刀州遇知己，便从平地上烟霄。"
        ],
        "title": "送潘华阳",
        "id": "fb9bd39f-1356-4c9f-becd-e110940b96ef"
    },
    {
        "author": "祖无择",
        "paragraphs": [
            "亿兆夷人困独夫，惟君先见得良图。",
            "为仁始欲扶商祚，去国终能启宋都。",
            "鈇锧岂甘因谏死，髠钳仍免作官奴。",
            "千年庙食应无愧，知退知亡即师徒。"
        ],
        "title": "微子庙",
        "id": "a44e1ddb-0236-46ea-ba32-bf88205496ee"
    },
    {
        "author": "祖无择",
        "paragraphs": [
            "常想灵踪得到难，因回征辔此盘桓。",
            "松风逗磬僧斋冷，石水环堂客梦寒。",
            "圣作自同尧典布，古碑犹是魏朝刊。",
            "最怜山色当楼好，欲去重来一凭阑。"
        ],
        "title": "寺有四绝一曰灵岩予以赴官获此税鞅因赋拙句用志其行",
        "id": "e6fae52f-7586-4e2b-b693-ad3114745741"
    },
    {
        "author": "祖无择",
        "paragraphs": [
            "场屋相知最有情，去年同试使同荣。",
            "神仙史籍输梅福，典册文章滞马卿。",
            "泣玉泪收休积恨，掷金词在蔼新声。",
            "公卿好致归台阁，莫遣徒劳浩叹生。"
        ],
        "title": "赠商水连尉同年",
        "id": "8846129c-b602-40a4-99e9-7ab38f9a2d27"
    },
    {
        "author": "祖无择",
        "paragraphs": [
            "倾盖相知分不同，远凭邮置枉缄封。",
            "题评祗益烦更品，刻画何曾补陋容。",
            "彩服侍行君得意，朱轓假守我劳悰。",
            "论文未遂西斋约，早晚重亲太华锋。"
        ],
        "title": "次韵和酬张兟秀才见寄",
        "id": "a3fdf6ea-adef-41bf-92ae-37a2c0c777d1"
    },
    {
        "author": "祖无择",
        "paragraphs": [
            "谁卜精蓝若画屏，四边山色与泉声。",
            "野僧惯见心应乐，俗客偷来骨亦清。",
            "晚吹乍回香篆破，晓云纔散蜡灯明。",
            "吏人莫怪徘徊久，自得闲情减宦情。"
        ],
        "title": "明水镇水陆禅院",
        "id": "70ebb1ac-caa6-4715-9bea-30ff6a3c24e3"
    },
    {
        "author": "祖无择",
        "paragraphs": [
            "采采陔兰负养亲，几思定省泣晨昏。",
            "三年已毕先王制，画日将承圣主恩。",
            "名遂自同周柱史，谏违谁记鲁臧孙。",
            "考盘在涧虽云乐，祗恐泥书到远村。"
        ],
        "title": "龙图范给事以禫服向除修治茔域就山筑室因尔书怀俾无择继和谨次用其韵",
        "id": "25a8da89-9151-45b4-92ff-5f66175f8277"
    },
    {
        "author": "祖无择",
        "paragraphs": [
            "身纡茜绶朝章贵，手把芝函帝命新。",
            "方朔上书曾自荐，祁奚外举果知人。",
            "运筹暂逐征西将，持橐看归拱北辰。",
            "我亦潜心御戎策，羡君抗斾拥朱轮。"
        ],
        "title": "田四秘丞通判镇戎军",
        "id": "2cfcedc7-9e2a-44bb-82d9-714c8dca4bd0"
    },
    {
        "author": "祖无择",
        "paragraphs": [
            "物态无端固尽谙，自为俗吏欠清谈。",
            "岂忧官况全萧索，祗畏人言足二三。",
            "玉勒已辜寻晓陌，锦鳞犹忆钓秋潭。",
            "公余自遂疎慵性，从道嵇康七不堪。"
        ],
        "title": "官况",
        "id": "5782a820-382a-478c-8cbf-21de639f70ce"
    },
    {
        "author": "祖无择",
        "paragraphs": [
            "出入多年侍紫宸，封章频上触龙鳞。",
            "杼投几见疑慈母，槛折终闻记直臣。",
            "阙里忽惊歌曳杖，洛阳那复见埋轮。",
            "师门一恸盈襟泪，痛为明时惜正人。"
        ],
        "title": "哭郓州孔给事  其一",
        "id": "04d27ad0-a1fd-49ee-acef-81ba17851dd2"
    },
    {
        "author": "祖无择",
        "paragraphs": [
            "圣孙家世嗣衣缨，夫子当朝有令名。",
            "许国志坚存亮直，致君心切赞隆平。",
            "明庭抗疏忠言在，列郡班条惠化行。",
            "不享永年兼大用，终天遗恨负苍生。"
        ],
        "title": "哭郓州孔给事  其二",
        "id": "37575f92-5c28-4fd2-993c-086b753371aa"
    },
    {
        "author": "祖无择",
        "paragraphs": [
            "羌虏奸诛轸圣忧，出师十万拥貔貅。",
            "朝廷命将诗书府，廊庙论兵帷幄筹。",
            "舜后舞干期振旅，汉臣投笔待封侯。",
            "宣王六月存周雅，愿继徽声颂国猷。"
        ],
        "title": "夏州叛",
        "id": "feca300a-dd7f-4cea-8fd1-112933983809"
    },
    {
        "author": "祖无择",
        "paragraphs": [
            "明道二年同夏课，四人两举尽登科。",
            "孤寒惟子辛勤甚，虚薄伊余忝窃多。",
            "宦路驱驰今各自，名场出处旧相过。",
            "感今怀旧无憀頼，不觉临风发浩歌。"
        ],
        "title": "寄澶州孙司理",
        "id": "38fd0b8f-2956-4ffa-a637-03892def91ee"
    },
    {
        "author": "祖无择",
        "paragraphs": [
            "科名拾芥职三虞，落落雄才与众殊。",
            "为政人惊今遂霸，论兵自比古孙吴。",
            "倚庐已见因心着，结绶还陪辨色趋。",
            "不似冯唐空白首，汉皇今正渴嘉谟。"
        ],
        "title": "送孟湘虞部赴阙",
        "id": "58cc99ae-24f0-47b5-b848-e8ab746a29b0"
    },
    {
        "author": "祖无择",
        "paragraphs": [
            "朔风动地雪花明，去去从知指戍城。",
            "场藿未縻千里骥，食鱼翻嗜五侯鲭。",
            "征途望断河冰合，旅馆吟残海月生。",
            "且共淹留话离索，一尊浊酒为君倾。"
        ],
        "title": "送刘进士游边",
        "id": "effbee5d-09de-4029-9e83-e3658f4b4262"
    },
    {
        "author": "祖无择",
        "paragraphs": [
            "县城荒僻民居少，吏事全稀似隠沦。",
            "且喜桑郊接乡树，莫嗟蓝绶染京尘。",
            "鸾姿岂合淹仇览，仙骨应难滞子真。",
            "好在公余频寄问，我方江上学垂纶。"
        ],
        "title": "同年杨兄作尉僰道兼领勾稽之作赋七言四韵诗以送之",
        "id": "b05a62d0-9c69-4b29-9397-b71508f55639"
    },
    {
        "author": "祖无择",
        "paragraphs": [
            "轻如浮雾重如云，学到精微妙入神。",
            "奇迹昔年传垩帚，高名他日压乌巾。",
            "夸呈朋友防求副，留教儿孙恐失真。",
            "天子清闲好挥翰，似君须合侍严宸。"
        ],
        "title": "宋嘉言雅善飞白一日书八字贶予因成长句谢之",
        "id": "f42824eb-5d8c-4481-8552-197b4e13deee"
    },
    {
        "author": "祖无择",
        "paragraphs": [
            "几年献赋向公车，四十方为冉冉趋。",
            "昔竞寸阴终蹭蹬，今贪斗粟尚踟蹰。",
            "潘郎毛鬓看将白，陶令田园说已芜。",
            "官满还归省门下，预应搔首重长吁。"
        ],
        "title": "送韩尉员外",
        "id": "f4e06aa9-3678-4f3f-8ed4-9145a4858cf0"
    },
    {
        "author": "祖无择",
        "paragraphs": [
            "晓日东郊扣隠扉，曈曈初日弄朱旗。",
            "黄稍风舞先生柳，紫颊霜殷大谷梨。",
            "粉艳清歌穿邃阁，碧溪寒韵落幽池。",
            "我来载酒山翁醉，且喜秋香菊满篱。"
        ],
        "title": "题野野园",
        "id": "edd4706a-3f1d-4dfd-adeb-21d619aa71d4"
    },
    {
        "author": "祖无择",
        "paragraphs": [
            "割断攀缘宰相权，忧危争似我身全。",
            "试观竿上抛生体，且拟波中戏钓船。",
            "名利不求还独乐，是非莫辨祗高眠。",
            "何当对景幽堂坐，更得闲吟度百年。"
        ],
        "title": "诮王安石乞分司西京避谗而去因以述怀",
        "id": "295d0a7f-d625-4e77-a81e-f6ac26567063"
    },
    {
        "author": "祖无择",
        "paragraphs": [
            "师本佛之徒，潜心老与儒。",
            "一堂何所像，三教此焉俱。",
            "香火长相续，丹青久不渝。",
            "高贤旌好事，二记耸龟趺。"
        ],
        "title": "题三教圆通堂",
        "id": "83958bed-76dc-46de-9290-82ee3ad9f3bc"
    },
    {
        "author": "祖无择",
        "paragraphs": [
            "驱羸勌远征，尺棰亦慵擎。",
            "却得开编看，仍教纵辔行。",
            "儒推文畅行，诗许孟郊鸣。",
            "尽日躭遗味，浑如挹大羹。"
        ],
        "title": "马上读韩吏部集",
        "id": "04c51f97-4a3e-4690-9a26-7df8fce8ef33"
    },
    {
        "author": "祖无择",
        "paragraphs": [
            "厌预铃斋议，欣闻狱犴空。",
            "三章用旧制，五月绍遗风。",
            "止系垂衣治，非干别驾功。",
            "惟期四海内，刑厝与周同。"
        ],
        "title": "至齐五月两院狱空喜而成咏",
        "id": "3e364233-7dbb-4028-972c-84c423203b07"
    },
    {
        "author": "祖无择",
        "paragraphs": [
            "经旬一水湄，风土化缁衣。",
            "岂敢嗟于役，何当赋式微。",
            "云山晴特秀，花木暖相辉。",
            "期子同携手，春游事勿违。"
        ],
        "title": "视役于清偶书四韵寄示幕中宾客",
        "id": "9258fe71-8ca0-4db0-a530-afa6e3d24103"
    },
    {
        "author": "祖无择",
        "paragraphs": [
            "军垒无多事，朝晡且放衙。",
            "吏人如野鹿，公署似僧家。",
            "京信因求药，宾欢为斗茶。",
            "忘怀尘俗外，枕籍祗南华。"
        ],
        "title": "斋中即书南事",
        "id": "9b83d29f-c083-46e3-84ca-52d8e9d6219a"
    },
    {
        "author": "祖无择",
        "paragraphs": [
            "先生高世迹，旧隠白云深。",
            "结宇知何代，遗祠直至今。",
            "地分坛杏影，门接社莲阴。",
            "我亦希风者，终明托玉岑。"
        ],
        "title": "羌先生庙",
        "id": "632acb26-0559-42e5-ab9b-9703f26b4621"
    },
    {
        "author": "祖无择",
        "paragraphs": [
            "珂也僧中秀，曹溪得祖衣。",
            "云泉聊适性，缾锡遂忘归。",
            "九月秋风老，千山暮雨霏。",
            "我来陪静话，相对两无机。"
        ],
        "tags": [
            "庐山"
        ],
        "title": "赠庐山崇胜珂长老",
        "id": "a7bef299-406c-4f16-ba67-a42fcac13b25"
    },
    {
        "author": "祖无择",
        "paragraphs": [
            "五老峯前见，过从一岁余。",
            "还将随客棹，归去侍亲舆。",
            "乞食江云际，牵吟腊雪初。",
            "祗应清夜梦，时复到荒庐。"
        ],
        "title": "送承泽上人归宁富沙",
        "id": "8f7a898b-7f4b-414e-9e79-c310fadb89b1"
    },
    {
        "author": "祖无择",
        "paragraphs": [
            "龙坂弥年别，长兹仰道风。",
            "梦曾瞻使节，喜忽得诗筒。",
            "词藻春林秀，恩私地镇崇。",
            "因将示知者，传诵满江东。"
        ],
        "title": "酬江西运使齐工部见寄",
        "id": "8796a943-fd47-4f7b-b519-bce83fe2fbdd"
    },
    {
        "author": "祖无择",
        "paragraphs": [
            "纯音何寂寞，秀色自崔嵬。",
            "岩草遗箫在，溪禽学凤来。",
            "余希探禹穴，人似畏轩台。",
            "登眺秋风里，烦襟尽日开。"
        ],
        "title": "游韶石",
        "id": "b3f204f4-1040-456b-9366-28e98ac9093f"
    },
    {
        "author": "祖无择",
        "paragraphs": [
            "吏隠宜春郡，年丰狱讼稀。",
            "余粮委南亩，茂草满圜扉。",
            "天意怜艰食，民心耻画衣。",
            "万家行乐处，车马有光辉。"
        ],
        "title": "吏隠宜春郡诗十首  其一",
        "id": "7b808ff3-f5e3-433b-b59b-3a6cf63d760a"
    },
    {
        "author": "祖无择",
        "paragraphs": [
            "吏隠宜春郡，溪山若画图。",
            "纤鳞时自跃，幽鸟静相呼。",
            "晓浪喷寒雨，晴岚锁绿芜。",
            "渔樵本吾事，搔首重踟蹰。"
        ],
        "title": "吏隠宜春郡诗十首  其二",
        "id": "e883c882-fc1f-4785-8a0b-d23ca7886e9f"
    },
    {
        "author": "祖无择",
        "paragraphs": [
            "吏隠宜春郡，追惟二相贤。",
            "节明天宝日，业茂会昌年。",
            "友善曾何累，朋诬亦自煎。",
            "不才非不幸，异代若差肩。"
        ],
        "title": "吏隠宜春郡诗十首  其三",
        "id": "d869c7dc-b504-4069-99a2-ccbbb38e4172"
    },
    {
        "author": "祖无择",
        "paragraphs": [
            "吏隠宜春郡，闲思应举时。",
            "端居苦贫贱，徒步入京师。",
            "误宠乘轩鹤，钧忧入庙牺。",
            "功名在何许，双鬓已垂丝。"
        ],
        "title": "吏隠宜春郡诗十首  其四",
        "id": "efce0585-c882-4109-878f-d883ebe6cd6d"
    },
    {
        "author": "祖无择",
        "paragraphs": [
            "吏隠宜春郡，乡园去路赊。",
            "间关成客宦，荏苒度年华。",
            "出水鱼吞饵，辞山凤在笯。",
            "谁言千里隔，夜夜梦吾家。"
        ],
        "title": "吏隠宜春郡诗十首  其五",
        "id": "8cc40ec6-bbad-4014-aa9c-703b2207fb29"
    },
    {
        "author": "祖无择",
        "paragraphs": [
            "吏隠宜春郡，同僚得俊髦。",
            "纯音等疏越，余刃剧豪曹。",
            "器识青云远，歌词白雪高。",
            "遂令迁客意，不复赋离骚。"
        ],
        "title": "吏隠宜春郡诗十首  其六",
        "id": "22bfa4dc-2046-4e59-82ac-0aa8896a9a78"
    },
    {
        "author": "祖无择",
        "paragraphs": [
            "吏隠宜春郡，山城少客过。",
            "静中窥物理，闲外养天和。",
            "春暖寻花坞，宵凉翫月波。",
            "将迎者谁子，劳逸两如何。"
        ],
        "title": "吏隠宜春郡诗十首  其七",
        "id": "d93a4e4a-b559-4ed3-925c-24b867165f4e"
    },
    {
        "author": "祖无择",
        "paragraphs": [
            "吏隠宜春郡，放怀诗酒间。",
            "未能惭下俚，几欲效中山。",
            "杜甫籓篱窄，刘伶幕帟悭。",
            "高吟与沈醉，荣辱讵相关。"
        ],
        "title": "吏隠宜春郡诗十首  其八",
        "id": "ae39a55d-616f-4120-8e63-8e59aa1d3f66"
    },
    {
        "author": "祖无择",
        "paragraphs": [
            "吏隠宜春郡，穷能懒更占。",
            "矜名遭巧谮，晦迹喜深潜。",
            "昔慕狂为圣，今师智养恬。",
            "优游无一事，不觉岁时淹。"
        ],
        "title": "吏隠宜春郡诗十首  其九",
        "id": "c0df8c12-9f16-4abd-9198-ecb8e3cec9cf"
    },
    {
        "author": "祖无择",
        "paragraphs": [
            "吏隠宜春郡，素飱诚有余。",
            "政声惭遂霸，文藻谢严徐。",
            "使节分铜虎，仙庐秘石渠。",
            "君恩殊未报，不敢赋归欤。"
        ],
        "title": "吏隠宜春郡诗十首  其一○",
        "id": "fb91dc38-1b5c-4297-820b-4d394a21ab75"
    },
    {
        "author": "祖无择",
        "paragraphs": [
            "汉祖临危日，将军独夺功。",
            "一身虽是诈，万古尽言忠。",
            "树老风声涩，天寒景色空。",
            "我来观庙貌，无语对村翁。"
        ],
        "title": "题纪信庙",
        "id": "4e536e91-65b1-40ee-8cd3-e3fb54e58e9d"
    },
    {
        "author": "祖无择",
        "paragraphs": [
            "凤台虽旧址，亭榭斩新开。",
            "荆棘榛芜去，江山气象来。",
            "明君虞氏化，贤守次公才。",
            "迟尔离丹穴，飞飞止此台。"
        ],
        "title": "升州保宁寺凤皇亭",
        "id": "d39da965-09b0-49c7-8bd7-6b13c49d2f78"
    },
    {
        "author": "祖无择",
        "paragraphs": [
            "女郎台上寺，寺影蘸湖光。",
            "夜梵星辰近，晨斋鸟雀忙。",
            "烟滋杨柳绿，风逞芰荷香。",
            "欲下还慵去，凭阑到夕阳。"
        ],
        "title": "留题女郎台",
        "id": "cee7a724-0596-4180-bac9-bdd5130b8e58"
    },
    {
        "author": "祖无择",
        "paragraphs": [
            "东方驱晓骑，南亩劝春耕。",
            "试与牧童语，因知林鸟名。",
            "雨前茶正小，社後酒犹清。",
            "可笑豚蹄祝，篝车望岂轻。"
        ],
        "title": "春郊即事",
        "id": "e498800a-5d2f-487a-bcee-a8b012c4ad9d"
    },
    {
        "author": "祖无择",
        "paragraphs": [
            "纔从知己荐，又应辟书行。",
            "廷尉官联重，军谋职任清。",
            "华严东野秀，紫阁晚峯横。",
            "尽是供吟处，归应新筑成。"
        ],
        "title": "送李承知京兆司录",
        "id": "e6050bd2-e0d3-4901-be34-886ef173a637"
    },
    {
        "author": "祖无择",
        "paragraphs": [
            "半刺侯藩重，临邛驿路赊。",
            "将经灞陵树，先看洛阳花。",
            "土物张骞竹，民封卓氏家。",
            "为君伤远目，日日断褒斜。"
        ],
        "title": "送宋寺丞通判邛州",
        "id": "544e33b1-13b5-4ec6-a5b0-37af1193560d"
    },
    {
        "author": "祖无择",
        "paragraphs": [
            "多病多愁客，新秋百感生。",
            "异乡违土性，孤宦见人情。",
            "案厌留灯读，田思带雨耕。",
            "不堪临晓镜，潘鬓二毛成。"
        ],
        "title": "秋日感怀",
        "id": "e4e081c2-89b5-448f-a370-f65a5e70c1aa"
    },
    {
        "author": "祖无择",
        "paragraphs": [
            "川陆一千里，炎凉六十旬。",
            "意通书信少，思入梦魂频。",
            "身外宦情薄，眼前人事新。",
            "祝兄无见念，忧道不忧贫。"
        ],
        "title": "寄颍州兄",
        "id": "c36da99f-a72d-46d1-95b0-afc7f0fef673"
    },
    {
        "author": "祖无择",
        "paragraphs": [
            "舟楫虽佳兴，风波即畏途。",
            "我心何所惧，世路此无殊。",
            "衔尾千艘泊，争头万怪趋。",
            "飘然不终日，挥手谢淳洿。"
        ],
        "title": "舟次张泽阻风",
        "id": "2008ee32-9d2d-4245-8c76-5e8c7bcaa639"
    },
    {
        "author": "祖无择",
        "paragraphs": [
            "房相留遗爱，清风湖水长。",
            "人思浴池凤，谁识济川航。",
            "白雪徽音远，洪钧道化光。",
            "还闻继高躅，新有召公棠。"
        ],
        "tags": [
            "西湖"
        ],
        "title": "寄题汉州西湖兼简知郡马屯田",
        "id": "7a4c6379-012d-4c6b-b34b-9647e4a44d45"
    },
    {
        "author": "祖无择",
        "paragraphs": [
            "千乘刘夫子，高名继谪仙。",
            "从居庇身邑，已着字人编。",
            "才入钟嵘品，文期郑氏笺。",
            "何当求副本，长愿播匏弦。"
        ],
        "title": "寄千乘刘殿丞求字人编",
        "id": "d8009d7d-afb0-4b1c-9180-e737c628b737"
    },
    {
        "author": "祖无择",
        "paragraphs": [
            "莲幕从军客，蓬仙典校人。",
            "才章过鲍谢，交契敌雷陈。",
            "婉婉谋画暇，翩翩书问频。",
            "徒知感高义，犹阻奉清尘。"
        ],
        "title": "寄信安判官张秘校",
        "id": "3e7afbb9-12de-4bc7-b31f-3033e7c394c4"
    },
    {
        "author": "祖无择",
        "paragraphs": [
            "纪地复涵虚，清疑颢气俱。",
            "东家遗教远，夏后建功殊。",
            "冷色平吞鲁，长波迥胜吴。",
            "如斯无少息，体道悟真儒。"
        ],
        "title": "泗水",
        "id": "769fe872-d2dc-4a3f-b880-24a651b4b841"
    },
    {
        "author": "祖无择",
        "paragraphs": [
            "高誉冠时英，人皆倒屣迎。",
            "决科材尚屈，掌狱职仍轻。",
            "滕阁吟登健，吴山醉望清。",
            "公余如访古，一为问丰城。"
        ],
        "title": "沈康赴江西掾",
        "id": "649e5bfa-08b7-4ee5-ba3e-58f0579aab1c"
    },
    {
        "author": "祖无择",
        "paragraphs": [
            "学古功非浅，干时命尚迍。",
            "拾青辜壮志，垂白念慈亲。",
            "归路天同远，生涯世自贫。",
            "吾知君道大，驰逐老风尘。"
        ],
        "title": "张唐民下第东归",
        "id": "e630fa58-19fd-4776-bfd5-bc413e26ebe0"
    },
    {
        "author": "祖无择",
        "paragraphs": [
            "年少文能老，新曾射策来。",
            "从横传古学，慷慨济时才。",
            "黄绶官徒尔，青云志在哉。",
            "他年归会课，迟子出尘埃。"
        ],
        "title": "送人作尉临潼",
        "id": "385da584-e6ea-4b1b-beef-700346a0203c"
    },
    {
        "author": "祖无择",
        "paragraphs": [
            "从作东齐吏，经年寡往来。",
            "朱泉颜随日减，青眼为山开。",
            "学政惭能政，论材信不材。",
            "何人慰孤寂，知己在蓬莱。"
        ],
        "title": "书怀寄呈莱州张学士",
        "id": "62134c1d-b7ec-47f5-b97b-a8e0cf2a971d"
    },
    {
        "author": "祖无择",
        "paragraphs": [
            "惠州君未到，听我送君吟。",
            "去路九韶石，邻封八桂林。",
            "下车秋色老，望阙海云深。",
            "善政多余暇，无忘惠好音。"
        ],
        "title": "万太博知惠州",
        "id": "d7b08b78-70f4-41ce-b16a-f4181d32915f"
    },
    {
        "author": "祖无择",
        "paragraphs": [
            "大庾岭南郡，新兴事若何。",
            "还珠合浦近，辟恶密香多。",
            "主圣天如覆，时平海不波。",
            "更逢贤太守，应有袴襦歌。"
        ],
        "title": "送新州陈式虞部",
        "id": "8b28d407-76d2-4d54-ab97-652132d1bfbd"
    },
    {
        "author": "祖无择",
        "paragraphs": [
            "问遗不必贵，要之资阙如。",
            "莲房三百枚，采掇亦云初。",
            "持以侑尊酒，甘香即有余。",
            "野老献芹意，今予其有诸。"
        ],
        "title": "送莲房与马屯田",
        "id": "5781f7d2-c7ce-45dc-9693-480cad8e5869"
    },
    {
        "author": "祖无择",
        "paragraphs": [
            "积善家余庆，日新亭可云。",
            "诗书盈几有，道艺喜时闻。",
            "儿侄既登学，晨昏在克勤。",
            "欲知荣地力，此便是青云。"
        ],
        "title": "题安成刘伯玉日新亭",
        "id": "7ad0667b-1506-445e-b539-ad2049a3fabe"
    },
    {
        "author": "祖无择",
        "paragraphs": [
            "常闻游蜀客，来说谢希涛。",
            "气禀江山秀，名因翰墨高。",
            "新诗来自远，密意念空劳。",
            "拙句聊相赠，应烦报错刀。"
        ],
        "title": "寄成都诗人谢希涛",
        "id": "92d1be90-a69c-4cd2-b6fd-142344d6e4ab"
    },
    {
        "author": "祖无择",
        "paragraphs": [
            "梧桐冷坠秦宫井，沆瀣光浮汉苑盘。",
            "倚杵远天垂六幕，照梁初日上三竿。"
        ],
        "title": "秋晓寓自",
        "id": "5229766d-f15b-4d8b-94cf-857fa1e1c3c5"
    },
    {
        "author": "祖无择",
        "paragraphs": [
            "水宿云飞无定期，雄雌两两镇相随。",
            "到头不会天何意，却使人生有别离。"
        ],
        "title": "鸳鸯",
        "id": "57e62351-79be-4cb7-9fda-3f35deb3d5d1"
    },
    {
        "author": "祖无择",
        "paragraphs": [
            "客来莫怪寡心情，俗吏喧哗不喜听。",
            "多感後池杨柳眼，一回相对一回青。"
        ],
        "title": "後池新柳",
        "id": "65a829e0-f3b1-479d-bff1-53f59ddb043b"
    },
    {
        "author": "祖无择",
        "paragraphs": [
            "数尺游丝拂面来，数枝红杏向人开。",
            "眼前信美非吾土，且劝春风酒一杯。"
        ],
        "title": "历城春日对酒",
        "id": "33f3e994-07c8-4f96-9ba7-d77d80e707de"
    },
    {
        "author": "祖无择",
        "paragraphs": [
            "翠柳和烟笼碧沼，红芳如火照诸邻。",
            "主公欲去宁无恋，倚翠隈红属後人。"
        ],
        "title": "戏别申申堂",
        "id": "fb2c87f3-dc5a-49ab-99ac-e929374cd9b9"
    },
    {
        "author": "祖无择",
        "paragraphs": [
            "波狂如箭雨如丝，泛泛扁舟瞥鸟飞。",
            "睡起讴鸦乍鸣橹，却思村舍听邻机。"
        ],
        "title": "汴水即事",
        "id": "9865cb5e-0306-4f92-b383-0070ce9fef9a"
    },
    {
        "author": "祖无择",
        "paragraphs": [
            "范滂雅志在澄清，今日廉车命阁名。",
            "华榜高标虽具美，奈何长是困苍生。"
        ],
        "title": "澄清阁在",
        "id": "f23c0268-0705-481e-8e96-7f20a44b70d8"
    },
    {
        "author": "祖无择",
        "paragraphs": [
            "官况萧条三语掾，地居卑湿九江城。",
            "曾闻午夜开宣室，早晚君王召贾生。"
        ],
        "title": "赠江州李虚一司户",
        "id": "02036f76-8e64-4b9b-bb71-a8f9c37b2371"
    },
    {
        "author": "祖无择",
        "paragraphs": [
            "神仙不死石长存，万古千秋表洞门。",
            "人欲求真好修炼，莫徒将杖叩苔痕。"
        ],
        "title": "刘仙石  其一",
        "id": "239b13f2-1c24-4412-8d61-976d97ee4e8b"
    },
    {
        "author": "祖无择",
        "paragraphs": [
            "支机莫问君平肆，取履谁收黄石祠。",
            "深洞自开人不见，何须惆怅忆当时。"
        ],
        "title": "刘仙石  其二",
        "id": "70aad349-d795-42bc-8912-cc302ea2a3d5"
    },
    {
        "author": "祖无择",
        "paragraphs": [
            "庐山在境好行春，犹恨奇峰半属邻。",
            "腹背徧游烦示谕，即当先谒乐天真。"
        ],
        "tags": [
            "庐山"
        ],
        "title": "交代屯田远惠书问纸尾批示若就江州至军兼可腹背游览庐阜因成拙句且答佳意",
        "id": "cf3b5f96-0dd8-448a-92b7-bbf234209afa"
    },
    {
        "author": "祖无择",
        "paragraphs": [
            "湓江辍棹整骖騑，松路杨鞭入翟微。",
            "好是近郊人候望，纷纷羽服与田衣。"
        ],
        "title": "将至南康道中",
        "id": "b03432ab-5245-49d0-8038-4d88df14b73d"
    },
    {
        "author": "祖无择",
        "paragraphs": [
            "雨余庐阜连天碧，公退铃斋尽日闲。",
            "为报二三佳客道，速须蜡屐共登山。"
        ],
        "title": "招二三僚友游庐阜",
        "id": "b62510ec-1897-4a3b-ab07-2f8bdbbdee7b"
    },
    {
        "author": "祖无择",
        "paragraphs": [
            "偷得沈迷簿领身，暂来林下访幽人。",
            "云泉满眼慵归去，便拟抛官学隠沦。"
        ],
        "title": "游栖贤",
        "id": "33db7bdf-270d-4d48-86c9-d307f2928742"
    },
    {
        "author": "祖无择",
        "paragraphs": [
            "歌妙累累若贯珠，历城惟祗数苏苏。",
            "何当更唱阳春曲，为尔今宵倒玉壶。"
        ],
        "title": "歌者李苏苏",
        "id": "2200baa7-a797-45d8-8cf7-9e2ad3f4fe0c"
    },
    {
        "author": "祖无择",
        "paragraphs": [
            "扬鞭策羸马，桥上一徘徊。",
            "欲拟临涡赋，惭无八斗才。"
        ],
        "title": "过涡河",
        "id": "a47f5baa-ff03-4098-8e81-c21f7981016f"
    },
    {
        "author": "祖无择",
        "paragraphs": [
            "前年蹑屩念归与，今日乘轩类使乎。",
            "千里班春忧寄重，自惭翻属个非夫。"
        ],
        "title": "马古口占",
        "id": "7369a897-2c57-4784-aa73-1c03762c588c"
    },
    {
        "author": "祖无择",
        "paragraphs": [
            "日日尘中眼不开，暂登苍翠喜游陪。",
            "莫辞辛苦经难险，大有人生不到来。"
        ],
        "tags": [
            "泰山"
        ],
        "title": "登泰山简周行",
        "id": "88a6c5d4-7617-411e-bcb9-c9c15f56cdad"
    },
    {
        "author": "祖无择",
        "paragraphs": [
            "红尘满为三回到，青嶂迎人万叠开。",
            "却被野僧相顾笑，区区还是旧时来。"
        ],
        "title": "又游灵岩",
        "id": "19175a6b-0a8c-4d06-a871-ef8f2cd740e0"
    },
    {
        "author": "祖无择",
        "paragraphs": [
            "一篇为惠枉瑶封，疑得仙文自蕊宫。",
            "始信夫君才力大，居然天地入形笼。"
        ],
        "title": "次韵酬陈判官见贻",
        "id": "56036002-3f0d-4642-a292-fe1187eb114c"
    },
    {
        "author": "祖无择",
        "paragraphs": [
            "贾生太息唐衢哭，感事伤时可奈何。",
            "争似君当尧舜日，台头大笑乐天和。"
        ],
        "title": "周成职方笑台",
        "id": "43e5d9e1-cf2f-4244-9abb-3c96991ae92c"
    },
    {
        "author": "祖无择",
        "paragraphs": [
            "东家木铎德音远，西竺金人像教来。",
            "礼乐不兴王道绝，吾民何日遂康哉。"
        ],
        "title": "感事",
        "id": "a018b520-d0f8-4168-877b-ef65343193e3"
    },
    {
        "author": "祖无择",
        "paragraphs": [
            "莺老花残过禁烟，杖藜闲步到壶仙。",
            "仙家本是无尘地，别有风光一洞天。"
        ],
        "title": "题蔡州壶仙观",
        "id": "b397356f-d7d4-4821-b5ce-32a2553483e3"
    },
    {
        "author": "祖无择",
        "paragraphs": [
            "科名高厌玉阶前，历任公卿四十年。",
            "休道老夫无事业，两扶红日上青天。"
        ],
        "title": "聚为九老自咏",
        "id": "03be06bf-4d70-4676-af47-df5cec531255"
    },
    {
        "author": "祖无择",
        "paragraphs": [
            "夕阳水底霞铺锦，清夜波心月涌金。",
            "此是东湖最佳处，无人来伴水仙吟。"
        ],
        "title": "题蔡州东湖",
        "id": "deee0c12-eba9-4a1f-a939-888b77ffbb83"
    },
    {
        "author": "祖无择",
        "paragraphs": [
            "千丝万缕自经营，本为藏身却误身。",
            "待得巧成归鼎镬，不知轻暖属他人。"
        ],
        "title": "咏茧儿",
        "id": "5aea3969-20aa-491c-a4f1-db547bb1ac05"
    },
    {
        "author": "祖无择",
        "paragraphs": [
            "前日西行别翰林，为我开尊饮之酒。",
            "高冠满坐皆贤豪，谈笑喧呼时各有。",
            "自惭流落疏游陪，十载江湖成浪走。",
            "主人名重闻四夷，典册高文推大手。",
            "发挥六艺无遗精，考黜百家如拉朽。",
            "顾我昏冥闻道晚，代谢春秋四十九。",
            "当年击节效金注，此日强颜同木偶。",
            "事功未省成尺寸，廪禄惟思校升斗。",
            "会须归去老东陂，鼓腹含饴逐尧叟。"
        ],
        "title": "次韵和",
        "id": "722e76a3-9ecb-4696-91d9-a1628429e05e"
    },
    {
        "author": "祖无择",
        "paragraphs": [
            "袁山之阳秀水侧，草覆遗基谁氏宅。",
            "皆云子发其姓卢，往往文章名籍籍。",
            "宅中旧物何所存，惟有嶙峋一区石。",
            "阔纔三尺高倍寻，久卧尘沙羣瓦砾。",
            "余心好异因独往，下马环观聊拂拭。",
            "地表可见十二三，已足怪骇动魂魄。",
            "呼工运锸壍其旁，挽以长絙百夫力。",
            "杂然鼓噪登大车，恍尔如蒙巨灵擘。",
            "选置东湖最佳处，四面澄波映天碧。",
            "倚空突兀无与邻，顿觉亭台增气色。",
            "弯环幽窦莫敢撢，恐有乖龙飞霹雳。",
            "余尝南游到阳朔，众峰矗矗春笋植。",
            "扪萝踏藓穷之遍，若此奇卓曾未识。",
            "郡人奔走来如云，故老惊视复唧唧。",
            "乃言此石遇真赏，屈指于今年二百。",
            "沈埋旷代谁尔珍，一日光价逾荆璧。",
            "嗟余束发大夫後，区区志尚惟孤直。",
            "十年再谪非不穷，犹慕坚纯无改易。",
            "如何故老不我愚，感物再三形叹息。",
            "石不能言人有言，忽使他时重湮阨。"
        ],
        "title": "题袁州东湖卢肇石",
        "id": "005c2419-5c71-4beb-8616-334800bdd3a8"
    },
    {
        "author": "祖无择",
        "paragraphs": [
            "晴烟羃幂澹湖光，势胜居然占一方。",
            "拂水万丝杨柳弱，倚风千盖芰荷香。",
            "纵游闲泛兰舟稳，半醉狂眠石席凉。",
            "公退每来须度日，却疑身出利名乡。"
        ],
        "title": "和题东湖",
        "id": "14407826-8350-4d3e-b78c-f6c435c36a54"
    },
    {
        "author": "祖无择",
        "paragraphs": [
            "异乡何处散幽怀，頼得城中百尺台。",
            "还向天涯经岁住，那知春色为唯来。",
            "雪消江上看梅发，风暖衡阳有雁回。",
            "强拟登高聊赋咏，再三媿乏楚人才。"
        ],
        "title": "又和题宜春台",
        "id": "aa8070eb-0506-4f0d-86e3-90a3fcb6e27e"
    },
    {
        "author": "祖无择",
        "paragraphs": [
            "台阁清风正凛然，归休车骑曲江边。",
            "及亲已具三牲养，负郭新添二顷田。",
            "莱子长年荣彩服，卫公雅意乐平泉。",
            "官闲道在心无闷，惟惜光阴事简编。"
        ],
        "title": "题尚书余襄公西园",
        "id": "3df40970-1789-4194-89f7-0d9349d4dc1e"
    },
    {
        "author": "祖无择",
        "paragraphs": [
            "张衡已作归田赋，汜胜仍修种树书。",
            "愿借山居精要术，欲将嵩洛葺吾庐。"
        ],
        "title": "题余尚书山居要术",
        "id": "278d75b9-b260-480f-9341-f64e75c79c88"
    },
    {
        "author": "祖无择",
        "paragraphs": [
            "吏散铃斋掩，闲眠到日斜。",
            "无端是春梦，容易绕京华。"
        ],
        "title": "袁州庆丰堂十闲咏  其一",
        "id": "db9ade68-8b09-4eaa-bb14-f844922aa619"
    },
    {
        "author": "祖无择",
        "paragraphs": [
            "郑声良可厌，闲抱七丝琴。",
            "欲识调弦意，理人先理心。"
        ],
        "title": "袁州庆丰堂十闲咏  其二",
        "id": "55950d84-6881-41de-b637-48d4c2b92e3f"
    },
    {
        "author": "祖无择",
        "paragraphs": [
            "年长身多病，闲钞已试方。",
            "未甘先犬马，毕命报恩光。"
        ],
        "title": "袁州庆丰堂十闲咏  其三",
        "id": "4e6acf35-8682-4600-91a8-665ad21fcd63"
    },
    {
        "author": "祖无择",
        "paragraphs": [
            "青山日相对，闲看白云生。",
            "谁谓无心出，中含济物情。"
        ],
        "title": "袁州庆丰堂十闲咏  其四",
        "id": "53969d33-df90-437c-8f87-6bbf67fbe06f"
    },
    {
        "author": "祖无择",
        "paragraphs": [
            "晓桉三杯後，闲烹北苑茶。",
            "色香俱绝品，雪泛满瓯花。"
        ],
        "title": "袁州庆丰堂十闲咏  其五",
        "id": "b5565a69-87d6-4382-b703-734a4116628d"
    },
    {
        "author": "祖无择",
        "paragraphs": [
            "扁舟宾客少，闲作道家装。",
            "迹静心还静，逍遥觉日长。"
        ],
        "title": "袁州庆丰堂十闲咏  其六",
        "id": "340e0525-5208-45be-87ae-4ff887faf72f"
    },
    {
        "author": "祖无择",
        "paragraphs": [
            "雨霁轻埃息，闲吟面曲池。",
            "游鳞时对掷，双破碧涟漪。"
        ],
        "title": "袁州庆丰堂十闲咏  其七",
        "id": "712a0435-11e9-4f4e-9048-415faf2abffe"
    },
    {
        "author": "祖无择",
        "paragraphs": [
            "朝来因试笔，闲答故交书。",
            "莫怪音尘绝，吾心与世疎。"
        ],
        "title": "袁州庆丰堂十闲咏  其八",
        "id": "182613bf-98a9-48b8-b6e3-f2c614221abc"
    },
    {
        "author": "祖无择",
        "paragraphs": [
            "渐老无功业，闲思惜壮年。",
            "桑榆如有得，犹可勒燕然。"
        ],
        "title": "袁州庆丰堂十闲咏  其九",
        "id": "2a72e6e8-aea5-4b41-9c21-4b99361b9c17"
    },
    {
        "author": "祖无择",
        "paragraphs": [
            "晴轩足清趣，闲与鹤开笼。",
            "寄语北山侣，无惊蕙帐空。"
        ],
        "title": "袁州庆丰堂十闲咏  其一○",
        "id": "88fad482-5def-46cd-b844-06a1761e4d15"
    },
    {
        "author": "祖无择",
        "paragraphs": [
            "狂吟何足话风骚，和寡甘降郢唱高。",
            "敢望与言同子夏，竞推多可似出涛。",
            "九成岂後虞韶美，一字终虚鲁史褒。",
            "自笑潢污不盈尺，犹将学海去滔滔。"
        ],
        "title": "和阎运使以诗见奬吏隠宜春郡诗",
        "id": "6462fdcc-3408-4c17-9592-b56752c4be89"
    },
    {
        "author": "祖无择",
        "paragraphs": [
            "九十日春今日尽，送春何况我偏知。",
            "後期应在经残腊，重探梅开雪里枝。"
        ],
        "title": "和",
        "id": "275f1513-6f28-4361-9044-d98c467c2cf7"
    },
    {
        "author": "祖无择",
        "paragraphs": [
            "忆时相逢甲午年，与君同赋送春篇。",
            "等闲又见春风老，更捧新吟一惘然。",
            "万树红芳落渐稀，浮荣能得几多时。",
            "孤根未识阳和力，春去春来两不知。"
        ],
        "title": "和",
        "id": "13b8ce4a-ba93-4a76-99b4-1cfae239910d"
    },
    {
        "author": "祖无择",
        "paragraphs": [
            "落帽佳辰又到来，黄花烂熳为谁开。",
            "已经多岁衰容改，更被无情急景催。",
            "取次杯盘须尽醉，随宜歌管任频陪。",
            "却渐未报君恩厚，空向山城养不才。"
        ],
        "title": "九日登袁州宜春台",
        "id": "7c088915-18b7-48ff-91a8-62b670369b4a"
    },
    {
        "author": "祖无择",
        "paragraphs": [
            "闲作山城吏隠居，敬君真逸寓渔矶。",
            "台前岩畔清风在，尚想烟波映芰衣。"
        ],
        "title": "咏震山岩彭征君钓台",
        "id": "8522731d-2e91-471e-a16d-0dc4011daa2f"
    },
    {
        "author": "祖无择",
        "paragraphs": [
            "伊人高步接夔龙，旧隠荒凉石伞峯。",
            "莘野躬耕闻往事，傅岩代筑见遗踪。",
            "草茅岂合掩崇业，竹帛终能纪茂庸。",
            "朝暮油云肤寸合，何妨霖雨徧三农。"
        ],
        "title": "石伞峯书堂",
        "id": "041def69-548b-4afa-bc47-4bcc48bd1b88"
    },
    {
        "author": "祖无择",
        "paragraphs": [
            "恩德传名久，慈严赐号新。",
            "楼台□半□，风水忆长春。",
            "客有披襟者，时无洗耳人。",
            "清音发钟磬，翠色混松筠。",
            "住合登仙籍，来宜出俗尘。",
            "经年嗟倥偬，半日喜逡巡。",
            "席上诗情逸，樽中酒味醇。",
            "怱怱又归去，自愧使君身。"
        ],
        "title": "慈严院",
        "id": "e8610465-e227-42ad-aa7c-05cd03ba7f1c"
    },
    {
        "author": "祖无择",
        "paragraphs": [
            "院静远嚣尘，虚堂缔构新。",
            "几招台岭客，共话沃州春。",
            "想像山中乐，优游物外身。",
            "公卿诗满壁，雅正日相亲。"
        ],
        "title": "题招提院静照堂",
        "id": "b4eb56f5-2337-4743-b8d5-a2c467f7a95f"
    },
    {
        "author": "祖无择",
        "paragraphs": [
            "石湖浮动灵岩月，天静碧云低白烟。",
            "此夜山川宜断取，为予携到若翁前。"
        ],
        "title": "曹六四歌同游灵岩因寄尊府判院",
        "id": "1384d7bd-e1c0-4c90-9335-51989b4888f3"
    },
    {
        "author": "祖无择",
        "paragraphs": [
            "松下门开入翠微，草香花气袭春衣。",
            "山中深僻无人到，自有闲云共鹤飞。"
        ],
        "title": "自咏二首  其一",
        "id": "f4acf387-c87d-48d8-b0e1-760a50a6f9da"
    },
    {
        "author": "祖无择",
        "paragraphs": [
            "形胜山前感物华，却乘清兴过僧家。",
            "楼台消废无人问，今古传闻只自嗟。",
            "云拥断崖埋石笋，泉冲凉雨落金沙。",
            "凭君识得寻幽趣，只管高谭至日斜。"
        ],
        "title": "自咏二首  其二",
        "id": "a92f7e6e-5fca-428b-9b36-0a721b6a5f0c"
    },
    {
        "author": "祖无择",
        "paragraphs": [
            "居民覆其屋，大半施白瓦。",
            "山际两三家，如经新雪下。"
        ],
        "title": "记万载风俗三绝  其一",
        "id": "2abb4e59-abf2-4d22-b06d-5227102b0f2e"
    },
    {
        "author": "祖无择",
        "paragraphs": [
            "官酤米为曲，酿出成红酒。",
            "里社醉丰年，便是宣城酎。"
        ],
        "title": "记万载风俗三绝  其二",
        "id": "3acbe253-7ee4-43ec-bee5-4e8691fa2dde"
    },
    {
        "author": "祖无择",
        "paragraphs": [
            "田中多峭石，苍玉乱欹斜。",
            "怪似湘中见，封域近长沙。"
        ],
        "title": "记万载风俗三绝  其三",
        "id": "dd2029ee-33c7-4058-8d70-c1b2884d8bce"
    },
    {
        "author": "祖无择",
        "paragraphs": [
            "犯惊涛，航溟渤。",
            "披宿莽，屐崛岉。",
            "愒盘石，解簪韨。",
            "挹飞泉，醒心骨。",
            "挥高论，谢俗物。",
            "思古人，忽终日。",
            "足饮酣，清思逸。",
            "即绝壁，试奇笔。",
            "千万言，苍鲜没。",
            "後有人，为吾拂。"
        ],
        "title": "鬰林观三言诗刻",
        "id": "bb5453c3-4fb1-4b4f-8d3d-a7474a414e94"
    },
    {
        "author": "任大中",
        "paragraphs": [
            "宜阳刺史才，祖择之维杰。",
            "大旱雨一方，尽使焦枯活。",
            "公退趣尚深，水石探其绝。",
            "长江北岸林，唐有卢子发。",
            "曾居此林下，高把簪组脱。",
            "岁远成荒墟，佳名讵泯没。",
            "有石数尺长，犹是旧时物。",
            "况辱泥涂久，实有坚重节。",
            "择之渡水见，力为心惨切。",
            "万夫一呼聚，挠动雷声揭。",
            "地险若驱来，岩谷俱震裂。",
            "幽辅郡东河，脱得太华骨。",
            "白玉漏纤纹，雨频为澡刷。",
            "草蔓渐盘遶，柳绿密挥拂。",
            "润恐欲迸泉，怪亦有奥穴。",
            "安知无蛰龙，时见微云出。",
            "几因牵夜吟，帘晓卷残月。",
            "气暗逼人寒，蒙笼未若别。",
            "烟重风扫开，独立势突兀。",
            "苏武见单于，傲睨腰不折。",
            "人皆画将归，予笔恨麤拙。",
            "择之岂不贤，天涯避谗舌。",
            "对此忧足忘，我观未甚悦。",
            "不得见娲皇，愿天无破缺。"
        ],
        "tags": [
            "长江"
        ],
        "title": "和祖无择题袁州东湖卢肇石",
        "id": "15e31dea-ccad-40e0-b69d-b3954df29aaf"
    },
    {
        "author": "任大中",
        "paragraphs": [
            "苍龙夭矫西北来，凿破明珠成碧岫。",
            "何人驾空起楼阁，地灵不敢藏余秀。",
            "镇窗云重衣巾润，梳木风清肌骨透。",
            "任客来一夜与僧谈，气觉浩然充宇宙。"
        ],
        "title": "从清逸老人游西山夜宿翠岩联句",
        "id": "3361d223-6d5b-4e23-b96f-80a619984ab4"
    },
    {
        "author": "任大中",
        "paragraphs": [
            "莫管流年一掷梭，花前对酒且高歌。",
            "命中若有终须有，到底无时不奈何。"
        ],
        "title": "绝句",
        "id": "93067d43-dc5c-4df6-b5e1-056c43ea71be"
    },
    {
        "author": "任大中",
        "paragraphs": [
            "君去何人最泪流，老翁身独宿南州。",
            "随君不及秋来雁，直到潇湘水尽头。"
        ],
        "title": "送永倅周茂叔还濂溪",
        "id": "0250e374-4bce-43b9-99ec-072185d18451"
    },
    {
        "author": "萧元宗",
        "paragraphs": [
            "石是人非世所传，宜阳城郭古山川。",
            "和光瓦砾曾无累，委质泥沙积有年。",
            "地僻久为神物护，时来方遇使君贤。",
            "介然作镇东湖上，德政何当向此镌。"
        ],
        "title": "和祖无择袁州东湖卢肇石",
        "id": "ba94d35e-3e8d-4106-84c0-ec49e5b33651"
    },
    {
        "author": "阎珣",
        "paragraphs": [
            "达观终知世事劳，利名都是一鸿毛。",
            "登瀛自有仙游乐，缓带何妨吏隠高。",
            "深意庇民跻富寿，正辞华国耸英髦。",
            "抟风九万期鹏翼，且傲松轩弄彩毫。"
        ],
        "title": "谢择之学士惠示吏隠宜春郡十诗因成五十六言奉答",
        "id": "47d7769d-f8d0-4e18-a8e8-92a728d49c48"
    },
    {
        "author": "宋摅",
        "paragraphs": [
            "登高佳节喜重来，会客依随五马开。",
            "帽落秋风随意适，杯迎露菊趁时催。",
            "东篱幸有主人席，绛帐那逢上客陪。",
            "欲报君恩话归去，不妨尊酒论文才。"
        ],
        "title": "和祖无择九日登袁州宜春台",
        "id": "7060e7e0-1442-4654-b838-be6149a572ea"
    },
    {
        "author": "罗诱",
        "paragraphs": [
            "九日经年一再来，不妨吏隠遣怀开。",
            "时丰讼少欣多暇，秋晚花黄尽任催。",
            "幸遇登高贤燕乐，喜容落帽客追陪。",
            "预愁诏入三公去，芹泮谁思乐育才。"
        ],
        "title": "和祖无择九日登袁州宜春台",
        "id": "f86f01ca-f007-446b-bdef-c1387b410809"
    },
    {
        "author": "释云知",
        "paragraphs": [
            "呼猿涧西藏石笋，丹桂苍松达鹫岭。",
            "几年陈迹绝纤埃，一旦佳名同清景。",
            "山家时喜来五马，相携款曲空岩下。",
            "遂许诛茅结小庵，异日功成伴潇洒。",
            "庵成可以资静观，目前直见江湖宽。",
            "邺公政简每频到，试茶笑傲浮云端。",
            "物外似忘轩冕贵，此中深得林泉意。",
            "野人陪着病维摩，游息自同方丈地。",
            "芳猷从此流千载，且得而今光胜概。"
        ],
        "title": "邺公庵歌",
        "id": "7f89e0de-21e1-47b1-87d2-a587985fdef5"
    },
    {
        "author": "王说",
        "paragraphs": [
            "入夏酣眠醒较迟，幽人事事占便宜。",
            "闲来培灌经纶种，念起澄清贤师基。"
        ],
        "title": "晏起",
        "id": "46194b60-3995-4337-93d5-9585c74c3e5b"
    },
    {
        "author": "李大临",
        "paragraphs": [
            "沙石香丛叶叶青，却因声误得蝉名。",
            "骚人佩处唯荆渚，识者知来徧蜀城。",
            "消得作亭滋九畹，便当入室异羣英。",
            "非逢至鉴分明说，汩没人间过此生。"
        ],
        "title": "西园辨兰亭和韵",
        "id": "094490d6-f4f5-4aac-a379-92f132013683"
    },
    {
        "author": "李大临",
        "paragraphs": [
            "白首为郎舍，清朝剖使符。",
            "一麾荣父子，千里接江湖。"
        ],
        "title": "送张职方出守高安",
        "id": "2ab2e319-db2f-4ff6-8dce-14b61a587b47"
    },
    {
        "author": "李大临",
        "paragraphs": [
            "地胜堂新构，僧闲昼杜门。",
            "山林谁乐静，城市亦非喧。",
            "客到空弹指，风来不动幡。",
            "祗应常宴坐，对镜一无言。"
        ],
        "title": "题招提院静照堂",
        "id": "f8e75b1b-b1f2-497d-b731-72f2c2cb97e5"
    },
    {
        "author": "李大临",
        "paragraphs": [
            "帘前翠霭逼庐山，门掩寒流尽日闲。",
            "我亦忘机澹荣利，喜君高躅到松关。"
        ],
        "tags": [
            "庐山"
        ],
        "title": "谒濂溪周虞部",
        "id": "78c22359-a883-49cc-8495-5a89c50e4567"
    },
    {
        "author": "龚鼎臣",
        "paragraphs": [
            "家经武夷住，事与会稽邻。"
        ],
        "title": "句",
        "id": "17cea1db-9c19-455c-9699-cb376e721451"
    },
    {
        "author": "徐复",
        "paragraphs": [
            "盥栉从朝懒，论交慰昔贤。",
            "寒花隠乱草，老木插飞烟。",
            "听雨夜床冷，弹琴秋叶前。",
            "临高问往事，历历是何年。"
        ],
        "title": "同林逋宿中峰次韵",
        "id": "4af016bf-636c-4a64-89ad-4eab0df46abc"
    },
    {
        "author": "楚建中",
        "paragraphs": [
            "自顾颓龄七十余，久惭顽钝费洪炉。",
            "归逢大老耆年会，衰朽形骸愧画图。"
        ],
        "title": "耆英会诗  其一",
        "id": "61615ed8-b1ff-4da4-9f99-b724b2765683"
    },
    {
        "author": "楚建中",
        "paragraphs": [
            "二相谟猷烂史编，诸公才业过前贤。",
            "好图仪像传来世，何事顽疎亦比肩。"
        ],
        "title": "耆英会诗  其二",
        "id": "740a47c1-01db-407d-aeb1-3cb84b058e6f"
    },
    {
        "author": "马彝",
        "paragraphs": [
            "兰舟东下泊吴江，暂寄邮亭看渺茫。",
            "鲁望旧踪追感叹，季鹰前事入思量。",
            "当轩雨过峯峦秀，隔岸风来橘柚香。",
            "散发未能归未遂，鲈鱼时节负秋光。"
        ],
        "title": "次吴江驿",
        "id": "890d988b-e5fa-46c3-bb64-4be8a9bfa695"
    },
    {
        "author": "柳伯达",
        "paragraphs": [
            "昔人何人占弋山，波光岚翠照淮湾。",
            "佩兰隠者今何在，炼石仙人去不还。",
            "绿水渡头空自急，白云岭上至今闲。",
            "高峰张令祠边望，古息荒城半草间。"
        ],
        "title": "题濮公仙洞",
        "id": "88f10214-25f2-4a90-ab4e-d40902b2a8aa"
    },
    {
        "author": "郭昌",
        "paragraphs": [
            "猿岂为妖恪自迷，世间那有倘来妻。",
            "裂衣心痛从前悔，恪不如猿反噬脐。"
        ],
        "title": "题峡山寺",
        "id": "06b8495d-3ee5-4af5-ad15-c40c396334c4"
    },
    {
        "author": "何约",
        "paragraphs": [
            "天下名蓝称四绝，灵岩雄与岱山连。",
            "古渊堂上凭栏处，似在楼岩太华边。"
        ],
        "tags": [
            "泰山"
        ],
        "title": "留题灵岩",
        "id": "4e123cdf-3058-4cc1-883e-66387e4e177d"
    },
    {
        "author": "元居中",
        "paragraphs": [
            "人久众所憎，物久众所惜。",
            "为负磊落姿，不随寒暑易。"
        ],
        "title": "临安石",
        "id": "ee6553a1-b213-435d-954b-6b01358e9d93"
    },
    {
        "author": "元居中",
        "paragraphs": [
            "二洞标奇石，连岩葺字新。",
            "凉生清桂晓，暖涨碧桃春。",
            "闲拥东方骑，来寻北陇人。",
            "破云拖蜡屐，琢句写霜筠。",
            "谭剧频飞屑，歌长益落尘。",
            "为探琼巘胜，不记玉觞巡。",
            "下客惭长颖，高筵饮德醇。",
            "追随到峯顶，疑化九霄身。"
        ],
        "title": "风水洞",
        "id": "609b9d7d-8833-45aa-bcad-baa36ddae8cf"
    },
    {
        "author": "元居中",
        "paragraphs": [
            "洞蔽深云远俗尘，山中曾未识朱轮。",
            "自从白傅来游後，三百年间又一人。"
        ],
        "title": "上祖无择",
        "id": "7e2696e0-9c80-4217-9f53-81deb95080e7"
    },
    {
        "author": "张泽",
        "paragraphs": [
            "滁阳承乏多闲暇，时入山中访道安。",
            "何处披襟却烦暑，清风亭上久盘还。"
        ],
        "title": "琅邪山清风亭",
        "id": "c59142cb-161f-4bef-881d-7258787b7e01"
    },
    {
        "author": "杨察",
        "paragraphs": [
            "十二天辰数，今宵席客盈。",
            "位如星占野，人若月分卿。",
            "极醉巫峰倒，聊吟嶰管清。",
            "他年为舜牧，协力济苍生。"
        ],
        "title": "别信州席上作",
        "id": "269d345c-6130-4525-ba6e-ce8eebae010a"
    },
    {
        "author": "马遵",
        "paragraphs": [
            "连蹇多年心欲灰，厌为俗吏走尘埃。",
            "岂知黄纸新书下，还送青毡旧物来。",
            "武骑强为终不意，河南难问愧无才。",
            "一麾早晚江湖去，相与持螯共酒杯。"
        ],
        "title": "再入台作",
        "id": "3556f6fb-e14e-4d1f-9d19-aefd589761b0"
    },
    {
        "author": "刘牧",
        "paragraphs": [
            "谏纸空箱後，高牙拂断霓。",
            "还符翠洲梦，来见石门题。",
            "架竹生新径，诛茅得旧蹊。",
            "阴崖走别洞，阳岭带回溪。",
            "吟桂人非隠，逢花客自迷。",
            "虚中存纳受，绝壁阻攀跻。",
            "地远饶征戍，君来息鼓鼙。",
            "吏闲眠麂鹿，民乐戏凫鹥。",
            "胜事时相遇，芳樽手屡携。",
            "清风与诗句，留与昔贤齐。"
        ],
        "title": "次韵经略吴及石门洞",
        "id": "dff5bbe8-60fb-4c62-88b0-649020163c05"
    },
    {
        "author": "吴奎",
        "paragraphs": [
            "陕郡太守来告别，翰林主人为置酒。",
            "急唤寻常诗酒伴，要夸此会为难有。",
            "席间骋辩何快哉，恰似纵丸临坂走。",
            "诙谐往往笑绝倒，同异时时瞋掉手。",
            "共怜奇伟出尘冥，却欲昏愚浪枯朽。",
            "从来豪举必兼包，击节齐侯容九九。",
            "我实鄙钝不晓事，贤公采取宁非偶。",
            "择之文行众所珍，昔日乘槎犯牛斗。",
            "年将老矣又分符，莫遣安排用庄叟。"
        ],
        "title": "和欧阳永叔送龙学赴陕府酌饮赠别",
        "id": "c5e55b25-274f-4f44-b3dc-0249d09605a7"
    },
    {
        "author": "吴奎",
        "paragraphs": [
            "樵风漾归舟，飘然一叶轻。",
            "曲岸忽超逸，远山回抱明。",
            "幽禽淡容与，荷芰相低倾。",
            "野田足收获，邨叟时逢迎。",
            "驩言无物役，得我游览情。",
            "日脚暮云起，湖面蓼烟生。",
            "秋光湛空碧，彷佛见重城。",
            "候吏津亭外，稍闻笳鼓声。"
        ],
        "title": "泛五云溪游照湖归",
        "id": "db0550fa-630f-45c1-90b0-7c38b6742f68"
    },
    {
        "author": "吴奎",
        "paragraphs": [
            "云门入云深，树密山转幽。",
            "溪亭修竹里，激激玉泉流。",
            "仁智所遐想，古今为胜游。",
            "我乘休沐至，穷览殊难周。",
            "金碧楼殿午，寒香松桂秋。",
            "清风动高兴，飘越不可收。",
            "禅师索题诗，捉笔事冥搜。",
            "欲速驰思远，顷刻历九州。",
            "象外有真物，惝怳难为求。",
            "徒形陈熟言，羞涩为尔留。"
        ],
        "title": "游云门寺留题灵运上人房",
        "id": "42b6f457-1e70-46c6-9a4b-44a965b117b8"
    },
    {
        "author": "吴奎",
        "paragraphs": [
            "秦望奇峰北，天章野寺东。",
            "石桥跨惊濑，云屋丽层穹。",
            "片段磨礲密，高低结构雄。",
            "盘基深凿岸，飞势耸凌空。",
            "迥却熙蒸日，虚含自远风。",
            "溪山形胜聚，川陆往来通。",
            "竹影摇轩外，松声逼坐中。",
            "孤烟惹樵叟，轻浪溅渔翁。",
            "气象清无比，登临杳莫穷。",
            "直须图画看，安得入神工。"
        ],
        "title": "泛照湖游天章",
        "id": "acaaa904-ec0f-4f48-8fb0-c2b3f3db09bf"
    },
    {
        "author": "吴奎",
        "paragraphs": [
            "愁霖不肯已，阴结弥二旬。",
            "吾游欲及时，秉烛出城门。",
            "泛泛一舫航，密坐环亲宾。",
            "爽气忽侵袂，重云稍逡巡。",
            "俄顷万里晴，鬼魅伏清晨。",
            "日光溜水态，照灼无涯垠。",
            "轻烟缅以没，微风飙然振。",
            "菰蒲动幽响，拨刺惊潜鳞。",
            "浮沈戏鸥鹭，荡漾开萍苹。",
            "榜人发棹歌，渔翁理罾缗。",
            "激越自成态，潇洒何其真。",
            "清辉不可状，野思徒纷纭。",
            "弭棹山之阿，行行问吾民。",
            "莓苔粘侧迳，马足绝纤尘。",
            "青溪曲折度，茅屋经过频。",
            "川涂斗开阔，夷路夹松筠。",
            "右转耸云构，广除砻翠珉。",
            "佛殿烁金碧，标牓自玉宸。",
            "修廊盘磴道，等级华堂新。",
            "最後敞高阁，扃藏帝室珍。",
            "冥心一熏拂，璨璨罗星辰。",
            "大哉三圣笔，天纵妙入神。",
            "名家数几百，较古谁为邻。",
            "山头见塔影，树杪排嶙峋。",
            "直上遽登造，爱奇忘艰辛。",
            "秋容媚虚旷，蔼蔼扬奇芬。",
            "羣峰出圭角，万象皆缕陈。",
            "森爽翠欲滴，苍茫寒袭人。",
            "远心穷碧海，逸兴凌高旻。",
            "踌躇下烟麓，盻眄行复询。",
            "僧言王右军，遗迹永和春。",
            "兰亭有曩基，墨池含漪沦。",
            "书室閟灵像，五亭余圆囷。",
            "次第与探历，毕景颐厥因。",
            "简累脱纷滓，遗荣终幅巾。",
            "逍遥自得场，此节固离伦。",
            "愤耻以寄傲，则非吾所遵。",
            "凉飙拂修竹，暮霭起长津。",
            "缨佩顾为忝，城郭宜尔亲。",
            "回首已遥碧，怳然尘世分。"
        ],
        "title": "泛照湖游天章",
        "id": "3be72534-3ef6-49da-9052-120d64bc8481"
    },
    {
        "author": "吴奎",
        "paragraphs": [
            "奚车一牛驾，朝马两人骑。"
        ],
        "title": "句",
        "id": "18b0e680-7e81-4369-8833-831c33ae5221"
    },
    {
        "author": "王谨言",
        "paragraphs": [
            "相印貂冠粲六符，华颠高会侍臣俱。",
            "不将官职夸乡里，唯尚年龄入画图。",
            "履道清欢追故事，竚瞻阴德见吁谟。",
            "叨陪几杖真荣观，珪璧丛中问珷玞。"
        ],
        "title": "耆英会诗",
        "id": "996b1277-8842-4811-a383-dca834cb47b3"
    },
    {
        "author": "毛维瞻",
        "paragraphs": [
            "东晋仙人借旧山，定应天意许公闲。",
            "郡人欲问使君处，笑指峰峦紫翠间。"
        ],
        "title": "山房  其一",
        "id": "0f2870e8-4f80-47ab-973e-6bc0cf4f7c66"
    },
    {
        "author": "毛维瞻",
        "paragraphs": [
            "楼上青山绕四垂，画桥百步引失扉。",
            "落成当与公同上，一看长江白练微。"
        ],
        "tags": [
            "长江"
        ],
        "title": "山房  其二",
        "id": "23d825d7-1c67-40c2-86b5-306d7d331a4f"
    },
    {
        "author": "毛维瞻",
        "paragraphs": [
            "归去携家住白云，云中猿鹤许同羣。",
            "陶公酒後诗偏好，疏傅金余客屡醺。",
            "芒屩潜行逐渔钓，壶将时出劳耕耘。",
            "即看人世应微笑，未熟黄粱昼梦纷。"
        ],
        "title": "白云庄",
        "id": "8ffcb448-6662-4f25-acf0-312dd3686111"
    },
    {
        "author": "毛维瞻",
        "paragraphs": [
            "峭拔神仙宅，来寻烟水重。",
            "深应盘九地，高不让羣峰。",
            "瞻对奇胜画，扪缘直岂容。",
            "几是莲叶下，终古鲜纹封。",
            "往事云难问，无言路有踪。",
            "桥山杳何处，侍从此攀龙。"
        ],
        "title": "诗一首",
        "id": "891fee36-c9f4-434e-af50-fa45c7c287f3"
    },
    {
        "author": "邵雍",
        "paragraphs": [
            "人有精游艺，予尝观弈棋。",
            "筭余知造化，着外见几微。",
            "好胜心无已，争先意不低。",
            "当人尽宾主，对面如蛮夷。",
            "财利激于衷，喜怒见于頄。",
            "生杀在于手，与夺指于颐。",
            "戾不殊冰炭，和不侔埙箎。",
            "义不及朋友，情不通夫妻。",
            "珠玉出怀袖，龙蛇走肝脾。",
            "金汤起樽俎，劔戟交幈帏。",
            "白昼役鬼神，平地蟠蛟螭。",
            "空江响雷雹，陆海诛鲸鲵。",
            "寒暑同舒惨，昏明共蔽亏。",
            "山河灿于地，星斗会璇玑。",
            "因覩输赢势，翻惊宠辱蹊。",
            "高卑易裁制，返覆难拘羁。",
            "心迹既一判，利害不两提。",
            "卷舒当要会，取舍在须斯。",
            "智者伤于诈，信者失于椎。",
            "真伪之相杂，名实之都隳。",
            "得者失之本，福为祸之梯。",
            "干坤支作讼，离坎变成睽。",
            "弧矢相凌犯，言辞共诋欺。",
            "何尝无胜负，未始绝兴衰。",
            "前日之所是，今日之或非。",
            "今日之所强，明日之或羸。",
            "以古观後世，终天露端倪。",
            "以今观往昔，何止乎庖牺。",
            "尧舜行揖让，四凶犹趄趑。",
            "汤武援干戈，三老诚有讥。",
            "虽皋陶陈谟，而伊周献规。",
            "曾未免矣夫，疗骨而伤肌。",
            "仁为名所败，义为利所挤。",
            "治乱不自己，因革徒从宜。",
            "与贤不与子，贤愚生瑕玼。",
            "与子不与贤，子孙生疮痍。",
            "或苗民逆命，或有扈阻威。",
            "或羿浞起衅，或管蔡造疑。",
            "或商人征葛，或周人乘黎。",
            "或鸣条振旅，或牧野搴旗。",
            "灼见夏台日，曾照升自陑。",
            "安知羑里月，不照逾孟师。",
            "厉王奔于彘，幽王死于骊。",
            "平王迁于洛，赧王败于伊。",
            "或盟于召陵，或会于黄池。",
            "或战于长岸，或弒于干溪。",
            "或入于鄢郢，或楼于会稽。",
            "或屠于大梁，或入于临淄。",
            "五霸共吞噬，七雄相鞭笞。",
            "暴秦灭六国，楚汉决雄雌。",
            "天尽于有日，地极于无涯。",
            "遐迩都包括，纵横悉指挥。",
            "井田方奕奕，兵甲正累累。",
            "易之以阡陌，画之以郊畿。",
            "销之以锋镝，焚之以书诗。",
            "罢侯以置守，强干而弱枝。",
            "重兵栖上郡，长城堑边陲。",
            "自谓盘石固，万世无已而。",
            "回天于指掌，割地于阶墀。",
            "视人若蝼蚁，用财如沙泥。",
            "阿房宫未毕，祖龙车至戏。",
            "骊山卒未放，陈涉兵自蕲。",
            "灞上心非浅，鸿门气正滋。",
            "咸阳起烟焰，南郑奋熊罴。",
            "人鬼同交错，风云共惨凄。",
            "项强刘未胜，得鹿莫知谁。",
            "约法三章在，收兵五国随。",
            "庙堂成筭重，帷幄坐筹奇。",
            "广武貔貅怒，鸿沟虎豺饥。",
            "荥阳留纪信，垓下别虞姬。",
            "三杰才方展，千年运正熙。",
            "山川旧形胜，日月新光辉。",
            "正朔承三统，车书混四维。",
            "方隅无割据，穷僻有羁縻。",
            "后族争行日，军分南北司。",
            "当时无佐命，何以救颠隮。",
            "百战方全日，长兵震天垂。",
            "岂知巫蛊事，祸起刘屈牦。",
            "冢宰司衡日，重明正渺弥。",
            "见危能致命，无忝寄孤遗。",
            "剧贼欺孤日，行同狐与狸。",
            "宫中凌寡妇，殿上逐婴儿。",
            "龙战知何所，冰坚正在兹。",
            "溃堤虽患水，御水敢忘堤。",
            "东汉重晞日，昆阳屋瓦飞。",
            "幽忧新室鬼，狼籍渐台尸。",
            "鄗邑追隆准，新安扫赤眉。",
            "再逢火德王，复覩汉官仪。",
            "窦邓缘中馈，阎梁挟牝鸡。",
            "经何功殆尽，至董业都糜。",
            "河洛少烟火，京都多蒿蔾。",
            "长天有鸟度，白骨无人悲。",
            "城有隍须复，羊无血可刲。",
            "大厦之将颠，非一木可支。",
            "孟德提先手，仲谋藉世资。",
            "玄德志不遂，竟终于涕洟。",
            "西晋尚清谈，大计悬品题。",
            "妇人执国命，骨肉生疠疵。",
            "二主蒙霜露，五胡犯鼎彝。",
            "世无管夷吾，令人重歔欷。",
            "广陌羌尘合，中州胡马嘶。",
            "龙光射牛斗，日影化虹蜺。",
            "辟草来洛汭，垦田趋江湄。",
            "二百有四年，方驾而并驰。",
            "东晋分南尾，时或产灵芝。",
            "凡经五改命，至陈卒昌隋。",
            "国破西风暮，城荒春草萋。",
            "长江空满目，行客浪沾衣。",
            "後魏开北首，孝文几缉绥。",
            "河阴旋有变，国分为东西。",
            "尔朱夺高氏，宇文灭北齐。",
            "及隋始并陈，四海为藩篱。",
            "泛汴公私匮，征辽士卒疲。",
            "有身皆厌苦，无口不嗟咨。",
            "处处称年号，人人思乱离。",
            "中原未有主，谁识非鹿麋。",
            "千一难知日，天人相与期。",
            "龙腾则云霭，虎步则风凄。",
            "母后专朝日，相仍紊宫闱。",
            "可嗟桓彦范，不杀武三思。",
            "绣岭喧歌舞，渔阳动鼓鼙。",
            "太平其可傲，徒罪一杨妃。",
            "剑阁离天日，潼关漏虎貔。",
            "两京皆覆没，九庙咸倾欹。",
            "乐极则悲至，恩交则害携。",
            "事无可柰何，举目谁与比。",
            "自此藩方盛，都无臣子祗。",
            "恃功而不朝，讨贼以为词。",
            "各拥部兵盛，谁怜王室卑。",
            "邀朝廷姑息，观社稷安危。",
            "攻取非君命，诛求本自肥。",
            "乘舆时播越，扈从或参差。",
            "尾大知难运，鞭长岂易麾。",
            "长奸忧必至，养虎害终贻。",
            "国步何颠沛，君心空忸怩。",
            "时来花烂漫，势去叶离披。",
            "十姓分中夏，五家递通逵。",
            "徒明星有烂，但东方未晞。",
            "纔返长芦镇，旋驱胡柳陂。",
            "绛霄兵自取，玄武火何痴。",
            "中渡降堪罪，栾城死可嗤。",
            "太原朝见入，刘子夕闻啼。",
            "事体重重别，人情旋旋移。",
            "弃灰犹隠火，朽骨尚称龟。",
            "谲诈多阴中，艰忧常自罹。",
            "挠防肤革易，患救腹心迟。",
            "语祸不旋踵，言伤浪噬脐。",
            "欲升还陨落，将坠却扶持。",
            "瞑眩人皆恶，康宁世共晞。",
            "须能蠲重疾，始可谓良医。",
            "久废田硗确，难行路险巇。",
            "不逄真主出，何以见施为。",
            "家国邅迍极，君臣际会稀。",
            "上天生假手，我宋遂开基。",
            "睿筭随方设，群豪引领归。",
            "迄今百余载，兵革民不知。",
            "成败须归命，兴亡自系时。",
            "天机不常设，国手无常施。",
            "往事都陈迹，前书略可依。",
            "比观之博弈，不差乎毫厘。",
            "消长天旋运，阴阳道范围。",
            "吉凶人变化，动静事枢机。",
            "疾走者先颠，迟茂者後萎。",
            "与其交受害，不若两忘之。",
            "求鱼必以筌，获兔必以罤。",
            "得之不能忘，羊质而虎皮。",
            "道大闻老子，才难语仲尼。",
            "造形能自悟，当局岂忧迷。",
            "黑白焉能浼，死生奚足猗。",
            "应机如破的，迎刃不容丝。",
            "勿讶傍人笑，休防冷眼窥。",
            "既能通妙用，何必患多岐。",
            "同道道亦得，先天天弗违。",
            "穷理以尽性，放言而遣辞。",
            "视外方知简，听余始识希。",
            "大羹无以和，玄酒莫能漓。",
            "上兵不可伐，巧历不可推。",
            "善言不可道，逸驾不可追。",
            "兄弟专乎爱，父子主于慈。",
            "天下亦可授，此着不可私。"
        ],
        "tags": [
            "长江"
        ],
        "title": "观棋大吟",
        "id": "61075103-f9df-48c5-bd4b-a5ead8a39843"
    },
    {
        "author": "邵雍",
        "paragraphs": [
            "风软玉溪腾醉骑，花繁石窟漾歌舟。",
            "相望咫尺仙凡隔，不得同陪三月游。"
        ],
        "title": "过温寄巩县宰吴秘丞",
        "id": "db89a2be-2fe1-4e5a-9427-10c6ab924af2"
    },
    {
        "author": "邵雍",
        "paragraphs": [
            "履道坊南竹径修，绿杨阴里水分流。",
            "众贤买得澄心景，独我居为养志秋。",
            "若比陈门成已僣，苟陪颜巷亦堪忧。",
            "无端风雨虽狂暴，不信能凌沈隠侯。"
        ],
        "title": "新居成呈刘君玉殿院",
        "id": "ccf9aa3b-d8a0-4eed-b582-3ab2d3d5dc18"
    },
    {
        "author": "邵雍",
        "paragraphs": [
            "洛阳自为都，二千有余年。",
            "举步图籍中，开目今古间。",
            "西北岌宫殿，东南倾山川。",
            "照人伊洛清，迎门嵩少寒。",
            "水竹最佳处，履道之南偏。",
            "下有幽人室，一径通柴关。",
            "蓬蒿隠其居，藜藿品其飡。",
            "上亲下妻子，厚薄随其缘。",
            "人虽不堪忧，己亦不改安。",
            "阅史悟兴亡，探经得根源。",
            "有客谓予曰，子独不通权。",
            "清朝能用才，圣主正求贤。",
            "道德与仁义，不徒为空言。",
            "功业贵及时，何不求美官。",
            "上食天子禄，下拯苍生残。",
            "通衢张大第，负郭广良田。",
            "朱门烂金紫，青楼繁管弦。",
            "外廐列肥骏，後庭罗纤妍。",
            "入则坐虚堂，出则乘华轩。",
            "冠剑何烨烨，气体自舒闲。",
            "高谈天下事，广坐生晴烟。",
            "人莫敢仰视，屏息候其颜。",
            "此所谓男子，志可得而观。",
            "又何必自苦，形容若枯鳣。",
            "道古人行事，拾前世遗编。",
            "而临水一沟，而爱竹数竿。",
            "此所谓匹夫，节何足而攀。",
            "予敢对客曰，事有难其诠。",
            "身非好敝缊，口非恶珍膻。",
            "岂不知系匏，而固辞执鞭。",
            "盖惧观朵颐，敢忘贲丘园。",
            "深极有层波，峻极有层巅。",
            "履之若平地，此非人所艰。",
            "贫贱人所苦，富贵人所迁。",
            "处之若无事，此诚人所难。",
            "进行己之道，退养己之全。",
            "既未之易地，胡为乎不坚。",
            "敢谓客之说，曾无所取焉。",
            "猗嗟乎玉兮，产之于荆山。",
            "和氏虽云知，楚国未为然。",
            "污隆道屈伸，进退时後先。",
            "苟不循此理，玉毁谁之愆。",
            "道之未行兮，其命也在天。",
            "近日游三城，薄言尚盘桓。",
            "当世之名卿，加等为之延。",
            "或清夜论道，或後池漾船。",
            "数夕文酒会，有无涯之欢。",
            "十月初寒外，万叶清霜前。",
            "归来到环堵，竹窗睛醉眠。",
            "仰谢君子知，代书成此篇。"
        ],
        "title": "寄谢三城太守韩子华舍人",
        "id": "e10e3e51-d9a3-4ed9-82d7-aed8bd975263"
    },
    {
        "author": "邵雍",
        "paragraphs": [
            "及正四十六，老去耻无才。",
            "残腊方回律，新春又起灰。",
            "非唯忘利禄，况复外形骸。",
            "白发已过半，光阴任自催。"
        ],
        "title": "依韵和张元伯职方岁除",
        "id": "cc30724f-2034-4727-a0a1-0b9e7377f893"
    },
    {
        "author": "邵雍",
        "paragraphs": [
            "堂堂大府来新酒，密密小园开好花。",
            "此日饮之红树下，还惊不称野人家。"
        ],
        "title": "谢郑守王密学惠酒",
        "id": "265f8727-e202-4785-b61a-b0c5221a86aa"
    },
    {
        "author": "邵雍",
        "paragraphs": [
            "小隠园中百本花，各随红紫发新芽。",
            "东君见借阳和力，不减公侯富贵家。"
        ],
        "title": "小园逢春",
        "id": "abbe2973-0b9a-4812-9e77-3bfeb1656327"
    },
    {
        "author": "邵雍",
        "paragraphs": [
            "清淡晓凝霜，宜乎殿颢商。",
            "自知能洁白，谁念独芬芳。",
            "岂为琼无艳，还惊雪有香。",
            "素英浮玉液，一色混瑶觞。"
        ],
        "title": "和张二少卿丈白菊",
        "id": "b7a2acfc-f386-4a64-a09d-7cd3d9ece6a6"
    },
    {
        "author": "邵雍",
        "paragraphs": [
            "我本行年四十五，生男方始为人父。",
            "鞠育教诲诚在我，寿夭贤愚系于汝。",
            "我若寿命七十岁，眼前见汝二十五。",
            "我欲愿汝成大贤，未知天意肯从否。"
        ],
        "title": "生男吟",
        "id": "12e11871-9ef7-4ae2-8c61-96fe69646db4"
    },
    {
        "author": "邵雍",
        "paragraphs": [
            "平生如仕官，随分在风波。",
            "所损无纪极，所得能几何。",
            "既乖经世虑，尚可全天和。",
            "罇中有酒时，且饮复且歌。"
        ],
        "title": "闲吟四首  其一",
        "id": "eaed0f01-7779-4f59-84fd-cc2856bc511a"
    },
    {
        "author": "邵雍",
        "paragraphs": [
            "予年四十七，已甫知命路。",
            "岂意天不绝，生男始为父。",
            "且免散琴书，敢望大门户。",
            "万事尽如此，何用过忧惧。"
        ],
        "title": "闲吟四首  其二",
        "id": "33137d16-f455-4fe2-a7ef-438877eda414"
    },
    {
        "author": "邵雍",
        "paragraphs": [
            "居洛八九载，投心唯二三。",
            "相逢各白首，共坐多清谈。",
            "人事已默定，世情曾久谙。",
            "酒行勿相逼，徐得奉醺酣。"
        ],
        "title": "闲吟四首  其三",
        "id": "b302621a-50a7-4c80-966b-411a8a219bc0"
    },
    {
        "author": "邵雍",
        "paragraphs": [
            "欲有一瓢乐，曾无二顷田。",
            "丹诚未贯日，白发已华颠。",
            "云意寒尤淡，松心老益坚。",
            "年来踈懒甚，时忆旧林泉。"
        ],
        "title": "闲吟四首  其四",
        "id": "f2b12f77-c6f7-4bbf-b729-aeb93369cc0f"
    },
    {
        "author": "邵雍",
        "paragraphs": [
            "当年曾任青春客，今日重来白雪翁。",
            "今日当年已一世，几多兴替在其中。"
        ],
        "title": "和张少卿丈再到洛阳",
        "id": "9912f60e-0a1d-46c7-85e5-79dcc708d1d5"
    },
    {
        "author": "邵雍",
        "paragraphs": [
            "高竹百余挺，固知为予生。",
            "忽忽有所得，时时闲遶行。",
            "自信或未至，自知或未明。",
            "窃比于古人，不能无愧情。"
        ],
        "title": "高竹八首  其一",
        "id": "3366c3d9-5830-4a28-8c8a-d696d901a828"
    },
    {
        "author": "邵雍",
        "paragraphs": [
            "高竹临清沟，轩小亦且幽。",
            "光阴虽属夏，风露已惊秋。",
            "月色林间出，泉声砌下流。",
            "谁知此夜情，邈矣不能收。"
        ],
        "title": "高竹八首  其二",
        "id": "ca56bfce-bc8b-4276-81a0-84bdb186352f"
    },
    {
        "author": "邵雍",
        "paragraphs": [
            "高竹已可爱，况在垂杨下。",
            "幽人无轩冕，得此自可诧。",
            "枉尺既不能，括囊又何谢。",
            "贾生若知此，恸哭亦自罢。"
        ],
        "title": "高竹八首  其三",
        "id": "7e741c51-a010-4255-87d5-2947cc867e6b"
    },
    {
        "author": "邵雍",
        "paragraphs": [
            "高竹碧相倚，自能发余清。",
            "时时微风来，万叶同一声。",
            "道污得夷理，物虚含远情。",
            "阶前闲步人，意思何清平。"
        ],
        "title": "高竹八首  其四",
        "id": "cb35a904-4a52-4780-9246-670421b46ac6"
    },
    {
        "author": "邵雍",
        "paragraphs": [
            "高竹如碧幢，翠柳苦低盖。",
            "幽人有轩榻，日夜与之对。",
            "宇静觉神开，景闲喜真会。",
            "与其丧吾真，孰若从吾爱。"
        ],
        "title": "高竹八首  其五",
        "id": "74d05389-f794-47a8-b7d2-209d32e1a01c"
    },
    {
        "author": "邵雍",
        "paragraphs": [
            "高竹杂高梧，还惊秋节初。",
            "晚凉尤可喜，旧帙亦宜舒。",
            "池阁轻风里，园林晚景余。",
            "人生有此乐，何必较锱铢。"
        ],
        "title": "高竹八首  其六",
        "id": "faeb596a-a490-4e5e-8de4-96efead4e40a"
    },
    {
        "author": "邵雍",
        "paragraphs": [
            "高竹数十尺，仍在高花上。",
            "柴门昼不开，青碧日相向。",
            "非止身休逸，是亦心夷旷。",
            "能知闲之乐，自可敌卿相。"
        ],
        "title": "高竹八首  其七",
        "id": "d6b8061b-2aa5-4f0d-95c2-8f6cac6329c3"
    },
    {
        "author": "邵雍",
        "paragraphs": [
            "高竹逾冬青，四月方易叶。",
            "抽萌如止戈，解箨若脱甲。",
            "修静信可爱，遶行不知匝。",
            "嗟哉凡草木，徒自费锄锸。"
        ],
        "title": "高竹八首  其八",
        "id": "2d116e39-acca-4810-aba8-155c65844c11"
    },
    {
        "author": "邵雍",
        "paragraphs": [
            "二都相去四百里，中有名园属宋家。",
            "古木参天罗剑戟，长藤垂地走龙蛇。",
            "我来游日逢秋杪，君为开筵对晚花。",
            "饮散竹轩微雨後，凌晨归路起楼鸦。"
        ],
        "title": "秋日饮郑州宋园示管城簿周正叔",
        "id": "02bfff22-5e15-43ff-8c84-7a7c7ff2a121"
    },
    {
        "author": "邵雍",
        "paragraphs": [
            "故国逢佳节，登临但可悲。",
            "山川一梦外，风月十年期。",
            "白发飘新鬓，黄花遶旧篱。",
            "乡人应笑我，昼锦是男儿。"
        ],
        "title": "重阳日再到共城百源故居",
        "id": "aa64392d-b530-4048-a1bd-e2d630e44978"
    },
    {
        "author": "邵雍",
        "paragraphs": [
            "吾祖道何光，二南分一方。",
            "开周为太保，封陕辅成王。",
            "岁月装辽邈，山川造渺茫。",
            "世孙虽不肖，犹解忆甘棠。"
        ],
        "title": "过陕",
        "id": "e95d4fd0-1cc5-4899-843d-d01e1b1cf974"
    },
    {
        "author": "邵雍",
        "paragraphs": [
            "谁言为利多于害，我谓长浑未始清。",
            "西至昆仑东至海，其间多少不平声。"
        ],
        "title": "题黄河",
        "id": "87ab2c2b-b176-495a-b3c7-da54af3ea629"
    },
    {
        "author": "邵雍",
        "paragraphs": [
            "禁密因离乱，机闲为太平。",
            "山河虽设险，道德岂容争。",
            "不究千一义，空传百二名。",
            "遐方久无外，何复用鸡鸣。"
        ],
        "title": "过潼关",
        "id": "b7d3e534-e7be-4924-892d-a784b08f4469"
    },
    {
        "author": "邵雍",
        "paragraphs": [
            "域中有五岳，国家谨时祀。",
            "华岳居其一，作镇雄西裔。",
            "唐号金天王，今封顺圣帝。",
            "吁咈哉若神，僣窃同天地。"
        ],
        "tags": [
            "华山"
        ],
        "title": "题华山",
        "id": "9f1f5329-0db8-4ca0-b5dd-4aad8521f42d"
    },
    {
        "author": "邵雍",
        "paragraphs": [
            "天宝初六载，作宫于温泉。",
            "明皇与妃子，自此岁幸焉。",
            "紫阁清风里，崇峦皓月前。",
            "柰何双石瓮，香溜尚涓涓。"
        ],
        "title": "宿华清宫",
        "id": "f5b92255-b294-4a4a-948e-5f358b924942"
    },
    {
        "author": "邵雍",
        "paragraphs": [
            "绣岭岌层峦，岧嶤十九盘。",
            "微微经雨後，杳杳出云端。",
            "往事金舆远，遗踪玉像残。",
            "至今临渭水，依旧见长安。"
        ],
        "title": "登朝元阁",
        "id": "0b93b810-2722-4790-a8e8-5040a3d7f5bf"
    },
    {
        "author": "邵雍",
        "paragraphs": [
            "长安道上何沾巾，古时道行今时人。",
            "不知寒暑与朝暮，车轮马迹常辚辚。",
            "自是此土亦辛苦，雨作泥兮风为尘。",
            "泥尘返复不知数，大雨大风无出门。"
        ],
        "title": "长安道路作",
        "id": "7f1407df-dabd-40c2-9aef-03dbbf5612ab"
    },
    {
        "author": "邵雍",
        "paragraphs": [
            "灭项兴刘如覆手，绝秦昌汉若更棊。",
            "卷舒天下坐筹日，锻炼心源辟谷时。",
            "黄石公传皆是用，赤松子伴更何为。",
            "如君才业求其比，今古相望不记谁。"
        ],
        "title": "题留侯庙",
        "id": "a1d0e512-0a62-45e1-ab34-dfa52715301a"
    },
    {
        "author": "邵雍",
        "paragraphs": [
            "一身作乱宜从戮，三族全夷似少恩。",
            "汉道是时初杂霸，萧何王佐殆非尊。"
        ],
        "title": "题淮阴侯庙十首  其一",
        "id": "40711d1f-646a-4a7a-a70f-7dc6b7f89d9b"
    },
    {
        "author": "邵雍",
        "paragraphs": [
            "据立大功非不智，复贪王爵似专愚。",
            "造成四百年炎汉，纔得安宁反受诛。"
        ],
        "title": "题淮阴侯庙十首  其二",
        "id": "b11cc8d4-6fee-4375-9c0e-98de8494934c"
    },
    {
        "author": "邵雍",
        "paragraphs": [
            "生身既得逢真主，立事何须作假王。",
            "谁谓祸阶从此始，不宜回首怨高皇。"
        ],
        "title": "题淮阴侯庙十首  其三",
        "id": "793dfdb4-e6f5-424a-aa73-f41b50f1c0d8"
    },
    {
        "author": "邵雍",
        "paragraphs": [
            "一时韩信为良犬，千古萧何作霸臣。",
            "彼此并干名教罪，罪犹不逮谓斯人。"
        ],
        "title": "题淮阴侯庙十首  其四",
        "id": "fc96f1e3-4814-49da-b282-27ce6982596d"
    },
    {
        "author": "邵雍",
        "paragraphs": [
            "韩信事刘元不叛，萧何惑汉竟生疑。",
            "当初若听蒯通语，高祖功名未可知。"
        ],
        "title": "题淮阴侯庙十首  其五",
        "id": "fdd394c7-3e47-41d6-9114-d5b895a51fa4"
    },
    {
        "author": "邵雍",
        "paragraphs": [
            "虽则有才兼有智，存亡是退处非真。",
            "五湖依旧烟波在，范蠡无人继後尘。"
        ],
        "title": "题淮阴侯庙十首  其六",
        "id": "d691c752-7fd1-4103-8afa-c3165f2590e7"
    },
    {
        "author": "邵雍",
        "paragraphs": [
            "若非韩信难除项，不得萧何莫制韩。",
            "天下须知无一手，苟非高祖用萧难。"
        ],
        "title": "题淮阴侯庙十首  其七",
        "id": "c889aedd-e510-48a8-af8f-c4bb60435b4d"
    },
    {
        "author": "邵雍",
        "paragraphs": [
            "汉家基定议功勋，异姓封王有五人。",
            "不似淮阴最雄杰，敢教根固又生秦。"
        ],
        "title": "题淮阴侯庙十首  其八",
        "id": "0111614a-6d52-4455-b122-2d433fa4c5df"
    },
    {
        "author": "邵雍",
        "paragraphs": [
            "韩信恃功前虑寡，汉皇负德尚权安。",
            "幽囚必欲擒来斩，固要加诸甚不难。"
        ],
        "title": "题淮阴侯庙十首  其九",
        "id": "6ac487b6-a705-4c72-804d-ebeb56e46998"
    },
    {
        "author": "邵雍",
        "paragraphs": [
            "若履暴荣须暴辱，既经多喜必多忧。",
            "功成能让封王印，世世长为列土侯。"
        ],
        "title": "题淮阴侯庙十首  其一○",
        "id": "02706f4a-9270-4287-b53d-ee9a72884402"
    },
    {
        "author": "邵雍",
        "paragraphs": [
            "杨柳垂青带，风动如飞盖。",
            "危楼思不穷，尽日闲相对。",
            "鸟去林自空，云移山不碍。",
            "情随双燕还，意与孤鸿会。",
            "晚角时断续，层崖递明晦。",
            "残阳挂踈红，远水生微濑。",
            "塞目烟岑密，都城若天外。",
            "如何久客心，东望凭栏杀。"
        ],
        "title": "凤州郡楼上书所见",
        "id": "dd67be7c-c78b-4bb5-8c66-55da479c07b6"
    },
    {
        "author": "邵雍",
        "paragraphs": [
            "欢聚九十日，回首都如梦。",
            "明月与清江，东轩又难共。"
        ],
        "title": "自凤州还至秦川驿寄守倅薛姚二君",
        "id": "f68c013a-7d3b-49e1-9ac1-061ae1a7b9eb"
    },
    {
        "author": "邵雍",
        "paragraphs": [
            "洛城雪片大如手，炉中无火樽无酒。",
            "凌晨有人来打门，言送西台诗一首。"
        ],
        "title": "谢西台张元伯雪中送诗",
        "id": "56de772d-ec0b-4d5e-bac1-580baf6474f3"
    },
    {
        "author": "邵雍",
        "paragraphs": [
            "人间仕宦几千里，堂上亲闱别两重。",
            "须念鹏飞从此始，方今路险善求容。"
        ],
        "title": "送猗氏张主簿",
        "id": "6f6e60e0-36dd-4503-a914-8ac1318c821d"
    },
    {
        "author": "邵雍",
        "paragraphs": [
            "蘧瑗知非日，宣尼读易年。",
            "人情止于是，天意岂徒然。",
            "立事情尤倦，思山兴益坚。",
            "谁能同此志，相伴老伊川。"
        ],
        "title": "新正吟",
        "id": "1b24db20-7464-4fee-9399-b4291f1b15ef"
    },
    {
        "author": "邵雍",
        "paragraphs": [
            "五岭梅花迎腊开，三川正月赏寒梅。",
            "相去万里先一月，始知春色从南来。",
            "何人妙曲传羌笛，尽日清香落酒杯。",
            "料得天涯未归客，也应临此重徘徊。"
        ],
        "title": "春游五首  其一",
        "id": "ea51afd9-14f1-4668-96ee-753a2bcf3401"
    },
    {
        "author": "邵雍",
        "paragraphs": [
            "洛城春色浩无涯，春色城东又复嘉。",
            "风力缓摇千树柳，水光轻荡半川花。",
            "烟晴翡翠飞平岸，日暖鸳鸯下浅沙。",
            "不见君王西幸久，游人但感鬓空华。"
        ],
        "title": "春游五首  其二",
        "id": "db23947f-d024-45e0-b404-75b04d3188a8"
    },
    {
        "author": "邵雍",
        "paragraphs": [
            "二月方当烂漫时，翠华未幸春无依。",
            "绿杨阴里寻芳遍，红杏香中带醉归。",
            "数片落花蝴蝶趁，一竿斜日流莺啼。",
            "清樽有酒慈亲乐，犹得阶前戏彩衣。"
        ],
        "title": "春游五首  其三",
        "id": "9059b74f-49ac-4918-9c3e-52db8211b2ec"
    },
    {
        "author": "邵雍",
        "paragraphs": [
            "人间佳节唯寒食，天下名园重洛阳。",
            "金谷暖横宫殿碧，铜驼睛合绮罗光。",
            "桥边杨柳细垂地，花外秋千半出墙。",
            "白马蹄轻草如剪，烂游于此十年强。"
        ],
        "title": "春游五首  其四",
        "id": "c1a17c10-b444-468f-a083-cdaff818bc0d"
    },
    {
        "author": "邵雍",
        "paragraphs": [
            "三月牡丹方盛开，鼓声多处是亭台。",
            "车中游女自笑语，楼下看人闲往来。",
            "积翠波光摇帐幄，上阳花气扑樽罍。",
            "西都风气所宜者，草木空妖谁复哀。"
        ],
        "title": "春游五首  其五",
        "id": "89659c22-7844-4059-9dba-331a69581558"
    },
    {
        "author": "邵雍",
        "paragraphs": [
            "竹庭睡起闲隠几，悠悠夏日光景长。",
            "莺方引雏教嫩舌，杏正垂实装轻黄。",
            "雨滴幽梦时断续，风翻远思还飞扬。",
            "小渠弄水绿阴密，回首又且数日强。"
        ],
        "title": "竹庭睡起",
        "id": "aaab625a-2114-423e-94e1-b623c9553384"
    },
    {
        "author": "邵雍",
        "paragraphs": [
            "七月芙蕖正烂开，东南园近日徘徊。",
            "有时风向池心过，无限香从水面来。",
            "罨画溪深方误入，洞庭湖晚未成回。",
            "坐来一霎萧萧雨，又送新凉到酒杯。"
        ],
        "tags": [
            "洞庭湖"
        ],
        "title": "秋游六首  其一",
        "id": "14af8ac1-90cf-4fd4-b0c4-179514444ed1"
    },
    {
        "author": "邵雍",
        "paragraphs": [
            "先秋颢气已潜生，洛邑方知节候平。",
            "庭院乍凉入共喜，园林经雨气尤清。",
            "回舟伊水风微溜，缓辔天津月正明。",
            "自有皋夔分圣念，好将诗酒乐升平。"
        ],
        "title": "秋游六首  其二",
        "id": "7f49cfd6-1948-4df1-a364-c0ca1bbac2df"
    },
    {
        "author": "邵雍",
        "paragraphs": [
            "八月光阴未甚凄，松亭竹榭尤为宜。",
            "况当昼夜初停处，正是炎凉得所时。",
            "明月入怀如有意，好风迎面似相知。",
            "闲人歌咏自怡悦，不管朝廷不采诗。"
        ],
        "title": "秋游六首  其三",
        "id": "ccc2ec01-c329-4895-96e9-9d89343b5994"
    },
    {
        "author": "邵雍",
        "paragraphs": [
            "家住南城水竹涯，乘秋行乐未尝亏。",
            "轻寒气候我自爱，半醉光阴人莫知。",
            "信马天街微雨後，凭栏僧阁晚晴时。",
            "十年美景追寻遍，好向风前摘白髭。"
        ],
        "title": "秋游六首  其四",
        "id": "ce999ee7-628d-4da9-b036-12a2d4d7d8f2"
    },
    {
        "author": "邵雍",
        "paragraphs": [
            "九月风光虽已暮，中州景物未全衰。",
            "眼观秋色千万里，手把黄花三两枝。",
            "美酒易消闲岁月，青铜休照老容仪。",
            "若言必使他人信，沥尽丹诚谁肯知。"
        ],
        "title": "秋游六首  其五",
        "id": "3389050d-b581-4499-8a40-929e8065ffab"
    },
    {
        "author": "邵雍",
        "paragraphs": [
            "霜天寥落思无穷，不奈楼高逼望中。",
            "四面溪山徒满目，九秋宫殿自危空。",
            "云横远峤千寻直，霞乱斜阳数缕红。",
            "无限伤情言不到，共谁开口向西风。"
        ],
        "title": "秋游六首  其六",
        "id": "4db4eaa1-a88d-427c-b07b-d4fcb2983f94"
    },
    {
        "author": "邵雍",
        "paragraphs": [
            "鸟声乱昼林，为谁苦驱逼。",
            "虫声乱夜庭，为谁苦劳役。",
            "嗟哉彼何短，一槩无休息。",
            "借问此何长，两能忘语默。"
        ],
        "title": "秋日即事",
        "id": "9929c8dc-7905-4b34-ae5b-cfba936d8caa"
    },
    {
        "author": "邵雍",
        "paragraphs": [
            "十舍到商颜，虽遥不甚艰。",
            "东西遡洛水，表里看秦山。",
            "身在烟霞外，心存人子间。",
            "庭闱况非远，自可指期还。"
        ],
        "title": "商山道中作",
        "id": "ea113e36-3fef-4da9-9b63-44f4e04c6773"
    },
    {
        "author": "邵雍",
        "paragraphs": [
            "只应王母专轻巧，剪碎天边乱白云。",
            "无限清香与清艳，樽前饫享尽输君。"
        ],
        "title": "和商洛章子厚长官早梅  其一",
        "id": "43f89d1c-e310-41a8-8525-87497cea2d35"
    },
    {
        "author": "邵雍",
        "paragraphs": [
            "梅覆春溪水遶山，梅花烂漫水潺湲。",
            "南秦地暖开仍早，比至春初已数番。"
        ],
        "title": "和商洛章子厚长官早梅  其二",
        "id": "02b03e42-3cf1-4ac4-b77e-41394a882be3"
    },
    {
        "author": "邵雍",
        "paragraphs": [
            "群芳万品递相催，若说高标独有梅。",
            "会得东君无别意，为怜清淡使先开。"
        ],
        "title": "和商洛章子厚长官早梅  其三",
        "id": "b5b7da05-6841-4231-a185-e80e535513af"
    },
    {
        "author": "邵雍",
        "paragraphs": [
            "霜扶清格高高起，风驾寒香远远留。",
            "太守多情客多感，金樽倒尽是良筹。"
        ],
        "title": "和商洛章子厚长官早梅  其四",
        "id": "98df7887-a831-4389-a0aa-e6efa74d5c85"
    },
    {
        "author": "邵雍",
        "paragraphs": [
            "残火昏灯夜正沉，默思前事拥寒衾。",
            "霜天皎月虽千里，不抵伤时一寸心。"
        ],
        "title": "商山旅中作",
        "id": "17cd4223-fbe9-4313-bd4f-d6e474565d5e"
    },
    {
        "author": "邵雍",
        "paragraphs": [
            "山南地似岭南温，腊月梅开已浃辰。",
            "耻与百花争俗态，独殊群艳占先春。",
            "角中飘去凄于骨，笛里吹来妙入神。",
            "秀额妆残黏素粉，画梁歌暖起轻尘。",
            "宰君惜艳献州牧，太守分香及野人。",
            "手把数枝重叠嗅，忍教芳酒不濡唇。"
        ],
        "title": "和商守宋郎中早梅",
        "id": "75fbdc17-f8b1-4228-890e-ea09ede0085e"
    },
    {
        "author": "邵雍",
        "paragraphs": [
            "为人虽未有前知，富贵功名岂力为。",
            "涤荡襟怀须是酒，优游情思莫如诗。",
            "况当水竹云山地，忍负风花雪月期。",
            "男子雄图存用舍，不开眉笑待何时。"
        ],
        "title": "和人放怀",
        "id": "b80390c6-a4d2-4207-bed1-25ec2f36e466"
    },
    {
        "author": "邵雍",
        "paragraphs": [
            "西楼赏雪眼偏明，次第身疑在水晶。",
            "千片万片巧妆地，半舞半飞斜犯楹。",
            "形如玉屑依还碎，体似杨花又更轻。",
            "谁谓天涯有羁客，一般对酒两般情。"
        ],
        "title": "和商守登楼看雪",
        "id": "f77a7fc5-e9d3-4127-a19f-fb7138d166e6"
    },
    {
        "author": "邵雍",
        "paragraphs": [
            "大雪初晴日半曛，高楼何惜上仍频。",
            "数峰𡷾崒剑铓立，一水萦纡冰楼新。",
            "昆岭移归都是玉，天河落後尽成银。",
            "幽人自恨无佳句，景物从来不负人。"
        ],
        "title": "和商守西楼雪霁",
        "id": "ad352256-fb03-4de0-8f59-3b70b4b4074b"
    },
    {
        "author": "邵雍",
        "paragraphs": [
            "残雪已消冰已开，风光渐觉拥楼台。",
            "旅人未遂日边去，春色又从天上来。",
            "况是樽中常有酒，岂堪岭上却无梅。",
            "若非太守金兰契，谁肯倾心重不才。"
        ],
        "title": "和商守雪残登楼",
        "id": "0dc7eb9f-7b38-4b64-8413-9ba3ff7d02eb"
    },
    {
        "author": "邵雍",
        "paragraphs": [
            "雪满群山霜满庭，光寒月碾一轮轻。",
            "羁怀殊少向时乐，皓彩空多此夜明。",
            "竹近帘栊饶碎影，风涵台榭有余清。",
            "恨无好句酬佳景，徒自凄凉梦不成。"
        ],
        "title": "和商守雪霁对月",
        "id": "585c4742-450a-42f8-9fc6-27a70f64ba22"
    },
    {
        "author": "邵雍",
        "paragraphs": [
            "百尺危楼小雪睛，晚来闲望逼人清。",
            "山横暮霭高还下，水隔踈林淡复明。",
            "天际落霞千万缕，风余残角两三声。",
            "此时此景真堪画，只恐丹青笔未精。"
        ],
        "title": "和商守雪霁登楼",
        "id": "ef5749cf-d3c8-49d6-afe4-b8f4a9d6066f"
    },
    {
        "author": "邵雍",
        "paragraphs": [
            "比到明年无数刻，且令芳酒更斟回。",
            "星杓建丑晦将尽，岁箭射人春又来。",
            "不用物情闲作梗，大都心绪已成灰。",
            "浮名更在浮云外，瞬息光阴况便催。"
        ],
        "title": "旅中岁除",
        "id": "3d27e520-3902-4a51-9847-3da50ce78df7"
    },
    {
        "author": "邵雍",
        "paragraphs": [
            "衰躯在旅逢新岁，因感平生鬓易凋。",
            "饮罢襟怀还寂寞，欢余情绪却无聊。",
            "望仙风月晴偏好，抹绿帘栊夜正遥。",
            "对此块然唯土木，降兹未始不魂销。"
        ],
        "title": "和商守新岁",
        "id": "6d75eab0-3510-4acd-921f-1e44c12e779c"
    },
    {
        "author": "邵雍",
        "paragraphs": [
            "四贤当日此盘桓，千百年人尚厚颜。",
            "天下有名难避世，胸中无物漫居山。",
            "事观今古兴亡後，道在君臣进退间。",
            "若藴奇才必奇用，不然须负一生闲。"
        ],
        "title": "追和王常侍登郡楼望山",
        "id": "21368ddb-fd88-45a2-8117-dc84f148930f"
    },
    {
        "author": "邵雍",
        "paragraphs": [
            "强秦失御血横流，天下求君君不有。",
            "正是英雄较逐时，未知鹿入何人手。"
        ],
        "title": "题四皓庙四首  其一",
        "id": "cb7e73a2-6e79-4154-a1db-36222d8f49af"
    },
    {
        "author": "邵雍",
        "paragraphs": [
            "灞上真人既已翔，四人相顾都无语。",
            "徐云天命自有归，不若追踪巢与许。"
        ],
        "title": "题四皓庙四首  其二",
        "id": "e2d9f9fb-37e7-41e2-a507-866e2c640583"
    },
    {
        "author": "邵雍",
        "paragraphs": [
            "汉皇傲物终难屈，太子卑辞方肯出。",
            "虽老犹能成大功，至今高义如星日。"
        ],
        "title": "题四皓庙四首  其三",
        "id": "886383e7-e73e-4135-9615-26d95904d18f"
    },
    {
        "author": "邵雍",
        "paragraphs": [
            "田横入海犹能得，商至长安百里强。",
            "能使四人成美节，始知高祖是真王。"
        ],
        "title": "题四皓庙四首  其四",
        "id": "d04c8516-549e-4895-b12f-c43d59f49044"
    }
]