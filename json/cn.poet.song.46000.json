[
    {
        "author": "苏轼",
        "paragraphs": [
            "灵隠前，天竺後，两涧春淙一灵鹫。",
            "不知水从何处来，跳波赴壑如奔雷。",
            "无情有意两莫测，肯向冷泉亭下相萦回。",
            "我在钱塘六百日，山中暂来不暖席。",
            "今君欲作灵隠居，葛布草屦随僧蔬。",
            "能与冷泉作主一百日，不用二十四考书中书。"
        ],
        "title": "闻林夫当徙灵隠寺寓居戏作灵隠前一首",
        "id": "7a988221-aea2-4033-ae0a-7843473102f9"
    },
    {
        "author": "苏轼",
        "paragraphs": [
            "新苗未没鹤，老叶方翳蝉。",
            "绿渠浸麻水，白板烧松烟。",
            "笑窥有红颊，醉卧皆华颠。",
            "家家机杼鸣，树树梨枣悬。",
            "野无佩犊子，府有骑鹤仙。",
            "观风峤南使，出相山东贤。",
            "渡江吊很石，过岭酌贪泉。",
            "与君步徙倚，望彼修连娟。",
            "愿及南枝谢，早随北雁翩。",
            "归来春酒熟，共看山樱然。"
        ],
        "title": "次韵苏伯固游蜀冈送李孝博奉使岭表",
        "id": "8e6fbd2a-ff36-4b26-8362-7d7b377f3062"
    },
    {
        "author": "苏轼",
        "paragraphs": [
            "我年二十无朋俦，当时四海一子由。",
            "君来扣门如有求，颀然鹤骨清而修。",
            "醉翁遣我从子游，翁如退之蹈轲丘。",
            "尚欲放子出一头，酒醒梦断四十秋。",
            "病鹤不病骨愈虬，惟有我颜老可羞。",
            "醉翁宾客散九州，几人白发还相收。",
            "我如怀祖拙自谋，正作尚书已过优。",
            "君求会稽实良筹，往看万壑争交流。"
        ],
        "title": "送晁美叔发运右司年兄赴阙",
        "id": "985a9dcf-2327-44e6-9654-0f50f28f91f7"
    },
    {
        "author": "苏轼",
        "paragraphs": [
            "寿樽余沥到朋簪，要与郎君语夜深。",
            "敢问阿婆开後阁，井中车辖任浮沉。"
        ],
        "title": "太夫人以无咎生日置酒留余夜归书小诗贺上",
        "id": "6900a7a4-c260-4d97-922b-3280a9f37c1c"
    },
    {
        "author": "苏轼",
        "paragraphs": [
            "饥眼眩东西，诗肠忘早晏。",
            "虽知灯是火，不悟钟非饭。",
            "山僧异漂母，但可供一莞。",
            "何为二十年，记忆作此讪。",
            "斋厨养若人，无益祇贻患。",
            "乃知饭後钟，阇黎盖具眼。"
        ],
        "title": "石塔寺",
        "id": "87363ecd-9593-4eb0-a819-ba9ecfd12158"
    },
    {
        "author": "苏轼",
        "paragraphs": [
            "才名谁似广文寒，月斧云斤琢肺肝。",
            "玄晏一生多卧病，子云三世不迁官。",
            "幽兰空觉香风在，宿草何曾泪叶干。",
            "犹喜诸郎有曹志，文章还复富波澜。"
        ],
        "title": "王文玉挽词",
        "id": "8b579ba4-d445-4d66-9b56-ffb488916dbc"
    },
    {
        "author": "苏轼",
        "paragraphs": [
            "闹里清游借隙光，醉时真境发天藏。",
            "梦回拾得吹来句，十里南风草木香。"
        ],
        "title": "山光寺送客回次芝上人韵咎芝上人游山光寺和芝韵",
        "id": "e0f085db-d24a-43a0-bc0c-bf1dd6244112"
    },
    {
        "author": "苏轼",
        "paragraphs": [
            "二年阅三州，我老不自惜。",
            "团团如磨牛，步步踏陈迹。",
            "岂知世外人，长与鱼鸟逸。",
            "老芝如云月，炯炯时一出。",
            "比年三见之，常若有所适。",
            "逝将走庐阜，计阔道逾密。",
            "吾生如寄耳，出处谁能必。",
            "江南千万峰，何处访子室。"
        ],
        "tags": [
            "庐山"
        ],
        "title": "送芝上人游庐山",
        "id": "7c8e2f5f-750d-4f8c-81a5-e9ffbd2f1158"
    },
    {
        "author": "苏轼",
        "paragraphs": [
            "君为县令元丰中，吏贪功利以病农。",
            "君欲言之路无从，移书谏臣以自通，元丰天子为改容。",
            "我时匹马江西东，问之逆旅言颇同。",
            "老人爱君如刘宠，小儿敬君如鲁恭。",
            "尔来明目达四聪，收拾驵骏冀北空。",
            "君为赤令有古风，政声直入明光宫。",
            "天廐如海养羣龙，并收其子岂不公，白沙何必烦此翁。"
        ],
        "title": "送程德林赴真州",
        "id": "f7fc5a25-8bd7-4359-ae8d-7556d9cca18e"
    },
    {
        "author": "苏轼",
        "paragraphs": [
            "三度别君来，此别真迟暮。",
            "白尽老髭须，明日淮南去。",
            "酒罢月随人，泪湿花如雾。",
            "後夜逐君还，梦绕湖边路。"
        ],
        "tags": [
            "离别",
            "友谊",
            "友人"
        ],
        "title": "古别离送苏伯固",
        "id": "7e61a03f-d047-4e13-bf6d-5c83738cbcbf"
    },
    {
        "author": "苏轼",
        "paragraphs": [
            "深谷下窈窕，高林合扶疏。",
            "美哉新堂成，及此秋风初。",
            "我来适过雨，物至如娱予。",
            "穉竹真可人，霜节已专车。",
            "老槐苦无頼，风花欲填渠。",
            "山鸦争呼号，溪蝉独清虚。",
            "寄怀劳生外，得句幽梦余。",
            "古今正自同，岁月何必书。"
        ],
        "title": "谷林堂",
        "id": "08c941a6-6fe1-41a6-8348-6e9ea8e27e48"
    },
    {
        "author": "苏轼",
        "paragraphs": [
            "露宿泥行草棘中，十年春雨养髯龙。",
            "如今尺五城南杜，欲问东坡学种松。"
        ],
        "title": "予少年颇知种松手植数万株皆中梁柱矣都梁山中见杜舆秀才求学其法戏赠二首  其一",
        "id": "82965429-7367-448c-b810-47c36d429002"
    },
    {
        "author": "苏轼",
        "paragraphs": [
            "君方扫雪收松子，我已开榛得茯苓。",
            "为问何如插杨柳，明年飞絮作浮萍。"
        ],
        "title": "予少年颇知种松手植数万株皆中梁柱矣都梁山中见杜舆秀才求学其法戏赠二首  其二",
        "id": "91efaeb0-ee1b-4db0-aeec-be461bd36ad4"
    },
    {
        "author": "苏轼",
        "paragraphs": [
            "二年三蹑过淮舟，款段还逢马少游。",
            "无事不妨长好饮，着书自要见穷愁。",
            "孤松早偃原非病，倦鸟虽还岂是休。",
            "更欲河边几来往，祇今霜雪已蒙头。"
        ],
        "title": "行宿泗间见徐州张天骥次旧韵",
        "id": "63a17dcb-afea-4999-8119-f650eb315182"
    },
    {
        "author": "苏轼",
        "paragraphs": [
            "幼眇文章宜和寡，峥嵘肝肺亦交难。",
            "未能飞瓦弹清角，肯便投泥戏泼寒。",
            "忽见秋风吹洛水，遥知霜叶满长安。",
            "诗成送与刘夫子，莫遣孙郎帐下看。"
        ],
        "title": "次韵刘景文赠傅羲秀才",
        "id": "053a165e-a903-437a-a368-a81bb2c35d25"
    },
    {
        "author": "苏轼",
        "paragraphs": [
            "菊盏萸囊自古传，长房宁复是臞仙。",
            "应从汉武横汾日，数到刘公戏马年。",
            "对玉山人今老矣，见恒河性故依然。",
            "王郎九日诗千首，今赋黄楼第二篇。"
        ],
        "title": "在彭城日与定国为九日黄楼之会今复以是日相遇于宋凡十五年忧乐出处有不可胜言者而定国学道有得百念灰冷而颜益壮顾予衰病心形俱悴感之作诗",
        "id": "da687449-0ba5-46f7-916e-3cba8035fbce"
    },
    {
        "author": "苏轼",
        "paragraphs": [
            "朝菌无晦朔，蟪蛄疑春秋。",
            "南柯已一世，我眠未转头。",
            "仙人视吾曹，何异蜂蚁稠。",
            "不知蛮触氏，自有两国忧。",
            "我观去来今，未始一念留。",
            "奔驰竟何得，而起无穷羞。",
            "王郎误涉世，屡献久不酬。",
            "黄金散行乐，清诗出穷愁。",
            "俯仰四十年，始知此生浮。",
            "轩裳陈道路，往往儿童收。",
            "封侯起大第，或是君家驺。",
            "似闻负贩人，中有第一流。",
            "炯然径寸珠，藏此百结裘。",
            "意行无车马，倏忽略九州。",
            "邂逅独见之，天与非人谋。",
            "笑我方醉梦，衣冠戏沐猴。",
            "力尽病骐骥，伎穷老伶优。",
            "北山有云根，寸田自可耰。",
            "会当无何乡，同作逍遥游。",
            "归来城郭是，空有累累丘。"
        ],
        "title": "九日次定国韵",
        "id": "3b73870c-6200-4164-88fa-8c9e6eeaa8cf"
    },
    {
        "author": "苏轼",
        "paragraphs": [
            "老身倦马河堤永，踏尽黄榆绿槐影。",
            "荒鸡号月未三更，客梦还家时一顷。",
            "归老江湖无岁月，未填沟壑犹朝请。",
            "黄门殿中奏事罢，诏许来迎先出省。",
            "已飞青盖在河梁，定饷黄封兼赐茗。",
            "远来无物可相赠，一味丰年说淮颍。"
        ],
        "title": "召还至都门先寄子由",
        "id": "d2dd9120-867f-42f5-a334-3d012739f95e"
    },
    {
        "author": "苏轼",
        "paragraphs": [
            "还朝如梦中，双阙眩金碧。",
            "复穿鹓鹭行，强寄麋鹿迹。",
            "劳生苦昼短，展转不能夕。",
            "默坐数更鼓，流水夜自逆。",
            "故人为我谋，此志何由毕。",
            "越吟知听否，谁念病庄舄。"
        ],
        "title": "次韵定国见寄",
        "id": "e04ad3bc-354c-4f7d-b351-952a13382240"
    },
    {
        "author": "苏轼",
        "paragraphs": [
            "归来病鹤记城闉，旧踏松枝雨露新。",
            "半白不羞垂领发，软红犹恋属车尘。",
            "雨收九陌丰登後，日丽三元下降辰。",
            "粗识君王为民意，不才何以助精禋。"
        ],
        "title": "次韵蒋颖叔钱穆父从驾景灵宫二首  其一",
        "id": "7af166b9-10cc-4b96-8cd8-a638bd2a5e56"
    },
    {
        "author": "苏轼",
        "paragraphs": [
            "与君并直记初元，白首还同入禁门。",
            "玉殿齐班容小语，霜廷稽首泫微温。",
            "病贪赐茗浮铜叶，老怯香泉滟宝樽。",
            "回首鹓行有人杰，坐知羌虏是游魂。"
        ],
        "title": "次韵蒋颖叔钱穆父从驾景灵宫二首  其二",
        "id": "b752480a-969b-4a45-ac8a-846b2b8b2f56"
    },
    {
        "author": "苏轼",
        "paragraphs": [
            "楚水别来十载，蜀山望断千重。",
            "毕竟拟为伧父，凭君说与吴侬。"
        ],
        "title": "忆江南寄纯如五首  其一",
        "id": "befd2ac5-29f9-4ecf-b9e3-38ba365e51e8"
    },
    {
        "author": "苏轼",
        "paragraphs": [
            "湖目也堪供眼，木奴自足为生。",
            "若话三吴胜事，不惟千里莼羹。"
        ],
        "title": "忆江南寄纯如五首  其二",
        "id": "ea86a146-7c2f-4a96-af2c-ebc99ddec808"
    },
    {
        "author": "苏轼",
        "paragraphs": [
            "人在画屏中住，客依明月边游。",
            "未卜柴桑旧宅，须乘五湖扁舟。"
        ],
        "title": "忆江南寄纯如五首  其三",
        "id": "b87bcf5d-e936-487b-9e3f-ddfd2029c5d6"
    },
    {
        "author": "苏轼",
        "paragraphs": [
            "生计曾无聚沫，孤踪谩有清风。",
            "治产犹嫌范蠡，携孥颇笑梁鸿。"
        ],
        "title": "忆江南寄纯如五首  其四",
        "id": "a68472d7-6d46-425a-a624-73fbb4131092"
    },
    {
        "author": "苏轼",
        "paragraphs": [
            "弱累已偿俗尽，老身将伴僧居。",
            "未许季鹰高洁，秋风直为鲈鱼。"
        ],
        "title": "忆江南寄纯如五首  其五",
        "id": "69b0c760-77df-4aa4-8c7d-bf45de347c1d"
    },
    {
        "author": "苏轼",
        "paragraphs": [
            "紫潭出玄云，翳我潭中星。",
            "独有潭上月，倒挂紫翠屏。",
            "我老不看书，默坐养此昏花睛。",
            "时时一开眼，见此云月眼自明。",
            "久知世界一泡影，大小真伪何足评。",
            "笑彼三子欧梅苏，无事自作雪羽争。",
            "故将屏砚送两范，要使珠璧栖窗棂。",
            "大范忽长谣，语出月胁令人惊。",
            "小范当继之，说破星心如鸡鸣。",
            "床头复一月，下有风林横。",
            "急送小范家，护此涵星泓。",
            "愿从少陵博一句，山木尽与洪涛倾。"
        ],
        "title": "轼近以月石砚屏献子功中书公复以涵星砚献纯父侍讲子功有诗纯父未也复以月石风林屏赠之谨和子功诗并求纯父数句",
        "id": "b3e3bc6c-001c-4937-a7f9-a3225cc97a1b"
    },
    {
        "author": "苏轼",
        "paragraphs": [
            "月次于房历三星，斗牛不神箕独灵。",
            "簸摇桑榆尽西靡，影落苏子砚与屏。",
            "天工与我两厌事，孰居无事为此形。",
            "与君持橐侍帷幄，同到温室观尧蓂。",
            "自怜太史牛马走，伎等卜祝均倡伶。",
            "欲留衣冠挂神武，便击云水归南溟。",
            "陶泓不称管城沐，醉石可助平泉醒。",
            "故持二物与夫子，欲使妙质留天庭。",
            "但令滋液到枯槁，勿遣光景生晦冥。",
            "上书挂名岂待我，独立自可当雷霆。",
            "我时醉眠风林下，夜与渔火同青荧。",
            "抚物怀人应独叹，作诗寄子谁当听。"
        ],
        "title": "次韵范纯父涵星砚月石风林屏诗",
        "id": "a43daf38-5ec9-4b36-bed7-e0f80726e674"
    },
    {
        "author": "苏轼",
        "paragraphs": [
            "弹冠恨不早，挂冠常苦迟。",
            "盛服每假寐，角阙时伏思。",
            "东门未祖道，西山空拄颐。",
            "逝将江海去，安此麋鹿姿。",
            "要当谋三径，何暇择一枝。",
            "与君几合散，得酒忘醇醨。",
            "君谈似落屑，我饮如弈棋。",
            "居官不任事，造物真见私。",
            "主人独贤劳，金谷方流驰。",
            "行人亦结束，杕杜乃归期。",
            "公卿虽少安，河流正东酾。",
            "我得会稽去，方回良不痴。"
        ],
        "title": "次韵钱穆父会饮",
        "id": "4f37f01a-1da2-4018-8559-f4aeb20eff69"
    },
    {
        "author": "苏轼",
        "paragraphs": [
            "千章杞梓荫云天，樗散谁收老郑虔。",
            "喜气到君浮白里，丰年及我挂冠前。",
            "令严钟鼓三更月，野宿貔貅万灶烟。",
            "太息何人知帝力，归来金帛看頳肩。"
        ],
        "title": "次韵穆父尚书侍祠郊丘瞻望天光退而相庆引满醉吟",
        "id": "4193778a-8930-4217-b5c7-a0fd9c4c55c7"
    },
    {
        "author": "苏轼",
        "paragraphs": [
            "帝出乘昌运，天心予太平。",
            "文章三代继，制作七年成。",
            "大祀干坤合，刚辰日月明。",
            "泰坛朝埽地，魄宝夜垂精。",
            "仰御圆苍盖，环观海岳城。",
            "北流吞朔易，西极落欃枪。",
            "升燎灵光答，回銮瑞雾迎。",
            "需云遍枯槁，解雨达勾萌。",
            "可颂非天德，因箴亦下情。",
            "民言知有酌，帝谓本无声。",
            "富国由崇俭，祈年在好生。",
            "无心斯格物，克己自销兵。",
            "化国安新政，孤臣返旧耕。",
            "还将清庙什，留与野人赓。"
        ],
        "title": "郊祀庆成诗",
        "id": "e9ccd770-143f-4481-aa5c-5d66cbe719b2"
    },
    {
        "author": "苏轼",
        "paragraphs": [
            "三军喜气铄飞花，睡起空惊月在沙。",
            "未集骅骝金騕褭，故残鳷鹊玉横斜。",
            "偶还仗内身如寄，尚忆江南酒可赊。",
            "宣劝不多心自醉，强扶衰白拜君嘉。"
        ],
        "title": "次韵王仲至喜雪御筵",
        "id": "2ea749e2-da51-4514-9b6a-29e6e0b7c90a"
    },
    {
        "author": "苏轼",
        "paragraphs": [
            "谡谡松下风，霭霭陇上云。",
            "聊将窃比我，不堪持寄君。",
            "半生寓轩冕，一笑当琴樽。",
            "良辰饮文字，晤语无由醺。",
            "我有凤鸣枝，背作蛇蚹纹。",
            "月明委静照，心清得奇闻。",
            "当呼玉涧手，一洗羯鼓昏。",
            "请歌南风曲，犹作虞书浑。"
        ],
        "tags": [
            "西湖"
        ],
        "title": "次韵奉和钱穆父蒋颖叔王仲至诗四首 见和西湖月下听琴",
        "id": "38c0252c-91ba-4c7d-afb4-1e9a20b3fb4b"
    },
    {
        "author": "苏轼",
        "paragraphs": [
            "上穷非想亦非非，下与风轮共一痴。",
            "翠羽若知牛有角，空瓶何必井之眉。",
            "还朝暂接鹓鸾翼，谢病行收麋鹿姿。",
            "记取和诗三益友，他年弭节过仇池。"
        ],
        "title": "次韵奉和钱穆父蒋颖叔王仲至诗四首 见和仇池",
        "id": "11865a53-4d8d-46cd-9bbc-056d0d3411d9"
    },
    {
        "author": "苏轼",
        "paragraphs": [
            "承平苑囿杂耕桑，六圣勤民计虑长。",
            "碧水东流还旧派，紫坛南峙表连冈。",
            "不逢迟日鶑花乱，空想疏林雪月光。",
            "千亩何时躬帝藉，斜阳寂历锁云庄。"
        ],
        "title": "次韵奉和钱穆父蒋颖叔王仲至诗四首 玉津园",
        "id": "8155dec0-796f-4696-a927-5138e153298d"
    },
    {
        "author": "苏轼",
        "paragraphs": [
            "窃脂方纪瑞，布谷未催耕。",
            "鱼沫依苹渚，蜗涎上彩楹。",
            "江湖来梦寐，蓑笠负平生。",
            "琴里思归曲，因君一再行。"
        ],
        "title": "次韵奉和钱穆父蒋颖叔王仲至诗四首 藉田",
        "id": "7790a6a8-6e5f-48c4-a161-c11a23ea84c2"
    },
    {
        "author": "苏轼",
        "paragraphs": [
            "退之仙人也，游戏于斯文。",
            "谈笑出奇伟，鼓舞南海神。",
            "顷者三韩使，几为蛟鳄吞。",
            "归来筑祠宇，要使百贾奔。",
            "我欲迁其庙，下数浮空羣。",
            "移书竟不从，信非磊落人。",
            "公胡为拳拳，系此空中云。",
            "作诗颂其美，何异刻剑痕。",
            "我今已括囊，象在六四坤。"
        ],
        "title": "顷年杨康功使高丽还奏乞立海神庙于板桥仆嫌其地湫隘移书使迁之文登因古庙而新之杨竟不从不知定国何从见此书作诗称道不已仆不能记其云何也次韵答之",
        "id": "58d82d3b-5ddb-4835-b66e-bac4cf556ce4"
    },
    {
        "author": "苏轼",
        "paragraphs": [
            "南山北阙两非真，东颍西湖迹已陈。",
            "季子来归初可喜，老聃新沐定非人。",
            "酒清不醉休休暖，睡稳如禅息息匀。",
            "自笑尘劳余一念，明年同泛越溪春。"
        ],
        "tags": [
            "西湖"
        ],
        "title": "沐浴启圣僧舍与赵德麟邂逅",
        "id": "cc3bd968-e226-453e-ad59-0d2b9e2debe3"
    },
    {
        "author": "苏轼",
        "paragraphs": [
            "已分江湖送此生，会稽行复得岑成。",
            "镜湖席卷八百里，坐啸因君又得名。"
        ],
        "tags": [
            "西湖"
        ],
        "title": "余旧在钱塘伯固开西湖今方请越戏谓伯固可复来开镜湖伯固有诗因次韵",
        "id": "7730586e-35e0-4294-a91c-08b3708fdf35"
    },
    {
        "author": "苏轼",
        "paragraphs": [
            "海石来珠浦，秀色如蛾绿。",
            "坡陀尺寸间，宛转陵峦足。",
            "连娟二华顶，空洞三茅腹。",
            "初疑仇池化，又恐瀛洲蹙。",
            "殷勤峤南使，馈饷扬州牧。",
            "得之喜无寐，与汝交不渎。",
            "盛以高丽盆，藉以文登玉。",
            "幽光先五夜，冷气压三伏。",
            "老人生如寄，茅舍久未卜。",
            "一夫幸可致，千里常相逐。",
            "风流贵公子，窜谪武当谷。",
            "见山应已厌，何事夺所欲。",
            "欲留嗟赵弱，宁许负秦曲。",
            "传观慎勿许，间道归应速。"
        ],
        "title": "仆所藏仇池石希代之宝也王晋卿以小诗借观意在于夺仆不敢不借然以此诗先之",
        "id": "06f74170-d71f-4848-8c63-4317592af95f"
    },
    {
        "author": "苏轼",
        "paragraphs": [
            "一声清跸雾开天，百辟心庄岂貌虔。",
            "回顾惊君珠玉侧，同升愧我粃糠前。",
            "徘徊月色留坛影，缥缈松香泛蜡烟。",
            "莫叹郎潜生白发，圣朝求旧鄙鸢肩。"
        ],
        "title": "次天字韵答岑巌起",
        "id": "c72f0916-7d49-4230-8df3-40b15ddb6abc"
    },
    {
        "author": "苏轼",
        "paragraphs": [
            "道人幽梦晓初还，已觉笙箫下月坛。",
            "风伯前驱清宿雾，祝融骖乘破朝寒。",
            "英姿连璧从多士，妙句锵金和八銮。",
            "已向词臣得颇牧，路人莫作老儒看。"
        ],
        "title": "次韵蒋颖叔二首 扈从景灵宫",
        "id": "8aad50d8-758f-4cd6-86e0-84c9ffafa014"
    },
    {
        "author": "苏轼",
        "paragraphs": [
            "似知金马客，时梦碧鸡坊。",
            "冰雪消残腊，烟波写故乡。",
            "鸣鸾自容与，立马久回翔。",
            "乞与三韩使，新图到乐浪。"
        ],
        "title": "次韵蒋颖叔二首 凝祥池",
        "id": "c6879a2c-991e-4f5d-b4a5-c03be5fb4ab0"
    },
    {
        "author": "苏轼",
        "paragraphs": [
            "天骥德力备，马外龙麟中。",
            "皇天不遣言，兀与图画同。",
            "驽骀饱官粟，未受一洗空。",
            "十驾均一至，何事籋云风。"
        ],
        "title": "和叔盎画马",
        "id": "28484d85-0909-46b7-b696-98e705388baa"
    },
    {
        "author": "苏轼",
        "paragraphs": [
            "相如有家山，缥缈在眉绿。",
            "谁云千里远，寄此一颦足。",
            "平生锦绣肠，早岁藜苋腹。",
            "从教四壁空，未遣两峰蹙。",
            "吾今况衰病，义不忘樵牧。",
            "逝将仇池石，归泝岷山渎。",
            "守子不贪宝，完我无瑕玉。",
            "故人诗相戒，妙语予所伏。",
            "一篇独异论，三占从两卜。",
            "君家画可数，天骥纷相逐。",
            "风鬃掠原野，电尾捎涧谷。",
            "君如许相易，是亦我所欲。",
            "今朝安西守，来听阳关曲。",
            "劝我留此峰，他日来不速。"
        ],
        "title": "王晋卿示诗欲夺海石钱穆父王仲至蒋颖叔皆次韵穆至二公以为不可许独颖叔不然今日颖叔见访亲睹此石之妙遂悔前语仆以为晋卿岂可终闭不予者若能以韩干二散马易之者盖可许也复次前韵",
        "id": "19973dde-bc0b-4d76-8bf9-56bccab34f6b"
    },
    {
        "author": "苏轼",
        "paragraphs": [
            "春冰无真坚，霜叶失故绿。",
            "鷃疑鹏万里，蚿笑夔一足。",
            "二豪争攘袂，先生一捧腹。",
            "明镜既无台，浄瓶何用蹙。",
            "盆山不可隠，画马无由牧。",
            "聊将置庭宇，何必弃沟渎。",
            "焚宝真爱宝，碎玉未忘玉。",
            "久知公子贤，出语耆年伏。",
            "欲观转物妙，故以求马卜。",
            "维摩既复舍，天女还相逐。",
            "授之无尽灯，照此久幽谷。",
            "定心无一物，法乐胜五欲。",
            "三峨吾乡里，万马君部曲。",
            "卧云行归休，破贼见神速。"
        ],
        "title": "轼欲以石易画晋卿难之穆父欲兼取二物颖叔欲焚画碎石乃复次前韵并解二诗之意",
        "id": "57807546-7566-4a14-bf2f-9af19b247e9d"
    },
    {
        "author": "苏轼",
        "paragraphs": [
            "岚熏瘴染却敷腴，笑饮贪泉独继吴。",
            "未欲连车收薏苡，肯教沉网取珊瑚。",
            "不知庾岭三年别，收得曹溪一滴无。",
            "但指庭前双柏石，要予临老识方壶。"
        ],
        "title": "程德孺惠海中柏石兼辱佳篇辄复和谢",
        "id": "3679984d-47e6-4599-9e28-eb6de600e50f"
    },
    {
        "author": "苏轼",
        "paragraphs": [
            "帝城如海欲寻难，肯舍渔舟到杏坛。",
            "剥啄扣君容膝户，巍峨笑我切云冠。",
            "问羊独怪初平在，牧豕应同德曜看。",
            "肯把参同较同异，小窗相对为研丹。"
        ],
        "title": "次秦少游韵赠姚安世",
        "id": "793c47bf-fadb-477b-94c8-16ca96de439e"
    },
    {
        "author": "苏轼",
        "paragraphs": [
            "浮生知几何，仅熟一釜羹。",
            "那于俯仰间，用此委曲情。",
            "自怜无他肠，偶亦得此生。",
            "悬知当去客，中有不亡存。",
            "但恐宿缘重，每为习气昏。",
            "似闻梅子真，近在吴市门。",
            "未能肩拍洪，但欲目击温。",
            "不敢叩门呼，恐作踰垣奔。",
            "且令绍介先，徐以方便论。"
        ],
        "title": "次丹元姚先生韵二首  其一",
        "id": "47d1a973-af73-4e44-9862-119a6cc72408"
    },
    {
        "author": "苏轼",
        "paragraphs": [
            "不学刘更生，黄金铸上方。",
            "不学房次律，身事问颍阳。",
            "王烈亦何人，叔夜未可量。",
            "独见神山开，遽餐石髓香。",
            "至道尚听莹，粗才终蹶张。",
            "先生喜而笑，幅巾登我堂。",
            "苦誓指黄壤，要言刻青琅。",
            "蓬莱在何许，弱水空相望。",
            "且当从嵇阮，聊复数山王。",
            "达人友四海，曲士守一疆。",
            "慎勿使形谍，儿童惊夜光。"
        ],
        "title": "次丹元姚先生韵二首  其二",
        "id": "0e310260-6321-451a-88d6-2c9cbb84a49b"
    },
    {
        "author": "苏轼",
        "paragraphs": [
            "省事天公厌两回，新年春日并相催。",
            "殷勤更下山阴雪，要与梅花作伴来。"
        ],
        "title": "次韵秦少游王仲至元日立春三首  其一",
        "id": "e8dafd7a-25c2-472a-97a1-764958d08c41"
    },
    {
        "author": "苏轼",
        "paragraphs": [
            "己卯嘉辰寿阿同，愿渠无过亦无功。",
            "明年春日江湖上，回首觚棱一梦中。"
        ],
        "title": "次韵秦少游王仲至元日立春三首  其二",
        "id": "8402a829-3a71-4c69-be8e-1a4c209e5b6e"
    },
    {
        "author": "苏轼",
        "paragraphs": [
            "词锋虽作楚骚寒，德意还同汉诏宽。",
            "好遣秦郎供帖子，尽驱春色入毫端。"
        ],
        "title": "次韵秦少游王仲至元日立春三首  其三",
        "id": "6a9bd83c-909b-40c3-8362-7384f9d1123c"
    },
    {
        "author": "苏轼",
        "paragraphs": [
            "北苑传呼陛楯郎，东夷初识令君香。",
            "天山自可三箭取，海国何劳一苇杭。",
            "宣劝不辞金碗侧，醉归争看玉鞭长。",
            "锦囊诗草勤收拾，莫遣鸡林得夜光。"
        ],
        "title": "次韵王晋卿奉诏押高丽宴射",
        "id": "8d466084-e4a4-4992-86db-c908cc1b774a"
    },
    {
        "author": "苏轼",
        "paragraphs": [
            "澹月疏星遶建章，仙风吹下御炉香。",
            "侍臣鹄立通明殿，一朵红云捧玉皇。"
        ],
        "title": "上元侍饮楼上三首呈同列  其一",
        "id": "cbd54ade-f5bc-4e28-a93e-e997c8105209"
    },
    {
        "author": "苏轼",
        "paragraphs": [
            "薄雪初消野未耕，卖薪买酒看升平。",
            "吾君勤俭倡优拙，自是丰年有笑声。"
        ],
        "title": "上元侍饮楼上三首呈同列  其二",
        "id": "dfa0cc4b-a0cf-4da7-858a-232cd6f941e4"
    },
    {
        "author": "苏轼",
        "paragraphs": [
            "老病行穿万马羣，九衢人散月纷纷。",
            "归来一盏残灯在，犹有传柑遗细君。"
        ],
        "title": "上元侍饮楼上三首呈同列  其三",
        "id": "ac6f7f89-8d96-457a-83b6-f4b8cf33ff6d"
    },
    {
        "author": "苏轼",
        "paragraphs": [
            "侍史传柑玉座傍，人间草木尽天浆。",
            "寄与维摩三十颗，不知薝卜是余香。"
        ],
        "title": "戏答王都尉传柑",
        "id": "e54a9ad0-28a6-4734-bcc2-e308d3b91ab6"
    },
    {
        "author": "苏轼",
        "paragraphs": [
            "西方犹宿师，论将不及我。",
            "苟无深入计，缓带我亦可。",
            "承明正须君，文字粲藻火。",
            "自荐虽云数，留行终不果。",
            "正坐喜论兵，临老付边锁。",
            "新诗出谈笑，僚友困掀簸。",
            "我欲歌杕杜，杨柳方婀娜。",
            "边风事首虏，所得盖幺么。",
            "愿为鲁连书，一射聊城笴。",
            "阴功在不杀，结草酬魏颗。"
        ],
        "title": "送蒋颖叔帅熙河",
        "id": "b2788000-71f9-474d-84f2-affaf041a496"
    },
    {
        "author": "苏轼",
        "paragraphs": [
            "使君九万击鹏鲲，肯为阳关一断魂。",
            "不用宽心九千里，安西都护国西门。"
        ],
        "title": "再送二首  其一",
        "id": "bf1f583a-21bf-43f8-937c-404bb05ab440"
    },
    {
        "author": "苏轼",
        "paragraphs": [
            "余刃西屠横海鲲，应余诗谶是游魂。",
            "归来趁别陶弘景，看挂衣冠神武门。"
        ],
        "title": "再送二首  其二",
        "id": "b025d0f8-b3be-4ca3-adda-27ca07b34d14"
    },
    {
        "author": "苏轼",
        "paragraphs": [
            "安西老守是禅僧，到处应然无尽灯。",
            "永夜出游从万骑，诸羌入看拥千层。",
            "便因行乐令投甲，不用防秋更打冰。",
            "振旅归来还侍宴，十分宣劝恐难胜。"
        ],
        "title": "次韵颖叔观灯",
        "id": "b0006fcc-a582-45ea-ab88-664aa84f1288"
    },
    {
        "author": "苏轼",
        "paragraphs": [
            "寒厅不知春，独立耿玉雪。",
            "闭门愁永夜，置酒及明发。",
            "忽惊庭户晓，未受烟雨没。",
            "浮光风宛转，照影水方折。",
            "鬓霜未易扫，眉斧真自伐。",
            "惟当此花前，醉卧黄昏月。"
        ],
        "title": "次韵钱穆父王仲至同赏田曹梅花",
        "id": "80a711ee-a23b-46ab-bebc-993aeef9e6be"
    },
    {
        "author": "苏轼",
        "paragraphs": [
            "居杭积五岁，自意本杭人。",
            "故山归无家，欲卜西湖邻。",
            "良田不难买，静士谁当亲。",
            "髯张既超然，老潜亦绝伦。",
            "李子冰玉姿，文行两清淳。",
            "归从三人游，便足了此身。",
            "公堤不改昨，姥岭行开新。",
            "幽梦随子去，松花落衣巾。"
        ],
        "tags": [
            "西湖"
        ],
        "title": "送襄阳从事李友谅归钱塘",
        "id": "31db9182-7b48-4041-8027-f828a2753caf"
    },
    {
        "author": "苏轼",
        "paragraphs": [
            "天公水墨自奇绝，瘦竹枯松写残月。",
            "梦回疏影在东窗，惊怪霜枝连夜发。",
            "生成变坏一弹指，乃知造物初无物。",
            "古来画师非俗士，妙想实与诗同出。",
            "龙眠居士本诗人，能使龙池飞霹雳。",
            "君虽不作丹青手，诗眼亦自工识拔。",
            "龙眠胸中有千驷，不独画肉兼画骨。",
            "但当与作少陵诗，或自与君拈秃笔。",
            "东南山水相招呼，万象入我摩尼珠。",
            "尽将书画散朋友，独与长铗归来乎。"
        ],
        "title": "次韵吴传正枯木歌",
        "id": "fb6f5d6e-faa0-43bf-9011-16169c40c47f"
    },
    {
        "author": "苏轼",
        "paragraphs": [
            "世久无此士，我晚得王孙。",
            "宁非叔度家，岂出次公门。",
            "白首沉下吏，绿衣有公言。",
            "哀哉吴越人，久为江湖吞。",
            "官自倒帑廪，饱不及黎元。",
            "近闻海上港，渐出水底村。",
            "愿君五袴手，招此半菽魂。",
            "一见刺史天，稍忘狱吏尊。",
            "会稽入吾手，镜湖小于盆。",
            "比我东来时，无复疮痍存。"
        ],
        "title": "送黄师是赴两浙宪",
        "id": "798d11b4-a1b8-400f-ae57-3d60e3907b55"
    },
    {
        "author": "苏轼",
        "paragraphs": [
            "梁李久乐祸，自焚岂非天。",
            "两鼠鬬穴中，一胜亦偶然。",
            "谋初要百虑，善後乃万全。",
            "庙堂选世将，范氏真多贤。",
            "仁风被宿麦，绿浪摇晴川。",
            "号令耸毛羽，先声落虚弦。",
            "我家天一方，去路城西偏。",
            "投竿困障日，卖剑行归田。",
            "赠君荆鱼杯，副以蜀马鞭。",
            "一醉可以起，毋令祖生先。"
        ],
        "title": "送范中济经略侍郎分韵赋诗以元戎十乘以先启行为韵轼得先字且赠以鱼枕杯四马棰一",
        "id": "e0d5a763-2117-46bc-8100-0f310e0a56af"
    },
    {
        "author": "苏轼",
        "paragraphs": [
            "我昔在田间，但知羊与牛。",
            "川平牛背稳，如驾百斛舟。",
            "舟行无人岸自移，我卧读书牛不知。",
            "前有百尾羊，听我鞭声如鼓鼙。",
            "我鞭不妄发，视其後者而鞭之。",
            "泽中草木长，草长病牛羊。",
            "寻山跨坑谷，腾趠筋骨强。",
            "烟蓑雨笠长林下，老去而今空见画。",
            "世间马耳射东风，悔不长作多牛翁。"
        ],
        "title": "书晁说之考牧图後",
        "id": "faead450-4bad-4f82-b0ed-5c22da8ad2d2"
    },
    {
        "author": "苏轼",
        "paragraphs": [
            "言中谋猷行中经，关西人物数清英。",
            "欲过叔度留终日，未识鲁山空此生。",
            "议论凋零三益友，功名分付二难兄。",
            "老来尚有忧时叹，此涕无从何处倾。"
        ],
        "title": "吕与叔学士挽词",
        "id": "a1bcd46d-98f1-40f5-9d77-a24bca9816e4"
    },
    {
        "author": "苏轼",
        "paragraphs": [
            "飞仙亦偶然，脱命瞬息中。",
            "惟诗不可拟，如写天日容。",
            "梦中哦七言，玉丹已入怀。",
            "一语遭绰虐，失身堕蓬莱。",
            "蓬莱至今空，护短不养才。",
            "上界足官府，谪仙应退休。",
            "可怜吴与苏，骯脏雪满头。",
            "雪满头，终当却与丹元子，笑指东海乘桴浮。"
        ],
        "title": "丹元子示诗飘飘然有谪仙风气吴传正继作复次其韵",
        "id": "0fc8471e-f324-4bd7-a8a5-4f4c441e71e6"
    },
    {
        "author": "苏轼",
        "paragraphs": [
            "仙人与吾辈，寓迹同一尘。",
            "何曾五浆馈，但有争席人。",
            "宁极无常居，此斋自随身。",
            "人那识郗鉴，天不留封伦。",
            "误落世网中，俗物愁我神。",
            "先生忽扣户，夜呼祁孔宾。",
            "便欲随子去，着书未绝麟。",
            "愿挂神虎冠，往卜饮马邻。",
            "王郎濯纨绮，意与陋巷亲。",
            "南游苦不早，倘及莼鲈新。"
        ],
        "title": "次韵王定国书丹元子宁极斋",
        "id": "45d0cdd5-6648-4ab8-9fa3-cfa6340c8f05"
    },
    {
        "author": "苏轼",
        "paragraphs": [
            "翠栝东南美，近生神岳阴。",
            "惜哉不可致，霜根络云岑。",
            "仙风振高标，香实陨平林。",
            "偶随樗栎生，不为樵牧侵。",
            "忽惊黄茅岭，稍出青玉针。",
            "好事虽力取，王城少知音。",
            "岂无换鹅手，但知觅来禽。",
            "高怀独夫子，一见捐橐金。",
            "得之喜不寐，赠我意殊深。",
            "公堂开後阁，凡木愧华簪。",
            "栽培一寸根，寄子百年心。",
            "常恐樊笼中，摧我鸾鹤襟。",
            "谁知积雨後，寒芒晓森森。",
            "恨我迫归老，不见汝十寻。",
            "苍皮护玉骨，旦暮视古今。",
            "何人风雨夜，卧听饥龙吟。"
        ],
        "title": "王仲至侍郎见惠稚栝种之礼曹北垣下今百余日矣蔚然有生意喜而作诗",
        "id": "8085f366-f346-4e62-9ab4-db9e2d934245"
    },
    {
        "author": "苏轼",
        "paragraphs": [
            "玉关不用一丸泥，自有长城鸟鼠西。",
            "剩与故人寻土物，腊糟红曲寄驼蹄。"
        ],
        "title": "次韵钱穆父马上寄蒋颖叔二首  其一",
        "id": "f75c0093-7167-4954-9201-f118f7201097"
    },
    {
        "author": "苏轼",
        "paragraphs": [
            "多买黄封作洗泥，使君来自陇山西。",
            "高才得兔人人羡，争欲寻踪觅旧蹄。"
        ],
        "title": "次韵钱穆父马上寄蒋颖叔二首  其二",
        "id": "5e6dd6ea-ab0a-4de8-82d8-d9058707ea74"
    },
    {
        "author": "苏轼",
        "paragraphs": [
            "仗下千官散紫庭，微闻偶语说苏程。",
            "长身自昔传甥舅，寿骨遥知是弟兄。",
            "曾活万人宁望报，祇求五亩却归耕。",
            "四朝遗老凋零尽，鹤发他年几个迎。"
        ],
        "title": "表弟程德孺生日",
        "id": "4f88664c-aa3f-485a-9696-ee7ce2b76f6c"
    },
    {
        "author": "苏轼",
        "paragraphs": [
            "乞郡三章字半斜，庙堂传笑眼昏花。",
            "上人问我迟留意，待赐头纲八餠茶。"
        ],
        "title": "七年九月自广陵召还复馆于浴室东堂八年六月乞会稽将去汶公乞诗乃复用前韵三首  其一",
        "id": "6db56cca-98ee-45af-b5c3-2b96a37a4ac3"
    },
    {
        "author": "苏轼",
        "paragraphs": [
            "梦绕吴山却月廊，白梅卢橘觉犹香。",
            "会稽且作须臾意，从此归田策最良。"
        ],
        "title": "七年九月自广陵召还复馆于浴室东堂八年六月乞会稽将去汶公乞诗乃复用前韵三首  其二",
        "id": "3c923301-ed6f-46a9-b1f2-6bcb330636e5"
    },
    {
        "author": "苏轼",
        "paragraphs": [
            "东南此去几时归，倦鸟孤云岂有期。",
            "断送一生消底物，三年光景六篇诗。"
        ],
        "title": "七年九月自广陵召还复馆于浴室东堂八年六月乞会稽将去汶公乞诗乃复用前韵三首  其三",
        "id": "3883078d-677a-4e8f-bb59-18a884b38b9f"
    },
    {
        "author": "苏轼",
        "paragraphs": [
            "峨峨扇中山，绝壁信天剖。",
            "谁知大圆镜，衡霍入户牖。",
            "得之老月师，画者一醉叟。",
            "常疑若人胸，自有云梦薮。",
            "千巌在掌握，用舍弹指久。",
            "低昂不自知，恨寄儿女手。",
            "短屏虽曲折，高枕谢奔走。",
            "出家非今日，法水洗无垢。",
            "浮游云释峤，宴坐柳生肘。",
            "忘怀紫翠间，相与到白首。"
        ],
        "title": "吴子野将出家赠以扇山枕屏",
        "id": "289717ce-4eff-4479-b077-f60e82486ac9"
    },
    {
        "author": "苏轼",
        "paragraphs": [
            "至矣吾三后，功高汉已还。",
            "复推元佑冠，盖得永昭全。",
            "有作犹非圣，无私乃是天。",
            "侍臣谈道要，家法信家传。"
        ],
        "title": "大行太皇太后高氏挽词二首  其一",
        "id": "b32211cc-3f82-4242-acbc-f7422ba9c30a"
    },
    {
        "author": "苏轼",
        "paragraphs": [
            "却狄安诸夏，先王社稷臣。",
            "固应祠百世，何止活千人。",
            "定策天知我，忘家帝念亲。",
            "万方何以报，得疾为勤民。"
        ],
        "title": "大行太皇太后高氏挽词二首  其二",
        "id": "f61bbce1-9b45-443a-b803-8f1199ef52f7"
    },
    {
        "author": "苏轼",
        "paragraphs": [
            "何人生得宁馨子，今夜初逢掣笔郎。",
            "莫怪围棋忘瓜葛，已能作赋继灵光。"
        ],
        "title": "赠王觏",
        "id": "08b343e9-c3d3-401e-abc5-44aa7ed4c98c"
    },
    {
        "author": "苏轼",
        "paragraphs": [
            "庭下梧桐树，三年三见汝。",
            "前年适汝阴，见汝鸣秋雨。",
            "去年秋雨时，我自广陵归。",
            "今年中山去，白首归无期。",
            "客去莫叹息，主人亦是客。",
            "对床定悠悠，夜雨空萧瑟。",
            "起折梧桐枝，赠汝千里行。",
            "归来知健否，莫忘此时情。"
        ],
        "title": "东府雨中别子由",
        "id": "da1eca25-ff5e-4d0c-97c5-84df0a427bb2"
    },
    {
        "author": "苏轼",
        "paragraphs": [
            "冲风振河朔，飞雾失太行。",
            "相逢不相识，下马须眉黄。",
            "洗眼忽惊笑，见此玉节郎。",
            "喜有贤主人，共惜残烛光。",
            "聚散一梦中，人北雁南翔。",
            "吾生如寄耳，送老天一方。",
            "幸子遇明主，陈经入西厢。",
            "归期不可缓，倚相宜在旁。"
        ],
        "title": "谢运使仲适座上送王敏仲北使",
        "id": "ce48efa5-af09-4068-b92a-1cffc09abf07"
    },
    {
        "author": "苏轼",
        "paragraphs": [
            "联镳接武两长身，鹓鹭行中笑语亲。",
            "九子羡君门户壮，八州怜我往来频。",
            "伫闻东府开宾阁，便乞西湖洗塞尘。",
            "更向青齐觅消息，要知从事是何人。"
        ],
        "tags": [
            "西湖"
        ],
        "title": "和钱穆父送别并求顿递酒",
        "id": "f3254b8f-932e-44fa-9141-672105ab4f45"
    },
    {
        "author": "苏轼",
        "paragraphs": [
            "天人几何同一沤，谪仙非谪乃其游。",
            "麾斥八极隘九州，化为两鸟鸣相酬。",
            "一鸣一止三千秋，开元有道为少留。",
            "縻之不可矧肯求，西望太白横峨岷。",
            "眼高四海空无人，大儿汾阳中令君。",
            "小儿天台坐忘身，平生不识高将军。",
            "手污吾足乃敢瞋，作诗一笑君应闻。"
        ],
        "title": "书丹元子所示李太白真",
        "id": "29ce975a-55b4-4ba5-99f1-a2037c03f2ce"
    },
    {
        "author": "苏轼",
        "paragraphs": [
            "代北寒虀捣韭萍，奇苞零落似晨星。",
            "逢盐久已成枯腊，得蜜犹疑是薄刑。",
            "欲就左慈求拄杖，便随李白跨沧溟。",
            "攀条与立新名字，儿女称呼恐不经。"
        ],
        "title": "次韵曾仲锡承议食蜜渍生荔支",
        "id": "16ea45df-e8f7-47f5-aa49-3a5e008dda31"
    },
    {
        "author": "苏轼",
        "paragraphs": [
            "柳花着水万浮萍，荔实周天两岁星。",
            "本自玉肌非鹄浴，至今丹殻似猩刑。",
            "侍郎赋咏穷三峡，妃子烟尘动四溟。",
            "莫遣诗人说功过，且随香草附骚经。"
        ],
        "title": "再次韵曾仲锡荔支",
        "id": "f5e976a4-f551-4785-ab52-ed6da5212ae5"
    },
    {
        "author": "苏轼",
        "paragraphs": [
            "太行西来万马屯，势与岱岳争雄尊。",
            "飞狐上党天下脊，半掩落日先黄昏。",
            "削成山东二百郡，气压代北三家村。",
            "千峰右卷矗牙帐，崩崖凿断开土门。",
            "朅来城下作飞石，一炮惊落天骄魂。",
            "承平百年烽燧冷，此物僵卧枯榆根。",
            "画师争摹雪浪势，天工不见雷斧痕。",
            "离堆四面绕江水，坐无蜀士谁与论。",
            "老翁儿戏作飞雨，把酒坐看珠跳盆。",
            "此身自幻孰非梦，故国山水聊心存。"
        ],
        "title": "次韵滕大夫三首 雪浪石 其一",
        "id": "0b497752-894f-42a7-a0df-6984f30ab691"
    },
    {
        "author": "苏轼",
        "paragraphs": [
            "我顷三章乞越州，欲寻万壑看交流。",
            "且凭造物开山骨，已见天吴出浪头。",
            "履道凿池虽可致，玉川卷地若为收。",
            "洛阳泉石今谁主，莫学痴人李与牛。"
        ],
        "title": "次韵滕大夫三首 雪浪石 其二",
        "id": "fc892232-ee29-41b5-9d79-f70dce4cf851"
    },
    {
        "author": "苏轼",
        "paragraphs": [
            "壁立孤峰倚砚长，共疑沉水得顽苍。",
            "欲随楚客纫兰佩，谁信吴儿是木肠。",
            "山下曾逢化松石，玉中还有辟邪香。",
            "早知百和俱灰烬，未信人言弱胜刚。"
        ],
        "title": "次韵滕大夫三首 沉香石",
        "id": "3dd4737f-93a2-47d9-89fd-fa50160b0520"
    },
    {
        "author": "苏轼",
        "paragraphs": [
            "土中一掌婴儿新，爪指良是肌骨匀。",
            "见之怖走谁敢食，天赐我尔不及宾。",
            "旌阳远游同一许，长史玉斧皆门户。",
            "我家韦布三百年，祇有阴功不知数。",
            "跪陈八簋加六瑚，化人视之真块苏。",
            "肉芝烹熟石芝老，笑唾熊掌嚬雕胡。",
            "老蚕作茧何时脱，梦想至人空激烈。",
            "古来大药不可求，真契当如磁石铁。"
        ],
        "title": "石芝",
        "id": "e11f85f5-a040-4424-9642-4f72d89d0cb9"
    },
    {
        "author": "苏轼",
        "paragraphs": [
            "园中有鹤驯可呼，我欲呼之立坐隅。",
            "鹤有难色侧睨予，岂欲臆对如鵩乎。",
            "我生如寄良畸孤，三尺长胫阁瘦躯。",
            "俯啄少许便有余，何至以身为子娱。",
            "驱之上堂立斯须，投以餠饵视若无。",
            "戛然长鸣乃下趋，难进易退我不如。"
        ],
        "title": "鹤叹",
        "id": "b643b20f-a8b2-4902-94c0-915e27256f28"
    },
    {
        "author": "苏轼",
        "paragraphs": [
            "刘生望都民，病羸寄空窑。",
            "有子曰丑厮，十二行操瓢。",
            "墦间得余粒，雪中拾堕樵。",
            "饥饱共生死，水火同焚漂。",
            "病翁恃一褐，度此积雪宵。",
            "哀哉二暴客，掣去如饥鸮。",
            "翁既死于寒，客亦易此龆。",
            "崎岖走亭长，不惮雪径遥。",
            "我仇祝与苑，物色同遮邀。",
            "行路为出涕，二客竟就枭。",
            "譊譊诉我庭，慷慨惊吾僚。",
            "曰此可名寄，追配郴之荛。",
            "恨我非柳子，击节为尔谣。",
            "官赐二万钱，无家可归娇。",
            "为媾他日妇，婉然初垂髫。",
            "洗沐作小吏，裹头束其腰。",
            "笔砚耕学苑，弓矛战天骄。",
            "壮大随尔好，忠孝福可徼。",
            "相国有折胁，封侯或吹箫。",
            "人事岂易料，勿轻此僬侥。"
        ],
        "title": "刘丑厮诗",
        "id": "5eb12737-a819-4f86-bc5e-d872365e967e"
    },
    {
        "author": "苏轼",
        "paragraphs": [
            "雾鬓风鬟木叶衣，山川良是昔人非。",
            "祇应闲过商颜老，独自吹箫月下归。"
        ],
        "title": "题毛女真",
        "id": "1dfe26f3-d969-4606-9a49-7f6248e7f31a"
    },
    {
        "author": "苏轼",
        "paragraphs": [
            "天公不解防痴龙，玉函宝方出龙宫。",
            "雷霆下索无处避，逃入先生衣袂中。",
            "先生不作金椎袖，玩世徜徉隠屠酒。",
            "夜光明月空自投，一锻何劳纬萧手。",
            "黄门寡好心易足，荆棘不生梨枣熟。",
            "玄珠白璧两无求，无胫金丹来入腹。",
            "区区分别笑乐天，那知空门不是仙。"
        ],
        "title": "次韵子由清汶老龙珠丹",
        "id": "c2d23d97-3e0a-4199-9344-e6940aaddf55"
    },
    {
        "author": "苏轼",
        "paragraphs": [
            "春风消冰失瑶玉，我本无身安有触。",
            "羊生得妇如得风，握手一笑未为辱。",
            "先生室中无天游，佩环何处鸣风瓯。",
            "随魔未必皆魔女，但与分灯遣归去。",
            "胡为写真传世人，更要维摩一转语。",
            "丹元茅茨祇三间，太极老人时往还。",
            "检点凡心早除拂，方平神鞭常使物。"
        ],
        "title": "次韵子由书清汶老所传秦湘二女图",
        "id": "aee25454-9d00-4246-81b4-4c41d94b7021"
    },
    {
        "author": "苏轼",
        "paragraphs": [
            "谽谺土门口，突兀太行顶。",
            "岂惟团紫云，实自俯倒景。",
            "刚风被草木，真气入苕颖。",
            "旧闻人衔芝，生此羊肠岭。",
            "纤攕虎豹鬣，蹙缩龙蛇瘿。",
            "蚕头试小嚼，龟息变方骋。",
            "矧予明真子，已造浮玉境。",
            "清宵月挂户，半夜珠落井。",
            "灰心宁复然，汗喘久已静。",
            "东坡犹故目，北药致遗秉。",
            "欲持三桠根，往侑九转鼎。",
            "为子置齿颊，岂不贤酒茗。"
        ],
        "title": "紫团参寄王定国",
        "id": "807cc5d5-fb7f-476a-8d5f-f65ada2e9ca7"
    },
    {
        "author": "苏轼",
        "paragraphs": [
            "老人心事日摧颓，宿火通红手自焙。",
            "小甑短瓶良具足，穉儿娇女共燔煨。",
            "寄君东阁闲烝遶栗，知我空堂坐画灰。",
            "约束家僮好收拾，故山梨枣待归来。"
        ],
        "title": "寄镏合刷瓶与子由",
        "id": "ec154e97-c0d6-4a9e-91a6-32b376428e4c"
    },
    {
        "author": "苏轼",
        "paragraphs": [
            "时新满座闻名字，别久何人记色香。",
            "叶似杨梅蒸雾雨，花如卢橘傲风霜。",
            "每怜莼菜下盐豉，肯与葡萄压酒浆。",
            "回首惊尘卷飞雪，诗情真合与君尝。"
        ],
        "title": "次韵刘焘抚勾蜜渍荔支",
        "id": "1d39e21d-40c3-4bad-a8c0-636b7afc8697"
    },
    {
        "author": "苏轼",
        "paragraphs": [
            "边城岁暮多风雪，强压春醪与君别。",
            "玉帐夜谈霜月苦，铁骑晓出冰河裂。",
            "断蓬飞叶卷黄沙，祇有千林䰒松花。",
            "应为王孙朝上国，珠幢玉节与排衙。",
            "左援公孝右孟博，我居其间啸且诺。",
            "仆夫为我催归来，要与北海春水争先回。"
        ],
        "title": "送曾仲锡通判如京师",
        "id": "4dbebd84-1584-41b5-ad91-8e919b401f7c"
    },
    {
        "author": "苏轼",
        "paragraphs": [
            "白发已十载，青春无一堪。",
            "不惊新岁换，聊与故人谈。",
            "牛健民声喜，鸦娇雪意酣。",
            "霏微不到地，和暖要宜蚕。",
            "岁月斜川似，风流曲水惭。",
            "行吟老燕代，坐睡梦江潭。",
            "丞掾颇哀援，歌呼谁怕参。",
            "衰怀久灰槁，习气尚馋贪。",
            "白啖本河朔，红消真剑南。",
            "辛盘得青韭，腊酒是黄甘。",
            "归卧灯残帐，醒闻叶打庵。",
            "须烦李居士，重说後三三。"
        ],
        "title": "立春日小集戏李端叔",
        "id": "21231a65-22b1-49da-a4e4-f0fdc91f6775"
    },
    {
        "author": "苏轼",
        "paragraphs": [
            "萧索东风两鬓华，年年幡胜剪宫花。",
            "愁闻塞曲吹芦管，喜见春盘得蓼芽。",
            "吾国旧供云泽米，君家新致雪坑茶。",
            "燕南异事真堪纪，三寸黄甘擘永嘉。"
        ],
        "title": "次韵曾仲锡元日见寄",
        "id": "6f99a34f-98cf-4d05-8e11-6b323581fa8a"
    },
    {
        "author": "苏轼",
        "paragraphs": [
            "旃檀婆律海外芬，西山老脐柏所熏。",
            "香螺脱黡来相羣，能结缥缈风中云。",
            "一灯如萤起微焚，何时度尽缪篆纹。",
            "缭绕无穷合复分，绵绵浮空散氤氲，东坡持是寿卯君。",
            "君少与我师皇坟，旁资老聃释迦文。",
            "共厄中年点蝇蚊，晚遇斯须何足云。",
            "君方论道承华勋，我亦旗鼓严中军。",
            "国恩未报敢不勤，但愿不为世所醺。",
            "尔来白发不可耘，问君何时返乡枌，收拾散亡理放纷。",
            "此心实与香俱焄，闻思大士应已闻。"
        ],
        "title": "子由生日以檀香观音像及新合印香银篆盘为寿",
        "id": "b39003c1-fb9a-43db-9ab9-cd37e5fbd77c"
    },
    {
        "author": "苏轼",
        "paragraphs": [
            "中山保塞两穷边，卧治雍容已百年。",
            "顾我迂愚分竹使，与君谈笑用蒲鞭。",
            "松荒三径思元亮，草合平池忆惠连。",
            "白发归心凭说与，古来谁似两疏贤。"
        ],
        "title": "次韵李端叔送保倅翟安常赴阙兼寄子由",
        "id": "34edd75d-44c3-45a3-a2cf-fb8771794ccf"
    },
    {
        "author": "苏轼",
        "paragraphs": [
            "鬰鬰苍髯千岁姿，肯来杯酒作儿嬉。",
            "流芳不待龟巢叶，扫白聊烦鹤踏枝。",
            "醉里便成敧雪舞，醒时与作啸风辞。",
            "马军走送非无意，玉帐人闲合有诗。"
        ],
        "title": "中山松醪寄雄州守王引进",
        "id": "23677cc0-4119-4076-b41d-8e26a72e5907"
    },
    {
        "author": "苏轼",
        "paragraphs": [
            "闻君谈西戎，废食忘早晚。",
            "王师本不陈，贼垒何足刬。",
            "守边在得士，此语要而简。",
            "知君论将口，似予识画眼。",
            "笑指尘壁间，此是老牛戬。",
            "平生师卫玠，非意尝理遣。",
            "愬君定何人，未用市朝显。",
            "置之勿复道，世俗固多舛。",
            "归去亦何须，单车度殽渑。",
            "如虫得羽化，已脱安用茧。",
            "家书空万轴，凉暴困舒卷。",
            "念当扫长物，闭息默自暖。",
            "此画聊付君，幽处得小展。",
            "新诗勿纵笔，羣吠惊邑犬。",
            "时来未可知，妙斲待轮扁。"
        ],
        "title": "次韵李端叔谢送牛戬鸳鸯竹石图",
        "id": "76a66866-4d76-4aad-9633-ba7be522253c"
    },
    {
        "author": "苏轼",
        "paragraphs": [
            "前身本同社，宿业独临边。",
            "一悟镜空老，始知圆泽贤。",
            "归心忘犊佩，生术寄羊鞭。",
            "不似欧阳子，空留六一泉。"
        ],
        "title": "次韵聪上人见寄",
        "id": "53d5122c-d229-4864-a8ef-43247dfe84e6"
    },
    {
        "author": "苏轼",
        "paragraphs": [
            "老李威名八十年，壁间精悍见遗颜。",
            "自闻出守风流似，稍觉承平气象还。",
            "但遣诗人歌杕杜，不妨侍女唱阳关。",
            "内朝接武知何日，白发羞归供奉班。"
        ],
        "title": "次韵王雄州还朝留别",
        "id": "747f4bab-8724-418b-98fd-2bee2d0c5ab3"
    },
    {
        "author": "苏轼",
        "paragraphs": [
            "零露泫月蕊，温风散晴葩。",
            "春工了不睡，连夜开此花。",
            "芳心谁剪刻，天质自清华。",
            "恼客香有无，弄妆影横斜。",
            "中山古战国，杀气浮高牙。",
            "丛台余袨服，易水雄悲笳。",
            "自从此花开，玉肌洗尘沙。",
            "坐令游侠窟，化作温柔家。",
            "我老念江海，不饮空咨嗟。",
            "刘郎归何日，红桃烁残霞。",
            "明年花开时，举酒望三巴。"
        ],
        "title": "三月二十日多叶杏盛开",
        "id": "7ad8596b-57e6-48e0-aebb-4789ac3bb008"
    },
    {
        "author": "苏轼",
        "paragraphs": [
            "雪髯霜鬓语伧狞，淡荡园林取次行。",
            "要识将军不凡意，从来祇啜小人羹。"
        ],
        "title": "三月二十日开园三首  其一",
        "id": "1a96161c-4a4e-424a-801f-258657fe4b6a"
    },
    {
        "author": "苏轼",
        "paragraphs": [
            "西园牡钥夜沉沉，尚有游人卧柳阴。",
            "鹤睡觉时风露下，落花飞絮满衣襟。"
        ],
        "title": "三月二十日开园三首  其二",
        "id": "a121f368-7110-4c88-866c-fc1935995333"
    },
    {
        "author": "苏轼",
        "paragraphs": [
            "鬰鬰苍髯真道友，丝丝红萼是乡人。",
            "何时翠竹江村路，送我柴门月色新。"
        ],
        "title": "三月二十日开园三首  其三",
        "id": "5fe2c710-b885-4f39-89f2-cc740af5cb1a"
    },
    {
        "author": "苏轼",
        "paragraphs": [
            "威声又数中兴年，二虏行当一矢联。",
            "闻道名城得真将，故应惊羽落空弦。",
            "追锋归去雄三卫，授钺重来定十连。",
            "别酒回头便陈迹，号呶端合发初筵。"
        ],
        "title": "次韵王雄州送侍其泾州",
        "id": "793b8a4e-83ca-4239-957b-4a51a41910bd"
    },
    {
        "author": "苏轼",
        "paragraphs": [
            "逐客何人着眼看，太行千里送征鞍。",
            "未应愚谷能留柳，可独衡山解识韩。"
        ],
        "tags": [
            "衡山"
        ],
        "title": "临城道中作",
        "id": "f6f90496-87e9-4798-a2a3-89345df02467"
    },
    {
        "author": "苏轼",
        "paragraphs": [
            "朔野方赤地，河堧但黄尘。",
            "秋霖暗豆荚，夏旱臞麦人。",
            "逆旅唱晨粥，行庖得时珍。",
            "青斑照匕箸，脆响鸣牙龈。",
            "玉食谢故吏，风餐便逐臣。",
            "漂零竟何适，浩荡寄此身。",
            "争劝加餐食，实无负吏民。",
            "何当万里客，归及三年新。"
        ],
        "title": "过汤阴市得豌豆大麦粥示三儿子",
        "id": "2417717f-92a4-4d54-9a13-9697de519eef"
    },
    {
        "author": "苏轼",
        "paragraphs": [
            "活活何人见混茫，昆仑气脉本来黄。",
            "浊流若解污清济，惊浪应须动太行。",
            "帝假一源神禹迹，世流三患梗尧乡。",
            "灵槎果有仙家事，试问青天路短长。"
        ],
        "title": "黄河",
        "id": "31ecfca0-bfb2-40ae-971a-d29738e4ddcf"
    },
    {
        "author": "苏轼",
        "paragraphs": [
            "丹青久衰工不艺，人物尤难到今世。",
            "每摹市井作公卿，画手悬知是徒隶。",
            "吴生已与不传死，那复典刑留近岁。",
            "人间几处变西方，尽作波涛翻海势。",
            "细观手面分转侧，妙算毫厘得天契。",
            "始知真放本精微，不比狂花生客慧。",
            "似闻遗墨留汝海，古壁蜗涎可垂涕。",
            "力捐金帛扶栋宇，错落浮云卷新霁。",
            "使君坐啸清梦余，几叠衣纹数衿袂。",
            "他年吊古知有人，姓名聊记东坡弟。"
        ],
        "title": "子由新修汝州龙兴寺吴画壁",
        "id": "fbcf40b2-a304-4aad-bf00-ee0c1d322274"
    },
    {
        "author": "苏轼",
        "paragraphs": [
            "万古仇池穴，归心负雪堂。",
            "殷勤竹里梦，犹自数山王。"
        ],
        "title": "过杞赠马梦得",
        "id": "c6c5cfb8-18ba-4f9c-bdc8-9f9a68096579"
    },
    {
        "author": "苏轼",
        "paragraphs": [
            "过淮风气清，一洗尘埃容。",
            "水木渐幽茂，菰蒲杂游龙。",
            "可怜夜合花，青枝散红茸。",
            "美人游不归，一笑谁当供。",
            "故园在何处，已偃手种松。",
            "我行忽失路，归梦山千重。",
            "闻君有负郭，二顷收横纵。",
            "卷野毕秋获，殷床闻夜舂。",
            "乐哉何所忧，社酒粥面醲。",
            "宦游岂不好，毋令到千钟。"
        ],
        "title": "过高邮寄孙君孚",
        "id": "6cc710fb-0837-42db-a1ae-19b128039169"
    },
    {
        "author": "苏轼",
        "paragraphs": [
            "亦知壶子不死，敢问老聃所游。",
            "瑟瑟寒松露骨，眈眈病虎垂头。"
        ],
        "title": "仆所至未尝出游过长芦闻复禅师病甚不可不一问既见则有间矣明日阻风复留见之作三绝句呈闻复并请转呈参寥子各赋数首  其一",
        "id": "73c22200-0375-4b16-adf0-21b57f4c55e1"
    },
    {
        "author": "苏轼",
        "paragraphs": [
            "莫言西蜀万里，且到南华一游。",
            "扶病江边送客，杖挐浦口回头。"
        ],
        "title": "仆所至未尝出游过长芦闻复禅师病甚不可不一问既见则有间矣明日阻风复留见之作三绝句呈闻复并请转呈参寥子各赋数首  其二",
        "id": "50ffcc4d-0251-496d-b92b-3106402f0bb6"
    },
    {
        "author": "苏轼",
        "paragraphs": [
            "老去此生一诀，兴来明日重游。",
            "卧闻三老白事，半夜南风打头。"
        ],
        "title": "仆所至未尝出游过长芦闻复禅师病甚不可不一问既见则有间矣明日阻风复留见之作三绝句呈闻复并请转呈参寥子各赋数首  其三",
        "id": "f736433e-de38-482e-8901-bbcd15e326c2"
    },
    {
        "author": "苏轼",
        "paragraphs": [
            "今日江头天色恶，炮车云起风欲作。",
            "独望钟山唤宝公，林间白塔如孤鹤。",
            "宝公骨冷唤不闻，却有老泉来唤人。",
            "电眸虎齿霹雳舌，为余吹散千峰云。",
            "南行万里亦何事，一酌曹溪知水味。",
            "他年若画蒋山图，为作泉公唤居士。"
        ],
        "title": "六月七日泊金陵阻风得钟山泉公书寄诗为谢",
        "id": "a9a43c29-bd35-43a1-bdb0-c0a43de20ea6"
    },
    {
        "author": "苏轼",
        "paragraphs": [
            "代北初辞没马尘，江南来见卧云人。",
            "问禅不契前三语，施佛空留丈六身。",
            "老去山林徒梦想，雨余钟鼓更清新。",
            "会须一洗黄茅瘴，未用深藏白㲲巾。"
        ],
        "title": "赠清凉寺和长老",
        "id": "b2bdc0e0-ef5c-447b-9fce-8b1a1bf0eea4"
    },
    {
        "author": "苏轼",
        "paragraphs": [
            "忠孝王家千柱宫，东坡作吏五年中。",
            "中和堂上东南颊，独有人间万里风。"
        ],
        "title": "予前後守倅余杭凡五年夏秋之间蒸热不可过独中和堂东南颊下瞰海门洞视万里三伏常萧然也绍圣元年六月舟行赴岭外热甚忽忆此处而作是诗",
        "id": "5ba887cd-21cf-4190-8cd5-caece8239559"
    },
    {
        "author": "苏轼",
        "paragraphs": [
            "捍索桅竿立啸空，篙师酣寝浪花中。",
            "故应菅蒯知心腹，弱缆能争万里风。"
        ],
        "title": "慈湖夹阻风五首  其一",
        "id": "a3d34b0a-2a0b-415d-b0d3-5068fd9d7311"
    },
    {
        "author": "苏轼",
        "paragraphs": [
            "此生归路愈茫然，无数青山水拍天。",
            "犹有小船来卖餠，喜闻墟落在山前。"
        ],
        "title": "慈湖夹阻风五首  其二",
        "id": "0af46741-2872-4601-91d2-f54cc8247411"
    },
    {
        "author": "苏轼",
        "paragraphs": [
            "我行都是退之诗，真有人家水半扉。",
            "千顷桑麻在船底，空余石发挂鱼衣。"
        ],
        "title": "慈湖夹阻风五首  其三",
        "id": "bec9c4b5-7c8a-441e-804f-317b95c6d56a"
    },
    {
        "author": "苏轼",
        "paragraphs": [
            "日轮亭午汗珠融，谁识南讹长养功。",
            "暴雨过云聊一快，未妨明月却当空。"
        ],
        "title": "慈湖夹阻风五首  其四",
        "id": "da9dd985-2586-4856-a5c9-d256d5d46fe9"
    },
    {
        "author": "苏轼",
        "paragraphs": [
            "卧看落月横千丈，起唤清风得半帆。",
            "且并水村敧侧过，人间何处不巉巌。"
        ],
        "title": "慈湖夹阻风五首  其五",
        "id": "96ab4913-c44a-420d-9fa9-515a4e2a7659"
    },
    {
        "author": "苏轼",
        "paragraphs": [
            "清溪电转失云峰，梦里犹惊翠扫空。",
            "五岭莫愁千嶂外，九华今在一壶中。",
            "天池水落层层见，玉女窗虚处处通。",
            "念我仇池太孤绝，百金归买碧玲珑。"
        ],
        "title": "壶中九华诗",
        "id": "6b1ac3e3-d85b-4f03-8f65-532f827d53ed"
    },
    {
        "author": "苏轼",
        "paragraphs": [
            "乱云欲霾山，势与飘风南。",
            "羣隮相应和，勇往争骖驔。",
            "可怜荟蔚中，时出紫翠岚。",
            "雁没失东岭，龙腾见西龛。",
            "一时供坐笑，百态变立谈。",
            "暴雨破坱圠，清飙扫浑酣。",
            "廓然归何处，陋矣安足戡。",
            "亭亭紫霄峰，窈窈白石庵。",
            "五老数松雪，双溪落天潭。",
            "虽云默祷应，顾有移文惭。"
        ],
        "tags": [
            "庐山"
        ],
        "title": "过庐山下",
        "id": "368fbb51-6588-4ebf-ab1e-358fdcfd36fc"
    },
    {
        "author": "苏轼",
        "paragraphs": [
            "八月渡长湖，萧条万象疏。",
            "秋风片帆急，暮霭一山孤。",
            "许国心犹在，康时术已虚。",
            "岷峨家万里，投老得归无。"
        ],
        "title": "望湖亭",
        "id": "0cc6fcfd-eaba-4bff-aac5-ff9247461a31"
    },
    {
        "author": "苏轼",
        "paragraphs": [
            "江西山水真吾邦，白沙翠竹石底江。",
            "舟行十里磨九泷，篙声荦确相舂撞。",
            "醉卧欲醒闻淙淙，直欲一口吸老庞。",
            "何人得隽窥鱼矼，举叉绝叫尺鲤双。"
        ],
        "title": "江西一首",
        "id": "6e9ef08c-ce3d-4bbd-b258-86a60352104b"
    },
    {
        "author": "苏轼",
        "paragraphs": [
            "春云蒙蒙雨凄凄，春秧欲老翠剡齐。",
            "嗟我妇子行水泥，朝分一垄暮千畦。",
            "腰如箜篌首啄鸡，筋烦骨殆声酸嘶。",
            "我有桐马手自提，头尻轩昂腹胁低。",
            "背如覆瓦去角圭，以我两足为四蹄。",
            "耸踊滑汰如凫鹥，纤纤束藁亦可赍。",
            "何用繁缨与月题，却从畦东走畦西。",
            "山城欲闭闻鼓鼙，忽作的卢跃檀溪。",
            "归来挂壁从高栖，了无刍秣饥不啼。",
            "少壮骑汝逮老黧，何曾蹶轶防颠隮。",
            "锦鞯公子朝金闺，笑我一生蹋牛犁，不知自有木駃騠。"
        ],
        "title": "秧马歌",
        "id": "94e02ff9-62c9-4c44-a206-9fe42e48daf2"
    },
    {
        "author": "苏轼",
        "paragraphs": [
            "七千里外二毛人，十八滩头一叶身。",
            "山忆喜欢劳远梦，地名惶恐泣孤臣。",
            "长风送客添帆腹，积雨浮舟减石鳞。",
            "便合与官充水手，此生何止略知津。"
        ],
        "title": "八月七日初入赣过惶恐滩",
        "id": "0369d9e6-3079-4956-aeb2-ad01b175b928"
    },
    {
        "author": "苏轼",
        "paragraphs": [
            "八境见图画，鬰孤如旧游。",
            "山为翠浪涌，水作玉虹流。",
            "日丽崆峒晓，风酣章贡秋。",
            "丹青未变叶，鳞甲欲生洲。",
            "岚气昏城树，滩声入市楼。",
            "烟云侵岭路，草木半炎州。",
            "故国千峰外，高台十日留。",
            "他年三宿处，准拟系归舟。"
        ],
        "title": "鬰孤台",
        "id": "d66938dc-dbeb-49a5-bf4e-071812e2f015"
    },
    {
        "author": "苏轼",
        "paragraphs": [
            "水性故自清，不清或挠之。",
            "君看此廉泉，五色烂摩尼。",
            "廉者为我廉，何以此名为。",
            "有廉则有贪，有慧则有痴。",
            "谁为柳宗元，孰是吴隠之。",
            "渔父足岂洁，许由耳何淄。",
            "纷然立名字，此水了不知。",
            "毁誉有时尽，不知无尽时。",
            "朅来廉泉上，捋须看鬓眉。",
            "好在水中人，到处相娱嬉。"
        ],
        "title": "廉泉",
        "id": "07777cff-1714-48a1-9359-9ea4377deb2a"
    },
    {
        "author": "苏轼",
        "paragraphs": [
            "楚山澹无姿，赣水清可厉。",
            "散策尘外游，麾手谢此世。",
            "山高惜人力，十步辄一憩。",
            "却立浮云端，俯视万井丽。",
            "幽人宴坐处，龙虎为斩薙。",
            "马驹独何疑，岂堕山鬼计。",
            "夜垣非助我，谬敬欲其逝。",
            "戏留一转语，千载起攘袂。"
        ],
        "title": "尘外亭",
        "id": "f4ef9343-a88c-46c4-9c3c-9469008d7092"
    },
    {
        "author": "苏轼",
        "paragraphs": [
            "香山居士留遗迹，天竺禅师有故家。",
            "空咏连珠吟叠璧，已亡飞鸟失惊蛇。",
            "林深野桂寒无子，雨浥山姜病有花。",
            "四十七年真一梦，天涯流落泪横斜。"
        ],
        "title": "天竺寺",
        "id": "a5ac179c-afb7-4a50-ba24-84877f85c5cd"
    },
    {
        "author": "苏轼",
        "paragraphs": [
            "一念失垢污，身心洞清浄。",
            "浩然天地间，惟我独也正。",
            "今日岭上行，身世永相忘。",
            "仙人拊我顶，结发受长生。"
        ],
        "title": "过大庾岭",
        "id": "d18819cb-1cec-481b-b231-912359e2953e"
    },
    {
        "author": "苏轼",
        "paragraphs": [
            "双阙浮光照短亭，至今猿鸟啸青荧。",
            "君王自此西巡狩，再使鱼龙舞洞庭。"
        ],
        "tags": [
            "洞庭湖"
        ],
        "title": "宿建封寺晓登尽善亭望韶石三首  其一",
        "id": "b8988d77-ad6b-4bfe-b6ff-ecb4ece52262"
    },
    {
        "author": "苏轼",
        "paragraphs": [
            "蜀人文赋楚人辞，尧在崇山舜九疑。",
            "圣主若非真得道，南来万里亦何为。"
        ],
        "title": "宿建封寺晓登尽善亭望韶石三首  其二",
        "id": "d9581f87-3125-4ffe-92da-3dadf98863a7"
    },
    {
        "author": "苏轼",
        "paragraphs": [
            "岭海东南月窟西，功成天已锡玄圭。",
            "此方定是神仙宅，禹亦东来隠会稽。"
        ],
        "title": "宿建封寺晓登尽善亭望韶石三首  其三",
        "id": "3a20b0a5-7097-49cb-8b66-63aa915258a8"
    },
    {
        "author": "苏轼",
        "paragraphs": [
            "天公胡为不自怜，结土融石为铜山。",
            "万人采斲富媪泣，祇有金帛资豪奸。",
            "脱身献佛意可料，一瓦坐待千金还。",
            "月华三火岂天意，至今茇舍依榛菅。",
            "僧言此地本龙象，兴废反掌曾何艰。",
            "高巌夜吐金碧气，晓得异石青斓斑。",
            "坑流窟发钱涌地，暮施百镒朝千锾。",
            "此山出宝以自贼，地脉已断天应悭。",
            "我愿铜山化南亩，烂漫黍麦苏惸鳏。",
            "道人修道要底物，破铛煮饭茅三间。"
        ],
        "title": "月华寺",
        "id": "e1cf3e5b-69f0-47ce-9b61-a160e76aca4c"
    },
    {
        "author": "苏轼",
        "paragraphs": [
            "云何见祖师，要识本来面。",
            "亭亭塔中人，问我何所见。",
            "可怜明上座，万法了一电。",
            "饮水既自知，指月无复眩。",
            "我本修行人，三世积精炼。",
            "中间一念失，受此百年谴。",
            "抠衣礼真相，感动泪雨霰。",
            "借师锡端泉，洗我绮语砚。"
        ],
        "title": "南华寺",
        "id": "ebff46ec-b54e-456a-bb46-5f82e15dd4bb"
    },
    {
        "author": "苏轼",
        "paragraphs": [
            "槎牙乱峰合，晃荡绝壁横。",
            "遥知紫翠间，古来仙释并。",
            "阳崖射朝日，高处连玉京。",
            "阴谷叩白月，梦中游化城。",
            "果然石门开，中有银河倾。",
            "幽龛入窈窕，别户穿虚明。",
            "泉流下珠琲，乳湔交缦缨。",
            "我行畏人知，恐为仙者迎。",
            "小语辄响答，空山白云惊。",
            "策杖归去来，治具烦方平。"
        ],
        "title": "碧落洞",
        "id": "2684a068-b387-4c76-a1a1-7062534090a8"
    },
    {
        "author": "苏轼",
        "paragraphs": [
            "天开清远峡，地转凝碧湾。",
            "我行无迟速，摄衣步孱颜。",
            "山僧本幽独，乞食况未还。",
            "云碓水自舂，松门风为关。",
            "石泉解娱客，琴筑鸣空山。",
            "佳人剑翁孙，游戏暂人间。",
            "忽忆啸云侣，赋诗留玉环。",
            "林深不可见，雾雨霾髻鬟。"
        ],
        "title": "峡山寺",
        "id": "15e29a1f-d0c4-418b-902e-228819f88aff"
    },
    {
        "author": "苏轼",
        "paragraphs": [
            "到处聚观香案吏，此邦宜着玉堂仙。",
            "江云漠漠桂花湿，海雨翛翛荔子然。",
            "闻道黄柑常扺鹊，不容朱橘更论钱。",
            "恰从神武来弘景，便向罗浮觅稚川。"
        ],
        "title": "舟行至清远县见顾秀才极谈惠州风物之美",
        "id": "a09ff458-7302-4f74-a833-c93748c7d9f3"
    },
    {
        "author": "苏轼",
        "paragraphs": [
            "不用山僧导我前，自寻云外出山泉。",
            "千章古木临无地，百尺飞涛泻漏天。",
            "昔日菖蒲方士宅，後来薝卜祖师禅。",
            "而今只有花含笑，笑道秦皇欲学仙。"
        ],
        "title": "广州蒲涧寺",
        "id": "276ef15d-0d2b-46c2-b921-09d64df9f7c5"
    },
    {
        "author": "苏轼",
        "paragraphs": [
            "优钵昙花岂有花，问师此曲唱谁家。",
            "已从子美得桃竹，不向安期觅枣瓜。",
            "燕坐林间时有虎，高眠粥後不闻鸦。",
            "胜游自古兼支许，为采松肪寄一车。"
        ],
        "title": "赠蒲涧信长老",
        "id": "3822621d-7739-4a4c-95b4-60f16778d572"
    },
    {
        "author": "苏轼",
        "paragraphs": [
            "朝市日已远，此身良自如。",
            "三杯软饱後，一枕黑甜余。",
            "蒲涧疏钟外，黄湾落木初。",
            "天涯未觉远，处处各樵渔。"
        ],
        "title": "发广州",
        "id": "82024d9a-1f23-4644-85e5-b06424ba6c76"
    },
    {
        "author": "苏轼",
        "paragraphs": [
            "剑气峥嵘夜插天，瑞光明灭到黄湾。",
            "坐看旸谷浮金晕，遥想钱塘涌雪山。",
            "已觉苍凉苏病骨，更烦沆瀣洗衰颜。",
            "忽惊鸟动行人起，飞上千峰紫翠间。"
        ],
        "title": "浴日亭",
        "id": "db420488-ffe6-4f4e-ac8b-3bde1604ebf0"
    },
    {
        "author": "苏轼",
        "paragraphs": [
            "人间有此白玉京，罗浮见日鸡一鸣。",
            "南楼未必齐日观，鬰仪自欲朝朱明。",
            "东坡之师抱朴老，真契久已交前生。",
            "玉堂金马久流落，寸田尺宅今谁耕。",
            "道华亦尝啖一枣，契虚正欲仇三彭。",
            "铁桥石柱连空横，杖藜欲趁飞猱轻。",
            "云溪夜逢瘖虎伏，斗坛昼出铜龙狞。",
            "小儿少年有奇志，中宵起坐存黄庭。",
            "近者戏作凌云赋，笔势彷佛离骚经。",
            "负书从我盍归去，羣仙正草新宫铭。",
            "汝应奴隶蔡少霞，我亦季孟山玄卿。",
            "还须略报老同叔，赢粮万里寻初平。"
        ],
        "title": "游罗浮山一首示儿子过",
        "id": "131738fb-5ff7-4ad0-b472-031db2736855"
    },
    {
        "author": "苏轼",
        "paragraphs": [
            "彷佛曾游岂梦中，欣然鸡犬识新丰。",
            "吏民惊怪坐何事，父老相携迎此翁。",
            "苏武岂知还漠北，管宁自欲老辽东。",
            "岭南万户皆春色，会有幽人客寓公。"
        ],
        "title": "十月二日初到惠州",
        "id": "023cbbc5-05bc-4bf4-86af-c41b3c280f8a"
    },
    {
        "author": "苏轼",
        "paragraphs": [
            "海山葱昽气佳哉，二江合处朱楼开。",
            "蓬莱方丈应不远，肯为苏子浮江来。",
            "江风初凉睡正美，楼上啼鸦呼我起。",
            "我今身世两相违，西流白日东流水。",
            "楼中老人日清新，天上岂有痴仙人。",
            "三山咫尺不归去，一杯付与罗浮春。"
        ],
        "title": "寓居合江楼",
        "id": "ad6771f5-c372-447e-9d09-4ad826e40253"
    },
    {
        "author": "苏轼",
        "paragraphs": [
            "子石如琢玉，远烟真削黳。",
            "入我病风手，玄云渰萋萋。",
            "是中有何好，而我喜欲迷。",
            "既似蜡屐阮，又如锻柳嵇。",
            "醉笔得天全，宛宛天投蜺。",
            "多谢中书君，伴我此幽栖。"
        ],
        "title": "试笔",
        "id": "43419ba1-416b-4e8f-91c8-66c486395daf"
    },
    {
        "author": "苏轼",
        "paragraphs": [
            "六秩行当启，区中缘更疏。",
            "不贪为我宝，安步当君车。",
            "故国多乔木，先人有敝庐。",
            "誓将闲散好，不着一行书。"
        ],
        "title": "无题",
        "id": "5abdc79a-6410-44c2-9264-58bd3e1b4afc"
    },
    {
        "author": "苏轼",
        "paragraphs": [
            "不似杨枝别乐天，恰如通德伴伶玄。",
            "阿奴络秀不同老，天女维摩总解禅。",
            "经卷药炉新活计，舞衫歌扇旧因缘。",
            "丹成逐我三山去，不作巫阳云雨仙。"
        ],
        "title": "朝云诗",
        "id": "3daf6d6f-c4ef-400d-a779-c7a25ba781ba"
    },
    {
        "author": "苏轼",
        "paragraphs": [
            "独倚桄榔树，闲挑荜拨根。",
            "谋生看拙否，送老此蛮村。"
        ],
        "title": "寄虎儿",
        "id": "3532dd0b-f37e-44fe-a79c-7cdaae59fcbe"
    },
    {
        "author": "苏轼",
        "paragraphs": [
            "春风岭上淮南村，昔年梅花曾断魂。",
            "岂知流落复相见，蛮风蜑雨愁黄昏。",
            "长条半落荔支浦，卧树独秀桄榔园。",
            "岂惟幽光留夜色，直恐泠艳排冬温。",
            "松风亭下荆棘里，两株玉蕊明朝暾。",
            "海南仙云娇堕砌，月下缟衣来扣门。",
            "酒醒梦觉起绕树，妙意有在终无言。",
            "先生独饮勿叹息，幸有落月窥清樽。"
        ],
        "title": "十一月二十六日松风亭下梅花盛开",
        "id": "e8bae8f3-a0ea-4342-b375-69b482712d95"
    },
    {
        "author": "苏轼",
        "paragraphs": [
            "罗浮山下梅花村，玉雪为骨冰为魂。",
            "纷纷初疑月挂树，耿耿独与参横昏。",
            "先生索居江海上，悄如病鹤栖荒园。",
            "天香国艳肯相顾，知我酒熟诗清温。",
            "蓬莱宫中花鸟使，绿衣倒挂扶桑暾。",
            "抱丛窥我方醉卧，故遣啄木先敲门。",
            "麻姑过君急扫洒，鸟能歌舞花能言。",
            "酒醒人散山寂寂，惟有落蕊黏空樽。"
        ],
        "title": "再用前韵",
        "id": "781bc500-3a9c-4652-8099-5eaecd5841d5"
    },
    {
        "author": "苏轼",
        "paragraphs": [
            "捣香筛辣入瓶盆，盎盎春溪带雨浑。",
            "收拾小山藏社瓮，招呼明月到芳樽。",
            "酒材已遣门生致，菜把仍叨地主恩。",
            "烂煮葵羹斟桂醑，风流可惜在蛮村。"
        ],
        "title": "新酿桂酒",
        "id": "f4632168-d363-4c99-b2f8-b18652f2e545"
    },
    {
        "author": "苏轼",
        "paragraphs": [
            "已破谁能惜甑盆，颓然醉里得全浑。",
            "欲求公瑾一囷米，试满庄生五石樽。",
            "三杯卯困忘家事，万户春浓感国恩。",
            "刺史不须要半道，篮舆未暇走山村。"
        ],
        "title": "惠守詹君见和复次韵",
        "id": "87217003-7f54-4659-999e-e3ad042e4a4f"
    },
    {
        "author": "苏轼",
        "paragraphs": [
            "玉妃谪堕烟雨村，先生作诗与招魂。",
            "人间草木非我对，奔月偶桂成幽昏。",
            "闇香入户寻短梦，青子缀枝留小园。",
            "披衣连夜唤客饮，雪肤满地聊相温。",
            "松明照坐愁不睡，井华入腹清而暾。",
            "先生来年六十化，道眼已入不二门。",
            "多情好事余习气，惜花未忍都无言。",
            "留连一物吾过矣，笑领百罚空罍樽。"
        ],
        "title": "花落复次前韵",
        "id": "002a1f19-1ff1-48da-8510-2af20a654503"
    },
    {
        "author": "苏轼",
        "paragraphs": [
            "何人守蓬莱，夜半失左股。",
            "浮山若鹏蹲，忽展垂天羽。",
            "根株互连络，崖峤争吞吐。",
            "神工自炉鞲，融液相缀补。",
            "至今余隙罅，流出千斛乳。",
            "方其欲合时，天匠麾月斧。",
            "帝觞分余沥，山骨醉后土。",
            "峰峦尚开阖，涧谷犹呼舞。",
            "海风吹未凝，古佛来布武。",
            "当时汪罔氏，投足不盖拇。",
            "青莲虽不见，千古落花雨。",
            "双溪汇九折，万马腾一鼓。",
            "奔雷溅玉雪，潭洞开水府。",
            "潜鳞有饥蛟，掉尾取渴虎。",
            "我来方醉後，濯足聊戏侮。",
            "回风卷飞雹，掠面过强弩。",
            "山灵莫恶剧，微命安足赌。",
            "此山吾欲老，慎勿厌求取。",
            "溪流变春酒，与我相宾主。",
            "当连青竹竿，下灌黄精圃。"
        ],
        "title": "白水山佛迹巌",
        "id": "0afaaa33-7c4f-42c9-8d5a-8d6c9deaea39"
    },
    {
        "author": "苏轼",
        "paragraphs": [
            "积水焚大槐，蓄油灾武库。",
            "惊然丞相井，疑浣将军布。",
            "自怜耳目隘，未测阴阳故。",
            "鬰攸火山烈，觱沸汤泉注。",
            "岂惟渴兽骇，坐使痴儿怖。",
            "安能长鱼鳖，仅可燖狐兔。",
            "山中惟木客，户外时芒屦。",
            "虽无倾城浴，幸免亡国污。"
        ],
        "title": "咏汤泉",
        "id": "951ef262-97d6-46a9-81e7-62e8ab379783"
    },
    {
        "author": "苏轼",
        "paragraphs": [
            "江郊葱昽，云水蒨绚。",
            "碕岸斗入，洄潭轮转。",
            "先生悦之，布席闲燕。",
            "初日下照，潜鳞俯见。",
            "意钓忘鱼，乐此竿线。",
            "优哉悠哉，玩物之变。"
        ],
        "title": "江郊",
        "id": "e1d9a29c-36e7-4cc2-b9a3-73489ed82635"
    },
    {
        "author": "苏轼",
        "paragraphs": [
            "箕踞狂歌老瓦盆，燎毛燔肉似羌浑。",
            "传呼草市来携客，洒扫渔矶共置樽。",
            "山下黄童争看舞，江干白骨已衔恩。",
            "孤云落日西南望，长羡归鸦自识村。"
        ],
        "title": "詹守携酒见过用前韵作诗聊复和之",
        "id": "17d10cbe-6ac6-4526-a8a7-593a9e836ef1"
    },
    {
        "author": "苏轼",
        "paragraphs": [
            "一杯罗浮春，远饷采薇客。",
            "遥知独酌罢，醉卧松下石。",
            "幽人不可见，清啸闻月夕。",
            "聊戏庵中人，空飞本无迹。"
        ],
        "title": "寄邓道士",
        "id": "de918ba4-5235-4a23-97b5-fd9c31536651"
    },
    {
        "author": "苏轼",
        "paragraphs": [
            "前年侍玉辇，端门万枝灯。",
            "璧月挂罘罳，珠星缀觚棱。",
            "去年中山府，老病亦宵兴。",
            "牙旗穿夜市，铁马响春冰。",
            "今年江海上，云房寄山僧。",
            "亦复举膏火，松间见层层。",
            "散策桄榔林，林疏月鬅鬙。",
            "使君置酒罢，箫鼓转松陵。",
            "狂生来索酒，一举辄数升。",
            "浩歌出门去，我亦归瞢腾。"
        ],
        "title": "上元夜",
        "id": "5b8a61bc-1a10-4935-a7c1-5566606f8d8d"
    },
    {
        "author": "苏轼",
        "paragraphs": [
            "断桥寻胜践，脱屦欣小揭。",
            "瘴花已繁红，官柳犹疏细。",
            "斜川二三子，悼叹吾年逝。",
            "凄凉罗浮馆，风壁颓雨砌。",
            "黄冠常苦饥，迎客羞破袂。",
            "仙山在何许，归鹤时堕毳。",
            "崎岖拾松黄，欲救齿发弊。",
            "坐令禅客笑，一梦等千岁。",
            "栖禅晚置酒，蛮果粲蕉荔。",
            "齐厨釜无羹，野饷篮有蕙。",
            "嬉游趁时节，俯仰了此世。",
            "犹当洗业障，更作临水禊。",
            "寄书阳羡儿，并语长头弟。",
            "门户各努力，先期毕租税。"
        ],
        "title": "正月二十四日与儿子过頼仙芝王原秀才僧昙颖行全道士何宗一同游罗浮道院及栖禅精舍过作诗和其韵寄迈迨一首",
        "id": "73bb3e8b-e4f6-4ef6-b116-1cc1131c2c81"
    },
    {
        "author": "苏轼",
        "paragraphs": [
            "缥蔕缃枝出绛房，绿阴青子送春忙。",
            "涓涓泣露紫含笑，焰焰烧空红佛桑。",
            "落日孤烟知客恨，短篱破屋为谁香。",
            "主人白发青裙袂，子美诗中黄四娘。"
        ],
        "title": "正月二十六日偶与数客野步嘉佑僧舍东南野人家杂花盛开扣门求观主人林氏媪出应白发青裙少寡独居三十年矣感叹之余作诗记之",
        "id": "a58f6241-7f4f-44a0-adc7-2f1f47f5acbf"
    },
    {
        "author": "苏轼",
        "paragraphs": [
            "皎皎穿云月，青青出水荷。",
            "文章工点𪑮，忠义老研磨。",
            "伟节何须怒，宽饶要少和。",
            "吾衰安用此，寄与小东坡。"
        ],
        "title": "龙尾石研寄犹子远",
        "id": "953a5350-5b5b-4028-8317-8b9ccb8376b3"
    },
    {
        "author": "苏轼",
        "paragraphs": [
            "夕阳飞絮乱平芜，万里春前一酒壶。",
            "铁化双鱼沉远素，剑分二岭隔中区。",
            "花曾识面香仍好，鸟不知名声自呼。",
            "梦想平生消未尽，满林烟月到西湖。"
        ],
        "tags": [
            "西湖"
        ],
        "title": "惠州近城数小山类蜀道春与进士许毅野步会意处饮之且醉作诗以记适参寥专使欲归使持此以示西湖之上诸友庶使知予未尝一日忘湖山也",
        "id": "9e6478ae-e01b-4e8e-b0d2-7ffb634fb946"
    },
    {
        "author": "苏轼",
        "paragraphs": [
            "枇杷已熟粲金珠，桑落初尝滟玉蛆。",
            "暂借垂莲十分盏，一浇空腹五车书。",
            "青浮卵椀槐芽餠，红点冰盘藿叶鱼。",
            "醉饱高眠真事业，此生有味在三余。"
        ],
        "title": "二月十九日携白酒鲈鱼过詹使君食槐叶冷淘",
        "id": "2675799e-33f9-4308-b119-b4c6ba8907c6"
    },
    {
        "author": "苏轼",
        "paragraphs": [
            "环州多白水，际海皆苍山。",
            "以彼无尽景，寓我有限年。",
            "东家着孔丘，西家着颜渊。",
            "市为不二价，农为不争田。",
            "周公与管蔡，恨不茅三间。",
            "我饱一饭足，薇蕨补食前。",
            "门生馈薪米，救我厨无烟。",
            "斗酒与只鸡，酣歌饯华颠。",
            "禽鱼岂知道，我适物自闲。",
            "悠悠未必尔，聊乐我所然。"
        ],
        "title": "和陶归园田居六首  其一",
        "id": "c9db43fb-1acb-4416-9a1f-24a86d080f55"
    },
    {
        "author": "苏轼",
        "paragraphs": [
            "穷猿既投林，疲马初解鞅。",
            "心空饱新得，境熟梦余想。",
            "江鸥渐驯集，蜑叟已还往。",
            "南池绿钱生，北岭紫笋长。",
            "提壶岂解饮，好语时见广。",
            "春江有佳句，我醉堕渺莽。"
        ],
        "title": "和陶归园田居六首  其二",
        "id": "3847dcbe-ad72-4fc1-99da-32586211be46"
    },
    {
        "author": "苏轼",
        "paragraphs": [
            "新浴觉身轻，新沐感发稀。",
            "风乎悬瀑下，却行咏而归。",
            "仰观江摇山，俯见月在衣。",
            "步从父老语，有约吾敢违。"
        ],
        "title": "和陶归园田居六首  其三",
        "id": "3a64451b-4bdb-4d44-aaa9-6b7211f4e630"
    },
    {
        "author": "苏轼",
        "paragraphs": [
            "老人八十余，不识城市娱。",
            "造物偶遗漏，同侪尽丘墟。",
            "平生不渡江，水北有幽居。",
            "手插荔支子，合抱三百株。",
            "莫言陈家紫，甘冷恐不如。",
            "君来坐树下，饱食携其余。",
            "归舍遗儿子，怀抱不可虚。",
            "有酒持饮我，不问钱有无。"
        ],
        "title": "和陶归园田居六首  其四",
        "id": "60258356-4ece-4104-bb62-4c8364bfb26a"
    },
    {
        "author": "苏轼",
        "paragraphs": [
            "坐倚朱藤杖，行歌紫芝曲。",
            "不逢商山翁，见此野老足。",
            "愿同荔支社，长作鸡黍局。",
            "教我同光尘，月固不胜烛。",
            "霜飙散氛祲，廓然似朝旭。"
        ],
        "title": "和陶归园田居六首  其五",
        "id": "6ebed7c0-9eb4-4cf5-b299-81a3adeb2348"
    },
    {
        "author": "苏轼",
        "paragraphs": [
            "昔我在广陵，怅望柴桑陌。",
            "长吟饮酒诗，颇获一笑适。",
            "当时已放浪，朝坐夕不夕。",
            "矧今长闲人，一劫展过隙。",
            "江山互隠见，出没为我役。",
            "斜川追渊明，东皋友王绩。",
            "诗成竟何为，六博本无益。"
        ],
        "title": "和陶归园田居六首  其六",
        "id": "247b8c88-1b76-4cf3-a12d-45650d39b860"
    },
    {
        "author": "苏轼",
        "paragraphs": [
            "曲士赋怀沙，草木伤莽莽。",
            "德人无荆棘，坐失岭峤阻。",
            "我兄瑚琏姿，流落瘴江浦。",
            "浄眼见桃花，纷纷堕红雨。",
            "萧然振衣裓，笑问散花女。",
            "我观解语花，粉色如黄土。",
            "一言破千偈，况尔初不语。",
            "可怜一转话，他日如何举。",
            "故复此微吟，聊和鸥鸦橹。",
            "江边闲草木，闲客当为主。",
            "尔来子美瘦，正坐作诗苦。",
            "袖手焚笔研，清篇真漫与。",
            "愿兄理北辕，六辔去如组。",
            "上林桃花开，水暖鸿北翥。"
        ],
        "title": "次韵正辅表兄江行见桃花",
        "id": "9e0dd5fc-0108-4400-8378-4fe302d1436b"
    },
    {
        "author": "苏轼",
        "paragraphs": [
            "孤臣南游堕黄菅，君亦何事来牧蛮。",
            "舣舟蜑户龙冈窟，置酒椰叶桄榔间。",
            "高谈已笑衰语陋，杰句尤觉清诗孱。",
            "博罗小县僧舍古，我不忍去君忘还。",
            "君应回望秦与楚，梦涉汉水愁秦关。",
            "我亦坐念高安客，神游黄蘗参洞山。",
            "何时旷荡洗瑕垢，与君归驾相追攀。",
            "梨花寒食隔江路，两山遥对双烟鬟。",
            "归耕不用一钱物，惟要两脚飞孱颜。",
            "玉床丹镞记分我，助我金鼎光斓斑。"
        ],
        "title": "追饯正辅表兄至博罗赋诗为别",
        "id": "abadc708-5357-466e-8fc5-2ede77060dd2"
    },
    {
        "author": "苏轼",
        "paragraphs": [
            "乐天双鬓如霜菅，始知谢遣素与蛮。",
            "我兄绿发蔚如故，已了梦幻齐人间。",
            "蛾眉劝酒聊尔耳，处仲太忍茂弘孱。",
            "三杯径醉便归卧，海上知复几往还。",
            "连娟六幺趁蹋踘，杳眇三叠萦阳关。",
            "酒醒梦断何所有，落花流水空青山。",
            "忽惊铙鼓发半夜，明月不许幽人攀。",
            "赠行无物惟一语，莫遣瘴雾侵云鬟。",
            "罗浮道人一倾盖，欲系白日留君颜。",
            "应知我是香案吏，他年许缀蓬莱班。"
        ],
        "title": "再用前韵",
        "id": "6c0211c2-1abe-4a60-bbbb-a04906ddc1af"
    },
    {
        "author": "苏轼",
        "paragraphs": [
            "二年流落蛙鱼乡，朝来喜见麦吐芒。",
            "东风摇波舞浄绿，初日泫露酣娇黄。",
            "汪汪春泥已没膝，剡剡秋谷初分秧。",
            "谁言万里出无友，见此二美喜欲狂。",
            "三山屏拥僧舍小，一溪雷转松阴凉。",
            "要令水力供臼磨，与相地脉增堤防。",
            "霏霏落雪看收面，隠隠叠鼓闻舂糠。",
            "散流一啜云子白，炊裂十字琼肌香。",
            "岂惟牢丸荐古味，要使真一流天浆。",
            "诗成捧腹便绝倒，书生说食真膏肓。"
        ],
        "title": "游博罗香积寺",
        "id": "bdfff049-1a80-4f3a-8668-8fbc4c44658f"
    },
    {
        "author": "苏轼",
        "paragraphs": [
            "故居剑阁隔锦官，柑果姜蕨交荆菅。",
            "奇孤甘挂汲古绠，侥觊敢揭钩金竿。",
            "已归耕稼供藁秸，公贵干蛊高巾冠。",
            "改更句格各謇吃，姑固狡狯加间关。"
        ],
        "title": "戏和正辅一字韵",
        "id": "c645d899-1e28-4f9b-a318-59051d7eae8c"
    },
    {
        "author": "苏轼",
        "paragraphs": [
            "左角看破楚，南柯闻长滕。",
            "钩帘归乳燕，穴纸出痴蝇。",
            "为鼠常留饭，怜蛾不点灯。",
            "崎岖真可笑，我是小乘僧。"
        ],
        "title": "次韵定慧钦长老见寄八首  其一",
        "id": "63e13610-2a22-4813-b2a2-77d1a00414f5"
    },
    {
        "author": "苏轼",
        "paragraphs": [
            "铁桥本无柱，石楼岂有门。",
            "舞空五色羽，吠云千岁根。",
            "松花酿仙酒，木客馈山飧。",
            "我醉君且去，陶云吾亦云。"
        ],
        "title": "次韵定慧钦长老见寄八首  其二",
        "id": "f31888bc-6d19-48db-92e3-c39aa09d0dbb"
    },
    {
        "author": "苏轼",
        "paragraphs": [
            "罗浮高万仞，下看扶桑卑。",
            "默坐朱明洞，玉池自生肥。",
            "从来性坦率，醉语漏天机。",
            "相逢莫相问，我不记吾谁。"
        ],
        "title": "次韵定慧钦长老见寄八首  其三",
        "id": "26d98a2a-cea1-4379-a2ee-72abf4ed2569"
    },
    {
        "author": "苏轼",
        "paragraphs": [
            "幽人白骨观，大士甘露灭。",
            "根尘各清浄，心境两奇绝。",
            "真源未纯熟，习气余陋劣。",
            "譬如已放鹰，中夜时掣绁。"
        ],
        "title": "次韵定慧钦长老见寄八首  其四",
        "id": "b26568f2-4ec4-46b2-b6a9-0ba91d58bc2d"
    },
    {
        "author": "苏轼",
        "paragraphs": [
            "谁言穷巷士，乃窃造化权。",
            "所见皆我有，安居受其全。",
            "戏作一篇书，千古发争端。",
            "儒墨起相杀，予初本无言。"
        ],
        "title": "次韵定慧钦长老见寄八首  其五",
        "id": "6c84e6f5-f698-4613-8e4b-d49e527d60d3"
    },
    {
        "author": "苏轼",
        "paragraphs": [
            "闲居蓄百毒，救彼跛与盲。",
            "依山作陶穴，掩此暴骨横。",
            "区区效一溉，岂能济含生。",
            "力恶不己出，时哉非汝争。"
        ],
        "title": "次韵定慧钦长老见寄八首  其六",
        "id": "799e0e7c-6855-4784-a92b-91311d8fb109"
    },
    {
        "author": "苏轼",
        "paragraphs": [
            "少壮欲及物，老闲余此心。",
            "微生山海间，坐受瘴雾侵。",
            "可怜邓道士，摄衣问呻吟。",
            "覆舟却私渡，断桥费千金。"
        ],
        "title": "次韵定慧钦长老见寄八首  其七",
        "id": "f47c9464-d980-4b1d-ad4d-638cdcd0d710"
    },
    {
        "author": "苏轼",
        "paragraphs": [
            "浄名毗耶中，妙喜恒沙外。",
            "初无来往相，二土同一在。",
            "云何定慧师，尚欠行脚债。",
            "请判维摩凭，一到东坡界。"
        ],
        "title": "次韵定慧钦长老见寄八首  其八",
        "id": "b586b32e-8122-4180-961a-5f548ae84b4b"
    },
    {
        "author": "苏轼",
        "paragraphs": [
            "万里云山一破裘，杖端闲挂百钱游。",
            "五车书已留儿读，二顷田应为鹤谋。",
            "水底笙歌蛙两部，山中奴婢橘千头。",
            "幅巾我欲相随去，海上何人识故侯。"
        ],
        "title": "赠王子直秀才",
        "id": "51b000f3-003f-48a1-9c8f-e13c2c0a7087"
    },
    {
        "author": "苏轼",
        "paragraphs": [
            "草木生故墟，牛羊满空渎。",
            "春江围草市，夜浪浮竹屋。",
            "已连涨海白，尚带霍山绿。",
            "坎离更休王，鱼鳖横陵陆。",
            "得非昆仑囚，欲报陆浑衄。",
            "行看北风竞，来救南国蹙。",
            "长驱连山烧，一扫含沙毒。",
            "孤吟愍造化，何时停倚伏。",
            "当怜水旱甿，不作舟车蓄。",
            "江流倘席卷，社酒期茅缩。"
        ],
        "title": "江涨用过韵",
        "id": "dfccc3d6-23f0-438e-868a-3daafd1f06d4"
    },
    {
        "author": "苏轼",
        "paragraphs": [
            "越井冈头云出山，牂牁江上水如天。",
            "床床避漏幽人屋，浦浦移家蜑子船。",
            "龙卷鱼虾并雨落，人随鸡犬上墙眠。",
            "只应楼下平阶水，长记先生过岭年。"
        ],
        "title": "连雨江涨二首  其一",
        "id": "fcb6dc0f-ece2-4da1-be39-6e950ffeb1fe"
    },
    {
        "author": "苏轼",
        "paragraphs": [
            "急雨萧萧作晚凉，卧闻榕叶响长廊。",
            "微明灯火耿残梦，半湿帘栊浥旧香。",
            "高浪隠床吹瓮盎，暗风惊树摆琳琅。",
            "先生不出晴无用，留与空阶滴夜长。"
        ],
        "title": "连雨江涨二首  其二",
        "id": "35a9b4ce-9467-468a-85dc-8f4d44ff31f7"
    },
    {
        "author": "苏轼",
        "paragraphs": [
            "南村诸杨北村卢，白华青叶冬不枯。",
            "垂黄缀紫烟雨里，特与荔子为先驱。",
            "海山仙人绛罗襦，红纱中单白玉肤。",
            "不须更待妃子笑，风骨自是倾城姝。",
            "不知天公有意无，遣此尤物生海隅。",
            "云山得伴松桧老，霜雪自困樝梨麤。",
            "先生洗盏酌桂醑，冰盘荐此頳虬珠。",
            "似开江鳐斫玉柱，更洗河豚烹腹腴。",
            "我生涉世本为口，一官久已轻莼鲈。",
            "人间何者非梦幻，南来万里真良图。"
        ],
        "title": "四月十一日初食荔支",
        "id": "c1dba36d-b743-44a2-96db-f3ee9cb78cf1"
    },
    {
        "author": "苏轼",
        "paragraphs": [
            "睡起风清酒在亡，身随残梦两茫茫。",
            "江边曳杖桄榔瘦，林下寻苗荜拨香。",
            "独步倘逢勾漏令，远来莫恨曲江张。",
            "遥知鲁国真男子，独忆平生盛孝章。"
        ],
        "title": "桄榔杖寄张文潜一首时初闻黄鲁直迁黔南范淳父九疑也",
        "id": "b860b307-a476-4ec2-ac10-ac24529abec9"
    },
    {
        "author": "苏轼",
        "paragraphs": [
            "拨雪披云得乳泓，蜜蜂又欲醉先生。",
            "稻垂麦仰阴阳足，器洁泉新表里清。",
            "晓日着颜红有晕，春风入髓散无声。",
            "人间真一东坡老，与作青州从事名。"
        ],
        "title": "真一酒",
        "id": "28e0d18f-8d03-4c2a-a4da-28efd72765cd"
    },
    {
        "author": "苏轼",
        "paragraphs": [
            "空山不难到，绝境未易名。",
            "何时谪仙人，来作钧天声。",
            "胸中几云梦，余地多恢宏。",
            "长庚与北斗，错落缀冠缨。",
            "黄公献紫芝，赤松馈青精。",
            "溪山久寂寞，请续离骚经。",
            "抱枝寒蜩咽，绕耳飞蚊清。",
            "谪仙抚掌笑，笑此羽皇铭。",
            "我顷尝独游，自适孤云情。",
            "君今又继往，雾雨愁青冥。",
            "感君兄弟意，寻羊问初平。",
            "玉床分箭镞，不忍独长生。",
            "诗成辄寄我，妙绝陶谢并。",
            "孤鸿方避弋，老骥犹在垧。",
            "鸟兽如可羣，永寄槁木形。",
            "何山不堪隠，饮水自修龄。"
        ],
        "title": "次韵程正辅游碧落洞",
        "id": "3b7f60bf-1b5b-4c14-a881-6c5952efb89f"
    },
    {
        "author": "苏轼",
        "paragraphs": [
            "十里一置飞尘灰，五里一堠兵火催。",
            "颠坑仆谷相枕藉，知是荔支龙眼来。",
            "飞车跨山鹘横海，风枝露叶如新采。",
            "宫中美人一破颜，惊尘溅血流千载。",
            "永元荔支来交州，天宝岁贡取之涪。",
            "至今欲食林甫肉，无人举觞酹伯游。",
            "我愿天公怜赤子，莫生尤物为疮痏。",
            "雨顺风调百谷登，民不饥寒为上瑞。",
            "君不见武夷溪边粟粒芽，前丁後蔡相笼加。",
            "争新买宠各出意，今年斗品充官茶。",
            "吾君所乏岂此物，致养口体何陋耶。",
            "洛阳相君忠孝家，可怜亦进姚黄花。"
        ],
        "title": "荔支叹",
        "id": "1e7da8df-7105-483f-8ae1-717652122c5c"
    },
    {
        "author": "苏轼",
        "paragraphs": [
            "羽虫见月争翾翻，我亦散发虚明轩。",
            "千梳冷快肌骨醒，风露气入霜蓬根。",
            "起舞三人漫相属，停杯一问终无言。",
            "曲肱薤簟有佳处，梦觉琼楼空断魂。"
        ],
        "title": "六月十二日酒醒步月理发而寝",
        "id": "33c99ca8-bcf9-4ef1-9ea5-a03031d9030d"
    },
    {
        "author": "苏轼",
        "paragraphs": [
            "夏畦流膏白雨翻，北窗幽人卧羲轩。",
            "风轮晓长春笋节，露珠夜上秋禾根。",
            "从来白发有公道，始信丹经非妄言。",
            "此身法报本无二，他年妙绝兼形魂。"
        ],
        "title": "和子由次月中梳头韵",
        "id": "578f4b07-e6db-4ac9-b67f-a81d53d289b5"
    },
    {
        "author": "苏轼",
        "paragraphs": [
            "今日天始霜，众木敛以疏。",
            "幽人掩关卧，明景翻空庐。",
            "开心无良友，寓眼得奇书。",
            "建德有遗民，道远我无车。",
            "无粮食自足，岂谓谷与蔬。",
            "愧此稚川翁，千载与我俱。",
            "画我与渊明，可作三士图。",
            "学道虽恨晚，赋诗岂不如。"
        ],
        "title": "和陶读山海经  其一",
        "id": "0f5e5f74-3660-4373-acfe-026819f6a5a3"
    },
    {
        "author": "苏轼",
        "paragraphs": [
            "稚川虽独善，爱物均孔颜。",
            "欲使蟪蛄流，知有龟鹤年。",
            "辛勤破封蛰，苦语剧移山。",
            "博哉无穷利，千载食此言。"
        ],
        "title": "和陶读山海经  其二",
        "id": "9e8ff9b6-957f-49ea-b0dc-7e2319254990"
    },
    {
        "author": "苏轼",
        "paragraphs": [
            "渊明虽中寿，雅志仍丹丘。",
            "远矣无怀民，超然邈无俦。",
            "奇文出纩息，岂复生死流。",
            "我欲作九原，异世为三游。"
        ],
        "title": "和陶读山海经  其三",
        "id": "4d11cb0a-8feb-40fd-95c8-43deef3196d2"
    },
    {
        "author": "苏轼",
        "paragraphs": [
            "子政洵奇逸，妙算穷阴阳。",
            "淮南枕中诀，养炼岁月长。",
            "岂伊臭浊中，争此顷刻光。",
            "安知青藜火，丈人非中黄。"
        ],
        "title": "和陶读山海经  其四",
        "id": "0adae2d4-fe5c-4bed-9b4e-26f0f6acaee2"
    },
    {
        "author": "苏轼",
        "paragraphs": [
            "乱离弃弱女，破冢割恩怜。",
            "宁知效龟息，三岁号穷山。",
            "长生定可学，当信仲弓言。",
            "支床竟不死，抱一无穷年。"
        ],
        "title": "和陶读山海经  其五",
        "id": "34122379-7729-4c5e-bf65-e77e2f617782"
    },
    {
        "author": "苏轼",
        "paragraphs": [
            "二山在咫尺，灵药非草木。",
            "玄芝生太元，黄精出长谷。",
            "仙都浩如海，岂不供一浴。",
            "何当从山火，束缊分寸烛。"
        ],
        "title": "和陶读山海经  其六",
        "id": "0a8678db-c5bd-4a55-a36d-16162361607e"
    },
    {
        "author": "苏轼",
        "paragraphs": [
            "蜀士李八百，穴居吴山阴。",
            "默坐但形语，从者纷如林。",
            "其後有李宽，鸡鹄非同音。",
            "口耳固多伪，识真要在心。"
        ],
        "title": "和陶读山海经  其七",
        "id": "9b4d0517-ca9b-480b-8064-f1bb498e284f"
    },
    {
        "author": "苏轼",
        "paragraphs": [
            "黄花冒甘谷，灵根固深长。",
            "廖井窖丹砂，红泉涌寻常。",
            "二女戏口鼻，松膏以为粮。",
            "闻此不能寐，起坐夜未央。"
        ],
        "title": "和陶读山海经  其八",
        "id": "282c4138-2548-453a-8043-9ee1aa46ad4d"
    },
    {
        "author": "苏轼",
        "paragraphs": [
            "谈道鄙俗儒，远自太史走。",
            "仲尼实不死，于圣亦何负。",
            "紫文出吴宫，丹雀本无有。",
            "辽哉广桑君，独显三季後。"
        ],
        "title": "和陶读山海经  其九",
        "id": "7729f778-056a-4186-b8d3-503cfcf5fb87"
    },
    {
        "author": "苏轼",
        "paragraphs": [
            "金丹不可成，安期渺云海。",
            "谁谓黄门妻，至道乃近在。",
            "尸解竟不传，化去空余悔。",
            "丹成亦安用，御气本无待。"
        ],
        "title": "和陶读山海经  其一○",
        "id": "e5b4fb25-e775-4e48-b53e-68bc37522f95"
    },
    {
        "author": "苏轼",
        "paragraphs": [
            "郑君故多方，元翁所亲指。",
            "奇文二百篇，了未出生死。",
            "素书在黄石，岂敢辞跪履。",
            "万法等成坏，金丹差可恃。"
        ],
        "title": "和陶读山海经  其一一",
        "id": "65d83076-5441-4e9e-a11c-f2becfe5061e"
    },
    {
        "author": "苏轼",
        "paragraphs": [
            "古强本庸妄，蔡诞亦夸士。",
            "曼都斥仙人，谒帝轻举止。",
            "学道未有得，自欺谁不尔。",
            "稚川亦隘人，疏录此庸子。"
        ],
        "title": "和陶读山海经  其一二",
        "id": "e193ac0b-a1b6-4cb0-a603-aa1875c1e9b8"
    },
    {
        "author": "苏轼",
        "paragraphs": [
            "东坡信畸人，涉世真散材。",
            "仇池有归路，罗浮岂徒来。",
            "践蛇及茹蛊，心空了无猜。",
            "携手葛与陶，归哉复归哉。"
        ],
        "title": "和陶读山海经  其一三",
        "id": "c9f06bf9-2ae6-4d12-963f-5ca6c3a6323c"
    },
    {
        "author": "苏轼",
        "paragraphs": [
            "长庚与残月，耿耿如相依。",
            "以我旦暮心，惜此须臾晖。",
            "青天无今古，谁知织乌飞。",
            "我欲作九原，独与渊明归。",
            "俗子不自悼，顾忧斯人饥。",
            "堂堂谁有此，千驷良可悲。"
        ],
        "title": "和陶贫士七首  其一",
        "id": "0be8dafd-57fd-421d-bd20-afeb91fd3516"
    },
    {
        "author": "苏轼",
        "paragraphs": [
            "夷齐耻周粟，高歌诵虞轩。",
            "产禄彼何人，能致绮与园。",
            "古来避世士，死灰或余烟。",
            "末路益可羞，朱墨手自研。",
            "渊明初亦仕，弦歌本诚言。",
            "不乐乃径归，视世羞独贤。"
        ],
        "title": "和陶贫士七首  其二",
        "id": "1627a175-09bf-4649-8a26-7952b9eedd0d"
    },
    {
        "author": "苏轼",
        "paragraphs": [
            "谁谓渊明贫，尚有一素琴。",
            "心闲手自适，寄此无穷音。",
            "佳辰爱重九，芳菊起自寻。",
            "疏巾叹虚漉，尘爵笑空斟。",
            "忽饷二万钱，颜生良足钦。",
            "急送酒家保，勿违故人心。"
        ],
        "title": "和陶贫士七首  其三",
        "id": "ac3dee3b-9cce-49af-844b-f4463d0ec6dd"
    },
    {
        "author": "苏轼",
        "paragraphs": [
            "人皆有耳目，夫子旷与娄。",
            "弱毫写万象，水镜无停酬。",
            "闲居惜重九，感此岁月周。",
            "端如孔北海，只有樽空忧。",
            "二子不并世，高风两无俦。",
            "我後五百年，清梦未易求。"
        ],
        "title": "和陶贫士七首  其四",
        "id": "dd477834-7bff-4be0-aa51-9eaf186f573d"
    },
    {
        "author": "苏轼",
        "paragraphs": [
            "芙蓉杂金菊，枝叶长阑干。",
            "遥怜退朝人，糕酒出大官。",
            "岂知江海上，落英亦可餐。",
            "典衣作重阳，徂岁惨将寒。",
            "无衣粟我肤，无酒嚬我颜。",
            "贫居真可叹，二事长相关。"
        ],
        "title": "和陶贫士七首  其五",
        "id": "82156ae8-d2a2-4970-a390-fa321d26691d"
    },
    {
        "author": "苏轼",
        "paragraphs": [
            "老詹亦白发，相对垂霜蓬。",
            "赋诗殊有味，涉世非所工。",
            "杖藜山谷间，状类渤海龚。",
            "半道要我饮，意与王弘同。",
            "有酒我自至，不须遣庞通。",
            "门生与儿子，杖屦聊相从。"
        ],
        "title": "和陶贫士七首  其六",
        "id": "9a831af3-48d5-45b5-8a68-962fd8d7bc1f"
    },
    {
        "author": "苏轼",
        "paragraphs": [
            "我家六儿子，流落三四州。",
            "辛苦见不识，今与农圃俦。",
            "买田带修竹，筑室依清流。",
            "未能遣一力，分汝薪水忧。",
            "坐念北归日，此劳未易酬。",
            "我独遗以安，鹿门有前修。"
        ],
        "title": "和陶贫士七首  其七",
        "id": "5820d7bf-7317-40b0-9019-d15648b3c704"
    },
    {
        "author": "苏轼",
        "paragraphs": [
            "一更山吐月，玉塔卧微澜。",
            "正似西湖上，涌金门外看。",
            "冰轮横海阔，香雾入楼寒。",
            "停鞭且莫上，照我一杯残。"
        ],
        "tags": [
            "西湖"
        ],
        "title": "江月五首  其一",
        "id": "9df5eec4-1de0-454e-a383-468722c8a6db"
    },
    {
        "author": "苏轼",
        "paragraphs": [
            "二更山吐月，幽人方独夜。",
            "可怜人与月，夜夜江楼下。",
            "风枝久未停，露草不可藉。",
            "归来掩关卧，唧唧夜虫话。"
        ],
        "title": "江月五首  其二",
        "id": "0fda3c28-96f0-4237-bfaa-34f7de217475"
    },
    {
        "author": "苏轼",
        "paragraphs": [
            "三更山吐月，栖鸟亦惊起。",
            "起寻梦中游，清绝正如此。",
            "驱云扫众宿，俯仰迷空水。",
            "幸可饮我牛，不须违洗耳。"
        ],
        "title": "江月五首  其三",
        "id": "0b537309-0727-4f90-a9f9-d0379b275a34"
    },
    {
        "author": "苏轼",
        "paragraphs": [
            "四更山吐月，皎皎为谁明。",
            "幽人赴我约，坐待玉绳横。",
            "野桥多断板，山寺有微行。",
            "今夕定何夕，梦中游化城。"
        ],
        "title": "江月五首  其四",
        "id": "32a66bac-87c2-4a64-8c97-abfb864a7bb2"
    },
    {
        "author": "苏轼",
        "paragraphs": [
            "五更山吐月，窗迥室幽幽。",
            "玉钩还挂户，江练却明楼。",
            "星河澹欲晓，鼓角冷如秋。",
            "不眠翻五咏，清切变蛮讴。"
        ],
        "title": "江月五首  其五",
        "id": "554ff7e6-c3cc-4ed4-bdf1-3aff124ed1f7"
    },
    {
        "author": "苏轼",
        "paragraphs": [
            "生逢尧舜仁，得作岭海游。",
            "虽怀跫然喜，岂免跕堕忧。",
            "暮雨侵重膇，晓烟腾鬰攸。",
            "朝盘见蜜唧，夜枕闻鸺鹠。",
            "几欲烹鬰屈，固尝馔钩辀。",
            "舌音渐獠变，面汗尝骍羞。",
            "頼我存黄庭，有时仍丹丘。",
            "目听不任耳，踵息殆废喉。",
            "稍欣素月夜，遂度黄茅秋。",
            "我兄清庙器，持节瘴海头。",
            "萧然三家步，横此万斛舟。",
            "人言得汉吏，天遣活楚囚。",
            "惠然再过我，乐哉十日留。",
            "但恨参语贤，忽潜九原幽。",
            "万里倘同归，两鳏当对耰。",
            "强歌非真达，何必师庄周。"
        ],
        "title": "闻正辅表兄将至以诗迎之",
        "id": "c864f23d-d048-40f8-b2ab-64570cde2f43"
    },
    {
        "author": "苏轼",
        "paragraphs": [
            "今日我重九，谁谓秋冬交。",
            "黄花与我期，草中实後凋。",
            "香余白露干，色映青松高。",
            "怅望南阳野，古潭霏庆霄。",
            "伯始真粪土，平生夏畦劳。",
            "饮此亦何益，内热中自焦。",
            "持我万家春，一酬五柳陶。",
            "夕英幸可掇，继此木兰朝。"
        ],
        "title": "和陶己酉岁九月九日",
        "id": "379d584a-0913-45a6-808f-22609eaa374a"
    },
    {
        "author": "苏轼",
        "paragraphs": [
            "稚川真长生，少从郑公游。",
            "孝章偶不死，免为文举忧。",
            "余龄会有适，独往岂相攸。",
            "由来警露鹤，不羡撮蚤鹠。",
            "愿加视後鞭，同驾躅空辀。",
            "宁餐堕齿堇，勿忆齐眉羞。",
            "何时遂纵壑，归路同首丘。",
            "东冈松柏老，西岭橘柚秋。",
            "着意寻弥明，长颈高结喉。",
            "无心逐定远，燕颔飞虎头。",
            "君方卒功名，一泛范蠡舟。",
            "我亦沾霈渥，渐解钟仪囚。",
            "宁须张子房，万户自择留。",
            "犹胜嵇叔夜，孤愤甘长幽。",
            "南窗可寄傲，北山早归耰。",
            "此语君勿疑，老彭跨商周。"
        ],
        "title": "正辅既见和复次前韵慰鼓盆劝学佛",
        "id": "f6ea3461-2b83-404b-826a-eea62532d3da"
    },
    {
        "author": "苏轼",
        "paragraphs": [
            "伟哉造物真豪纵，攫土抟沙为此弄。",
            "劈开翠峡走云雷，截破奔流作潭洞。",
            "因随化人履巨迹，得与仙兄蹑飞鞚。",
            "曳杖不知巌谷深，穿云但觉衣裘重。",
            "坐看惊鸟救霜叶，知有老蛟蟠石瓮。",
            "金沙玉砾粲可数，古镜宝奁寒不动。",
            "念兄独立与世疏，绝境难到惟我共。",
            "永辞角上两蛮触，一洗胸中九云梦。",
            "浮来山高回望失，武陵路绝无人送。",
            "筠篮撷翠爪甲香，素绠分碧银瓶冻。",
            "归路霏霏汤谷暗，野堂活活神泉涌。",
            "解衣浴此无垢人，身轻可试云间凤。"
        ],
        "title": "同正辅表兄游白水山",
        "id": "15b37309-450a-4f19-b8ed-218aa32d2533"
    },
    {
        "author": "苏轼",
        "paragraphs": [
            "祇知楚越为天涯，不知肝胆非一家。",
            "此身如线自萦绕，左旋右转随缫车。",
            "误抛山林入朝市，平地咫尺千褒斜。",
            "欲从稚川隠罗浮，先与灵运开永嘉。",
            "首参虞舜款韶石，次谒六祖登南华。",
            "仙山一见五色羽，雪树两摘南枝花。",
            "赤鱼白蟹箸屡下，黄柑绿橘笾常加。",
            "糖霜不待蜀客寄，荔支莫信闽人夸。",
            "恣倾白蜜收五棱，细劚黄土栽三桠。",
            "朱明洞里得灵草，翩然放杖凌苍霞。",
            "岂无轩车驾熟鹿，亦有鼓吹号寒蛙。",
            "山人劝酒不用勺，石上自有樽罍漥。",
            "径从此路朝玉阙，千里莫遣毫厘差。",
            "故人日夜望我归，相迎欲到长风沙。",
            "岂知乘槎天女侧，独倚云机看织纱。",
            "世间谁似老兄弟，笃爱不复相疵瑕。",
            "相携行到水穷处，庶几一见留子嗟。",
            "千年枸杞常夜吠，无数草棘工藏遮。",
            "但令凡心一洗濯，神人仙药不我遐。",
            "山中归来万想灭，岂复回顾双云鸦。"
        ],
        "title": "次韵正辅同游白水山",
        "id": "7151a35d-7778-4ed9-bbe5-14b446013906"
    },
    {
        "author": "苏轼",
        "paragraphs": [
            "越山少松竹，常苦野火厄。",
            "此峰独苍然，感荷佛祖力。",
            "茯苓无人采，千岁化琥珀。",
            "幽光发中夜，见者惟木客。",
            "我岂无长镵，真赝苦难识。",
            "灵苗与毒草，疑似在毫发。",
            "把玩竟不食，弃置长太息。",
            "山僧类有道，辛苦常谷汲。",
            "我惭作机舂，凿破混沌穴。",
            "幽寻恐不继，书板记岁月。"
        ],
        "title": "与正辅游香积寺",
        "id": "ee0241b8-2999-459b-acdb-46bd6c7befdb"
    },
    {
        "author": "苏轼",
        "paragraphs": [
            "蔬饭藜床破衲衣，扫除习气不吟诗。",
            "前生自是卢行者，後学过呼韩退之。",
            "未敢叩门求夜话，时叨送米续晨炊。",
            "知君清俸难多辍，且觅黄精与疗饥。"
        ],
        "title": "答周循州",
        "id": "6dbde521-49a5-4053-8077-6fa46486c56b"
    },
    {
        "author": "苏轼",
        "paragraphs": [
            "月照无枝林，夜栋立万础。",
            "眇眇云间扇，荫此八月暑。",
            "上有垂房子，下绕绛刺御。",
            "风欺紫凤卵，雨暗苍龙乳。",
            "裂包一堕地，还以皮自煮。",
            "北客初未谙，劝食俗难阻。",
            "中虚畏泄气，始嚼或半吐。",
            "吸津得微甘，着齿随亦苦。",
            "面目太严冷，滋味绝媚妩。",
            "诛彭勋可策，推毂勇宜贾。",
            "瘴风作坚顽，导利时有补。",
            "药储固可尔，果录讵用许。",
            "先生失膏粱，便腹委败鼓。",
            "日啖过一粒，肠胃为所侮。",
            "蛰雷殷脐肾，藜藿腐亭午。",
            "书灯看膏尽，钲漏历历数。",
            "老眼怕少睡，竟使赤眦弩。",
            "渴思梅林咽，饥念黄独举。",
            "柰何农经中，收此困羁旅。",
            "牛舌不饷人，一斛肯多与。",
            "乃知见本偏，但可酬恶语。"
        ],
        "title": "食槟榔",
        "id": "6b3c1bdb-5891-4af3-b2ad-66b42746f374"
    },
    {
        "author": "苏轼",
        "paragraphs": [
            "一声鸣雁破江云，万叶梧桐卷露银。",
            "我自飘零足羁旅，更堪秋晚送行人。"
        ],
        "title": "送惠州押监北归",
        "id": "0eccf7bf-c291-462f-837c-6225e9f730c3"
    },
    {
        "author": "苏轼",
        "paragraphs": [
            "十方三界世尊面，都在东坡掌握中。",
            "送与罗浮德长老，携归万窍总号风。"
        ],
        "title": "送佛面杖与罗浮长老",
        "id": "13e45f2c-c7b1-4343-95e7-1aeed1abe889"
    },
    {
        "author": "苏轼",
        "paragraphs": [
            "析尘妙质本来空，更积微阳一线功。",
            "照夜孤灯长耿耿，闭门千息自蒙蒙。",
            "养成丹灶无烟火，点尽人间有晕铜。",
            "寄语山神停伎俩，不闻不见我何穷。"
        ],
        "title": "十一月九日夜梦与人论神仙道术因作一诗八句既觉颇记其语录呈子由弟後四句不甚明了今足成之耳",
        "id": "ed0714fc-93d6-4a26-b7be-56475e905504"
    },
    {
        "author": "苏轼",
        "paragraphs": [
            "白衣送酒舞渊明，急扫风轩洗破觥。",
            "岂意青州六从事，化为乌有一先生。",
            "空烦左手持新蟹，漫绕东篱嗅落英。",
            "南海使君今北海，定分百榼饷春耕。"
        ],
        "title": "章质夫送酒六壶书至而酒不达戏作小诗问之",
        "id": "7cdfda08-e816-4c2a-93b9-5f308afbb8c4"
    },
    {
        "author": "苏轼",
        "paragraphs": [
            "上党天下脊，辽东真井底。",
            "玄泉倾海腴，白露洒天醴。",
            "灵苗此孕毓，肩股或具体。",
            "移根到罗浮，越水灌清泚。",
            "地殊风雨隔，臭味终祖祢。",
            "青桠缀紫萼，圆实堕红米。",
            "穷年生意足，黄土手自启。",
            "上药无炮炙，龁啮尽根柢。",
            "开心定魂魄，忧恚何足洗。",
            "糜身辅吾生，既食首重稽。"
        ],
        "title": "小圃五咏 人参",
        "id": "2e4b1602-8b60-44f7-8a8a-f0a4cde1f32a"
    },
    {
        "author": "苏轼",
        "paragraphs": [
            "地黄饷老马，可使光鉴人。",
            "吾闻乐天语，喻马施之身。",
            "我衰正伏枥，垂耳气不振。",
            "移栽附沃壤，蕃茂争新春。",
            "沉水得穉根，重汤养陈薪。",
            "投以东阿清，和以北海醇。",
            "崖蜜助甘冷，山姜发芳辛。",
            "融为寒食饧，咽作瑞露珍。",
            "丹田自宿火，渴肺还生津。",
            "愿饷内热子，一洗胸中尘。"
        ],
        "title": "小圃五咏 地黄",
        "id": "0f905d1d-f52e-411c-b18f-7dabf159d296"
    },
    {
        "author": "苏轼",
        "paragraphs": [
            "神药不自閟，罗生满山泽。",
            "日有牛羊忧，岁有野火厄。",
            "越俗不好事，过眼等茨棘。",
            "青荑春自长，绛珠烂莫摘。",
            "短篱护新植，紫笋生卧节。",
            "根茎与花实，收拾无弃物。",
            "大将玄吾鬓，小则饷我客。",
            "似闻朱明洞，中有千岁质。",
            "灵厖或夜吠，可见不可索。",
            "仙人倘许我，借杖扶衰疾。"
        ],
        "title": "小圃五咏 枸杞",
        "id": "645801e0-93ae-44f5-a9ba-c986068f12f6"
    },
    {
        "author": "苏轼",
        "paragraphs": [
            "越山春始寒，霜菊晚愈好。",
            "朝来出细粟，稍觉芳岁老。",
            "孤根荫长松，独秀无众草。",
            "晨光虽照耀，秋雨半摧倒。",
            "先生卧不出，黄叶纷可扫。",
            "无人送酒壶，空腹嚼珠宝。",
            "香风入牙颊，楚些发天藻。",
            "新荑蔚已满，宿根寒不槁。",
            "扬扬弄芳蝶，生死何足道。",
            "颇讶昌黎翁，恨尔生不早。"
        ],
        "title": "小圃五咏 甘菊",
        "id": "895d4194-b671-448c-b9a5-513780255eec"
    },
    {
        "author": "苏轼",
        "paragraphs": [
            "伏波饭薏苡，御瘴传神良。",
            "能除五溪毒，不救谗言伤。",
            "谗言风雨过，瘴疠久亦亡。",
            "两俱不足治，但爱草木长。",
            "草木各有宜，珍产骈南荒。",
            "绛囊悬荔支，雪粉剖桄榔。",
            "不谓蓬荻姿，中有药与粮。",
            "舂为芡珠圆，炊作菰米香。",
            "子美拾橡栗，黄精诳空肠。",
            "今吾独何者，玉粒照座光。"
        ],
        "title": "小圃五咏 薏苡",
        "id": "e3ae8512-4e48-4be1-979b-c58631086574"
    },
    {
        "author": "苏轼",
        "paragraphs": [
            "梦回闻雨声，喜我菜甲长。",
            "平明江路湿，并岸飞两桨。",
            "天公真富有，乳膏泻黄壤。",
            "霜根一蕃滋，风叶渐俯仰。",
            "未任筐筥载，已作杯盘想。",
            "艰难生理窄，一味敢专飨。",
            "小摘饭山僧，清安寄真赏。",
            "芥蓝如菌蕈，脆美牙颊响。",
            "白菘类羔豚，冒土出蹯掌。",
            "谁能视火候，小灶当自养。"
        ],
        "title": "雨後行菜圃",
        "id": "94b27a70-c822-4ab1-93ce-18cb8e8a6fc7"
    },
    {
        "author": "苏轼",
        "paragraphs": [
            "幽寻本无事，独往意自长。",
            "钓鱼丰乐桥，采杞逍遥堂。",
            "罗浮春欲动，云日有清光。",
            "处处野梅开，家家腊酒香。",
            "路逢眇道士，疑是左元放。",
            "我欲从之语，恐复化为羊。"
        ],
        "title": "残腊独出二首  其一",
        "id": "ec64773d-8fee-4760-8856-f51c9cc1709d"
    },
    {
        "author": "苏轼",
        "paragraphs": [
            "江边有微行，诘曲背城市。",
            "平湖春草合，步到栖禅寺。",
            "堂空不见人，老稚掩关睡。",
            "所营在一饱，食已宁复事。",
            "客来岂无得，施子凈扫地。",
            "风松独不静，送我作鼓吹。"
        ],
        "title": "残腊独出二首  其二",
        "id": "94840c12-be81-4484-ab37-34a14abe1e6f"
    },
    {
        "author": "苏轼",
        "paragraphs": [
            "晓雨暗人日，春愁连上元。",
            "水生挑菜渚，烟湿落梅村。",
            "小市人归尽，孤舟鹤踏翻。",
            "犹堪慰寂寞，渔火乱黄昏。"
        ],
        "title": "新年五首  其一",
        "id": "d3f9c45b-13c4-47bc-92f4-0cc453e75d3a"
    },
    {
        "author": "苏轼",
        "paragraphs": [
            "北渚集羣鹭，新年何所之。",
            "尽归乔木寺，分占结巢枝。",
            "生物会有役，谋生各及时。",
            "何当禁毕弋，看引雪衣儿。"
        ],
        "title": "新年五首  其二",
        "id": "b9d3cb9e-78fc-461e-9fc9-7ff9ef5051a1"
    },
    {
        "author": "苏轼",
        "paragraphs": [
            "海国空自暖，春山无限清。",
            "冰溪结瘴雨，雪菌到江城。",
            "更待轻雷发，先催冻笋生。",
            "丰湖有藤菜，似可敌莼羹。"
        ],
        "title": "新年五首  其三",
        "id": "32ad4114-d1b3-484a-a0dd-40d0390900d7"
    },
    {
        "author": "苏轼",
        "paragraphs": [
            "小邑浮桥外，青山石岸东。",
            "茶枪烧後有，麦浪水前空。",
            "万户不禁酒，三年真识翁。",
            "结茅来此住，岁晚有无同。"
        ],
        "title": "新年五首  其四",
        "id": "5edacc20-b378-47ae-9ff2-5acccff97ff3"
    },
    {
        "author": "苏轼",
        "paragraphs": [
            "荔子几时熟，花头今已繁。",
            "探春先拣树，买夏欲论园。",
            "居士常携客，参军许叩门。",
            "明年更有味，怀抱带诸孙。"
        ],
        "title": "新年五首  其五",
        "id": "69393a5e-2c50-4a6e-b324-a22c0da7b57f"
    },
    {
        "author": "苏轼",
        "paragraphs": [
            "二疏事汉时，迹寓心已去。",
            "许侯何足道，宁识此高趣。",
            "可怜魏丞相，免冠谢陋举。",
            "中兴多名臣，有道独两傅。",
            "世途方毂击，谁肯行此路。",
            "是身如委蜕，未蜕何所顾。",
            "已蜕则两忘，身後谁毁誉。",
            "所以遗子孙，买田岂先务。",
            "我尝游东海，所历若有素。",
            "神交久从君，屡梦今乃悟。",
            "渊明作诗意，妙想非俗虑。",
            "庶几二大夫，见微而知着。"
        ],
        "title": "和陶咏二疏",
        "id": "b878aa0b-2d5a-47d3-bf94-b04ab0357855"
    },
    {
        "author": "苏轼",
        "paragraphs": [
            "此生太山重，忽作鸿毛遗。",
            "三子死一言，所死良已微。",
            "贤哉晏平仲，事君不以私。",
            "我岂犬马哉，从君求盖帷。",
            "杀身固有道，大节要不亏。",
            "君为社稷死，我则同其归。",
            "顾命有治乱，臣子得从违。",
            "魏颗真孝爱，三良安足希。",
            "仕仕岂不荣，有时缠忧悲。",
            "所以靖节翁，服此黔娄衣。"
        ],
        "title": "和陶咏三良",
        "id": "7899c142-81fd-4254-96ad-d2d4a276c934"
    },
    {
        "author": "苏轼",
        "paragraphs": [
            "秦如马後牛，吕氏非复嬴。",
            "天欲厚其毒，假手李客卿。",
            "功成志自满，积恶如陵京。",
            "灭身会有时，徐观可安行。",
            "沙丘一狼狈，笑落冠与缨。",
            "太子不少忍，顾非万人英。",
            "魏韩裂智伯，肘足本无声。",
            "胡为弃成谋，托国此狂生。",
            "荆轲不足说，田子老可惊。",
            "燕赵多奇士，惜哉亦虚名。",
            "杀父囚其母，此岂容天庭。",
            "亡秦只三户，况我数十城。",
            "渐离虽不伤，陛戟加周营。",
            "至今天下人，愍燕欲其成。",
            "废书一太息，可见千古情。"
        ],
        "title": "和陶咏荆轲",
        "id": "b1023a0b-3bf6-472a-9424-5a75cb383331"
    },
    {
        "author": "苏轼",
        "paragraphs": [
            "安心守玄牝，闭眼觅黄庭。",
            "问疾来三士，浇愁有半瓶。",
            "风松时落蕊，病鹤不梳翎。",
            "樽空我归去，山月照君醒。"
        ],
        "title": "二月八日与黄焘僧昙颖过逍遥堂何道士宗一问疾",
        "id": "a699089c-6434-4f10-9844-50ab9833d27d"
    },
    {
        "author": "苏轼",
        "paragraphs": [
            "新闻妙无多，旧学闲可束。",
            "犹当隐季主，未遽逃梅福。",
            "空肠吐余思，静似蚕缀簇。",
            "寸田结初果，秀若铜生绿。",
            "荆棘扫诚尽，梨枣忧不熟。",
            "高人宁铸金，下士乃服玉。",
            "君看岭峤隘，我欲巾笥蓄。",
            "曾攀罗浮顶，亦到朱明谷。",
            "旋观真历块，归卧甘破屋。",
            "故人老犹仕，世味薄如縠。",
            "偶从越女笑，不怕蛮江浴。",
            "惊闻尺书到，喜有新诗辱。",
            "应怜五管客，曾作八州督。",
            "骨销谗口铄，胆破狱吏酷。",
            "陇云不易寄，江月乃可掬。",
            "遥知清远寺，不称空明腹。",
            "蹇驴步武碎，短瑟弦柱促。",
            "仰看泉落佩，俯听石响毂。",
            "千峰泻清驶，一往无回躅。",
            "狂雷失晤语，过电不容目。",
            "要知僧长饥，正坐山少肉。",
            "人间无南北，蜗角空出缩。",
            "仇池九十九，嵩少三十六。",
            "天人同一梦，仙凡无两录。",
            "陋邦真可老，生理亦粗足。",
            "便回爇天焰，长作照海烛。"
        ],
        "title": "次韵高要令刘湜峡山寺见寄",
        "id": "f49eb996-635f-430b-805f-299b6d59a7ff"
    },
    {
        "author": "苏轼",
        "paragraphs": [
            "白云出山初无心，栖乌何必恋旧林。",
            "道人偶爱山水故，纵步不知湖岭深。",
            "空岩已礼百千相，曹溪更欲瞻遗像。",
            "要知水味孰冷暖，始信梦时非幻妄。",
            "袖中忽出贝叶书，中有璧月缀星珠。",
            "人间胜绝略已遍，匡庐南岭幷西湖。",
            "西湖北望三千里，大堤冉冉横秋水。",
            "诵师佳句说南屏，瘴云应逐秋风靡。",
            "胡为只作十日欢，杖策复寻归路难。",
            "留师笋蕨不足道，怅望荔子何时丹。"
        ],
        "tags": [
            "庐山",
            "西湖"
        ],
        "title": "赠昙秀",
        "id": "5a707c08-3cb3-4560-add8-1af6fcdad405"
    },
    {
        "author": "苏轼",
        "paragraphs": [
            "观音妙智力，应感随缘度。",
            "芝师访东坡，宁辞万里步。",
            "道义妙相契，十年同去住。",
            "行穷半世间，又欲浮杯渡。",
            "我愿焚囊钵，不作陈俗具。",
            "会取却归时，只是而今路。"
        ],
        "title": "和郭功甫韵送芝道人游隐静",
        "id": "96cb7e5c-f949-418e-b748-7049187f5c4b"
    },
    {
        "author": "苏轼",
        "paragraphs": [
            "昔我初来时，水东有幽宅。",
            "晨与鸦鹊朝，暮与牛羊夕。",
            "谁令迁近市，日有造请役。",
            "歌呼杂闾巷，鼓角鸣枕席。",
            "出门无所诣，乐事非宿昔。",
            "病瘦独弥年，束薪与谁析。"
        ],
        "title": "陶移居二首  其一",
        "id": "131790e0-ad66-4b83-922b-293c4ec7decb"
    },
    {
        "author": "苏轼",
        "paragraphs": [
            "洄潭转碕岸，我作江郊诗。",
            "今为一廛氓，此邦乃得之。",
            "葺为无邪斋，思我无所思。",
            "古观废已久，白鹤归何时。",
            "我岂丁令威，千岁复还兹。",
            "江山朝福地，古人不我欺。"
        ],
        "title": "陶移居二首  其二",
        "id": "fc924583-3eff-4679-aacb-2a1d94cc3fe8"
    },
    {
        "author": "苏轼",
        "paragraphs": [
            "丞相祠堂下，将军大树傍。",
            "炎云骈火实，瑞露酌天浆。",
            "烂紫垂先熟，高红挂远扬。",
            "分甘遍铃下，也到黑衣郎。"
        ],
        "title": "食荔支二首  其一",
        "id": "d2f84c28-8d3f-4524-968a-9dd107c30774"
    },
    {
        "author": "苏轼",
        "paragraphs": [
            "罗浮山下四时春，卢橘杨梅次第新。",
            "日啖荔支三百颗，不辞长作岭南人。"
        ],
        "tags": [
            "带有地名",
            "荔枝",
            "赞美",
            "地名"
        ],
        "title": "食荔支二首  其二",
        "id": "91bf538d-6ba7-45f2-a3e4-f179e0780bb9"
    },
    {
        "author": "苏轼",
        "paragraphs": [
            "满地春风扫落花，几番曾醉长官衙。",
            "诗成锦绣开胸臆，论极冰霜绕齿牙。",
            "别後与谁同把酒，客中无日不思家。",
            "田园知有儿孙委，早晚扁舟到海涯。"
        ],
        "title": "寄高令",
        "id": "0e5aa4a9-1d44-432c-9adf-23620f532743"
    },
    {
        "author": "苏轼",
        "paragraphs": [
            "前年家水东，回首夕阳丽。",
            "去年家水西，湿面春雨细。",
            "东西两无择，缘尽我辄逝。",
            "今年复东徙，旧馆聊一憩。",
            "已买白鹤峰，规作终老计。",
            "长江在北户，雪浪舞吾砌。",
            "青山满墙头，䰀鬌几云髻。",
            "虽惭抱朴子，金鼎陋蝉蜕。",
            "犹贤柳柳州，庙俎荐丹荔。",
            "吾生本无待，俯仰了此世。",
            "念念自成劫，尘尘各有际。",
            "下观生物息，相吹等蚊蚋。"
        ],
        "tags": [
            "长江"
        ],
        "title": "迁居",
        "id": "d25006d0-e5f2-4df5-ad24-2570f3b1641f"
    },
    {
        "author": "苏轼",
        "paragraphs": [
            "凡圣无异居，清浊共此世。",
            "心闲偶自见，念起忽已逝。",
            "欲知真一处，要使六用废。",
            "桃源信不远，杖藜可小憩。",
            "躬耕任地力，绝学抱天艺。",
            "臂鸡有时鸣，尻驾无可税。",
            "苓龟亦晨吸，杞狗或夜吠。",
            "耘樵得甘芳，龁啮谢炮制。",
            "子骥虽形隔，渊明已心诣。",
            "高山不难越，浅水何足厉。",
            "不如我仇池，高举复几岁。",
            "从来一生死，近又等痴慧。",
            "蒲涧安期境，罗浮稚川界。",
            "梦往从之游，神交发吾蔽。",
            "桃花满庭下，流水在户外。",
            "却笑逃秦人，有畏非真契。"
        ],
        "title": "和陶桃花源",
        "id": "318b006c-8560-4de8-97c4-e83407bdabac"
    },
    {
        "author": "苏轼",
        "paragraphs": [
            "春荑秋荚两须臾，神药人间果有无。",
            "无鼻何由识薝卜，有花今始信菖蒲。",
            "芳心未饱两蛱蝶，寒意知鸣几蟪蛄。",
            "记取明年十二节，小儿休更籋霜须。"
        ],
        "title": "和子由盆中石菖蒲忽生九花",
        "id": "8e5e1245-cad7-48a2-aad0-a9a0dfa8a392"
    },
    {
        "author": "苏轼",
        "paragraphs": [
            "羣鲸贯铁索，背负横空霓。",
            "首摇翻雪江，尾插崩云溪。",
            "机牙任信缩，涨落随高低。",
            "辘轳卷巨绠，青蛟挂长堤。",
            "奔舟免狂触，脱筏防撞挤。",
            "一桥何足云，讙传广东西。",
            "父老有不识，喜笑争攀跻。",
            "鱼龙亦惊逃，雷雹生马蹄。",
            "嗟此病涉久，公私困留稽。",
            "奸民食此险，出没如凫鹥。",
            "似卖失船壶，如去登楼梯。",
            "不知百年来，几人陨沙泥。",
            "岂知涛澜上，安若堂与闺。",
            "往来无晨夜，醉病休扶携。",
            "使君饮我言，妙割无牛鸡。",
            "不云二子劳，叹我捐腰犀。",
            "我亦寿使君，一言听扶藜。",
            "常当修未坏，勿使後噬脐。"
        ],
        "title": "两桥诗 东新桥",
        "id": "f388c4a8-54ab-43a4-91f9-ac17e2bac7f2"
    },
    {
        "author": "苏轼",
        "paragraphs": [
            "昔桥木千柱，挂湖如断霓。",
            "浮梁陷积淖，破板随奔溪。",
            "笑看远岸没，坐觉孤城低。",
            "聊因三农隙，稍进百步堤。",
            "炎州无坚植，潦水轻推挤。",
            "千年谁在者，铁柱罗浮西。",
            "独有石盐木，白蚁不敢跻。",
            "似开铜驼峰，如凿铁马蹄。",
            "岌岌类鞭石，山川非会稽。",
            "嗟我久阁笔，不书纸尾鹥。",
            "萧然无尺棰，欲构飞空梯。",
            "百夫下一杙，椓此百尺泥。",
            "探囊頼故侯，宝钱出金闺。",
            "父老喜云集，箪壶无空携。",
            "三日饮不散，杀尽西村鸡。",
            "似闻百岁前，海近湖有犀。",
            "那知陵谷变，枯渎生茭藜。",
            "後来勿忘今，冬涉水过脐。"
        ],
        "title": "两桥诗 西新桥",
        "id": "124c0edd-0b77-4d50-a9b8-b6ddab9262d0"
    },
    {
        "author": "苏轼",
        "paragraphs": [
            "秋来霜露满东园，芦菔生儿芥有孙。",
            "我与何曾同一饱，不知何苦食鸡豚。"
        ],
        "title": "撷菜",
        "id": "c60ecee9-977a-47d2-b19c-0ba1e3f1d335"
    },
    {
        "author": "苏轼",
        "paragraphs": [
            "苗而不秀岂其天，不使童乌与我玄。",
            "驻景恨无千岁药，赠行惟有小乘禅。",
            "伤心一念偿前债，弹指三生断後缘。",
            "归卧竹根无远近，夜灯勤礼塔中仙。"
        ],
        "title": "悼朝云",
        "id": "425f3576-b8be-4067-90be-6fe0801e9071"
    },
    {
        "author": "苏轼",
        "paragraphs": [
            "白头萧散满霜风，小阁藤床寄病容。",
            "报道先生春睡美，道人轻打五更钟。"
        ],
        "title": "纵笔",
        "id": "55c678af-503e-469e-b1dd-467e98057f74"
    },
    {
        "author": "苏轼",
        "paragraphs": [
            "三年瘴海上，越峤真我家。",
            "登山作重九，蛮菊秋未花。",
            "惟有黄茅浪，堆垄生坳窊。",
            "蜑酒糵众毒，酸甜如梨樝。",
            "何以侑一樽，邻家馈蛙蛇。",
            "亦复强取醉，欢谣杂悲嗟。",
            "今年吁恶岁，僵仆如乱麻。",
            "此会我虽健，狂风卷朝霞。",
            "使我如霜月，孤光挂天涯。",
            "西湖不欲往，暮树号寒鸦。"
        ],
        "tags": [
            "西湖"
        ],
        "title": "丙子重九二首  其一",
        "id": "a79f250d-b5f4-4805-b6cd-5eb3e167b73c"
    },
    {
        "author": "苏轼",
        "paragraphs": [
            "穷途不择友，过眼如乱云。",
            "余子谁复数，坐阅两使君。",
            "共饮去年堂，俯看秋水纹。",
            "此水与此人，相追两沄沄。",
            "老去各休息，造化嗟长勤。",
            "佳哉此令节，不惜与子分。",
            "何以娱我客，游鱼在清濆。",
            "水师三百指，铁网欲掩羣。",
            "获多虽一快，买放尤可欣。",
            "此乐真不朽，明年我归耘。"
        ],
        "title": "丙子重九二首  其二",
        "id": "973ff181-f322-4691-97d9-93eb9cff5021"
    },
    {
        "author": "苏轼",
        "paragraphs": [
            "庄周昔贷粟，犹欲舂脱之。",
            "鲁公亦乞米，炊煮尚不辞。",
            "渊明端乞食，亦不避嗟来。",
            "呜呼天下士，死生寄一杯。",
            "斗水何所直，远汲苦姜诗。",
            "幸有余薪米，养此老不才。",
            "至味久不坏，可为子孙贻。"
        ],
        "title": "和陶乞食",
        "id": "b688bf51-c5a7-47f6-bade-3d41d1dea3be"
    },
    {
        "author": "苏轼",
        "paragraphs": [
            "长春如稚女，飘飖倚轻飔。",
            "卯酒晕玉颊，红绡卷生衣。",
            "低颜香自敛，含睇意颇微。",
            "宁当娣黄菊，未肯姒戎葵。",
            "谁言此弱质，阅世观盛衰。",
            "頩然疑薄怒，沃盥未可挥。",
            "瘴雨吹蛮风，凋零岂容迟。",
            "老人不解饮，短句余清悲。"
        ],
        "title": "和陶和胡西曹示顾贼曹",
        "id": "7ff9988e-b0c6-4e1e-a2fa-00884efb726c"
    },
    {
        "author": "苏轼",
        "paragraphs": [
            "堂前种山丹，错落马脑盘。",
            "堂後种秋菊，碎金收辟寒。",
            "草木如有情，慰此芳岁阑。",
            "幽人正独乐，不知行路难。"
        ],
        "title": "次韵子由所居六咏  其一",
        "id": "3e8a5690-265c-4ce1-95a0-f1ddb5f9a0d8"
    },
    {
        "author": "苏轼",
        "paragraphs": [
            "诗人故多感，花发忆两京。",
            "石榴有正色，玉树真虚名。",
            "粲粲秋菊花，卓为霜中英。",
            "萸盘照重九，缬蕊两鲜明。"
        ],
        "title": "次韵子由所居六咏  其二",
        "id": "fb9010dc-ff5c-4460-b5c5-07d3d6357716"
    },
    {
        "author": "苏轼",
        "paragraphs": [
            "幽居有古意，义井分西墙。",
            "谁云三伏热，止须一杯凉。",
            "先生坐忍渴，羣嚣自披猖。",
            "众散徐酌饮，逡巡味尤长。"
        ],
        "title": "次韵子由所居六咏  其三",
        "id": "2239f86d-6231-446d-a2b1-f845b12434c7"
    },
    {
        "author": "苏轼",
        "paragraphs": [
            "先生饭土塯，无物与刘叉。",
            "何以娱醉客，时嗅砌下花。",
            "井水分西邻，竹阴借东家。",
            "萧然行脚僧，一身寄天涯。"
        ],
        "title": "次韵子由所居六咏  其四",
        "id": "c60c583c-631a-419e-bbd4-de95e975be89"
    },
    {
        "author": "苏轼",
        "paragraphs": [
            "东斋手植柏，今复几尺长。",
            "知有桓司马，榛茅为遮藏。",
            "近闻南台松，新枝出余僵。",
            "年来此怀抱，岂复惊凡亡。"
        ],
        "title": "次韵子由所居六咏  其五",
        "id": "0a147d63-cdce-4a4b-a138-6c309a3551ff"
    },
    {
        "author": "苏轼",
        "paragraphs": [
            "新居已覆瓦，无复风雨忧。",
            "桤栽与笼竹，小诗亦可求。",
            "尚欲烦贰师，刺山出飞流。",
            "应须凿百尺，两绠载一牛。"
        ],
        "title": "次韵子由所居六咏  其六",
        "id": "6a15315b-422d-403f-8ac8-9f9f25b1ae5c"
    },
    {
        "author": "苏轼",
        "paragraphs": [
            "但向起时作，还于作处收。",
            "蛟龙莫放睡，雷雨直须休。",
            "要会无穷火，尝观不尽油。",
            "夜深人散後，惟有一灯留。"
        ],
        "title": "海上道人传以神守气诀",
        "id": "8000202a-b41d-4004-a166-1556b809dc0e"
    },
    {
        "author": "苏轼",
        "paragraphs": [
            "一气混沦生复生，有形有心即有情。",
            "共见利欲饮食事，各有爪牙头角争。",
            "争时怒发霹雳火，险处直在嵌巌坑。",
            "人伪相加有余怨，天真丧尽无纯诚。",
            "徒自取先用极力，谁知所得皆空名。",
            "少微处士松柏寒，蓬莱真人冰玉清。",
            "山是心兮海为腹，阳为神兮阴为精。",
            "渴饮灵泉水，饥食玉树枝。",
            "白虎化坎青龙离，锁禁姹女关婴儿。",
            "楼台十二红玻璃，木公金母相东西。",
            "纯铅真汞星光辉，乌升兔降无年期。",
            "停颜却老只如此，哀哉世人迷不迷。"
        ],
        "title": "赠陈守道",
        "id": "22f8880f-fd02-4674-a52d-13fed773391e"
    },
    {
        "author": "苏轼",
        "paragraphs": [
            "北方正气名袪邪，东郊西应归中华。",
            "离南为室坎为家，先凝白雪生黄芽。",
            "黄河流驾紫河车，水精池产红莲花。",
            "赤龙腾霄惊盘蛇，姹女含笑婴儿呀。",
            "十二楼瞰灵泉䨟，华池玉液阴交加。",
            "子驰午前无停差，三田聚宝真生涯。",
            "龟精凤髓填谽谺，天地骇有鬼神嗟。",
            "一丹休别内外砂，长修久饵须升遐。",
            "肠中澄结无余柤，俗骨变换颜如葩。",
            "哀哉世人争齿牙，指伪为真正为哇。",
            "轻肥甘美形骄奢，谲诡诈妄言矜夸。",
            "游鱼在网兔在罝，一气顿尽犹呕哑。",
            "余生所托诚栖槎，九原枯髀如乱麻。",
            "胡不断众如镆铘，空与利名交撑拏。",
            "胡不腾踏如文騧，可惜贪爱相漫洿。",
            "真心道意非不嘉，餐金闲暇非虚哗。",
            "何须横议相疵瘕，众口并发鸣羣鸦。",
            "安知聚散同鱼虾，自缠如茧居如蜗。",
            "日怀嗔喜甘笼笯，其去死地犹猎豭。",
            "吾恨尔见有所遮，海波或至惊井蛙。",
            "乌轮即晚蟾影斜，吾时俱睹超云霞。"
        ],
        "title": "辨道歌",
        "id": "b5def24a-c2e3-43c3-bc71-1563a0cdb053"
    },
    {
        "author": "苏轼",
        "paragraphs": [
            "聊为不死五通仙，终了无生一大缘。",
            "独鹤有声知半夜，老蚕不食已三眠。",
            "怜君解比人间梦，许我时逃醉後禅。",
            "会与江山成故事，不妨诗酒乐新年。"
        ],
        "title": "吴子野绝粒不睡过作诗戏之芝上人陆道士皆和予亦次其韵",
        "id": "5404a649-9669-4610-9927-29a91d5d5257"
    },
    {
        "author": "苏轼",
        "paragraphs": [
            "林行婆家初闭户，翟夫子舍尚留关。",
            "连娟缺月黄昏後，缥缈新居紫翠间。",
            "系闷岂无罗带水，割愁还有剑铓山。",
            "中原北望无归日，邻火村舂自往还。"
        ],
        "title": "白鹤峰新居欲成夜过西邻翟秀才二首  其一",
        "id": "2435f54e-1bfe-4c31-ad20-89634f7b06d8"
    },
    {
        "author": "苏轼",
        "paragraphs": [
            "瓮间毕卓防偷酒，壁後匡衡不点灯。",
            "待凿平江百尺井，要分清暑一壶冰。",
            "佐卿恐是归来鹤，次律宁非过去僧。",
            "他日莫寻王粲宅，梦中来往本何曾。"
        ],
        "title": "白鹤峰新居欲成夜过西邻翟秀才二首  其二",
        "id": "6c42d704-b8e0-4488-8fe5-6fd2e865bd4f"
    },
    {
        "author": "苏轼",
        "paragraphs": [
            "红藷与紫芋，远插墙四周。",
            "且放幽兰香，莫争霜菊秋。",
            "穷冬出瓮盎，磊落胜农畴。",
            "淇上白玉延，能复过此不。",
            "一饱忘故山，不思马少游。"
        ],
        "title": "和陶酬刘柴桑",
        "id": "c4eb9368-b81a-4f0f-bd33-da6da7f922c4"
    },
    {
        "author": "苏轼",
        "paragraphs": [
            "我生有天禄，玄膺流玉泉。",
            "何事陶彭泽，乏酒每形言。",
            "仙人与道士，自养岂在繁。",
            "但使荆棘除，不忧梨枣愆。",
            "我年六十一，颓景薄西山。",
            "岁暮似有得，稍觉散亡还。",
            "有如千丈松，常苦弱蔓缠。",
            "养我岁寒枝，会有解脱年。",
            "米尽初不知，但怪饥鼠迁。",
            "二子真我客，不醉亦陶然。"
        ],
        "title": "和陶岁暮作和张常侍",
        "id": "8d593549-6336-4d9d-a081-4052290e7853"
    },
    {
        "author": "苏轼",
        "paragraphs": [
            "海国困蒸溽，新居利高寒。",
            "以彼陟降劳，易此寝处干。",
            "但苦江路峻，常惭汲腰酸。",
            "矻矻烦四夫，硗硗斲层峦。",
            "弥旬得寻丈，下有青石盘。",
            "终日但迸火，何时见飞澜。",
            "丰我粲与醪，利汝椎与钻。",
            "山石有时尽，我意殊未阑。",
            "今朝僮仆喜，黄土复可抟。",
            "晨瓶得雪乳，暮瓮停冰湍。",
            "我生类如此，何适不艰难。",
            "一勺亦天赐，曲肱有余欢。"
        ],
        "title": "白鹤山新居凿井四十尺遇盘石石尽乃得泉",
        "id": "513646a5-26fb-41db-97ba-644340aae1b7"
    },
    {
        "author": "苏轼",
        "paragraphs": [
            "我卜我居，居非一朝。",
            "龟不吾欺，食此江郊。",
            "废井已塞，乔木干霄。",
            "昔人伊何，谁其裔苗。"
        ],
        "title": "和陶时运四首  其一",
        "id": "51c7e328-3df1-4a51-8632-9c49b74c19ae"
    },
    {
        "author": "苏轼",
        "paragraphs": [
            "下有澄潭，可饮可濯。",
            "江山千里，供我遐瞩。",
            "木固无胫，瓦岂有足。",
            "陶匠自至，啸歌相乐。"
        ],
        "title": "和陶时运四首  其二",
        "id": "4d520354-c0cf-4a32-8b00-5a4583c2d664"
    },
    {
        "author": "苏轼",
        "paragraphs": [
            "我视此邦，如洙如沂。",
            "邦人劝我，老矣安归。",
            "自我幽独，倚门或挥。",
            "岂无亲友，云散莫追。"
        ],
        "title": "和陶时运四首  其三",
        "id": "dc95c118-7c3d-4c92-bad2-89e30d8dbeec"
    },
    {
        "author": "苏轼",
        "paragraphs": [
            "旦朝丁丁，谁款我庐。",
            "子孙远至，笑语纷如。",
            "剪𩭄垂髫，覆此瓠壶。",
            "三年一梦，乃复见余。"
        ],
        "title": "和陶时运四首  其四",
        "id": "3c86502c-1cb0-493e-a92d-708a322a6485"
    },
    {
        "author": "苏轼",
        "paragraphs": [
            "共惜相从一寸阴，酒杯虽浅意殊深。",
            "且同月下三人影，莫作天涯万里心。",
            "东岭近开松菊径，南堂初绝斧斤音。",
            "知君善颂如张老，犹望携壶更一临。"
        ],
        "title": "次韵惠循二守相会",
        "id": "e04f7266-83e5-464b-85cc-6ed42217d9c8"
    },
    {
        "author": "苏轼",
        "paragraphs": [
            "数亩蓬蒿古县阴，晓窗明快夜堂深。",
            "也知卜筑非真宅，聊欲跏趺看此心。",
            "闻道携壶问奇字，更因登木助微音。",
            "相娱北户江千顷，直下都无地可临。"
        ],
        "title": "又次韵二守许过新居",
        "id": "847773da-ebe2-4ece-a1ba-0190f8474b25"
    },
    {
        "author": "苏轼",
        "paragraphs": [
            "此生真欲老墙阴，却扫都忘岁月深。",
            "拔薤已观贤守政，折蔬聊慰故人心。",
            "风流贺监常吴语，憔悴钟仪独楚音。",
            "治状两邦俱第一，颍川归去肯重临。"
        ],
        "title": "又次韵二守同访新居",
        "id": "815f1021-b514-4990-a843-65951e77eb13"
    },
    {
        "author": "苏轼",
        "paragraphs": [
            "学语雏鶑在柳阴，临行呼出翠帷深。",
            "通家不隔同年面，得路方知异日心。",
            "趁着春衫游上苑，要求国手教新音。",
            "岭梅不用催归骑，截𩍐须防旧所临。"
        ],
        "title": "循守临行出小鬟复用前韵",
        "id": "5ba38593-2a93-445f-aa2c-f77b851c8582"
    },
    {
        "author": "苏轼",
        "paragraphs": [
            "我见异人，且得异书。",
            "挟书从人，何适不娱。",
            "罗浮之趾，卜我新居。",
            "子非玄德，三顾我庐。"
        ],
        "title": "和陶答庞参军六首  其一",
        "id": "f2359926-1af1-470e-bd94-2cca3c283fd6"
    },
    {
        "author": "苏轼",
        "paragraphs": [
            "旨酒荔蕉，绝甘分珍。",
            "虽云晚接，数面自亲。",
            "海隅一笑，岂云无人。",
            "无酒酤我，或乞其邻。"
        ],
        "title": "和陶答庞参军六首  其二",
        "id": "b397d586-1744-44eb-849d-ecd7d82a2cae"
    },
    {
        "author": "苏轼",
        "paragraphs": [
            "将行复止，眷言孜孜。",
            "苟有于中，倾倒出之。",
            "奕奕千言，粲焉陈诗。",
            "觞行笔落，了不容思。"
        ],
        "title": "和陶答庞参军六首  其三",
        "id": "4e189548-bb23-4c1c-943b-a13dbda4f6e2"
    },
    {
        "author": "苏轼",
        "paragraphs": [
            "丱妙侍侧，两髦丫分。",
            "歌舞寿我，永为欢欣。",
            "曲终凄然，仰视浮云。",
            "此曲此声，何时复闻。"
        ],
        "title": "和陶答庞参军六首  其四",
        "id": "769a6572-606f-46e2-8c2a-211431e84965"
    },
    {
        "author": "苏轼",
        "paragraphs": [
            "击鼓其镗，船开橹鸣。",
            "顾我而言，雨泣载零。",
            "子卿白首，当还西京。",
            "辽东万里，亦归管宁。"
        ],
        "title": "和陶答庞参军六首  其五",
        "id": "0b372df7-31c2-4518-974d-3d095ed1f6da"
    },
    {
        "author": "苏轼",
        "paragraphs": [
            "感子至意，托辞西风。",
            "吾生一尘，寓形空中。",
            "愿言谦亨，君子有终。",
            "功名在子，何异我躬。"
        ],
        "title": "和陶答庞参军六首  其六",
        "id": "3a6cd4a1-b8c9-4122-ad8c-506e0daf52d0"
    },
    {
        "author": "苏轼",
        "paragraphs": [
            "松间旅生茶，已与松俱瘦。",
            "茨棘尚未容，蒙翳争交构。",
            "天公所遗弃，百岁仍穉幼。",
            "紫笋虽不长，孤根乃独寿。",
            "移栽白鹤岭，土软春雨後。",
            "弥旬得连阴，似许晚遂茂。",
            "能忘流转苦，戢戢出鸟咮。",
            "未任供舂磨，且可资摘嗅。",
            "千团输大官，百餠衒私鬬。",
            "何如此一啜，有味出吾囿。"
        ],
        "title": "种茶",
        "id": "e7a92619-ac20-4497-beb7-8cae80298339"
    },
    {
        "author": "苏轼",
        "paragraphs": [
            "南岭过云开紫翠，北江飞雨送凄凉。",
            "酒醒梦回春尽日，闭门隠几坐烧香。"
        ],
        "title": "三月二十九日二首  其一",
        "id": "058cb9e3-d55e-44f7-a772-22f936d3d697"
    },
    {
        "author": "苏轼",
        "paragraphs": [
            "门外橘花犹的皪，墙头荔子已斓斑。",
            "树暗草深人静处，卷帘敧枕卧看山。"
        ],
        "title": "三月二十九日二首  其二",
        "id": "eb3d7b2f-71ad-4243-b49f-afc255d0c9f4"
    },
    {
        "author": "苏轼",
        "paragraphs": [
            "九疑联绵属衡湘，苍梧独在天一方。",
            "孤城吹角烟树里，落月未落江苍茫。",
            "幽人拊枕坐叹息，我行忽至舜所藏。",
            "江边父老能说子，白须红颊如君长。",
            "莫嫌琼雷隔云海，圣恩尚许遥相望。",
            "平生学道真实意，岂与穷达俱存亡。",
            "天其以我为箕子，要使此意留要荒。",
            "他年谁作舆地志，海南万里真吾乡。"
        ],
        "title": "吾谪海南子由雷州被命即行了不相知至梧乃闻其尚在藤也旦夕当追及作此诗示之",
        "id": "b772d353-0c9c-4dd1-ac52-2a8729099140"
    },
    {
        "author": "苏轼",
        "paragraphs": [
            "时来与物逝，路穷非我止。",
            "与子各意行，同落百蛮里。",
            "萧然两别驾，各携一穉子。",
            "子室有孟光，我室惟法喜。",
            "相逢山谷间，一月同卧起。",
            "茫茫海南北，粗亦足生理。",
            "劝我师渊明，力薄且为己。",
            "微疴坐杯酌，止酒则瘳矣。",
            "望道虽未济，隠约见津涘。",
            "从今东坡室，不立杜康祀。"
        ],
        "title": "和陶止酒",
        "id": "e8e3ab94-ffc5-43f5-b0fa-f0faa19191c9"
    },
    {
        "author": "苏轼",
        "paragraphs": [
            "四州环一岛，百洞蟠其中。",
            "我行西北隅，如度月半弓。",
            "登高望中原，但见积水空。",
            "此生当安归，四顾真途穷。",
            "眇观大瀛海，坐咏谈天翁。",
            "茫茫太仓中，一米谁雌雄。",
            "幽怀忽破散，咏啸来天风。",
            "千山动鳞甲，万谷酣笙钟。",
            "安知非羣仙，钧天宴未终。",
            "喜我归有期，举酒属青童。",
            "急雨岂无意，催诗走羣龙。",
            "梦云忽变色，笑电亦改容。",
            "应怪东坡老，颜衰语徒工。",
            "久矣此妙声，不闻蓬莱宫。"
        ],
        "title": "行琼儋间肩舆坐睡梦中得句云千山动鳞甲万谷酣笙钟觉而遇清风急雨戏作此数句",
        "id": "66429242-7c5a-421e-b166-6adeef2a75c9"
    },
    {
        "author": "苏轼",
        "paragraphs": [
            "我少即多难，邅回一生中。",
            "百年不易满，寸寸弯强弓。",
            "老矣复何言，荣辱今两空。",
            "泥洹尚一路，所向余皆穷。",
            "似闻崆峒西，仇池迎此翁。",
            "胡为适南海，复驾垂天雄。",
            "下视九万里，浩浩皆积风。",
            "回望古合州，属此琉璃钟。",
            "离别何足道，我生岂有终。",
            "渡海十年归，方镜照两童。",
            "还乡亦何有，暂假壶公龙。",
            "峨眉向我笑，锦水为君容。",
            "天人巧相胜，不独数子工。",
            "指点昔游处，蒿莱生故宫。"
        ],
        "title": "次前韵寄子由",
        "id": "44f120f2-08bb-4acf-b337-79fad86984ff"
    },
    {
        "author": "苏轼",
        "paragraphs": [
            "突兀隘空虚，他山总不如。",
            "君看道傍石，尽是补天余。"
        ],
        "title": "儋耳山",
        "id": "3270800c-5e8b-4c8e-b328-9f90c47e0847"
    },
    {
        "author": "苏轼",
        "paragraphs": [
            "痿人常念起，夫我岂忘归。",
            "不敢梦故山，恐兴坟墓悲。",
            "生世本暂寓，此身念念非。",
            "鹅城亦何有，偶拾鹤毳遗。",
            "穷鱼守故沼，聚沫犹相依。",
            "大儿当门户，时节供丁推。",
            "梦与邻翁言，悯默怜我衰。",
            "往来付造物，未用相招麾。"
        ],
        "title": "和陶还旧居",
        "id": "aad941f7-c74f-469d-9b53-0f193366534e"
    },
    {
        "author": "苏轼",
        "paragraphs": [
            "夜梦嬉游童子如，父师检责惊走书。",
            "计功当毕春秋余，今乃粗及桓庄初。",
            "怛然悸寤心不舒，起坐有如挂钩鱼。",
            "我生纷纷婴百缘，气固多习独此偏。",
            "弃书事君四十年，仕不顾留书绕缠。",
            "自视汝与丘孰贤，易韦三绝丘犹然，如我当以犀革编。"
        ],
        "title": "夜梦",
        "id": "ca3e4250-1181-47db-83c8-b00f8de75803"
    },
    {
        "author": "苏轼",
        "paragraphs": [
            "平生我与尔，举意辄相然。",
            "岂止磁石针，虽合犹有间。",
            "此外一子由，出处同偏僊。",
            "晚景最可惜，分飞海南天。",
            "纠纆不吾欺，宁此忧患先。",
            "顾引一杯酒，谁谓无往还。",
            "寄语海北人，今日为何年。",
            "醉里有独觉，梦中无杂言。"
        ],
        "title": "和陶连雨独饮二首  其一",
        "id": "054ff962-df78-46f4-93f2-aa27cab0a93f"
    },
    {
        "author": "苏轼",
        "paragraphs": [
            "阿堵不解醉，谁欤此颓然。",
            "误入无功乡，掉臂嵇阮间。",
            "饮中八仙人，与我俱得仙。",
            "渊明岂知道，醉语忽谈天。",
            "偶见此物真，遂超天地先。",
            "醉醒可还酒，此觉无所还。",
            "清风洗徂暑，连雨催丰年。",
            "床头伯雅君，此子可与言。"
        ],
        "title": "和陶连雨独饮二首  其二",
        "id": "b52b22a0-2296-4916-adbf-a02a03e62b29"
    },
    {
        "author": "苏轼",
        "paragraphs": [
            "闻有古学舍，窃怀渊明欣。",
            "摄衣造两塾，窥户无一人。",
            "邦风方杞夷，庙貌犹殷因。",
            "先生馔已缺，弟子散莫臻。",
            "忍饥坐谈道，嗟我亦晚闻。",
            "永言百世祀，未补平生勤。",
            "今此复何国，岂与陈蔡邻。",
            "永愧虞仲翔，弦歌沧海滨。"
        ],
        "title": "和陶示周掾祖谢",
        "id": "87856bf4-713f-4d9a-85c9-445c24c132f4"
    },
    {
        "author": "苏轼",
        "paragraphs": [
            "籴米买束薪，百物资之市。",
            "不缘耕樵得，饱食殊少味。",
            "再拜请邦君，愿受一廛地。",
            "知非笑昨梦，食力免内愧。",
            "春秧几时花，夏稗忽已穟。",
            "怅焉抚耒耜，谁复识此意。"
        ],
        "title": "籴米",
        "id": "c4060a92-5821-4c6a-9671-943016d1a3a0"
    },
    {
        "author": "苏轼",
        "paragraphs": [
            "咨尔汉黎，均是一民。",
            "鄙夷不训，夫岂其真。",
            "怨愤劫质，寻戈相因。",
            "欺谩莫诉，曲自我人。"
        ],
        "title": "和陶劝农六首  其一",
        "id": "06bcf8dc-78f3-4df3-b592-1e5bd187bf4d"
    },
    {
        "author": "苏轼",
        "paragraphs": [
            "天祸尔土，不麦不稷。",
            "民无用物，珍怪是植。",
            "播厥熏木，腐余是穑。",
            "贪夫污吏，鹰挚狼食。"
        ],
        "title": "和陶劝农六首  其二",
        "id": "384d7d48-d537-4118-be44-41c8ae2f89fb"
    },
    {
        "author": "苏轼",
        "paragraphs": [
            "岂无良田，膴膴平陆。",
            "兽踪交缔，鸟喙谐穆。",
            "惊麏朝射，猛豨夜逐。",
            "芋羹藷糜，以饱耆宿。"
        ],
        "title": "和陶劝农六首  其三",
        "id": "3b98649b-27c6-4689-a154-e9395abc5b85"
    },
    {
        "author": "苏轼",
        "paragraphs": [
            "听我苦言，其福永久。",
            "利尔耝耜，好尔邻偶。",
            "斩艾蓬藋，南东其亩。",
            "父兄搢梃，以抶游手。"
        ],
        "title": "和陶劝农六首  其四",
        "id": "8b9ad2e2-c3b3-49b3-b39b-4828bd3e0079"
    },
    {
        "author": "苏轼",
        "paragraphs": [
            "天不假易，亦不汝匮。",
            "春无遗勤，秋有厚冀。",
            "云举雨决，妇姑毕至。",
            "我良孝爱，袒跣何愧。"
        ],
        "title": "和陶劝农六首  其五",
        "id": "76f08246-e5ef-4f36-a34c-e16895975b6a"
    },
    {
        "author": "苏轼",
        "paragraphs": [
            "逸谚戏侮，博弈顽鄙。",
            "投之生黎，俾勿冠履。",
            "霜降稻实，千箱一轨。",
            "大作尔社，一醉醇美。"
        ],
        "title": "和陶劝农六首  其六",
        "id": "8ff1bd10-dee8-46e7-be37-1fdfdfb446c2"
    },
    {
        "author": "苏轼",
        "paragraphs": [
            "五日一见花猪肉，十日一遇黄鸡粥。",
            "土人顿顿食藷芋，荐以熏鼠烧蝙蝠。",
            "旧闻蜜唧尝呕吐，稍近虾蟆缘习俗。",
            "十年京国厌肥羜，日日烝花压红玉。",
            "从来此腹负将军，今者固宜安脱粟。",
            "人言天下无正味，蝍蛆未遽贤麋鹿。",
            "海康别驾复何为，帽宽带落惊童仆。",
            "相看会作两臞仙，还乡定可骑黄鹄。"
        ],
        "title": "闻子由瘦",
        "id": "6bf47c87-eb9a-457c-abae-5fab0f105c75"
    },
    {
        "author": "苏轼",
        "paragraphs": [
            "病怯腥咸不买鱼，尔来心腹一时虚。",
            "使君不复怜乌攫，属国方将掘鼠余。",
            "老去独收人所弃，悠哉时到物之初。",
            "从今免被孙郎笑，绛帕蒙头读道书。"
        ],
        "title": "客俎经旬无肉又子由劝不读书萧然清坐乃无一事",
        "id": "7ad8d8b3-ce5c-49dd-8ac9-af34a63eee5e"
    },
    {
        "author": "苏轼",
        "paragraphs": [
            "缺月不早出，长林踏青冥。",
            "犬吠主人怒，愧此闾里情。",
            "怪我夜不归，茜袂窥柴荆。",
            "云间与地上，待我两友生。",
            "惊鹊再三起，树端已微明。",
            "白露浄原野，始觉丘陵平。",
            "暗蛩方夜绩，孤萤亦宵征。",
            "归来闭户坐，寸田且默耕。",
            "莫赴花月期，免为诗酒萦。",
            "诗人如布谷，聒聒常自名。"
        ],
        "title": "和陶赴假江陵夜行",
        "id": "b60af532-8ae7-41c9-9389-73d7b375a7f1"
    },
    {
        "author": "苏轼",
        "paragraphs": [
            "九日独何日，欣然惬平生。",
            "四时靡不佳，乐此古所名。",
            "龙山忆孟子，栗里怀渊明。",
            "鲜鲜霜菊艳，溜溜糟床声。",
            "闲居知令节，乐事满余龄。",
            "登高望云海，醉觉三山倾。",
            "长歌振履商，起舞带索荣。",
            "坎坷识天意，淹留见人情。",
            "但愿饱秔稌，年年乐秋成。"
        ],
        "title": "和陶九日闲居",
        "id": "f5bc80f1-57bb-44ac-be8c-c9399299ace5"
    },
    {
        "author": "苏轼",
        "paragraphs": [
            "有客叩我门，系马门前柳。",
            "庭空鸟雀散，门闭客立久。",
            "主人枕书卧，梦我平生友。",
            "忽闻剥啄声，惊散一杯酒。",
            "倒裳起谢客，梦觉两愧负。",
            "坐谈杂今古，不答颜愈厚。",
            "问我何处来，我来无何有。"
        ],
        "title": "和陶拟古九首  其一",
        "id": "3c364f11-0faa-415f-9ee6-545f9ea20b84"
    },
    {
        "author": "苏轼",
        "paragraphs": [
            "酒尽君可起，我歌已三终。",
            "由来竹林人，不数涛与戎。",
            "有酒从孟公，慎勿从扬雄。",
            "崎岖颂沙麓，尘埃污西风。",
            "昔我未尝达，今者亦安穷。",
            "穷达不到处，我在阿堵中。"
        ],
        "title": "和陶拟古九首  其二",
        "id": "570ee685-35a1-4fd4-ae7b-bd9672b1fdea"
    },
    {
        "author": "苏轼",
        "paragraphs": [
            "客去室幽幽，服鸟来座隅。",
            "引吭伸两翅，太息意不舒。",
            "吾生如寄耳，何者为吾庐。",
            "去此复何之，少安与汝居。",
            "夜中闻长啸，月露荒榛芜。",
            "无问亦无答，吉凶两何如。"
        ],
        "title": "和陶拟古九首  其三",
        "id": "b0be97b1-2593-4dc7-a7fb-61c1fd60524e"
    },
    {
        "author": "苏轼",
        "paragraphs": [
            "少年好远游，荡志隘八荒。",
            "九夷为藩篱，四海环我堂。",
            "卢生与若士，何足期渺茫。",
            "稍喜海南州，自古无战场。",
            "奇峰望黎母，何异嵩与邙。",
            "飞泉泻万仞，舞鹤双低昂。",
            "分流未入海，膏泽弥此方。",
            "芋魁倘可饱，无肉亦奚伤。"
        ],
        "title": "和陶拟古九首  其四",
        "id": "17b908e3-cbab-4952-8abe-d84984165073"
    },
    {
        "author": "苏轼",
        "paragraphs": [
            "冯冼古烈妇，翁媪国于兹。",
            "策勋梁武後，开府隋文时。",
            "三世更险易，一心无磷缁。",
            "锦伞平积乱，犀渠破余疑。",
            "庙貌空复存，碑版漫无辞。",
            "我欲作铭志，慰此父老思。",
            "遗民不可问，偻句莫予欺。",
            "犦牲菌鸡卜，我当一访之。",
            "铜鼓壶卢笙，歌此送迎诗。"
        ],
        "title": "和陶拟古九首  其五",
        "id": "bcc8a22f-779a-4178-8824-d6c474d2c0cf"
    },
    {
        "author": "苏轼",
        "paragraphs": [
            "沉香作庭燎，甲煎粉相和。",
            "岂若炷微火，萦烟袅清歌。",
            "贪人无饥饱，胡椒亦求多。",
            "朱刘两狂子，陨坠如风花。",
            "本欲竭泽渔，奈此明年何。"
        ],
        "title": "和陶拟古九首  其六",
        "id": "2d2dd2ef-d3f1-4733-9c05-00366966b016"
    },
    {
        "author": "苏轼",
        "paragraphs": [
            "鸡窠养鹤发，及与唐人游。",
            "来孙亦垂白，颇识李崖州。",
            "再逢卢与丁，阅世真东流。",
            "斯人今在亡，未遽掩一丘。",
            "我师吴季子，守节到晚周。",
            "一见春秋末，渺焉不可求。"
        ],
        "title": "和陶拟古九首  其七",
        "id": "f48d526b-3dd0-48ea-803f-d35040e3532d"
    },
    {
        "author": "苏轼",
        "paragraphs": [
            "城南有荒池，琐细谁复采。",
            "幽姿小芙蕖，香色独未改。",
            "欲为中州信，浩荡绝云海。",
            "遥知玉井莲，落蕊不相待。",
            "攀跻及少壮，已失那容悔。"
        ],
        "title": "和陶拟古九首  其八",
        "id": "9a3c2e91-722c-411c-ab27-af712de1a38b"
    },
    {
        "author": "苏轼",
        "paragraphs": [
            "黎山有幽子，形槁神独完。",
            "负薪入城市，笑我儒衣冠。",
            "生不闻诗书，岂知有孔颜。",
            "翛然独往来，荣辱未易关。",
            "日暮鸟兽散，家在孤云端。",
            "问答了不通，叹息指屡弹。",
            "似言君贵人，草莽栖龙鸾。",
            "遗我古贝布，海风今岁寒。"
        ],
        "title": "和陶拟古九首  其九",
        "id": "3b205596-ca86-4135-b3d5-0ff4ab7f2cd2"
    },
    {
        "author": "苏轼",
        "paragraphs": [
            "瓶居本近危，甑坠知不完。",
            "梦求亡楚弓，笑解适越冠。",
            "忽然返自照，识我本来颜。",
            "归路在脚底，殽潼失重关。",
            "屡从渊明游，云山出毫端。",
            "借君无弦琴，寓我非指弹。",
            "岂惟舞独鹤，便可摄飞鸾。",
            "还将岭茅瘴，一洗月阙寒。"
        ],
        "title": "和陶东方有一士",
        "id": "8905048e-5a18-481d-9967-be8803a3246d"
    },
    {
        "author": "苏轼",
        "paragraphs": [
            "仙山佛国本同归，世路玄关两背驰。",
            "到处不妨闲卜筑，流年自可数期颐。",
            "遥知小槛临廛市，定有新松长棘茨。",
            "谁道茅檐劣容膝，海天风雨看纷披。"
        ],
        "title": "次韵子由三首 东亭",
        "id": "155496de-d971-4a58-be98-8d46a2c64d76"
    },
    {
        "author": "苏轼",
        "paragraphs": [
            "白发苍颜自照盆，董生端合是前身。",
            "独栖高阁多辞客，为着新书未绝麟。",
            "小醉易醒风力软，安眠无梦雨声新。",
            "长歌自誷真堪笑，底处人间是所欣。"
        ],
        "title": "次韵子由三首 东楼",
        "id": "41534228-d7f4-4a35-b378-70c30ea107c7"
    },
    {
        "author": "苏轼",
        "paragraphs": [
            "天教日饮欲全丝，美酒生林不待仪。",
            "自漉疏巾邀醉客，更将空殻付冠师。",
            "规模简古人争看，簪导轻安发不知。",
            "更着短檐高屋帽，东坡何事不违时。"
        ],
        "title": "次韵子由三首 椰子冠",
        "id": "c975de2c-64cc-4906-846d-5e90288688a1"
    },
    {
        "author": "苏轼",
        "paragraphs": [
            "停云在空，黯其将雨。",
            "嗟我怀人，道修且阻。",
            "眷此区区，俯仰再抚。",
            "良辰过鸟，逝不我伫。"
        ],
        "title": "和陶停云四首  其一",
        "id": "a61948b3-22bb-4014-9da2-165b13293329"
    },
    {
        "author": "苏轼",
        "paragraphs": [
            "飓作海浑，天水溟蒙。",
            "云屯九河，雪立三江。",
            "我不出门，寤寐北窗。",
            "念彼海康，神驰往从。"
        ],
        "title": "和陶停云四首  其二",
        "id": "fbf6dc40-ea53-4af1-aaf4-a47a2b9c5689"
    },
    {
        "author": "苏轼",
        "paragraphs": [
            "凛然清癯，落其骄荣。",
            "馈奠化之，廓兮忘情。",
            "万里迟子，晨兴宵征。",
            "远虎在侧，以宁先生。"
        ],
        "title": "和陶停云四首  其三",
        "id": "8333860d-4b1c-4170-ac6b-12cef69e5d62"
    },
    {
        "author": "苏轼",
        "paragraphs": [
            "对弈未终，摧然斧柯。",
            "再游兰亭，默数永和。",
            "梦幻去来，谁少谁多。",
            "弹指太息，浮云几何。"
        ],
        "title": "和陶停云四首  其四",
        "id": "f31c0e9b-8ad3-4371-9eb0-d22c6bef331e"
    },
    {
        "author": "苏轼",
        "paragraphs": [
            "当欢有余乐，在戚亦颓然。",
            "渊明得此理，安处故有年。",
            "嗟我与先生，所赋良奇偏。",
            "人间少宜适，惟有归耘田。",
            "我昔堕轩冕，毫厘真市廛。",
            "困来卧重裀，忧愧自不眠。",
            "如今破茅屋，一夕或三迁。",
            "风雨睡不知，黄叶满枕前。",
            "宁当出怨句，惨惨如孤烟。",
            "但恨不早悟，犹推渊明贤。"
        ],
        "title": "和陶怨诗示庞邓",
        "id": "2dac4a50-45aa-41be-8068-0859d048da2a"
    },
    {
        "author": "苏轼",
        "paragraphs": [
            "斜日照孤隙，始知空有尘。",
            "微风动众窍，谁信我忘身。",
            "一笑问儿子，与汝定何亲。",
            "从我来海南，幽绝无四邻。",
            "耿耿如缺月，独与长庚晨。",
            "此道固应尔，不当怨尤人。"
        ],
        "title": "和陶杂诗十一首  其一",
        "id": "23830690-4191-4fab-9b89-590b255ef389"
    },
    {
        "author": "苏轼",
        "paragraphs": [
            "故山不可到，飞梦隔五岭。",
            "真游有黄庭，闭目寓两景。",
            "室空无可照，火灭膏自冷。",
            "披衣起视夜，海阔河汉永。",
            "西窗半明月，散乱梧楸影。",
            "良辰不可系，逝水无留骋。",
            "我苗期後枯，持此一念静。"
        ],
        "title": "和陶杂诗十一首  其二",
        "id": "88252664-3d6c-4300-ae5d-bf48ff9197a5"
    },
    {
        "author": "苏轼",
        "paragraphs": [
            "真人有妙观，俗子多妄量。",
            "区区劝粒食，此岂知子房。",
            "我非徒跣相，终老怀未央。",
            "兔死缚淮阴，狗功指平阳。",
            "哀哉亦何羞，世路皆羊肠。"
        ],
        "title": "和陶杂诗十一首  其三",
        "id": "a740f6e0-878f-4a83-9f09-a8011c17ff1d"
    },
    {
        "author": "苏轼",
        "paragraphs": [
            "相如偶一官，嗤鄙蜀父老。",
            "不记犊鼻时，涤器混佣保。",
            "着书曾几何，渴肺灰土燥。",
            "琴台有遗魄，笑我归不早。",
            "作书遗故人，皎皎我怀抱。",
            "余生幸无愧，可与君平道。"
        ],
        "title": "和陶杂诗十一首  其四",
        "id": "2caf1149-5329-4a06-a786-50af2d221b14"
    },
    {
        "author": "苏轼",
        "paragraphs": [
            "孟德黠老狐，奸言嗾鸿豫。",
            "哀哉丧乱世，枭鸾各腾翥。",
            "逝者知几人，文举独不去。",
            "天方斲汉室，岂计一郗虑。",
            "昆虫正相啮，乃比蔺相如。",
            "我知公所坐，大名难久住。",
            "细德方险微，岂有容公处。",
            "既往不可悔，庶为来者惧。"
        ],
        "title": "和陶杂诗十一首  其五",
        "id": "7032fc2d-7a67-4fb5-8d86-7d973c249914"
    },
    {
        "author": "苏轼",
        "paragraphs": [
            "博大古真人，老聃关尹喜。",
            "独立万物表，长生乃余事。",
            "稚川差可近，倘有接物意。",
            "我顷登罗浮，物色恐相值。",
            "徘徊朱明洞，沙水自清驶。",
            "满把菖蒲根，叹息复弃置。"
        ],
        "title": "和陶杂诗十一首  其六",
        "id": "6ddb437f-0ffd-481e-a92e-a0c56f404569"
    },
    {
        "author": "苏轼",
        "paragraphs": [
            "蓝乔近得道，常苦世褊迫。",
            "西游王屋山，不践长安陌。",
            "尔来宁复见，鸟道度太白。",
            "昔与吴远游，同藏一瓢窄。",
            "潮阳隔云海，岁晚倘见客。",
            "伐薪供养火，看作栖凤宅。"
        ],
        "title": "和陶杂诗十一首  其七",
        "id": "56e365ee-87a3-4c1c-8772-ab57584ef0bf"
    },
    {
        "author": "苏轼",
        "paragraphs": [
            "南荣晚闻道，未肯化庚桑。",
            "陶顽铸强犷，枉费尘与糠。",
            "越子古成之，韩生教休粮。",
            "参同得灵钥，九锁启伯阳。",
            "鹅城见诸孙，贫苦我为伤。",
            "空余焦先室，不传元化方。",
            "遗像似李白，一奠临江觞。"
        ],
        "title": "和陶杂诗十一首  其八",
        "id": "bf365c82-134e-4098-bcd9-b999660f1cb2"
    },
    {
        "author": "苏轼",
        "paragraphs": [
            "余龄难把玩，妙解寄笔端。",
            "常恐抱永叹，不及丘明迁。",
            "亲友复劝我，放心饯华颠。",
            "虚名非我有，至味知谁餐。",
            "思我无所思，安能观诸缘。",
            "已矣复何叹，旧说易两篇。"
        ],
        "title": "和陶杂诗十一首  其九",
        "id": "cdc3d729-a9b0-4410-8122-37ecb24119f5"
    },
    {
        "author": "苏轼",
        "paragraphs": [
            "申韩本自圣，陋古不复稽。",
            "巨君纵独欲，借经作巌崖。",
            "遂令青衿子，珠璧人人怀。",
            "凿齿井蛙耳，信谓天可弥。",
            "大道久分裂，破碎日愈离。",
            "我如终不言，谁悟角与羁。",
            "吾琴岂得已，昭氏有成亏。"
        ],
        "title": "和陶杂诗十一首  其一○",
        "id": "8472b213-d693-45cd-8729-cfcbb4aec8c0"
    },
    {
        "author": "苏轼",
        "paragraphs": [
            "我昔登朐山，出日观沧凉。",
            "欲济东海县，恨无石桥梁。",
            "今兹黎母国，何异于公乡。",
            "蚝浦既黏山，暑路亦飞霜。",
            "所欣非自誷，不怨道里长。"
        ],
        "title": "和陶杂诗十一首  其一一",
        "id": "9935a57c-339d-4fb2-be75-26bc48e64cf4"
    },
    {
        "author": "苏轼",
        "paragraphs": [
            "幽芳本长春，暂瘁如蚀月。",
            "且当付造物，未易料枯枿。",
            "也知宿根深，便作紫笋茁。",
            "乘时出婉娩，为我暖栗冽。",
            "先生早贵重，庙论推英拔。",
            "而今城东瓜，不记召南茇。",
            "陋居有远寄，小圃无阔蹑。",
            "还为久处计，坐待行年匝。",
            "腊果缀梅枝，春杯浮竹叶。",
            "谁言一萌动，已觉万木活。",
            "聊将玉蕊新，插向纶巾折。"
        ],
        "title": "次韵子由月季花再生",
        "id": "908927fa-33d1-4c16-98d6-380f710f7533"
    },
    {
        "author": "苏轼",
        "paragraphs": [
            "退居有成言，垂老竟未践。",
            "何曾渊明归，屡作敬通免。",
            "休闲等一味，妄想生愧腼。",
            "聊将自知明，稍积在家善。",
            "城东两黎子，室迩人自远。",
            "呼我钓其池，人鱼两忘反。",
            "使君亦命驾，恨子林塘浅。"
        ],
        "title": "和陶田舍始春怀古二首  其一",
        "id": "83026e9a-f372-469d-98a0-913a398a7157"
    },
    {
        "author": "苏轼",
        "paragraphs": [
            "茅茨破不补，嗟子乃尔贫。",
            "菜肥人愈瘦，灶闲井常勤。",
            "我欲致薄少，解衣劝坐人。",
            "临池作虚堂，雨急瓦声新。",
            "客来有美载，果熟多幽欣。",
            "丹荔破玉肤，黄柑溢芳津。",
            "借我三亩地，结茅为子邻。",
            "鴂舌倘可学，化为黎母民。"
        ],
        "title": "和陶田舍始春怀古二首  其二",
        "id": "03ded1f0-a52e-4839-b40b-79948903cac1"
    },
    {
        "author": "苏轼",
        "paragraphs": [
            "我非皇甫谧，门人如挚虞。",
            "不持两鸱酒，肯借一车书。",
            "欲令海外士，观经似鸿都。",
            "结发事文史，俯仰六十踰。",
            "老马不耐放，长鸣思服舆。",
            "故知根尘在，未免病药俱。",
            "念君千里足，历块犹踟蹰。",
            "好学真伯业，比肩可相如。",
            "此书久已熟，救我今荒芜。",
            "顾惭桑榆迫，久厌诗书娱。",
            "奏赋病未能，草玄老更疏。",
            "犹当距杨墨，稍欲惩荆舒。"
        ],
        "title": "和陶赠羊长史",
        "id": "310bd7da-a7de-466f-96d4-d91fd5120d1e"
    },
    {
        "author": "苏轼",
        "paragraphs": [
            "曳杖入寺门，辑杖挹世尊。",
            "我是玉堂仙，谪来海南村。",
            "多生宿业尽，一气中夜存。",
            "旦随老鸦起，饥食扶桑暾。",
            "光圆摩尼珠，照耀玻璃盆。",
            "来从佛印可，稍觉魔忙奔。",
            "闲看树转午，坐到钟鸣昏。",
            "敛收平生心，耿耿聊自温。"
        ],
        "title": "入寺",
        "id": "057555b6-e8e6-41d6-9a95-c345388a2626"
    },
    {
        "author": "苏轼",
        "paragraphs": [
            "瘴雾三年恬不怪，反畏北风生体疥。",
            "朝来缩颈似寒鸦，焰火生薪聊一快。",
            "红波翻屋春风起，先生默坐春风里。",
            "浮空眼缬散云霞，无数心花发桃李。",
            "翛然独觉午窗明，欲觉犹闻醉鼾声。",
            "回首向来萧瑟处，也无风雨也无晴。"
        ],
        "title": "独觉",
        "id": "22cbc194-dd4f-4b24-a2ec-9d69ab2d1667"
    },
    {
        "author": "苏轼",
        "paragraphs": [
            "灯烬不挑垂暗蕊，炉灰重拨尚余熏。",
            "清风欲发鸦翻树，缺月初升犬吠云。",
            "闭眼此心新活计，随身孤影旧知闻。",
            "雷州别驾应危坐，跨海清光与子分。"
        ],
        "title": "十二月十七日夜坐达晓寄子由",
        "id": "a3e3432a-8b8b-48ef-981b-232a241e4e84"
    },
    {
        "author": "苏轼",
        "paragraphs": [
            "安眠海自运，浩浩朝黄宫。",
            "日出露未晞，鬰鬰蒙霜松。",
            "老栉从我久，齿疏含清风。",
            "一洗耳目明，习习万窍通。",
            "少年苦嗜睡，朝谒常匆匆。",
            "爬搔未云足，已困冠巾重。",
            "何异服辕马，沙尘满风鬃。",
            "琱鞍响珂月，实与杻械同。",
            "解放不可期，枯柳岂易逢。",
            "谁能书此乐，献与腰金翁。"
        ],
        "title": "谪居三适三首 旦起理发",
        "id": "bb667c00-d863-467a-a7d9-988a51e423d9"
    },
    {
        "author": "苏轼",
        "paragraphs": [
            "蒲团蟠两膝，竹几阁双肘。",
            "此间道路熟，径到无何有。",
            "身心两不见，息息安且久。",
            "睡蛇本亦无，何用钩与手。",
            "神凝疑夜禅，体适剧卯酒。",
            "我生有定数，禄尽空余寿。",
            "枯杨不飞花，膏泽回衰朽。",
            "谓我此为觉，物至了不受。",
            "谓我今方梦，此心初不垢。",
            "非梦亦非觉，请问希夷叟。"
        ],
        "title": "谪居三适三首 午窗坐睡",
        "id": "a4e73e36-aa67-41e9-9fba-02a2a5db958b"
    },
    {
        "author": "苏轼",
        "paragraphs": [
            "长安大雪年，束薪抱衾裯。",
            "云安市无井，斗水宽百忧。",
            "今我逃空谷，孤城啸鸺鹠。",
            "得米如得珠，食菜不敢留。",
            "况有松风声，釜鬲鸣飕飕。",
            "瓦盎深及膝，时复冷暖投。",
            "明灯一爪剪，快若鹰辞鞲。",
            "天低瘴云重，地薄海气浮。",
            "土无重膇药，独以薪水瘳。",
            "谁能更包裹，冠履装沐猴。"
        ],
        "title": "谪居三适三首 夜卧濯足",
        "id": "f60d4bbf-9f17-42ad-b2e8-cf3af6ee6663"
    },
    {
        "author": "苏轼",
        "paragraphs": [
            "使君置酒莫相违，守舍何妨独掩扉。",
            "静看月窗盘蜥蜴，卧闻风幔落伊威。",
            "灯花结尽吾犹梦，香篆消时汝欲归。",
            "搔首凄凉十年事，传柑归遗满朝衣。"
        ],
        "title": "上元夜过赴儋守召独坐有感",
        "id": "ff76c41c-704e-4a21-af91-4141ce8b3820"
    },
    {
        "author": "苏轼",
        "paragraphs": [
            "理发千梳浄，风晞胜汤沐。",
            "闭息万窍通，雾散名干浴。",
            "颓然语默丧，静见天地复。",
            "时令具薪水，漫欲濯腰腹。",
            "陶匠不可求，盆斛何由足。",
            "老鸡卧粪土，振羽双瞑目。",
            "倦马𩥇风沙，奋鬣一喷玉。",
            "垢浄各殊性，快惬聊自沃。",
            "云母透蜀纱，琉璃莹蕲竹。",
            "稍能梦中觉，渐使生处熟。",
            "楞严在床头，妙偈时仰读。",
            "返流归照性，独立遗所瞩。",
            "未知仰山禅，已就季主卜。",
            "安心会自得，助长毋相督。"
        ],
        "title": "次韵子由浴罢",
        "id": "30555e52-ca96-4166-bf5c-f9bd693c6745"
    },
    {
        "author": "苏轼",
        "paragraphs": [
            "今日散幽忧，弹冠及新沐。",
            "况闻万里孙，已报三日浴。",
            "朋来四男子，大壮泰临复。",
            "开书喜见面，未饮春生腹。",
            "无官一身轻，有子万事足。",
            "举家传吉梦，殊相惊凡目。",
            "烂烂开眼电，硗硗峙头玉。",
            "但令强筋骨，可以耕衍沃。",
            "不须富文章，端解耗楮竹。",
            "君归定何日，我计久已熟。",
            "长留五车书，要使九子读。",
            "箪瓢有内乐，轩冕无流瞩。",
            "人言适似我，穷达已可卜。",
            "早谋二顷田，莫待八州督。"
        ],
        "title": "借前韵贺子由生第四孙斗老",
        "id": "f6148dff-9e2a-4853-80f9-47c1670cba18"
    },
    {
        "author": "苏轼",
        "paragraphs": [
            "我似老牛鞭不动，雨滑泥深四蹄重。",
            "汝如黄犊走却来，海阔山高百程送。",
            "庶几门户有八慈，不恨居邻无二仲。",
            "他年汝曹笏满床，中夜起舞踏破瓮。",
            "会当洗眼看腾跃，莫指痴腹笑空洞。",
            "誉儿虽是两翁癖，积德已自三世种。",
            "岂惟万一许生还，尚恐九十烦珍从。",
            "六子晨耕箪瓢出，众妇夜绩灯火共。",
            "春秋古史乃家法，诗笔离骚亦时用。",
            "但令文字还照世，粪土腐余安足梦。"
        ],
        "title": "过于海舶得迈寄书酒作诗远和之皆粲然可观子由有书相庆也因用其韵赋一篇并寄诸子侄",
        "id": "79b039df-e386-40f1-90ad-547bce7593cd"
    },
    {
        "author": "苏轼",
        "paragraphs": [
            "天地有常运，日月无闲时。",
            "孰居无事中，作止推行之。",
            "细察我与汝，相因以成兹。",
            "忽然乘物化，岂与生灭期。",
            "梦时我方寂，偃然无所思。",
            "胡为有哀乐，辄复随涟洏。",
            "我舞汝凌乱，相应不少疑。",
            "还将醉时语，答我梦中辞。"
        ],
        "title": "和陶形赠影",
        "id": "ddd20a97-4c21-4c07-b88f-f990a7b7aa12"
    },
    {
        "author": "苏轼",
        "paragraphs": [
            "丹青写君容，常恐画师拙。",
            "我依月灯出，相肖两奇绝。",
            "妍媸本在君，我岂相媚悦。",
            "君如火上烟，火尽君乃别。",
            "我如镜中像，镜坏我不灭。",
            "虽云附阴晴，了不受寒热。",
            "无心但因物，万变岂有竭。",
            "醉醒皆梦耳，未用议优劣。"
        ],
        "title": "和陶影答形",
        "id": "dc41b359-503b-4865-9933-158334b83774"
    },
    {
        "author": "苏轼",
        "paragraphs": [
            "二子本无我，其初因物着。",
            "岂惟老变衰，念念不如故。",
            "知君非金石，安得长托附。",
            "莫从老君言，亦莫用佛语。",
            "仙山与佛国，终恐无是处。",
            "甚欲随陶翁，移家酒中住。",
            "醉醒要有尽，未易逃诸数。",
            "平生逐儿戏，处处余作具。",
            "所至人聚观，指目生毁誉。",
            "如今一弄火，好恶都焚去。",
            "既无负载劳，又无寇攘惧。",
            "仲尼晚乃觉，天下何思虑。"
        ],
        "title": "和陶神释",
        "id": "ce929047-f342-4296-a4d3-979094596caa"
    },
    {
        "author": "苏轼",
        "paragraphs": [
            "乔木卷苍藤，浩浩崩云积。",
            "谢家堂前燕，对语悲宿昔。",
            "仰看桄榔树，玄鹤舞长翮。",
            "新年结荔子，主人黄壤隔。",
            "溪阴宜馆我，稍省薪水役。",
            "相如卖车骑，五亩亦可易。",
            "但恐鵩鸟来，此生还荡析。",
            "谁能插篱槿，护此残竹柏。"
        ],
        "title": "和陶使都经钱溪",
        "id": "9fd31ff6-5738-49c9-bd6c-d5a0d41964e0"
    },
    {
        "author": "苏轼",
        "paragraphs": [
            "老鸦衔肉纸飞灰，万里家山安在哉。",
            "苍耳林中太白过，鹿门山下德公回。",
            "管宁投老终归去，王式当年本不来。",
            "记取城南上巳日，木棉花落刺桐开。"
        ],
        "title": "海南人不作寒食而以上巳上冢予携一瓢酒寻诸生皆出矣独老符秀才在因与饮至醉符盖儋人之安贫守静者也",
        "id": "41c39230-4b42-413d-8d8d-1d8cf45ce312"
    },
    {
        "author": "苏轼",
        "paragraphs": [
            "往岁追欢地，寒窗梦不成。",
            "笑谈惊半夜，风雨暗长檠。",
            "鸡唱山椒晓，钟鸣霜外声。",
            "只今那复见，彷佛似三生。"
        ],
        "title": "去岁与子野游逍遥堂日欲没因并西山叩罗浮道院至已二鼓矣遂宿于西堂今岁索居儋耳子野复来相见作诗赠之",
        "id": "62e97a98-1f64-4c0a-858b-45471856392e"
    },
    {
        "author": "苏轼",
        "paragraphs": [
            "五老峰前，白鹤遗址。",
            "长松荫庭，风日清美。",
            "我时独游，不逢一士。",
            "谁欤棋者，户外屦二。",
            "不闻人声，时闻落子。",
            "纹枰坐对，谁究此味。",
            "空钩意钓，岂在鲂鲤。",
            "小儿近道，剥啄信指。",
            "胜固欣然，败亦可喜。",
            "优哉游哉，聊复尔耳。"
        ],
        "title": "观棋",
        "id": "ff4dca1c-92e5-4382-a508-9be8c3c1a3cd"
    },
    {
        "author": "苏轼",
        "paragraphs": [
            "万劫互起灭，百年一踟躇。",
            "漂流四十年，今乃言卜居。",
            "且喜天壤间，一席亦吾庐。",
            "稍理兰桂丛，尽平狐兔墟。",
            "黄橼出旧枿，紫茗抽新畬。",
            "我本早衰人，不谓老更劬。",
            "邦君助畚锸，邻里通有无。",
            "竹屋从低深，山窗自明疏。",
            "一饱便终日，高眠忘百须。",
            "自笑四壁空，无妻老相如。"
        ],
        "title": "和陶和刘柴桑",
        "id": "ae755ba9-0379-4338-9319-b65485605615"
    },
    {
        "author": "苏轼",
        "paragraphs": [
            "朝阳入北林，竹树散疏影。",
            "短篱寻丈间，寄我无穷境。",
            "旧居无一席，逐客犹遭屏。",
            "结茅得兹地，翳翳村巷永。",
            "数朝风雨凉，畦菊发新颖。",
            "俯仰可卒岁，何必谋二顷。"
        ],
        "title": "新居",
        "id": "a4f125eb-c1e0-4e1f-b42b-cbf6afc08c21"
    },
    {
        "author": "苏轼",
        "paragraphs": [
            "幽居乱蛙黾，生理半人禽。",
            "跫然已可喜，况闻弦诵音。",
            "儿声自圆美，谁家两青衿。",
            "且欣集齐咻，未敢笑越吟。",
            "九龄起韶石，姜子家日南。",
            "吾道无南北，安知不生今。",
            "海阔尚挂斗，天高欲横参。",
            "荆榛短墙缺，灯火破屋深。",
            "引书与相和，置酒仍独斟。",
            "可以侑我醉，琅然如玉琴。"
        ],
        "title": "迁居之夕闻邻舍儿诵书欣然而作",
        "id": "7b71ff78-91da-4b7e-955d-6ee98e7be68d"
    },
    {
        "author": "苏轼",
        "paragraphs": [
            "我墙东北隅，张王维老谷。",
            "树先樗栎大，叶等桑柘沃。",
            "流膏马乳涨，堕子杨梅熟。",
            "胡为寻丈地，养此不材木。",
            "蹶之得舆薪，规以种松菊。",
            "静言求其用，略数得五六。",
            "肤为蔡侯纸，子入桐君录。",
            "黄缯练成素，黝面颒作玉。",
            "灌洒蒸生菌，腐余光吐烛。",
            "虽无傲霜节，幸免狂酲毒。",
            "孤根信微陋，生理有倚伏。",
            "投斧为赋诗，德怨聊相赎。"
        ],
        "title": "宥老楮",
        "id": "03724160-edcd-49ea-960e-0ef7d954a47e"
    },
    {
        "author": "苏轼",
        "paragraphs": [
            "蓬头三獠奴，谁谓愿且端。",
            "晨兴洒扫罢，饱食不自安。",
            "愿治此圃畦，少资主游观。",
            "昼功不自觉，夜气乃潜还。",
            "早韭欲争春，晚菘先破寒。",
            "人间无正味，美好出艰难。",
            "早知农圃乐，岂有非意干。",
            "尚恨不持锄，未免骍我颜。",
            "此心苟未降，何适不间关。",
            "休去复歇去，菜食何所叹。"
        ],
        "title": "和陶西田获早稻",
        "id": "61540f1b-c884-4a7d-9320-2f51570dee3a"
    },
    {
        "author": "苏轼",
        "paragraphs": [
            "聚粪西垣下，凿泉东垣隈。",
            "劳辱何时休，宴安不可怀。",
            "天公岂相喜，雨霁与意谐。",
            "黄菘养土膏，老楮生树鸡。",
            "未忍便烹煮，绕观日百回。",
            "跨海得远信，冰盘鸣玉哀。",
            "茵蔯点脍缕，照坐如花开。",
            "一与蜑叟醉，苍颜两摧颓。",
            "齿根日浮动，自与粱肉乖。",
            "食菜岂不足，呼儿拆鸡栖。"
        ],
        "title": "和陶下潠田舍获",
        "id": "f689548c-7779-41f2-a786-1b8fbaf0e1b5"
    },
    {
        "author": "苏轼",
        "paragraphs": [
            "香似龙涎仍酽白，味如牛乳更全清。",
            "莫将南海金虀脍，轻比东坡玉糁羹。"
        ],
        "title": "过子忽出新意以山芋作玉糁羹色香味皆奇绝天上酥酏则不可知人间决无此味也",
        "id": "3f9845e6-7cee-440a-b059-e719fd19352d"
    },
    {
        "author": "苏轼",
        "paragraphs": [
            "海南无冬夏，安知岁将穷。",
            "时时小摇落，荣悴俯仰中。",
            "上天信包荒，佳植无由丰。",
            "鉏耰代肃杀，有择非霜风。",
            "手栽兰与菊，侑我清宴终。",
            "撷芳眼已明，饮酒腹尚冲。",
            "草去土自隤，井深墙愈隆。",
            "勿笑一亩园，蚁垤齐衡嵩。"
        ],
        "title": "和陶戴主簿",
        "id": "6b04c036-6cab-4382-a5b0-4b88762fcdfa"
    },
    {
        "author": "苏轼",
        "paragraphs": [
            "谪居澹无事，何异老且休。",
            "虽过靖节年，未失斜川游。",
            "春江渌未波，人卧船自流。",
            "我本无所适，泛泛随鸣鸥。",
            "中流遇洑洄，舍舟步层丘。",
            "有口可与饮，何必逢我俦。",
            "过子诗似翁，我唱而辄酬。",
            "未知陶彭泽，颇有此乐不。",
            "问点尔何如，不与圣同忧。",
            "问翁何所笑，不为由与求。"
        ],
        "title": "和陶游斜川",
        "id": "6688d4cd-fd0e-4949-9774-f4daa06206db"
    },
    {
        "author": "苏轼",
        "paragraphs": [
            "上天不难知，好恶与我一。",
            "方其未定间，人力破阴骘。",
            "小忍待其定，报应真可必。",
            "季氏生而仁，观过见其实。",
            "端如柳下惠，焉往不三黜。",
            "天有时而定，寿考未易毕。",
            "儿孙七男子，次第皆逢吉。",
            "遥知设罗门，独掩悬罄室。",
            "回思十年事，无愧箧中笔。",
            "但愿白发兄，年年作生日。"
        ],
        "title": "子由生日",
        "id": "3676a024-6b67-4a1e-84aa-42cf3f9a84f5"
    },
    {
        "author": "苏轼",
        "paragraphs": [
            "灵寿扶孔光，菊潭饮伯始。",
            "虽云闲草木，岂乐蒙此耻。",
            "一时偶收用，千载相瘢疻。",
            "海南无嘉植，野果名黄子。",
            "坚瘦多节目，天材任操倚。",
            "嗟我始剪裁，世用或缘此。",
            "贵从老夫手，往配先生几。",
            "相从归故山，不愧仙人杞。"
        ],
        "title": "以黄子木拄杖为子由生日之寿",
        "id": "03d68638-6613-4058-b0f7-a9e662ea2661"
    },
    {
        "author": "苏轼",
        "paragraphs": [
            "孤生知永弃，末路嗟长勤。",
            "久安儋耳陋，日与雕题亲。",
            "海国此奇士，官居我东邻。",
            "卯酒无虚日，夜棋有达晨。",
            "小瓮多自酿，一瓢时见分。",
            "仍将对床梦，伴我五更春。",
            "暂聚水上萍，忽散风中云。",
            "恐无再见日，笑谈来生因。",
            "空吟清诗送，不救归装贫。"
        ],
        "title": "和陶与殷晋安别",
        "id": "90c4878c-853b-4c65-805a-87d63de3bef2"
    },
    {
        "author": "苏轼",
        "paragraphs": [
            "风涛战扶胥，海贼横泥子。",
            "胡为犯二怖，博此一笑喜。",
            "问君奚所欲，欲谈仁义耳。",
            "我才不逮人，所有聊足己。",
            "安能相付与，过听君误矣。",
            "霜风扫瘴毒，冬日稍清美。",
            "年来万事足，所欠惟一死。",
            "澹然两无求，滑浄空棐几。"
        ],
        "title": "赠郑清叟秀才",
        "id": "97c32ff2-ea84-46fa-bd2d-073dc7fa9889"
    },
    {
        "author": "苏轼",
        "paragraphs": [
            "半醒半醉问诸黎，竹刺藤梢步步迷。",
            "但寻牛矢觅归路，家在牛栏西复西。"
        ],
        "title": "被酒独行遍至子云威徽先觉四黎之舍三首  其一",
        "id": "67e55df4-52f9-49e3-b212-3198620bd438"
    },
    {
        "author": "苏轼",
        "paragraphs": [
            "总角黎家三四童，口吹葱叶送迎翁。",
            "莫作天涯万里意，溪边自有舞雩风。"
        ],
        "title": "被酒独行遍至子云威徽先觉四黎之舍三首  其二",
        "id": "69e92f59-17e4-43f1-83b4-d1bcc1ec75a8"
    },
    {
        "author": "苏轼",
        "paragraphs": [
            "符老风情奈老何，朱颜减尽鬓丝多。",
            "投梭每困东邻女，换扇惟逢春梦婆。"
        ],
        "title": "被酒独行遍至子云威徽先觉四黎之舍三首  其三",
        "id": "f4dfc3ad-4d23-463e-9c24-68a2145051bd"
    },
    {
        "author": "苏轼",
        "paragraphs": [
            "倦枕厌长夜，小窗终未明。",
            "孤村一犬吠，残月几人行。",
            "衰鬓久已白，旅怀空自清。",
            "荒园有络纬，虚织竟何成。"
        ],
        "title": "倦夜",
        "id": "01a6f0a8-ff25-4b8b-a571-8bd588d57092"
    },
    {
        "author": "苏轼",
        "paragraphs": [
            "小酒生黎法，干糟瓦盎中。",
            "芳辛知有毒，滴沥取无穷。",
            "冻醴寒初泫，春醅暖更饛。",
            "华夷两樽合，醉笑一欢同。",
            "里闬峨山北，田园震泽东。",
            "归期那敢说，安讯不曾通。",
            "鹤鬓惊全白，犀围尚半红。",
            "愁颜解符老，寿耳鬬吴翁。",
            "得谷鹅初饱，亡猫鼠益丰。",
            "黄姜收土芋，苍耳斫霜丛。",
            "儿瘦缘储药，奴肥为种菘。",
            "频频非窃食，数数尚乘风。",
            "河伯方夸若，灵娲自舞冯。",
            "归途陷泥淖，炬火燎茅蓬。",
            "膝上王文度，家传张长公。",
            "和诗仍醉墨，戏海乱羣鸿。"
        ],
        "title": "用过韵冬至与诸生饮酒",
        "id": "eeb8cf1f-275b-48bf-9911-9fb73f305b14"
    },
    {
        "author": "苏轼",
        "paragraphs": [
            "胸中有佳处，海瘴不能腓。",
            "三年无所愧，十口今同归。",
            "汝去莫相怜，我生本无依。",
            "相从大块中，几合几分违。",
            "莫作往来相，而生爱见悲。",
            "悠悠含山日，炯炯留清辉。",
            "悬知冬夜长，不恨晨光迟。",
            "梦中与汝别，作诗记忘遗。"
        ],
        "title": "和陶王抚军座送客",
        "id": "ffedb38a-fe3e-42ff-a04e-823565b731f3"
    },
    {
        "author": "苏轼",
        "paragraphs": [
            "留灯坐达晓，要与影晤言。",
            "下帷对古人，何暇复窥园。",
            "使君本学武，少诵十三篇。",
            "颇能口击贼，戈戟亦森然。",
            "才智谁不如，功名叹无缘。",
            "独来向我说，愤懑当奚宣。",
            "一见胜百闻，往鏖皋兰山。",
            "白衣挟三矢，趁此征辽年。"
        ],
        "title": "和陶答庞参军",
        "id": "278893d6-d188-4fce-aba7-8e3d4f24ec21"
    },
    {
        "author": "苏轼",
        "paragraphs": [
            "寂寂东坡一病翁，白须萧散满霜风。",
            "小儿误喜朱颜在，一笑那知是酒红。"
        ],
        "title": "纵笔三首  其一",
        "id": "b59cd5a8-57c2-4fb7-b792-c5e51458fe36"
    },
    {
        "author": "苏轼",
        "paragraphs": [
            "父老争看乌角巾，应缘曾现宰官身。",
            "溪边古路三叉口，独立斜阳数过人。"
        ],
        "title": "纵笔三首  其二",
        "id": "f140e4fa-af09-411c-8260-57cefa1dd8c7"
    },
    {
        "author": "苏轼",
        "paragraphs": [
            "北船不到米如珠，醉饱萧条半月无。",
            "明日东家当祭灶，只鸡斗酒定膰吾。"
        ],
        "title": "纵笔三首  其三",
        "id": "229ad4b0-a0ce-4088-8132-ea37a61a9f59"
    },
    {
        "author": "苏轼",
        "paragraphs": [
            "岁暮风雨交，客舍凄薄寒。",
            "夜烧松明火，照室红龙鸾。",
            "快焰初煌煌，碧烟稍团团。",
            "幽人忽富贵，蕙帐芬椒兰。",
            "珠煤缀屋角，香𣿉流铜盘。",
            "坐看十八公，俯仰灰烬残。",
            "齐奴朝爨蜡，莱公夜长叹。",
            "海康无此物，烛尽更未阑。"
        ],
        "title": "夜烧松明火",
        "id": "4743100f-9d21-48c4-8530-c09b08d42429"
    },
    {
        "author": "苏轼",
        "paragraphs": [
            "贫家浄扫地，贫女好梳头。",
            "下士晚闻道，聊以拙自修。",
            "叩门有佳客，一饭相邀留。",
            "舂炊勿草草，此客未易偷。",
            "慎勿用劳薪，感我如熏莸。",
            "德人抱衡石，铢黍安可廋。"
        ],
        "title": "贫家浄扫地",
        "id": "9c1d68a6-93a1-4c42-874b-1d01b14bfb43"
    },
    {
        "author": "苏轼",
        "paragraphs": [
            "老去仍栖隔海村，梦中时见作诗孙。",
            "天涯已惯逢人日，归路犹欣过鬼门。",
            "三策已应思贾让，孤忠终未赦虞翻。",
            "典衣剩买河源米，屈指新篘作上元。"
        ],
        "title": "庚辰岁人日作时闻黄河已复北流老臣旧数论此今斯言乃验二首  其一",
        "id": "e0eaedf1-ede5-4497-8033-c1664f82fced"
    },
    {
        "author": "苏轼",
        "paragraphs": [
            "不用长愁挂月村，槟榔生子竹生孙。",
            "新巢语燕还窥研，旧雨来人不到门。",
            "春水芦根看鹤立，夕阳枫叶见鸦翻。",
            "此生念念随泡影，莫认家山作本元。"
        ],
        "title": "庚辰岁人日作时闻黄河已复北流老臣旧数论此今斯言乃验二首  其二",
        "id": "61f6f9ca-63a4-497e-ab96-7e646d8cddde"
    },
    {
        "author": "苏轼",
        "paragraphs": [
            "自拨床头一瓮云，幽人先已醉浓芬。",
            "天门冬熟新年喜，曲米春香并舍闻。",
            "菜圃渐疏花漠漠，竹扉斜掩雨纷纷。",
            "拥裘睡觉知何处，吹面东风散缬纹。"
        ],
        "title": "庚辰岁正月十二日天门冬酒熟予自漉之且漉且尝遂以大醉二首  其一",
        "id": "d74ea6a3-06cf-4be2-9c4b-3cfee35fccc8"
    },
    {
        "author": "苏轼",
        "paragraphs": [
            "载酒无人过子云，年来家酝有奇芬。",
            "醉乡杳杳谁同梦，睡息齁齁得自闻。",
            "口业向诗犹小小，眼花因酒尚纷纷。",
            "点灯更试淮南语，泛溢东风有縠纹。"
        ],
        "title": "庚辰岁正月十二日天门冬酒熟予自漉之且漉且尝遂以大醉二首  其二",
        "id": "06eb5202-43d3-4e9e-812f-eecc031932b4"
    },
    {
        "author": "苏轼",
        "paragraphs": [
            "宾鸿社燕巧相违，白鹤峰头白板扉。",
            "石建方欣洗牏厕，姜庞不解叹蟏蝛。",
            "一龛京口嗟春梦，万炬钱塘忆夜归。",
            "合浦卖珠无复有，当年笑我泣牛衣。"
        ],
        "title": "追和戊寅岁上元",
        "id": "7e21ea4c-c936-417d-8bc6-8f111ed1d9ca"
    },
    {
        "author": "苏轼",
        "paragraphs": [
            "粲粲五色羽，炎方凤之徒。",
            "青黄缟玄服，翼卫两绂朱。",
            "仁心知闵农，常告雨霁符。",
            "我穷惟四壁，破屋无瞻乌。",
            "惠然此粲者，来集竹与梧。",
            "锵鸣如玉佩，意欲相嬉娱。",
            "寂寞两黎生，食菜真臞儒。",
            "小圃散春物，野桃陈雪肤。",
            "举杯得一笑，见此红鸾雏。",
            "高情如飞仙，未易握粟呼。",
            "胡为去复来，眷眷岂属吾。",
            "回翔天壤间，何必怀此都。"
        ],
        "title": "五色雀",
        "id": "d5f39b15-1a12-4f8c-b52e-116d80aa9210"
    },
    {
        "author": "苏轼",
        "paragraphs": [
            "老可能为竹写真，小坡今与石传神。",
            "山僧自觉菩提长，心境都将付卧轮。"
        ],
        "title": "题过所画枯木竹石三首  其一",
        "id": "22543036-bba1-48f8-919d-ef2b994f43bf"
    },
    {
        "author": "苏轼",
        "paragraphs": [
            "散木支离得自全，交柯蚴蟉欲相缠。",
            "不须更说能鸣雁，要以空中得尽年。"
        ],
        "title": "题过所画枯木竹石三首  其二",
        "id": "f5458307-18b4-47c7-b710-35402e0192e8"
    },
    {
        "author": "苏轼",
        "paragraphs": [
            "倦看涩勒暗蛮村，乱棘孤藤束瘴根。",
            "惟有长身六君子，猗猗犹得似淇园。"
        ],
        "title": "题过所画枯木竹石三首  其三",
        "id": "8bd736be-306e-4eb0-afca-ad485b187bba"
    },
    {
        "author": "苏轼",
        "paragraphs": [
            "安期本策士，平日交蒯通。",
            "尝干重瞳子，不见隆准公。",
            "应如鲁仲连，抵掌吐长虹。",
            "难堪踞床洗，宁挹扛鼎雄。",
            "事既两大缪，飘然籋遗风。",
            "乃知经世士，出世或乘龙。",
            "岂比山泽臞，忍饥啖柏松。",
            "纵使偶不死，正堪为仆僮。",
            "茂陵秋风客，望祖犹蚁蜂。",
            "海上如瓜枣，可闻不可逢。"
        ],
        "title": "安期生",
        "id": "a612e1ab-0906-431f-82fa-13284821e790"
    },
    {
        "author": "苏轼",
        "paragraphs": [
            "山翁不复见新诗，疑是河南石壁曦。",
            "海水岂容鲸饮尽，然犀何处觅琼枝。"
        ],
        "title": "答海上翁",
        "id": "aee6a1ec-a42d-463f-8d32-f2e202099e3b"
    },
    {
        "author": "苏轼",
        "paragraphs": [
            "今日复何日，高槐布初阴。",
            "良辰非虚名，清和盈我襟。",
            "孺子卷书坐，诵诗如鼓琴。",
            "却去四十年，玉颜如汝今。",
            "闭户未尝出，出为邻里钦。",
            "家世事酌古，百史手自斟。",
            "当年二老人，喜我作此音。",
            "淮德入我梦，角羁未胜簪。",
            "孺子笑问我，君何念之深。"
        ],
        "title": "和陶郭主簿二首  其一",
        "id": "cba71d55-e8ae-4df9-abef-75c6a9a51909"
    },
    {
        "author": "苏轼",
        "paragraphs": [
            "雀鷇含淳音，竹萌抱静节。",
            "诵我先君诗，肝肺为澄澈。",
            "犹如鸣鹤和，未作获麟绝。",
            "愿因骑鲸李，追此御风列。",
            "丈夫贵出世，功名岂人杰。",
            "家书三万卷，独取服食诀。",
            "地行即空飞，何必挟日月。"
        ],
        "title": "和陶郭主簿二首  其二",
        "id": "7e10e00c-2ec9-4d03-a8ac-eb062edec136"
    },
    {
        "author": "苏轼",
        "paragraphs": [
            "无事此静坐，一日似两日。",
            "若活七十牛，便是百四十。",
            "黄金几时成，白发日夜出。",
            "开眼三千秋，速如驹过隙。",
            "是故东坡老，贵汝一念息。",
            "时来登此轩，目送过海席。",
            "家山归未能，题诗寄屋壁。"
        ],
        "title": "司命宫杨道士息轩",
        "id": "87a05080-09aa-47fc-95e3-efd813b69004"
    },
    {
        "author": "苏轼",
        "paragraphs": [
            "魏王大瓢实五石，种成濩落将安适。",
            "可怜公子持十牛，海上三年竟何得。",
            "先生少负不羁才，从车数到单于台。",
            "天山直欲三箭取，白衣将军何人哉。",
            "夜逢怪石曾饮羽，戏中戟枝何足数。",
            "誓将马革裹尸还，肯学班超苦儿女。",
            "封侯卫霍知几许，老矣先生困羁旅。",
            "酒酣聊复说平生，结袜犹堪一再鼓。",
            "弃书捐剑学万人，纨袴儒冠皆误身。",
            "穷途政似不龟手，与世羞为西子颦。",
            "如今惟有谈天口，云梦胸中吞八九。",
            "世间万事寄黄粱，且与先生说乌有。"
        ],
        "title": "赠李兕彦威秀才",
        "id": "7eb627a8-ec46-40f1-b28c-3279f401c1c9"
    },
    {
        "author": "苏轼",
        "paragraphs": [
            "南海神龟三千岁，兆协朋从生庆喜。",
            "智能周物不周身，未免人钻七十二。",
            "谁能用尔作小冠，岣嵝耳孙创其制。",
            "君今此去宁复来，欲慰相思时整视。"
        ],
        "title": "葛延之赠龟冠",
        "id": "ca17de80-401e-4f23-b9b5-7f19dbf8aea1"
    },
    {
        "author": "苏轼",
        "paragraphs": [
            "马迹车轮满四方，若为闭着小茅堂。",
            "安心欲捉左元放，痴疾还同顾长康。"
        ],
        "title": "次韵子由赠吴子野先生二绝句  其一",
        "id": "d3da376a-a455-42d9-8f24-dc5a945e531d"
    },
    {
        "author": "苏轼",
        "paragraphs": [
            "江令苍苔围故宅，谢家语燕集华堂。",
            "先生笑说江南事，只有青山绕建康。"
        ],
        "title": "次韵子由赠吴子野先生二绝句  其二",
        "id": "788c6ae2-62b0-4443-95cf-4ea537a7923f"
    },
    {
        "author": "苏轼",
        "paragraphs": [
            "虞人非其招，欲往畏简书。",
            "穆生责醴酒，先见我不如。",
            "江左古弱国，强臣擅天衢。",
            "渊明堕诗酒，遂与功名疏。",
            "我生值良时，朱金义当纡。",
            "天命适如此，幸收废弃余。",
            "独有愧此翁，大名难久居。",
            "不思牺牛龟，兼取熊掌鱼。",
            "北郊有大赉，南冠解囚拘。",
            "眷言罗浮下，白鹤返故庐。"
        ],
        "title": "和陶始经曲阿",
        "id": "94a0861d-312a-4b8e-b908-0b3cf99e3b88"
    },
    {
        "author": "苏轼",
        "paragraphs": [
            "命驾欲何向，欣欣春木荣。",
            "世人无往复，乡老有将迎。",
            "云内流泉远，风前飞鸟轻。",
            "相携就衡宇，酌酒话交情。"
        ],
        "title": "归去来集字十首  其一",
        "id": "3feff75b-ebd0-4f7c-9a9b-62a0b7151ada"
    },
    {
        "author": "苏轼",
        "paragraphs": [
            "涉世恨形役，告休成老夫。",
            "良欣就归路，不复向迷途。",
            "去去径犹菊，行行田欲芜。",
            "情亲有还往，清酒引樽壶。"
        ],
        "title": "归去来集字十首  其二",
        "id": "f525fcb6-ae41-4f77-9c16-d74a7f29ae27"
    },
    {
        "author": "苏轼",
        "paragraphs": [
            "与世不相入，膝琴聊自欢。",
            "风光归笑傲，云物寄游观。",
            "言话审无倦，心怀良独安。",
            "东皋清有趣，植杖日盘桓。"
        ],
        "title": "归去来集字十首  其三",
        "id": "0ea7f1be-149f-4645-aba3-83953af812f2"
    },
    {
        "author": "苏轼",
        "paragraphs": [
            "云岫不知远，巾车行复前。",
            "仆夫寻老木，童子引清泉。",
            "矫首独傲世，委心还乐天。",
            "农夫告春事，扶老向良田。"
        ],
        "title": "归去来集字十首  其四",
        "id": "a30bd4b1-e2a0-4a40-89b6-1977b51ed519"
    },
    {
        "author": "苏轼",
        "paragraphs": [
            "世事非吾事，驾言归路寻。",
            "向时迷有命，今日悟无心。",
            "庭内菊归酒，窗前风入琴。",
            "寓形知已老，犹未倦登临。"
        ],
        "title": "归去来集字十首  其五",
        "id": "95e08313-1c0e-404e-803a-510830ea9acf"
    },
    {
        "author": "苏轼",
        "paragraphs": [
            "富贵良非愿，乡关归去休。",
            "携琴已寻壑，载酒复经丘。",
            "翳翳景将入，涓涓泉欲流。",
            "老农人不乐，我独与之游。"
        ],
        "title": "归去来集字十首  其六",
        "id": "9262e005-e17a-4bd6-b659-6c32220fd5b7"
    },
    {
        "author": "苏轼",
        "paragraphs": [
            "觞酒命童仆，言归无复留。",
            "轻车寻绝壑，孤棹入清流。",
            "乘化欲安命，息交还绝游。",
            "琴书乐三径，老矣亦何求。"
        ],
        "title": "归去来集字十首  其七",
        "id": "7bd976c9-7ce3-4f6c-9046-3206bef1d195"
    },
    {
        "author": "苏轼",
        "paragraphs": [
            "归去复归去，帝乡安可期。",
            "鸟还知已倦，云出欲何之。",
            "入室还携幼，临流亦赋诗。",
            "春风吹独往，不是傲亲知。"
        ],
        "title": "归去来集字十首  其八",
        "id": "a1151335-5a6d-433c-8e5a-fb605e2118c8"
    },
    {
        "author": "苏轼",
        "paragraphs": [
            "役役倦人事，来归车载奔。",
            "征夫问前路，稚子候衡门。",
            "入息亦诗策，出游常酒樽。",
            "交亲书已绝，云壑自相存。"
        ],
        "title": "归去来集字十首  其九",
        "id": "00b33476-fbf9-4d1d-95ca-174d0075169b"
    },
    {
        "author": "苏轼",
        "paragraphs": [
            "寄傲疑今是，求荣感昨非。",
            "聊欣樽有酒，不恨室无衣。",
            "丘壑世情远，田园生事微。",
            "柯庭还独眄，时有鸟归飞。"
        ],
        "title": "归去来集字十首  其一○",
        "id": "719b8e31-da95-41c1-86a9-97f9e0501233"
    },
    {
        "author": "苏轼",
        "paragraphs": [
            "空中细茎插天芒，不生沮泽生陵冈。",
            "涉阅四气更六阳，森然不受螟与蝗。",
            "飞龙御月作秋凉，苍波改色屯云黄。",
            "天旋雷动玉尘香，起溲十裂照坐光。",
            "跏趺牛噍安且详，动摇天关出琼浆。",
            "壬公飞空丁女藏，三伏遇井了不尝。",
            "酿为真一和而庄，三杯俨如侍君王。",
            "湛然寂照非楚狂，终身不入无功乡。"
        ],
        "title": "真一酒歌",
        "id": "fd6f32cf-6bda-4e48-8acb-5a883ef2c7c9"
    },
    {
        "author": "苏轼",
        "paragraphs": [
            "活水还须活火烹，自临钓石取深清。",
            "大瓢贮月归春瓮，小杓分江入夜瓶。",
            "雪乳已翻煎处脚，松风忽作泻时声。",
            "枯肠未易禁三椀，坐听荒城长短更。"
        ],
        "title": "汲江煎茶",
        "id": "d78e79cf-e503-40aa-b28f-9c2a0d18a741"
    },
    {
        "author": "苏轼",
        "paragraphs": [
            "我本海南民，寄生西蜀州。",
            "忽然跨海去，譬如事远游。",
            "平生生死梦，三者无劣优。",
            "知君不再见，欲去且少留。"
        ],
        "title": "别海南黎民表",
        "id": "f9d12d78-572c-46d1-8b84-28a8ab0c6cb7"
    },
    {
        "author": "苏轼",
        "paragraphs": [
            "霹雳收威暮雨开，独凭阑槛倚崔嵬。",
            "垂天雌霓云端下，快意雄风海上来。",
            "野老已歌丰岁语，除书欲放逐臣回。",
            "残年饱饭东坡老，一壑能专万事灰。"
        ],
        "title": "儋耳",
        "id": "a92ecc2b-02cf-4e0d-ae33-bec18b07f3c9"
    },
    {
        "author": "苏轼",
        "paragraphs": [
            "乌喙本海獒，幸我为之主。",
            "食余已瓠肥，终不忧鼎俎。",
            "昼驯识宾客，夜悍为门户。",
            "知我当北还，掉尾喜欲舞。",
            "跳踉趁童仆，吐舌喘汗雨。",
            "长桥不肯蹑，径渡清深浦。",
            "拍浮似鹅鸭，登岸剧虓虎。",
            "盗肉亦小疵，鞭棰当贳汝。",
            "再拜谢厚恩，天不遣言语。",
            "何当寄家书，黄耳定乃祖。"
        ],
        "title": "余来儋耳得吠狗曰乌觜甚猛而驯随予迁合浦过澄迈泅而济路人皆惊戏为作此诗",
        "id": "f2aa6024-cb92-40c5-bbf6-6e543e14c5ee"
    },
    {
        "author": "苏轼",
        "paragraphs": [
            "倦客愁闻归路遥，眼明飞阁俯长桥。",
            "贪看白鹭横秋浦，不觉青林没晚潮。"
        ],
        "title": "澄迈驿通潮阁二首  其一",
        "id": "f888d23d-a7f1-4e2d-9089-3b9119091271"
    },
    {
        "author": "苏轼",
        "paragraphs": [
            "余生欲老海南村，帝遣巫阳招我魂。",
            "杳杳天低鹘没处，青山一发是中原。"
        ],
        "title": "澄迈驿通潮阁二首  其二",
        "id": "fd6d9dda-8c82-4c48-9c5a-ac8a79d49b79"
    },
    {
        "author": "苏轼",
        "paragraphs": [
            "泂酌彼两泉，挹彼注兹。",
            "一瓶之中，有渑有淄。",
            "以瀹以烹，众喊莫齐。",
            "自江徂海，浩然无私。",
            "岂弟君子，江海是仪。",
            "既味我泉，亦哜我诗。"
        ],
        "title": "泂酌亭",
        "id": "5eb5fbbe-5d0e-4bdc-87af-0491ce18cfa8"
    },
    {
        "author": "苏轼",
        "paragraphs": [
            "参横斗转欲三更，苦雨终风也解晴。",
            "云散月明谁点缀，天容海色本澄清。",
            "空余鲁叟乘桴意，粗识轩辕奏乐声。",
            "九死南荒吾不恨，兹游奇绝冠平生。"
        ],
        "tags": [
            "抒情",
            "游历",
            "写景"
        ],
        "title": "六月二十日夜渡海",
        "id": "5948e607-2ad2-428f-b2c8-2b82bf434e02"
    },
    {
        "author": "苏轼",
        "paragraphs": [
            "荒凉海南北，佛舍如鸡栖。",
            "忽行榕林中，跨空飞栱枅。",
            "当门冽碧井，洗我两足泥。",
            "高堂磨新砖，洞户分角圭。",
            "倒床便甘寝，鼻息如虹霓。",
            "童仆不肯去，我为半日稽。",
            "晨登一叶舟，醉兀十里溪。",
            "醒来知何处，归路老更迷。"
        ],
        "title": "自雷适廉宿于兴廉村浄行院",
        "id": "3aad2b46-750e-4716-9d6d-203093875abe"
    },
    {
        "author": "苏轼",
        "paragraphs": [
            "芒鞋不踏利名场，一叶轻舟寄淼茫。",
            "林下对床听夜雨，静无灯火照凄凉。"
        ],
        "title": "雨夜宿浄行院",
        "id": "a95d42f5-3cbe-43d1-a8ca-0d15cc633dba"
    },
    {
        "author": "苏轼",
        "paragraphs": [
            "龙眼与荔支，异出同父祖。",
            "端如甘与橘，未易相可否。",
            "异哉西海滨，琪树罗玄圃。",
            "累累似桃李，一一流膏乳。",
            "坐疑星陨空，又恐珠还浦。",
            "图经未尝说，玉食远莫数。",
            "独使皴皮生，弄色映琱俎。",
            "蛮荒非汝辱，幸免妃子污。"
        ],
        "title": "廉州龙眼质味殊绝可敌荔支",
        "id": "fa082d47-53d7-4358-bd1a-0a6c26669222"
    },
    {
        "author": "苏轼",
        "paragraphs": [
            "寂寞王子猷，回船剡溪路。",
            "超遥戴安道，雪夕谁与度。",
            "倒披王恭氅，半掩袁安户。",
            "应调折弦琴，自和捻须句。"
        ],
        "title": "梅圣俞之客欧阳晦夫使工画茅庵己居其中一琴横床而已曹子方作诗四韵仆和之云",
        "id": "58fda516-6724-43e9-b20b-e5898b7c7a57"
    },
    {
        "author": "苏轼",
        "paragraphs": [
            "中郎不眠仰看屋，得此古椽围尺竹。",
            "轮囷濩落非笛材，剖作袖琴徽轸足。",
            "流传几处到渊明，卧枕纶巾酒新漉。",
            "孤鸾别鹄谁复闻，鼻息齁齁自成曲。"
        ],
        "title": "欧阳晦夫惠琴枕",
        "id": "c705de97-dae2-4a28-9f69-0897d5314878"
    },
    {
        "author": "苏轼",
        "paragraphs": [
            "清眸作金徽，素齿为玉轸。",
            "响泉竟何用，金带常苦窘。",
            "斓斑渍珠珰，宛转堆云鬒。",
            "君若安七弦，应弹卓氏引。"
        ],
        "title": "琴枕",
        "id": "04505c84-0f5b-4d09-a0b3-a12a3c1574f1"
    },
    {
        "author": "苏轼",
        "paragraphs": [
            "孤云出岫岂求伴，锡杖凌空自要飞。",
            "为问庭松尚西指，不知老奘几时归。"
        ],
        "title": "合浦愈上人以诗名岭外将访道南岳留诗壁上云闲伴孤云自在飞东坡居士过其精舍戏和其韵",
        "id": "0263fe51-a5dc-484e-a196-808502099b7a"
    },
    {
        "author": "苏轼",
        "paragraphs": [
            "携儿过岭今七年，晚途更着黎衣冠。",
            "白头穿林要藤帽，赤脚渡水须花缦。",
            "不愁故人惊绝倒，但使俚俗相恬安。",
            "见君合浦如梦寐，挽须握手俱汍澜。",
            "妻缝接䍦雾縠细，儿送琴枕冰徽寒。",
            "无弦且寄陶令意，倒载犹作山公看。",
            "我怀汝阴六一老，眉宇秀发如春峦。",
            "羽衣鹤氅古仙伯，岌岌两柱扶霜纨。",
            "至今画像作此服，凛如退之加渥丹。",
            "尔来前辈皆鬼录，我亦带脱巾敧宽。",
            "作诗颇似六一语，往往亦带梅翁酸。"
        ],
        "title": "欧阳晦夫遗接䍦琴枕戏作此诗谢之",
        "id": "6c6cba5e-36f8-4d65-90ba-8fb3562b8989"
    },
    {
        "author": "苏轼",
        "paragraphs": [
            "编萑以苴猪，墐涂以涂之。",
            "小餠如嚼月，中有酥与饴。",
            "悬知合浦人，长诵东坡诗。",
            "好在真一酒，为我醉宗资。"
        ],
        "title": "留别廉守",
        "id": "b7b8474d-a165-4c4b-918c-15f946998505"
    },
    {
        "author": "苏轼",
        "paragraphs": [
            "孤松吟风细泠泠，独茧长缫女娲笙。",
            "陋哉石鼎逢弥明，蚯蚓窍作苍蝇声。",
            "瓶中宫商自相赓，昭文无亏亦无成。",
            "东坡醉熟呼不醒，但云作劳吾耳鸣。"
        ],
        "title": "瓶笙",
        "id": "83f69368-10cf-46bf-8928-2d5e5c51fdc2"
    },
    {
        "author": "苏轼",
        "paragraphs": [
            "晚途流落不堪言，海上春泥手自翻。",
            "汉使节空余皓首，故侯瓜在有颓垣。",
            "平生多难非天意，此去残年尽主恩。",
            "误辱使君相抆拭，宁闻老鹤更乘轩。"
        ],
        "title": "次韵王鬰林",
        "id": "317d436b-63ff-4d14-b466-86b4a2817b44"
    },
    {
        "author": "苏轼",
        "paragraphs": [
            "江月照我心，江水洗我肝。",
            "端如径寸珠，堕此白玉盘。",
            "我心本如此，月满江不湍。",
            "起舞者谁欤，莫作三人看。",
            "峤南瘴疠地，有此江月寒。",
            "乃知天壤间，何人不清安。",
            "床头有白酒，盎若白露漙。",
            "独醉还独醒，夜气清漫漫。",
            "仍呼邵道士，取琴月下弹。",
            "相将乘一叶，夜下苍梧滩。"
        ],
        "title": "藤州江上夜起对月赠邵道士",
        "id": "11235de2-f501-4acd-8f9f-717bbf1413ab"
    },
    {
        "author": "苏轼",
        "paragraphs": [
            "昔与徐使君，共赏钱塘春。",
            "爱此小天竺，时来中圣人。",
            "松如迁客老，酒似使君醇。",
            "系舟藤城下，弄月镡江滨。",
            "江月夜夜好，山云朝朝新。",
            "使君有令子，真是石麒麟。",
            "我子乃散材，有如木轮囷。",
            "二老白接䍦，两郎乌角巾。",
            "醉卧松下石，扶归江上津。",
            "浮桥半没水，揭此碧鳞鳞。"
        ],
        "title": "徐元用使君与其子端常邀仆与小儿过同游东山浮金堂戏作此诗",
        "id": "cc841a4b-d18f-440b-9fc4-7093f04d111c"
    },
    {
        "author": "苏轼",
        "paragraphs": [
            "籋尽霜须照碧铜，依然春雪在长松。",
            "朝行犀浦催收芋，夜渡绳桥看伏龙。",
            "莫叹倦游无驷马，要将老健敌千钟。",
            "子云三世惟身在，为向西南说病容。"
        ],
        "title": "送鲜于都曹归蜀灌口旧居",
        "id": "fd672fc8-f269-45fc-b1b2-68c029a981c4"
    },
    {
        "author": "苏轼",
        "paragraphs": [
            "乞得纷纷扰扰身，结茅都峤与仙邻。",
            "少而寡欲颜常好，老不求名语益真。",
            "许迈有妻还学道，陶潜无酒亦从人。",
            "相随十日还归去，万劫清游结此因。"
        ],
        "title": "送邵道士彦肃还都峤",
        "id": "9a6b56a6-c2e2-4c1a-93d6-74d029047dee"
    },
    {
        "author": "苏轼",
        "paragraphs": [
            "赤髯碧眼老鲜卑，回策如萦独善骑。",
            "赭白紫骝俱绝世，马中湛岳有妍姿。"
        ],
        "title": "书韩干二马",
        "id": "85a6c62d-cf53-44da-a080-9aa84659a3c4"
    },
    {
        "author": "苏轼",
        "paragraphs": [
            "皇天遣出家，临老乃学道。",
            "北归为儿子，破戒堪一笑。",
            "披云见天眼，回首失海潦。",
            "蛮唱与黎歌，余音犹杳杳。",
            "大儿收众稚，四岁守孤峤。",
            "次子病学医，三折乃粗晓。",
            "小儿耕且养，得暇为书绕。",
            "我亦困诗酒，去道愈茫渺。",
            "纷纷何时定，所至皆可老。",
            "莫为柳仪曹，诗书教氓獠。",
            "亦莫事登陟，溪山有何好。",
            "安居与我游，闭户浄洒扫。"
        ],
        "title": "将至广州用过韵寄迈迨二子",
        "id": "4fbab5b4-f278-4520-80e2-a97480559c83"
    },
    {
        "author": "苏轼",
        "paragraphs": [
            "病骨瘦欲折，霜髯籋更疏。",
            "喜闻新国政，兼得故人书。",
            "秉烛真如梦，倾杯不敢余。",
            "天涯老兄弟，怀抱几时摅。"
        ],
        "title": "和孙叔静兄弟李端叔唱和",
        "id": "99343667-423c-4fcb-b94b-5e01c9014550"
    },
    {
        "author": "苏轼",
        "paragraphs": [
            "吴塞蒹葭空碧海，隋宫杨柳只金堤。",
            "春风自恨无情水，吹得东流竟日西。"
        ],
        "title": "往年宿瓜步梦中得小绝录示谢民师",
        "id": "3f840882-5b8c-4539-9794-6b052a905c2e"
    },
    {
        "author": "苏轼",
        "paragraphs": [
            "生还粗胜虞，早退不如疏。",
            "垂死初闻道，平生误信书。",
            "风涛惊夜半，疾病送灾余。",
            "頼有萧夫子，忧怀得少摅。"
        ],
        "title": "广倅萧大夫借前韵见赠复和答之二首  其一",
        "id": "702f8e38-6599-4144-a3a5-229e39bc7ebd"
    },
    {
        "author": "苏轼",
        "paragraphs": [
            "心闲诗自放，笔老语翻疏。",
            "赠我皆强韵，知君得异书。",
            "滔滔沮叟是，绰绰孟生余。",
            "一笑沧溟侧，应无愤可摅。"
        ],
        "title": "广倅萧大夫借前韵见赠复和答之二首  其二",
        "id": "db63dddc-4ccf-40c2-9b0a-1cbdadd39d92"
    },
    {
        "author": "苏轼",
        "paragraphs": [
            "邺侯藏书手不触，嗟我嗜书终日读。",
            "短檠照字细如毛，怪底昏花悬两目。",
            "扶衰頼有王母杖，名字于今挂仙录。",
            "荒城古堑草露寒，碧叶丛低红菽粟。",
            "春根夏苗秋着子，尽付天随耻充腹。",
            "兰伤桂折缘有用，尔独何损丹其族。",
            "赠君慎勿比薏苡，采之终日不盈匊。",
            "外泽中干非尔俦，敛藏更借秋阳曝。",
            "鸡壅桔梗一称帝，堇也虽尊等臣仆。",
            "时复论功不汝遗，异时谨事东篱菊。"
        ],
        "title": "周教授索枸杞因以诗赠录呈广倅萧大夫",
        "id": "9906e639-2c10-4efa-a1aa-b1df94946963"
    },
    {
        "author": "苏轼",
        "paragraphs": [
            "江左风流王谢家，尽携书画到天涯。",
            "却因梅雨丹青暗，洗出徐熙落墨花。"
        ],
        "title": "跋王进叔所藏画五首 徐熙杏花",
        "id": "91376e58-3ed3-41d0-aec7-a8e306bdda73"
    },
    {
        "author": "苏轼",
        "paragraphs": [
            "倚竹佳人翠袖长，天寒犹着薄罗裳。",
            "扬州近日红千叶，自是风流时世妆。"
        ],
        "title": "跋王进叔所藏画五首 赵昌四季 其一",
        "id": "5533684e-9c48-4920-ba25-3dc188c71868"
    },
    {
        "author": "苏轼",
        "paragraphs": [
            "枫林翠壁楚江边，踯躅千层不忍看。",
            "开卷便知归路近，剑南樵客为施丹。"
        ],
        "title": "跋王进叔所藏画五首 赵昌四季 其二",
        "id": "8b2a4286-7fc3-4070-963b-2c5309b0a8f0"
    },
    {
        "author": "苏轼",
        "paragraphs": [
            "轻肌弱骨散幽葩，真是青裙两髻丫。",
            "便有佳名配黄菊，应缘霜後苦无花。"
        ],
        "title": "跋王进叔所藏画五首 赵昌四季 其三",
        "id": "c0389374-fa20-463d-8bd5-9e18dfaef032"
    },
    {
        "author": "苏轼",
        "paragraphs": [
            "游蜂掠尽粉丝黄，落蕊犹收蜜露香。",
            "待得春风几枝在，年来杀菽有飞霜。"
        ],
        "title": "跋王进叔所藏画五首 赵昌四季 其四",
        "id": "9d367c45-5148-472f-9764-b57e979e8234"
    },
    {
        "author": "苏轼",
        "paragraphs": [
            "神工妙技帝所收，江都曹韩逝莫留。",
            "人间画马惟韦侯，当年为谁扫骅骝。",
            "至今霜蹄踏长楸，圉人困卧沙垄头。",
            "沙苑茫茫蒺藜秋，风鬃雾鬣寒飕飕。",
            "龙种尚与驽骀游，长秸短豆岂我羞。",
            "八銮六辔非马谋，古来西山与东丘。"
        ],
        "title": "韦偃牧马图",
        "id": "730330d1-8fb9-48c9-b4db-77e05aef15c9"
    },
    {
        "author": "苏轼",
        "paragraphs": [
            "湛然无观古真人，我独观此众妙门。",
            "夫物芸芸各归根，众中得一道乃存。",
            "道人晨起开东轩，趺坐一醉扶桑暾。",
            "余光照我玻璃盆，倒射窗几清而温。",
            "欲收月魄餐日魂，我自日月谁使吞。"
        ],
        "title": "广州何道士众妙堂",
        "id": "5ab55181-cd2b-4205-9eea-97e2459b4157"
    },
    {
        "author": "苏轼",
        "paragraphs": [
            "明月本自明，无心孰为境。",
            "挂空如水鉴，写此山河影。",
            "我观大瀛海，巨浸与天永。",
            "九州居其间，无异蛇盘镜。",
            "空水两无质，相照但耿耿。",
            "妄云桂兔蟆，俗说皆可屏。",
            "我游鉴空阁，缺月正凄冷。",
            "黄子寒无衣，对月句愈警。",
            "借君方诸泪，一沐管城颖。",
            "谁言小丛林，清绝冠五岭。"
        ],
        "title": "和黄秀才鉴空阁",
        "id": "ccdea6ae-a22a-45a7-b4cd-ead322cd2e33"
    },
    {
        "author": "苏轼",
        "paragraphs": [
            "灵峰山上宝陀寺，白发东坡又到来。",
            "前世德云今我是，依稀犹记妙高台。"
        ],
        "title": "题灵峰寺壁",
        "id": "35e4590d-8763-405a-9d95-08e59ef53d11"
    },
    {
        "author": "苏轼",
        "paragraphs": [
            "天壤之间，水居其多。",
            "人之往来，如鹈在河。",
            "顺水而行，云驰鸟疾。",
            "维水之利，千里咫尺。",
            "乱流而涉，过膝则止。",
            "维水之害，咫尺千里。",
            "沔彼滥觞，蛙跳鯈游。",
            "溢而怀山，神禹所忧。",
            "岂无一木，支此大坏。",
            "舞于盘涡，冰折雷解。",
            "坐使此邦，画为两州。",
            "鸡犬相闻，胡越莫救。",
            "允毅何公，甚勇于仁。",
            "始作石梁，其艰其勤。",
            "将作复止，更此百难。",
            "公心如铁，非石则坚。",
            "公以身先，民以悦使。",
            "老壮负石，如负其子。",
            "疏为玉虹，隠为金堤。",
            "直栏横槛，百贾所栖。",
            "我来与公，同载而出。",
            "讙呼填道，抱其马足。",
            "我叹而言，视此滔滔。",
            "未见刚者，孰为此桥。",
            "愿公千岁，与桥寿考。",
            "持节复来，以慰父老。",
            "如朱仲卿，食于桐乡。",
            "我作铭诗，子孙不忘。"
        ],
        "title": "何公桥",
        "id": "5ceb8fa3-75a0-41b3-b68c-36f031e33c98"
    },
    {
        "author": "苏轼",
        "paragraphs": [
            "一落泥途迹愈深，尺薪如桂米如金。",
            "长庚到晓空陪月，太岁今年合守心。",
            "相与啮毡持汉节，何妨振履出商音。",
            "孤云倦鸟空来往，自要闲飞不作霖。"
        ],
        "title": "次韵郑介夫二首  其一",
        "id": "352bc4dd-778d-4728-944b-ccd99366fabd"
    },
    {
        "author": "苏轼",
        "paragraphs": [
            "一生忧患萃残年，心似惊蚕未易眠。",
            "海上偶来期汗漫，苇间犹得见延缘。",
            "良医自要经三折，老将何妨败两甄。",
            "收取桑榆种梨枣，祝君眉寿似增川。"
        ],
        "title": "次韵郑介夫二首  其二",
        "id": "8170484d-cb85-4662-9369-51fb0dcd2d3e"
    },
    {
        "author": "苏轼",
        "paragraphs": [
            "华发萧萧老遂良，一身萍挂海中央。",
            "无钱种菜为家业，有病安心是药方。",
            "才疏正类孔文举，痴绝还同顾长康。",
            "万里归来空泣血，七年供奉殿西廊。"
        ],
        "title": "次韵韶守狄大夫见赠二首  其一",
        "id": "db14157a-596b-4805-bc09-e406cb2c3c6a"
    },
    {
        "author": "苏轼",
        "paragraphs": [
            "森森画戟拥朱轮，坐咏梁公觉有神。",
            "白傅闲游空诵句，拾遗穷老敢论亲。",
            "东海莫怀疏受意，西风幸免庾公尘。",
            "为公过岭传新唱，催发寒梅一信春。"
        ],
        "title": "次韵韶守狄大夫见赠二首  其二",
        "id": "ff32366e-9ebf-442f-85bd-81f85859e7a3"
    },
    {
        "author": "苏轼",
        "paragraphs": [
            "扁舟震泽定何时，满眼庐山觉又非。",
            "春草池塘惠连梦，上林鸿雁子卿归。",
            "水香知是曹溪口，眼浄同看古佛衣。",
            "不向南华结香火，此生何处是真依。"
        ],
        "tags": [
            "庐山"
        ],
        "title": "昔在九江与苏伯固唱和其略曰我梦扁舟浮震泽雪浪横空千顷白觉来满眼是庐山倚天无数开青壁盖实梦也昨日又梦伯固手持乳香婴儿示予觉而思之盖南华赐物也岂复与伯固相见于此耶今得来书知已在南华相待数日矣感叹不已故先寄此诗",
        "id": "8a8feb05-fbbb-434c-b13d-be046de3d0d1"
    },
    {
        "author": "苏轼",
        "paragraphs": [
            "善哉彼上人，了知明镜台。",
            "欢然不我厌，肯致远公杯。",
            "莞尔无心云，胡为出岫来。",
            "一堂安寂灭，卒岁扃苍苔。"
        ],
        "title": "追和沈辽赠南华老诗",
        "id": "2acad1bf-f276-474d-8c86-2af474b4534d"
    },
    {
        "author": "苏轼",
        "paragraphs": [
            "山堂夜岑寂，灯下看传灯。",
            "不觉灯花落，茶毗一个僧。"
        ],
        "title": "曹溪夜观传灯录灯花落一僧字上口占",
        "id": "2e08cbfd-5627-469b-a8fa-cfcd722af342"
    },
    {
        "author": "苏轼",
        "paragraphs": [
            "一篇泷吏可书绅，莫向长沮更问津。",
            "老去常忧伴新鬼，归来且喜是陈人。",
            "曾陪令尹苍髯古，又见郎君白发新。",
            "回首天涯一惆怅，却登梅岭望枫宸。"
        ],
        "title": "次韵韶倅李通直二首  其一",
        "id": "92843ff6-41af-4cdb-8b01-ab0227552b36"
    },
    {
        "author": "苏轼",
        "paragraphs": [
            "青山祇在古城隅，万里归来卜筑初。",
            "会见四山朝鹤驾，更看三李跨鲸鱼。",
            "欲从抱朴传家学，应怪中郎得异书。",
            "待我丹成驭风去，借君琼佩与霞裾。"
        ],
        "title": "次韵韶倅李通直二首  其二",
        "id": "140853a9-468e-452d-99c2-0111dec24155"
    },
    {
        "author": "苏轼",
        "paragraphs": [
            "我昔在田间，寒庖有珍烹。",
            "常支折脚鼎，自煮花蔓菁。",
            "中年失此味，想像如隔生。",
            "谁知南岳老，解作东坡羹。",
            "中有芦菔根，尚含晓露清。",
            "勿语贵公子，从渠嗜膻腥。"
        ],
        "title": "狄韶州煮蔓菁芦菔羹",
        "id": "dae7e54c-f394-4b00-9c5f-5865d7edad8c"
    },
    {
        "author": "苏轼",
        "paragraphs": [
            "老衍清篇墨未枯，小冯新作语尤殊。",
            "呼儿浄洗涵星砚，为子赓歌堕月湖。",
            "闻道牂江空抱珥，年来合浦自还珠。",
            "请君多酿莲花酒，准拟王乔下履鳬。"
        ],
        "title": "题冯通直明月湖诗後",
        "id": "2d34404b-0118-44ad-a978-fb6bcdd6c1ab"
    },
    {
        "author": "苏轼",
        "paragraphs": [
            "乐天早退今安有，摩诘长闲古亦无。",
            "五亩自栽池上竹，十年空看辋川图。",
            "近闻陶令开三径，应许扬雄寄一区。",
            "晚岁与君同活计，如云鹅鸭散平湖。"
        ],
        "title": "李伯时画其弟亮工旧隠宅图",
        "id": "cf3daa98-29f4-45e3-8dd6-61715db7a084"
    },
    {
        "author": "苏轼",
        "paragraphs": [
            "斫得龙光竹两竿，持归岭北万人看。",
            "竹中一滴曹溪水，涨起西江十八滩。"
        ],
        "title": "东坡居士过龙光求大竹作肩舆得两竿南华珪首座方受请为此山长老乃留一偈院中须其至授之以为他时语录中第一问",
        "id": "9398440c-5677-46bd-b72f-4024b4b0374c"
    },
    {
        "author": "苏轼",
        "paragraphs": [
            "鹤骨霜髯心已灰，青松合抱手亲栽。",
            "问翁大庾岭头住，曾见南迁几个回。"
        ],
        "title": "赠岭上老人",
        "id": "736c2b06-3ce6-433d-a2f4-03b440c29866"
    },
    {
        "author": "苏轼",
        "paragraphs": [
            "梅花开尽百花开，过尽行人君不来。",
            "不趁青梅尝煮酒，要看细雨熟黄梅。"
        ],
        "title": "赠岭上梅",
        "id": "8392efbb-ca7b-444d-880a-c3a35aef5467"
    },
    {
        "author": "苏轼",
        "paragraphs": [
            "秋风卷黄落，朝雨洗绿浄。",
            "人贪归路好，节近中原正。",
            "下岭独徐行，艰险未敢忘。",
            "遥知叔孙子，已致鲁诸生。"
        ],
        "title": "余昔过岭而南题诗龙泉钟上今复过而北次前韵",
        "id": "c2ccee6c-89c1-4b41-84c6-730f96ebaa83"
    },
    {
        "author": "苏轼",
        "paragraphs": [
            "暂着南冠不到头，却随北雁与归休。",
            "平生不作兔三窟，今古何殊貉一丘。",
            "当日无人送临贺，至今有庙祀潮州。",
            "剑关西望七千里，乘兴真为玉局游。"
        ],
        "title": "过岭二首  其一",
        "id": "b32af689-bc93-4556-be8f-517c1ec77d1d"
    },
    {
        "author": "苏轼",
        "paragraphs": [
            "七年来往我何堪，又试曹溪一勺甘。",
            "梦里似曾迁海外，醉中不觉到江南。",
            "波生濯足鸣空涧，雾绕征衣滴翠岚。",
            "谁遣山鸡忽惊起，半巌花雨落毵毵。"
        ],
        "title": "过岭二首  其二",
        "id": "af571d88-3a7f-497a-8df1-63bc102f41f4"
    },
    {
        "author": "苏轼",
        "paragraphs": [
            "渺渺疏林集晚鸦，孤村烟火梵王家。",
            "幽人自种千头橘，远客来寻百结花。",
            "浮石已干霜後水，焦坑闲试雨前茶。",
            "祇疑归梦西南去，翠竹江村绕白沙。"
        ],
        "title": "留题显圣寺",
        "id": "7454334b-4ef5-479d-bc2e-e17aeeb7990a"
    },
    {
        "author": "苏轼",
        "paragraphs": [
            "倚天巉绝玉浮图，肯与彭郎作小姑。",
            "独秀江南知有意，要三二别四三壶。"
        ],
        "title": "予初谪岭南过田氏水阁东南一峰丰下锐上俚人谓之鸡笼山予更名独秀峰今复过之戏留一绝",
        "id": "72c1e428-f4c8-4602-8bd9-b29a751ef309"
    },
    {
        "author": "苏轼",
        "paragraphs": [
            "吾生如寄耳，岭海亦闲游。",
            "赣石三百里，寒江尺五流。",
            "楚山微有霰，越瘴久无秋。",
            "望断横云峤，魂飞咤雪洲。",
            "晓钟时出寺，暮鼓各鸣楼。",
            "归路迷千嶂，劳生阅百州。",
            "不随猿鹤化，甘作贾胡留。",
            "祇有貂裘在，犹堪买钓舟。"
        ],
        "title": "鬰孤台",
        "id": "6f181a75-68e0-408c-95f4-b3a4f78b6a62"
    },
    {
        "author": "苏轼",
        "paragraphs": [
            "大邦安静治，小院得闲游。",
            "赣水雨已涨，廉泉春未流。",
            "同烹贡茗雪，一洗瘴茅秋。",
            "秋思生莼鲙，寒衣待橘洲。",
            "扬雄未有宅，王粲且登楼。",
            "老景无多日，归心梦几州。",
            "敢因逃酒去，端为和诗留。",
            "旧箧藏新语，清风自满舟。"
        ],
        "title": "虔守霍大夫监郡许朝奉见和复次前韵",
        "id": "a4d5751d-7f76-47e2-a8a5-d76bbe671156"
    },
    {
        "author": "苏轼",
        "paragraphs": [
            "属国新从海外归，君平且莫下帘帷。",
            "前生恐是卢行者，後学过呼韩退之。",
            "死後人传戒定慧，生时宿直斗牛箕。",
            "凭君为算行年看，便数生时到死时。"
        ],
        "title": "赠虔州术士谢晋臣",
        "id": "a1e2a312-0a8e-4b27-8ede-f1336848ba15"
    },
    {
        "author": "苏轼",
        "paragraphs": [
            "卓然精明念不起，兀然灰槁照不灭。",
            "方定之时慧在定，定慧照寂非两法。",
            "妙湛总持不动尊，默然真入不二门。",
            "语息则默非对语，此话要将周易论。",
            "诸方人人把雷电，不容细看真头面。",
            "欲知妙湛与总持，更问江东三语掾。"
        ],
        "title": "虔州景德寺荣师湛然堂",
        "id": "42c0640b-c0c2-4aab-8054-4c3f915f19a0"
    },
    {
        "author": "苏轼",
        "paragraphs": [
            "室空惟法喜，心定有天游。",
            "摩诘原无病，须洹不入流。",
            "苦嫌寻直枉，坐待寸田秋。",
            "虽未麒麟阁，已逃鹦鹉洲。",
            "酒醒风动竹，梦断月窥楼。",
            "众谓元德秀，自称阳道州。",
            "拔葵终相鲁，辟谷会封留。",
            "用舍俱无碍，飘然不系舟。"
        ],
        "title": "次韵阳行先",
        "id": "b07dd794-aa55-42ba-a7f1-69585d922f52"
    },
    {
        "author": "苏轼",
        "paragraphs": [
            "从君觅数珠，老境仗消遣。",
            "未能转千佛，且从千佛转。",
            "儒生推变化，干策数大衍。",
            "道士守玄牝，龙虎看舒卷。",
            "我老安能为，万劫付一喘。",
            "默坐阅尘界，往来八十反。",
            "区区我所寄，蹙缩蚕在茧。",
            "适从海上回，蓬莱又清浅。"
        ],
        "title": "乞数珠赠南禅湜老",
        "id": "0dc799d4-86ff-4d26-9a7b-5d424a850c2f"
    },
    {
        "author": "苏轼",
        "paragraphs": [
            "嗣宗虽不言，叔宝犹理遣。",
            "东坡但熟睡，一夕一展转。",
            "南迁昔虞翻，却扫今冯衍。",
            "古佛既手提，诸方皆席卷。",
            "当年清隠老，鹤瘦龟不喘。",
            "和我弹丸诗，百发亦百反。",
            "耆年日雕丧，但有犊角茧。",
            "时来窥方丈，共笑虎毛浅。"
        ],
        "title": "再用数珠韵赠湜老",
        "id": "427ad638-99f7-46ee-ad6a-32163b9e9156"
    },
    {
        "author": "苏轼",
        "paragraphs": [
            "轩裳大炉鞲，陶冶一世人。",
            "从横落模范，谁复甘饥贫。",
            "可怜方回痴，初不疑嘉宾。",
            "颇念怀祖黠，嗔儿与兵姻。",
            "失身堕浩渺，投老无涯垠。",
            "回看十年旧，谁似数子真。",
            "孙郎表独立，霜戟交重闉。",
            "深居不汝觌，岂问亲与邻。",
            "连枝皆秀杰，英气推伯仁。",
            "我从海外归，喜及崆峒春。",
            "新年得异书，西郭有逸民。",
            "小孙又过我，欢若平生亲。",
            "清诗五百言，句句皆绝伦。",
            "养火虽未伏，要是丹砂银。",
            "我家六男子，朴学非时新。",
            "诗词各璀璨，老语徒周谆。",
            "愿言敦宿好，永与竹林均。",
            "六子岂可忘，从我屡厄陈。"
        ],
        "title": "和犹子迟赠孙志举",
        "id": "8ccdde05-269d-4375-bdcd-16db8e0d8213"
    },
    {
        "author": "苏轼",
        "paragraphs": [
            "凤凰览德辉，远引不待遣。",
            "鷾鸸恋庭宇，倏忽来千转。",
            "那将坐井蛙，而比谈天衍。",
            "蠹鱼着文字，槁死犹遭卷。",
            "老牛疲耕作，见月亦妄喘。",
            "东坡方三问，南禅已五反。",
            "老人但目击，侍者应足茧。",
            "最後六虫篇，深寄恨语浅。"
        ],
        "title": "南禅长老和诗不已故作六虫篇答之",
        "id": "f3c31f66-6e11-46d2-8235-33023a2e4370"
    },
    {
        "author": "苏轼",
        "paragraphs": [
            "未来不可招，已过那容遣。",
            "中间见在心，一一风轮转。",
            "自从一生二，巧历莫能衍。",
            "不如袖手坐，六用都怀卷。",
            "风雷生謦欬，万窍自号喘。",
            "诗人思无邪，孟子内自反。",
            "大珠分一月，细绠合两茧。",
            "累然挂禅林，妙用夫岂浅。"
        ],
        "title": "明日南禅和诗不到故重赋数珠篇以督之二首  其一",
        "id": "76f940cc-3f0c-44ce-841e-b1fccb1d4969"
    },
    {
        "author": "苏轼",
        "paragraphs": [
            "朝来取饭化，乃是维摩遣。",
            "全锋虽未露，半藏已曾转。",
            "说有陋裴頠，谈无笑王衍。",
            "看经聊尔耳，遮眼初不卷。",
            "三咤故自醒，一鸡何由喘。",
            "请归视故椟，静夜珠当反。",
            "安居三十年，古衲磨山茧。",
            "持珠尚默坐，岂是功用浅。"
        ],
        "title": "明日南禅和诗不到故重赋数珠篇以督之二首  其二",
        "id": "3e7dcc69-9b81-4729-b807-3e2c9578314e"
    },
    {
        "author": "苏轼",
        "paragraphs": [
            "文字先生饮，江山清献游。",
            "典刑传父老，樽俎继风流。",
            "度岭逢梅雨，还家指麦秋。",
            "自惭鸿雁侣，争集稻粱洲。",
            "野阔横双练，城坚耸百楼。",
            "行看凤尾诏，却下虎头州。",
            "君意已吴越，我行无去留。",
            "归途应食粥，乞米使君舟。"
        ],
        "title": "用前韵再和霍大夫",
        "id": "fc2968bd-a14b-43d6-add7-6770905770ab"
    },
    {
        "author": "苏轼",
        "paragraphs": [
            "高门元世旧，客路晚追游。",
            "清绝闻诗语，疏通岂法流。",
            "传有有衣钵，断狱尽春秋。",
            "邂逅陪车马，寻芳谢朓洲。",
            "凄凉望乡国，得句仲宣楼。",
            "恨赋投湘水，悲歌祀柳州。",
            "何如五字律，相与一樽留。",
            "更约登尘外，归时月满舟。"
        ],
        "title": "用前韵再和许朝奉",
        "id": "ae17e916-b305-49fe-ad16-9cd6b4cf379b"
    },
    {
        "author": "苏轼",
        "paragraphs": [
            "人众者胜天，天定亦胜人。",
            "邓通岂不富，郭解安得贫。",
            "惊飞贺厦燕，走散入幕宾。",
            "醉眠中山酒，梦结南柯姻。",
            "宠辱能几何，悲欢浩无垠。",
            "回视人间世，了无一事真。",
            "洒扫古玉局，香火通帝闉。",
            "我室思无邪，我堂德有邻。",
            "所至为乡里，事贤友其仁。",
            "之子富经术，蔚如井大春。",
            "蜿蟺楚南极，淑气生此民。",
            "唱高和自寡，非我谁当亲。",
            "譬彼嶰谷竹，剪裁待伶伦。",
            "俗学吁可鄙，纸缯配刍银。",
            "聊将调痴鬼，亦复争华新。",
            "愿子事笃实，浮言扫谵谆。",
            "穷通付造物，得丧理本均。",
            "期子如太仓，会当发陈陈。"
        ],
        "title": "用前韵再和孙志举",
        "id": "14e934cf-bf3a-4515-8664-f4552c8b6677"
    },
    {
        "author": "苏轼",
        "paragraphs": [
            "象服盛簪珥，岂是邢夫人。",
            "敝衣破冠履，可怜范叔贫。",
            "君看崔员外，晚就观国宾。",
            "当年颇赫赫，翁妪争为姻。",
            "蹭蹬阻风水，横斜挂边垠。",
            "青衫映白发，今似梅子真。",
            "道存百无害，甘守吴市闉。",
            "自言总角岁，慈母为择邻。",
            "邦人惊似舅，矫矫恶不仁。",
            "诗文非他师，家法乃富春。",
            "岂非空同秀，为国产隽民。",
            "挺然齐鲁生，近出姬姜亲。",
            "为文不在多，一颂了伯伦。",
            "清诗要锻炼，乃得铅中银。",
            "自我迁岭外，七见槐火新。",
            "着书已绝笔，一默含千谆。",
            "蒉桴和苇钥，天节非人均。",
            "时时自娱嬉，岂为俗子陈。"
        ],
        "title": "崔文学甲携文见过萧然有出尘之姿问之则孙介夫之甥也故复用前韵赋一篇示志举",
        "id": "f8ab830e-23b4-489b-b48e-bb80ab07324c"
    },
    {
        "author": "苏轼",
        "paragraphs": [
            "何人画此只轮车，便是当年敧器图。",
            "上易下难须审细，左提右挈免疏虞。"
        ],
        "title": "画车二首  其一",
        "id": "e5529e62-4f39-48b0-aa9b-b6b4cb2f5087"
    },
    {
        "author": "苏轼",
        "paragraphs": [
            "九衢歌舞颂王明，谁恻寒泉独自清。",
            "頼有千车能散福，化为膏雨满重城。"
        ],
        "title": "画车二首  其二",
        "id": "d71853be-b8ea-486c-bfca-d539125eedd7"
    },
    {
        "author": "苏轼",
        "paragraphs": [
            "曈曈晓日上三竿，客向东风竞倚栏。",
            "穿竹鸟声惊步武，入檐花影落杯盘。",
            "勿嫌步月临玄圃，冷笑乘槎向海滩。",
            "胜概直应吟不尽，凭君寄与画图看。"
        ],
        "title": "寄题潭州徐氏春晖亭",
        "id": "22eb263d-7fa6-431f-85de-d71c9d202f2e"
    },
    {
        "author": "苏轼",
        "paragraphs": [
            "人老家何在，龙眠雨未惊。",
            "酒船回太白，稚子候渊明。",
            "幸与登仙郭，同依坐啸成。",
            "小楼看月上，剧饮到参横。"
        ],
        "title": "次韵江晦叔二首  其一",
        "id": "c4ac012f-3879-4a10-859b-4a64ed4b5968"
    },
    {
        "author": "苏轼",
        "paragraphs": [
            "钟鼓江南岸，归来梦自惊。",
            "浮云时事改，孤月此心明。",
            "雨已倾盆落，诗仍翻水成。",
            "二江争送客，木杪看桥横。"
        ],
        "title": "次韵江晦叔二首  其二",
        "id": "22ac9a38-153a-4636-9f9a-a9340023d831"
    },
    {
        "author": "苏轼",
        "paragraphs": [
            "横空初不跨鹏鳌，但觉胡床步步高。",
            "一枕昼眠春有梦，扁舟夜渡海无涛。",
            "归来又见颠茶陆，多病仍逢止酒陶。",
            "笑说南荒底处所，祇今榕叶下庭皋。"
        ],
        "title": "次韵江晦叔兼呈器之",
        "id": "313c17d7-80a9-4f73-8552-f4bd539d0e2d"
    },
    {
        "author": "苏轼",
        "paragraphs": [
            "城南钟鼓鬬清新，端为投荒洗瘴尘。",
            "总是镜空堂上客，谁为寂照境中人。",
            "红英扫地风惊晓，绿叶成阴雨洗春。",
            "记取明年作寒食，杏花曾与此翁邻。"
        ],
        "title": "寒食与器之游南塔寺寂照堂",
        "id": "f730cc1c-9d93-49f3-8637-693d9ffdc3a8"
    },
    {
        "author": "苏轼",
        "paragraphs": [
            "柴桑春晚思依依，屋角鸣鸠雨欲飞。",
            "昨日已收寒食火，吹花风起却添衣。"
        ],
        "title": "绝句",
        "id": "99af4972-1f30-45d2-92b8-8a4dd5eb4c8c"
    },
    {
        "author": "苏轼",
        "paragraphs": [
            "丛林真百丈，法嗣有横枝。",
            "不怕石头路，来参玉版师。",
            "聊凭柏树子，与问箨龙儿。",
            "瓦砾犹能说，此君那不知。"
        ],
        "title": "器之好谈禅不喜游山山中笋出戏语器之可同参玉版长老作此诗",
        "id": "aa134963-693a-4b0f-99ee-f832e9f46fbc"
    },
    {
        "author": "苏轼",
        "paragraphs": [
            "米尽无人典破裘，送行万里一邹游。",
            "解舟又欲携君去，归舍聊须与妇谋。",
            "闻道年来丹伏火，不愁老去雪蒙头。",
            "剩买山田添鹤口，庙堂新拜富民侯。"
        ],
        "title": "王子直去岁送子由北归往返百舍今又相逢赣上戏用旧韵作诗留别",
        "id": "e14d8256-8d6c-499a-9806-7b672da4abd7"
    },
    {
        "author": "苏轼",
        "paragraphs": [
            "居士无尘堪洗沐，道人有句借宣扬。",
            "窗间但见蝇钻纸，门外惟闻佛放光。",
            "遍界难藏真薄相，一丝不挂且逢场。",
            "却须重说圆通偈，千眼熏笼是法王。"
        ],
        "title": "戏赠虔州慈云寺鉴老",
        "id": "cf3e1618-f6b0-4536-a9ba-156de675f4bc"
    },
    {
        "author": "苏轼",
        "paragraphs": [
            "扬雄老无子，冯衍终不遇。",
            "不识孔方兄，但有灵照女。",
            "家藏古今帖，墨色照箱筥。",
            "饥来据空案，一字不堪煮。",
            "枯肠五千卷，磊落相撑拄。",
            "吟为蜩蛩声，时有岛可句。",
            "为语里长者，德齿敬已古。",
            "如翁有几人，薄少可时助。"
        ],
        "title": "虔州吕倚承事年八十三读书作诗不已好收古今帖贫甚至食不足",
        "id": "53fab208-79b3-4d30-995d-3c6bbb6bb369"
    },
    {
        "author": "苏轼",
        "paragraphs": [
            "镜湖敕赐老江东，未似西归玉局翁。",
            "敧枕未容春梦断，清都宛在默存中。",
            "每逢佳境携儿去，试问行年与我同。",
            "自笑余生消底物，半篙清涨百滩空。"
        ],
        "title": "永和清都观谢道士童颜鬒发问其年生于丙子盖与予同求此诗",
        "id": "9ee7d9cc-3e3e-420b-b1ab-1c51a2f7d131"
    },
    {
        "author": "苏轼",
        "paragraphs": [
            "雄豪而妙苦而腴，祇有琴聪与蜜殊。",
            "语带烟霞从古少，气含蔬笋到公无。",
            "香林乍喜闻薝卜，古井惟惭断辘轳。",
            "为报韩公莫轻许，从今岛可是诗奴。"
        ],
        "title": "赠诗僧道通",
        "id": "e8a511e4-1c9d-444c-ad28-aa8f1aa951c9"
    },
    {
        "author": "苏轼",
        "paragraphs": [
            "君家四壁如相如，卷藏天禄吞石渠。",
            "岂惟邺侯三万轴，家有世南行秘书。",
            "儿童拍手笑何事，笑人空腹谈经义。",
            "未许中郎得异书，且与扬雄说奇字。",
            "清江萦山碧玉环，下有老龙千古闲。",
            "知君好事家有酒，化为老人夜扣关。",
            "留侯之孙书满腹，玉函宝方何用读。",
            "濠梁空复五车多，圯上从来一编足。"
        ],
        "title": "张竞辰永康所居万卷堂",
        "id": "01731830-7748-43dc-8eca-9ec8bdd001bd"
    },
    {
        "author": "苏轼",
        "paragraphs": [
            "闲燕言仁义，是非安可无。",
            "非非义之属，是是仁之徒。",
            "非非近乎讪，是是近乎谀。",
            "当为感麟翁，善恶分锱铢。",
            "抑为阮嗣宗，臧否两含糊。",
            "刘君有家学，三世道益孤。",
            "陈古以刺今，紬史行天诛。",
            "皎皎大明镜，百陋逢一姝。",
            "鹗立时四顾，何由扰羣狐。",
            "作堂名是是，自说行坦途。",
            "孜孜称善人，不善自远徂。",
            "愿君置座右，此语禹所谟。"
        ],
        "title": "刘壮舆长官是是堂",
        "id": "4243ce25-3beb-47eb-94ea-774171c53719"
    },
    {
        "author": "苏轼",
        "paragraphs": [
            "江边阵马走千峰，问讯方知冀北空。",
            "尤物已随清梦断，真形犹在画图中。",
            "归来晚岁同元亮，却扫何人伴敬通。",
            "頼有铜盆修石供，仇池玉色自璁珑。"
        ],
        "title": "予昔作壶中九华诗其後八年复过湖口则石已为好事者取去乃和前韵以自解云",
        "id": "358d9041-bc95-4830-872a-1615586690f1"
    },
    {
        "author": "苏轼",
        "paragraphs": [
            "早知臭腐即神奇，海北天南总是归。",
            "九万里风安税驾，云鹏今悔不卑飞。"
        ],
        "title": "次韵郭功甫观予画雪雀有感二首  其一",
        "id": "21d81e88-370c-4c41-ad91-4bb844622ce7"
    },
    {
        "author": "苏轼",
        "paragraphs": [
            "可怜倦鸟不知时，空羡骑鲸得所归。",
            "玉局西南天一角，万人沙苑看孤飞。"
        ],
        "title": "次韵郭功甫观予画雪雀有感二首  其二",
        "id": "a6bc4b02-f8d4-40ad-af7a-f86ecdcb0542"
    },
    {
        "author": "苏轼",
        "paragraphs": [
            "春来何处不归鸿，非复羸牛踏旧踪。",
            "但愿老师真似月，谁家瓮里不相逢。"
        ],
        "title": "次韵法芝举旧诗一首",
        "id": "b690f21c-a7b5-4866-bbcc-594a45ca40d4"
    },
    {
        "author": "苏轼",
        "paragraphs": [
            "过淮入洛地多尘，举扇西风欲污人。",
            "但怪云山不改色，岂知江月解分身。",
            "安心有道年颜好，遇物无情句法新。",
            "送我长芦舟一叶，笑看雪浪满衣巾。"
        ],
        "title": "次旧韵赠清凉长老",
        "id": "d44300e3-fb46-4ed1-81bc-3a6719b03ef7"
    },
    {
        "author": "苏轼",
        "paragraphs": [
            "披扇当年笑温峤，握刀晚岁战刘郎。",
            "不须戚戚如冯衍，便与时时说李阳。"
        ],
        "title": "戏赠孙公素",
        "id": "69323823-89eb-49c0-b64d-840f8ce442ff"
    },
    {
        "author": "苏轼",
        "paragraphs": [
            "一枕清风直万钱，无人肯买北窗眠。",
            "开心暖胃门冬饮，知是东坡手自煎。"
        ],
        "title": "睡起闻米元章冒热到东园送麦门冬饮子",
        "id": "8e7a343e-0b75-4d95-9127-0fc3a58e8dc8"
    },
    {
        "author": "苏轼",
        "paragraphs": [
            "舜不作六器，谁知贵玙璠。",
            "哀哉楚狂士，抱璞号空山。",
            "相如起睨柱，头璧与俱还。",
            "何如郑子产，有礼国自闲。",
            "虽微韩宣子，鄙夫亦辞环。",
            "至今不贪宝，凛然照尘寰。"
        ],
        "title": "梦中作寄朱行中",
        "id": "85c0b3aa-95c9-47e7-ac95-2662b1d5b27b"
    },
    {
        "author": "苏轼",
        "paragraphs": [
            "与君皆丙子，各已三万日。",
            "一日一千偈，电往那容诘。",
            "大患缘有身，无身则无疾。",
            "平生笑罗什，神呪真浪出。"
        ],
        "title": "答径山琳长老",
        "id": "49a97edd-b67b-462b-909c-d6a45853693b"
    },
    {
        "author": "苏轼",
        "paragraphs": [
            "霭霭龙旗色，琅琅木铎音。",
            "数行宽大诏，四海发生心。"
        ],
        "title": "春帖子词 皇帝阁六首 其一",
        "id": "1efe0086-12f4-41ba-ba8e-68143ac9e2fb"
    },
    {
        "author": "苏轼",
        "paragraphs": [
            "旸谷宾初日，清台告协风。",
            "愿如风有信，长与日俱中。"
        ],
        "title": "春帖子词 皇帝阁六首 其二",
        "id": "d8e0b7fb-d99b-4d74-9426-5854005a1797"
    },
    {
        "author": "苏轼",
        "paragraphs": [
            "草木渐知春，萌芽处处新。",
            "从今八千岁，合抱是灵椿。"
        ],
        "title": "春帖子词 皇帝阁六首 其三",
        "id": "00ae362e-569c-4e3b-87a9-4d6bbc2c2ac6"
    },
    {
        "author": "苏轼",
        "paragraphs": [
            "圣主忧民未解颜，天教瑞雪报丰年。",
            "苍龙挂阙农祥正，老稚相呼看藉田。"
        ],
        "title": "春帖子词 皇帝阁六首 其四",
        "id": "91e88d53-2a07-4206-9efb-f7b3f4862359"
    },
    {
        "author": "苏轼",
        "paragraphs": [
            "昨夜东风入律新，玉关知有受降人。",
            "圣恩与解河湟冻，共得中原草木春。"
        ],
        "title": "春帖子词 皇帝阁六首 其五",
        "id": "2d3350b3-8cc2-4364-b2fc-d9585953205a"
    },
    {
        "author": "苏轼",
        "paragraphs": [
            "翰林职在明光里，行乐诗成拜舞中。",
            "不待惊开小桃杏，始知天子是天公。"
        ],
        "title": "春帖子词 皇帝阁六首 其六",
        "id": "bf8d0b0e-fa6e-4ac1-8abb-6d449c854b1a"
    },
    {
        "author": "苏轼",
        "paragraphs": [
            "琱刻春何力，欣荣物自知。",
            "发生虽有象，覆载本无私。"
        ],
        "title": "春帖子词 太皇太后阁六首 其一",
        "id": "a3ff5017-1e15-4f49-aec3-e7b631106883"
    },
    {
        "author": "苏轼",
        "paragraphs": [
            "小殿黄金榜，珠帘白玉钩。",
            "一声双日跸，春色满皇州。"
        ],
        "title": "春帖子词 太皇太后阁六首 其二",
        "id": "63e29193-4344-4559-a206-96cfcaeabee6"
    },
    {
        "author": "苏轼",
        "paragraphs": [
            "仗下春朝散，宫中昼漏稀。",
            "两厢休侍御，应下读书帏。"
        ],
        "title": "春帖子词 太皇太后阁六首 其三",
        "id": "208201e0-f0f1-452a-a874-a0b4a01c1d97"
    },
    {
        "author": "苏轼",
        "paragraphs": [
            "五日占云十日风，忧勤终岁为三农。",
            "春来有喜何人见，好学神孙类祖宗。"
        ],
        "title": "春帖子词 太皇太后阁六首 其四",
        "id": "4d23ca4e-4a7f-4c7a-9637-829d0e293131"
    },
    {
        "author": "苏轼",
        "paragraphs": [
            "共道十年无腊雪，且欣三白压春田。",
            "尽驱南亩扶犁手，稍发中都朽贯钱。"
        ],
        "title": "春帖子词 太皇太后阁六首 其五",
        "id": "6742afb4-e56a-4471-ac4a-22d6d9c76c3d"
    },
    {
        "author": "苏轼",
        "paragraphs": [
            "不独清心能省事，应缘克己自销兵。",
            "传闻塞外千君长，欲趁新年贺太平。"
        ],
        "title": "春帖子词 太皇太后阁六首 其六",
        "id": "ed29ac22-713b-47be-92ba-3b123fcbf298"
    },
    {
        "author": "苏轼",
        "paragraphs": [
            "宝册琼瑶重，新庭松桂香。",
            "雪消春未动，碧瓦丽朝阳。"
        ],
        "title": "春帖子词 皇太后阁六首 其一",
        "id": "ec16190b-78af-43de-8d79-00b91984a8b7"
    },
    {
        "author": "苏轼",
        "paragraphs": [
            "瑞日明天仗，仙云拥寿山。",
            "倚栏春昼永，金母在人间。"
        ],
        "title": "春帖子词 皇太后阁六首 其二",
        "id": "ec7618c1-102e-4a58-99f8-e8a68c6e59db"
    },
    {
        "author": "苏轼",
        "paragraphs": [
            "朝罢金铺掩，人闲宝瑟尘。",
            "欲知慈俭德，书史乐青春。"
        ],
        "title": "春帖子词 皇太后阁六首 其三",
        "id": "2ad21284-9161-4d5a-9350-6faaf7b08f34"
    },
    {
        "author": "苏轼",
        "paragraphs": [
            "仙家日月本长闲，送腊迎春亦偶然。",
            "翠管银罂传故事，金花彩胜作新年。"
        ],
        "title": "春帖子词 皇太后阁六首 其四",
        "id": "43e907dc-c0f4-4d45-a847-d3e9a764624c"
    },
    {
        "author": "苏轼",
        "paragraphs": [
            "彤史年来不绝书，三朝德化妇承姑。",
            "宫中侍女减珠翠，雪里贫民得袴襦。"
        ],
        "title": "春帖子词 皇太后阁六首 其五",
        "id": "1e1420b1-b5ab-4ab2-a21f-a9ac6735046d"
    },
    {
        "author": "苏轼",
        "paragraphs": [
            "边庭无事羽书稀，闲遣词臣进小诗。",
            "共助至尊歌喜事，今年春日得春衣。"
        ],
        "title": "春帖子词 皇太后阁六首 其六",
        "id": "38486a8e-395b-443e-a31a-42810b2cfb5d"
    },
    {
        "author": "苏轼",
        "paragraphs": [
            "苇桃犹在户，椒柏已称觞。",
            "岁美风先应，朝回日渐长。"
        ],
        "title": "春帖子词 皇太妃阁五首 其一",
        "id": "0ee456e4-6252-4c53-9eaf-614875dfe65c"
    },
    {
        "author": "苏轼",
        "paragraphs": [
            "甲观开千柱，飞楼擢九层。",
            "雪残乌鹊喜，翔舞下觚棱。"
        ],
        "title": "春帖子词 皇太妃阁五首 其二",
        "id": "f8e83f04-fb87-42f6-96f7-434d20c6985f"
    },
    {
        "author": "苏轼",
        "paragraphs": [
            "孝心日奉东朝养，俭德应师大练风。",
            "太史新年瞻瑞气，四星明润紫宫中。"
        ],
        "title": "春帖子词 皇太妃阁五首 其三",
        "id": "436f3b77-8265-4776-963e-07135f449336"
    },
    {
        "author": "苏轼",
        "paragraphs": [
            "九门挂月未催班，清禁风和玉漏闲。",
            "崇庆早朝银烛下，佩环声在五云间。"
        ],
        "title": "春帖子词 皇太妃阁五首 其四",
        "id": "77f43deb-6036-4fa7-a1bc-db74d6539e44"
    },
    {
        "author": "苏轼",
        "paragraphs": [
            "东风弱柳万丝垂，的皪残梅尚一枝。",
            "茧馆乍欣蚕浴後，禖坛犹记燕来时。"
        ],
        "title": "春帖子词 皇太妃阁五首 其五",
        "id": "5bf3f513-e8b9-4e06-8f07-7470e6680f51"
    },
    {
        "author": "苏轼",
        "paragraphs": [
            "彩胜镂新语，酥盘滴小诗。",
            "升平多乐事，应许外庭知。"
        ],
        "title": "春帖子词 夫人阁四首 其一",
        "id": "bf692365-9367-4f51-bc5c-029ba013f7af"
    },
    {
        "author": "苏轼",
        "paragraphs": [
            "细雨晓风柔，春声入御沟。",
            "已漂新荇没，犹带断冰流。"
        ],
        "title": "春帖子词 夫人阁四首 其二",
        "id": "2750e3ed-4b76-4984-afff-1362a02a32a7"
    },
    {
        "author": "苏轼",
        "paragraphs": [
            "扶桑初日映帘升，已觉铜瓶暖不冰。",
            "七种共挑人日菜，千枝先剪上元灯。"
        ],
        "title": "春帖子词 夫人阁四首 其三",
        "id": "10d0f087-9a04-4793-b109-b9bbedfa9d26"
    },
    {
        "author": "苏轼",
        "paragraphs": [
            "雪消鸳瓦已流凘，风暖犀盘尚镇帷。",
            "缥缈紫箫明月下，璧门桂影夜参差。"
        ],
        "title": "春帖子词 夫人阁四首 其四",
        "id": "7c4c109f-35c0-4e61-b131-0ca688be17b2"
    },
    {
        "author": "苏轼",
        "paragraphs": [
            "盛德初融後，潜阴未姤时。",
            "侍臣占易象，明两作重离。"
        ],
        "title": "端午帖子词 皇帝阁六首 其一",
        "id": "d41a977f-fd22-4a2f-9cc5-172ca0282871"
    },
    {
        "author": "苏轼",
        "paragraphs": [
            "采秀撷羣芳，争储百药良。",
            "太医初荐艾，庶草验蕃昌。"
        ],
        "title": "端午帖子词 皇帝阁六首 其二",
        "id": "9da20c06-9f6d-4612-8bd1-cd34fc67da78"
    },
    {
        "author": "苏轼",
        "paragraphs": [
            "微凉生殿阁，习习满皇都。",
            "试问吾民愠，南风为解无。"
        ],
        "title": "端午帖子词 皇帝阁六首 其三",
        "id": "67cc67b6-a60e-473b-9eeb-3b80711fc82e"
    },
    {
        "author": "苏轼",
        "paragraphs": [
            "西槛新来玉宇风，侍臣茗椀得雍容。",
            "庭槐似识天颜喜，舞破清阴作两龙。"
        ],
        "title": "端午帖子词 皇帝阁六首 其四",
        "id": "f2299855-38f9-447f-90c3-431725742b70"
    },
    {
        "author": "苏轼",
        "paragraphs": [
            "讲余交翟转回廊，始觉深宫夏日长。",
            "扬子江心空百炼，只将无逸鉴兴亡。"
        ],
        "title": "端午帖子词 皇帝阁六首 其五",
        "id": "3b54a967-3703-4bcc-8930-2773a338f101"
    },
    {
        "author": "苏轼",
        "paragraphs": [
            "一扇清风洒面寒，应缘飞白在冰纨。",
            "坐知四海蒙膏泽，沐浴君王德似兰。"
        ],
        "title": "端午帖子词 皇帝阁六首 其六",
        "id": "a128d8e2-133b-4733-bef0-7679892a7572"
    },
    {
        "author": "苏轼",
        "paragraphs": [
            "渐台通翠浪，暑殿转清风。",
            "帘卷东朝散，金乌未遽中。"
        ],
        "title": "端午帖子词 太皇太后阁六首 其一",
        "id": "557cb1b3-b1a7-4cb0-b141-ed252c2a7d04"
    },
    {
        "author": "苏轼",
        "paragraphs": [
            "日永蚕收簇，风高麦上场。",
            "朝来藉田令，菰黍献时芳。"
        ],
        "title": "端午帖子词 太皇太后阁六首 其二",
        "id": "6e5696e8-5523-4a10-ab60-3d62dd581d56"
    },
    {
        "author": "苏轼",
        "paragraphs": [
            "舞羽诸羌伏，销兵万汇苏。",
            "只应黄纸诰，便是赤灵符。"
        ],
        "title": "端午帖子词 太皇太后阁六首 其三",
        "id": "b9c6f261-149d-46ce-a258-76ecc1b856b1"
    },
    {
        "author": "苏轼",
        "paragraphs": [
            "令节陈诗岁岁新，从官何以寿吾君。",
            "愿储医国三年艾，不作沉湘九辩文。"
        ],
        "title": "端午帖子词 太皇太后阁六首 其四",
        "id": "0d67089a-ff91-43c6-acc5-46a4ab48adeb"
    },
    {
        "author": "苏轼",
        "paragraphs": [
            "忠臣谅节今千岁，孝女孤风满四方。",
            "不复巫阳占郢梦，空余仲御扣河章。"
        ],
        "title": "端午帖子词 太皇太后阁六首 其五",
        "id": "dacad4ba-ecc9-4395-bc77-b8477b4a8d81"
    },
    {
        "author": "苏轼",
        "paragraphs": [
            "长养恩深动植均，只忧贪吏尚残民。",
            "外廷已拜枭羹赐，应助吾君去不仁。"
        ],
        "title": "端午帖子词 太皇太后阁六首 其六",
        "id": "858e983f-4c6c-4f55-b929-6b3df5869bcc"
    },
    {
        "author": "苏轼",
        "paragraphs": [
            "露簟琴书冷，琱盘𩜾饵新。",
            "深宫犹畏日，应念暑耘人。"
        ],
        "title": "端午帖子词 皇太后阁六首 其一",
        "id": "02650af3-4d2a-4783-b919-ef3a0519e2e4"
    },
    {
        "author": "苏轼",
        "paragraphs": [
            "万岁菖蒲酒，千金琥珀杯。",
            "年年行乐处，新月挂池台。"
        ],
        "title": "端午帖子词 皇太后阁六首 其二",
        "id": "1f01286c-5a3e-475b-8479-efe7584ab212"
    },
    {
        "author": "苏轼",
        "paragraphs": [
            "翠筒初裹楝，芗黍复缠菰。",
            "水殿开冰鉴，琼浆冻玉壶。"
        ],
        "title": "端午帖子词 皇太后阁六首 其三",
        "id": "cd003416-09e0-4e9c-baa1-9fb8e30984f0"
    },
    {
        "author": "苏轼",
        "paragraphs": [
            "秘殿扶疏夏木深，雨余初有一蝉吟。",
            "应将嬴女乘鸾扇，更助南风长棘心。"
        ],
        "title": "端午帖子词 皇太后阁六首 其四",
        "id": "79d4f801-8a5b-41e4-9a91-ecb12b8b9eb4"
    },
    {
        "author": "苏轼",
        "paragraphs": [
            "上林珍木暗池台，蜀产吴包万里来。",
            "不独盘中见卢橘，时于粽里得杨梅。"
        ],
        "title": "端午帖子词 皇太后阁六首 其五",
        "id": "d87cacdb-9a74-4e56-862c-bf0358ca9ee7"
    },
    {
        "author": "苏轼",
        "paragraphs": [
            "闵楚遗风万古情，沅湘旧俗到金明。",
            "翠舆黄伞何时幸，画鹢飞鳬尽日横。"
        ],
        "title": "端午帖子词 皇太后阁六首 其六",
        "id": "abc317bc-986d-4820-bdbf-c570349ef4f6"
    },
    {
        "author": "苏轼",
        "paragraphs": [
            "午景帘栊静，熏风草木酣。",
            "谁知恭俭德，彩缕出亲蚕。"
        ],
        "title": "端午帖子词 皇太妃阁五首 其一",
        "id": "49cccdcd-b57b-40cb-86ef-c92f7834123a"
    },
    {
        "author": "苏轼",
        "paragraphs": [
            "雨细方梅夏，风高已麦秋。",
            "应怜百花尽，绿叶暗红榴。"
        ],
        "title": "端午帖子词 皇太妃阁五首 其二",
        "id": "4a7ce66e-9d79-405d-88f0-e220fa3d08d8"
    },
    {
        "author": "苏轼",
        "paragraphs": [
            "辟兵已佩灵符小，续命仍萦彩缕长。",
            "不为祈禳得天助，要令风俗乐时康。"
        ],
        "title": "端午帖子词 皇太妃阁五首 其三",
        "id": "1a74ebc6-1576-4ac8-bf36-514f61013343"
    },
    {
        "author": "苏轼",
        "paragraphs": [
            "玉盆沉李滟清泉，金鸭嘘空袅细烟。",
            "自有梧楸障畏日，仍欣麦黍报丰年。"
        ],
        "title": "端午帖子词 皇太妃阁五首 其四",
        "id": "4de968b7-1a77-40d9-a988-f1da43e76aed"
    },
    {
        "author": "苏轼",
        "paragraphs": [
            "良辰乐事古难同，绣茧朱丝奉两宫。",
            "仁孝自应禳百沴，艾人桃印本无功。"
        ],
        "title": "端午帖子词 皇太妃阁五首 其五",
        "id": "cf739801-33bf-4d87-940c-4cb63b7b8386"
    },
    {
        "author": "苏轼",
        "paragraphs": [
            "肃肃槐庭午，沉沉玉漏稀。",
            "皇恩乐佳节，鬬草得珠玑。"
        ],
        "title": "端午帖子词 夫人阁四首 其一",
        "id": "29736aee-789c-4fd9-94b3-032d2bdd2926"
    },
    {
        "author": "苏轼",
        "paragraphs": [
            "节物荆吴旧，嬉游禁掖闲。",
            "仙风随画箑，拜赐落人间。"
        ],
        "title": "端午帖子词 夫人阁四首 其二",
        "id": "42a83d8a-5417-45bb-af2a-02917f2dd4fe"
    },
    {
        "author": "苏轼",
        "paragraphs": [
            "五彩萦筒秫稻香，千门结艾鬓髯张。",
            "旋开宝典寻风物，要及灵辰共祓禳。"
        ],
        "title": "端午帖子词 夫人阁四首 其三",
        "id": "15cdf32e-a7e2-4f9f-bb5b-1dd47a524471"
    },
    {
        "author": "苏轼",
        "paragraphs": [
            "欲晓铜瓶下井栏，铿锽金殿发清寒。",
            "似闻人世南风热，日上墙东问几竿。"
        ],
        "title": "端午帖子词 夫人阁四首 其四",
        "id": "47e08d06-91fd-49a4-b050-d828595a8445"
    },
    {
        "author": "苏轼",
        "paragraphs": [
            "三朝遗老九门前，又见承平大有年。",
            "文母忧勤初化俗，曾孙仁孝已通天。",
            "史书元佑三千牍，乐奏坤成第一篇。",
            "欲采蟠桃归献寿，蓬莱清浅半桑田。"
        ],
        "title": "坤成节集英殿宴教坊词致语口号",
        "id": "d0a4d63c-1a5c-4c9e-9b49-3a756793a0a9"
    },
    {
        "author": "苏轼",
        "paragraphs": [
            "霜霏碧瓦尚生烟，日泛彤庭已集仙。",
            "霭霭四门多吉士，熙熙万国屡丰年。",
            "高秋爽气明宫殿，元佑和声入管弦。",
            "菊有芳兮兰有秀，从臣谁和白云篇。"
        ],
        "title": "集英殿秋宴教坊词致语口号",
        "id": "00bf609e-6732-42df-bda4-027d01ad27a5"
    },
    {
        "author": "苏轼",
        "paragraphs": [
            "凛凛重瞳日月新，四方惊喜识天人。",
            "共知若木初升旦，且种蟠桃莫计春。",
            "请吏黑山归属国，给扶黄发拜严宸。",
            "紫皇应在红云里，试问清都侍从臣。"
        ],
        "title": "兴龙节集英殿宴教坊词致语口号",
        "id": "5029cdb9-847e-4874-bd43-292b8216822b"
    },
    {
        "author": "苏轼",
        "paragraphs": [
            "风卷云舒合两班，曈曈瑞日映天颜。",
            "观书已获千秋镜，积德长为万岁山。",
            "腊雪未消三务起，壬人不用五兵闲。",
            "相逢父老争相贺，却笑华胥是梦间。"
        ],
        "title": "兴龙节集英殿宴教坊词致语口号",
        "id": "c51bf958-557a-45c4-9e42-fddfebe5067b"
    },
    {
        "author": "苏轼",
        "paragraphs": [
            "九霄清跸一声雷，万物欣荣意已开。",
            "晓日自随天仗出，春风不待斗杓回。",
            "行看菖叶催耕耤，共喜椒花映寿杯。",
            "欲识太平全盛事，振振鹓鹭满云台。"
        ],
        "title": "紫宸殿正旦教坊词致语口号",
        "id": "812e45a3-1426-4b95-a9cf-7d840969fd04"
    },
    {
        "author": "苏轼",
        "paragraphs": [
            "万人歌舞乐芳辰，长养恩深第四春。",
            "令下风雷常有信，时来草木岂知仁。",
            "璇玑已正三阶泰，玉管初知九奏均。",
            "更欲年年同此乐，故应相继得元臣。"
        ],
        "title": "集英殿春宴教坊词致语口号",
        "id": "afad85eb-59be-47f7-b122-be4a02643c4a"
    },
    {
        "author": "苏轼",
        "paragraphs": [
            "娲皇得道自神仙，金母长生不计年。",
            "甲子会逢三朔旦，岁星行看两周天。",
            "消兵渐觉腰无犊，种德方知福有田。",
            "彤管何人书後会，椒花椿颂一时编。"
        ],
        "title": "斋日致语口号",
        "id": "f6f7946d-4640-4f6e-bf9a-560e5fcac416"
    },
    {
        "author": "苏轼",
        "paragraphs": [
            "今朝寿酒泛黄花，鬰鬰葱葱气满家。",
            "愿得唐儿舞一曲，莫嫌国小向长沙。"
        ],
        "title": "赵倅成伯母生日致语口号",
        "id": "ddd4f669-e682-4586-9456-32579a4e82ce"
    },
    {
        "author": "苏轼",
        "paragraphs": [
            "云间画鼓叠春雷，千骑寻芳戏马台。",
            "半道已逢山简醉，万人争看谪仙来。",
            "淮西按部威尤凛，历下怀仁首重回。",
            "还把去年留客意，折花临水更徘徊。"
        ],
        "title": "寒食宴提刑致语口号",
        "id": "5d26c629-c982-407a-b8cf-75836cedb8b1"
    },
    {
        "author": "苏轼",
        "paragraphs": [
            "一新柱石壮严闉，更值西风落帽辰。",
            "不用游从夸燕子，直将气焰压波神。",
            "山川尚遶当时国，城郭犹飘广陌尘。",
            "谁凭阑干赏风月，使君留意在斯民。"
        ],
        "title": "黄楼致语口号",
        "id": "ef81aa7d-5682-4eaa-b8c5-a6593b3685b3"
    },
    {
        "author": "苏轼",
        "paragraphs": [
            "罗浮山下已三春，松笋穿阶昼掩门。",
            "太白犹逃水仙洞，紫箫来问玉华君。",
            "天容水色聊同夜，发泽肤光自鉴人。",
            "万户春风为子寿，坐看沧海起扬尘。"
        ],
        "title": "王氏生日致语口号",
        "id": "cd30ef01-9095-4fc8-998c-ae32eabd98b2"
    },
    {
        "author": "苏轼",
        "paragraphs": [
            "先主反刘璋，兵意颇不义。",
            "孔明古豪杰，何乃为此事。",
            "刘璋固庸主，谁为死不二。",
            "严子独何贤，谈笑傲碪几。",
            "国亡君已执，嗟子死谁为。",
            "何人刻山石，使我空涕泪。",
            "吁嗟断头将，千古为病悸。"
        ],
        "title": "严颜碑",
        "id": "0b98bf3b-fe7b-4c1b-9d3e-4a077b1974e0"
    },
    {
        "author": "苏轼",
        "paragraphs": [
            "千古陵谷变，故宫安得存。",
            "徘徊问耆老，惟有永安门。",
            "游人杂楚蜀，车马晚喧喧。",
            "不见重楼好，谁知昔日尊。",
            "吁嗟蜀先主，兵败此亡魂。",
            "只应法正死，使公去遭燔。"
        ],
        "title": "永安宫",
        "id": "0b96c882-8679-4bdd-89e0-c6f739ec4e25"
    },
    {
        "author": "苏轼",
        "paragraphs": [
            "嵇绍似康为有子，郗超叛鉴是无孙。",
            "如今更恨贾梁道，不杀公闾杀子元。"
        ],
        "title": "戏作贾梁道诗",
        "id": "f2490b26-335a-4e7b-826b-16d20fd1612a"
    },
    {
        "author": "苏轼",
        "paragraphs": [
            "堆几盏埃简，攻之如蠹虫。",
            "谁知圣人意，不尽书籍中。",
            "曲尽弦犹在，器成机见空。",
            "妙哉斲轮手，堂下笑桓公。"
        ],
        "title": "嘲子由",
        "id": "7e835b14-2b3d-40f4-bdd9-16fac3f1ea46"
    },
    {
        "author": "苏轼",
        "paragraphs": [
            "三朝出处共雍容，岁晚交情见二公。",
            "乘兴不辞千里远，放怀还喜一樽同。",
            "嘉谋定国垂青史，盛事传家有素风。",
            "自顾尘缨犹未濯，九霄终日羡冥鸿。"
        ],
        "title": "题永叔会老堂",
        "id": "8ea0b204-e524-496e-ac4a-61a20d7ad775"
    },
    {
        "author": "苏轼",
        "paragraphs": [
            "莫寻羣玉山头路，莫看刘郎观里花。",
            "但解闭门留我住，主人休问是谁家。"
        ],
        "title": "留题徐氏花园二首  其一",
        "id": "6018a745-75f1-4b0a-b68e-49665f256382"
    },
    {
        "author": "苏轼",
        "paragraphs": [
            "退之身外无穷事，子美樽前欲尽花。",
            "更有多情君未识，不随柳絮落人家。"
        ],
        "title": "留题徐氏花园二首  其二",
        "id": "b996ae52-4f42-4f1b-befe-cd0d7d248028"
    },
    {
        "author": "苏轼",
        "paragraphs": [
            "推倒垣墙也不难，一轩复作两轩看。",
            "若教从此成千里，巧历如今也被谩。"
        ],
        "title": "游灵隠寺戏赠开轩李居士",
        "id": "c8ae1b76-744c-4f68-a4b1-a5848e59147b"
    },
    {
        "author": "苏轼",
        "paragraphs": [
            "首断故应无断者，冰销那复有冰知。",
            "主人若苦令侬认，认主人人竟是谁。"
        ],
        "title": "钱道人有诗云直须认取主人翁作两绝戏之  其一",
        "id": "0c0fe6b1-d919-4db8-9232-71b075bc6127"
    },
    {
        "author": "苏轼",
        "paragraphs": [
            "有主还须更有宾，不如无境自无尘。",
            "只从半夜安心後，失却当前觉痛人。"
        ],
        "title": "钱道人有诗云直须认取主人翁作两绝戏之  其二",
        "id": "0178a950-b2a6-419b-9a4d-2578d341cec6"
    },
    {
        "author": "苏轼",
        "paragraphs": [
            "绣帘朱户未曾开，谁见梅花落镜台。",
            "试问高吟三十韵，何如低唱两三杯。",
            "莫言衰鬓聊相映，须得纤腰与共回。",
            "知道文君隔青琐，梁园赋客肯言才。"
        ],
        "title": "赵成伯家有丽人仆忝乡人不肯开樽徒吟春雪美句次韵一笑",
        "id": "2a35507c-819e-4a30-96ef-15357763bf5e"
    },
    {
        "author": "苏轼",
        "paragraphs": [
            "道士令严难继和，僧伽帽小却空回。",
            "隔篱不唤邻翁饮，抱瓮须防吏部来。"
        ],
        "title": "成伯家宴造坐无由辄欲效颦而酒已尽入夜不欲烦扰戏作小诗求数酌而已",
        "id": "f36754d2-0abc-4d54-a6f9-bd420e8a7a08"
    },
    {
        "author": "苏轼",
        "paragraphs": [
            "坐来真个好相宜，深注唇儿浅画眉。",
            "须信杨家佳丽种，洛川自有浴妃池。"
        ],
        "title": "成伯席上赠所出妓川人杨姐",
        "id": "0cc12e37-1c94-458b-a2d1-5474aa409026"
    },
    {
        "author": "苏轼",
        "paragraphs": [
            "乐事难并真实语，坐排用意多乖误。",
            "兴来取次或成欢，瓦钩却胜黄金注。",
            "我生祸患久不择，肯为一时风雨阻。",
            "天公变化岂有常，明月行看照归路。"
        ],
        "title": "奉和成伯大雨中会客解嘲",
        "id": "fd75e6cc-ae10-4e70-a074-adc5f342140f"
    },
    {
        "author": "苏轼",
        "paragraphs": [
            "既聚伏波米，还数魏舒筹。",
            "应笑苏夫子，侥幸得湖州。"
        ],
        "title": "泗州过仓中刘景文老兄戏赠一绝",
        "id": "4d0859d9-753a-43cf-905e-908e7b530897"
    },
    {
        "author": "苏轼",
        "paragraphs": [
            "春机满织回文锦，粉泪挥残露井桐。",
            "人远寄情书字小，柳丝低日晚庭空。"
        ],
        "title": "次韵回文三首  其一",
        "id": "ea6d1e90-4980-487f-9f34-760c93f69595"
    },
    {
        "author": "苏轼",
        "paragraphs": [
            "红笺短写空深恨，锦句新翻欲断肠。",
            "风叶落残惊梦蝶，戍边回雁寄情郎。"
        ],
        "title": "次韵回文三首  其二",
        "id": "fe8b8f45-54d5-4b73-90c1-0acf959a6897"
    },
    {
        "author": "苏轼",
        "paragraphs": [
            "羞云敛惨伤春暮，细缕诗成织意深。",
            "头畔枕屏山掩恨，日昏尘暗玉窗琴。"
        ],
        "title": "次韵回文三首  其三",
        "id": "3eaa1788-6f0a-4d49-becc-637063c48f83"
    },
    {
        "author": "苏轼",
        "paragraphs": [
            "君家有二镜，光景如湛卢。",
            "或长如芭蕉，或圆如芙蕖。",
            "飞电着子壁，明月入我庐。",
            "月下合三璧，日月跳明珠。",
            "问子是非我，我是非文殊。"
        ],
        "title": "数日前梦一僧出二镜求诗僧以镜置日中其影甚异其一如芭蕉其一如莲花梦中与作诗",
        "id": "61933439-2e34-43b3-b99d-881b0dc520d6"
    },
    {
        "author": "苏轼",
        "paragraphs": [
            "别後休论信息疏，仙凡自古亦殊途。",
            "蓬山路远人难到，霜柏威高道转孤。",
            "旧赏未应忘楚国，新诗闻已满皇都。",
            "谁怜泽畔行吟者，目断长安貌欲枯。"
        ],
        "title": "赠人",
        "id": "b995daef-2578-400a-bd81-e23f6bef2925"
    },
    {
        "author": "苏轼",
        "paragraphs": [
            "厌暑多应一向慵，银钩秀句益疏通。",
            "也知堆案文书满，未暇开轩砚墨中。",
            "湖面新荷空照水，城头高柳漫摇风。",
            "吏曹不是尊贤事，谁把前言语化工。"
        ],
        "title": "寄子由",
        "id": "589a60dd-24e6-4b80-b5ce-6fb0ebc20ff7"
    },
    {
        "author": "苏轼",
        "paragraphs": [
            "若言琴上有琴声，放在匣中何不鸣。",
            "若言声在指头上，何不于君指上听。"
        ],
        "tags": [
            "哲理",
            "美学"
        ],
        "title": "题沈君琴",
        "id": "88c3bc56-137d-472b-b80d-ec6e85e9154e"
    },
    {
        "author": "苏轼",
        "paragraphs": [
            "人皆养子望聪明，我被聪明误一生。",
            "惟愿孩儿愚且鲁，无灾无难到公卿。"
        ],
        "title": "洗儿戏作",
        "id": "110ccf84-0554-4ed2-af70-cd6483b05810"
    },
    {
        "author": "苏轼",
        "paragraphs": [
            "白足高僧解达观，安排春事满幽栏。",
            "不须天女来相试，总把空花眼里看。"
        ],
        "title": "赠江州景德长老",
        "id": "468936ca-cb10-42ef-8dd8-dd5a8cf4cc73"
    },
    {
        "author": "苏轼",
        "paragraphs": [
            "登岭势巍巍，莲峰太华齐。",
            "凭栏红日早，回首白云低。",
            "松柏月中老，猿猴物外啼。",
            "禅师吟绝後，千古指人迷。"
        ],
        "title": "半山亭",
        "id": "7afeff7c-0106-4243-a7ca-cef4955f4cf0"
    },
    {
        "author": "苏轼",
        "paragraphs": [
            "刘侯年少日，骏马拊便面。",
            "援弓雁自落，不待白羽贯。"
        ],
        "title": "常山赠刘镃",
        "id": "6cc88025-03dd-4f02-aaad-4c9bb43c906e"
    },
    {
        "author": "苏轼",
        "paragraphs": [
            "渐觉东风料峭寒，青蒿黄韭试春盘。",
            "遥想庆州千嶂里，暮云衰草雪漫漫。"
        ],
        "title": "送范德孺",
        "id": "47dca366-d773-49e3-b284-5ac97c35a40b"
    },
    {
        "author": "苏轼",
        "paragraphs": [
            "青唐有逋寇，白首已穷妖。",
            "窃据临洮郡，潜通讲渚桥。",
            "庙谋周召虎，边帅汉班超。",
            "坚垒千兵破，连航一炬烧。",
            "擒奸从窟穴，奏捷上烟霄。",
            "诡异人图像，欢娱路载谣。",
            "干诛非一事，伐叛自先朝。",
            "取道经陵寝，前期告庙祧。",
            "西来闻几日，面缚见今朝。",
            "二圣临云陛，千官溢海潮。",
            "载囚车轣辘，失主马萧条。",
            "横拜如蹲犬，胡装尚衣貂。",
            "理卿辞具服，译长舌初调。",
            "缓死恩殊厚，求生尾屡摇。",
            "慈仁逢太母，宽厚戴唐尧。",
            "赤手真擒虎，和羹未赐枭。",
            "藁街虚授首，东市偶全腰。",
            "困兽何须杀，遗雏或可招。",
            "威声西振夏，武节北通辽。",
            "帝道有强弱，天时或长消。",
            "羌情防报复，军胜忌矜骄。",
            "慎重关西将，奇功勿再要。"
        ],
        "title": "获鬼章二十韵",
        "id": "4b96191f-8a5c-47a4-a967-8829fc3e8793"
    },
    {
        "author": "苏轼",
        "paragraphs": [
            "东坡虽是湖州派，竹石风流各一时。",
            "前世画师今姓李，不妨还作辋川诗。"
        ],
        "title": "次韵子由题憩寂图後",
        "id": "257c085c-2419-4f26-ad39-54d311d7ef02"
    },
    {
        "author": "苏轼",
        "paragraphs": [
            "彼哉嵇阮曹，终以明自膏。",
            "靖节固昭旷，归来侣蓬蒿。",
            "新霜着疏柳，大风起江涛。",
            "东篱理黄菊，意不在芳醪。",
            "白衣挈壶至，径醉还游遨。",
            "悠然见南山，意与秋气高。"
        ],
        "title": "题李伯时渊明东篱图",
        "id": "f513012b-1bfc-4e2c-a528-e297bc5b6178"
    },
    {
        "author": "苏轼",
        "paragraphs": [
            "前身陶彭泽，後身韦苏州。",
            "欲觅王右丞，还向五字求。",
            "诗人与画手，兰菊芳春秋。",
            "又恐两皆是，分身来入流。"
        ],
        "title": "次韵黄鲁直书伯时画王摩诘",
        "id": "5c717571-3d42-4000-beb4-87d823a8dc97"
    },
    {
        "author": "苏轼",
        "paragraphs": [
            "前人初用茗饮时，煮之无问叶与骨。",
            "寖穷厥味臼始用，复计其初碾方出。",
            "计尽功极至于磨，信哉智者能创物。",
            "破槽折杵向墙角，亦其遭遇有伸屈。",
            "岁久讲求知处所，佳者出自衡山窟。",
            "巴蜀石工强镌凿，理疏性软良可咄。",
            "予家江阳远莫致，尘土何人为披拂。"
        ],
        "tags": [
            "衡山"
        ],
        "title": "次韵黄夷仲茶磨",
        "id": "ff235513-8d9c-4864-9433-08d982813636"
    },
    {
        "author": "苏轼",
        "paragraphs": [
            "老来日月似车轮，此去知逢几个春。",
            "昨夜冰花犹作柱，晓来梅子已生人。"
        ],
        "title": "和钱四寄其弟龢",
        "id": "bfb88650-d95a-4a55-9b3f-41ee3d15f974"
    },
    {
        "author": "苏轼",
        "paragraphs": [
            "病为兀兀安身物，酒作逢逢入脑声。",
            "堪笑钱塘十万户，官家付与老书生。"
        ],
        "title": "病後醉中",
        "id": "54f3dad4-de77-447e-85ef-233b13e48995"
    },
    {
        "author": "苏轼",
        "paragraphs": [
            "云幢烟节十洲人，犀甲檀枪百万军。",
            "翳荟丛生何足道，此君真是此君君。"
        ],
        "title": "此君轩",
        "id": "279b8a39-197f-40dc-a67f-9a3edf8420b4"
    },
    {
        "author": "苏轼",
        "paragraphs": [
            "新居未换一根椽，只有杨梅不直钱。",
            "莫共金家鬬甘苦，参寥不是老婆禅。"
        ],
        "title": "参寥惠杨梅",
        "id": "434db4cb-3378-4d81-9a8e-9d6850d0d342"
    },
    {
        "author": "苏轼",
        "paragraphs": [
            "野鸟游鱼信往还，此身同寄水云间。",
            "谁家晚吹残红叶，一夜归心满旧山。",
            "可慰摧颓仍健食，比来通脱屡酡颜。",
            "年华岂是催人老，双鬓无端只自斑。"
        ],
        "title": "秋兴三首  其一",
        "id": "22d462b6-33c9-44fa-8475-3024fe89c02a"
    },
    {
        "author": "苏轼",
        "paragraphs": [
            "故里依然一梦前，相携重上钓鱼船。",
            "尝陪大幕全陈迹，谬忝承明愧昔年。",
            "报国无成空白首，退耕何处有名田。",
            "黄鸡白酒云山约，此计当时已浩然。"
        ],
        "title": "秋兴三首  其二",
        "id": "dd2b0d2d-7b82-4fce-b9c5-b5899588c345"
    },
    {
        "author": "苏轼",
        "paragraphs": [
            "浴凤池边星斗光，宴余香满上书囊。",
            "楼前夜月低韦曲，云里车声出未央。",
            "去国何年双鬓雪，黄花重见一枝霜。",
            "伤心无限厌厌梦，长似秋宵一倍长。"
        ],
        "title": "秋兴三首  其三",
        "id": "4e92dd5c-1826-4b7d-ba89-5c565dd66c9a"
    },
    {
        "author": "苏轼",
        "paragraphs": [
            "不辞清晓扣松扉，却值支公久不归。",
            "山鸟不鸣天欲雪，卷帘惟见白云飞。"
        ],
        "title": "书辩才白云堂壁",
        "id": "5fe25c7d-8d19-4a68-aab8-d77f72f03d1f"
    },
    {
        "author": "苏轼",
        "paragraphs": [
            "乘槎远引神仙客，万里清风上海涛。",
            "回首不知沙界小，飘衣犹觉色尘高。",
            "须弥有顶低垂日，兜率无根下戴鳌。",
            "释梵茫然齐劫火，飞云不觉醉陶陶。"
        ],
        "title": "观湖二首  其一",
        "id": "bdbe261d-65dc-4055-8974-693997f8250c"
    },
    {
        "author": "苏轼",
        "paragraphs": [
            "朝阳照水红光开，玉涛银浪相徘徊。",
            "山分宿雾尽宽远，云驾高风驰送来。",
            "升霞彩色敧残火，及物气焰明纤埃。",
            "可怜极大不知已，浮生野马悠悠哉。"
        ],
        "title": "观湖二首  其二",
        "id": "57503253-c5b0-45b9-a036-e1cdccc63596"
    },
    {
        "author": "苏轼",
        "paragraphs": [
            "鹤作精神松作筋，阶庭兰玉一时春。",
            "愿君且住三千岁，长与东坡作主人。"
        ],
        "title": "醉题信老方丈",
        "id": "3fa16433-8fce-4301-acc4-d6bdf6617904"
    },
    {
        "author": "苏轼",
        "paragraphs": [
            "风雨何年别，留真向此邦。",
            "至今遗恨在，巧过不成双。"
        ],
        "title": "三萼牡丹",
        "id": "b6b2a2ee-2178-4321-9816-cad837796805"
    },
    {
        "author": "苏轼",
        "paragraphs": [
            "美哉水，洋洋乎。",
            "我怀先生，送之子于城隅。",
            "洋洋乎，美哉水。",
            "我送之子，至于新渡。",
            "念彼嵩雒，眷焉西顾。",
            "之子于迈，至于白马。",
            "白马旧邦，其构维新。",
            "邦人流涕，画舫之孙。",
            "相其口髯，尚克似之。",
            "先生遗民，之子往字。"
        ],
        "title": "美哉一首送韦城主簿欧阳君",
        "id": "d933d182-74da-44ff-9d0c-4a2a5318d799"
    },
    {
        "author": "苏轼",
        "paragraphs": [
            "予昔少年日，气盖里闾侠。",
            "自言似剧孟，叩门知缓急。",
            "千金已散尽，白首空四壁。",
            "烈士叹暮年，老骥悲伏枥。",
            "妻孥真敝屣，脱弃何足惜。",
            "四大犹幻座，衣冠矧外物。",
            "一朝发无上，愿老灵山宅。",
            "世事子如何，禅心久空寂。",
            "世间出世间，此道无两得。",
            "故应入枯槁，习气要除拂。",
            "丈夫生岂易，趣舍志匪石。",
            "当为狮子吼，佛法无南北。"
        ],
        "title": "闻潮阳吴子野出家",
        "id": "a718d64d-cde1-4aca-acfb-65cf3d4afce8"
    },
    {
        "author": "苏轼",
        "paragraphs": [
            "人事千头及万头，得时何喜失时忧。",
            "只知紫绶三公贵，不觉黄粱一梦游。",
            "适见恩纶临定武，忽遭分职赴英州。",
            "南行若到江干侧，休宿浔阳旧酒楼。"
        ],
        "title": "被命南迁途中寄定武同僚",
        "id": "7f172816-b888-4c86-a54b-a5702d5893ad"
    },
    {
        "author": "苏轼",
        "paragraphs": [
            "小寒初度梅花岭，万壑千巌背人境。",
            "清远聊为泛宅行，一梦分明堕乡井。",
            "觉来满眼是湖山，鸭绿波摇凤凰影。",
            "海陵居士无云梯，岁晚结庐苕水湄。",
            "山腰自悬苍玉佩，野马不受黄金羁。",
            "门前车盖猎猎走，笑倚清流数鬓丝。",
            "汀洲相见春风起，白苹吹花散烟水。",
            "万里飘蓬未得归，目断沧浪泪如洗。",
            "北雁南来遗素书，苦言大浸没我庐。",
            "清斋十日不然鼎，曲突往往巢龟鱼。",
            "今年玉粒贱如水，青铜欲买囊已虚。",
            "人生百年如寄耳，七十朱颜能有几。",
            "有子休论贤与愚，倪生枉欲带经锄。",
            "天南看取东坡叟，可是平生废读书。"
        ],
        "title": "清远舟中寄怀贾耘老",
        "id": "e989157d-b1df-4dfb-9480-0d08e7f61d9d"
    },
    {
        "author": "苏轼",
        "paragraphs": [
            "直视无前气吐虹，五湖三岛在胸中。",
            "相逢莫怪不相揖，只见山僧不见公。"
        ],
        "title": "惠州灵惠院壁间画一仰面向天醉僧云是蜀僧隠峦所作题诗于其下",
        "id": "f2d90333-fe2d-40e5-96eb-3a14c138c6a1"
    },
    {
        "author": "苏轼",
        "paragraphs": [
            "皓色生瓯面，堪称雪见羞。",
            "东坡调诗腹，今夜睡应休。"
        ],
        "title": "赠包安静先生茶二首  其一",
        "id": "9c8e8022-3b92-45da-aabc-23b8d64354a8"
    },
    {
        "author": "苏轼",
        "paragraphs": [
            "建茶三十片，不审味如何。",
            "奉赠包居士，僧房战睡魔。"
        ],
        "title": "赠包安静先生茶二首  其二",
        "id": "38496f46-f16e-4c16-9bb7-bdc0d679a430"
    },
    {
        "author": "苏轼",
        "paragraphs": [
            "经过废来久，有弟忽相求。",
            "门外三竿日，江关一叶秋。",
            "萧疏悲白发，漫浪散穷愁。",
            "世事江声外，吾生幸自休。"
        ],
        "title": "过海得子由书",
        "id": "da4f0d30-ad6f-4cb4-a1d8-dce21468f7e8"
    },
    {
        "author": "苏轼",
        "paragraphs": [
            "半园荒草没佳蔬，煮得占禾半是藷。",
            "万事思量都是错，不如还叩仲尼居。"
        ],
        "title": "过黎君郊居",
        "id": "0eb147af-dd1c-4482-8a0a-0b2a0987c274"
    },
    {
        "author": "苏轼",
        "paragraphs": [
            "归去来兮，吾方南迁安得归。",
            "卧江海之澒洞，吊鼓角之凄悲。",
            "迹泥蟠而愈深，时电往而莫追。",
            "怀西南之归路，梦良是而觉非。",
            "悟此生之何常，犹寒暑之异衣。",
            "岂袭裘而念葛，盖得觕而丧微。",
            "我归甚易，匪驰匪奔。",
            "俯仰还家，下车阖门。",
            "藩垣虽缺，堂室故存。",
            "挹吾天醴，注之漥尊。",
            "饮月露以洗心，餐朝霞而眩颜。",
            "混客主而为一，俾妇姑之相安。",
            "知盗窃之何有，乃掊门而折关。",
            "廓圜镜以外照，纳万象而中观。",
            "治废井以晨汲，滃百泉之夜还。",
            "守静极以自作，时爵跃而鲵桓。",
            "归去来兮，请终老于斯游。",
            "我先人之敝庐，复舍此而焉求。",
            "均海南与漠北，挈往来而无忧。",
            "畸人告予以一言，非八卦与九畴。",
            "方饥须粮，已济无舟。",
            "忽人牛之皆丧，但乔木与高丘。",
            "警六用之无成，自一根之返流。",
            "望故家而求息，曷中道之三休。",
            "已矣乎，吾生有命归有时，我初无行亦无留。",
            "驾言随子听所之，岂以师南华而废从安期。",
            "谓汤稼之终枯，遂不溉而不耔。",
            "师渊明之雅放，和百篇之新诗。",
            "赋归来之清引，我其後身盖无疑。"
        ],
        "title": "和陶归去来兮辞",
        "id": "28b21ddb-466f-44ff-9fe3-dcfe42db6e1a"
    },
    {
        "author": "苏轼",
        "paragraphs": [
            "恶业相缠五十年，常行八棒十三禅。",
            "却着衲衣归玉局，自疑身是五通仙。"
        ],
        "title": "南华老师示四韵事忙姑以一偈答之",
        "id": "7f7cc166-f48a-443a-9c1a-26cbd94c9c65"
    },
    {
        "author": "苏轼",
        "paragraphs": [
            "投章献策谩多谈，能雪冤忠死亦甘。",
            "一片丹心天日下，数行清泪岭云南。",
            "光荣归佩呈佳瑞，瘴疠幽居弄晚岚。",
            "从此西风庾梅谢，却迎谁与马毵毵。"
        ],
        "title": "过岭寄子由",
        "id": "e0900252-0add-4fb8-a883-9242712522a4"
    },
    {
        "author": "苏轼",
        "paragraphs": [
            "楸树高花欲插天，暖风迟日共茫然。",
            "落英满地君方见，惆怅春光又一年。"
        ],
        "title": "梦中绝句",
        "id": "c45284f0-f43e-490f-a566-011cfbc8d5ec"
    },
    {
        "author": "苏轼",
        "paragraphs": [
            "人皆苦炎热，我爱夏日长。",
            "熏风自南来，殿阁生微凉。",
            "一为居所移，苦乐永相忘。",
            "愿言均此施，清阴分四方。"
        ],
        "title": "戏足柳公权联句",
        "id": "27ec6b7d-0721-42e3-ac52-f350565127ef"
    },
    {
        "author": "苏轼",
        "paragraphs": [
            "鸭头春水浓如染，水面桃花弄春脸。",
            "衰翁送客水边行，沙衬马蹄乌帽点。",
            "昂头问客几时归，客道秋风黄叶飞。",
            "系马绿杨开口笑，傍山依约见斜晖。"
        ],
        "title": "送别",
        "id": "8d0a0344-63ee-4f8f-a98b-f727c6c8bf5b"
    },
    {
        "author": "苏轼",
        "paragraphs": [
            "颜阖古有道，躬耕自衣食。",
            "区区鲁小邦，不足隠明德。",
            "轺车来我门，聘币继金璧。",
            "出门应使者，耕稼不谋国。",
            "但疑误将命，非敢惮行役。",
            "使者反锡命，户庭空履迹。",
            "薄俗徇世荣，截趾履之适。",
            "所重易所轻，隋珠弹飞翼。",
            "伊人畏照影，独往就阴息。",
            "鼎俎荐忠贤，谁能死燔炙。",
            "念彼藏衣冠，安知获尧客。"
        ],
        "title": "颜阖",
        "id": "8fae0dd8-d3ec-465f-8b90-b59ee54bcea1"
    },
    {
        "author": "苏轼",
        "paragraphs": [
            "残杯失春温，破被生夜悄。",
            "开门万山白，俯仰同一照。",
            "虽时出圭角，固自绝瑕窍。",
            "儿童勿惊怪，调汝得一笑。"
        ],
        "title": "梦雪",
        "id": "ea794cb0-517b-4c0d-9752-71aa654a781c"
    },
    {
        "author": "苏轼",
        "paragraphs": [
            "流水随弦滑，清风入指寒。",
            "坐中有狂客，莫近绣帘弹。"
        ],
        "title": "戏赠田辨之琴姬",
        "id": "b63d67e1-7ce6-4477-b3a4-ad7414830ad5"
    },
    {
        "author": "苏轼",
        "paragraphs": [
            "短翎长喙喜喧卑，曳练双翔亦自奇。",
            "頼有黄鹂鬬嬛好，独依藓石立多时。"
        ],
        "title": "书黄筌画翎毛花蝶图二首  其一",
        "id": "87ad0e99-52dc-447e-a436-38fe7c3b8fdc"
    },
    {
        "author": "苏轼",
        "paragraphs": [
            "绿阴青子已愁人，忍见中庭燕麦新。",
            "怊怅刘郎今白首，时来看卷觅余春。"
        ],
        "title": "书黄筌画翎毛花蝶图二首  其二",
        "id": "6961f728-df86-4e06-8c43-6712d407e8ad"
    },
    {
        "author": "苏轼",
        "paragraphs": [
            "漏声透入碧窗纱，人静秋千影半斜。",
            "沉麝不烧金鸭冷，淡云笼月照梨花。"
        ],
        "title": "寒食夜",
        "id": "8f0fa26f-0cde-4259-9b7f-634136172eac"
    },
    {
        "author": "苏轼",
        "paragraphs": [
            "何妨红粉唱迎仙，来伴山僧到处禅。",
            "陆地生花安足怪，而今更有火中莲。"
        ],
        "title": "陆莲庵",
        "id": "f2207c55-58c0-4bc8-9a53-ed383335eede"
    },
    {
        "author": "苏轼",
        "paragraphs": [
            "已将镜镊投诸地，喜见苍颜白发新。",
            "历数三朝轩冕客，色声谁是独完人。"
        ],
        "title": "书寄韵",
        "id": "addd8a5f-25b3-4277-a8f5-492baf086b3d"
    },
    {
        "author": "苏轼",
        "paragraphs": [
            "凛凛人言君似雪，我言凛凛雪如君。",
            "时人尽怪苏司业，不解将钱与广文。"
        ],
        "title": "谒敦诗先生因留一绝",
        "id": "3a5e65f9-16fe-4874-b598-866ac7b5b596"
    },
    {
        "author": "苏轼",
        "paragraphs": [
            "峨峨叠石立何孤，頼有萧萧翠竹俱。",
            "日暮无人鸥鸟散，空留野水伴寒芦。"
        ],
        "title": "绝句二首  其一",
        "id": "b788140e-0313-41a0-96fd-86fd4ee5c390"
    },
    {
        "author": "苏轼",
        "paragraphs": [
            "漠漠秋高露气清，新蒲倚石近溪生。",
            "夜来雨後西风急，静向窗前似有声。"
        ],
        "title": "绝句二首  其二",
        "id": "cf9f57c3-aa52-4e9c-80f9-dbade9141248"
    },
    {
        "author": "苏轼",
        "paragraphs": [
            "春宵一刻值千金，花有清香月有阴。",
            "歌管楼台声细细，秋千院落夜沉沉。"
        ],
        "tags": [
            "惜时",
            "古诗三百首",
            "哲理",
            "宋诗",
            "写景"
        ],
        "title": "春夜",
        "id": "56e104dc-050a-41e5-901c-554cb31ccb66"
    },
    {
        "author": "苏轼",
        "paragraphs": [
            "有道难行不如醉，有口难言不如睡。",
            "先生醉卧此石间，万古无人知此意。"
        ],
        "title": "醉睡者",
        "id": "38e839e9-7e07-4167-851d-1a70fd5e7a01"
    },
    {
        "author": "苏轼",
        "paragraphs": [
            "天骥虽老，举鞭脱逸。",
            "交驰蚁封，步中衡石。",
            "旁睨驽骀，丰肉灭节。",
            "徐行方轨，动辄吃蹶。",
            "天资相绝，未易致诘。"
        ],
        "title": "数日前梦人示余一卷文字大略若谕马者用吃蹶两字梦中甚赏之觉而忘其余戏作数语足之",
        "id": "bbed2031-4fcd-4315-ae0d-4c455976fa5e"
    },
    {
        "author": "苏轼",
        "paragraphs": [
            "午夜胧胧淡月黄，梦回犹有暗尘香。",
            "纵横满地霜槐影，寂寞莲灯半在亡。"
        ],
        "title": "四十年前元夕与故人夜游得此句",
        "id": "4a969fa6-2fa1-4d85-bcda-a8833ca96829"
    },
    {
        "author": "苏轼",
        "paragraphs": [
            "闻说神仙郭恕先，醉中狂笔势澜翻。",
            "百年寥落何人在，只有华亭李景元。"
        ],
        "title": "题李景元画",
        "id": "6ee4c24d-b926-403d-a01d-c51d9d0b6ea1"
    },
    {
        "author": "苏轼",
        "paragraphs": [
            "卧病经旬减带围，清樽忘却故人期。",
            "莫嫌雪里闲毡帐，作事犹来未合时。"
        ],
        "title": "又答毡帐",
        "id": "4300d211-fbda-4c0c-8d09-1aba46b1ed8d"
    },
    {
        "author": "苏轼",
        "paragraphs": [
            "街东街西翠幄成，池南池北绿钱生。",
            "幽人独来带残酒，偶听黄鹂第一声。"
        ],
        "title": "寿阳岸下",
        "id": "bb6675df-bdf3-4d5f-a7a2-c9e196bfb1ad"
    },
    {
        "author": "苏轼",
        "paragraphs": [
            "一杯连坐两髯棋，数片深红入座飞。",
            "十分潋滟君休赤，且看桃花好面皮。"
        ],
        "title": "春日与闲山居士小饮",
        "id": "5dcfb6b2-df17-4647-8193-94225563d24f"
    },
    {
        "author": "苏轼",
        "paragraphs": [
            "万户春浓酒似油，想须百瓮到床头。",
            "主人日饮三千客，应笑穷官送督邮。"
        ],
        "title": "村醪二尊献张平阳  其一",
        "id": "936b1e40-f689-4bf6-a528-7b661d4aa8d7"
    },
    {
        "author": "苏轼",
        "paragraphs": [
            "诗里将军已筑坛，後来裨将欲登难。",
            "已惊老健苏梅在，更作风流王谢看。",
            "□出定知书满腹，瘦生应为语雕肝。",
            "□□洒落江山外，留与人间激懦官。"
        ],
        "title": "村醪二尊献张平阳  其二",
        "id": "062a66d7-38a9-4f20-a0c1-8498c29b2d64"
    },
    {
        "author": "苏轼",
        "paragraphs": [
            "张公高躅不可到，我欲挽肩纔觉难。",
            "事业已归前辈录，典刑留与後人看。",
            "诗如琢雪清牙颊，身觐飞龙吐胆肝。",
            "少负清名晚方用，白头翁竟作何官。"
        ],
        "title": "村醪二尊献张平阳  其三",
        "id": "1f90cee3-597b-4874-9e1a-b40d0e950bad"
    },
    {
        "author": "苏轼",
        "paragraphs": [
            "独鹤南飞送好音，山中桥梓共成阴。",
            "深衣伛偻如初命，巵酒从容向晚斟。",
            "城里谁家开寿域，堂东多士作儒林。",
            "清霜未落黄花在，笑折高枝绕鬓簪。"
        ],
        "title": "失题",
        "id": "c02b4d1d-c193-4ab9-97e6-c0e26f8d2330"
    },
    {
        "author": "苏轼",
        "paragraphs": [
            "摩诘本词客，亦自名画师。",
            "平生出入辋川上，鸟飞鱼泳嫌人知。",
            "山光盎盎着眉睫，水声活活流肝脾。",
            "行吟坐咏皆自见，飘然不作世俗辞。",
            "高情不尽落缣素，连山绝涧开重帷。",
            "百年流落存一二，锦囊玉轴酬不赀。",
            "谁令食肉贵公子，不觉祖父驱熊罴。",
            "细毡浄几读文史，落笔璀璨传新诗。",
            "青山长江岂君事，一挥水墨光淋漓。",
            "手中五尺小横卷，天末万里分毫厘。",
            "谪官南出止均颍，此心通达无不之。",
            "归来缠裹任纨绮，天马性在终难羁。",
            "人言摩诘是初世，欲从顾老痴不痴。",
            "桓公崔公不可与，但可与我宽衰迟。"
        ],
        "tags": [
            "长江"
        ],
        "title": "题王维画",
        "id": "7aeb0e83-6053-4890-a261-4e357384a680"
    },
    {
        "author": "苏轼",
        "paragraphs": [
            "孤舟转巌曲，古寺出云坳。",
            "岸迫鸟声合，水平山影交。",
            "堂虚泉漱玉，砌静笋遗苞。",
            "我为图名利，无因此结茅。"
        ],
        "title": "和张均题峡山",
        "id": "accb3571-d527-4637-8293-51df04ee44b8"
    },
    {
        "author": "苏轼",
        "paragraphs": [
            "嗟我去国久，得君如得归。",
            "今君舍我去，从此故人稀。",
            "不惜故人稀，但恐晤语非。",
            "佳人西方子，佩服贝与玑。",
            "宛兮若处女，未始识户扉。",
            "何必识户扉，潜玉有光辉。"
        ],
        "title": "送虢令赵荐",
        "id": "f639087a-aa33-48de-8aa9-d6b4dd9503ae"
    },
    {
        "author": "苏轼",
        "paragraphs": [
            "冷官门户日萧条，亲旧音书半寂寥。",
            "惟有太原张县令，年年专遣送蒲桃。"
        ],
        "title": "谢张太原送蒲桃",
        "id": "029fb489-9151-4a36-9a48-eae81ad90487"
    },
    {
        "author": "苏轼",
        "paragraphs": [
            "沧海横流血作津，犬羊角出竞称真。",
            "中原岂是无豪杰，天遣羣雄杀晋人。"
        ],
        "title": "读晋史",
        "id": "894b06b1-de9d-4bd6-83c4-6fa4d3ded1de"
    },
    {
        "author": "苏轼",
        "paragraphs": [
            "文非经国武非英，终日虚谈取盛名。",
            "至竟开门延羯寇，始知清论误苍生。"
        ],
        "title": "读王衍传",
        "id": "7d9075be-3c95-47be-8ba4-b74e8daf8686"
    },
    {
        "author": "苏轼",
        "paragraphs": [
            "羊犬争雄宇内残，文风犹自到长安。",
            "当时枉被诗书误，惟有鲜卑贺狄干。"
        ],
        "title": "读後魏贺狄干传",
        "id": "5205e72c-8ccc-40e3-9d16-d9c20c57fe53"
    },
    {
        "author": "苏轼",
        "paragraphs": [
            "别日已苦迫，见日未可期。",
            "曷不惜此日，相从把酒巵。",
            "人生初甚乐，譬若枰上棋。",
            "纵横听汝手，聚散岂吾知。",
            "胡为复嗟叹，实恨相识迟。",
            "念昔非亲旧，闻名自童儿。",
            "不见常隠忧，见之百忧披。",
            "相从未云几，别泪遽已垂。",
            "有如云间鹤，影过落寒池。",
            "举头已千里，可见不可追。",
            "我本蜀诸生，能言公少时。",
            "初为成都掾，治狱官苦卑。",
            "高才绝伦辈，邦伯忘等夷。",
            "是时最少年，白皙未有髭。",
            "风流能痛饮，敏捷好论诗。",
            "勇于鞲上鹰，不啻囊中锥。",
            "去蜀曾未久，得县复来眉。",
            "簿书纷满前，指画涣无疑。",
            "一年吏已服，渐能省鞭笞。",
            "二年民尽信，不复烦文移。",
            "三年厌闲寂，终日事桐丝。",
            "客来投其辖，醉倒不容辞。",
            "至今三十年，父老犹嗟咨。",
            "东川晚乃至，观者塞路岐。",
            "但见东人喜，不知西人悲。",
            "如今又继往，人事亦可奇。",
            "嗟此信偶然，或云数使之。",
            "王城多高爵，要路人争驰。",
            "公来席未暖，去不淅晨炊。",
            "屡为蜀人得，毋乃天见私。",
            "吾徒本学道，穷达理素推。",
            "况为二千石，所至可乐嬉。",
            "细思为县日，宾友存者谁。",
            "或终卧茅屋，或去悬金龟。",
            "或已登鬼籍，墓木如门楣。",
            "感时何倏忽，抚旧应涕洟。",
            "紫绶着更好，红颜蔚不衰。",
            "权奇玉勒马，阿那胡琴姬。",
            "逢人可与乐，慎勿苦相思。"
        ],
        "title": "送司勋子才丈赴梓州",
        "id": "204b983a-04df-4685-9e6c-08a16636f3da"
    },
    {
        "author": "苏轼",
        "paragraphs": [
            "暴雨涨荒溪，尺水生洪流。",
            "中有泼泼鲤，泛然方快游。",
            "安知赤日烁，沸浪生浮沤。",
            "石密岸狭束，鳞鬣窘若囚。",
            "一失在藻乐，遂有辙鲋忧。",
            "誓将泛江湖，雪此喣沫羞。",
            "江湖与荒溪，巨细虽不侔。",
            "此流彼之派，联接讵阻修。",
            "超然奋跃去，势若鹰离鞲。",
            "浮沉谢羣蛙，窟穴依长洲。",
            "洗刷沮洳泥，被服白纹裘。",
            "谁知岁月久，涌浪生咽喉。",
            "頼尔溪中物，虽困有远谋。",
            "不似沼沚间，四合狱万鲰。",
            "纵知有江湖，绵绵隔山丘。",
            "人生岂异此，穷达皆有由。",
            "吾乡广平君，少与轻薄游。",
            "堆金等屋梁，䆉稏百顷秋。",
            "朝廷罗红颜，夜庖炙肥牛。",
            "落魄穷书生，多以金帛收。",
            "高赀一朝尽，里巷谁青眸。",
            "儿女号饥寒，亲友寡馈赒。",
            "中夜起长叹，慷慨商声讴。",
            "我非田农家，安能事耝耰。",
            "又非将帅种，不惯挥戈矛。",
            "平生负壮气，岂可遂尔休。",
            "今我中丞公，位隆职兼优。",
            "官爵连九族，一门千骅骝。",
            "虽云富贵殊，敢以贫贱投。",
            "姻戚苦未远，我困岂我魗。",
            "八月秋风高，驾言动轻辀。",
            "将行来告别，求赠安敢廋。",
            "嗟子穷已甚，倚伏理亦周。",
            "溪鱼解如此，况子知公侯。",
            "马壮仆正健，去去其无留。"
        ],
        "title": "送宋君用游辇下",
        "id": "72d1876d-5484-4a46-818f-b9eff1e25d74"
    },
    {
        "author": "苏轼",
        "paragraphs": [
            "家有粗险石，植之疏竹轩。",
            "人皆喜寻玩，吾独思弃捐。",
            "以其无所用，晓夕空崭然。",
            "碪础则甲斮，砥砚乃枯顽。",
            "于缴不可碆，以碑不可镌。",
            "凡此六用无一取，令人争免长物观。",
            "谁知兹石本灵怪，忽从梦中至吾前。",
            "初来若奇鬼，肩股何孱颜。",
            "渐闻䃔䃧声，久乃辨其言。",
            "云我石之精，愤子辱我欲一宣。",
            "天地之生我，族类广且蕃。",
            "子向所称用者六，星罗雹布盈溪山。",
            "伤残破碎为世役，虽有小用乌足贤。",
            "如我之徒亦甚寡，往往挂名经史间。",
            "居海岱者充禹贡，雅与铅松相差肩。",
            "处魏榆者白昼语，意欲警惧骄君悛。",
            "或在骊山拒强秦，万牛喘汗力莫牵。",
            "或从扬州感卢老，代我问答多雄篇。",
            "子今我得岂无益，震霆凛霜我不迁。",
            "雕不加文磨不莹，子盍节槩如我坚。",
            "以是赠子岂不伟，何必责我区区焉。",
            "吾闻石言愧且谢，丑状欻去不可攀。",
            "骇然觉坐想其语，勉书此诗席之端。"
        ],
        "title": "咏怪石",
        "id": "56e6cc26-b942-4e5a-9aef-f29b59f70872"
    },
    {
        "author": "苏轼",
        "paragraphs": [
            "少年过了未衰颜，正在悲欢季孟间。",
            "细雨溟蒙湖上寺，东风摇荡酒中山。",
            "千金用尽终须老，百计寻思不似闲。",
            "醉里下楼知早晚，喧喧扶路笑歌还。"
        ],
        "tags": [
            "西湖"
        ],
        "title": "题西湖楼",
        "id": "a51ec683-b604-407e-8063-9afcf0da221f"
    },
    {
        "author": "苏轼",
        "paragraphs": [
            "江上樯竿一百尺，山中楼台十二重。",
            "山僧楼上望江上，遥指樯竿笑杀侬。"
        ],
        "title": "题双竹堂壁",
        "id": "3640e96e-5115-47e4-a9e3-bdc584c9b8cf"
    },
    {
        "author": "苏轼",
        "paragraphs": [
            "林外一声青竹笋，坐间半醉白头翁。",
            "春山最好不归去，惭愧春禽解劝侬。"
        ],
        "title": "风水洞闻二禽",
        "id": "c01c9c3a-31bd-4315-94a5-b74e01b4ae62"
    },
    {
        "author": "苏轼",
        "paragraphs": [
            "立着巫娥多少时，安排云雨待清词。",
            "酒酣鲁叟频相忆，曲罢周郎尚不知。",
            "海鹞无踪飞过速，云龙有报发来迟。",
            "从今莫入寻春会，为欠梅花一首诗。"
        ],
        "title": "法惠小饮以诗索周开祖所作",
        "id": "317a43f7-cd10-44dd-b084-2bbe76e0df7c"
    },
    {
        "author": "苏轼",
        "paragraphs": [
            "千年谁复继夷齐，凛凛霜筠此鬬奇。",
            "要识苍龙联蜺意，拟容丹凤宿凰枝。",
            "扶持有伴雪应怕，裁剪无人风自吹。",
            "莫遣骚人说连理，君看高节孰如雌。"
        ],
        "title": "次韵陈时发太博双竹",
        "id": "f07f8ecf-744b-4713-a340-a3de98da8f0f"
    },
    {
        "author": "苏轼",
        "paragraphs": [
            "教子通经古所贤，安贫守道节尤坚。",
            "当熊遗烈传家世，投烛诸郎慰眼前。",
            "不待金花书诰命，忽惊玉树掩新阡。",
            "凯风吹棘君休咏，我亦孤怀一泫然。"
        ],
        "title": "周夫人挽词",
        "id": "96988284-d662-41c6-88b5-a0e8958ff334"
    },
    {
        "author": "苏轼",
        "paragraphs": [
            "家山忘了脚腾腾，试作巴谈却解譍。",
            "不为游人问乡里，岂知身是锦城僧。"
        ],
        "title": "天圣二僧皆蜀人不见留二绝  其一",
        "id": "0ad0718f-9f9e-4052-84f8-7a5ad5a20ba7"
    },
    {
        "author": "苏轼",
        "paragraphs": [
            "方丈门开怪不迎，给孤邀供未还城。",
            "兴来且作寻安道，醉後何须觅老兵。"
        ],
        "title": "天圣二僧皆蜀人不见留二绝  其二",
        "id": "9154691c-74aa-4789-acf0-98b341baa934"
    },
    {
        "author": "苏轼",
        "paragraphs": [
            "杜牧端来觅紫云，狂言惊倒石榴裙。",
            "岂知野客青筇杖，独卧山僧白簟纹。",
            "且向东皋伴王绩，未遑南越吊终军。",
            "新诗过与佳人唱，从此应难减一分。"
        ],
        "title": "会饮有美堂答周开祖湖上见寄",
        "id": "ef6e8502-4ce8-4b3c-bd57-feb259610ad0"
    },
    {
        "author": "苏轼",
        "paragraphs": [
            "欲伴骚人赋百篇，归心要及菊花前。",
            "明朝知覆谁家瓿，犹有桓谭道必传。"
        ],
        "title": "和吴少卿绝句",
        "id": "eed23130-01a1-4562-b905-0601f87ae665"
    },
    {
        "author": "苏轼",
        "paragraphs": [
            "楼上新诗二百篇，三吴处士最应贤。",
            "非夷非惠真天隠，忘世忘身恐地仙。",
            "散尽黄金犹好客，归来碧瓦自生烟。",
            "灵犀美璞无人识，蔚蔚空惊草木妍。"
        ],
        "title": "题沈氏天隠楼",
        "id": "8d80e6b3-e85e-48a0-9b2b-354667b719b9"
    },
    {
        "author": "苏轼",
        "paragraphs": [
            "谯门对耸压危坡，览胜无如此得多。",
            "尽见西山遮岱岭，迥分东野隔新罗。",
            "花时千圃堆红锦，雪昼双城叠白波。",
            "回首球场尤醒眼，一番风送鉴重磨。"
        ],
        "title": "和人登海表亭",
        "id": "0e451775-ade4-4bd9-86c9-e892737ceb83"
    },
    {
        "author": "苏轼",
        "paragraphs": [
            "松柏萧萧满故丘，知君怀抱尚悲秋。",
            "算来九九无多日，唱着三三忆旧游。",
            "皓月徘徊应许共，清诗妙绝不容酬。",
            "梅花社燕难相并，莫为吴娘暗泪流。"
        ],
        "title": "会双竹席上奉答开祖长官",
        "id": "68a882b8-e11d-4db4-90f4-28692b4f977d"
    },
    {
        "author": "苏轼",
        "paragraphs": [
            "泪滴秋风不为麟，虚名何用实之宾。",
            "烝豚未害为纯孝，狸首何妨助故人。",
            "好唤游湖缘路便，难邀入社为诗频。",
            "知君颇有东山兴，喝石巌前自过春。"
        ],
        "title": "次韵答开祖",
        "id": "86a5f620-c528-450b-9fc5-8713d894a421"
    },
    {
        "author": "苏轼",
        "paragraphs": [
            "渌浄堂前竹，秋期赴白云。",
            "不知缘底事，一日可无君。"
        ],
        "title": "北山广智大师回自都下过期而归时率开祖无悔同访之因留渌浄堂竹鹤二绝  其一",
        "id": "b9e9424e-c9d5-43f5-b2ae-718b7f3d7226"
    },
    {
        "author": "苏轼",
        "paragraphs": [
            "渌浄堂前鹤，孤栖守竹轩。",
            "胸中无限事，恨汝不能言。"
        ],
        "title": "北山广智大师回自都下过期而归时率开祖无悔同访之因留渌浄堂竹鹤二绝  其二",
        "id": "48a8460a-bba4-42b4-9042-1687cb19e9ef"
    },
    {
        "author": "苏轼",
        "paragraphs": [
            "秋来欲见紫髯翁，待得梅花细萼红。",
            "记取上元灯火夜，道人犹在水晶宫。"
        ],
        "title": "欲往湖州见孙莘老别公辅希元彦远醇之穆仲",
        "id": "10cec6c7-70d7-443e-92ce-4a4299dc2952"
    },
    {
        "author": "苏轼",
        "paragraphs": [
            "清晨振衣起，起步方池侧。",
            "徘徊俯丹楹，倒影见敧仄。",
            "不识陶靖节，定非风尘格。",
            "遥怀谢灵运，本自林泉客。",
            "予生忽世事，不以形为役。",
            "顾彼冕弁人，冕弁非予适。"
        ],
        "title": "富阳道中",
        "id": "44e67bf6-f65e-4165-9b6e-1677df355c84"
    },
    {
        "author": "苏轼",
        "paragraphs": [
            "吾皇有意缚单于，槌破铜山铸虎符。",
            "骁将新除三十六，精兵共领五千都。",
            "周王常德须攘狄，汉帝雄才亦尚儒。",
            "君学本兼文武术，功名不必读孙吴。"
        ],
        "title": "赠青潍将谢承制",
        "id": "1512c29c-2ebd-4568-ab90-4f410629df25"
    },
    {
        "author": "苏轼",
        "paragraphs": [
            "长垂玉筯残妆脸，肯为金钗露指尖。",
            "万斛闲愁何日尽，一分真态更难添。"
        ],
        "title": "过潍州驿见蔡君谟题诗壁上云绰约新娇生眼底逡巡旧事上眉尖春来试问愁多少得似春潮夜夜添不知为谁而作也和一首",
        "id": "60c8f32d-6b0f-42f4-a821-e6cc557f4fe0"
    },
    {
        "author": "苏轼",
        "paragraphs": [
            "楚乡春冷早梅天，柳色波光已鬬妍。",
            "淮上雁行皆北向，可无消息到侬边。"
        ],
        "title": "黄州春日杂书四绝  其一",
        "id": "a2645880-7cc7-4902-8e9f-b749ed2e6121"
    },
    {
        "author": "苏轼",
        "paragraphs": [
            "中州腊尽春犹浅，只有梅花最可怜。",
            "坐遣牡丹成俗物，丰肌弱骨不成妍。"
        ],
        "title": "黄州春日杂书四绝  其二",
        "id": "da2fc7a5-8d4f-4ad8-884c-bf8d24e74b48"
    },
    {
        "author": "苏轼",
        "paragraphs": [
            "清晓披衣寻杖藜，隔墙已见最繁枝。",
            "老人无计酬清丽，夜就寒光读楚辞。"
        ],
        "title": "黄州春日杂书四绝  其三",
        "id": "2ef2d948-71ea-4314-8e41-0d4bb4f24512"
    },
    {
        "author": "苏轼",
        "paragraphs": [
            "病腹难堪七椀茶，晓窗睡起日西斜。",
            "贫无隙地栽桃李，日日门前看卖花。"
        ],
        "title": "黄州春日杂书四绝  其四",
        "id": "540686a4-8a98-46ab-80a0-6e95772fe50a"
    },
    {
        "author": "苏轼",
        "paragraphs": [
            "晚照余乔木，前村起夕烟。",
            "棋声虚阁上，酒味早霜前。",
            "远谪何须恨，来游不偶然。",
            "风光类吾土，乃是蜀江边。"
        ],
        "title": "晚游城西开善院泛舟暮归二首  其一",
        "id": "6cce7722-b4ea-43d0-a97b-2491b83caf16"
    },
    {
        "author": "苏轼",
        "paragraphs": [
            "放船江濑浅，城郭近连村。",
            "水槛松筠静，市桥灯火繁。",
            "谁家挂鱼网，小舫系柴门。",
            "卜筑计未定，何妨试买园。"
        ],
        "title": "晚游城西开善院泛舟暮归二首  其二",
        "id": "43398f9d-8b4a-40df-854c-6a6c3cf4bb55"
    },
    {
        "author": "苏轼",
        "paragraphs": [
            "消尽琼瑶云驭归，余寒犹复助风威。",
            "垂帘渐学秋霖滴，满地犹疑夜月辉。",
            "冻壤相和开荜户，流凘半释拥苔矶。",
            "可怜乌鹊饥无食，日暮空林何所依。"
        ],
        "title": "和人雪晴书事",
        "id": "6c5402ad-d32f-40bd-8a94-96004f64978a"
    },
    {
        "author": "苏轼",
        "paragraphs": [
            "初见煌煌秀两岐，俄惊落硙雪霏霏。",
            "可烦都尉热承汗，绝胜临淄贫易衣。",
            "尚有清才对风月，未妨便腹贮书诗。",
            "知君货殖夸长袖，满籴千箱待一饥。"
        ],
        "title": "奉酬仲闵食新曲汤餠仍闻籴麦甚盛因以戏之",
        "id": "41a8ca29-b208-4e00-b9ec-af8677efc56a"
    },
    {
        "author": "苏轼",
        "paragraphs": [
            "喜见西风吹麦秋，年年为逭老农忧。",
            "沾涂手足经年种，荐载珠玑一倍收。",
            "壮齿君能亲稼穑，异时我亦困耝耰。",
            "独怜紫竹堂前月，清夜娟娟照客愁。"
        ],
        "title": "读仲闵诗卷因成长句",
        "id": "f60703a7-d3a8-4131-a964-ddd22534ad57"
    },
    {
        "author": "苏轼",
        "paragraphs": [
            "雪堂居士醉方熟，玉涧山人冷不眠。",
            "送与安州泼醅酒，从今三日是三年。"
        ],
        "title": "送酒与崔诚老",
        "id": "ad699ec5-7530-4461-bf78-cc8872d2bcc2"
    },
    {
        "author": "苏轼",
        "paragraphs": [
            "乌啼鹊噪昏乔木，清明寒食谁家哭。",
            "风吹旷野纸钱飞，古墓累累春草绿。",
            "棠梨花映白杨路，尽是死生离别处。",
            "冥漠重泉哭不闻，萧萧暮雨人归去。"
        ],
        "tags": [
            "清明",
            "思乡",
            "寒食节"
        ],
        "title": "与郭生游寒溪主簿吴亮置酒郭生喜作挽歌酒酣发声坐为凄然郭生言吾恨无佳词因为略改乐天寒食诗歌之坐客有泣者其词曰",
        "id": "481d2544-5fa2-40d9-a5bd-66e7c43a8a1e"
    },
    {
        "author": "苏轼",
        "paragraphs": [
            "隠约安幽奥，萧骚雪薮西。",
            "交加工结构，茂密渺冥迷。",
            "引叶油云远，攒丛聚族齐。",
            "奔鞭迸壁背，脱箨吐天梯。",
            "烟筱散孙息，高竿拱桷枅。",
            "漏阑零露落，庭度独蜩啼。",
            "扫洗修纤笋，窥看诘曲溪。",
            "玲珑绿醽醴，邂逅盍闲携。"
        ],
        "title": "戏作切语竹诗",
        "id": "ba7619a7-b1e0-4780-94c3-b36f15afe96d"
    },
    {
        "author": "苏轼",
        "paragraphs": [
            "吟哦傲兀，仰晤巌月。",
            "迈巘迎崖，银刓玉啮。",
            "源鱼噞喁，岸雁臲尯。",
            "卧玩我语，聱牙岌嶪。"
        ],
        "title": "山行见月四言",
        "id": "a1fcd255-56cc-442b-9db9-8ede3d399737"
    },
    {
        "author": "苏轼",
        "paragraphs": [
            "邾城山下梅花树，腊月江风好在无。",
            "争似姑山寻绰约，四时常见雪肌肤。"
        ],
        "title": "忆黄州梅花五绝  其一",
        "id": "db4adf93-09c5-4394-8dd7-1d965f671883"
    },
    {
        "author": "苏轼",
        "paragraphs": [
            "一枝价重万琼琚，直恐姑山雪不如。",
            "尽爱丹铅竞时好，不如风雪养天姝。"
        ],
        "title": "忆黄州梅花五绝  其二",
        "id": "ea58998e-8245-41d2-9392-00758469c27f"
    },
    {
        "author": "苏轼",
        "paragraphs": [
            "虽老于梅心未衰，今朝谁赠楚江枝。",
            "旋倾尊酒临清影，正是吴姬一笑时。"
        ],
        "title": "忆黄州梅花五绝  其三",
        "id": "176294b6-536a-49d2-bd22-27e089a4e8c1"
    },
    {
        "author": "苏轼",
        "paragraphs": [
            "不用相催已白头，一生判却见花羞。",
            "扬州何逊吟情苦，不枉清香与破愁。"
        ],
        "title": "忆黄州梅花五绝  其四",
        "id": "642ff23c-c932-43cd-b415-240479db3b16"
    },
    {
        "author": "苏轼",
        "paragraphs": [
            "玉琢青枝蕊缀金，仙肌不怕苦寒侵。",
            "淮阳城里娟娟月，樊口江边耿耿参。"
        ],
        "title": "忆黄州梅花五绝  其五",
        "id": "7054feb8-7862-4981-99e9-4d7390848bf0"
    },
    {
        "author": "苏轼",
        "paragraphs": [
            "君来不遇我，我到不逢君。",
            "古殿依修柏，寒花对暮云。"
        ],
        "title": "访散老不遇",
        "id": "db86fed2-5e53-4e5a-a2c4-7ea09a7c21aa"
    },
    {
        "author": "苏轼",
        "paragraphs": [
            "离歌添唧唧，古曲拟行行。",
            "不作相随燕，空吟久住鶑。",
            "瞢腾君上马，寂寞我回城。",
            "明日东门外，空舟独自横。"
        ],
        "title": "和王定国",
        "id": "9755b5ef-e912-4af7-8136-83640c51b7a2"
    },
    {
        "author": "苏轼",
        "paragraphs": [
            "急景归来早，穷阴晚不开。",
            "倾杯不能饮，留待卯君来。"
        ],
        "title": "出局偶书",
        "id": "bdef21e6-54b3-40d7-85a2-7701e178be56"
    },
    {
        "author": "苏轼",
        "paragraphs": [
            "笔工近岁说吴俞，李葛虚名总不如。",
            "虽是玉堂挥翰手，自怜白首尚抄书。"
        ],
        "title": "觅俞俊笔",
        "id": "535b7d5f-2b83-4327-802f-61cd6d989338"
    },
    {
        "author": "苏轼",
        "paragraphs": [
            "太仓失陈红，狡穴得余腐。",
            "既兴丞相叹，又发廷尉怒。",
            "磔肉饲饥猫，分髯杂霜兔。",
            "插架刀槊健，落纸龙蛇骛。",
            "物理未易诘，时来即所遇。",
            "穿墉何卑微，托此得佳誉。"
        ],
        "title": "鼠须笔",
        "id": "49339834-01c5-494a-8500-dbd591d20451"
    },
    {
        "author": "苏轼",
        "paragraphs": [
            "高情闲处任君弹，幽梦来时与子眠。",
            "彭泽漫知琴上趣，邯郸深得枕中仙。",
            "试寻玉轸抛何处，闲唤香云在那边。",
            "平素不须烦按抑，秦娥自解语如弦。"
        ],
        "title": "琴枕",
        "id": "d733de4e-6e1d-4d87-9cec-a80437bb7894"
    },
    {
        "author": "苏轼",
        "paragraphs": [
            "宗晟一轴水帘图，寄与南舒李大夫。",
            "未向林泉归得去，炎天酷日且令无。"
        ],
        "title": "书李宗晟水帘图",
        "id": "3060c52f-3229-4fb5-a55e-f3ec96a676db"
    },
    {
        "author": "苏轼",
        "paragraphs": [
            "先皇御马三千匹，仗下曾骑玉骆骢。",
            "金鼎丹成龙亦化，圉人空栈泣西风。"
        ],
        "title": "书龙马图",
        "id": "23365775-409a-492d-8314-8e3428b3f308"
    },
    {
        "author": "苏轼",
        "paragraphs": [
            "寒时便具热时风，饥汉那知食药功。",
            "莫怪禅师向西笑，缘师身在长安东。"
        ],
        "title": "皎然禅师赠吴凭处士诗云世人不知心是道只言道在西方妙还如瞽者望长安长安在东向西笑东坡居士代答云",
        "id": "e28ca1a0-de28-4469-a76a-b258d28dc5e6"
    },
    {
        "author": "苏轼",
        "paragraphs": [
            "金粟钗头次第多，起看缺月带斜河。",
            "悬知瑞草桥边夜，笑指灯花说老坡。"
        ],
        "title": "灯花一首赠王十六",
        "id": "0994965a-bbf2-4233-87e7-cd9d97136837"
    },
    {
        "author": "苏轼",
        "paragraphs": [
            "前梦後梦真是一，彼幻此幻非有二。",
            "正好长松水石间，更忆前生後生事。"
        ],
        "title": "王晋卿得破墨三昧又尝闻祖师第一义故画邢和璞房次律论前生图以寄其高趣东坡居士既作破琴诗以记异梦矣复说偈云",
        "id": "a5e1eb10-58e8-416a-9d8f-1aeaa51e3af3"
    },
    {
        "author": "苏轼",
        "paragraphs": [
            "洞外复空中，千千万万同。",
            "劳师唱竹颂，知是阿谁风。"
        ],
        "title": "和芝上人竹轩",
        "id": "7b9eab63-1558-46f3-9898-29df60dd6501"
    },
    {
        "author": "苏轼",
        "paragraphs": [
            "拆却相公庵，泥却驸马竹。",
            "天下人总知，流入传灯录。"
        ],
        "title": "戏赠秀老",
        "id": "b1a32f79-fa57-400e-86ed-ea1cccebfa82"
    },
    {
        "author": "苏轼",
        "paragraphs": [
            "反观皆自直，相诋竟谁谀。",
            "事过始堪笑，梦中今了无。",
            "珍才尚空谷，瘦马正长途。",
            "未识造物意，茫然同一炉。"
        ],
        "title": "和晁美叔老兄",
        "id": "9be09976-888a-431c-b58e-d8e1f73a420f"
    },
    {
        "author": "苏轼",
        "paragraphs": [
            "牛羊久已下，寂寞掩柴扉。",
            "水鹊鸣城堞，飞萤上戟衣。",
            "夜凉江海近，天阔斗牛微。",
            "何日招舟子，寒江北渡归。"
        ],
        "title": "暮归",
        "id": "794e302c-cf5a-47a7-bf62-55b7cfd34aea"
    },
    {
        "author": "苏轼",
        "paragraphs": [
            "梦破山骨冷，扶桑未放晓。",
            "披衣坐虚堂，缺月犹皎皎。",
            "扬泉漱寒冽，激齿冰雪绕。",
            "百体喜坚壮，万象觉清悄。",
            "簪履事朝谒，神魂飞窅渺。",
            "龛灯蚌珠剖，炉穗玉绳袅。",
            "浮念恍已消，真庭谅非杳。",
            "须臾霁霞起，赫奕射林表。",
            "高树引凉蝉，深枝啅栖鸟。",
            "二虫彼何为，逐动自纷扰。",
            "悠悠天宇内，岂复论大小。",
            "覆盎舞酰鸡，浓昏恣飞绕。",
            "定知达观士，方寸常了了。",
            "世无陶靖节，此乐知者少。"
        ],
        "title": "待旦",
        "id": "f091900b-3a3c-4c52-a945-30289296e9bc"
    },
    {
        "author": "苏轼",
        "paragraphs": [
            "天下风流笋餠餤，人间济楚蕈馒头。",
            "事须莫与缪汉吃，送与麻田吴远游。"
        ],
        "title": "约吴远游与姜君弼吃蕈馒头",
        "id": "9b749ddb-132b-45f3-92bf-6e57259b4c4d"
    },
    {
        "author": "苏轼",
        "paragraphs": [
            "松风溜溜作春寒，伴我饥肠响夜阑。",
            "牛粪火中烧芋子，山人更吃懒残残。"
        ],
        "title": "除夕访子野食烧芋戏作",
        "id": "d7e360aa-58e9-43cb-8141-f39607ad37a9"
    },
    {
        "author": "苏轼",
        "paragraphs": [
            "青松盈尺间香梅，尽是先生去後栽。",
            "应笑来时无一物，手携拄杖却空回。"
        ],
        "title": "北归度岭寄子由",
        "id": "6b171415-4acc-4e15-a67f-480da2bebe4e"
    },
    {
        "author": "苏轼",
        "paragraphs": [
            "鸣泉鸣泉，经云而潺湲。",
            "拔为毛骨者修竹，蒸为云气者霏烟。",
            "山夔莫能隠其怪，野翟讵敢藏其奸。",
            "茅庐肃肃，昔有人焉。",
            "其高如山，其清如泉。",
            "其心金与玉，其道砥与弦。",
            "执德没世，落月入地。",
            "英名皎然，阳曦丽天。",
            "旧隠寂寂，新篁娟娟。",
            "思彼君子，我心如悬。",
            "谷鸟在上，巌花炫前。",
            "鸣泉鸣泉，使我菀结而华颠。"
        ],
        "title": "鸣泉思思君子也君子抱道且殆而时弗与民咸思之鸣泉故基堙圮殆尽眉山苏轼搔首踟蹰作鸣泉思以思之",
        "id": "31b84a1c-0572-4324-89af-112eda9929d6"
    },
    {
        "author": "苏轼",
        "paragraphs": [
            "颂声歌盛旦，多黍乐丰年。",
            "近见藏高廪，遥知熟大田。",
            "在畴纷已获，如阜隠相连。",
            "鲁史详而记，神仓赋且全。",
            "舂人洪蓄积，祖庙享恭虔。",
            "圣后忧农切，宜哉报自天。"
        ],
        "title": "丰年有高廪诗",
        "id": "0b157c2c-fa91-4713-8e4f-b74d3cbba896"
    },
    {
        "author": "苏轼",
        "paragraphs": [
            "一轩高为黄花设，富拟人间万石君。",
            "佳本尽从方外得，异香多在月中闻。",
            "引泉北涧分清露，开迳南山破白云。",
            "此意欲为知者道，陶翁犹自未离羣。"
        ],
        "title": "万菊轩",
        "id": "db061f82-96a2-42f0-b75f-1b69619a1f73"
    },
    {
        "author": "苏轼",
        "paragraphs": [
            "少陵翰墨无形画，韩干丹青不语诗。",
            "此画此诗真已矣，人间驽骥漫争驰。"
        ],
        "title": "韩干马",
        "id": "4e85d1b3-2b7d-4890-aaea-cb20a3cba97b"
    },
    {
        "author": "苏轼",
        "paragraphs": [
            "野菜此出珍又珍，送与西邻病酒人。",
            "便须起来和热吃，不消洗面裹头巾。"
        ],
        "title": "送煮菜赠包安静先生",
        "id": "4c0e060c-9c5d-4cd5-8166-0908f8722f65"
    },
    {
        "author": "苏轼",
        "paragraphs": [
            "百叠漪漪风皱，六铢縰縰云轻。",
            "植立含风广殿，微闻环佩摇声。"
        ],
        "title": "梦中赋裙带",
        "id": "1997c3db-157b-4e7a-9877-5afc814b1117"
    },
    {
        "author": "苏轼",
        "paragraphs": [
            "王郎西去路漫漫，野店无人霜月寒。",
            "泪尽粉笺书不得，凭君送与卯君看。"
        ],
        "title": "王定国自彭城往南都时子由在宋幕求家书仆醉不能作独以一绝句与之",
        "id": "2fa79d0d-6fff-4369-8626-98973e47eaba"
    },
    {
        "author": "苏轼",
        "paragraphs": [
            "东坡五载黄州住，何事无言及李宜。",
            "却似西川杜工部，海棠虽好不吟诗。"
        ],
        "title": "赠黄州官妓",
        "id": "2b1609f4-373e-4572-914d-c297a688625b"
    },
    {
        "author": "苏轼",
        "paragraphs": [
            "桃园未必无杏，银矿终须有铅。",
            "荇带岂能拦浪，藕花却解留莲。"
        ],
        "title": "六言乐语",
        "id": "c339f2f9-da99-4534-9a57-2b2d81bbeb32"
    },
    {
        "author": "苏轼",
        "paragraphs": [
            "临池妙墨出元常，弄玉娇姿笑柳娘。",
            "吟雪屡曾惊太傅，断弦何必试中郎。"
        ],
        "title": "题领巾绝句",
        "id": "2cc317be-f33e-421b-b5a1-6cd081c87b0f"
    },
    {
        "author": "苏轼",
        "paragraphs": [
            "任从酒满翻香缕，不愿书来系彩笺。",
            "半接西湖横绿草，双垂南浦拂红莲。"
        ],
        "tags": [
            "西湖"
        ],
        "title": "书裙带绝句",
        "id": "190be140-3c1b-475f-8c77-307acda2da40"
    },
    {
        "author": "苏轼",
        "paragraphs": [
            "金沙泉涌雪涛香，洒作醍醐大地凉。",
            "倒浸九天河影白，遥通百谷海声长。",
            "僧来汲月归灵石，人到寻源宿上方。",
            "更续茶经校奇品，山瓢留待羽仙尝。"
        ],
        "title": "虎跑泉",
        "id": "72ed1340-e087-4c2b-b4bc-a3fbc13868d1"
    },
    {
        "author": "苏轼",
        "paragraphs": [
            "披云离北巌，度岭入中夏。",
            "重藉剪楚茅，方函斲英槚。",
            "骚坛意莫逆，匠石语□奓。",
            "匪垩劳运斤，如带防毁銙。",
            "砺□□□□，观隅整同厦。",
            "津津剖马肝，索索模羊觟。",
            "气逼松滋豪，烟联雪涛姹。",
            "登堂却蹒跚，饮水何𧮳閜。",
            "守墨面宜黔，含贞口终哑。",
            "静惟有寿焉，玷尚可磨也。",
            "鲁史记获麟，晋帖题裹鲊。",
            "供给到唐文，护持等商斝。",
            "眉形空爱纤，风字仍嫌哆。",
            "载观七八评，咸本六一写。",
            "退然敢摩肩，信矣俱出跨。",
            "始知尹公他，不媚王孙贾。",
            "铭诗与器传，篆刻当碑打。",
            "严韵拾孑遗，微才任聊且。"
        ],
        "title": "端砚诗",
        "id": "7ebea1c6-e14a-4c81-804f-32b2b7298755"
    },
    {
        "author": "苏轼",
        "paragraphs": [
            "玉笋纤纤揭绣帘，一心偷看绿萝尖。",
            "使君三尺球头帽，须信从来只有檐。"
        ],
        "title": "张无尽过黄州徐君猷为守有四侍人姓为孙姜阎齐适张夫人携其一往婿家既暮复还乃阎姬也最为徐所宠因书绝句云",
        "id": "39d5b2f1-670d-49dd-baa0-4ddefa221334"
    },
    {
        "author": "苏轼",
        "paragraphs": [
            "南北山光照绿萝，濯缨洗耳不须多。",
            "天空月满宜登眺，看取青铜两处磨。"
        ],
        "title": "题铜陵陈公园双池诗  其一",
        "id": "d0467052-fa0d-4308-b59a-4be25e27fe40"
    },
    {
        "author": "苏轼",
        "paragraphs": [
            "落帆重到古铜官，长是江风阻往还。",
            "要以谪仙回舞袖，千年醉拂五松山。"
        ],
        "title": "题铜陵陈公园双池诗  其二",
        "id": "97f1ef63-4107-47c6-9a49-1668f8ec9aac"
    },
    {
        "author": "苏轼",
        "paragraphs": [
            "异味谁栽向海滨，亭亭直干乱枝分。",
            "开花树杪翻青箨，结子苞中皱锦纹。",
            "可疗饥怀香自吐，能消瘴疠暖如熏。",
            "堆盘何物堪为偶，蒌叶清新卷翠云。"
        ],
        "title": "咏槟榔",
        "id": "9d1531c2-67cd-4fec-b5aa-c2d834ac1e19"
    },
    {
        "author": "苏轼",
        "paragraphs": [
            "天地虽虚廓，惟海为最大。",
            "圣王皆祀事，位尊河伯拜。",
            "祝融为异号，恍惚聚百怪。",
            "二气变流光，万里风云快。",
            "灵旗摇红纛，赤虬喷滂湃。",
            "家近玉皇楼，彤光照世界。",
            "若得明月珠，可偿逐客债。"
        ],
        "title": "醉中题鲛绡诗",
        "id": "13a4133f-2b2a-4127-b516-edd2a4fd4c50"
    },
    {
        "author": "苏轼",
        "paragraphs": [
            "帘卷窗穿户不扃，隙尘风叶任纵横。",
            "幽人睡足谁呼觉，敧枕床前有月明。"
        ],
        "title": "无题",
        "id": "c438fbb5-8e66-4f1a-8555-35ef63615403"
    },
    {
        "author": "苏轼",
        "paragraphs": [
            "人日滞留江上村，定知芳草怨王孙。",
            "题诗寄远方挥翰，扶杖登高独出门。",
            "柳色忍看成感叹，花前归思自飞翻。",
            "浮阳披冻虽才弄，已觉春工漏一元。"
        ],
        "title": "雅安人日次旧韵二首  其一",
        "id": "35cb628e-30ea-4f6f-a560-7e273f23ee3a"
    },
    {
        "author": "苏轼",
        "paragraphs": [
            "似闻高隠在前村，坐膝扶床戏子孙。",
            "自赏春光携桂酒，喜逢晴色款柴门。",
            "屏间带日金人活，头上迎风彩胜翻。",
            "蓬鬓扶疏吾老矣，岂能旧貌改新元。"
        ],
        "title": "雅安人日次旧韵二首  其二",
        "id": "86250529-f029-45f5-8d54-9078cd379690"
    },
    {
        "author": "苏轼",
        "paragraphs": [
            "雨过郊原一番新，寻芳车马踏无尘。",
            "普天冷食闻前古，萧寺清游属两人。",
            "不作佺期问新历，颇同之问感余春。",
            "明年归藉梨花上，应会羣贤及四邻。"
        ],
        "title": "和代器之",
        "id": "67e3b131-7cb3-4e9c-bc4f-48bc021209a1"
    },
    {
        "author": "苏轼",
        "paragraphs": [
            "心似已灰之木，身如不系之舟。",
            "问汝平生功业，黄州惠州儋州。"
        ],
        "tags": [
            "抒情",
            "追忆",
            "壮志未酬"
        ],
        "title": "自题金山画像",
        "id": "55a6f28c-b1a0-4557-8bfa-96a59ffa7674"
    },
    {
        "author": "苏轼",
        "paragraphs": [
            "归去来兮，世不汝求胡不归。",
            "汹北望之横流兮，渺西顾之尘霏。",
            "纷野马之决骤兮，幸余首之未鞿。",
            "出彭城而南骛兮，眷丘陇而增欷。",
            "乱清淮而俯鉴兮，惊昔容之是非。",
            "念东坡之遗老兮，轻千里而款余扉。",
            "共雪堂之清夜兮，揽明月之余辉。",
            "曾鸡黍之未熟兮，叹空室之伊威。",
            "我挽袖而莫留兮，仆夫在门歌式微。",
            "归去来兮，路渺渺其何极。",
            "将税驾于何许兮，北江之南，南江之北。",
            "于此有人兮，俨峨峨其丰硕。",
            "孰居约而尔肥兮，非糠核其何食。",
            "久抱一而不试兮，愈温温而自克。",
            "吾居世之荒浪兮，视昏昏而听默默。",
            "非之子莫振吾过兮，久不见恐自贼。",
            "吾欲往而道无由兮，子何畏而不即。",
            "将以彼为玉人兮，以子为之璞也。"
        ],
        "title": "归来引送王子立归筠州",
        "id": "d116001d-113a-426e-8c06-0db5c24edb82"
    },
    {
        "author": "苏轼",
        "paragraphs": [
            "出临皋而东骛兮，并丛祠而北转。",
            "走雪堂之陂陀兮，历黄泥之长坂。",
            "大江汹以左缭兮，渺云涛之舒卷。",
            "草木层累而右附兮，蔚柯丘之葱蒨。",
            "余旦往而夕还兮，步徙倚而盘桓。",
            "虽信美而不可居兮，苟娱余于一眄。",
            "余幼好此奇服兮，袭前人之诡幻。",
            "老更变而自哂兮，悟惊俗之来患。",
            "释宝璐而被缯絮兮，杂市人而无辨。",
            "路悠悠其莫往来兮，守一席而穷年。",
            "时游步而远览兮，路穷尽而旋反。",
            "朝嬉黄泥之白云兮，暮宿雪堂之青烟。",
            "喜鱼鸟之莫余惊兮，幸樵苏之我嫚。",
            "初被酒以行歌兮，忽放杖而醉偃。",
            "草为茵而块为枕兮，穆华堂之清宴。",
            "纷坠露之湿衣兮，升素月之团团。",
            "感父老之呼觉兮，恐牛羊之予践。",
            "于是蹶然而起，起而歌曰。",
            "月明兮星稀，迎余往兮饯余归。",
            "岁既宴兮草木腓，归来归来兮，黄泥不可以久嬉。"
        ],
        "title": "黄泥坂词",
        "id": "b3aff07a-ffa3-4d36-aee5-817008423563"
    },
    {
        "author": "苏轼",
        "paragraphs": [
            "大江南兮九华西，泛秋浦兮乱清溪。",
            "水渺渺兮山无蹊，路重复兮居者迷。",
            "烂青红兮粲高低，松十里兮稻千畦。",
            "山无人兮云朝跻，霭蒙蒙兮渰凄凄。",
            "啸林谷兮号水泥，走鼪鼯兮下凫鹥。",
            "忽孤垒兮隠重堤，杳冥茫兮闻犬鸡。",
            "鬰万瓦兮鸟翼齐，浮轩楹兮飞棋枅。",
            "雁南归兮寒蜩嘶，弄秋水兮挹玻璃。",
            "朝市合兮杂髦齯，挟箪瓢兮佩锄犁。",
            "鸟兽散兮相扶携，隠惊雷兮骛长霓。",
            "望翠微兮古招提，挂木杪兮翔云梯。",
            "若有人兮怅幽栖，石为门兮云为闺。",
            "块虚堂兮法喜妻，呼猿狙兮子鹿麛。",
            "我欲往兮奉杖藜，独长啸兮谢阮嵇。"
        ],
        "title": "清溪词",
        "id": "eba9d794-3135-4596-a4dc-ff84cfc31a78"
    },
    {
        "author": "苏轼",
        "paragraphs": [
            "南山之幽，云冥冥兮。",
            "孰居此者，帝侧之神君。",
            "君胡为兮山之幽，顾宫殿兮久淹留。",
            "又曷为一朝去此而不顾兮，悲此空山之人也。",
            "来不可得而知兮，去固不可得而讯也。",
            "君之来兮天门空，从千骑兮驾飞龙。",
            "隶辰星兮役太岁，俨昼降兮雷隆隆。",
            "朝发轸兮帝庭，夕弭节兮山宫。",
            "懭有妖兮虐下土，精为星兮气为虹。",
            "爱流血之滂沛兮，又嗜疟疠与螟虫。",
            "啸盲风而涕淫雨兮，时又吐旱火之爞融。",
            "衔帝命以下讨兮，建千仞之修锋。",
            "乘飞霆而追逸景兮，歙砉扫灭而无踪。",
            "忽崩播其来会兮，走海岳之神公。",
            "龙车兽鬼不知其数兮，旗纛晻霭而冥蒙。",
            "渐俯伛以旅进兮，锵剑佩之相砻。",
            "司杀生之必信兮，知上帝之不汝容。",
            "既约束以反职兮，退战栗而愈恭。",
            "泽充塞于四海兮，独澹然其无功。",
            "君之去兮天门开，款阊阖兮朝玉台。",
            "羣仙迎兮塞云汉，俨前导兮纷後陪。",
            "历玉阶兮帝迎劳，君良苦兮马豗颓。",
            "闵人世兮迫隘，陈下土兮帝所哀。",
            "返琼宫之嵯峨兮，役万灵之喧豗。",
            "默清浄以无为兮，时节狩于斗魁。",
            "诣通明而献黜陟兮，轶荡荡其无回。",
            "忽表里之焕霍兮，光下烛于九垓。",
            "时游目以下览兮，五岳为豆，四溟为杯。",
            "俯故宫之千柱兮，若毫端之集埃。",
            "来非以为乐兮，去非以为悲。",
            "谓神君之既返兮，曾颜咫尺之不违。",
            "升秘殿以内悸兮，魂凛凛而上驰。",
            "忽寤寐以有得兮，敢沐浴而献辞。",
            "是耶非耶，臣不可得而知也。"
        ],
        "title": "上清词",
        "id": "46ae4417-1f4b-4cbe-9b98-da87a7fc0ab1"
    },
    {
        "author": "苏轼",
        "paragraphs": [
            "山坡陀兮下属江，势崖绝兮游波所荡如颓墙。",
            "松茀律兮百尺，旁枝虬葛藟之。",
            "上不见日兮下可依，吾曳杖兮吾僮以吾之书随。",
            "藐余望兮水中汦，颀然而长者黄冠而羽衣。",
            "澣颐坦腹盘石箕坐兮，山亦有趾安不危，四无人兮可忘饥。",
            "仙人偓佺自言其居瑶之圃，一日一夜飞相往来不可数。",
            "使其开口言兮，岂惟河汉无极惊余心。",
            "默不言兮，蹇昭氏之不鼓琴。",
            "憺将翔兮山海，与日月兮长在。",
            "若有人兮梦中仇池我归路，此非小有兮噫乎何以乐此而不去。",
            "昔余游于葛天兮，身非陶氏犹与偕。",
            "乘渺茫良未果兮，仆夫悲余马怀。",
            "聊逍遥兮容与，晞余发兮兰之渚。",
            "余论世兮千载一人犹并时，余行诘曲兮欲知余者稀。",
            "峨峨洋洋余方乐兮，譬余系舟于水鱼潜鸟举亦不知。",
            "何必每念辄得应余若响，坐有如此兮人子期。"
        ],
        "title": "山坡陀行",
        "id": "b6e78e70-b12a-4ac3-9afb-4fb5ebe62cf8"
    },
    {
        "author": "苏轼",
        "paragraphs": [
            "琅然，清圜。",
            "谁弹，响空山。",
            "无言，惟翁醉中和其天。",
            "月明风露娟娟，人未眠。",
            "荷蒉过山前，曰有心也哉此贤。",
            "醉翁啸咏，声和流泉。",
            "醉翁去後，空有朝吟夜怨。",
            "山有时而童颠，水有时而回川。",
            "思翁无岁年，翁今为飞仙。",
            "此意在人间，试听徽外三两弦。"
        ],
        "title": "醉翁操",
        "id": "7d593b57-f282-4bd7-92aa-72a282869570"
    },
    {
        "author": "苏轼",
        "paragraphs": [
            "国老安荣心自闲，紫袍金带旧簪冠。",
            "星骑箕簸扬糠粃，斗掌权衡表汉桓。",
            "冬有愆阳嫌薄热，夏多沴气畏轻寒。",
            "頼得五贤清雅出，俾人敬慕肃容看。"
        ],
        "title": "次韵借观睢阳五老图",
        "id": "7df30e0c-f143-4da5-89ed-1e8402512734"
    },
    {
        "author": "苏轼",
        "paragraphs": [
            "潮随暗浪雪山倾，远浦渔舟钓月明。",
            "桥对寺门松迳小，槛当泉眼石波清。",
            "迢迢绿树江天晓，霭霭红霞晚日晴。",
            "遥望四边云接水，碧峰千点数鸥轻。"
        ],
        "title": "题金山寺回文体",
        "id": "86a33b93-f205-4ec1-aae7-e0e8993ca8c5"
    },
    {
        "author": "苏轼",
        "paragraphs": [
            "千尺长松挂薜萝，梯云岭上一声歌。",
            "湖山深秀有何处，水月池中桂影多。"
        ],
        "title": "水月寺",
        "id": "7497b44c-aef7-437d-9b7b-19e6b3b7d7d7"
    },
    {
        "author": "苏轼",
        "paragraphs": [
            "请得一日假，来游半月泉。",
            "何人施大手，擘破水中天。"
        ],
        "title": "半月泉",
        "id": "629cd11d-3ba1-4fc7-8d2d-c83bc677bdc1"
    },
    {
        "author": "苏轼",
        "paragraphs": [
            "今日何山是胜游，乱峰萦转绕沧洲。",
            "云含老树明还灭，石碍飞泉咽复流。",
            "遍岭烟霞迷俗客，一溪风雨送归舟。",
            "自嗟尘土先衰老，底事孤僧亦白头。"
        ],
        "title": "游何山",
        "id": "dc536997-0322-4762-a56f-e369e8543a1d"
    },
    {
        "author": "苏轼",
        "paragraphs": [
            "石室先生清兴动，落笔纵横飞小凤。",
            "借君妙意写篔筜，留与诗人发吟讽。"
        ],
        "title": "自题临文与可画竹",
        "id": "2cfd6d81-86e0-4704-b8ca-c9dae07ba14f"
    },
    {
        "author": "苏轼",
        "paragraphs": [
            "巌泉未入井，蒙然冒沙石。",
            "泉嫩石为厌，石老生罅隙。",
            "异哉寸波中，露此横海脊。",
            "先生酌泉笑，泉秀神龙蛰。",
            "举手玉筯插，忽去银钉掷。",
            "大身何时布，大翮翔霹雳。",
            "谁言鹏背大，更觉宇宙窄。"
        ],
        "title": "双井白龙",
        "id": "556f5e32-9ace-4719-ada1-b8b6483aeb84"
    },
    {
        "author": "苏轼",
        "paragraphs": [
            "浮金最好溪南景，古木楼台画不成。",
            "天籁远兼流水韵，云璈常听步虚声。",
            "青鸾白鹤蟠空下，翠草玄芝匝地生。",
            "咫尺仙都隔尘世，门前车马任纵横。"
        ],
        "title": "瑞金东明观",
        "id": "64a59b74-ff87-4e92-9ab1-b687a1dd6dc2"
    },
    {
        "author": "苏轼",
        "paragraphs": [
            "观鱼惠子台芜没，梦蝶庄生冢木秋。",
            "惟有清淮供四望，年年依旧背城流。"
        ],
        "title": "题清淮楼",
        "id": "7543a277-02e3-4f49-ad2d-d63f76033b1a"
    },
    {
        "author": "苏轼",
        "paragraphs": [
            "远公沽酒饮陶潜，佛印烧猪待子瞻。",
            "采得百花成蜜後，不知辛苦为谁甜。"
        ],
        "title": "戏答佛印",
        "id": "bdfe64fc-0d4b-4dd0-bfbb-192386e0381f"
    },
    {
        "author": "苏轼",
        "paragraphs": [
            "木落沙明秋浦，云卧烟淡潇湘。",
            "曾学扁舟范蠡，五湖深处鸣榔。"
        ],
        "title": "失题三首  其一",
        "id": "05d46012-8560-4d35-a7b5-f01989e9a114"
    },
    {
        "author": "苏轼",
        "paragraphs": [
            "望断水云千里，横空一抹晴岚。",
            "不见邯郸归路，梦中略到江南。"
        ],
        "title": "失题三首  其二",
        "id": "1d3faa72-f3b0-41be-8f4b-6e2a6221174c"
    },
    {
        "author": "苏轼",
        "paragraphs": [
            "公子只应见画，此中我独知津。",
            "写到水穷天杪，定非尘土间人。"
        ],
        "title": "失题三首  其三",
        "id": "b67b32d9-640a-4132-90f1-f8d5639abf5b"
    },
    {
        "author": "苏轼",
        "paragraphs": [
            "鸿渐偏宜丹凤南，冠霞帔月毵毵。",
            "酒酣亭上来看舞，有客新名唤作耽。"
        ],
        "title": "来鹤亭",
        "id": "5b5d9636-d4e9-4e7b-8708-50b43ad11e7c"
    },
    {
        "author": "苏轼",
        "paragraphs": [
            "征西天府，重九令节。",
            "驾言龙山，宴凯羣哲。",
            "壶歌雅奏，缓带轻帢。",
            "胡为中觞，一笑粲发。",
            "楩楠竞秀，榆柳独脱。",
            "骥騄交骛，驽蹇先蹶。",
            "楚狂醉乱，陨帽莫觉。",
            "戎服囚首，枯颅茁发。",
            "惟明将军，度量豁达。",
            "容此下士，颠倒冠袜。",
            "宰夫扬觯，兕觥举罚。",
            "请歌相鼠，以侑此爵。"
        ],
        "title": "龙山补亡  其一",
        "id": "3ca25138-9c51-4421-86d3-e27f4e98f717"
    },
    {
        "author": "苏轼",
        "paragraphs": [
            "吾闻君子，蹈常履素。",
            "晦明风雨，不改其度。",
            "平生丘壑，散发箕裾。",
            "坠车天全，颠沛何惧。",
            "腰适忘带，足适忘屦。",
            "不知有我，帽复奚数。",
            "流水莫系，浮云暂寓。",
            "飘然随风，非去非取。",
            "我冠明月，佩服宝璐。",
            "不缨而结，不簪而附。",
            "歌诗宁择，请饮相鼠。",
            "罚此陋人，俾出童羖。"
        ],
        "title": "龙山补亡  其二",
        "id": "fa221293-8a23-408f-9f51-c263aef9c06f"
    },
    {
        "author": "苏轼",
        "paragraphs": [
            "小槛徘徊日自斜，只愁春尽委泥沙。",
            "丹青欲写倾城色，世上今无杨子华。"
        ],
        "title": "牡丹",
        "id": "7d45f73c-29ef-439d-88be-e1ea61018cc8"
    },
    {
        "author": "苏轼",
        "paragraphs": [
            "十年不向此凭栏，景象依然一望间。",
            "龙蜃吐云天入水，楼台倒影日衔山。",
            "僧于僻寺难为隠，人在扁舟未是闲。",
            "孤鹤似寻和靖宅，盘空飞去复飞还。"
        ],
        "tags": [
            "西湖"
        ],
        "title": "西湖寿星院明远堂",
        "id": "54627ec9-f038-4583-9cbf-ccb5a4be0a0d"
    },
    {
        "author": "苏轼",
        "paragraphs": [
            "光风为花好，奕奕弄清温。",
            "撩理鶑情趣，留连蝶梦魂。",
            "饮酣浮倒晕，舞倦怯新翻。",
            "水竹傍□意，明红似故园。"
        ],
        "title": "牡丹和韵",
        "id": "c01f4d89-1ebc-439a-810a-663054dde5c3"
    },
    {
        "author": "苏轼",
        "paragraphs": [
            "阶下有龙潭，一泓寒且碧。",
            "不须抚两掌，流出仙人液。"
        ],
        "title": "慈云四景 甘露泉",
        "id": "e6207079-929c-4fa0-bd34-ccceb3cdc811"
    },
    {
        "author": "苏轼",
        "paragraphs": [
            "禅居何所有，户牖白云分。",
            "直待谭玄後，相随花雨纷。"
        ],
        "title": "慈云四景 白云居",
        "id": "65723eb0-60b6-4d52-ab70-6519deb56a27"
    },
    {
        "author": "苏轼",
        "paragraphs": [
            "谁从五竺国，分得一枝来。",
            "秀出重楼外，专除世上埃。"
        ],
        "title": "慈云四景 娑罗树",
        "id": "72592102-0f2e-472a-bc8c-8cf06e1423eb"
    },
    {
        "author": "苏轼",
        "paragraphs": [
            "古院枫篁里，寥寥隔市喧。",
            "仙禽发异响，惊起老僧禅。"
        ],
        "title": "慈云四景 鹦鹉院",
        "id": "db494364-2276-4414-95fb-025560b897d2"
    },
    {
        "author": "苏轼",
        "paragraphs": [
            "明月妙高台，盘涡月照开。",
            "琳宫龙久住，珠树鹤能来。",
            "云雾空中绕，帆樯槛外回。",
            "无言卷石小，江左拟蓬莱。"
        ],
        "title": "过金山寺一首",
        "id": "a801601a-fc68-49cb-89ca-c75299c32682"
    },
    {
        "author": "苏轼",
        "paragraphs": [
            "翻阳湖上都昌县，灯火楼台一万家。",
            "水隔南山人不渡，东风吹老碧桃花。"
        ],
        "title": "过都昌",
        "id": "6ce96db1-5440-468f-889b-9b9878e1503a"
    },
    {
        "author": "苏轼",
        "paragraphs": [
            "读书庐山中，作郡庐山下。",
            "平湖浸山脚，云峰对虚榭。",
            "红蕖纷欲落，白鸟时来下。",
            "犹思隠居胜，乱石惊湍泻。"
        ],
        "tags": [
            "庐山"
        ],
        "title": "登庐山",
        "id": "f41c79be-744d-4f18-bc63-7ba8d86b9806"
    },
    {
        "author": "苏轼",
        "paragraphs": [
            "春风寂寂夜寥寥，一望苍苔雪影遥。",
            "何处幽香飞几片，只宜月色带花飘。"
        ],
        "title": "无题七绝一首",
        "id": "6d70630f-3ff5-4e0e-89ea-bccfc8254c51"
    },
    {
        "author": "苏轼",
        "paragraphs": [
            "庭松偃盖如醉，夏雨新凉似秋。",
            "有客高吟拥鼻，无人共吃馒头。"
        ],
        "title": "大雨联句",
        "id": "987423a0-1d55-42d6-ab52-0f86de246472"
    },
    {
        "author": "苏轼",
        "paragraphs": [
            "龙枝已逐风雷变，减却虚窗半日凉。",
            "天爱禅心圆且洁，故添明月伴清光。"
        ],
        "title": "风折松联句",
        "id": "f2622461-8256-494a-a3e9-c612d4c836a0"
    },
    {
        "author": "苏轼",
        "paragraphs": [
            "终须跨个玉麒麟，方丈蓬莱走一巡。",
            "敢献些儿长寿物，蟠桃核里有双仁。"
        ],
        "title": "献寿戏作",
        "id": "caf85ee4-dfdf-4f3c-af3d-ef37a0b839f4"
    },
    {
        "author": "苏轼",
        "paragraphs": [
            "纤手搓来玉色匀，碧油煎出嫩黄深。",
            "夜来春睡知轻重，压匾佳人缠臂金。"
        ],
        "title": "戏咏馓子赠邻妪",
        "id": "460ff8a5-8994-4719-b8d2-8e59b6b8a8f9"
    },
    {
        "author": "苏轼",
        "paragraphs": [
            "君如天马玉花骢，万里须臾不计功。",
            "投刃皆虚有余地，运斤不辍自成风。",
            "如何十日敲榜外，已复千篇笑语中。",
            "只恐学禅余此在，卓锥犹是去年穷。"
        ],
        "title": "次韵钱穆父还张天觉行县诗卷",
        "id": "b8d5cf91-d05f-460c-8a2d-72b36509ab74"
    },
    {
        "author": "苏轼",
        "paragraphs": [
            "泻汤旧得茶三昧，觅句近窥诗一斑。",
            "清夜漫漫困搜搅，斋肠那得许坚顽。"
        ],
        "title": "又赠老谦",
        "id": "100fa114-5352-49cb-968f-f16dbbdae27b"
    },
    {
        "author": "苏轼",
        "paragraphs": [
            "团扇经秋似败荷，丹青彷佛旧松萝。",
            "一时用舍非吾事，举世炎时奈尔何。"
        ],
        "title": "扇",
        "id": "717d1ac6-03d7-46f4-a03a-9c4e2dfc2897"
    },
    {
        "author": "苏轼",
        "paragraphs": [
            "寺官官小未朝参，红日半窗春睡酣。",
            "为报邻鸡莫惊觉，更容残梦到江南。"
        ],
        "title": "仆年三十九在润州道上过除夜作此诗又二十年在惠州录之以付过  其一",
        "id": "7557ed78-1c51-4e61-8933-6a44c218e5b3"
    },
    {
        "author": "苏轼",
        "paragraphs": [
            "钓艇归时菖叶雨，缲车鸣处楝花风。",
            "长江昔日经游地，尽在如今梦寐中。"
        ],
        "tags": [
            "长江"
        ],
        "title": "仆年三十九在润州道上过除夜作此诗又二十年在惠州录之以付过  其二",
        "id": "37dabe15-a715-447a-97ef-9d418701d871"
    },
    {
        "author": "苏轼",
        "paragraphs": [
            "冈陵来势远，幽处更依山。",
            "一片湖景内，千家市井间。"
        ],
        "title": "题陈公园",
        "id": "b0f9fe60-5778-4ecb-98a1-ba9900aa2502"
    },
    {
        "author": "苏轼",
        "paragraphs": [
            "道合何妨过虎溪，高山流水是相知。",
            "与君一别无多日，梦到琅然夜榻时。"
        ],
        "title": "寄崔闲",
        "id": "393d9780-b3dd-4dc3-b0d5-2b9186de9fdc"
    },
    {
        "author": "苏轼",
        "paragraphs": [
            "柳条风暖会吟诗，林下池边屐齿移。",
            "别後过从更疏懒，暮蝉嘹乱不胜悲。"
        ],
        "title": "秋日寄友人",
        "id": "c9593876-9552-4f2a-b2c3-b3fb070d06b7"
    },
    {
        "author": "苏轼",
        "paragraphs": [
            "空巌发灵籁，彷佛如风雷。",
            "只疑函宝剑，天遣六丁开。"
        ],
        "title": "雷巌",
        "id": "b7900c71-dabb-4e46-8589-a242870dea6f"
    },
    {
        "author": "苏轼",
        "paragraphs": [
            "自昔遥闻太守高，明爻象彖日忘劳。",
            "洞中陈迹今如扫，斯道何曾损一毛。"
        ],
        "title": "治易洞",
        "id": "afde3601-ac50-4fd2-af39-aedd625abf6b"
    },
    {
        "author": "苏轼",
        "paragraphs": [
            "老境于吾渐不佳，一生拗性旧秋崖。",
            "笑人煮箦何时熟，生啖青青竹一排。"
        ],
        "title": "甘蔗",
        "id": "938884db-21b5-44e6-b45c-3d1581b2571e"
    },
    {
        "author": "苏轼",
        "paragraphs": [
            "墨月黳云脱太清，海风吹上笔头轻。",
            "琐窗冷透芙蓉碧，定有新明到九成。"
        ],
        "title": "谢人送墨",
        "id": "70f773a2-1eb3-4694-8976-fd46a080cc46"
    },
    {
        "author": "苏轼",
        "paragraphs": [
            "枯槁形骸惟见耳，凋残鬓发只留须。",
            "平生大节堪为底，今日灰心始见渠。"
        ],
        "title": "送竹香炉",
        "id": "95b0be23-060d-477f-95ae-06a6c02f8d54"
    },
    {
        "author": "苏轼",
        "paragraphs": [
            "野水开冰出，山云带雨行。",
            "白鸥乘晓泛，黄犊试春耕。",
            "地僻民风古，年丰米价平。",
            "村居自潇洒，况有读书声。"
        ],
        "title": "江村二首  其一",
        "id": "25075907-ee97-464a-8001-b98f7c6ae53d"
    },
    {
        "author": "苏轼",
        "paragraphs": [
            "野老幽居处，成吾一首诗。",
            "桑枝碍行路，瓜蔓网疏篱。",
            "牧去牛将犊，人来犬护儿。",
            "生涯虽朴略，气象自熙熙。"
        ],
        "title": "江村二首  其二",
        "id": "0fb519cd-a51c-4413-a630-e43cc71d7195"
    },
    {
        "author": "苏轼",
        "paragraphs": [
            "北距飞狐信未通，夜来缚到藁街东。",
            "千年妖幻谁家妇，一国蒙茸亡是公。",
            "丘首可怜迷故土，帝羓空用起腥风。",
            "长缨俘献埋轮使，未问豺狼问此翁。"
        ],
        "title": "送玉面狸",
        "id": "f9d4f4fc-d6da-4a1a-a673-814779e12a1e"
    },
    {
        "author": "苏轼",
        "paragraphs": [
            "寻花不惜命，爱雪常忍冻。",
            "三为郡太守，清似于陵仲。"
        ],
        "title": "赠李邦直探梅",
        "id": "25785476-0867-442f-ac74-739e103e1780"
    },
    {
        "author": "苏轼",
        "paragraphs": [
            "春池水暖鱼自乐，翠岭竹静鸟知还。",
            "莫言叠石小风景，卷帘看尽铜官山。"
        ],
        "title": "题陈公园",
        "id": "8b89906a-15fb-4405-ab5b-a8aa49e409a6"
    },
    {
        "author": "苏轼",
        "paragraphs": [
            "璃玻千顷照神州，此夕人间别是秋。",
            "地与楼台相上下，天随星斗共沉浮。",
            "一尘不向山中住，万象都从物外求。",
            "醉吸清华游碧落，更于何处觅瀛洲。"
        ],
        "title": "潮中观月",
        "id": "4ecd19a4-662e-464a-961c-42e5b59423ac"
    },
    {
        "author": "苏轼",
        "paragraphs": [
            "步来禅榻畔，凉气逼团蒲。",
            "花雨檐前乱，茶烟竹下孤。",
            "乘闲携画卷，习静对香垆。",
            "到此忽终日，浮生一事无。"
        ],
        "title": "雨中邀李范庵过天竺寺作二首  其一",
        "id": "faae5a98-399f-457c-9265-d1dd8c0fbc53"
    },
    {
        "author": "苏轼",
        "paragraphs": [
            "老禅趺坐处，疏竹翠泠泠。",
            "秀色分邻舍，清阴覆佛经。",
            "萧萧日暮雨，曳履绕方庭。"
        ],
        "title": "雨中邀李范庵过天竺寺作二首  其二",
        "id": "35c8974f-dc7c-4a61-9f6e-2fef3ddf9e51"
    },
    {
        "author": "苏轼",
        "paragraphs": [
            "桥下幽亭近水寒，倩谁□字在楣端。",
            "市廛得此尤堪隠，老者于今只自安。",
            "饭後徐行扶竹杖，倦来稳坐倚蒲团。",
            "眼明能展钟王帖，绝胜前人映雪看。"
        ],
        "title": "安老亭",
        "id": "42fe89f0-e5cb-44c0-a757-3220bdb1af2d"
    },
    {
        "author": "苏轼",
        "paragraphs": [
            "揽胜雷山舒啸亭，诸峰秀拱透云程。",
            "啸傲池边红日伴，舒怀巌壑白云迎。",
            "满目纵观天际迥，一腔收拾岁寒清。",
            "松花香遍银阳地，剩把新诗壮此行。"
        ],
        "title": "舒啸亭",
        "id": "a7efa078-9b61-43f6-919d-b9cc003deaef"
    },
    {
        "author": "苏轼",
        "paragraphs": [
            "月明写照寺林幽，最是江湖入念头。",
            "衣染炉烟金漏迥，茶烹石鼎玉蟾留。",
            "山星几点躔官舍，僧院百年过客舟。",
            "封事未投圣主意，长安此夕亦多愁。"
        ],
        "title": "宿资福院",
        "id": "e4e2da4d-d6c9-48cb-bb4a-c454ae5b6393"
    },
    {
        "author": "苏轼",
        "paragraphs": [
            "雨後东风渐转和，扣门迁客一经过。",
            "王孙采地空珪璧，长者芳声动薜萝。",
            "正尔谪居怀北阙，聊同笑语说东坡。",
            "山林台阁原无异，促席论心酌叵罗。"
        ],
        "title": "金沙台",
        "id": "d84f0fed-503c-4f45-8292-f17d09e98173"
    },
    {
        "author": "苏轼",
        "paragraphs": [
            "寒食清明都过了，石泉槐火一时新。"
        ],
        "title": "句  其一",
        "id": "657148d3-3ca6-426f-9fd3-22193f5646aa"
    },
    {
        "author": "苏轼",
        "paragraphs": [
            "沧海何曾断地脉，白袍端合破天荒。"
        ],
        "title": "句  其二",
        "id": "8e5e7b76-c4e4-44d3-9e85-72ba2b3683b3"
    },
    {
        "author": "苏轼",
        "paragraphs": [
            "荔枝已成吾发白，犹作江南未归客。"
        ],
        "title": "句  其三",
        "id": "156b5348-9ee3-47a4-bd74-030c81c8ced3"
    },
    {
        "author": "苏轼",
        "paragraphs": [
            "阳虫陨羿丧厥喙，羽渊之化帝祝尾。"
        ],
        "title": "句  其四",
        "id": "c720ae48-d608-4ad8-adc8-f58c2366b469"
    },
    {
        "author": "苏轼",
        "paragraphs": [
            "岁寒冰冷天地闭，为我起蛰鞭鱼龙。"
        ],
        "title": "句  其五",
        "id": "377cc729-a1a0-4c48-83af-80934ed1bca8"
    },
    {
        "author": "苏轼",
        "paragraphs": [
            "竹篱茅舍出青黄。"
        ],
        "title": "句  其六",
        "id": "23cfb825-f5c7-418c-9f01-d2cce6e3a663"
    },
    {
        "author": "苏轼",
        "paragraphs": [
            "其间绝品非不佳，张禹纵贤非骨鲠。"
        ],
        "title": "句  其七",
        "id": "40d06c59-6b40-44e3-8bde-1a3b512bc8e6"
    },
    {
        "author": "苏轼",
        "paragraphs": [
            "冉冉绿雾生人衣。"
        ],
        "title": "句  其八",
        "id": "c559b109-4d60-4751-9de7-37a9bfbaa91b"
    },
    {
        "author": "苏轼",
        "paragraphs": [
            "作诗不须工。"
        ],
        "title": "句  其九",
        "id": "31f999f8-ecc2-4a27-abb0-72f65fa8a32c"
    },
    {
        "author": "苏轼",
        "paragraphs": [
            "天公自着意。"
        ],
        "title": "句  其一○",
        "id": "37ee4787-0cdf-4ede-be3d-d796a5c861ad"
    },
    {
        "author": "苏轼",
        "paragraphs": [
            "醉中有客眠何害，须信陶潜未若贤。"
        ],
        "title": "句  其一一",
        "id": "923bcea3-2979-4f4e-9152-c60229cccf4b"
    },
    {
        "author": "苏轼",
        "paragraphs": [
            "不会人间闲草木，预人何事管兴亡。"
        ],
        "title": "句  其一二",
        "id": "20bc6932-fd49-4112-9760-518ffa14005c"
    },
    {
        "author": "苏轼",
        "paragraphs": [
            "书窗涴壁常遭骂。"
        ],
        "title": "句  其一三",
        "id": "371b186e-e2a0-4892-bda5-4a9d83ca1b09"
    },
    {
        "author": "苏轼",
        "paragraphs": [
            "旅雁何时更着行。"
        ],
        "title": "句  其一四",
        "id": "5be9f574-43f1-4595-9332-aa320dbc6043"
    },
    {
        "author": "苏轼",
        "paragraphs": [
            "背之不见与无同。"
        ],
        "title": "句  其一五",
        "id": "a5c15ce1-2c2f-464d-8e35-51873c9d8aa2"
    },
    {
        "author": "苏轼",
        "paragraphs": [
            "多生绮语磨不尽。"
        ],
        "title": "句  其一六",
        "id": "ff318c92-15d2-4856-8ab0-64ae96d3573b"
    },
    {
        "author": "苏轼",
        "paragraphs": [
            "一夕雷轰荐福碑。"
        ],
        "title": "句  其一七",
        "id": "13c3ad35-2361-419c-8e61-106cc4e76c04"
    },
    {
        "author": "苏轼",
        "paragraphs": [
            "白头逢国士，青眼酒尊开。"
        ],
        "title": "句  其一八",
        "id": "ea585715-4584-4dc6-b073-3d71447f1671"
    },
    {
        "author": "苏轼",
        "paragraphs": [
            "二疏辞汉去。"
        ],
        "title": "句  其一九",
        "id": "4e6e1dc8-73ed-4b28-ad48-088d3b0c2e5a"
    },
    {
        "author": "苏轼",
        "paragraphs": [
            "山抹微云秦学士，露花倒影柳屯田。"
        ],
        "title": "句  其二○",
        "id": "b970075a-f780-4866-bd4d-5d3bab583e47"
    },
    {
        "author": "苏轼",
        "paragraphs": [
            "槐花黄，举子忙；促织鸣，懒妇惊。"
        ],
        "title": "句  其二一",
        "id": "ca107b73-1293-45cc-86ec-76b407358fd4"
    },
    {
        "author": "苏轼",
        "paragraphs": [
            "一炉香对紫宫起，万点雨随青盖归。"
        ],
        "title": "句  其二二",
        "id": "b5c678c6-4d07-43fe-adad-81dc20a9b9d0"
    },
    {
        "author": "苏轼",
        "paragraphs": [
            "秋英不比春花落，说与诗人子细看。"
        ],
        "title": "句  其二三",
        "id": "13f7ee8f-525a-40cd-b915-0e3b75f2d7b3"
    },
    {
        "author": "苏轼",
        "paragraphs": [
            "衡茅稚子璠玙器。"
        ],
        "title": "句  其二四",
        "id": "a6a73dff-627a-490f-beaa-5038a23add12"
    },
    {
        "author": "苏轼",
        "paragraphs": [
            "有客打碑来荐福，无人骑鹤上扬州。"
        ],
        "title": "句  其二五",
        "id": "371ee671-8360-45d2-a1af-5e641031a513"
    },
    {
        "author": "苏轼",
        "paragraphs": [
            "侍者方当而立岁，先生已是古稀年。"
        ],
        "title": "句  其二六",
        "id": "0cbfc625-2841-4092-ae7a-d0ee87d80c20"
    },
    {
        "author": "苏轼",
        "paragraphs": [
            "吾曹总为长江老。"
        ],
        "tags": [
            "长江"
        ],
        "title": "句  其二七",
        "id": "2dcc277b-3553-4718-b511-fdb6e534c60b"
    },
    {
        "author": "苏轼",
        "paragraphs": [
            "密竹不妨呈劲节，早梅何惜认残花。"
        ],
        "title": "句  其二八",
        "id": "077e1e4c-84d9-4a99-9c70-ebfcd32ac157"
    },
    {
        "author": "苏轼",
        "paragraphs": [
            "凤凰来仪，嘉禾合穟。"
        ],
        "title": "句  其二九",
        "id": "dbf170e2-c653-4d76-a64e-b11ef4893b55"
    },
    {
        "author": "苏轼",
        "paragraphs": [
            "爱蜀蕲舒嘉代富，新登高棣桂常芳。"
        ],
        "title": "句  其三○",
        "id": "a4968d29-2cac-411b-a15b-fad339f61b9b"
    },
    {
        "author": "苏轼",
        "paragraphs": [
            "饮非其人茶有语，闭门独啜心有愧。"
        ],
        "title": "句  其三一",
        "id": "a8c18abd-a3ab-422e-9774-13faea518b71"
    },
    {
        "author": "苏轼",
        "paragraphs": [
            "但令有妇如康子，安问生儿比仲谋。",
            "问信风篁岭下梅。"
        ],
        "title": "句  其三二",
        "id": "93076666-66aa-44c7-90db-5f5314e87f91"
    },
    {
        "author": "苏轼",
        "paragraphs": [
            "白云峰下两枪新。"
        ],
        "title": "句  其三三",
        "id": "cf19bbe2-fee5-4559-80e5-230a20540445"
    },
    {
        "author": "苏轼",
        "paragraphs": [
            "东家近新富，满地有苔钱。"
        ],
        "title": "句  其三四",
        "id": "16b7662d-251b-42ca-98db-c7bbc315ab8d"
    },
    {
        "author": "苏轼",
        "paragraphs": [
            "千层高阁浸云汉，双派清流透石巌。"
        ],
        "title": "句  其三五",
        "id": "fff7f0df-22bd-4e7b-a7f6-ed9e2c288b3e"
    },
    {
        "author": "苏轼",
        "paragraphs": [
            "风师挟帝令，号呼肆徂征。",
            "云师畏推逐，蓄意不敢争。",
            "雨师旷厥官，所苟朝夕生。",
            "帝眷一夕回，旱议旦暮行。",
            "翻然沛膏泽，夜半来无声。",
            "青秧发广亩，白水涵孤城。"
        ],
        "title": "句  其三六",
        "id": "e68d5a5c-3613-411c-b363-65e501572164"
    },
    {
        "author": "苏轼",
        "paragraphs": [
            "安石作假山，其中多诡怪。",
            "虽然知是假，争奈主人爱。"
        ],
        "title": "句  其三七",
        "id": "889b5726-255f-4be3-91d3-397aa8dd98f4"
    },
    {
        "author": "苏轼",
        "paragraphs": [
            "湖上秋风聚萤苑，门前春浪散花洲。"
        ],
        "title": "句  其三八",
        "id": "1233b101-d1ba-4156-89ec-54a99f024cef"
    },
    {
        "author": "苏轼",
        "paragraphs": [
            "叩槛出鱼鳖，诗成一笑粲。"
        ],
        "title": "句  其三九",
        "id": "73b127c6-7872-46f2-9c3e-1a7255fd09fe"
    },
    {
        "author": "苏轼",
        "paragraphs": [
            "暗麝着人簪茉莉，红潮登颊醉槟榔。"
        ],
        "title": "句  其四○",
        "id": "541bd5f7-df19-43bb-b58c-3301e62851be"
    },
    {
        "author": "苏轼",
        "paragraphs": [
            "青山南，白石北，此地嵯峨人不识。"
        ],
        "title": "句  其四一",
        "id": "66bf49c7-c2fe-4b97-bfbc-bdc482fdb81e"
    },
    {
        "author": "苏轼",
        "paragraphs": [
            "门大要容千驷入，堂深不觉百男欢。"
        ],
        "title": "句  其四二",
        "id": "65c0d6d6-b19c-46d4-992d-754e42748278"
    },
    {
        "author": "苏轼",
        "paragraphs": [
            "苦雾收残文豹别，怒涛惊起老蟠□。"
        ],
        "title": "句  其四三",
        "id": "fb1f70ad-6b51-41a0-877e-6e308f5e4c1a"
    },
    {
        "author": "苏轼",
        "paragraphs": [
            "诗题：无题首句：引手攀红樱。"
        ],
        "title": "存目  其一",
        "id": "6fd35cd5-293e-4f63-ac37-89d5299272d1"
    },
    {
        "author": "苏轼",
        "paragraphs": [
            "诗题：李白谪仙诗首句：我居青空里。"
        ],
        "title": "存目  其二",
        "id": "e42beb33-48cb-4218-8d06-0c18318ddea5"
    },
    {
        "author": "苏轼",
        "paragraphs": [
            "诗题：辘轳歌首句：新系青丝百尺绳。"
        ],
        "title": "存目  其三",
        "id": "d1e5ef74-ec1d-4fc9-9e7e-227b3e330d4e"
    },
    {
        "author": "苏轼",
        "paragraphs": [
            "诗题：藏春坞首句：朱阁前头露井多。"
        ],
        "title": "存目  其四",
        "id": "652809fc-918f-42ac-b206-34db3e8e46a2"
    },
    {
        "author": "苏轼",
        "paragraphs": [
            "诗题：题怀素草帖首句：人人送酒不曾沽。"
        ],
        "title": "存目  其五",
        "id": "3c170af3-21c8-4115-ba37-71d8c3dfa51b"
    },
    {
        "author": "苏轼",
        "paragraphs": [
            "诗题：送淡公二首首句：燕本冰雪骨，坐重青草公。"
        ],
        "title": "存目  其六",
        "id": "27fd7ad5-dafe-48e0-9c29-0b1f6d500b06"
    },
    {
        "author": "苏轼",
        "paragraphs": [
            "诗题：元佑癸酉八月二十七日于建隆章凈馆书赠王觏首句：海上东风犯雪来。"
        ],
        "title": "存目  其七",
        "id": "8a64fd4d-842b-430c-a545-1fa741de83c3"
    },
    {
        "author": "苏轼",
        "paragraphs": [
            "诗题：跋姜君弼课册首句：云兴天际。"
        ],
        "title": "存目  其八",
        "id": "98352e9d-e2e6-4510-b5ec-e2c8e0bffd3e"
    },
    {
        "author": "苏轼",
        "paragraphs": [
            "诗题：和人回文五首首句：红窗小泣低声怨，同谁更倚闲窗羣。",
            "寒信风飘霜叶黄，前堂画烛夜凝泪。"
        ],
        "title": "存目  其九",
        "id": "6fabf790-7d8e-4875-babb-eba32654fa51"
    },
    {
        "author": "苏轼",
        "paragraphs": [
            "诗题：老翁井首句：井中老翁误年华。"
        ],
        "title": "存目  其一○",
        "id": "0a26bdca-2eb1-45c5-bad1-eaaf57b805ca"
    },
    {
        "author": "苏轼",
        "paragraphs": [
            "诗题：送蜀僧去尘首句：十年读易费膏火。"
        ],
        "title": "存目  其一一",
        "id": "089ed62b-0754-43c7-a4a9-07872c767087"
    },
    {
        "author": "苏轼",
        "paragraphs": [
            "诗题：谢曹子方惠新茶首句：陈植文华斗石高。"
        ],
        "title": "存目  其一二",
        "id": "70918fed-5a19-47ac-a5e6-c5db412c28c9"
    },
    {
        "author": "苏轼",
        "paragraphs": [
            "诗题：书堂屿首句：苍山古木书堂屿。"
        ],
        "title": "存目  其一三",
        "id": "d4c6c4d7-20d2-4917-a816-f23d9e4c7b39"
    },
    {
        "author": "苏轼",
        "paragraphs": [
            "诗题：庞公首句：襄阳庞公少检束。"
        ],
        "title": "存目  其一四",
        "id": "0d6e61ab-0377-4f75-bf64-c0e340abb9f3"
    },
    {
        "author": "苏轼",
        "paragraphs": [
            "诗题：戏书首句：五言七言正儿戏。"
        ],
        "title": "存目  其一五",
        "id": "c5e56796-b5b4-4b7a-b2b5-c93b023f222e"
    },
    {
        "author": "苏轼",
        "paragraphs": [
            "诗题：散郎亭首句：法花下有散郎亭。"
        ],
        "title": "存目  其一六",
        "id": "c86ac9c6-eef3-410c-b9ef-d8878ff56cd8"
    },
    {
        "author": "苏轼",
        "paragraphs": [
            "诗题：柏家渡首句：柏家渡西日欲落。"
        ],
        "title": "存目  其一七",
        "id": "ba90ad80-c7e3-414f-8a2c-e21180a02994"
    },
    {
        "author": "苏轼",
        "paragraphs": [
            "诗题：观大水望朝阳巌作首句：朝阳巌前不结庐。"
        ],
        "title": "存目  其一八",
        "id": "1c095298-1af1-45a6-8447-91be091e89af"
    },
    {
        "author": "苏轼",
        "paragraphs": [
            "诗题：黄州首句：南山一尺雪。"
        ],
        "title": "存目  其一九",
        "id": "ff559025-5105-462d-bc85-22f6645452a4"
    },
    {
        "author": "苏轼",
        "paragraphs": [
            "诗题：古风首句：精神洞元化。"
        ],
        "title": "存目  其二○",
        "id": "8270ff99-c4ca-4783-a6ec-78673b146e32"
    },
    {
        "author": "苏轼",
        "paragraphs": [
            "诗题：雷州八首首句：白发坐泝党荔子无几何下居近流水培塿无松柏粤岭风俗殊粤女市无常海康腊己酉旧时日南郡。"
        ],
        "title": "存目  其二一",
        "id": "0ad90730-5ff6-4017-8ee4-4e442eb53518"
    },
    {
        "author": "苏轼",
        "paragraphs": [
            "诗题：扬州以土物寄少游首句：鲜鲫经年秘醽醁。"
        ],
        "title": "存目  其二二",
        "id": "d21e382b-4fd8-4691-9103-a8caebe1b39d"
    },
    {
        "author": "苏轼",
        "paragraphs": [
            "诗题：饮酒四首首句：我观人间世左手持蟹螯有客远方来雷觞淡于水。"
        ],
        "title": "存目  其二三",
        "id": "41e53662-184d-48b3-81e0-25549930cb56"
    },
    {
        "author": "苏轼",
        "paragraphs": [
            "诗题：绝句三首首句：松柏萧森溪水南此身分付一蒲团天风吹月入栏干。"
        ],
        "title": "存目  其二四",
        "id": "85387a63-4296-464c-a1bc-1be8297531f7"
    },
    {
        "author": "苏轼",
        "paragraphs": [
            "诗题：竹枝词首句：自过鬼门关外天。"
        ],
        "title": "存目  其二五",
        "id": "5fbce095-4c2a-4f79-8cda-d5a901b89ce2"
    },
    {
        "author": "苏轼",
        "paragraphs": [
            "诗题：次晁无咎韵阎子常携琴入村首句：士寒饿。"
        ],
        "title": "存目  其二六",
        "id": "52eed8d6-6de8-4f71-bb4e-2bb87b037571"
    },
    {
        "author": "苏轼",
        "paragraphs": [
            "诗题：惠崇芦雁首句：惠崇烟雨芦雁。"
        ],
        "title": "存目  其二七",
        "id": "2e9b5cb6-0d0b-4839-b49e-a1fe4f9385bc"
    },
    {
        "author": "苏轼",
        "paragraphs": [
            "诗题：过土山寨首句：南风日日纵篙撑。"
        ],
        "title": "存目  其二八",
        "id": "e2eab8d2-ac34-433b-a2ff-f545920cdeff"
    },
    {
        "author": "苏轼",
        "paragraphs": [
            "诗题：和黄龙清老三首首句：万山不隔中秋月风前橄榄星宿落骑馿觅馿真可笑。"
        ],
        "title": "存目  其二九",
        "id": "20c1017d-f1cb-4a56-99fd-8cc036f3c799"
    },
    {
        "author": "苏轼",
        "paragraphs": [
            "诗题：谢惠猫儿头笋首句：长沙一日煨笾笋。"
        ],
        "title": "存目  其三○",
        "id": "474c52f8-f8d2-4d1f-97e3-f4db1d5c6672"
    },
    {
        "author": "苏轼",
        "paragraphs": [
            "诗题：题浄因壁首句：暝倚蒲团卧钵囊。"
        ],
        "title": "存目  其三一",
        "id": "2c6c646f-cbd3-484e-8454-2a983833b39b"
    },
    {
        "author": "苏轼",
        "paragraphs": [
            "诗题：题浄因院首句：门外黄尘不见山。"
        ],
        "title": "存目  其三二",
        "id": "b2fc4c38-eacb-4e6f-bc8a-a9964f20642e"
    },
    {
        "author": "苏轼",
        "paragraphs": [
            "诗题：同景文咏莲塘首句：塘上钩帘对晚香。"
        ],
        "title": "存目  其三三",
        "id": "34c6be51-0c7c-4f1e-802d-af8e47ae59ac"
    },
    {
        "author": "苏轼",
        "paragraphs": [
            "诗题：睡起首句：柿叶满庭红颗秋。"
        ],
        "title": "存目  其三四",
        "id": "3b5991e3-55d7-436c-83ba-3ffce8087cff"
    },
    {
        "author": "苏轼",
        "paragraphs": [
            "诗题：秋思寄子由首句：黄叶山川知晚秋。"
        ],
        "title": "存目  其三五",
        "id": "0fddd980-1461-4187-a76e-39d25efe0f08"
    },
    {
        "author": "苏轼",
        "paragraphs": [
            "诗题：送柳宜归首句：折脚铛边煨淡粥。"
        ],
        "title": "存目  其三六",
        "id": "1c54e240-2c80-4d45-8db5-1a4c4fba71e9"
    },
    {
        "author": "苏轼",
        "paragraphs": [
            "诗题：万州太守高公宿约游岑公洞而夜雨连明戏赠二小诗首句：肩舆欲到岑公洞蓬窗高枕雨如绳。"
        ],
        "title": "存目  其三七",
        "id": "e3d1c614-c9ae-46fd-8591-4597dbd9f197"
    },
    {
        "author": "苏轼",
        "paragraphs": [
            "诗题：赠仲勉子文首句：雨昏南浦曾相对。"
        ],
        "title": "存目  其三八",
        "id": "1d3bbadc-9ca1-442a-890c-4f3466e87563"
    },
    {
        "author": "苏轼",
        "paragraphs": [
            "诗题：讲武台南有感首句：山城九月冒朝寒。"
        ],
        "title": "存目  其三九",
        "id": "59ada49a-e0fc-4a30-8708-04f5ef34e5e4"
    },
    {
        "author": "苏轼",
        "paragraphs": [
            "诗题：东园首句：岑寂东园可散愁。"
        ],
        "title": "存目  其四○",
        "id": "9e0e23dc-93c1-4fae-af99-defec96ba7f0"
    },
    {
        "author": "苏轼",
        "paragraphs": [
            "诗题：答子勉三首首句：君不登郎省惊人得佳句欧倩腰支柳一涡。"
        ],
        "title": "存目  其四一",
        "id": "93c75809-063f-4ed7-a8c8-1678f569a8c4"
    },
    {
        "author": "苏轼",
        "paragraphs": [
            "诗题：戏题巫山县用杜子美韵首句：巴俗深留客。"
        ],
        "title": "存目  其四二",
        "id": "41df5e89-d72b-4eaf-89a2-8b9afe08185b"
    },
    {
        "author": "苏轼",
        "paragraphs": [
            "诗题：戏咏子舟画两竹两鸜鹆首句：风晴日暖摇双竹。"
        ],
        "title": "存目  其四三",
        "id": "b53a7411-7868-4ef4-a4ce-c427f26b5462"
    },
    {
        "author": "苏轼",
        "paragraphs": [
            "诗题：次韵谢子高读渊明诗首句：枯木嵌空微黯淡。"
        ],
        "title": "存目  其四四",
        "id": "35fd1047-1bed-4828-afeb-860398e72aa5"
    },
    {
        "author": "苏轼",
        "paragraphs": [
            "诗题：古意首句：儿童鞭笞学官府。"
        ],
        "title": "存目  其四五",
        "id": "c4a1180f-d68e-415d-b74d-a0eb0d569c67"
    },
    {
        "author": "苏轼",
        "paragraphs": [
            "诗题：再过泗上二首首句：眼明初见淮南树系舟淮北雨折轴。"
        ],
        "title": "存目  其四六",
        "id": "eb8238ae-9790-4871-9716-bcc133974af2"
    },
    {
        "author": "苏轼",
        "paragraphs": [
            "诗题：昭陵六马唐文皇战马也琢石象之立昭陵前客有持此石本示予为赋之首句：天将刬隋乱。"
        ],
        "title": "存目  其四七",
        "id": "85205049-343d-4fae-8bbe-8701ffe0ef99"
    },
    {
        "author": "苏轼",
        "paragraphs": [
            "诗题：寄欧叔弼首句：昔葬衣冠今在否。"
        ],
        "title": "存目  其四八",
        "id": "10ad7871-47b1-4c62-88cc-07230d251efc"
    },
    {
        "author": "苏轼",
        "paragraphs": [
            "诗题：和子由次王巩韵如囊之句可为一噱首句：平生未省为人忙。"
        ],
        "title": "存目  其四九",
        "id": "9c33c382-1ab5-46bf-8b02-2d2c2b7b901b"
    },
    {
        "author": "苏轼",
        "paragraphs": [
            "诗题：题卢鸿学士堂图首句：昔为太室游。"
        ],
        "title": "存目  其五○",
        "id": "03800648-7889-4444-9562-815ac527819d"
    },
    {
        "author": "苏轼",
        "paragraphs": [
            "诗题：赠仲素寺丞致仕归隠潜山首句：潜山隠君七十四。"
        ],
        "title": "存目  其五一",
        "id": "67de2da5-4cd5-439b-b2c6-4964c1455764"
    },
    {
        "author": "苏轼",
        "paragraphs": [
            "诗题：申王画马图首句：天宝诸王爱名马。"
        ],
        "title": "存目  其五二",
        "id": "433b5be3-8693-4d68-9933-dd40ac1835c7"
    },
    {
        "author": "苏轼",
        "paragraphs": [
            "诗题：侯滩首句：江边皎皎过侯滩。"
        ],
        "title": "存目  其五三",
        "id": "9b46b511-68fd-44b4-a57b-22e965d24b7b"
    },
    {
        "author": "苏轼",
        "paragraphs": [
            "诗题：火星巌首句：火星巌下石凌壁。"
        ],
        "title": "存目  其五四",
        "id": "288dd47d-7cca-4c94-ba1b-23e89900427c"
    },
    {
        "author": "苏轼",
        "paragraphs": [
            "诗题：沧州亭怀古首句：湘水悠悠天际来。"
        ],
        "title": "存目  其五五",
        "id": "9efa4722-44f8-49e6-acab-e9d1f7b75a6f"
    },
    {
        "author": "苏轼",
        "paragraphs": [
            "诗题：送公为游淮南首句：负米万里缘其亲。"
        ],
        "title": "存目  其五六",
        "id": "8ab30fb2-5667-4f45-a6f6-d216d4cb9c5b"
    },
    {
        "author": "苏轼",
        "paragraphs": [
            "诗题：池上二首首句：小池新凿会天雨不作太白梦日边。"
        ],
        "title": "存目  其五七",
        "id": "8801fdfb-610c-4c60-a2af-c631f550375e"
    },
    {
        "author": "苏轼",
        "paragraphs": [
            "诗题：陈伯比和回字复次韵首句：田里冯生宁屑去。"
        ],
        "title": "存目  其五八",
        "id": "5b975846-ebf5-4674-84c7-e95aa5c2f815"
    },
    {
        "author": "苏轼",
        "paragraphs": [
            "诗题：次韵张甥棠美述志首句：仲子甘心织屦避万钟。"
        ],
        "title": "存目  其五九",
        "id": "f880a532-6270-462b-ada5-39616d3877b4"
    },
    {
        "author": "苏轼",
        "paragraphs": [
            "诗题：移合浦郭功甫见寄首句：君恩浩荡似阳春。"
        ],
        "title": "存目  其六○",
        "id": "35ad6417-6bd4-4d99-a45b-f976b5a07a96"
    },
    {
        "author": "苏轼",
        "paragraphs": [
            "诗题：次韵参寥寄少游首句：巌栖木石已皤然。"
        ],
        "title": "存目  其六一",
        "id": "1fe281b6-2c39-4803-9e36-93e55c9be1d5"
    },
    {
        "author": "苏轼",
        "paragraphs": [
            "诗题：秋晚客兴首句：草满池塘霜送梅。"
        ],
        "title": "存目  其六二",
        "id": "168dd6b8-7de4-4472-a52f-2ec56e3cc1a0"
    },
    {
        "author": "苏轼",
        "paragraphs": [
            "诗题：和寄天选长官首句：离形宇宙间。"
        ],
        "title": "存目  其六三",
        "id": "689639bc-cd40-4aae-ab82-4d3dc825f455"
    },
    {
        "author": "苏轼",
        "paragraphs": [
            "诗题：题女唱驿首句：揽辔金房道。"
        ],
        "title": "存目  其六四",
        "id": "321129b6-f347-45a2-a9f5-66b90f95f80f"
    },
    {
        "author": "苏轼",
        "paragraphs": [
            "诗题：次韵张甥棠美昼眠首句：炎歊六月北窗凉。"
        ],
        "title": "存目  其六五",
        "id": "b950cccf-01ee-4502-98e3-a9dd73bcf691"
    },
    {
        "author": "苏轼",
        "paragraphs": [
            "诗题：宝墨亭首句：山阴不见换鹅经。"
        ],
        "title": "存目  其六六",
        "id": "9f7b4452-6cb1-46ad-9fad-3aa28564104e"
    },
    {
        "author": "苏轼",
        "paragraphs": [
            "诗题：西湖绝句首句：毕竟西湖六月中。"
        ],
        "tags": [
            "西湖"
        ],
        "title": "存目  其六七",
        "id": "1e273cb3-10d1-4f48-b580-1e8d50d9e507"
    },
    {
        "author": "苏轼",
        "paragraphs": [
            "诗题：雪诗八首首句：石泉冻合竹无风闲来披氅学王恭半夜欺凌范叔袍儿童龟手握轻明天工呈瑞足人心海风吹浪去无边高下横斜薄又浓万石千钧积累成。"
        ],
        "title": "存目  其六八",
        "id": "a4b47c5d-b822-435b-94ee-e65acc4b5882"
    },
    {
        "author": "苏轼",
        "paragraphs": [
            "诗题：老人行首句：有一老翁老无齿。"
        ],
        "title": "存目  其六九",
        "id": "74a45a50-f721-432d-a742-b5692621d4a5"
    },
    {
        "author": "苏轼",
        "paragraphs": [
            "诗题：游山呈通判承议写寄参寥师。"
        ],
        "title": "存目  其七○",
        "id": "a11619ef-b3f8-4ed0-b48f-98e3addc9d87"
    },
    {
        "author": "苏轼",
        "paragraphs": [
            "首句：煌煌世胄余出处：《七集续集》卷一。"
        ],
        "title": "存目  其七一",
        "id": "e40ad7a7-0cc3-4258-9cea-0380935f3225"
    },
    {
        "author": "苏轼",
        "paragraphs": [
            "首句：伟人谋议不求多出处：《七集续集》卷二。"
        ],
        "title": "存目  其七二",
        "id": "444905ef-4628-4818-a568-c7dc23d4d425"
    },
    {
        "author": "苏轼",
        "paragraphs": [
            "诗题：题双楠轩首句：南轩前头两佳木。"
        ],
        "title": "存目  其七三",
        "id": "61dfdc04-3203-470d-b22b-d9afe59c9e15"
    },
    {
        "author": "苏轼",
        "paragraphs": [
            "诗题：僧首句：一钵即生涯。"
        ],
        "title": "存目  其七四",
        "id": "f7e0d447-7f55-4348-94b9-37fdc1fede15"
    },
    {
        "author": "苏轼",
        "paragraphs": [
            "诗题：牡丹首句：绮席偏宜昼。"
        ],
        "title": "存目  其七五",
        "id": "d025729c-0aef-4183-a955-c384adeb6308"
    },
    {
        "author": "苏轼",
        "paragraphs": [
            "诗题：莲五首首句：城中担上卖莲房绿玉蜂房白玉蝉蜂不禁人采蜜忙山蜂愁雨损蜂儿蜂儿来自宛溪中。"
        ],
        "title": "存目  其七六",
        "id": "679e1557-531f-4bc0-8e9f-1461d9de67af"
    },
    {
        "author": "苏轼",
        "paragraphs": [
            "诗题：送冯判官之昌国首句：斩蛟将军飞上天。"
        ],
        "title": "存目  其七七",
        "id": "1749bff6-0035-4108-9779-368450317d40"
    },
    {
        "author": "苏轼",
        "paragraphs": [
            "诗题：马子约送茶作六言谢之首句：珍重绣衣直指。"
        ],
        "title": "存目  其七八",
        "id": "824c9e1a-a499-4d0f-a8c6-ae3283bf88fd"
    },
    {
        "author": "苏轼",
        "paragraphs": [
            "诗题：寿吕帅首句：穆穆三阶正。"
        ],
        "title": "存目  其七九",
        "id": "22300fb7-2325-4692-b3e9-25b22c047444"
    },
    {
        "author": "苏轼",
        "paragraphs": [
            "诗题：寿陈同知首句：上界森严官府足。"
        ],
        "title": "存目  其八○",
        "id": "83b72e35-49cf-4cbd-b69c-bc943ae665ac"
    },
    {
        "author": "苏轼",
        "paragraphs": [
            "诗题：寿叔父首句：烨烨苍龙宿。"
        ],
        "title": "存目  其八一",
        "id": "66e0c259-a552-4f2a-973c-7790f192ab6f"
    },
    {
        "author": "苏轼",
        "paragraphs": [
            "诗题：失题二首首句：山行似觉鸟声殊浮云有意藏山顶。"
        ],
        "title": "存目  其八二",
        "id": "88a2e24e-4b18-4c59-960d-46981f2426da"
    },
    {
        "author": "苏轼",
        "paragraphs": [
            "诗题：试院观伯时画马绝句首句：竹头抢地风不举。"
        ],
        "title": "存目  其八三",
        "id": "8ab32a51-05fe-4e39-8c30-4f3f5df430d1"
    },
    {
        "author": "苏轼",
        "paragraphs": [
            "诗题：沿流馆中得二绝句首句：淮西功业冠吾唐李白当年流夜郎。"
        ],
        "title": "存目  其八四",
        "id": "ce1aa5ce-08d0-4668-aa0b-387ce87b67da"
    },
    {
        "author": "苏轼",
        "paragraphs": [
            "诗题：刘顗宫苑退老于庐山石碑庵顗陕西人本进士换武家有声伎首句：山西旧将本书生泝弓挂壁耻言勋肩舆已弃蹑风骓。"
        ],
        "tags": [
            "庐山"
        ],
        "title": "存目  其八五",
        "id": "33c4d670-db11-4cce-8aa6-568c44354b18"
    },
    {
        "author": "苏轼",
        "paragraphs": [
            "诗题：蔡洲首句：蔡洲昔人居。"
        ],
        "title": "存目  其八六",
        "id": "433b27ce-65a9-4660-ab02-70a5053ab228"
    },
    {
        "author": "苏轼",
        "paragraphs": [
            "诗题：失题二首首句：足蹑平都左洞天平都天下古名山。"
        ],
        "title": "存目  其八七",
        "id": "00ae85b5-df9d-4517-8061-a35bafebf6f8"
    },
    {
        "author": "苏轼",
        "paragraphs": [
            "诗题：与道源游西庄遇齐道人同往草堂为齐书此首句：桑麻已零落。"
        ],
        "title": "存目  其八八",
        "id": "4d5c6011-d61f-4094-b5da-1b34f16bf6e4"
    },
    {
        "author": "苏轼",
        "paragraphs": [
            "诗题：白鹤吟留钟山觉海首句：白鹤声可怜。"
        ],
        "title": "存目  其八九",
        "id": "f0373f4b-ad2d-46f2-9f15-afd960f9aa58"
    },
    {
        "author": "苏轼",
        "paragraphs": [
            "诗题：骊山首句：君门如天深几重。"
        ],
        "title": "存目  其九○",
        "id": "1099d035-d4b7-4874-9c33-05be421a2aaf"
    },
    {
        "author": "苏轼",
        "paragraphs": [
            "诗题：赠山谷子首句：黄童三尺世无双。"
        ],
        "title": "存目  其九一",
        "id": "9373139c-26f3-4026-acff-4e12b58fc65d"
    },
    {
        "author": "苏轼",
        "paragraphs": [
            "诗题：答晁以道索书首句：阅世真难记。"
        ],
        "title": "存目  其九二",
        "id": "66efcaff-fd1e-428d-91e1-71d450f73680"
    },
    {
        "author": "苏轼",
        "paragraphs": [
            "诗题：谢都事惠米首句：平生忍欲今忍贫。"
        ],
        "title": "存目  其九三",
        "id": "c11b4b87-a527-4e3f-afa5-ffaa40799b5a"
    },
    {
        "author": "苏轼",
        "paragraphs": [
            "诗题：和南都赵少师首句：富贵功名已两忘。"
        ],
        "title": "存目  其九四",
        "id": "e94739e9-44b2-453d-b384-c7631fe9a10f"
    },
    {
        "author": "苏轼",
        "paragraphs": [
            "诗题：寄汝阴少师首句：得时行道善知终。"
        ],
        "title": "存目  其九五",
        "id": "3f79a08c-4527-4537-9a6d-95a8401bcd32"
    },
    {
        "author": "张舜民",
        "paragraphs": [
            "紫骝马，白面郎。",
            "红银鞍勒青油缰，左牵黄犬右擎苍。",
            "朝从灞陵猎，暮宿投平康。",
            "使酒不满意，按剑叱天狼。",
            "今年明年一如此，後年不觉发成霜。",
            "扶肩策杖出门行，抱子弄孙楼上坐。",
            "忽然涕泪满衣襟，为见骅骝面前过。"
        ],
        "title": "紫骝马",
        "id": "911e3a4d-2d2d-4654-a9d0-9585247a15f4"
    },
    {
        "author": "张舜民",
        "paragraphs": [
            "明月生海上，裴回照边城。",
            "中夜关山静，但闻流水声。",
            "征人看月思乡泣，夜久衣单难独立。",
            "锦字佳人怨不归，开帏更感飞萤入。"
        ],
        "title": "关山月",
        "id": "471d01c5-e54c-40ea-a86b-07a8e7e75f21"
    },
    {
        "author": "张舜民",
        "paragraphs": [
            "红白桃李花，馨香满芳草。",
            "开时人少年，落处人已老。",
            "风雨半夜来，飘扬满官道。",
            "行客为叹息，不忍便除扫。",
            "犹有两三枝，香色晚更好。",
            "把酒将奈何，攀折恨不早。"
        ],
        "title": "桃李花  其一",
        "id": "0260bd74-6da2-4c91-8fbd-6cd48fb5efa6"
    },
    {
        "author": "张舜民",
        "paragraphs": [
            "花如桃李人如玉，终日看花看不足。",
            "万年枝上啭春风，七丝弦上调新曲。",
            "宝马嘶风车击毂，东市鬬鸡西市鞠。",
            "但得长留脸上红，莫辞贵买尊中醁。"
        ],
        "title": "桃李花  其二",
        "id": "2ba96c59-3bd8-4106-a97a-d7ee34050ed8"
    },
    {
        "author": "张舜民",
        "paragraphs": [
            "去日滔滔似易得，来日藐藐若大难。",
            "一日且作一日调，百年莫作百年看。",
            "晋侯竟尔见新麦，楚王更要食熊蹯。",
            "勿轻白发翁，勿恃青杨质。",
            "物壮则老矣，其寿不可必。",
            "嵇叔夜，郭景纯，今般人物如何人，皇天何不留逡巡。"
        ],
        "title": "来日大难",
        "id": "d41a40b1-4577-4eed-8d1c-193f7ed57e04"
    },
    {
        "author": "张舜民",
        "paragraphs": [
            "君马良，乘乘黄。",
            "仆臣御，守法度。",
            "乍可三驱失前禽，不可一朝为诡遇。",
            "假使四牡，项领无害。",
            "六辔如组，周旋中规，折旋中矩。",
            "听和鸾之声，遵康庄之路。",
            "马不骇舆，君子安处。",
            "如欲登九折之险，走羊肠之阻。",
            "蒙犯霜露，跌踢风雨。",
            "虽使造父再生，王良复出，予亦未知其如何尔。"
        ],
        "title": "君马黄",
        "id": "12f79aef-4938-4039-9453-bd97a3c35861"
    },
    {
        "author": "张舜民",
        "paragraphs": [
            "晓辞洛水滨，暮宿河之涘。",
            "四野漫漫不见人，竟日止能行数里。",
            "浑然天地为一色，渭水南北复何似。",
            "五陵鹰犬争合围，十宅管弦初热耳。",
            "连宵耿耿照鬓发，迎马点衣犹未已。",
            "但得来年春麦熟，暂困泥涂复何耻。",
            "农夫南亩未厌多，却入长安作泥滓。"
        ],
        "title": "大雪行",
        "id": "275f64da-3c32-44ae-b4a8-ab6140e8a0a6"
    },
    {
        "author": "张舜民",
        "paragraphs": [
            "邯郸全盛时，人物自都雅。",
            "更得幽并儿，豪气阴相假。",
            "生求赵王剑，千金不论价。",
            "力购燕国姝，临高起亭榭。",
            "使酒丛台上，夜猎西陵下。",
            "闻说五陵儿，臂鹰驰犬马。"
        ],
        "title": "邯郸少年",
        "id": "2059c84d-216e-4d17-b777-61025cb7d12c"
    },
    {
        "author": "张舜民",
        "paragraphs": [
            "朱户当昼扃，霜帘达夜悬。",
            "沈沈造广庭，皞皞接众贤。",
            "疏莛叩洪钟，短绠汲深渊。",
            "始知学不迨，内顾多歉然。",
            "忆昔居上庠，忝出流辈前。",
            "赋就千金直，诗成万口传。",
            "荀杨迥接迹，班马思比肩。",
            "一从苟干禄，永谢英俊躔。",
            "折腰府县中，餬口道路边。",
            "世俗多见轻，义士谁哀怜。",
            "憔悴有今日，光辉思昔年。",
            "今兹睹秋闱，犹欲争相先。",
            "枯鱼傍江湖，疲马忆蓟燕。",
            "凉风拂翠幙，陇月向人圆。",
            "物景近中秋，客意孤绵绵。",
            "裴回望清光，欲揽不得全。",
            "永怀欢乐时，把酒谢婵娟。"
        ],
        "title": "试院感怀",
        "id": "81ceb79b-34ce-432e-b130-10d1cac43723"
    },
    {
        "author": "张舜民",
        "paragraphs": [
            "东海十日风，巨浪碎山谷。",
            "长鲸跨十寻，宛转在平陆。",
            "雷火从天来，砉然刳两目。",
            "肌肤煮作油，骨节分为屋。",
            "腥膻百里内，户户至厌足。",
            "我闻海上人，明珠可作烛。",
            "鲸鱼复何罪，海若一何酷。",
            "从欲谗风伯，大钧问不告。",
            "踌蹰复叹息，归咎当溟渎。",
            "托形天地闲，独尔有含蓄。",
            "大者不能容，小者又何益。",
            "却羡虾鱼辈，安然保家族。"
        ],
        "title": "鲸鱼",
        "id": "dab2a4fc-45d1-427e-af46-74c04e647c89"
    },
    {
        "author": "张舜民",
        "paragraphs": [
            "小白奬周室，夷吾致其君。",
            "各竭当时力，未免後儒言。",
            "骏马日千里，壮士举百钧。",
            "更欲加勉策，折髀与摧辕。"
        ],
        "title": "东武二首  其一",
        "id": "9f33e05e-6352-4e0a-8d4c-7945ba98fde8"
    },
    {
        "author": "张舜民",
        "paragraphs": [
            "景公登牛山，俯阚临邑区。",
            "耕耘被广野，轩冕充修衢。",
            "鬬鸡走狗马，击筑吹笙竽。",
            "鱼盐来海岱，桑柘入青徐。",
            "饶乐曾无敌，弃背复何如。",
            "公乃叹而泣，顾谓诸大夫。",
            "安得千万年，长有此国都。",
            "大夫助公泣，献寿犹欷歔。",
            "晏子敛袂笑，笑此君臣愚。",
            "世事如轮环，曾不借须臾。",
            "前此十数公，今已成丘墟。",
            "胡不长守此，乃与子孙居。",
            "始知富贵者，喜受庸人谀。",
            "岂独当时笑，後世亦揶揄。"
        ],
        "title": "东武二首  其二",
        "id": "9bd5baab-6abb-409c-a388-68a1eb4d0ebf"
    },
    {
        "author": "张舜民",
        "paragraphs": [
            "山阳水陆冲，乐饵人所赴。",
            "寂寞先生门，车轮不少驻。",
            "贤哉彼二公，绰有尚贤风。",
            "恨不生羽翼，啸歌樽酒中。"
        ],
        "title": "山阳二首  其一",
        "id": "ac15be35-b18b-401d-af1c-573d4050a150"
    },
    {
        "author": "张舜民",
        "paragraphs": [
            "古人急于仕，每择分所安。",
            "愿为赵魏老，不作滕薛官。",
            "今人不量力，临老当繁难。",
            "少见咏淇澳，甚多歌伐檀。"
        ],
        "title": "山阳二首  其二",
        "id": "b0e00db5-77fa-4477-b6d0-e0f30cf33249"
    },
    {
        "author": "张舜民",
        "paragraphs": [
            "旱久不得雨，既雨不肯休。",
            "沄沄汴河水，初合淮河流。",
            "北来何处客，暂此驻扁舟。",
            "中有投荒人，万里趋炎洲。",
            "听水夜不眠，观水朝亦愁。",
            "呼风卷重阴，放出赤日头。",
            "舍舟出平地，走马复西游。"
        ],
        "title": "淮口阻雨",
        "id": "fc0e829f-f56a-45b4-a4e6-33ce19abfed4"
    },
    {
        "author": "张舜民",
        "paragraphs": [
            "耕者志于食，否则馁继之。",
            "学者志于道，一为好爵縻。",
            "本自不营利，间或与利期。",
            "朝日入而处，暮日仰而思。",
            "浮云蔽蔀屋，见前当自知。"
        ],
        "title": "天爵山",
        "id": "4faea78f-9db7-4fdf-ac0b-3a4b8226794d"
    },
    {
        "author": "张舜民",
        "paragraphs": [
            "尝闻君子居，一日顾必葺。",
            "李侯作新斋，制度皆自给。",
            "轩楹如肺腑，豁达可出入。",
            "取竹渭水湄，移松陇山隰。",
            "岁寒远相依，劲节久孤立。",
            "栽培岂无法，根着至今湿。",
            "清风在目前，独我得多挹。",
            "归壤共无涯，往日不可及。",
            "惟忧属後人，长伴边声急。"
        ],
        "title": "李侯新斋植松竹聊为杂言",
        "id": "7a159bb2-9a8d-4b72-b0ed-eefe89094300"
    },
    {
        "author": "张舜民",
        "paragraphs": [
            "君今使河北，几日渡黄河。",
            "脱身出台省，杖节犯风波。",
            "东南耆旧中，如君能几何。",
            "何人把袂留，顾我饯则那。",
            "燕赵多佳人，善舞体婆娑。",
            "不学白纻词，能唱瓠子歌。",
            "歌罢令翁愁，井灶宅鼋鼍。",
            "安得佐禹才，干旄饰五紽。",
            "与君并驾驱，坐使民气和。",
            "挥汗强援笔，矢辞愧不多。"
        ],
        "title": "送叶伸出使河北",
        "id": "8699cd69-967a-4431-a91e-7dad01bf5bed"
    },
    {
        "author": "张舜民",
        "paragraphs": [
            "人谁无婚姻，我则分鲜薄。",
            "即今头已白，不识外家乐。",
            "再过汧阳县，心境何寂寞。",
            "当时退食地，东轩俯层壑。",
            "华屋变山丘，九原宁可作。",
            "空存遗爱树，枝叶几荣落。",
            "正如辽东归，但见旧城郭。",
            "堂堂想其仪，物物皆如昨。",
            "眼看北来雁，身是南飞鹊。",
            "霜风扫隃麋，晚翠敛吴岳。",
            "临行更踟蹰，洒泪徧南阁。"
        ],
        "title": "汧阳感事",
        "id": "5f346fd7-3239-41f6-818a-6b674ebfef54"
    },
    {
        "author": "张舜民",
        "paragraphs": [
            "春风长万物，棘子犹卷然。",
            "及至华实稠，已悲霜露先。",
            "功随四时去，不待三牲全。",
            "所以陟屺人，设身常舍旃。"
        ],
        "title": "思善堂",
        "id": "e3647f9d-cbda-4bd5-a909-452e695add27"
    },
    {
        "author": "张舜民",
        "paragraphs": [
            "郴江有奇石，似牛伏岸侧。",
            "乡人久相传，过者有颠覆。",
            "我与乡人谋，凿去可勿留。",
            "祇消一日力，得弭千岁忧。",
            "乡人顾我笑，官必有闇拙。",
            "大者不能图，小者安能说。",
            "方今民间事，颇有急于石。",
            "当官贵居事，能不闲采拾。",
            "我有本多田，今乃身无居。",
            "虽有儿女辈，售人为婢奴。",
            "破家不足恡，所恨骨肉离。",
            "官今将骨肉，好去将何之。",
            "我虽有田里，亦闻官念此。",
            "念此不能为，何用居官尔。",
            "乃指江中石，此物如有神。",
            "不覆廉善士，独倾贪虐人。",
            "官今幸过此，行李都无害。",
            "将我言日思，勿为贫贱懈。",
            "我闻乡人言，背颡俱汗流。",
            "欲问破家因，恐为明者羞。"
        ],
        "title": "乡人言",
        "id": "f55a0118-c5d0-4ab5-bf0c-187bba006895"
    },
    {
        "author": "张舜民",
        "paragraphs": [
            "玉麈助清谈，金貂饰高位。",
            "二物已杀身，无剥生民利。",
            "君为使者官，犹作农夫事。",
            "随轩载畚插，一心惟度地。",
            "惟梁及齐岱，潢污变滞穗。",
            "玉食反无鱼，黄牛如象贵。",
            "凡人畏辛苦，君处乃乐易。",
            "富哉太伯墟，吴越之委积。",
            "二年苦昏垫，灶臼成蛙肆。",
            "一日死百人，官司但熟视。",
            "不获乃命君，物议已为迟。",
            "君其尚勉旃，副彼朝廷意。",
            "若为浚泾洪，可得露城市。",
            "诛其姑息人，戢彼因循吏。",
            "死者不可招，存者如何置。",
            "赴海与壑邻，实系君之智。",
            "君家本天台，立身颇勤勚。",
            "一生在州县，晚岁称宪使。",
            "南人重衣锦，今尔实自致。",
            "弭节拜坟墓，椎牛设乡遂。",
            "翁媪上篱观，挥零复嗟喟。",
            "咸曰罗家儿，今日乃如是。",
            "伊予出西北，仕路每相值。",
            "交代又同年，莫予论事契。",
            "嗜好无不同，出处亦有类。",
            "天台与四明，一生游梦寐。",
            "淡荡秋风中，都门把归袂。",
            "行与兴公游，闲过贺老醉。",
            "二客傥有言，因风幸相寄。"
        ],
        "title": "送罗正之年兄出使二浙",
        "id": "460b2c3e-616f-47d0-b531-93fee327c5fb"
    },
    {
        "author": "张舜民",
        "paragraphs": [
            "去国重为客，送君还复归。",
            "天寒雨细光景促，且就东城寺中宿。",
            "寺当蒲坂望屋庐，日暮无由辨乔木。",
            "既已唯诺难自由，虽欲一日安可留。",
            "吾辈事势不大殊，此际兴味复何如，归来愁坐独嗟吁。",
            "毕竟岂如村野老，或尔富民城郭居。",
            "雨旸寒燠都不与，亲戚满眼身不孤。",
            "乃知平生走薄官，正似痴牛引重车。",
            "险夷缭络不知止，祇得终年困道涂。"
        ],
        "title": "送薛昌朝赴太原幕府",
        "id": "24d9e115-d4eb-4840-a8be-6de1eba3f500"
    },
    {
        "author": "张舜民",
        "paragraphs": [
            "鳬胫天生短，鹤胫本来长。",
            "一朝有客欲断续，二物无地逃悲伤。",
            "吾徒曾匪鳬鹤匹，又取圣贤为学术。",
            "解将轩冕等浮云，宁免傥来并执一。",
            "夫君擢秀居东南，代以文词起簪绂。",
            "铮铮官业素有闻，更号能书居第一。",
            "平生意气少防闲，一跌落在江湖间。",
            "几年转徙无家室，惟与樵渔为往还。",
            "醉吟未免写胸臆，健笔依旧飞云烟。",
            "远俗僻陋多不识，都城一帖沽万钱。",
            "今朝我过齐山下，邀我陟降游二山。",
            "羡君卜筑思意尽，今古气象罗目前。",
            "佛留九顶千株石，天赐清溪一水湾。",
            "自拾薪枝给朝夕，不与城郭通交关。",
            "亲友一切皆谢绝，惟许子驰来问安。",
            "人生涉世多忧喜，不用昭昭明物理。",
            "少小辛苦卜一廛，如今老大无居止。",
            "迁流方从五岭去，敢望生还复经此。",
            "万一君恩纵北归，与君左右为邻里。"
        ],
        "title": "赠奉议沈辽",
        "id": "1d8fc5ff-133c-4736-9f70-c9db25dc89c6"
    }
]