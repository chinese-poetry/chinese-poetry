[
    {
        "author": "陳棣",
        "paragraphs": [
            "料峭輕寒春寂寥，雨餘庭竹靜蕭蕭。",
            "一池芳草翠欲合，數點殘梅雪未消。",
            "寸步思君成瘦悴，片文怡我足歡謠。",
            "相過政恐還驚座，惡客從來不待招。"
        ],
        "title": "次韻陳公藻局中即事時推排物力不得往來",
        "id": "f5c9f29c-ae36-47fa-8a10-c4c8773e2ead"
    },
    {
        "author": "陳棣",
        "paragraphs": [
            "激水聊充一笑嬉，扁舟西子想當時。",
            "應憐波底無雙鯉，直恐樽前有鸒斯。",
            "笑我獨將愁醖釀，聞君長苦酒禁持。",
            "山中異日尋遺事，徒見吾家伯仲詩。"
        ],
        "title": "次韻幾道玉泉小集時公藻以病僕以沿檄不與",
        "id": "17e73be9-7c48-40f3-805d-84f1baa04456"
    },
    {
        "author": "陳棣",
        "paragraphs": [
            "冠佩追隨倏半生，每憐蕭艾倚蘭英。",
            "開懷共醉酒賢聖，得句寧論詩父兄。",
            "天賦君才行有用，人言我拙坐無成。",
            "登壇已拜風騷將，誰敢區區踵孟明。"
        ],
        "title": "諸公見和次韻呈鄭舜舉國錄瑞伯仙尉  其一",
        "id": "e7fd7a84-82f6-4899-a284-9767ad828a0f"
    },
    {
        "author": "陳棣",
        "paragraphs": [
            "家聲赫奕繼更生，草聖縱橫亂伯英。",
            "鄴下文章惟七子，潁川人士有諸兄。",
            "新詩寫物無餘態，硬語盤空若混成。",
            "吏隠一官聊戲劇，他時勳業看承明。"
        ],
        "title": "諸公見和次韻呈鄭舜舉國錄瑞伯仙尉  其二",
        "id": "51d4fe8d-5ef7-4459-b99a-81dc914ba112"
    },
    {
        "author": "陳棣",
        "paragraphs": [
            "碧玉雙簪兩髻丫，滿懷春恨正萌芽。",
            "停橈空對無情水，倚檻誰鄰解語花。",
            "蚤與幽閨深領畧，毋令狂客浪矜誇。",
            "須知三昧非凡手，北苑知名第一家。"
        ],
        "title": "用韻戲趙貫道買妾并呈鄭舜舉王有之二丈",
        "id": "a86b9432-d844-49b6-a2aa-d05f240f2c24"
    },
    {
        "author": "陳棣",
        "paragraphs": [
            "河陽桃李未成陰，已覺栽培用意深。",
            "病起暫同中酒味，詩來還有惜花心。",
            "養全浩氣虹千丈，瘦減清標玉一尋。",
            "春待吾儕共行樂，莫言無暇倦登臨。"
        ],
        "title": "次韻魯堯卿病起  其一",
        "id": "ec0b6958-c632-457b-b0ef-88280117eed3"
    },
    {
        "author": "陳棣",
        "paragraphs": [
            "一區聊寄古牆陰，燈火蕭條語夜深。",
            "强對簡編聊適意，欲參佛祖問安心。",
            "青衫有約還輕別，白髮無期苦見尋。",
            "咫尺佳時修禊事，蘭亭老筆爲君臨。"
        ],
        "title": "次韻魯堯卿病起  其二",
        "id": "1d40a8f7-261c-4667-9c47-caf9d95f264e"
    },
    {
        "author": "陳棣",
        "paragraphs": [
            "國論盈庭正尚同，唯公英畧與天通。",
            "一絲不斷千鈞重，九鼎重安萬世功。",
            "獨見夐超流俗外，先機端在笑談中。",
            "際高極厚知難報，願輔熙朝到不窮。"
        ],
        "title": "代上時相生辰  其一",
        "id": "60fbcf4a-60c0-4f40-8893-97f341755307"
    },
    {
        "author": "陳棣",
        "paragraphs": [
            "中興事業耀無前，明聖相逢運半千。",
            "盡納有生歸禮樂，全提鴻化入陶甄。",
            "八風自轉成天籟，五緯更調祚有年。",
            "體物形容勞頌筆，浪云無象豈其然。"
        ],
        "title": "代上時相生辰  其二",
        "id": "824fc780-550c-49fc-9797-bb4927ed4293"
    },
    {
        "author": "陳棣",
        "paragraphs": [
            "春光先向隴梅歸，正值崧神降嶽時。",
            "孕秀直疑天地相，輸忠唯許冕旒知。",
            "八珍錫燕宮厨送，百兩傳宣使驛馳。",
            "盛事逖聞千載後，魯公綵服效兒嬉。"
        ],
        "title": "代上時相生辰  其三",
        "id": "57e9aa31-a617-4ea9-9574-e6e2d68a3dee"
    },
    {
        "author": "陳棣",
        "paragraphs": [
            "武定文明過十秋，光芒無復見旄頭。",
            "身更萬變心方壯，位極千官寵更優。",
            "賀厦阻趨丞相閤，分符假守子陵州。",
            "長生不老何須祝，元是丹臺第一流。"
        ],
        "title": "代上時相生辰  其四",
        "id": "675ec05e-fd65-450f-8068-ce9808e462e0"
    },
    {
        "author": "陳棣",
        "paragraphs": [
            "天眷中興瑞玉麟，果聞崧嶽爲生申。",
            "逢迎聖主千年運，領畧東君五日春。",
            "濟世豐功銘鼎鼐，傳家清德冠簪紳。",
            "仙風道骨應難老，曾向瑶宮侍帝宸。"
        ],
        "title": "錢使君知原生辰  其一",
        "id": "2f3be04c-3078-4d22-8b50-eccbf8bc9a51"
    },
    {
        "author": "陳棣",
        "paragraphs": [
            "十載幽居安綠野，一麾出守擁朱轓。",
            "華堂不聽紅兒唱，凈几唯聞黄嬭言。",
            "庭下芝蘭方鼎盛，胸中梨棗已長存。",
            "梅花欲報和羹信，故遣清香到壽樽。"
        ],
        "title": "錢使君知原生辰  其二",
        "id": "c25301b3-1512-42b2-a7a7-bd9ff9275a3d"
    },
    {
        "author": "陳棣",
        "paragraphs": [
            "破曉霜晴快活天，少微光彩煥臺躔。",
            "來從紫府飛仙窟，生作皇家間世賢。",
            "勳業定應銘鼎鼐，儀容端合珥貂蟬。",
            "外家舊事今重覩，又致昇平五百年。"
        ],
        "title": "上梁尚書生辰  其一",
        "id": "213750ee-5811-442f-acc3-581f62e333c0"
    },
    {
        "author": "陳棣",
        "paragraphs": [
            "一麾卧治鎮江邊，芳草還應夢惠連。",
            "十載從班聯玉笋，六城課最用蒲鞭。",
            "依劉曾識尚書履，借寇難私刺史天。",
            "共徯公歸緣底事，嗷嗷四海望陶甄。"
        ],
        "title": "上梁尚書生辰  其二",
        "id": "dfb7111f-4f0f-423a-9eb9-cad3c5832c5e"
    },
    {
        "author": "陳棣",
        "paragraphs": [
            "上苑春光一夜回，和羹消息報江梅。",
            "促裝舊事追曹相，折桂新榮付老萊。",
            "千里頌聲形鼓吹，萬家和氣入樽罍。",
            "明年此日趨黄閣，待看傳宣押賜來。"
        ],
        "title": "上梁尚書生辰  其三",
        "id": "6c65f75d-f2c5-4af1-9af3-ffad8b96bc60"
    },
    {
        "author": "陳棣",
        "paragraphs": [
            "協氣盤空兆吉祥，挺生英傑輔明昌。",
            "依乘聖際風雲久，遊戲人間日月長。",
            "落落詞華天黼黻，堂堂儀榘國輝光。",
            "煙橈破浪來何事，敬爲宗盟一瓣香。"
        ],
        "title": "陳鎮江生辰  其一",
        "id": "e28bf4a3-1897-43ee-8800-4f9db4c8ea91"
    },
    {
        "author": "陳棣",
        "paragraphs": [
            "力致功名上要途，忠嘉屢奉玉音俞。",
            "持荷久侍甘泉橐，剖竹仍分刺史符。",
            "撫字雅聞閒燕寢，經綸先已定規模。",
            "久虛左轄寧無謂，天子疇庸正用儒。"
        ],
        "title": "陳鎮江生辰  其二",
        "id": "a3747cb2-ee5a-419d-92e8-7482056e6e3f"
    },
    {
        "author": "陳棣",
        "paragraphs": [
            "着物薰然一氣和，溫溫眉宇得春多。",
            "腰黄眼赤渾閒事，柳綠花紅奈樂何。",
            "舊事幾經銅狄話，佳詞慣聽雪兒歌。",
            "一杯何以爲公壽，願借長江萬里波。"
        ],
        "tags": [
            "长江"
        ],
        "title": "陳鎮江生辰  其三",
        "id": "694b1df7-eb10-490e-929e-21282af59daf"
    },
    {
        "author": "陳棣",
        "paragraphs": [
            "剪綵漫添懷抱惡，簪花空映鬢毛秋。",
            "流年舊事陳芻狗，佳節新春報土牛。",
            "里社浮沉貧可忍，身名坎壈老宜休。",
            "天高難問平生意，已矣冥心任去留。"
        ],
        "title": "立春日有感",
        "id": "9c239cb9-2651-4263-b4bc-efed425dd140"
    },
    {
        "author": "陳棣",
        "paragraphs": [
            "年來慵墮畏多愁，怕見羣才得意秋。",
            "題柱敢期乘駟馬，隠鄽端欲舍蝸牛。",
            "既成春服聊歌詠，擬賦閒情且罷休。",
            "漫道無心關節物，杖藜時爲好山留。"
        ],
        "title": "王有之見和復用韻二首  其一",
        "id": "560eeeda-b4ee-4b3c-9958-9455521b3fae"
    },
    {
        "author": "陳棣",
        "paragraphs": [
            "小雨冥冥暗市樓，無聊一日似三秋。",
            "窮愁顧我堆千斛，健筆期君回萬牛。",
            "語怪未應書咄咄，身閒底用賦休休。",
            "曉來春到西窗外，喚夢一聲黄栗留。"
        ],
        "title": "王有之見和復用韻二首  其二",
        "id": "4dc13b23-a322-4edd-b023-5d04591ae970"
    },
    {
        "author": "陳棣",
        "paragraphs": [
            "莫將好語趁時名，寶唾聯篇得我驚。",
            "酬唱蜂腰徒自苦，棄捐鶴膝太無情。",
            "故人何止十年別，上座曾同千里行。",
            "散策尋幽江上路，何時歸踐白鷗盟。"
        ],
        "title": "高師魯以詩求鶴膝杖且有詩壇尋盟之語戲次其韻  其一",
        "id": "aaf6e6e0-2b00-43d7-95aa-1d414bec9efd"
    },
    {
        "author": "陳棣",
        "paragraphs": [
            "榮枯寵辱盡强名，老去無堪只自驚。",
            "尤物端能亂人意，粗官安得有詩情。",
            "暫憑竹杖聊相謔，敢對金樽畧放行。",
            "果向詩壇尋舊約，心如江水不須盟。"
        ],
        "title": "高師魯以詩求鶴膝杖且有詩壇尋盟之語戲次其韻  其二",
        "id": "b2b9ee12-c34d-4c52-b159-a02dd96fc063"
    },
    {
        "author": "陳棣",
        "paragraphs": [
            "晼晚春歸婺女城，輕陰淺綠繞長亭。",
            "禽聲勸客年年恨，草色隨人處處青。",
            "爲米未容陶令去，餔糟敢笑屈原醒。",
            "詩成錯莫渾無事，滿院楊花晝掩扃。"
        ],
        "title": "客舍春晚",
        "id": "67351ee6-43a8-4651-b05d-7954a4b5fe09"
    },
    {
        "author": "陳棣",
        "paragraphs": [
            "花梢踈雨下巫陽，酒面新鵝拂嫩黄。",
            "老去光陰春苦短，閒中氣味日偏長。",
            "方塘水滿丙鱗躍，故壘泥空乙羽忙。",
            "剩作篇章酬節物，忍令相背去堂堂。"
        ],
        "title": "又次韻馮文度春晚二首  其一",
        "id": "bcf06351-c93a-4eac-91a8-f849c04ba7cb"
    },
    {
        "author": "陳棣",
        "paragraphs": [
            "春到窮簷分外和，典衣日日飲無何。",
            "未陪蠟屐尋幽樂，已覺詩囊得句多。",
            "頗喜醉鄉無畔岸，從教平地有風波。",
            "脫巾露頂君休問，倦客塵冠底用峨。"
        ],
        "title": "又次韻馮文度春晚二首  其二",
        "id": "093b732a-11b7-4acf-b9c3-ee6b80c79f11"
    },
    {
        "author": "陳棣",
        "paragraphs": [
            "湖漾晴波萬疊秋，山攢遠翠兩眉愁。",
            "一川暝色烟欹柳，千里寒光月滿洲。",
            "直恐斷堤橫北固，定知絕景冠東州。",
            "塵纓欲濯滄浪水，愧見沙頭雙白鷗。"
        ],
        "title": "題義烏縣繡川驛",
        "id": "a08e4f5c-4e53-4789-911f-966addc38ad0"
    },
    {
        "author": "陳棣",
        "paragraphs": [
            "霜林病葉日凋殘，更覺平蕪眼界寬。",
            "天外碧雲山共遠，階前明月水爭寒。",
            "愔愔夜氣侵肌骨，戢戢詩愁入肺肝。",
            "欲去自憐心未愜，爲君滿意更重看。"
        ],
        "title": "再過繡川驛",
        "id": "7851b9b6-b2ab-4eb4-bb22-5a851146e84c"
    },
    {
        "author": "陳棣",
        "paragraphs": [
            "小雨凄風釀早寒，行厨蕭索酒壺乾。",
            "抄書時自囁嚅語，把菊誰同仔細看。",
            "收拾夢魂歸枕上，掃除愁思寄毫端。",
            "家山只在一帆外，望隔烟巒漫倚欄。"
        ],
        "title": "永嘉旅中",
        "id": "e7bed47d-d6b3-4cff-9a38-6d0a94dec749"
    },
    {
        "author": "陳棣",
        "paragraphs": [
            "火雲燒天天爲高，畏日爍地地欲焦。",
            "舴艋浮江線溜澁，招提稅鞅煩襟消。",
            "風聲聒聒閙山闕，雨脚霏霏轉樹腰。",
            "猛省奔馳竟何事，此心寧不愧漁樵。"
        ],
        "title": "盛暑宿集福院晚風雨大作",
        "id": "bc801732-ffe8-431d-8f38-b363dbce8be2"
    },
    {
        "author": "陳棣",
        "paragraphs": [
            "驚風急雪不勝寒，葦索桃符歲事殘。",
            "里巷杯盤喧半夜，兒童燈火守更闌。",
            "年催老色歸鬚鬢，詩引窮愁入肺肝。",
            "無復斑衣頌椒栢，只將淚血灑毫端。"
        ],
        "title": "甲子歲除一夕夢與先子論詩有云未能免俗猶聽讖無計爲生只送窮此吾頃年詩也汝亦得之否某曰已在家集中既覺泣書二章  其一",
        "id": "db14a7b1-5f83-4d6d-9847-662eb8f3b64d"
    },
    {
        "author": "陳棣",
        "paragraphs": [
            "昔年浩氣許誰攀，詩禮趨庭侍燕閒。",
            "但喜新陽更舊律，豈知斑鬢改朱顔。",
            "時挑短燼傾蕉葉，獨擁寒燼炷博山。",
            "不見詩翁送窮處，空留膏馥在人間。"
        ],
        "title": "甲子歲除一夕夢與先子論詩有云未能免俗猶聽讖無計爲生只送窮此吾頃年詩也汝亦得之否某曰已在家集中既覺泣書二章  其二",
        "id": "27bfcf52-d187-4d47-8377-c8f5301ae64f"
    },
    {
        "author": "陳棣",
        "paragraphs": [
            "畏途憂患飽相諳，火芋何當問懶殘。",
            "每覺愁來詩思苦，更因老去壯心闌。",
            "年光背我捐鷄肋，世事甜人嗜馬肝。",
            "撥盡寒爐殘漏永，已知春馭到林端。"
        ],
        "title": "再次韻  其一",
        "id": "6c4ffe9e-e86d-4281-947e-112942bdf17f"
    },
    {
        "author": "陳棣",
        "paragraphs": [
            "擾擾膠膠度歲年，只應今夕暫休閒。",
            "又聞玉燭更新籥，那得金丹駐舊顔。",
            "是處碧烟聞爆竹，誰家紅玉擁頹山。",
            "揮毫不作驚人語，句法由來似夢間。"
        ],
        "title": "再次韻  其二",
        "id": "e0f0b7e2-6a64-47c7-b1de-49092471c761"
    },
    {
        "author": "陳棣",
        "paragraphs": [
            "多情節物苦撩人，用事葩華巧鬭新。",
            "老去唯愁添甲子，年來不獨畏庚申。",
            "身閒淡淡心機靜，夢好齁齁鼻息勻。",
            "政使三彭肆簧舌，冰壺貯月本無塵。"
        ],
        "title": "庚申日戲題",
        "id": "229e8df6-b448-479f-875c-e2b09200fa6c"
    },
    {
        "author": "陳棣",
        "paragraphs": [
            "阿香破旱用功深，更遣新凉入素襟。",
            "曝日已通賢令意，望霓聊慰野人心。",
            "水添淺瀨征帆穩，雲掩殘陽古樹陰。",
            "洗眼看君調燮手，一同先已荷商霖。"
        ],
        "title": "次韻李元老柬王令周簿喜雨  其一",
        "id": "c4c0ee3e-db80-4e4a-973b-53b4709c6d4d"
    },
    {
        "author": "陳棣",
        "paragraphs": [
            "山色雲容潑墨深，隨車甘澍濕衣襟。",
            "神龍應禱方施力，虐魃爲殃漫有心。",
            "洗出篔簹無滯暑，養成䆉稏有餘陰。",
            "他年德政君須記，能遣驕陽化作霖。"
        ],
        "title": "次韻李元老柬王令周簿喜雨  其二",
        "id": "662cbe46-d80d-4184-a326-c4a95296b3a2"
    },
    {
        "author": "陳棣",
        "paragraphs": [
            "甘澍隨車未足賢，商霖小試漲晴川。",
            "溶溶舊綠低蟬柳，聒聒新流響露田。",
            "刈熟腰鐮爭滿載，叩門乞粟不論錢。",
            "老農豈但歌襦袴，盡道今年勝去年。"
        ],
        "title": "次韻馬仲元推官賀五馬喜雨",
        "id": "dd06cf40-d872-4b18-b9b6-687d32e4d959"
    },
    {
        "author": "陳棣",
        "paragraphs": [
            "此身閲世一浮漚，無地安巢拙勝鳩。",
            "擊節聞君歌喜雨，裹糧知我迫填溝。",
            "凉宵自足莊生夢，豐歲仍寬子美憂。",
            "遥想高人禪寂處，娟娟窗竹不勝幽。"
        ],
        "title": "次韻喜雨兼簡彝老",
        "id": "f000bf06-0791-4cdc-b1a8-6cc2ab4ca2ce"
    },
    {
        "author": "陳棣",
        "paragraphs": [
            "雨氣侵人襟袖凉，詩愁惱起沈東陽。",
            "詰朝秧馬催田畯，昨夜雷車動阿香。",
            "鳩婦豈知憂旱去，商羊聊亦爲時忙。",
            "芙蓉秋水須佳句，妙意宜搜到渺茫。"
        ],
        "title": "次韻喜雨",
        "id": "b50c275d-3ebe-40c8-bbca-972bcc41077d"
    },
    {
        "author": "陳棣",
        "paragraphs": [
            "環珮來從十二峯，飛廉清道駕豐隆。",
            "已占月魄離星次，欲採民謠詠雨濛。",
            "健筆輸君三峽峻，新凉許我一樽同。",
            "豚蹄斗酒無多誚，神報邦人亦已豐。"
        ],
        "title": "次韻陶幾道喜雨",
        "id": "110752b0-9d6d-4d7e-80b2-092ab170f545"
    },
    {
        "author": "陳棣",
        "paragraphs": [
            "一雨庭蕪便許凉，掃除旱魃化驕陽。",
            "微添遠水羅襟潤，已覺踈苗玉粒香。",
            "樂歲可期寬吏責，謭才無取爲詩忙。",
            "蕭蕭枕簟偏宜睡，夢入華胥正渺茫。"
        ],
        "title": "次韻陳季陵主簿秋雨",
        "id": "8ff54d31-8a25-4e11-9816-44a5f2cbc1e9"
    },
    {
        "author": "陳棣",
        "paragraphs": [
            "秋來濘淖幾曾乾，旅邸盤旋尋丈間。",
            "擬仗神功擊陽石，却疑天漏類陰山。",
            "已甘從事經年別，未放管城終日閒。",
            "欲課新詩强消遣，客情無頼語還慳。"
        ],
        "title": "客舍久雨無酒戲柬沈泰叔",
        "id": "2eeda6b6-3a01-44d8-9313-a576609fbb44"
    },
    {
        "author": "陳棣",
        "paragraphs": [
            "莫訝經旬笑語乾，誰令插手斗筲間。",
            "長篇險語懷東野，俗狀塵容愧北山。",
            "車馬無堪泥淖滑，蛟龍不放水雲閒。",
            "翻思九夏無涓滴，天意何如向日慳。"
        ],
        "title": "次韻",
        "id": "2be09b47-1509-4cde-80d6-a0bc7c5a6812"
    },
    {
        "author": "陳棣",
        "paragraphs": [
            "西風曾未入梧楸，已有騷人怨凜秋。",
            "草賦未爲傖父語，破愁宜召麴生謀。",
            "君方負笈金陵去，我欲乘桴滄海浮。",
            "後夜月明應好在，一樽能爲輟行不。"
        ],
        "title": "次韻陳季陵覓酒二首  其一",
        "id": "92de3776-704b-46f1-8ef4-69d0ff68f538"
    },
    {
        "author": "陳棣",
        "paragraphs": [
            "山遠誰憐眉黛愁，水明遥憶眼波秋。",
            "久拋大白猶閒事，却對短檠真拙謀。",
            "楚佩紉香塵未暗，巫雲賦夢語多浮。",
            "扊扅政恐閨人怨，曾效當年擁髻不。"
        ],
        "title": "次韻陳季陵覓酒二首  其二",
        "id": "4a8cd4ff-7437-486f-834f-e340104979fa"
    },
    {
        "author": "陳棣",
        "paragraphs": [
            "貧病相仍坐拙方，敢將斗酒博西凉。",
            "自憐里巷棲遲久，倍覺樽罍氣味長。",
            "玉斚交飛君有約，紅裙共醉我何嘗。",
            "一樽聊慰相如渴，要聽歌聲過女牆。"
        ],
        "title": "次韻劉伯瑞覓酒",
        "id": "462ba66c-1783-4e81-9399-05d4c3766b6f"
    },
    {
        "author": "陳棣",
        "paragraphs": [
            "塵土侵陵老瓦盆，胸中磊塊與誰論。",
            "閒披黄卷欲欹枕，忽有白衣來扣門。",
            "和氣醺人紅綠眩，濃香破鼻典刑存。",
            "倒罍徹底清如水，不比春江带雨渾。"
        ],
        "title": "謝汪汝平送酒",
        "id": "95ec3ed2-555c-4ebb-a48c-5c2b9db9ec93"
    },
    {
        "author": "陳棣",
        "paragraphs": [
            "鵝黄快瀉映金盆，白墮湘酃豈並論。",
            "酩酊不妨尋醉侶，鞠躬底事入公門。",
            "盃觴往往陪嘲謔，筆札時時荷記存。",
            "指日看君乘障去，好將韜畧靖羌渾。"
        ],
        "title": "汝平諸公見和復用韻二首  其一",
        "id": "02830c50-5d9a-4560-8ed8-4e36a5eee9c5"
    },
    {
        "author": "陳棣",
        "paragraphs": [
            "新詩敏捷雨翻盆，樽酒何時與細論。",
            "擬把鉛刀侔巨闕，却慙布鼓過雷門。",
            "天心月脅形容遍，春蚓秋蛇體勢存。",
            "但得唱酬爲老伴，此生道眼未容渾。"
        ],
        "title": "汝平諸公見和復用韻二首  其二",
        "id": "6f46c53f-ee2b-450e-a8bd-6aac48baf4b6"
    },
    {
        "author": "陳棣",
        "paragraphs": [
            "刺頭底事向膠盆，沉湎應從通率論。",
            "人世百年都是夢，醉鄉四達總無門。",
            "顛狂自索形骸外，酣適寧知禮法存。",
            "日飲亡何真得計，袁絲由此脫全渾。"
        ],
        "title": "再用前韻三首  其一",
        "id": "c46a0fd9-aabf-468b-bf0c-26af2ee951ae"
    },
    {
        "author": "陳棣",
        "paragraphs": [
            "墮地何勞顧甑盆，事同電往不堪論。",
            "歸休我願白駒谷，登用君宜金馬門。",
            "氣習肯隨流俗變，笑談如見古人存。",
            "詞源清徹如甘井，愈汲方知愈不渾。"
        ],
        "title": "再用前韻三首  其二",
        "id": "597e243a-ee96-45dd-b4f2-f50e79175269"
    },
    {
        "author": "陳棣",
        "paragraphs": [
            "陶冶無心甕與盆，等閒妍窳意難論。",
            "年光未易留駒隙，世事唯堪隠鹿門。",
            "久客思家華髮滿，小儒憂國赤心存。",
            "江山還有新亭嘆，痛惜伊川化陸渾。"
        ],
        "title": "再用前韻三首  其三",
        "id": "0685b371-f25a-4213-9ec9-e400ed1666fd"
    },
    {
        "author": "陳棣",
        "paragraphs": [
            "誰爲東君得意忙，尚留紅藥殿羣芳。",
            "臉霞得酒生朝暈，衣翠籠紗弄晚粧。",
            "賸馥倚風來蝶翅，殘膏和露到蜂房。",
            "惜花極力搜佳句，瘦損東陽笑沈郎。"
        ],
        "title": "別墅芍藥盛開沈公闢有詩見嘲次韻代柬  其一",
        "id": "f9bb6b29-20f1-400d-be83-afeda7fcff69"
    },
    {
        "author": "陳棣",
        "paragraphs": [
            "翰林憶昔詠孤芳，自合移根向玉堂。",
            "貴客親陪天女手，侍臣應带御爐香。",
            "花前未許退之醉，江上空嗟子美狂。",
            "一夜殷紅飄落盡，不堪寂寞對霞觴。"
        ],
        "title": "別墅芍藥盛開沈公闢有詩見嘲次韻代柬  其二",
        "id": "df33ba17-2c6b-48e3-8221-ffa9bdcac9f6"
    },
    {
        "author": "陳棣",
        "paragraphs": [
            "蕉心擢秀占文庭，潤沃偏宜雨露聲。",
            "已向杏壇新表瑞，莫嫌花譜舊無名。",
            "决科此日先幽讖，記異他年見史評。",
            "况有能詩賢令尹，直將美事付羣英。"
        ],
        "title": "次韻艾慎機縣庠蕉花",
        "id": "48bd0b8a-6ad3-4ccd-9b6f-d9694ed096c6"
    },
    {
        "author": "陳棣",
        "paragraphs": [
            "載味君詩字字新，方知後實稱先聲。",
            "文章素號五經笥，姓字行添千佛名。",
            "趙璧有瑕虛指示，隨珠無價妄譏評。",
            "官閒聊戯管城穎，小草銀鈎亂伯英。"
        ],
        "title": "艾以諸公雌黄其詩意殊不平戲用前韻",
        "id": "3537a474-eb29-4670-af83-c8604d9965cc"
    },
    {
        "author": "陳棣",
        "paragraphs": [
            "孤根移植自秋山，長養潛私刺史天。",
            "青女染成金色淺，馮夷剖出蚌胎圓。",
            "慙非甘吉曾同傳，恥與楊盧議並肩。",
            "况有詞章傳樂府，佳名從此入新編。"
        ],
        "title": "次韻蘇守金橘",
        "id": "9de00351-9808-4f76-9b93-2fa5a05528c9"
    },
    {
        "author": "陳棣",
        "paragraphs": [
            "千芳百卉正凋零，喜見東籬粲玉英。",
            "粉面真能延月姊，檀心端不羨梅兄。",
            "騷經豈爲黄花作，丹鼎應須素液成。",
            "勿訝開遲後佳節，白衣猶足向淵明。"
        ],
        "title": "白菊",
        "id": "299cf198-6773-4aa1-8b64-bace527fcd35"
    },
    {
        "author": "陳棣",
        "paragraphs": [
            "得得尋梅已覺遲，憑欄空賦惜花詩。",
            "流傳遠信人千里，漏洩春工雪一枝。",
            "照水丰容妃子浴，傍山瘦影伯夷饑。",
            "最憐清絕牽情處，月落參橫畫角悲。"
        ],
        "title": "次韻梅花四首  其一",
        "id": "27ec366e-74ca-4706-b97a-ce0b1b2d54be"
    },
    {
        "author": "陳棣",
        "paragraphs": [
            "凍合千林暖未回，一枝先見臘前梅。",
            "寒溪淡月憑誰賞，冷蘂踈香不自媒。",
            "頼有此君爲伴侶，畧無凡卉作輿臺。",
            "欹危百折江頭路，應爲多情得得來。"
        ],
        "title": "次韻梅花四首  其二",
        "id": "9e2c0e6f-e03c-4fd3-be04-a8210de5523c"
    },
    {
        "author": "陳棣",
        "paragraphs": [
            "鏤玉凝酥若未勻，南枝髣髴露天真。",
            "橫陳月下無雙影，占斷人間第一春。",
            "屈子浪吟蘭畹佩，韓公羞卜杏花隣。",
            "廣平見謂心如鐵，翻學高唐草賦人。"
        ],
        "title": "次韻梅花四首  其三",
        "id": "78cf1ded-ca79-40f4-9d97-a9bf7f047213"
    },
    {
        "author": "陳棣",
        "paragraphs": [
            "愛花長苦惱天君，政恐因花賦洛神。",
            "江上風霜方破臘，嶺頭氷雪已回春。",
            "故人遠信來千里，浪蘂凡香隔一塵。",
            "天與孤高超世俗，肯將賸馥乞蜂臣。"
        ],
        "title": "次韻梅花四首  其四",
        "id": "6f2025d6-51b0-43cc-bd01-25c387133939"
    },
    {
        "author": "陳棣",
        "paragraphs": [
            "倦飛聊復下江湖，此去衡陽萬里餘。",
            "陣合魚麗司馬法，字排草聖右軍書。",
            "隨陽度塞身良苦，避繳啣蘆計已踈。",
            "一抹參差無亂序，似聞衙鼓列羣胥。"
        ],
        "title": "次韻劉敷言新雁",
        "id": "d06b75e0-3844-455e-bc80-28339d2f929f"
    },
    {
        "author": "陳棣",
        "paragraphs": [
            "君詩字字敵雙南，直把驪珠取次探。",
            "李杜盟寒誰共主，曹劉機淺不須參。",
            "囊中句好緣多愛，天外心歸計飽諳。",
            "讀罷長編知雋永，自然齒頰带餘甘。"
        ],
        "title": "觀曹壽卿上舍詩軸題其後  其一",
        "id": "6eb0a3cc-b0de-43d4-8bb3-8044f44cb33e"
    },
    {
        "author": "陳棣",
        "paragraphs": [
            "欲觀騷雅繼周南，虎子應須虎穴探。",
            "策蹇衝寒將類賈，避堂舍蓋願同參。",
            "書能泣鬼世誰信，詩解窮人我自諳。",
            "但得低頭拜東野，此心依約已先甘。"
        ],
        "title": "觀曹壽卿上舍詩軸題其後  其二",
        "id": "66422459-ed13-498b-97e6-c267a04815aa"
    },
    {
        "author": "陳棣",
        "paragraphs": [
            "擿埴憑誰爲指南，囊空羞澁不容探。",
            "年光有限堂堂去，世事無心細細參。",
            "故舊白頭驚未識，比隣青眼喜相諳。",
            "此生自斷何須問，荼苦從今等薺甘。"
        ],
        "title": "旅中有感復用前韻",
        "id": "46204dfe-c978-4f2e-a880-2082462ad0e7"
    },
    {
        "author": "陳棣",
        "paragraphs": [
            "小檻新篁脫籜初，依然數軸壁間書。",
            "已無塵落清聲外，空有香分素手餘。",
            "古獄寃銷神劍去，高堂夢破曉雲踈。",
            "圜扉只掩青青草，門外應無長者車。"
        ],
        "title": "戲德秀幾道",
        "id": "c7e077ea-95be-48c0-bec1-4bfc500f57af"
    },
    {
        "author": "陳棣",
        "paragraphs": [
            "朝來食指非常動，果報兵厨已割烹。",
            "醇德且多從事酒，珍庖特異小人羹。",
            "虎頭食肉方灰念，羊脚蹴蔬應震驚。",
            "歸遺細君真得計，隨緣燈火任卿卿。"
        ],
        "title": "使君饋食戲少蒙教授",
        "id": "b19e1f6c-c6e1-4196-a856-e3f45f7e9170"
    },
    {
        "author": "陳棣",
        "paragraphs": [
            "胸中渾渾乏新奇，虛辱熊羆百萬師。",
            "較藝昔嘗窮五技，還書今復墮三癡。",
            "退飛頗愧一爲甚，盡銳那知再愈衰。",
            "自計拋書無復用，緘題重寄仲舒幃。"
        ],
        "title": "還余朝綱雜編",
        "id": "b44c50a2-0921-4aad-89db-989d6d89427b"
    },
    {
        "author": "陳棣",
        "paragraphs": [
            "詩魔大抵解窮人，到得人窮句益新。",
            "筆下自慚無好語，眼前底事最清貧。",
            "草玄天祿書窗冷，滌器臨邛酒市春。",
            "自古才高多命薄，區區何必論錢神。"
        ],
        "title": "偶書",
        "id": "f91ac81c-e116-43d5-a05e-434d00dd98d3"
    },
    {
        "author": "陳棣",
        "paragraphs": [
            "泝流遲澁須流輕，石岸崎嶇沙岸平。",
            "高樹影藏低樹影，前灘聲掩後灘聲。",
            "飛禽飛去語禽語，歸客歸休行客行。",
            "望斷誰憐魂欲斷，詩成轉覺夢難成。"
        ],
        "title": "戲效連珠疊韻體",
        "id": "7323b2e4-fbce-4ded-8c00-a240613566ff"
    },
    {
        "author": "陳棣",
        "paragraphs": [
            "一氣無私萬物春，小兒造化果能神。",
            "鳥啼花發遽如許，酒病詩狂那厭頻。",
            "倒著敢期山簡醉，典衣誰計少陵貧。",
            "上林五祚他年賦，姑作臨邛滌器人。"
        ],
        "title": "戲題酒肆",
        "id": "63597317-a283-4681-b697-ab35b588111c"
    },
    {
        "author": "陳棣",
        "paragraphs": [
            "書帷夜雪耿無眠，晨起猶禁曉日寒。",
            "旋見軟紅生野水，似看寸碧出遥山。",
            "詩成已覺風生座，飲散俄驚月滿鞍。",
            "夢破小窗依約態，渾疑暮雨楚臺還。"
        ],
        "title": "夜雪",
        "id": "35cd74cd-f758-4f47-bdcf-4966770f589c"
    },
    {
        "author": "陳棣",
        "paragraphs": [
            "姓氏詳聞月旦推，典刑尚可一斑窺。",
            "義高諾重人皆仰，券失金存自不欺。",
            "富貴浮雲曾唾去，死生幻泡獨先知。",
            "一經教子陰功遠，印綬纍纍看異時。"
        ],
        "title": "挽處士喬公",
        "id": "26ff9d68-ab35-4e0b-b260-b4cd349f4922"
    },
    {
        "author": "陳棣",
        "paragraphs": [
            "識君童稚過成人，旋見從師學日新。",
            "一舉文場收雋譽，十年仕路固清貧。",
            "豪添徐邈中賢興，瘦減相如病渴身。",
            "好善如顔還短折，傷哉命也重悲辛。"
        ],
        "title": "挽提幹趙君",
        "id": "53993b96-78f7-400f-8df8-43b204bd785c"
    },
    {
        "author": "陳棣",
        "paragraphs": [
            "異鄉萍梗寄生涯，朝露俄驚嘆落花。",
            "蒿里歌傳風正慘，萱堂香冷月空斜。",
            "魂歸故國三千里，地卜高原一萬家。",
            "明日送車應擊轂，不堪閣泪聽邊笳。"
        ],
        "title": "挽張世英母夫人",
        "id": "44164d14-7181-472c-a22d-a847289b4b48"
    },
    {
        "author": "陳棣",
        "paragraphs": [
            "天香薰透辟寒金，拂拂鵝黄漢額深。",
            "多謝西風喚幽夢，徑隨秋蝶到踈林。"
        ],
        "title": "巖桂餉鄭舜舉戲筆代柬  其一",
        "id": "b91c00de-0dc3-4803-8633-95cf85aeb54b"
    },
    {
        "author": "陳棣",
        "paragraphs": [
            "折得天葩滿袖香，小窗寂寂伴凄凉。",
            "何如乞與文園客，瑶髻斜簪試晚粧。"
        ],
        "title": "巖桂餉鄭舜舉戲筆代柬  其二",
        "id": "995d9829-0b38-4a2e-899c-a4a652ddfff0"
    },
    {
        "author": "陳棣",
        "paragraphs": [
            "翠葆低籠衣縷金，惱人風味在秋深。",
            "不緣月窟移仙種，安得塵寰有桂林。"
        ],
        "title": "再次韻  其一",
        "id": "719163ae-32e4-4dbf-8e6b-6b63440a2465"
    },
    {
        "author": "陳棣",
        "paragraphs": [
            "天恐花神漏洩香，故教醖釀待新凉。",
            "丹鉛不御丰容淺，一洗塵凡時世粧。"
        ],
        "title": "再次韻  其二",
        "id": "e03755ac-8427-4395-a26b-910aa766ec57"
    },
    {
        "author": "陳棣",
        "paragraphs": [
            "溪風嫋嫋素濤翻，兀坐書帷怯悄寒。",
            "老去見春如夢寐，此心底用倩人安。"
        ],
        "title": "次韻徐庭珍春日雜言十首  其一",
        "id": "43ed744c-fdec-479b-b893-53ac1439faf4"
    },
    {
        "author": "陳棣",
        "paragraphs": [
            "身如不繫一虛舟，入眼江山總舊遊。",
            "視昔視今俱勿論，且憑從事到青州。"
        ],
        "title": "次韻徐庭珍春日雜言十首  其二",
        "id": "ae9ae576-2003-4e1f-afd5-a0bb8f3e7fd3"
    },
    {
        "author": "陳棣",
        "paragraphs": [
            "燕雀經營競短簷，未容蝶夢到花前。",
            "吾生幾閲春榮謝，自嘆如蠶已再眠。"
        ],
        "title": "次韻徐庭珍春日雜言十首  其三",
        "id": "f8e8c66a-bd2d-424b-b46f-77829813ea81"
    },
    {
        "author": "陳棣",
        "paragraphs": [
            "擾擾膠膠且罷休，會栽奴橘滿汀洲。",
            "但教方寸無餘事，不必林泉學枕流。"
        ],
        "title": "次韻徐庭珍春日雜言十首  其四",
        "id": "a8dd46fb-4beb-4170-a37c-9283cb43a23b"
    },
    {
        "author": "陳棣",
        "paragraphs": [
            "輕陰醖釀勒花天，節物撩人接禁烟。",
            "沂上未成曾點服，杖頭聊掛阮生錢。"
        ],
        "title": "次韻徐庭珍春日雜言十首  其五",
        "id": "dae3ad80-2167-452b-b883-efcc9bfc7cdc"
    },
    {
        "author": "陳棣",
        "paragraphs": [
            "沉酣蠹簡不知春，庭設雀羅誰扣門。",
            "拄頰看山無限意，陰晴變態異朝昏。"
        ],
        "title": "次韻徐庭珍春日雜言十首  其六",
        "id": "d76cad6d-eca0-4565-b4cf-520288cc2785"
    },
    {
        "author": "陳棣",
        "paragraphs": [
            "卉木爭供衆妙薰，春工試手爲裁成。",
            "紛紛落蘂鶑邊雨，寂寂遊絲燕外晴。"
        ],
        "title": "次韻徐庭珍春日雜言十首  其七",
        "id": "694c91ea-7e51-4042-9767-cd0ff34fb2c2"
    },
    {
        "author": "陳棣",
        "paragraphs": [
            "幽花野蔓竟誰栽，傍水盈盈一笑開。",
            "幾許遠携吟筆去，未應空掉酒船回。"
        ],
        "title": "次韻徐庭珍春日雜言十首  其八",
        "id": "96f4a4cc-43b1-4e32-8362-f5b1b65bc8b7"
    },
    {
        "author": "陳棣",
        "paragraphs": [
            "冶葉倡條過女牆，依然還作故園香。",
            "雄蜂雌蝶無聊頼，盡日顛狂有底忙。"
        ],
        "title": "次韻徐庭珍春日雜言十首  其九",
        "id": "6c39047c-3adb-4b37-b85d-018cb4f63b83"
    },
    {
        "author": "陳棣",
        "paragraphs": [
            "小兒造化本無心，孰爲芳時作主人。",
            "唯有丹青留得住，好令昌輩寫花真。"
        ],
        "title": "次韻徐庭珍春日雜言十首  其一○",
        "id": "f5696919-e372-48fb-825d-463cd4820577"
    },
    {
        "author": "陳棣",
        "paragraphs": [
            "山城燈火欲黄昏，濕雨踈梅暗小園。",
            "回首武林行樂地，太平風物似開元。"
        ],
        "title": "次韻陳季陵元夕  其一",
        "id": "a19af652-fb8b-46e9-8b6d-bd144fe58201"
    },
    {
        "author": "陳棣",
        "paragraphs": [
            "歸休無頼曲眠肱，掃盡繁華只一燈。",
            "冷淡生涯吾舊物，前身疑是小乘僧。"
        ],
        "title": "次韻陳季陵元夕  其二",
        "id": "215a755a-486e-427b-8eb3-6855228a1f33"
    },
    {
        "author": "陳棣",
        "paragraphs": [
            "顧我每爲驚座客，如君真是謫仙人。",
            "相逢不作尋常語，一笑同酬慘澹春。"
        ],
        "title": "次韻陳季陵元夕  其三",
        "id": "4ece2842-5c51-496d-8868-98a095b79224"
    },
    {
        "author": "陳棣",
        "paragraphs": [
            "伯陽飛御上層天，繼世雲礽盡謫仙。",
            "炯炯方瞳真壽相，不勞頌祝自長年。"
        ],
        "title": "李倅生辰三首  其一",
        "id": "c6688451-2ff5-4d6c-91f5-d62830efe380"
    },
    {
        "author": "陳棣",
        "paragraphs": [
            "心覽沖虛厭物波，樽前肯聽雪兒歌。",
            "能捐伐性嬋娟斧，不必樛枝號養和。"
        ],
        "title": "李倅生辰三首  其二",
        "id": "61379c4b-0aa6-43fa-a42e-2fb1b5325683"
    },
    {
        "author": "陳棣",
        "paragraphs": [
            "文章浩浩若江河，錦橐嘲吟得句多。",
            "政恐絲綸須大手，竚看三俊在鑾坡。"
        ],
        "title": "李倅生辰三首  其三",
        "id": "6c4f68ff-465b-46e5-bdc1-f6abc65ed964"
    },
    {
        "author": "陳棣",
        "paragraphs": [
            "英譽當年藹上庠，談經肯羨解頤匡。",
            "才高不第空嗟惜，一命聊爲末路光。"
        ],
        "title": "挽奉議劉公度四首  其一",
        "id": "cb28c8a4-b306-461e-85e2-64f6ccb6f9f2"
    },
    {
        "author": "陳棣",
        "paragraphs": [
            "平生學術在斯民，藴積淵源百未伸。",
            "邊障掾曹聊小試，一城惠愛已如春。"
        ],
        "title": "挽奉議劉公度四首  其二",
        "id": "2c2ba72f-8d83-4cac-847b-7ac92e01a99c"
    },
    {
        "author": "陳棣",
        "paragraphs": [
            "風鑒高明世少雙，衮榮撻辱擅雌黄。",
            "須知柱下書言手，元是東床坦腹郎。"
        ],
        "title": "挽奉議劉公度四首  其三",
        "id": "4d152d4e-4b4a-46b6-a9c9-f8d41e4fb194"
    },
    {
        "author": "陳棣",
        "paragraphs": [
            "掛冠神武賦歸歟，旋捧恩綸賜佩魚。",
            "誰謂桑榆將暮景，駢來慶事萃門閭。"
        ],
        "title": "挽奉議劉公度四首  其四",
        "id": "22730134-d03c-406f-a951-abf0e9438c75"
    },
    {
        "author": "陳棣",
        "paragraphs": [
            "整促籃輿破曉晴，嵐光滴翠夾衣輕。",
            "日窺青嶂坳中出，身在白雲深處行。"
        ],
        "title": "過馮公嶺",
        "id": "eea2fe9e-06a7-4657-b1ba-4da2ed826001"
    },
    {
        "author": "陳棣",
        "paragraphs": [
            "玉版禪師來應供，錦綳稚子敢分珍。",
            "并包更藉桄榔屑，風味懸知定可人。"
        ],
        "title": "陳公藻覓筍仍許作包子",
        "id": "151e1fb1-f283-48b1-9e6e-b83e91a89d66"
    },
    {
        "author": "陳棣",
        "paragraphs": [
            "簿書叢裏掣歸身，萬樹毶毶淺綠勻。",
            "試向小園尋落蘂，慇懃拂拭覓餘春。"
        ],
        "title": "晚春道中四首  其一",
        "id": "6e096297-7499-4f79-9e89-39fd5935c864"
    },
    {
        "author": "陳棣",
        "paragraphs": [
            "歸塗檢點物華非，黛色隨風上柳枝。",
            "撲撲晴香戀芳草，却疑春去未多時。"
        ],
        "title": "晚春道中四首  其二",
        "id": "670c2374-a9da-4939-a3da-fbd7f9c832a5"
    },
    {
        "author": "陳棣",
        "paragraphs": [
            "纖穠掃盡換清陰，便有南風欲薦琴。",
            "漫道仙葩歸閬苑，小兒造化本無心。"
        ],
        "title": "晚春道中四首  其三",
        "id": "a0d2412c-4a65-4cb7-b218-cf05dafdf636"
    },
    {
        "author": "陳棣",
        "paragraphs": [
            "芍藥無香燕有雛，綿蠻猶苦勸提壺。",
            "直須强作留春計，爛醉黄公舊酒罏。"
        ],
        "title": "晚春道中四首  其四",
        "id": "e3b5ecb9-e5a9-4f82-b8f4-67100b51dfb9"
    },
    {
        "author": "陳棣",
        "paragraphs": [
            "春晚落花飛藉草，月明驚鵲墮棲枝。",
            "人歸望濶江天暮，夢斷愁深夜漏遲。"
        ],
        "title": "回文二絕  其一",
        "id": "70f07e68-0379-4e88-9394-4049f93b4b24"
    },
    {
        "author": "陳棣",
        "paragraphs": [
            "衣沾暗淚香凝怨，錦織新詩遠寄愁。",
            "圍減带銷紅玉瘦，粉慵粧淺翠蛾羞。"
        ],
        "title": "回文二絕  其二",
        "id": "9e6dd7f4-5ae4-440a-9be7-9ebe31c07b65"
    },
    {
        "author": "陳棣",
        "paragraphs": [
            "建安七子文，騷雅生贅疣。",
            "除苛起膏肓，公爲第一流。",
            "滿朝競飛翔，惟公獨淹留。",
            "平生一嚴武，幾成鞭虎頭。",
            "定知詩窮人，到骨未肯休。",
            "執友自青雲，蹭跳老滄洲。",
            "破除世萬事，麯生聊可謀。",
            "危言竟何補，軟語祇自羞。",
            "成此一段奇，政坐多牢愁。",
            "收拾萬丈光，千古射斗牛。",
            "開卷想清標，凜如對霜秋。",
            "閉戶味膏馥，妄言希驊騮。"
        ],
        "title": "讀少陵詩",
        "id": "a5583ab7-6621-48f5-9c0e-1644d6d52821"
    },
    {
        "author": "陳棣",
        "paragraphs": [
            "直面溪山照眼明，息肩簿領暫身輕。",
            "蝸巢得失真餘事，燕羽差池已半生。",
            "老境到門顔有甲，愁城堅壁酒無兵。",
            "何時蛻迹囂塵外，莫問人間無用名。"
        ],
        "title": "偶成",
        "id": "61f92f27-634a-434a-9096-02463fbab25c"
    },
    {
        "author": "陳棣",
        "paragraphs": [
            "斥鷃蒿蓬足，鯤鵬謾北溟。",
            "餘生薰白業，內景練黄庭。",
            "大白蟻浮綠，短檠燈閃青。",
            "欲知陶令趣，應向醉中醒。"
        ],
        "title": "無題",
        "id": "59050cd9-f42e-45c7-a748-047480933650"
    },
    {
        "author": "陳棣",
        "paragraphs": [
            "舟車出闤闠，蹔覺脫樊籠。",
            "松蔭凄迷日，荷香澹沱風。",
            "凌晨爭迅急，向晚却和融。",
            "貌取君詩句，方知物象同。"
        ],
        "title": "上湖",
        "id": "1f3f6e84-5f7f-467d-88a8-b29fde4218c2"
    },
    {
        "author": "陳棣",
        "paragraphs": [
            "蜂採羣芳釀蜜房，釀成猶作百花香。",
            "化工却取蜂房蠟，剪出寒梢色正黄。"
        ],
        "title": "蠟梅三絕  其一",
        "id": "c4a5c10d-6d94-457b-80b0-8b70b7fc0c2b"
    },
    {
        "author": "陳棣",
        "paragraphs": [
            "林下雖無傾國艷，枝頭疑有返魂香。",
            "新粧未肯隨時改，猶是當年漢額黄。"
        ],
        "title": "蠟梅三絕  其二",
        "id": "e3997a1b-d6b1-4bb3-b588-54b46d3e7a57"
    },
    {
        "author": "陳棣",
        "paragraphs": [
            "寒菊已枯分正色，春蘭未秀借幽香。",
            "憑君折取簪霜鬢，解與眉間一樣黄。"
        ],
        "title": "蠟梅三絕  其三",
        "id": "fe5fbf23-b3da-4e40-a55d-e7b4675cfa78"
    },
    {
        "author": "陳棣",
        "paragraphs": [
            "大隠何曾去市廛，人間真有遁神仙。",
            "身閒已覺塵難染，心遠由來地自偏。",
            "何事遊方期汗漫，不妨酌月問嬋娟。",
            "胸中丘壑可窺處，墨戲縱橫出渭川。"
        ],
        "title": "廛隠堂爲楊元會賦",
        "id": "3a890c58-219a-4ee9-96a2-c2e91871ba87"
    },
    {
        "author": "陳棣",
        "paragraphs": [
            "我髮日已疏，尚喜鬢未斑。",
            "晴朝試一沐，但覺盤水寬。",
            "千梳發清快，凜凜肌骨寒。",
            "脫落等秋籜，光潤如春巒。",
            "譬彼雨露滋，下澤枯蓬根。",
            "烏雲猶半濕，霜葉不加繁。",
            "我生嗜疏懶，肯事形骸間。",
            "一月半不理，垢膩何由刪。",
            "今辰新沐罷，快若沃狂瀾。",
            "呼兒奉禨飲，爲作椎結團。",
            "歲月寖相逼，歡娛心已闌。",
            "看鏡想勳業，森然欲衝冠。"
        ],
        "title": "新沐有感",
        "id": "f7555f62-3aa8-4901-a741-75b65510c220"
    },
    {
        "author": "陳棣",
        "paragraphs": [
            "思窮煙浪闊，目斷暮雲層。",
            "舊賞去何有，新詩得未曾。",
            "披章如對景，搜句懶挑燈。",
            "酬唱慚非敵，君千我百能。"
        ],
        "title": "縱目",
        "id": "b7ff2310-04cf-4424-9f41-526062baa3dd"
    },
    {
        "author": "陳棣",
        "paragraphs": [
            "元祐昇平超治古，誕布人文化寰宇。",
            "道山翰苑郡仙處，一代文章繼周魯。",
            "斯道盟寒誰是主，眉山二老文章虎。",
            "眉山鑒裁高難與，網羅九萬摶風羽。",
            "晁張超然鴻鵠舉，秦郎繼作翹翹楚。",
            "餘子紛紛謾旁午，韓門籍湜何須數。",
            "豫章詩律加嚴苦，洗空萬古塵凡語。",
            "後來鮮儷前無伍，真是江西第一祖。",
            "錦繡陸離纏肺腑，寶唾珠璣終日吐。",
            "兔穎煙煤驟如雨，混然天成絕斤斧。",
            "騷經抑怨知何補，白雪陽春空媚嫵。",
            "囊括鮑謝包徐庾，下視謫仙平揖甫。",
            "近時作者宗燕許，入社投名仰成矩。",
            "殘膏賸馥爭探取，派別枝分已難禦。",
            "專黨同門伐異戶，陳言糟粕棄如土。",
            "宗門不絕僅如縷，究竟疇能踵前武。",
            "遺編璀璨瓊瑶譜，八珍間列羅樽俎。",
            "誦之琅琅中宮呂，心清何止頭風愈。",
            "古人純全嗟莫覩，徒味篇章想簪組。",
            "鋪張盛美誇才諝，自笑雷門持布鼓。"
        ],
        "title": "讀豫章集成柏梁體",
        "id": "dc0ca616-5e8a-4f06-9cb0-7cc2919cc501"
    },
    {
        "author": "鄭弼",
        "paragraphs": [
            "石聳靈巖接太虛，百千年稱定光居。",
            "未知天上何方有，應是人間別地無。"
        ],
        "title": "定光南安巗  其一",
        "id": "2156c6ac-03f1-404f-900e-ed53b3961033"
    },
    {
        "author": "鄭弼",
        "paragraphs": [
            "香風影裏迎新魄，梵唄聲中見落暉。",
            "自恨勞生名利役，不能來此共忘機。"
        ],
        "title": "定光南安巗  其二",
        "id": "2254d996-46a8-4073-9e79-cbd002b0f14b"
    },
    {
        "author": "鄭弼",
        "paragraphs": [
            "路入雲山幾萬層，豁然巖宇勢崢嶸。",
            "地從物外囂塵斷，天到壺中日月明。"
        ],
        "title": "定光南安巗  其三",
        "id": "f2104216-411c-44e6-94bc-939eb4aba86e"
    },
    {
        "author": "李宏",
        "paragraphs": [
            "三江會合水交流，擁抱嵐光送客舟。",
            "只與寄詩身不到，老人可是負江樓。"
        ],
        "title": "登江樓",
        "id": "4cb916f1-2b60-427e-a242-0b62fe7812e3"
    },
    {
        "author": "鄭名卿",
        "paragraphs": [
            "問路先從通濟橋，沿溪長岸去迢迢。",
            "人間別有神仙境，雲裏深藏古洞霄。",
            "石穴幽陰然火照，琳宮清曠隔塵囂。",
            "山蟠九鎖人希到，得侶同遊俗慮消。"
        ],
        "title": "大滌洞天留題",
        "id": "8b067013-e3ef-4535-94bb-f20c5c83b079"
    },
    {
        "author": "王述",
        "paragraphs": [
            "尋勝招提去，追隨李郭舟。",
            "水雲迷遠日，烟景變新秋。",
            "大愜幽人賞，應忘倦客愁。",
            "歸來須及晚，初月在山頭。"
        ],
        "title": "游虎邱",
        "id": "c6f930e5-203a-49aa-b41e-28290fe83cb2"
    },
    {
        "author": "王遵",
        "paragraphs": [
            "帝子當年恨幾多，楚山千疊鬰嵯峨。",
            "淚痕點滴留斑竹，寶瑟悲凉隔素波。",
            "媯汭舊存虞史載，蒼梧誰證汲書訛。",
            "凄凉弔古堪傷處，那更瀟湘接汨羅。"
        ],
        "title": "題黄陵二妃祠",
        "id": "1986de4f-9d92-4b13-b624-120704d21082"
    },
    {
        "author": "戴顗",
        "paragraphs": [
            "畫梲文垂藻，蠲災意已傳。",
            "哲人思厭勝，東井刻荷蓮。"
        ],
        "title": "井蓮坊",
        "id": "3e54a405-f1b0-44bc-bd68-8314bca8effb"
    },
    {
        "author": "釋雲",
        "paragraphs": [
            "丹霞燒木佛，院主眉鬚落。",
            "官裏有明條，許人私結約。",
            "傝䢆杜禪和，識情爭卜度。",
            "休卜度，萬里遼天飛一鶚。"
        ],
        "title": "偈頌二十九首  其一",
        "id": "f6e075d5-7ca7-48ad-ac04-7abd2a98e80a"
    },
    {
        "author": "釋雲",
        "paragraphs": [
            "教你不肯你，爲君通一線。",
            "若是明眼人，覓甚臘月扇。"
        ],
        "title": "偈頌二十九首  其二",
        "id": "45500efc-44ad-4b74-93b0-847ae8c35231"
    },
    {
        "author": "釋雲",
        "paragraphs": [
            "支提山裏作上元，若校諸方真箇異。",
            "大蟲舌上打鞦韆，蟭螟眼裏放夜市。",
            "燈籠倒退舞三臺，露柱趨前弄鱉鼻。"
        ],
        "title": "偈頌二十九首  其三",
        "id": "f30b5078-1b04-46f5-9850-0f0b241e0a53"
    },
    {
        "author": "釋雲",
        "paragraphs": [
            "崑崙奴，著鐵袴。",
            "打一棒，行一步。",
            "遱邏真箇遱邏，峭措非常峭措。",
            "不惟佛法會盡，且是文章滿肚。",
            "見渠嘗試篇詩，便有驚人底句。",
            "如今對大衆前，不免一時剖露。"
        ],
        "title": "偈頌二十九首  其四",
        "id": "c220b208-219d-47ca-90c0-80bda776dc1c"
    },
    {
        "author": "釋雲",
        "paragraphs": [
            "佛說一乘法，無二亦無三。",
            "山花開似錦，澗水湛如藍。",
            "支提遮裏，無法可說，贏得口似匾擔。"
        ],
        "title": "偈頌二十九首  其五",
        "id": "567add2b-86c4-45de-8d72-a26970651694"
    },
    {
        "author": "釋雲",
        "paragraphs": [
            "春無三日晴，夏無十日雨。",
            "蛇咬蝦蟆聲，更有衆生苦。"
        ],
        "title": "偈頌二十九首  其六",
        "id": "8d7fe898-e695-49f8-928d-bae2e92ed935"
    },
    {
        "author": "釋雲",
        "paragraphs": [
            "支提不敢向人說，達磨西來有妙訣。",
            "若將妄語誑衆生，自招拔舌塵沙劫。"
        ],
        "title": "偈頌二十九首  其七",
        "id": "7add26c7-e06f-4c62-887e-abf2538b924f"
    },
    {
        "author": "釋雲",
        "paragraphs": [
            "支提元不會禪，只是依時及節。",
            "孟春即曰猶寒，孟夏即曰漸熱。",
            "雖無格外高談，不向眼中添屑。",
            "汝等莫錯商量，打你頭破額裂。"
        ],
        "title": "偈頌二十九首  其八",
        "id": "6624c74c-78c5-4d8e-8d67-4b6403225289"
    },
    {
        "author": "釋雲",
        "paragraphs": [
            "今朝五月五，擊動禾山鼓。",
            "鬰壘與神荼，歡呼齊起舞。"
        ],
        "title": "偈頌二十九首  其九",
        "id": "b6a6d02e-0377-42f3-80b5-d3cc27ccc9c8"
    },
    {
        "author": "釋雲",
        "paragraphs": [
            "蝦蟆翻出闊，曲鱔草之長。",
            "門前飛八百，屋後走千張。"
        ],
        "title": "偈頌二十九首  其一○",
        "id": "34ebe391-9a21-4770-a484-3b1948aab150"
    },
    {
        "author": "釋雲",
        "paragraphs": [
            "參禪人，多逐妄，不用起模仍畫樣。",
            "春風吹綻桃李花，淡煙疎雨籠青嶂。"
        ],
        "title": "偈頌二十九首  其一一",
        "id": "629b9a81-f1e8-4cb9-8202-7dd709e58569"
    },
    {
        "author": "釋雲",
        "paragraphs": [
            "叮嚀損君德，無言真有功。",
            "任從滄海變，終不爲君通。"
        ],
        "title": "偈頌二十九首  其一二",
        "id": "c9c73a4b-d3c6-46d2-b259-bd0c1647d988"
    },
    {
        "author": "釋雲",
        "paragraphs": [
            "支提佛法無多子，何必胡僧勸舉揚。",
            "好對春風二三月，鷓鴣啼處百花香。"
        ],
        "title": "偈頌二十九首  其一三",
        "id": "638aa0d7-9bf0-435f-b83e-92b726ac4d43"
    },
    {
        "author": "釋雲",
        "paragraphs": [
            "五月方改旦，今朝又初十。",
            "日月去如飛，快鷂趁不及。",
            "禪須放下參，但莫固拘執。",
            "是處解脫門，汝自不肯入。",
            "何必問支提，丁字著脚立。"
        ],
        "title": "偈頌二十九首  其一四",
        "id": "1f03858a-c28d-42cd-9d33-44504165c888"
    },
    {
        "author": "釋雲",
        "paragraphs": [
            "如來禪，祖師意。",
            "絕承當，只這是。",
            "破草鞋，汗臭氣。",
            "熱碗鳴，馿豚沸。",
            "也大奇，不思議。",
            "分明在目前，今古應無墜。",
            "佛滅二千年，比丘少慚愧。"
        ],
        "title": "偈頌二十九首  其一五",
        "id": "379aef15-ce41-48fd-8bdc-49e8d22a221e"
    },
    {
        "author": "釋雲",
        "paragraphs": [
            "嗟見世間人，永劫墮迷津。",
            "不省這箇意，修行徒苦辛。"
        ],
        "title": "偈頌二十九首  其一六",
        "id": "d2f4aa11-e3f7-4574-9b1c-66e26035b296"
    },
    {
        "author": "釋雲",
        "paragraphs": [
            "雲門普，風穴瞎。",
            "三門外金剛，冷地裏笑殺。"
        ],
        "title": "偈頌二十九首  其一七",
        "id": "b0f88079-c64d-4cc6-b280-a8e470b3247f"
    },
    {
        "author": "釋雲",
        "paragraphs": [
            "參禪人，莫造作。",
            "擬心即差，動念即錯。",
            "大乘小乘，錢貫井索。",
            "前三後三，佛手馿脚。",
            "開眼也著，合眼也著。",
            "擬向這裏承當，鼻孔依前失却。"
        ],
        "title": "偈頌二十九首  其一八",
        "id": "788f0b59-88bd-4a63-8ec5-cac741a23829"
    },
    {
        "author": "釋雲",
        "paragraphs": [
            "支提門下，五日一參。",
            "我纔合掌，汝便和南。",
            "龍象蹴蹋，非馿所堪。"
        ],
        "title": "偈頌二十九首  其一九",
        "id": "75580dc7-8a9d-4eb4-8021-fa71d45710b5"
    },
    {
        "author": "釋雲",
        "paragraphs": [
            "乍離千聖林間寺，來汲城頭石罅泉。",
            "相見杯茶雖淡薄，往來無惜爲君煎。"
        ],
        "title": "偈頌二十九首  其二○",
        "id": "8eeacab7-616a-414b-9409-629d08e3a50a"
    },
    {
        "author": "釋雲",
        "paragraphs": [
            "佛是塵，法是塵，區區馳覓謾勞神。",
            "向道莫行山下路，果然猿叫斷腸聲。"
        ],
        "title": "偈頌二十九首  其二一",
        "id": "0db078b6-aa1b-4219-adae-c5fe64a77b34"
    },
    {
        "author": "釋雲",
        "paragraphs": [
            "風高八九月，自合知時節。",
            "何必待山僧，陞堂特地說。",
            "天際鴈南飛，接翅作行列。",
            "悉念佛法僧，軋軋聲不絕。",
            "影落寒山水，已是重漏泄。",
            "普請好生觀，西來無妙訣。"
        ],
        "title": "偈頌二十九首  其二二",
        "id": "df75e40e-cb0f-463a-8ed6-a8f3c2c3595d"
    },
    {
        "author": "釋雲",
        "paragraphs": [
            "前三後三，日面月面。",
            "七凸八凹，千化萬變。",
            "捏聚放開，胡來漢現。",
            "不離當處常湛然，覓即如君不可見。"
        ],
        "title": "偈頌二十九首  其二三",
        "id": "11b9c7f8-61ce-4a4e-b155-e037b5fe778c"
    },
    {
        "author": "釋雲",
        "paragraphs": [
            "了了了時無可了，玄玄玄處亦須呵。",
            "貪生逐日區區去，喚不回頭爭奈何。"
        ],
        "title": "偈頌二十九首  其二四",
        "id": "4ea17cab-eb9b-427c-ac1f-7b6cac01ddfd"
    },
    {
        "author": "釋雲",
        "paragraphs": [
            "大盡三十日，小盡二十九。",
            "昨夜送窮年，今朝賀歲首。",
            "時節有變更，佛法無新舊。",
            "既是箇中人，不惜娘生口。",
            "坐對春風唱鷓鴣，嘉聲不落威音後。"
        ],
        "title": "偈頌二十九首  其二五",
        "id": "b0443f7a-0f99-414d-abb5-d50020e732b2"
    },
    {
        "author": "釋雲",
        "paragraphs": [
            "春色融和，羣芳競拆。",
            "水綠山青，桃紅李白。",
            "不是時節因緣，亦非向上奇特。",
            "恁麽也不得，不恁麽也不得。",
            "此時若不究根源，直待當來問彌勒。"
        ],
        "title": "偈頌二十九首  其二六",
        "id": "71925985-9cf0-4929-aca5-1be249135d45"
    },
    {
        "author": "釋雲",
        "paragraphs": [
            "是非只爲多開口，煩惱皆因强出頭。",
            "致使韶陽要打殺，思量著甚底來由。"
        ],
        "title": "偈頌二十九首  其二七",
        "id": "fb9c529f-46a6-426a-a26d-603d95892c57"
    },
    {
        "author": "釋雲",
        "paragraphs": [
            "今朝五月十有五，十日作了八日雨。",
            "不薦簷頭滴滴聲，說妙談玄何足數。"
        ],
        "title": "偈頌二十九首  其二八",
        "id": "a174898b-6e61-4ce1-9e5e-3397497ab89f"
    },
    {
        "author": "釋雲",
        "paragraphs": [
            "秋江清淺時，白鷺和煙島。",
            "良哉觀世音，全身入荒草。"
        ],
        "title": "偈頌二十九首  其二九",
        "id": "e20d76d9-d16c-4f9d-a7f2-731d68c7ba17"
    },
    {
        "author": "釋雲",
        "paragraphs": [
            "人從陳州來，不得許州信。",
            "鐘樓上念讚，牀脚下種菜。",
            "盞子撲落地，楪子成七八片。"
        ],
        "title": "偈頌二十九首  其三○",
        "id": "f8aea127-b4d9-4b4e-9bbf-6ac0c25a7dab"
    },
    {
        "author": "釋雲",
        "paragraphs": [
            "大隠居鄽，小隠居山。",
            "各得其所，隨分安閒。",
            "何必更來論出入，人生在處有餘歡。"
        ],
        "title": "頌古",
        "id": "d4ad2e1c-003d-45b7-a3a0-f84f2cae79ff"
    },
    {
        "author": "釋雲",
        "paragraphs": [
            "一片銀蟾掛碧天，清光冷照鳳樓前。",
            "九重玉戶深深閉，爭見扶疎桂影圓。"
        ],
        "title": "頌古八首  其一",
        "id": "abeef4d1-f354-4255-9289-a805a1b884fa"
    },
    {
        "author": "釋雲",
        "paragraphs": [
            "春風有時惡，春風有時好。",
            "人競逐春風，却被春風惱。"
        ],
        "title": "頌古八首  其二",
        "id": "6c72b331-5083-43a3-b7ec-7f6ab340c5e5"
    },
    {
        "author": "釋雲",
        "paragraphs": [
            "一葉扁舟信晚風，雨昏渾不辨西東。",
            "不因再到秋江上，爭見蘆花對蓼紅。"
        ],
        "title": "頌古八首  其三",
        "id": "2f7ce680-43a4-4482-b9bb-bf658359fc86"
    },
    {
        "author": "釋雲",
        "paragraphs": [
            "白雲綻處見明月，黄葉落時聞擣衣。",
            "勸君休去便休去，欲覓了時無了時。"
        ],
        "title": "頌古八首  其四",
        "id": "6997d90b-d4c1-4292-a65e-c30339d799be"
    },
    {
        "author": "釋雲",
        "paragraphs": [
            "獨唱清新拍不同，寥寥千古意無窮。",
            "擬開眼向聲前聽，早被風吹別調中。"
        ],
        "title": "頌古八首  其五",
        "id": "69500938-195a-46f4-b811-ef84b57274b5"
    },
    {
        "author": "釋雲",
        "paragraphs": [
            "家人卦變作明夷，爻象分明不待推。",
            "無動無謀終吉慶，有求有用即迍危。"
        ],
        "title": "頌古八首  其六",
        "id": "3a695be8-3f31-4d80-9f5b-b6878ad711f2"
    },
    {
        "author": "釋雲",
        "paragraphs": [
            "縮頭只可藏山谷，出得山來却不堪。",
            "若謂利生開佛見，這般惡口不如緘。"
        ],
        "title": "頌古八首  其七",
        "id": "fecda05a-d7d8-40fa-91ce-10dc77fa5e85"
    },
    {
        "author": "釋雲",
        "paragraphs": [
            "終朝皮{彭/厂毛}街頭走，有口何曾誦法華。",
            "末後脫空尤叵耐，逝多容你更交加。"
        ],
        "title": "頌古八首  其八",
        "id": "97c9536e-367a-484d-9d3e-da9860d22b95"
    },
    {
        "author": "釋雲",
        "paragraphs": [
            "遠迓瞿曇至給孤，竚聆有法爲開敷。",
            "早知是法應須捨，好請乘時出帝都。"
        ],
        "title": "給孤長者",
        "id": "924af33a-c98b-4788-9263-a07eae657e50"
    },
    {
        "author": "釋雲",
        "paragraphs": [
            "中毒睦州，伸寃雪嶠。",
            "拔本無門，剜空作竅。",
            "有折脚殃，乃破家兆。",
            "萬福曾郎，容此不肖。"
        ],
        "title": "雲門大師",
        "id": "0ba3e0fa-3ff9-4a8b-abde-34a498e8e63f"
    },
    {
        "author": "釋雲",
        "paragraphs": [
            "諸方無說汝無聞，聞說俱無莫倒跟。",
            "纔起絲毫奇特想，依前似不出雷門。"
        ],
        "title": "送幽巗滋上人出嶺",
        "id": "71776d27-7e65-4716-b8c6-6a53094ea336"
    },
    {
        "author": "釋雲",
        "paragraphs": [
            "狗子無佛性，泥捏活大聖。",
            "不是泗州人，說著也不信。"
        ],
        "title": "頌古",
        "id": "602388a2-b0f0-4a05-85fa-1531ed73e10c"
    },
    {
        "author": "張建",
        "paragraphs": [
            "盡□□□□□兵，岐山無復鳳凰鳴。",
            "何人更解驅頑石，飛向中原頌太平。"
        ],
        "title": "鳳凰巗",
        "id": "2d6a6072-570c-4729-a74f-3d6774a99b55"
    },
    {
        "author": "鄒宗謨",
        "paragraphs": [
            "遠繼杜參謀，近追蘇玉局。"
        ],
        "title": "句",
        "id": "5b28c776-f42b-474e-83cc-5b28ff5648df"
    },
    {
        "author": "何若",
        "paragraphs": [
            "仙骨珊珊瘦怯風，褵褷晴曬石橋東。",
            "丹砂靈圃何緣覓，華表荒城半已空。",
            "羽化定教隨子晉，舞衣久不悅羊公。",
            "聽他盍旦鳴相樂，自此朝陽鳳在桐。"
        ],
        "title": "病鶴",
        "id": "29f22bc0-77a1-4fc5-b2e4-49e4342d65a8"
    },
    {
        "author": "姚寬",
        "paragraphs": [
            "雙蝶護花飛，老女怨春暮。",
            "撲蝶金粉銷，折花顔色故。",
            "窗中聲唧唧，雨泣至天曙。",
            "問婆許嫁女，莫要擇門戶。",
            "願得不單棲，任他流浪去。"
        ],
        "title": "捉搦歌",
        "id": "3ae43bf6-d968-4fa2-aafe-43396759583d"
    },
    {
        "author": "姚寬",
        "paragraphs": [
            "少年白鼻騧，玉勒錦連韉。",
            "徑就胡姬飲，熟醉當壚眠。",
            "剝絲入蠶繭，郎意在纏綿。"
        ],
        "title": "少年行",
        "id": "c89617ae-afc8-49d0-9bae-9f06bbafaa44"
    },
    {
        "author": "姚寬",
        "paragraphs": [
            "悠悠復悠悠，日夜瀟湘流。",
            "瀟湘春草生，行人向南愁。",
            "緩歌竹枝娘，窈窕蘋花洲。"
        ],
        "title": "江南新體  其一",
        "id": "f206f8e4-5e61-468f-9505-448833186a36"
    },
    {
        "author": "姚寬",
        "paragraphs": [
            "江南無春秋，花草紅復綠。",
            "燕燕撇波飛，雁雁依雲宿。",
            "遊子去不歸，凄凉採菱曲。"
        ],
        "title": "江南新體  其二",
        "id": "d7883966-aa41-4dc6-9afd-baa8ec7f7e5a"
    },
    {
        "author": "姚寬",
        "paragraphs": [
            "劉生古豪俠，意氣無與俱。",
            "隠若一敵國，不顧千金軀。",
            "擊劍探赤丸，投瓊叱梟盧。",
            "醉使新豐酒，笑擁西京姝。"
        ],
        "title": "劉生",
        "id": "bb99eb3e-f207-455b-b3c6-a502ed33c908"
    },
    {
        "author": "姚寬",
        "paragraphs": [
            "解榻無凝塵，雲房愜幽素。",
            "清寒薄衾枕，微凉散庭戶。",
            "夢破流水聲，鉤簾捲山霧。",
            "時與靜者俱，爲擬湯休句。"
        ],
        "title": "宿諸暨大雄寺",
        "id": "10b97d8d-2ab5-46d0-bc22-b66f7dbb0a60"
    },
    {
        "author": "姚寬",
        "paragraphs": [
            "戍客久不歸，生死關山道。",
            "出塞入塞雲，長亭短亭草。",
            "夢斷玉階人，愁深花欲老。",
            "庭樹起秋風，寄衣當及早。"
        ],
        "title": "望行人",
        "id": "e293f7e5-04c8-4b11-a8a2-b2323079e013"
    },
    {
        "author": "姚寬",
        "paragraphs": [
            "漢宮深鎖千蛾眉，妬寵爭妍君不知。",
            "昭君自恃色殊衆，畫師忍爲黄金欺。",
            "當時望幸君不顧，淚濕花枝怨無主。",
            "一朝按圖聘絕域，慷慨尊前爲君去。",
            "蕭蕭車騎如流水，慘澹風沙千萬里。",
            "昔年公主嫁烏孫，妾身况是良家子。",
            "自嗟薄命無歸路，弱質安能事强主。",
            "可憐宮錦換氊裘，忍變故音作新語。",
            "馬上琵琶送將遠，行路聞之亦凄斷。",
            "寄書空憶鴈南飛，只有怨歌傳入漢。",
            "漢家失計何所獲，羽林射士空頭白。",
            "白璧駿馬無時無，傾國傾城難再得。"
        ],
        "title": "昭君曲",
        "id": "fd47a0b9-d47d-4024-8582-36d04d91f713"
    },
    {
        "author": "姚寬",
        "paragraphs": [
            "湧金門外看春色，水流不盡花枝碧。",
            "一番洗雨一番風，墮蘂零紅收不得。",
            "蜜房羽客尋芳歇，蝶翅粉盡金翠滅。",
            "雲昏草暖天亦迷，日暮楊花散成雪。",
            "傾城一醉爭狂蕩，踏歌相携大堤上。",
            "湘妃有意解明璫，桃葉竟誰迎兩槳。",
            "東君無情背人去，脈脈那由話衷素。",
            "歸來簾幕護殘燈，一夢閑階月如霧。"
        ],
        "tags": [
            "西湖"
        ],
        "title": "西湖醉歸作",
        "id": "c8b11eea-092b-4348-a6bf-e8a8143e75c8"
    },
    {
        "author": "姚寬",
        "paragraphs": [
            "大雞角角號秋田，小雞啾啾隨後先。",
            "喧鳴得意啄遺黍，四顧無人驚復聚。",
            "青天閃倏片影落，饑鳶搏取填空嗉。",
            "紛紛散亂入荆棘，老父應門叫無力。",
            "鳶飛突去何遒疾，大雞還呼小雞出。"
        ],
        "title": "搏雞行",
        "id": "b2440e39-10a1-4897-befa-edefba459055"
    },
    {
        "author": "姚寬",
        "paragraphs": [
            "清晨出故溪，鄰曲未聞雞。",
            "草露平平濕，溪雲漠漠低。",
            "轉山人忽見，分路馬多迷。",
            "作客風埃裏，難堪聽鼓鼙。"
        ],
        "title": "西溪早行",
        "id": "44885db8-28a3-40b5-8176-12ea70a32143"
    },
    {
        "author": "姚寬",
        "paragraphs": [
            "瘴海遠黏天，山城入暝煙。",
            "春潮生蛤暈，夜雨長蝸涎。",
            "燈几花時落，風簾客未眠。",
            "平生懷此地，今夕意茫然。"
        ],
        "title": "天台夜雨",
        "id": "51fa53fa-d6cd-45e5-a029-9ae07c9a993b"
    },
    {
        "author": "姚寬",
        "paragraphs": [
            "冷燭翠光殘，踈梅雪影寒。",
            "客心春鴈急，詩思暮江寬。",
            "髣髴連環夢，凄凉錦瑟彈。",
            "明朝山下寺，窗竹問平安。"
        ],
        "title": "夜坐懷歸簡報恩振老",
        "id": "a86f01a0-1399-4edc-908c-71b3dbfc89fd"
    },
    {
        "author": "姚寬",
        "paragraphs": [
            "歸意太匆匆，逢春去住中。",
            "澹香花濕雨，薄影絮行風。",
            "覓句愁何許，談玄興未窮。",
            "應緣知有處，祇莫恨飄蓬。"
        ],
        "title": "春暮送碧雲闍棃歸靈巗",
        "id": "49cb4570-9119-4731-860d-d5c99cb0a753"
    },
    {
        "author": "姚寬",
        "paragraphs": [
            "蕭寺虛庭夜氣嘉，微風入樹碧交加。",
            "露荷滴瀝珠無翳，月桂扶踈璧有瑕。",
            "欲採蘋花歸已晚，擬尋竹葉夢還賒。",
            "愁來剩有凄凉意，織女銀河又復斜。"
        ],
        "title": "宿多福寺",
        "id": "06f70f98-d5b6-46f8-9f83-33282b728407"
    },
    {
        "author": "姚寬",
        "paragraphs": [
            "自小弄絲來，驚多去復回。",
            "沙頭晚風起，波上夕陽開。"
        ],
        "title": "釣魚",
        "id": "28da542a-e242-44f7-a180-5c3491237026"
    },
    {
        "author": "姚寬",
        "paragraphs": [
            "風雨惜春殘，新晴爲啟關。",
            "白雲歸去盡，還我舊青山。"
        ],
        "title": "春晴",
        "id": "0d8dc75f-babc-427b-9cc9-b0fcbf7e95d1"
    },
    {
        "author": "姚寬",
        "paragraphs": [
            "薄薄簾櫳日，陰陰殿閣風。",
            "無人驚午夢，雙蝶下花叢。"
        ],
        "title": "真戒僧首房晝寢",
        "id": "d43b851e-00ae-4ae4-9e33-a14341d4ee73"
    },
    {
        "author": "姚寬",
        "paragraphs": [
            "密竹蔭回塘，陰陰小院凉。",
            "低徊忘扇拂，獨自懶衣裳。",
            "弱蔓扶新綠，紅蕖並晚香。",
            "華胥愁不到，只在水雲鄉。"
        ],
        "title": "蓮盤莊納凉",
        "id": "2558e740-747b-46f9-a702-023b368a1dfe"
    },
    {
        "author": "姚寬",
        "paragraphs": [
            "京洛風塵久不開，晚尋雲水到天台。",
            "如何更下章安浦，縹緲山城首重回。"
        ],
        "title": "下章安杜瀆七首  其一",
        "id": "22d47286-5960-488e-a4ce-aa6e81fc9427"
    },
    {
        "author": "姚寬",
        "paragraphs": [
            "帆落秋風泊暮灘，月生潮上客心閒。",
            "海門南望天侵水，左直金鼇駐蹕山。"
        ],
        "title": "下章安杜瀆七首  其二",
        "id": "19648045-c6ba-4b13-9378-325af9806f74"
    },
    {
        "author": "姚寬",
        "paragraphs": [
            "石柱山前煙在川，金鵝浦口浪黏天。",
            "北人凄斷南人笑，愁水愁風最可憐。"
        ],
        "title": "下章安杜瀆七首  其三",
        "id": "156a69a5-2e48-4a09-a0ee-a5ac99f9601a"
    },
    {
        "author": "姚寬",
        "paragraphs": [
            "平生顧挹山陰道，種竹栽花越水東。",
            "海角天涯心未穩，吳頭楚尾信難通。"
        ],
        "title": "下章安杜瀆七首  其四",
        "id": "48c7578f-dfb9-4d65-8cc8-d13abf47da74"
    },
    {
        "author": "姚寬",
        "paragraphs": [
            "夢寐家山老歲華，何時滿眼送煙花。",
            "定知難取通侯印，亦許歸乘下澤車。"
        ],
        "title": "下章安杜瀆七首  其五",
        "id": "b5a464e2-fca5-4624-8a0e-314b2b108d6f"
    },
    {
        "author": "姚寬",
        "paragraphs": [
            "風林葉脫減秋聲，山擁秋光到眼明。",
            "秋興悲秋俱有賦，安仁宋玉是前生。"
        ],
        "title": "下章安杜瀆七首  其六",
        "id": "cd825a55-b422-444d-bc62-a2b767739d29"
    },
    {
        "author": "姚寬",
        "paragraphs": [
            "饑來驅我幾何厭，塵務縈心更可嫌。",
            "不似陶潜戀松菊，未聞膠鬲舉魚鹽。"
        ],
        "title": "下章安杜瀆七首  其七",
        "id": "0cb70734-a901-4dee-a6a6-466c1aadaff5"
    },
    {
        "author": "姚寬",
        "paragraphs": [
            "尋幽無十里，闊處見風濤。",
            "綠樹雨中密，澹山雲外高。",
            "心情親醉境，愁色上顛毛。",
            "早賦歸來引，悠悠誤爾曹。"
        ],
        "title": "行鴻祐路偶作",
        "id": "d7fd37e5-f389-4f4e-a723-0c90e1480b60"
    },
    {
        "author": "姚寬",
        "paragraphs": [
            "北風獵獵駕寒雲，低壓平川路欲昏。",
            "人馬忽驚俱辟易，一聲乳虎下前村。"
        ],
        "title": "古博嶺",
        "id": "bc29dc3f-2f93-4568-ba88-7080707b2ef2"
    },
    {
        "author": "姚寬",
        "paragraphs": [
            "一雨一風花欲零，在官在私蛙亂鳴。",
            "留春欲繫金鴉脚，日日日斜樓上情。"
        ],
        "title": "絕句四首  其一",
        "id": "9f2b61dd-9963-4765-947c-0c96823bdede"
    },
    {
        "author": "姚寬",
        "paragraphs": [
            "花信今吹第幾風，香苞未拆牡丹叢。",
            "雨聲細入窗前樹，夜夜夜寒春夢中。"
        ],
        "title": "絕句四首  其二",
        "id": "f47e2595-bd32-40f7-86fe-5ba50ca55448"
    },
    {
        "author": "姚寬",
        "paragraphs": [
            "京洛逢春思昔時，翩翩遊騎醉中歸。",
            "平川花柳濃如錦，樹樹樹頭蜂蝶飛。"
        ],
        "title": "絕句四首  其三",
        "id": "39124ed0-e48b-427f-ac19-9afae0940c4e"
    },
    {
        "author": "姚寬",
        "paragraphs": [
            "愁將老眼到花梢，獨自傷春歎絕交。",
            "王謝風流今不見，家家家屋燕成巢。"
        ],
        "title": "絕句四首  其四",
        "id": "b7fa3be3-fffe-4c40-b17b-e42187325ae9"
    },
    {
        "author": "姚寬",
        "paragraphs": [
            "下隴流水咽，上隴征人別。",
            "秦樹暗秋雲，燕鴻隔春雪。",
            "閃倏見胡騎，翩翩傳漢節。",
            "戍客起愁心，心與飛蓬折。"
        ],
        "title": "隴頭",
        "id": "10bc2160-cdae-4293-8b74-45e8bef060dd"
    },
    {
        "author": "姚寬",
        "paragraphs": [
            "娉婷初出苧蘿春，一笑當年國自傾。",
            "絲網珠璣迷去路，鴟夷風月倍多情。"
        ],
        "title": "苧蘿山  其一",
        "id": "02ef52af-2701-419c-a953-22907470c359"
    },
    {
        "author": "姚寬",
        "paragraphs": [
            "遥山尚擁雲鬟翠，流水空聞玉佩聲。",
            "千古人傳浣紗地，王軒何事得逢迎。"
        ],
        "title": "苧蘿山  其二",
        "id": "9c559b38-684e-4946-8b11-ab05a0e9f580"
    },
    {
        "author": "許志仁",
        "paragraphs": [
            "貂裘雖云溫，非妾手中跡。",
            "唯此萬里衣，一鍼三歎息。",
            "歎息恐人聞，縫時常避人。",
            "開緘勿嫌涴，中有雙淚痕。",
            "江南十月雁初飛，邊地纔秋塞草衰。",
            "衣成妾手君寧見，寒到君邊妾自知。",
            "寄書問征夫，好在何當還。",
            "西風吹妾夢，夜度魯陽關。"
        ],
        "title": "寄衣曲",
        "id": "f1b5af14-58b5-47d4-871a-71dd446d60e7"
    },
    {
        "author": "許志仁",
        "paragraphs": [
            "雙雙林間鳥，雌雄相並棲。",
            "驚風忽吹散，各自東西飛。",
            "妾意如斷絃，斷絃猶可續。",
            "君心似流水，流水何當復。",
            "何當復，又是空房將淚宿。"
        ],
        "title": "妾薄命",
        "id": "1985811a-3021-4a60-8240-1b394998b4ec"
    },
    {
        "author": "許志仁",
        "paragraphs": [
            "卧看遊絲媚遠天，起尋幽徑却茫然。",
            "句成落絮飛花裏，心在殘霞夕照邊。",
            "無復雙魚傳尺素，空餘寶瑟思華年。",
            "老來情味人應笑，白首傷春只醉眠。"
        ],
        "title": "和姚令威春晚即事",
        "id": "0991219d-0598-4ab3-9c4b-2532fb414e4c"
    },
    {
        "author": "許志仁",
        "paragraphs": [
            "竹皮狗尾粗斕斑，神虎門前興已闌。",
            "每恨誤身誠可溺，殆將苴履不須彈。",
            "數莖漸覺勝簪怯，一免當知復冠難。",
            "柱後惠文非所志，寧從子夏學酸寒。"
        ],
        "title": "繫冠船蓬自戲",
        "id": "7c692b6c-d844-4dd3-b4f5-080b34e79670"
    },
    {
        "author": "許志仁",
        "paragraphs": [
            "何年鑿源開混茫，桃香兩岸吹紅香。",
            "煙消遠浦生微陽，魚舟誤行溪水長。",
            "溪回岸轉山隙光，疑有絳闕仙人房。",
            "居民爭出羅酒漿，花間笑語音琅琅。",
            "抱琴釋子眉髮蒼，響泉韻磬鳴長廊。",
            "能彈往事悲孟嘗，昔時臺沼今耕桑。",
            "又如勇士赴敵場，坐令遊子思故鄉。",
            "清猿抱木號鴻荒，孤吟劃見丹鳳翔。",
            "曲終待月西南廂，重調十指初不忙。",
            "如見古畫秦衣裳，春天百鳥爭頡頏。",
            "桃源歸來今已忘，彈到落月空斷腸。"
        ],
        "title": "和寶月彈桃源春曉",
        "id": "7ef18af5-71f8-4a99-984d-a11439684673"
    },
    {
        "author": "許志仁",
        "paragraphs": [
            "九疑連綿青未了，郴江擘出蛟龍吼。",
            "雷公霹靂搜巖幽，化爲鬰律黄蛇走。",
            "飛電迸火出奇節，黄蛇起立僵如鐵。",
            "携看玉女洗頭盆，拄上九疑探禹穴。",
            "莫挑馬箠渡黄河，莫扣天門閽者訶。",
            "但掛百錢時一醉，從教風雨濕漁簑。",
            "青錢學士方年少，年少羞爲老人調。",
            "即看飛步上蓬瀛，別有青藜夜相照。"
        ],
        "title": "謝張學士惠靈壽杖",
        "id": "5a51b919-277c-48f7-a5c4-22b713f069d6"
    },
    {
        "author": "許志仁",
        "paragraphs": [
            "紫蘭含春風，日暮香更遠。",
            "澗道水平分，曲折渡清淺。",
            "飛花當面墮，顛倒落苔蘚。",
            "念此芳意闌，歸思紛莫遣。"
        ],
        "title": "天竺道中",
        "id": "b1ce9f0b-9395-495d-a54e-706c7a85ee16"
    },
    {
        "author": "許志仁",
        "paragraphs": [
            "千丈巖頭一點紅，春風吹落淺莎中。",
            "山僧倚杖移時去，說似溪邊採藥翁。"
        ],
        "title": "雁蕩道中",
        "id": "067ea46f-bddf-43aa-95b0-02f544848381"
    },
    {
        "author": "許志仁",
        "paragraphs": [
            "誰家短笛吹楊柳，何處扁舟唱採菱。",
            "湖水欲平風作惡，秋雲太薄雨無憑。",
            "近人白鷺麾方去，隔岸青山喚不應。",
            "好景滿前難著語，夜歸茅屋望疏燈。"
        ],
        "title": "湖上吟",
        "id": "7525d270-5373-406a-9ce7-b42c2ff92891"
    },
    {
        "author": "許志仁",
        "paragraphs": [
            "東風來何時，百花已飄零。",
            "獨餘堤上柳，慘淡含春榮。",
            "扁舟復何適，延客江上亭。",
            "顧無青玉案，何以送子行。",
            "攀條欲相贈，上有雙流鶑。",
            "□□正求友，奈此別離情。"
        ],
        "title": "折楊柳",
        "id": "3ad28b7d-e89c-40dc-8e69-66b142b2160b"
    },
    {
        "author": "許志仁",
        "paragraphs": [
            "湖邊日落鴛鴦飛，羅衣香轉蘭舟移，蓮根斷處手滿絲。",
            "手滿絲，不能理。",
            "秋雲深，隔君子。"
        ],
        "title": "採蓮吟",
        "id": "4055c15e-2ed0-467a-a812-e0f8407720c1"
    },
    {
        "author": "許志仁",
        "paragraphs": [
            "四海常爲客，三春却倦游。",
            "能飛歸不得，雖去有何求。",
            "故國三千恨，行人萬里愁。",
            "年來風過耳，無淚與君流。"
        ],
        "title": "杜宇",
        "id": "1b6371be-dac5-48c5-a50c-b88202e3e212"
    },
    {
        "author": "許志仁",
        "paragraphs": [
            "春暗汀洲杜若香，風標公子白霓裳。",
            "碧天片雪忽飛去，何處人家水滿塘。"
        ],
        "title": "鷺",
        "id": "70264959-0273-4f42-a01f-af106d095deb"
    },
    {
        "author": "許志仁",
        "paragraphs": [
            "碧煙障樓天欲暮，飛烏夜集蕪城戍。",
            "雲外畢逋銜尾來，月明腷膊同枝語。",
            "樓中有人輟機杼，玉笙怨咽凝江霧。",
            "惆悵幽悽夜未闌，桂樹秋風蘭葉露。"
        ],
        "title": "烏夜啼",
        "id": "a857a7da-a429-4fb8-a6d1-9d054eb9d352"
    },
    {
        "author": "許志仁",
        "paragraphs": [
            "高臺跨崇岡，簷宇鎖空霧。",
            "新晴洗雙目，千里在跬步。",
            "霏霏漁浦煙，冉冉富春樹。",
            "風花不我私，何以理愁緒。",
            "誰疏白玉窗，中有浮雲度。",
            "浮雲吹不開，不見行人去。"
        ],
        "title": "臨高臺",
        "id": "843da89b-52cb-4185-a5dd-605e4b5563be"
    },
    {
        "author": "許志仁",
        "paragraphs": [
            "架壁珍藏萬古書，世間清絕在吾廬。",
            "綠瓶香破分家釀，曲圃雲開翦露蔬。",
            "白日漸隨秋意短，故人盡向老來疏。",
            "今年種得回峰菊，亂點東籬玉不如。"
        ],
        "title": "架壁",
        "id": "2ae92a9b-1222-4b94-8fde-9987f698cbbc"
    },
    {
        "author": "許志仁",
        "paragraphs": [
            "東門楊柳暗藏鴉，東門行客欲離家。",
            "樹頭春風草頭露，鴉自不飛人自去。",
            "妾家南浦桂爲堂，房櫳瑉玉簾夜光。",
            "爐煙多，綺羅重，水檻風入笙簫凉。",
            "歡娛未畢車輪遠，方寸秋絲紛百繭。",
            "願郎功業落人間，長使春閨女無怨。"
        ],
        "title": "東門行",
        "id": "ee6151f0-ac84-4727-9b72-5d4107125ba4"
    },
    {
        "author": "許志仁",
        "paragraphs": [
            "秋香爛熳入屏帷，金粟樓臺富貴時。",
            "曉起旋收花上露，窗間閑寫夜來詩。"
        ],
        "title": "窗間",
        "id": "79771aea-5bf1-4ac3-b83e-4bf1f28228cb"
    },
    {
        "author": "許志仁",
        "paragraphs": [
            "葉脫林梢處處秋，壯懷易感更登樓。",
            "日斜鍾阜煙凝碧，霜落秦淮水慢流。",
            "人似仲宣思故國，詩如杜老到夔州。",
            "十年前作金陵夢，重撫闌干說舊遊。"
        ],
        "title": "和虞智父登清谿閣",
        "id": "c0648d82-0375-422d-94bd-f820b0b515ec"
    },
    {
        "author": "許志仁",
        "paragraphs": [
            "大垂手，小垂手，江南白苧世希有。",
            "吳姬十指玉纖纖，白苧新裁舞衣小。",
            "秋江四面繞吳宮，吳宮霜橘樹樹紅。",
            "吳王夜宴不知曉，但見紅日昇曈矓。",
            "美人低鬟復回袖，持酒獻君君一笑。",
            "人生得意不行樂，白日如梭夜催晝。",
            "吳山依舊吳江清，離宮故苑難爲情。",
            "不知誰遣南山鹿，還向姑蘇臺下行。"
        ],
        "title": "白苧歌",
        "id": "75d2ba03-8000-4b66-b18a-06e808f25548"
    },
    {
        "author": "許志仁",
        "paragraphs": [
            "詩題：傾城誤人身寄內翰洪丈首句：傾城誤人身。"
        ],
        "title": "存目  其一",
        "id": "dc1b8e3e-b1cc-4820-a6cc-fc21c2a037ff"
    },
    {
        "author": "許志仁",
        "paragraphs": [
            "詩題：蟻飲研槽歌首句：晴窗棐几風日舒。"
        ],
        "title": "存目  其二",
        "id": "145d9346-001a-4b38-b324-8323498fc97e"
    },
    {
        "author": "賈成之",
        "paragraphs": [
            "橫槎三月江如束，風浪縈行接天綠。",
            "郡樓新創插雲飛，盡日江山對雙目。",
            "樓中剌史幽興長，百斛載春供不足。"
        ],
        "title": "橫浦樓",
        "id": "05234a41-15cc-442b-941a-7ebdd4fde8a2"
    },
    {
        "author": "釋智鑒",
        "paragraphs": [
            "世尊有密語，迦葉不覆藏。",
            "一夜落花雨，滿城流水香。"
        ],
        "title": "偈",
        "id": "95aae5d6-f2bf-42d8-9f78-8f6dfd115036"
    },
    {
        "author": "釋智鑒",
        "paragraphs": [
            "土面灰頭不染塵，華街柳巷樂天真。",
            "金鷄唱曉瓊樓夢，一樹華開浩劫春。"
        ],
        "title": "頌古十一首  其一",
        "id": "5da53869-8e6f-4c14-9394-2d152041c053"
    },
    {
        "author": "釋智鑒",
        "paragraphs": [
            "倒却門前剎竿，全提那涉玄端。",
            "翻身不坐空王殿，月照千峯夜色寒。"
        ],
        "title": "頌古十一首  其二",
        "id": "d7885428-37a6-4b67-ad84-053892ca30af"
    },
    {
        "author": "釋智鑒",
        "paragraphs": [
            "即心是佛外忘求，心佛圓明不假修。",
            "雲浄遠山千點翠，水和明月一天秋。"
        ],
        "title": "頌古十一首  其三",
        "id": "fa37701f-3890-4301-ba78-f40b8e131624"
    },
    {
        "author": "釋智鑒",
        "paragraphs": [
            "百非路絕透離微，四句情忘發上機。",
            "竹密不妨流水過，山高豈礙白雲飛。"
        ],
        "title": "頌古十一首  其四",
        "id": "bc93a9cc-dce5-4144-ba95-1998a9b7ff6e"
    },
    {
        "author": "釋智鑒",
        "paragraphs": [
            "背前面後揚家醜，揭地洪音師子吼。",
            "分付仙陀知不知，法身午夜藏北斗。"
        ],
        "title": "頌古十一首  其五",
        "id": "fad63d4f-b981-4277-a020-3a015e76bb67"
    },
    {
        "author": "釋智鑒",
        "paragraphs": [
            "雲巢夢斷月華秋，玉女翻身過斗牛。",
            "卸却花冠歸舊隠，玄途鳥道未容收。"
        ],
        "title": "頌古十一首  其六",
        "id": "e19f0846-7724-4443-a3b2-61d0857087cf"
    },
    {
        "author": "釋智鑒",
        "paragraphs": [
            "玄途不涉透離微，道合平常發上機。",
            "無影樹頭春色曉，金鷄啼在不萌枝。"
        ],
        "title": "頌古十一首  其七",
        "id": "febb6a90-e02c-44b0-bf77-8509556abfd7"
    },
    {
        "author": "釋智鑒",
        "paragraphs": [
            "趙州一匝天輪轉，婆子知音未足酬。",
            "普爲人天開正眼，大千沙界一毫收。"
        ],
        "title": "頌古十一首  其八",
        "id": "ffd1b24d-5ac7-4dc7-9737-2c1777fae422"
    },
    {
        "author": "釋智鑒",
        "paragraphs": [
            "虛玄鳥道沒纖埃，玉殿空然瑣綠苔。",
            "挂壁梭飛秋蛻骨，滄溟老蚌盡懷胎。"
        ],
        "title": "頌古十一首  其九",
        "id": "16b77712-7356-4306-b474-d3f57ef3f450"
    },
    {
        "author": "釋智鑒",
        "paragraphs": [
            "覿面全提少室令，當機不薦過新羅。",
            "清風樓上逢知己，撥動烟塵不奈何。"
        ],
        "title": "頌古十一首  其一○",
        "id": "62e019af-8b2b-4908-827a-38c76d837c29"
    },
    {
        "author": "釋智鑒",
        "paragraphs": [
            "青山是父白雲兒，雲散青山總不知。",
            "玉兔晝眠雲母地，金烏夜宿不萌枝。"
        ],
        "title": "頌古十一首  其一一",
        "id": "afe2e452-184a-4966-83ab-ebf1c1411c24"
    },
    {
        "author": "孫緯",
        "paragraphs": [
            "面臉丹如朱頂鶴，髭髯長似綠毛龜。",
            "欲知相府生辰日，此是人間祭竈時。"
        ],
        "title": "獻壽詩",
        "id": "d51a4709-5bb1-4703-b45d-60a3c13ab5fe"
    },
    {
        "author": "顧松年",
        "paragraphs": [
            "行行何處慰吟觀，負郭平湖萬頃寬。",
            "兩寺鐘聲烟外聽，六朝山色鏡中看。",
            "難追鷗鷺朋儔密，頗怪魚龍窟宅寒。",
            "請濯塵纓自茲始，爲辭雲水向長安。"
        ],
        "title": "過練湖",
        "id": "9e9a6c61-8381-46f7-b674-679e9fa022d8"
    },
    {
        "author": "廖顒",
        "paragraphs": [
            "真馭遺蹤古，寒泉瀉石清。",
            "養源人莫測，流潤濟蒼生。"
        ],
        "title": "虎跑泉",
        "id": "aed6c5f2-a7f8-45da-a9ca-5e1151340838"
    },
    {
        "author": "廖顒",
        "paragraphs": [
            "斗峰遥憶舊松臺，爲勸農耕特地來。",
            "短李高名光翠壁，僞劉陳迹沒蒼苔。",
            "洞天日永風埃浄，巖壑雲收霽色開。",
            "好景最宜供宴賞，操觚欲賦愧非才。"
        ],
        "title": "遊七星巖",
        "id": "7c910c9a-02b3-40f3-b44d-b7535d631beb"
    },
    {
        "author": "謝鳳",
        "paragraphs": [
            "歷覽岧嶤接斗牛，巖排雲樹翠陰稠。",
            "風生藥臼清香遠，日照丹巖紫氣浮。",
            "仙樂有聲聞晝夜，靈泉無火沸春秋。",
            "猶多奇絕應難到，聊寫新詩紀勝遊。"
        ],
        "title": "游黄山",
        "id": "bfc883a0-747c-4205-994d-7275b6920f92"
    },
    {
        "author": "謝鳳",
        "paragraphs": [
            "兩袖清風蓬島路，一襟明月海天秋。"
        ],
        "title": "句",
        "id": "1ea5d1e1-429d-45e2-bfff-a11a2c5e5b2a"
    },
    {
        "author": "王賓",
        "paragraphs": [
            "樂道巖前沙路平，淡烟和月照人行。",
            "林端仙館千山合，石罅靈泉一派清。",
            "藴藻競嚴朝斗意，琳瑯惟聽步虛聲。",
            "青書奏罷黄冠睡，獨有灘雷徹夜鳴。"
        ],
        "title": "凈聖庵",
        "id": "f5a392dd-0582-469e-b233-5356bfe2a438"
    },
    {
        "author": "孫仲鰲",
        "paragraphs": [
            "名向阿衡篇裏得，書從復古殿中來。"
        ],
        "title": "句  其一",
        "id": "99397ed3-6e49-44b2-a6e3-56db8e2e20d6"
    },
    {
        "author": "孫仲鰲",
        "paragraphs": [
            "淚川紫岫洗詩愁，朱橘白魚供飲痛。"
        ],
        "title": "句  其二",
        "id": "4de6a231-ec6e-43b1-8e01-9c0e3508d3bb"
    },
    {
        "author": "孫起卿",
        "paragraphs": [
            "家有古冢碑，近自田家獲。",
            "藏之五六年，未甚見省錄。",
            "古苔侵文理，封結殆莫識。",
            "偶然嗟其窮，一一爲磨剔。",
            "始若漫無文，細尋適可讀。",
            "文云晉江纂，長夜垂茲刻。",
            "貞石殊不用，塊然但埏埴。",
            "合葬無別銘，背面書反覆。",
            "一字不涉華，本枝記明白。",
            "二父遂兼書，于逌乃宗嫡。",
            "考諸晉史篇，真是小出入。",
            "字畫亦嶮勁，然不類鎸斲。",
            "漢魏尚豐碑，茲獨何褊迫。",
            "豈時丁喪亂，不暇如品式。",
            "於時義熙季，處次實庚戌。",
            "五胡剖中原，典午竄南極。",
            "苟簡理宜爾，寧詒不孝責。",
            "審訂既昭然，疑去喜自適。",
            "歷年七百餘，瞥爾駒過隙。",
            "名節苟不傳，埃化先瓦石。",
            "寘茲當眼前，用代銘几席。"
        ],
        "title": "江纂墓碑",
        "id": "a0867446-6812-446b-bed3-8176aba5eb36"
    },
    {
        "author": "翟傑",
        "paragraphs": [
            "癸水繞東城，刀兵不用憂。",
            "須勤疏道力，常使達潮頭。"
        ],
        "title": "癸水",
        "id": "f61f5f06-7997-46c8-9615-0cedb0c4ee90"
    },
    {
        "author": "李孟博",
        "paragraphs": [
            "道上何嘗識故侯，解鞍聊發小遲留。",
            "莫向漳江更南望，四十八驛是藤州。"
        ],
        "title": "藤州道上",
        "id": "12e4e2ec-3676-44d5-9040-a887201e8bbf"
    },
    {
        "author": "曹筠",
        "paragraphs": [
            "浩浩秦淮千萬頃，好將餘浪到灘頭。"
        ],
        "title": "句",
        "id": "bee89283-e485-4102-a6bc-04d60d78c9e0"
    },
    {
        "author": "季南壽",
        "paragraphs": [
            "我以銅符吏營浦，聞古刺史元最賢。"
        ],
        "title": "句",
        "id": "f4bcd368-b537-41e5-b068-bd9b88042065"
    },
    {
        "author": "王九齡",
        "paragraphs": [
            "賢哉龐潁公，天相佑仁宗。",
            "清規映當代，勁節摩秋空。",
            "皇祐維四年，蠻寇南海邕。",
            "委身任虎將，獻馘魯侯宮。",
            "又能識君實，薦鶚如孔融。",
            "人言主與賓，霜降鳴豐鐘。",
            "至今勳業在，隠然齊岱嵩。",
            "少時居蔭下，讀書此堂中。",
            "三年足不市，紛華塵垢同。",
            "平生經綸志，於此涵養豐。",
            "梁間産靈芝，秀異鬰青葱。",
            "殿角存琬琰，揮毫氣吐虹。",
            "常時有識者，固知非卧龍。",
            "一朝十載遇，談笑集勳庸。",
            "後人勤仰止，圖像君子容。",
            "蕭然堂廡間，香火一時共。",
            "地遠塵不到，山高氣自雄。",
            "松竹交蔭鬰，桃李間繁穠。",
            "堂經百年久，隳圮幾一空。",
            "斷砌行春蚓，敗壁號秋蛩。",
            "僧有惟勔者，鼎施葺施工。",
            "興僕廣湫隘，疏林撤翳蒙。",
            "至今山下路，冠蓋仍憧憧。",
            "我來爲此邑，坐閲三年窮。",
            "催科本自拙，撫字亦何功。",
            "惟有心如水，庶幾踵前蹤。",
            "適當歲初吉，斂板揖清風。",
            "來携一壺酒，謹致三酬恭。",
            "昔嘗懷此念，今乃遂我衷。",
            "作詩留壁間，聊以寫鄙悰。"
        ],
        "title": "祠龐潁公",
        "id": "08eeffae-ce8a-4045-87b8-8c87b183baae"
    },
    {
        "author": "王九齡",
        "paragraphs": [
            "至音不傳徒按譜，不傳之妙心自許。",
            "手揮五絃目飛鴻，千載流風如接武。",
            "鶉衣百結甘藍縷，鬢雪浸浸用心苦。",
            "我知若人之用心，指下堪爲兒女語。",
            "神怡志定一齊鼓，和氣沖融塞天宇。",
            "忽然作意變軒昂，亦不哀吟動凄楚。",
            "醉翁已作黄鶴舉，君獨何爲在塵土。",
            "琅然清圖請更彈，使我三歎首屢俯。",
            "人生識意天所予，性情之適適其所。",
            "高山流水有知音，莫道吾人不如古。"
        ],
        "title": "聽鼓琴",
        "id": "64e294e7-8d80-41d6-8cc7-28256056c157"
    },
    {
        "author": "吳武陵",
        "paragraphs": [
            "一水長流出澗溪，衆山綿密與雲齊。",
            "武陵橋上觀春色，自笑劉郎去路迷。"
        ],
        "title": "題吉昌橋",
        "id": "3a6ea5a4-9ce5-499e-a9f2-a38471a1f304"
    },
    {
        "author": "程敦厚",
        "paragraphs": [
            "待月凝雲關，垂竿釣雪灘。",
            "虛窗摇冷翠，傑閣聳高寒。",
            "籠養千齡鶴，爐燒九轉丹。",
            "不須論許事，心目自清安。"
        ],
        "title": "王文孺臞菴  其一",
        "id": "401c8937-3446-4bb6-82d6-fe851a54854d"
    },
    {
        "author": "程敦厚",
        "paragraphs": [
            "壁上煙蘿子，窗前鴻素書。",
            "短籬開窈窕，嫩竹轉扶疏。",
            "世事霜前葉，聲名澗底樗。",
            "柴桑陶靖節，日暮荷歸鋤。"
        ],
        "title": "王文孺臞菴  其二",
        "id": "15d03aae-3120-4f57-a380-3409cc90dc59"
    },
    {
        "author": "程敦厚",
        "paragraphs": [
            "並轡春風禁籞遊，外間底事上心頭。",
            "騎馿後日嘉陵道，料得君王始欲愁。"
        ],
        "title": "題陳宏畫明皇太真聯鑣圖",
        "id": "5c419223-6f43-423e-885c-b38a9dc15fb5"
    },
    {
        "author": "程敦厚",
        "paragraphs": [
            "阿環百巧專恩寵，自是三郎騃不知。",
            "上馬未應乏無力，要回一顧特遲遲。"
        ],
        "title": "題陳宏畫太真上馬圖",
        "id": "44ea662c-1f7c-4164-95c8-eb53b8a1b4a7"
    },
    {
        "author": "程敦厚",
        "paragraphs": [
            "花中名品異，人重比甘棠。",
            "苞嫩相思密，紅深琥珀光。",
            "好風傳馥鬰，凡卉愧芬芳。",
            "爛漫雲成瑞，葳蕤女有嬙。",
            "生來先蜀國，開處始朝陽。",
            "賞即笙歌地，題稱翰墨場。",
            "煙霞容易散，蜂蝶等閒忙。",
            "誰是多情侶，欄邊重舉觴。"
        ],
        "title": "和冬曦海棠",
        "id": "2cba3f70-2c39-4eaa-b3a4-39c58e604df2"
    },
    {
        "author": "程敦厚",
        "paragraphs": [
            "曾逐狂飈取意飛，一時春色便依稀。",
            "舊叢還有香心在，却被西風管領歸。"
        ],
        "title": "今朝秋氣蕭瑟不意海棠再開因書二絕期好事者和  其一",
        "id": "c2917b44-bc7e-407d-9a69-304a05e54d9c"
    },
    {
        "author": "程敦厚",
        "paragraphs": [
            "露濕燕脂淚臉寒，獨將幽恨倚闌干。",
            "精神不比籬邊菊，莫把尋常醉眼看。"
        ],
        "title": "今朝秋氣蕭瑟不意海棠再開因書二絕期好事者和  其二",
        "id": "fbceca9c-fce9-4334-8b6f-e1880b7c9cae"
    },
    {
        "author": "程敦厚",
        "paragraphs": [
            "玉脆紅輕不耐寒，無端風雨苦相干。",
            "曉來試卷珠簾看，蔌蔌飛香滿畫欄。"
        ],
        "title": "雨中海棠",
        "id": "201ae3e9-ec6a-4282-abf2-6da588e69dd7"
    },
    {
        "author": "程敦厚",
        "paragraphs": [
            "今年春色可勝嗟，二月山中未見花。",
            "長憶去年今夜月，海棠花影到窗紗。"
        ],
        "title": "惜海棠開晚",
        "id": "fac781e8-c6a3-43bd-82aa-e882fd30a07b"
    },
    {
        "author": "程敦厚",
        "paragraphs": [
            "化境何年斵取還，嶄然擢秀瘴茅間。",
            "我來授記開潛閲，從此佳名溢世寰。"
        ],
        "title": "擢秀峰",
        "id": "a9a49196-e41e-4390-bbf1-f4f4db1acd65"
    },
    {
        "author": "程敦厚",
        "paragraphs": [
            "地控三州界，池開十丈蓮。",
            "桑麻無杜曲，松菊有斜川。",
            "別浦歸帆遠，他山晚照妍。",
            "江河春水闊，幽興白鷗前。"
        ],
        "title": "草堂",
        "id": "034f1afe-4ce5-4574-a910-613327e4b6ff"
    },
    {
        "author": "程敦厚",
        "paragraphs": [
            "芳叢列翠幰，新苞吐香麝。",
            "滿地方爭妍，何花肯相下。",
            "牡丹持晚節，羣芳甘共亞。"
        ],
        "title": "牡丹",
        "id": "2e0d2310-f071-430c-86ff-5e03383cc0db"
    },
    {
        "author": "程敦厚",
        "paragraphs": [
            "柔條還自立，絕色所不鬭。",
            "昂然氣格高，下視羣卉陋。"
        ],
        "title": "海棠",
        "id": "8be8ca57-2be4-4f12-8555-e325c32f1cd6"
    },
    {
        "author": "程敦厚",
        "paragraphs": [
            "獨憐朱臉花容俗，全學瑶臺玉女粧。",
            "素月共成中夜色，好風分散四鄰香。"
        ],
        "title": "酴醿",
        "id": "a013b0ae-b8be-4eb9-aa6c-eba9950c8dc0"
    },
    {
        "author": "程敦厚",
        "paragraphs": [
            "愁苦人意未相諳，率以初嘗廢後甘。",
            "王氏有詩旌橄欖，可憐遺咏在巴南。"
        ],
        "title": "餘甘子",
        "id": "da4a3784-998a-4905-92fc-f99b1bb464d3"
    },
    {
        "author": "程敦厚",
        "paragraphs": [
            "遠意來佳惠，秋筠啟翠籃。",
            "清香殊未散，奇品至相參。",
            "鳳卵辭丹穴，龍珠出古潭。",
            "剖輕刀匕快，嚼易齒牙甘。"
        ],
        "title": "梨",
        "id": "d333afe4-89f6-4374-835f-4dabc645b5eb"
    },
    {
        "author": "程敦厚",
        "paragraphs": [
            "萬蘂紛妍照畫堂，一林春思尚緘藏。"
        ],
        "title": "句  其一",
        "id": "67c59901-cfdf-4f82-a696-b65892b8c632"
    },
    {
        "author": "程敦厚",
        "paragraphs": [
            "一色鮮猩血。"
        ],
        "title": "句  其二",
        "id": "c6034c31-4eb1-4b10-b5fd-d88f8fd99951"
    },
    {
        "author": "程敦厚",
        "paragraphs": [
            "牆頭荔子已爛斑。"
        ],
        "title": "句  其三",
        "id": "bc0b7fd5-0450-4e3d-a2fe-1216d460da93"
    },
    {
        "author": "程敦厚",
        "paragraphs": [
            "綠幄紫籠文縠皺，絳囊包就寸珠圓。"
        ],
        "title": "句  其四",
        "id": "0dc86bba-4c88-4ff1-b46e-9ee3fc00af23"
    },
    {
        "author": "程敦厚",
        "paragraphs": [
            "味重带新馳驛貢，花旌難老隔年芳。"
        ],
        "title": "句  其五",
        "id": "6aa88e61-66e7-415b-b04b-aa62e7d995bf"
    },
    {
        "author": "程敦厚",
        "paragraphs": [
            "春飛白玉花，秋吐黄金實。"
        ],
        "title": "句  其六",
        "id": "6d78c36d-0657-449b-b560-9cc31b21d8da"
    },
    {
        "author": "程敦厚",
        "paragraphs": [
            "香散風前麝，漿寒霜後蜜。"
        ],
        "title": "句  其七",
        "id": "e25d5b31-da53-48dc-9732-9774d0504251"
    },
    {
        "author": "程敦厚",
        "paragraphs": [
            "粲粲核中仁，尚可瀹奇茗。"
        ],
        "title": "句  其八",
        "id": "e0c2f78b-16e3-47b5-ab68-84ce93be6182"
    },
    {
        "author": "程敦厚",
        "paragraphs": [
            "孤出亭亭羽蓋高，撐開圓葉臂抽條。"
        ],
        "title": "句  其九",
        "id": "d8d079e7-6572-44f7-b5d1-da355f121999"
    },
    {
        "author": "程敦厚",
        "paragraphs": [
            "纛影叱㲚竿影直，雪中霜裏伴松筠。"
        ],
        "title": "句  其一○",
        "id": "52279b86-d049-4e72-b977-ca95c027da34"
    },
    {
        "author": "沈作喆",
        "paragraphs": [
            "種粟上山椒，種禾水沒腰。",
            "田家作苦不如樵，炊桂之地甚不遥。",
            "一艘千束莫復朝，順風順水不動橈。",
            "歸來醉飽吹短簫，野花插鬢樵女嬌。",
            "農夫忍饑自芸苗，粟米自熟腹自枵。",
            "明年賣田賣山去，誰能辛苦輸王賦。"
        ],
        "title": "新安採樵行",
        "id": "f76232eb-7215-4c84-bd3c-94f7d847be09"
    },
    {
        "author": "沈作喆",
        "paragraphs": [
            "某州竹扇名字著，織扇供官困追捕。",
            "使君開府未浹旬，欲戴綸巾揮白羽。",
            "新模巧製旋剪裁，百中無一中程度。",
            "犀革鎸柄出蟲魚，麝煤熏紙生煙霧。",
            "蕺山老姥羞翰墨，漢宮佳人掩紈素。",
            "衙內白取知何名，帳下雄拏不知數。",
            "供輸不辦箠楚頻，一朝赴水將誰訴。",
            "使君崇重了不聞，嗚呼何以慰黎庶。",
            "聞道園家賣菜翁，又說江頭打魚戶。",
            "號令亟下須所無，官不與錢期限遽。",
            "歸來痛哭辭妻兒，宿昔投繯挂枯樹。",
            "一雙婉婉良家子，吏兵奪取名爲顧。",
            "弟兄號叫鄰里驚，兩家吞聲喪其嫗。",
            "死者已矣可奈何，冤魂成羣空號呼。",
            "殺人縱欲勢位尊，貪殘無道天所怒。",
            "邦人蓄憤不敢言，君其拊馬章臺路。"
        ],
        "title": "哀扇工歌",
        "id": "610727e8-6f3b-4601-ad95-f88c6f1be3fd"
    },
    {
        "author": "湯莘叟",
        "paragraphs": [
            "宿雨洗山新綠嫩，曉風吹杏淺紅乾。",
            "沙頭路暖日欲上，行客揚鞭不覺難。"
        ],
        "title": "馬上吟",
        "id": "7a25ab8b-543c-48c6-a471-a585ecd8b5af"
    },
    {
        "author": "湯莘叟",
        "paragraphs": [
            "誰人能使陸行舟，涉水寧無險覆憂。",
            "日照簷楹帆影動，風摇窗戶櫓聲柔。",
            "夢回渭水清新句，歌罷浯溪欵乃愁。",
            "更看霜天晴夜月，幌然如過洞庭秋。"
        ],
        "tags": [
            "洞庭湖"
        ],
        "title": "題舫齋",
        "id": "fccd3bbd-48c8-4862-8855-d35ec5830403"
    },
    {
        "author": "湯莘叟",
        "paragraphs": [
            "草徑無邊綠，江空見底清。",
            "遥峰橫晚色，古木自秋聲。",
            "客舍孤雲遠，鄉心一雁鳴。",
            "憑高寄吳楚，倚杖獨含情。"
        ],
        "title": "登宜春臺",
        "id": "ac98545c-1c8d-4051-9382-31a021f0c938"
    },
    {
        "author": "湯莘叟",
        "paragraphs": [
            "葛巾簪下無多髮，茅舍門前有好山。"
        ],
        "title": "句",
        "id": "5adaba4a-90bc-44f9-a4a9-ed020eaea8a6"
    },
    {
        "author": "黄熙",
        "paragraphs": [
            "放逐臣之常，胡爲乎汨江。",
            "不先於楚死，未免作秦降。"
        ],
        "title": "弔屈原",
        "id": "46d99caf-bdfe-4281-9867-cb21647a657a"
    },
    {
        "author": "林亮功",
        "paragraphs": [
            "五里風濤路，人烟隔岸洲。",
            "去帆欹綠水，別棹會中流。",
            "西峴鐘聲曉，東山塔影浮。",
            "何人有機事，驚起一沙鷗。"
        ],
        "title": "送友至飛雲渡",
        "id": "4a72a644-6350-408c-8cd0-c61640d2ba1b"
    },
    {
        "author": "林大鼐",
        "paragraphs": [
            "日移花影上簾鈎。"
        ],
        "title": "句",
        "id": "dd377c1a-fdc3-41af-89d1-4bf7b8d91f0d"
    },
    {
        "author": "林芘",
        "paragraphs": [
            "杏花舞徑亂紅雨，麥浪漲空摇翠煙。",
            "十里清風尋小寺，快船如馬水如天。"
        ],
        "title": "遊鳴山",
        "id": "661a4f9f-9014-4b47-829d-0b242d20ddb7"
    },
    {
        "author": "林芘",
        "paragraphs": [
            "江山不受範，偃蹇散莫收。",
            "領略得要會，聚此百尺樓。",
            "霽色明千峰，斜陽带歸舟。",
            "堪洗北客塵，似脫南冠囚。",
            "二子倚秋晚，岸巾送明眸。",
            "杯寒風景切，句落雲煙愁。",
            "况我江海人，二頃亦易秋。",
            "百年鷗盟在，脫幘行當休。"
        ],
        "tags": [
            "钱塘江"
        ],
        "title": "觀潮閣",
        "id": "92ecf408-938e-4c25-8a1a-d2a9ca82df0d"
    },
    {
        "author": "劉藻",
        "paragraphs": [
            "蒙齋遠廛市，勝概幾多清。",
            "山下一泉湧，望中千畝平。",
            "林深俗客少，巖小曉煙輕。",
            "杖屨從登眺，誰知有利名。"
        ],
        "title": "蒙齋",
        "id": "90ef8305-acfa-47b4-861c-64464806004c"
    },
    {
        "author": "周操",
        "paragraphs": [
            "未偶凶渠那便擊，已逢昭代不須還。",
            "子猷老去身無用，拄頰朝來穩看山。"
        ],
        "title": "柱笏軒",
        "id": "b85ac0de-7cb8-4a6a-9485-d38eb0cbb851"
    },
    {
        "author": "鄭若谷",
        "paragraphs": [
            "望遠登高萬象侵，元戎端不爲花尋。",
            "未誇駕鶴蓬山路，應壯斬鯨遼海心。",
            "小艇鱸肥盤膾玉，危欄客醉椀揮金。",
            "中流擊楫雄圖遠，回笑三閭澤畔吟。"
        ],
        "title": "和潘良貴題明州三江亭韻",
        "id": "8232b68c-ac02-448f-af85-c4ba932cc6b5"
    },
    {
        "author": "謝用賓",
        "paragraphs": [
            "雲山野客，家在浯溪。",
            "乘風而來，泛月而歸。"
        ],
        "title": "澹巗",
        "id": "6642c6ef-fd2b-4118-a557-a23b58fc3491"
    },
    {
        "author": "鄭厚",
        "paragraphs": [
            "短帽依然九日風，巖頭的的問仙翁。",
            "神仙料不私將橘，乞與陳黄方薛公。"
        ],
        "title": "登䂬溪仙人巗",
        "id": "2411cf52-dcb0-444f-bfca-8a08038fcf1a"
    },
    {
        "author": "鄭厚",
        "paragraphs": [
            "燔身介子意何忙，理迹昌黎道更光。",
            "慷慨一封論佛骨，流離萬里入蠻鄉。",
            "孤芳亭角留韓木，遺愛人心比召棠。",
            "勿謂筆端無造化，如何祛鰐似祛羊。"
        ],
        "title": "寒食登韓亭",
        "id": "b313c612-e48f-419e-aa81-a24691c54ae1"
    },
    {
        "author": "鄭厚",
        "paragraphs": [
            "小雨上東山，層層着意看。",
            "尋泉行處僻，就石坐來寒。",
            "赤舄歸周旦，蒼生起謝安。",
            "功能成底事，一抹暮雲殘。"
        ],
        "title": "登東山",
        "id": "c25ebd9f-fbe4-4c17-b9f4-dfe9d3031a72"
    },
    {
        "author": "鄭厚",
        "paragraphs": [
            "山前山後冢纍纍，處士孤墳沒草萊。",
            "古宅更遭新燒火，荒林難覓舊栽梅。",
            "月香水影詩空好，鶴怨猿驚客共哀。",
            "回首西泠橋外寺，晚來金碧擁樓臺。"
        ],
        "title": "林和靖墓",
        "id": "ce54f5c3-6418-4c13-b2ba-f38761b01b7e"
    },
    {
        "author": "陳柏年",
        "paragraphs": [
            "舟行三峽亂峯間，雪浪如山毛骨寒。",
            "一帆喜見楚天闊，回首長吁蜀地難。"
        ],
        "title": "楚塞亭",
        "id": "cbdbdf5c-3770-493e-af3d-78b5d34c8960"
    },
    {
        "author": "陸彥遠",
        "paragraphs": [
            "雖貧未肯氣如霄。"
        ],
        "title": "句",
        "id": "09ec572d-fb1e-48bc-bef6-06cd81da94a6"
    },
    {
        "author": "鄭廣",
        "paragraphs": [
            "鄭廣有詩上衆官，文武看來總一般。",
            "衆官做官却做賊，鄭廣做賊却做官。"
        ],
        "title": "上衆官",
        "id": "4bf8ebc9-7f75-4b60-ae04-2b36006b50e4"
    },
    {
        "author": "劉長源",
        "paragraphs": [
            "出峽朝天第一州，使君重敞最高樓。",
            "蜀江雪浪初平處，楚國金城欲盡頭。"
        ],
        "title": "楚塞樓",
        "id": "60b4dc18-4bf2-46c1-b1e7-0a75dd02c242"
    },
    {
        "author": "彭大年",
        "paragraphs": [
            "雲夢青丘蟠楚藪，萍實江邊大如斗。",
            "故壘摧頹百戰餘，舊事流傳千載後。",
            "青崖半裂玄猿吼，空坡突過黄狐走。",
            "山深落日少人行，寂寞鳴蜩在高柳。",
            "湖江入夢倏三年，慰我漂零一杯酒。",
            "群盜雖降漢赤眉，故侯慣作秦黔首。"
        ],
        "title": "楚萍歌",
        "id": "d95fffb1-154d-4266-8beb-8aa1e970302a"
    },
    {
        "author": "胡宏",
        "paragraphs": [
            "百年身似客，浩蕩世間遊。",
            "入望青山好，夢魂偏我留。",
            "我家巫山十二峰，浮江直過巴陵東。",
            "瀟湘水與蒼梧通，環繞衡嶽青冥中。",
            "扁舟白雲不可度，杖藜蠟屐乘春風。",
            "山光浮動可攬結，雲舒霞卷飛煙虹。",
            "深巖大壑翠巘列，足力已到心無窮。",
            "羣峰迤邐勢不競，上盡祝融五千仞。",
            "祝融峯高天更高，太空人世如牛毛。",
            "風雲萬變一瞬息，紅塵奔走真徒勞。",
            "蓬萊羽化慕神仙，神仙渺茫何處傳。",
            "雪山清浄問因緣，未識乾坤造化權。",
            "獨立高寒明月裏，此心無著已怡然。",
            "從今識盡青山好，歸向人間別看天。"
        ],
        "title": "題上封寺",
        "id": "d42a9658-9bf8-4fec-9468-1f786e62cb9c"
    },
    {
        "author": "胡宏",
        "paragraphs": [
            "瞬息光陰便百年，壯時無謂此身堅。",
            "莫隨白日悠悠去，要見先民的的傳。",
            "心耻文俳似班馬，眼看青紫自頭旋。",
            "望雲飛鳥長天外，臨水不知魚在筌。",
            "沈吟巖野意不展，燮理一身居屢遷。",
            "願學只知依孔聖，懶從禪客問因緣。",
            "聖門子貢最明達，肯使宮牆但及肩。",
            "天生我才樸更拙，未逢良匠入雕鎸。",
            "清漳見公二十載，論仁一句期超然。",
            "致知兩字足功力，方信能行窮化先。",
            "南山文會未振起，公今遠去岷江邊。",
            "聞說豺狼卧當路，日向黄昏休更前。",
            "況復江城動鼙鼓，四時烽火長相連。",
            "征輪决去曳不止，男兒性命絕可憐。",
            "曉月子規驚別夢，冥冥空有淚痕濺。",
            "臨岐相贈要切語，慎勿使我空華顛。"
        ],
        "title": "送友人歸荆南",
        "id": "9a408996-09fa-4d0d-b086-4d4f29c2f4c4"
    },
    {
        "author": "胡宏",
        "paragraphs": [
            "斯文久寥落，我欲問蒼天。",
            "蒼天默無言，復欲問古先。",
            "古先羣聖人，去我三千年。",
            "紛紛儒林士，章句以爲賢。",
            "問之性命理，醉夢俱茫然。",
            "皓月隠重雲，明珠媚深淵。",
            "近得程夫子，一綫通天泉。",
            "蕩滌浄塵垢，逸駕真無前。",
            "自從喪亂來，鼙鼓聲闐闐。",
            "日事干戈末，那尋孔孟傳。",
            "湘中彪夫子，有志窮益堅。",
            "讀書文字表，至善時一遷。",
            "老去不自止，直欲求純全。",
            "問我曾點意，乘風舞雩顛。",
            "行年付造化，笑問青銅錢。",
            "默契天地心，誰能泥青編。"
        ],
        "title": "簡彪漢明",
        "id": "c37c45f1-dbdc-4bbd-9baa-7bce55951536"
    },
    {
        "author": "胡宏",
        "paragraphs": [
            "超然峰頭秋氣清，廓然堂延秋月明。",
            "我乘清秋弄秋月，中有所感思冥冥。",
            "峰勢凌蒼穹，上有烟林封。",
            "去天不盈尺，路斷心忡忡。",
            "堂空人何在，澹然思無窮。",
            "寂寂本心流太空，虛名過耳如松風，惆悵禍亂波流洪。",
            "目極征鴻淡淡天，萬古消沉向此中。"
        ],
        "title": "西林寺廓然堂有懷",
        "id": "0b8f9404-20aa-4dbe-be28-00eef1be7ba1"
    },
    {
        "author": "胡宏",
        "paragraphs": [
            "無奇試學居盤谷，誰信斷絃膠可續。",
            "湘天冷落數家村，曩時曾枉旌麾沐。",
            "潺湲階下碧溪橫，柳靜風微幽意足。",
            "知君文武濟時才，舊時軍律寒生粟。",
            "文書脫畧是人師，應有魏昭能換粥。",
            "我無真樂送芳年，悵望顔回屢空腹。",
            "凄凉指日秋風高，願更同來寫心曲。"
        ],
        "title": "和江子玉二首  其一",
        "id": "57cff039-5cb3-4cdd-9c41-a3d79e8da914"
    },
    {
        "author": "胡宏",
        "paragraphs": [
            "白駒皎皎來空谷，希聲絕世人難續。",
            "異端蠭起亂羣風，擺脫敝衣聊一沐。",
            "悠然良夜得酣寢，覺來無欠亦無足。",
            "不蹈紅塵陌上花，自種青雲隴頭粟。",
            "嗚呼夫子大聖人，七日藜羹食無粥。",
            "休爭得失等雞蟲，克己樂善充身腹。",
            "風雲變化會有時，微吟袖手清溪曲。"
        ],
        "title": "和江子玉二首  其二",
        "id": "d7658d9e-3380-492a-ac11-a4ff2ad6d995"
    },
    {
        "author": "胡宏",
        "paragraphs": [
            "青鞋黄帽侵晨起，杖策徐行聽流水。",
            "雲輕淡月欲明時，竹裏清風開太始。",
            "山鐘間發催天曙，廟鼓連聲動羣耳。",
            "東山青樹映霞明，西嶺朱樓眇烟裏。",
            "樵夫荷斧晨出山，漁子携魚午趨市。",
            "靜看岐路人營營，獨坐小亭秋靡靡。",
            "已知物理時常改，因見天工神不死。",
            "胸中浩蕩一乾坤，世上榮枯均泰否。",
            "悠然種植得佳趣，春意生生自無已。"
        ],
        "title": "圃景大吟呈伯氏",
        "id": "c3d7ee32-33c5-4113-b3d1-b0d9232c72ce"
    },
    {
        "author": "胡宏",
        "paragraphs": [
            "君不聞伊摯初耕有莘野，祿之弗顧千駟馬。",
            "春作秋成隨老農，貧賤甘心萬人下。",
            "一朝幡然感三聘，五就成湯五就夏。",
            "悠悠如雲行太空，竟使三風變爲雅。",
            "東西南北頼來蘇，天下農夫誰似者。",
            "又不聞傅說安身操板築，遠離世間名與祿。",
            "那知商帝夢中形，遠近搜求不容伏。",
            "草茅夕起朝爲相，俾后從繩正如木。",
            "四海俊乂咸風從，跋扈諸侯盡臣僕。",
            "功成止見顔容改，了了壯心無反覆。",
            "平生懶性願退藏，退藏恐遂成荒唐。",
            "因求古人作鑑戒，管寧華歆情所當。",
            "齊名遯迹俱鋤菜，擲之不顧爲人量。",
            "詩書俎豆化遼海，威武富貴何披猖。",
            "初年虛名大可耻，末路高風紓思長。",
            "有志君當學伊傅，忘情我不傲羲皇。",
            "願如幼安有終始，進退一致宜加詳。"
        ],
        "title": "寄題向伯元敦止堂",
        "id": "42b8b720-f430-486a-9d14-1b4dcf4033da"
    },
    {
        "author": "胡宏",
        "paragraphs": [
            "朝看南山雲，暮看西山月。",
            "雲物時有無，月魄遞盈闕。",
            "月明雲昭章，雲散月奇絕。",
            "屈伸至理中，莫道吾生拙。"
        ],
        "title": "雲月",
        "id": "88e680c4-473f-4341-ab4a-4e0eb4e010c6"
    },
    {
        "author": "胡宏",
        "paragraphs": [
            "南山崇崇幾千丈，今晨忽被蠻烟蜑霧埋其高。",
            "安得萬里飄風一吹散，見巍峩蒼翠解我心鬰陶。",
            "鬰陶心匪他，爲愛南山高。"
        ],
        "title": "南山即事",
        "id": "d33ed768-5875-4add-8e6d-fd41531277af"
    },
    {
        "author": "胡宏",
        "paragraphs": [
            "望處積雲深，妙見此君心。",
            "中虛抱元氣，不受一塵侵。",
            "嗟哉人生逐利名，雞犬放去猶知尋。",
            "我愛坐君閣，游戲猗猗林。",
            "明月照我懷，清風吹我襟。",
            "消磨胸中沈著病，無愧衛武生于今。"
        ],
        "title": "題楊氏猗猗閣  其一",
        "id": "0caeb5ec-aacc-46a3-a2e3-0a66d96d9b75"
    },
    {
        "author": "胡宏",
        "paragraphs": [
            "林生何猗猗，挺立似豪傑。",
            "新稍一直上青冥，本末便與春風徹。",
            "嗟哉流俗人，交義隨情决。",
            "寒霜落千山，我愛此君節。",
            "眷焉題閣心，萬變不磨滅。"
        ],
        "title": "題楊氏猗猗閣  其二",
        "id": "6dd1bd80-a99e-4229-a649-1a4d6e3304da"
    },
    {
        "author": "胡宏",
        "paragraphs": [
            "蒼天映清水，下見白雲飛。",
            "天水從何來，飛雲更何依。",
            "人生亦如此，融結中有機。",
            "此機即天命，吾心端不違。"
        ],
        "title": "蒼天",
        "id": "f1435e6e-5050-4486-8220-afb07109a2cd"
    },
    {
        "author": "胡宏",
        "paragraphs": [
            "對酒當歌，人生幾何。",
            "往者如江，來者如何。",
            "往來無盡，弗移弗那。",
            "奉身理物，何少何多。",
            "天長地久，我生靡它。",
            "樂此泉兮，于山之阿。"
        ],
        "title": "碧泉興作即事有感因續魏武之詩",
        "id": "7d7adb8c-75b3-4b73-8604-1457197fc840"
    },
    {
        "author": "胡宏",
        "paragraphs": [
            "茶陵水似滄浪清，我行征驂登小亭。",
            "孔聖去矣不可見，野人有歌誰復聽。",
            "孟子能推孔聖心，寥寥斯意有誰尋。",
            "中原可惜無人問，此日聊爲梁父吟。"
        ],
        "title": "題談氏濯纓亭",
        "id": "d588feb7-2562-4ff8-962c-3c43e304c4f8"
    },
    {
        "author": "胡宏",
        "paragraphs": [
            "作文發妙理，經國厲遠圖。",
            "游目建安中，才子足歡娛。",
            "王劉與應阮，精神可交輸。",
            "西南落漢日，揚益奮兩隅。",
            "山河裂地軸，星象分天衢。",
            "八師遇有姚，萬世垂楷模。",
            "一元均大化，五服擁皇都。",
            "悠悠彼七子，流光失其孚。",
            "飛觴宴婉孌，鼓瑟吹笙竽。",
            "主人敬愛客，徒爾相揚揄。",
            "魏祚竟不長，詒謀止斯須。",
            "逡巡數十年，劉石橫八區。",
            "所以漢高帝，慢駡輕文儒。"
        ],
        "title": "觀建安七子詩",
        "id": "177bfebd-60fc-4d71-965e-2dda48be303e"
    },
    {
        "author": "胡宏",
        "paragraphs": [
            "我愛青山好，衡山鎮南極。",
            "連峰疊翠西池西，五峰新亭面相直。",
            "喬嶽崢嶸天地中，飄零身寄衡山側。",
            "衡山之峰七十二，奔走芙蓉盡供職。",
            "紫蓋峰頭走日東，不朝芙蓉理莫測。",
            "芙蓉峰巔栖白鶴，今人不見雙飛翼。",
            "應是赤霄隨鳳遊，遠向青田謀雁食。",
            "逍遥九皋鳴聞天，奇蹤只許羣仙識。",
            "平生苦無適俗韵，置身大禹巡方域。",
            "雲舒烟卷試懷抱，月下風前得消息。",
            "四時有酒兼有花，百年無喪亦無得。",
            "儘教人作畫圖傳，杖藜見我看山色。"
        ],
        "tags": [
            "衡山"
        ],
        "title": "小圃將成",
        "id": "889e5cca-5561-40b2-a4d8-9606e54dd0ab"
    },
    {
        "author": "胡宏",
        "paragraphs": [
            "湘中應中古道場，復有峩眉道人住。",
            "昔日三生藏裏來，今朝十二峰前去。",
            "杖錫飄然別故人，笑望梅花理征路。",
            "我曾問公五宗派，電掃羣生小見解。",
            "直指萬法無盡身，坐覺靈光滿沙界。",
            "辨舌橫放傾天河，崢嶸整頓禪宗壞。",
            "吁嗟我生在儒門，儒門大業無人論。",
            "滔滔姑想天之下，衣冠滿目如雲屯。",
            "焚香再拜願聖主，一統三教清乾坤。"
        ],
        "title": "送璉老",
        "id": "102b6ef9-4c3e-44dc-857f-cdf1ac0f127b"
    },
    {
        "author": "胡宏",
        "paragraphs": [
            "水從靈澗來，清泚不可汚。",
            "經過我亭下，妙見涓涓處。",
            "見處事如何，欲說豈無路。",
            "百丈生潮頭，一勺本性具。",
            "經紀大地間，形勢中國著。",
            "江漢荆襄望，河渭關洛固。",
            "衡山折底柱，觸石堆灧澦。",
            "沄沄三千丈，瀁瀁四海布。",
            "豈有不巖阻，盈科演然去。",
            "豈有不隄防，潤下渙無住。",
            "畇畇青山田，渺渺均𣼩注。",
            "蕩蕩白虹舟，飄颺任奔翥。",
            "來者無終窮，濟者無量數。",
            "周流造化功，妙體不競愫。",
            "寄語觀水人，事不在章句。"
        ],
        "tags": [
            "衡山"
        ],
        "title": "水心亭",
        "id": "5e5aaebb-7933-4484-9bb0-382098a456a4"
    },
    {
        "author": "胡宏",
        "paragraphs": [
            "江村沙暖蔞蒿長，味比枸杞新甘香。",
            "茁茁荻芽生近渚，紫花臺萊初未嘗。",
            "白羊烏牀俱在牧，茅舍竹籬是故鄉。",
            "人生未必須富貴，萬里且願身康强。",
            "徑買官場舊醅酒，共醉春風殊未央。"
        ],
        "title": "同伯氏還鄉",
        "id": "1deb7c65-4a78-4bd1-9d14-5548b1c916d2"
    },
    {
        "author": "胡宏",
        "paragraphs": [
            "北歸已過沅湘渡，騎馬東風武陵路。",
            "山花無限不關心，惟愛桃花古來樹。",
            "聞說桃花更有源，居人共得仙家趣。",
            "之子漁舟安在哉，我欲乘之望源去。",
            "江頭相逢老漁父，煙水蒼蒼雲日暮。",
            "投竿拱手向我言，桃源之說非真然。",
            "當時漁子漁得錢，買酒醉卧桃花邊。",
            "桃花風吹入夢裏，自有人世相周旋。",
            "酒醒驚怪告儔侶，遠近接響俱相傳。",
            "靖節先生絕世人，奈何記僞不考真。",
            "先生高步宭末代，雅志不肯爲秦民。",
            "故作斯文寫幽意，要似寰海雜風塵。",
            "不然川原遠近蒸霞開，宜有一片隨水從東來。",
            "嗚呼神明通八極，豈特秘爾桃源哉。",
            "我聞是言發深省，勒馬却辭漁父回。",
            "及晨徧覽三春色，莫便風雨空莓苔。"
        ],
        "title": "桃源行",
        "id": "c78308a3-3956-4f1a-8d22-456085886339"
    },
    {
        "author": "胡宏",
        "paragraphs": [
            "卜居幽勝衡山繞，五峯西望青冥杳。",
            "乍聚乍散看浮雲，時去時來送飛鳥。",
            "卷舒自在都無情，飲啄天然類不擾。",
            "我生何似鳥與雲，掉頭心向人間了。"
        ],
        "tags": [
            "衡山"
        ],
        "title": "獨坐",
        "id": "f7497c78-88a3-493b-a4a3-1af605ee16ec"
    },
    {
        "author": "胡宏",
        "paragraphs": [
            "萬里春回過短牆，孤標亦似殿年芳。",
            "蕭疎月下天然瘦，澹宕風前自在香。",
            "寒色重時花正發，暖烟纔禁實先嘗。",
            "越人不向梁臺路，畫角一聲堪斷腸。"
        ],
        "title": "梅花呈孫奇父諸公",
        "id": "e8ca6051-cba4-498f-bc99-facb69111dad"
    },
    {
        "author": "胡宏",
        "paragraphs": [
            "少時情意在滄洲，壯歲還知學孔丘。",
            "萬事只嫌心有病，百年不作夢中遊。",
            "紫泥詔下人須在，黄卷人開我自收。",
            "耻向紅塵浪奔走，看雲消盡意橫秋。"
        ],
        "title": "題友人養素軒",
        "id": "1705d8f2-707f-4fd9-99ee-696af06c531b"
    },
    {
        "author": "胡宏",
        "paragraphs": [
            "東郊野馬爛氛氳，聊駕柴車問訊春。",
            "遠草綠沉煙霧裏，高花紅照綺羅新。",
            "迎風柳占鶑啼處，带雨泥融燕觜勻。",
            "動植自私還自足，天邊愁殺踏青人。"
        ],
        "title": "春日郊行",
        "id": "608bac64-c8a3-4e54-8fee-9e9f6888d180"
    },
    {
        "author": "胡宏",
        "paragraphs": [
            "靈源一派似河傾，隠映長天萬古情。",
            "林影淡摇秋月冷，澗翻先凝玉壺清。",
            "舊栽沿岸柳陰合，新種數株梅子成。",
            "誰引人來問消息，只緣山外有流聲。"
        ],
        "title": "和韓叔夏碧泉",
        "id": "b87ed8b2-8088-410e-bf69-8810e507e9ac"
    },
    {
        "author": "胡宏",
        "paragraphs": [
            "春色初收夏氣清，路分松檜入崢嶸。",
            "深盤岣嶁千峯下，遠抱瀟湘一綫明。",
            "大衆總迷身在處，三關除却道方平。",
            "山林若是有情住，何異紅塵爭利名。"
        ],
        "title": "題法輪寺",
        "id": "d9149d93-42fa-415b-aa8b-adf111abcb0a"
    },
    {
        "author": "胡宏",
        "paragraphs": [
            "衡山何似洛城居，不久從來亦不餘。",
            "赤縣人希舊勛業，清閒身自富時書。",
            "搜羅神化觀周易，略去玄黄陋太初。",
            "最是忘機湘水上，風輕日淡看游魚。"
        ],
        "tags": [
            "衡山"
        ],
        "title": "郭氏嘉山亭",
        "id": "77a2b9b6-f395-452d-8d3b-dbd65a7635cc"
    },
    {
        "author": "胡宏",
        "paragraphs": [
            "館瞰瀟湘畫不成，波瀾入海是通津。",
            "風吹枕席清無夢，煙覆江城曉變春。",
            "柳色幾回輕別首，梅花偏見遠征人。",
            "誰能不逐紅塵去，到處分明認得身。"
        ],
        "title": "湘中館",
        "id": "7040fa3b-5d1b-4d47-a728-a3731508a7c8"
    },
    {
        "author": "胡宏",
        "paragraphs": [
            "貧病離居莫厭侵，滿牀黄卷靜披尋。",
            "情通不礙天機妙，行到方知學海深。",
            "宇宙一身雖小小，乾坤萬象總森森。",
            "分明此意人難會，長望青衿肯嗣音。"
        ],
        "title": "和范公授",
        "id": "5a52fc00-179a-4ce2-95c2-1081355ab654"
    },
    {
        "author": "胡宏",
        "paragraphs": [
            "有志從來不浪憂，只憂心不似前脩。",
            "敷菑未竟已頭白，待穫忘情在晚秋。",
            "自覺才疎勝北海，又無經學震西州。",
            "甘爲稼圃南山下，長謝周公愧孔丘。"
        ],
        "title": "紫蓋峯前作小圃日親圃事情見乎辭呈伯氏兼簡彥達先生",
        "id": "b95a71bd-5eb3-46e6-b9d9-7e87b7d1b443"
    },
    {
        "author": "胡宏",
        "paragraphs": [
            "爲園非是學樊須，鋤罷歸來又讀書。",
            "董子不窺緣底事，陶公成趣愛吾廬。",
            "華枝瘦日應抬舉，草色回春莫剗除。",
            "長遣箇中消息在，此生何處不安居。"
        ],
        "title": "和伯氏",
        "id": "3b131d5c-462f-453a-a3a3-72dad929bfa5"
    },
    {
        "author": "胡宏",
        "paragraphs": [
            "水石平生性所便，栽花種柳亦天然。",
            "春風花發遊人見，秋月雲收照我員。",
            "玩意隴雲情自逸，放懷天理道無偏。",
            "坐消白日千峯下，長嘯一聲箕斗邊。"
        ],
        "title": "水石",
        "id": "84ff260b-b3ab-4d17-b76f-f7464b828b08"
    },
    {
        "author": "胡宏",
        "paragraphs": [
            "祝融地勢東南俯，西北星辰拱漢關。",
            "冷落山河憑玉几，凋殘名物損朱顔。",
            "西風凜凜鵬空摶，朔雪飄飄雁亦寒。",
            "正恐中原消息斷，問誰曾到五陵間。"
        ],
        "title": "碧泉九日有感  其一",
        "id": "f4741240-ea9a-4af2-82e5-123e385aacd3"
    },
    {
        "author": "胡宏",
        "paragraphs": [
            "雲日韜光山水幽，亭亭風送雁來秋。",
            "當時祓禊千華好，今日登臨萬葉愁。",
            "刻蠟桂香環遠路，縷金蓮色亂方舟。",
            "丹青妙處身知在，不作浮鷗信浪流。"
        ],
        "title": "碧泉九日有感  其二",
        "id": "22b6a570-e38d-4373-add2-8a9de39236f7"
    },
    {
        "author": "胡宏",
        "paragraphs": [
            "胸中無滯是神仙，行止由來各有天。",
            "洞裏道人心快快，雲間遊子自翩翩。",
            "塵懷已逐山風掃，好意都從梅蕊傳。",
            "回首七香車上客，大家歸去莫流連。"
        ],
        "title": "吳承遠譏登山",
        "id": "1a977681-258d-4a47-8d24-5a05eb79acda"
    },
    {
        "author": "胡宏",
        "paragraphs": [
            "誰驚河凍履秋霜，今日金湯古壞牆。",
            "未見主人來北道，但聞羣盜去南塘。",
            "憂時我不嗟留滯，訪道公能適莽蒼。",
            "絳帳早移收歲晚，吟風弄月動衡湘。"
        ],
        "title": "和王師中  其一",
        "id": "c6dea9a0-f306-40f0-a698-4d897c77896b"
    },
    {
        "author": "胡宏",
        "paragraphs": [
            "衡陽一带飛清霜，梅李爭春開出牆。",
            "萱草亂生封遠岸，柳梢摇影澹回塘。",
            "午從三徑春光動，晚看千峰冥色蒼。",
            "一止一行皆自得，憤時堪笑屈沉湘。"
        ],
        "title": "和王師中  其二",
        "id": "9d025b7a-9e6d-4ef7-97fd-c37fb0187e49"
    },
    {
        "author": "胡宏",
        "paragraphs": [
            "歲寒孤節厲冰霜，汲古門開數仞牆。",
            "朔塞烟雲封赤縣，陽關盃酒絕青塘。",
            "無才空自憂當世，不宰應難怨彼蒼。",
            "獨坐獨行求伴侶，澗蒪山蕨願同湘。"
        ],
        "title": "和王師中  其三",
        "id": "5a8ecbfa-2de5-4df2-b23e-e915b088b39d"
    },
    {
        "author": "胡宏",
        "paragraphs": [
            "天柱新詩缺嗣音，幾回開卷靜披尋。",
            "眇綿今古乾坤大，盤亙華夷海岳深。",
            "每愛躊躇興事意，不將勉强會天心。",
            "中原未必生涯盡，只恐吾人老自侵。"
        ],
        "title": "和人",
        "id": "34625491-34d6-4de8-ac20-a29cb0da0f9a"
    },
    {
        "author": "胡宏",
        "paragraphs": [
            "有姚心妙賛乾坤，堯禹興亡頼兩存。",
            "蒲坂舊都西望遠，蒼梧陳迹事難論。",
            "九官效職羣英聚，二女宜家聖德尊。",
            "萬代君王模範表，吁嗟一廟破荒村。"
        ],
        "title": "謁虞帝祠",
        "id": "d5d8f10b-81d2-4dbb-b95a-f2051aa7055e"
    },
    {
        "author": "胡宏",
        "paragraphs": [
            "學業應須見本根，語言無用苦評論。",
            "醇醪自昔懷公瑾，藥石誰今識孟孫。",
            "憑仗嬉遊試功力，隄防色厲却淫昏。",
            "臨岐大愧無相贈，聊寫蕪詞示法門。"
        ],
        "title": "別吳衛道",
        "id": "508dd1a0-fb7b-46fb-a714-eae264534fc7"
    },
    {
        "author": "胡宏",
        "paragraphs": [
            "一別賢關二十年，人間萬事儘悠然。",
            "堪嗟戎羯羶腥地，元是衣冠禮樂天。",
            "騎馬相逢南紀道，離尊同舉大江邊。",
            "此時景色如秋色，自古丹青妙莫傳。"
        ],
        "title": "別全當可",
        "id": "c0476aec-fae4-4f3f-8c21-d8d18f60dfac"
    },
    {
        "author": "胡宏",
        "paragraphs": [
            "爲無經濟學，萬里築幽栖。",
            "波漲青冥濶，柳垂春色低。",
            "烟花薰小院，風竹掩丹梯。",
            "便是神仙宅，世人應未迷。"
        ],
        "title": "書院即事",
        "id": "c1683786-fc88-493e-8268-d4fcb26dcab2"
    },
    {
        "author": "胡宏",
        "paragraphs": [
            "淅淅秋風動，前橋晚步還。",
            "小魚衝岸側，白鳥立溪灣。",
            "明月照秋水，淡烟籠遠山。",
            "此時知造物，憐我一身閒。"
        ],
        "title": "碧泉獨步",
        "id": "67084c58-efca-4681-a9f0-7b6af78176af"
    },
    {
        "author": "胡宏",
        "paragraphs": [
            "萬木凋傷後，孤叢嫩碧生。",
            "花開飛雪底，香襲冷風行。",
            "高並青松操，堅逾翠竹真。",
            "挺然凝大節，誰說貌盈盈。"
        ],
        "title": "雙井詠水仙有妃子塵襪盈盈體素傾城之文予作臺種此花當天寒風冽草木萎盡而孤根獨秀不畏霜雪時有異香來襲襟袖超然意適若與善人君子處而與之俱化乃知雙井未嘗得水仙真趣也輒成四十字爲之刷耻所病詞不能達諸君一笑",
        "id": "3fd77598-1c23-4275-a0df-19d631788576"
    },
    {
        "author": "胡宏",
        "paragraphs": [
            "此心妙無方，比道大無配。",
            "妙處果在我，不用襲前輩。",
            "得之眉睫間，直與天地對。",
            "混然員且成，萬古不破碎。"
        ],
        "title": "示二子  其一",
        "id": "ab0d2a1e-8f46-468f-8141-4dc84d9608d7"
    },
    {
        "author": "胡宏",
        "paragraphs": [
            "體道識泰否，涉世隨悲歡。",
            "滯迹紅塵中，情寄青雲端。",
            "早年勤學道，晚節懶爲官。",
            "心活乾坤似，機員身自安。"
        ],
        "title": "示二子  其二",
        "id": "3bcc27b0-6bd9-410c-bdbb-85e6b0897daf"
    },
    {
        "author": "胡宏",
        "paragraphs": [
            "晨起步林丘，路經泉上頭。",
            "天邊日色下，水底浪花浮。",
            "沙浄蒲芽綠，風牽荇带流。",
            "澄瀾立白鷺，細浪逐輕鷗。",
            "翠鳥來還去，脩魚躍更遊。",
            "動成春色好，愈覺道情幽。",
            "田舍知何處，江湖興未收。",
            "徘徊不忍去，暝色冷如秋。"
        ],
        "title": "泉上",
        "id": "eb9ecf2d-3a4e-4082-af66-397ad7442c52"
    },
    {
        "author": "胡宏",
        "paragraphs": [
            "鑿山置亭榭，開沼放波瀾。",
            "松竹希微綠，菱蓮次第丹。",
            "風煙富清遠，氣象薄高寒。",
            "媚此千金軀，舍彼百慮攢。",
            "神嶽精靈動，人寰波浪漫。",
            "樂生憂亦集，徙倚徧闌干。"
        ],
        "title": "五峯亭",
        "id": "be208b91-f7d0-4d07-8ce2-053f96ff110b"
    },
    {
        "author": "胡宏",
        "paragraphs": [
            "英雄割據裔，少年事豪俊。",
            "名勝翻然交，仁義以身徇。",
            "南州作吏師，西洛陪先進。",
            "情高尚禮樂，代季見戎陳。",
            "王師頻潰遯，我憤嬰疾疢。",
            "草廬卧江漢，僚幕資才俊。",
            "昭昭心自知，蹇蹇步不迅。",
            "乘風忽遠去，炎嶺善持慎。",
            "先君有願懷，丈人踐忠信。",
            "相從寓衡山，時許闚牆仞。",
            "胸中學海深，舌本詞源濬。",
            "老矣猶詩書，饑來只薇菣。",
            "馬革誓裹尸，氣凜如秦藺。",
            "無力獻廟堂，使得致忠藎。",
            "據古論孔周，及今佐堯舜。",
            "吁嗟民多瘼，慘戚天不憗。",
            "煢煢輤車行，遥遥渚宮殯。",
            "治命能不渝，有子孝而順。"
        ],
        "tags": [
            "衡山"
        ],
        "title": "挽孫奇父",
        "id": "feeaa403-569a-4054-9c97-ac2a3de07e2f"
    },
    {
        "author": "胡宏",
        "paragraphs": [
            "寵辱無休變萬端，阿誰能向靜中看。",
            "消磨利欲十分盡，免得臨機剖判難。"
        ],
        "title": "寵辱",
        "id": "b288c9b6-0420-465b-827f-fdd506e6f319"
    },
    {
        "author": "胡宏",
        "paragraphs": [
            "是誰行邁閔宗周，淚灑西風病不瘳。",
            "幸對南山無盡景，眼看雲物手搔頭。"
        ],
        "title": "讀王國風",
        "id": "2776fd9e-45ba-4e2f-b2b3-98f9c3bd88fc"
    },
    {
        "author": "胡宏",
        "paragraphs": [
            "蠶食人間我厚顔，命成奇數故偷閒。",
            "不知世上山河大，終日徘徊百水間。"
        ],
        "title": "蠶食",
        "id": "f10a6bba-7d0e-46ea-8873-4eb4cf110e9b"
    },
    {
        "author": "胡宏",
        "paragraphs": [
            "橫翠橋南柳色稀，過橋春事那人知。",
            "君如就我問消息，新種海棠開兩枝。"
        ],
        "title": "春事  其一",
        "id": "414793a0-72ce-4059-b98b-86b4ae2811ae"
    },
    {
        "author": "胡宏",
        "paragraphs": [
            "走馬尋春西復東，夭桃零落委殘紅。",
            "可憐日暮天低處，但有梨花弄晚風。"
        ],
        "title": "春事  其二",
        "id": "dccffebf-5213-469e-befc-b448e2d4c3b3"
    },
    {
        "author": "胡宏",
        "paragraphs": [
            "風高吹散日邊雲，綠水初迴沙際春。",
            "逝者如斯長不住，汨羅愁絕笑靈均。"
        ],
        "title": "和伯氏",
        "id": "d0685e81-0566-4556-a833-db6e7cf6e44d"
    },
    {
        "author": "胡宏",
        "paragraphs": [
            "瀟湘烟霧隠千重，風月磯綸在在同。",
            "笑傲飛帆名利客，扣舷都入暝歌中。"
        ],
        "title": "漁子  其一",
        "id": "59b0bc26-3a1d-4c5c-aa9d-039a3b9fbc1a"
    },
    {
        "author": "胡宏",
        "paragraphs": [
            "小舟游漾占江天，家在蘆花一縷烟。",
            "最是好風明月夜，棹謳相應亦忘筌。"
        ],
        "title": "漁子  其二",
        "id": "eebbccda-e6db-44f1-9f85-90d7ef628acc"
    },
    {
        "author": "胡宏",
        "paragraphs": [
            "孝弟須知是本根，萬般功行且休論。",
            "聖門事業無多子，守此心爲第一門。"
        ],
        "title": "贈人",
        "id": "f62b4b17-a111-4d44-be20-e9316c936b6a"
    },
    {
        "author": "胡宏",
        "paragraphs": [
            "忙中不識本來心，一點靈光自在明。",
            "只向靜中尋底事，恐遭顛沛不員成。"
        ],
        "title": "次劉子駒韵  其一",
        "id": "0bc9f5c5-4075-4b33-aa2e-8c3fc92d7fb5"
    },
    {
        "author": "胡宏",
        "paragraphs": [
            "心由天造方成性，逐物云爲不是真。",
            "克得我身人欲去，清風吹散滿空雲。"
        ],
        "title": "次劉子駒韵  其二",
        "id": "a04e4393-b2dd-4fed-8e40-1af0b044cb00"
    },
    {
        "author": "胡宏",
        "paragraphs": [
            "湘上初見故鄉人，萬事不論惟論心。",
            "要識此心真面目，不知君意向沈吟。"
        ],
        "title": "念良朋之難得嘆俗學之失真因成二絕  其一",
        "id": "35816dea-34f4-472b-9402-06c188cd4548"
    },
    {
        "author": "胡宏",
        "paragraphs": [
            "章句紛紛似世塵，一番空誤一番人。",
            "讀書不貴苟有說，離得語言纔是真。"
        ],
        "title": "念良朋之難得嘆俗學之失真因成二絕  其二",
        "id": "0d67c653-1270-47e4-91a3-59a7d29bcd2e"
    },
    {
        "author": "胡宏",
        "paragraphs": [
            "陳平相業定何如，應對知君智有餘。",
            "不佐漢興三代業，區區心事六奇書。"
        ],
        "title": "陳平",
        "id": "edf42baf-bc15-4467-b90f-e28d96f4aa71"
    },
    {
        "author": "胡宏",
        "paragraphs": [
            "快戰馬知霸術疎，烏江亭上獨欷歔。",
            "萬人三尺俱無用，可惜當年不讀書。"
        ],
        "title": "項王",
        "id": "37f8114f-8398-42f6-b4f2-c70d145aa5af"
    },
    {
        "author": "胡宏",
        "paragraphs": [
            "功成全仗漢家兵，真是英雄不藉人。",
            "禽了項王知退步，定騎箕尾上天津。"
        ],
        "title": "韓信",
        "id": "201a2916-2fb1-4c75-9507-d4741ffa4a13"
    },
    {
        "author": "胡宏",
        "paragraphs": [
            "人在西南分楚越，天轉金風更凄切。",
            "此時何事最關情，團圓獨對中秋月。"
        ],
        "title": "中秋對月憶伯仲",
        "id": "34e573c6-78f5-4b81-a6a5-29515046df3d"
    },
    {
        "author": "胡宏",
        "paragraphs": [
            "髮白逢春興更長，等閒花木亦芬芳。",
            "有時倚杖迎風立，日照川原細草香。"
        ],
        "title": "日照圃中",
        "id": "d53da0e9-9b2f-4c86-bf91-482635f59d3e"
    },
    {
        "author": "胡宏",
        "paragraphs": [
            "自到湘南不見花，傳聞金谷舊人家。",
            "手培數本珍如玉，買得紅尖一寸芽。"
        ],
        "title": "碧泉書院偶書花木所有七首  其一",
        "id": "cb0bc965-e36b-48bb-98f5-9bb1a73e97ad"
    },
    {
        "author": "胡宏",
        "paragraphs": [
            "妙手揮斤合杳冥，交加生氣便相停。",
            "栽培自剔根芽蠹，要見山川舊典刑。"
        ],
        "title": "碧泉書院偶書花木所有七首  其二",
        "id": "095ef92c-7b9d-4905-b782-ac9142a632f7"
    },
    {
        "author": "胡宏",
        "paragraphs": [
            "武陵春色片雲紅，紅綻功歸暖日烘。",
            "青帝也應長作主，莫教隨水又隨風。"
        ],
        "title": "碧泉書院偶書花木所有七首  其三",
        "id": "eb93dc46-0a68-457b-8e7a-79db00530141"
    },
    {
        "author": "胡宏",
        "paragraphs": [
            "青松未結茯苓英，杞菊春風亦已生。",
            "藥物豈能增大數，栽培扶我暮齡行。"
        ],
        "title": "碧泉書院偶書花木所有七首  其四",
        "id": "df3d5355-9b50-493d-a52f-04a5f6e62d30"
    },
    {
        "author": "胡宏",
        "paragraphs": [
            "海棠初破紅如滴，楊柳新回綠似挼。",
            "把酒只愁春莫去，望雲時問日如何。"
        ],
        "title": "碧泉書院偶書花木所有七首  其五",
        "id": "033e1c65-0460-4269-a0e9-ab4ad19b5b19"
    },
    {
        "author": "胡宏",
        "paragraphs": [
            "荼䕷裊裊弄柔條，亦自經冬解不凋。",
            "更有異香含素蘂，小槽能使客魂消。"
        ],
        "title": "碧泉書院偶書花木所有七首  其六",
        "id": "c76a5b1f-2d1d-407d-87e2-722030a686e7"
    },
    {
        "author": "胡宏",
        "paragraphs": [
            "白沙波底石苔青，水草摇摇自在生。",
            "紅日半竿人世閙，倚闌亭上曉風輕。"
        ],
        "title": "碧泉書院偶書花木所有七首  其七",
        "id": "22e4a369-8f04-4d70-98dc-34b952535512"
    },
    {
        "author": "胡宏",
        "paragraphs": [
            "西風吹我對秋光，要挽銀河萬里長。",
            "洗盡世人煩惱障，大家無事得清凉。"
        ],
        "title": "和僧二首  其一",
        "id": "9c7b3d80-30b6-47bd-bae9-15282cbaf3e1"
    },
    {
        "author": "胡宏",
        "paragraphs": [
            "自覺生緣徧大千，閉關終日看爐煙。",
            "有人會得箇中意，一語不彰天下傳。"
        ],
        "title": "和僧二首  其二",
        "id": "8c463bb6-d1eb-4772-a868-3d197a862bf9"
    },
    {
        "author": "胡宏",
        "paragraphs": [
            "今朝浴佛事如何，清浄心田也洗麽。",
            "塵垢不知何處得，古來明月照江波。"
        ],
        "title": "四月八日示澄照大師",
        "id": "3800eec6-b2e4-437e-92a1-595c1f790c06"
    },
    {
        "author": "胡宏",
        "paragraphs": [
            "一丘自足更何營，萬里神州長在眼。",
            "莫愁風景異山河，晴天雲蔭清峰晚。"
        ],
        "title": "偶書",
        "id": "9503ee10-7180-4d5d-ae25-65b5a8281260"
    },
    {
        "author": "胡宏",
        "paragraphs": [
            "真諦休談欲度人，度人先自正其身。",
            "天倫棄擲如蕭梗，反認他親作己親。"
        ],
        "title": "和馬大夫闢佛五首  其一",
        "id": "17033057-3e70-433f-8afb-9ca0529cced4"
    },
    {
        "author": "胡宏",
        "paragraphs": [
            "諸子隨流本既分，西天更有一般僧。",
            "高談性命稱仁者，支遁悠悠莫可憑。"
        ],
        "title": "和馬大夫闢佛五首  其二",
        "id": "47d8ca0a-8685-4a4b-879c-aff8648abbf0"
    },
    {
        "author": "胡宏",
        "paragraphs": [
            "三綱亡有辨夷華，一處分明萬不差。",
            "可怪棄君逃父客，妄談心印自雄誇。"
        ],
        "title": "和馬大夫闢佛五首  其三",
        "id": "2f4bc04f-bfa6-4921-a5e7-a15b6e9d99bf"
    },
    {
        "author": "胡宏",
        "paragraphs": [
            "天開學海在明倫，中有妙處誰能臻。",
            "風波浩渺不得度，傾向浮屠去問津。"
        ],
        "title": "和馬大夫闢佛五首  其四",
        "id": "e7f615df-f5d0-45a6-b97b-a1910213edd9"
    },
    {
        "author": "胡宏",
        "paragraphs": [
            "貪真不去只談空，近代禪林盛此風。",
            "憂世最憐秦地老，指迷端有洽中公。"
        ],
        "title": "和馬大夫闢佛五首  其五",
        "id": "72bd2f76-121f-49c8-9923-adc1a264bab8"
    },
    {
        "author": "胡宏",
        "paragraphs": [
            "清泠空色似秋澄，疑集羣仙擁萬靈。",
            "深處有香春不斷，波間藻荇四時青。"
        ],
        "title": "和僧碧泉三首  其一",
        "id": "5ee8bf5c-d2cd-4e19-9546-5c3141f17174"
    },
    {
        "author": "胡宏",
        "paragraphs": [
            "人似春花自在開，本無根蒂孰栽培。",
            "一番零亂一番長，不是前花去又回。"
        ],
        "title": "和僧碧泉三首  其二",
        "id": "8551969f-7ee9-4554-ae58-ddc15a2493ec"
    },
    {
        "author": "胡宏",
        "paragraphs": [
            "山根泉發瀾生凝，亭上風微浪自平。",
            "汩汩長年流不住，無言千古意分明。"
        ],
        "title": "和僧碧泉三首  其三",
        "id": "48f568c6-9fb1-4bda-81d5-969cc76c3d71"
    },
    {
        "author": "胡宏",
        "paragraphs": [
            "隨陽羣雁逐雲低，望斷孤鴻萬里飛。",
            "不爲江湖稻粱樂，幾時大許送春歸。"
        ],
        "title": "和伯氏聞雁",
        "id": "e50fdc81-5811-4ff7-b50b-535663fc1992"
    },
    {
        "author": "胡宏",
        "paragraphs": [
            "雲出青山得自由，西郊未解如薰憂。",
            "欲識青山最青處，雲物萬古生無休。"
        ],
        "title": "朱元晦寄詩劉貢父有風藉溪先生之意詞甚妙而意未員因作三絕  其一",
        "id": "de2a44ff-f858-4ff1-8072-faba799b5689"
    },
    {
        "author": "胡宏",
        "paragraphs": [
            "幽人徧愛青山好，爲是青山青不老。",
            "山中雲出雨乾坤，洗過一番山更好。"
        ],
        "title": "朱元晦寄詩劉貢父有風藉溪先生之意詞甚妙而意未員因作三絕  其二",
        "id": "180ae78a-bcc6-4950-b9ff-95359a2fa896"
    },
    {
        "author": "胡宏",
        "paragraphs": [
            "天生風月散人間，人間不止山中好。",
            "若也清明滿懷抱，到處氛埃任除掃。"
        ],
        "title": "朱元晦寄詩劉貢父有風藉溪先生之意詞甚妙而意未員因作三絕  其三",
        "id": "a7aaefb7-ec42-4d82-b6be-31f433c67fdd"
    },
    {
        "author": "胡宏",
        "paragraphs": [
            "動中涵靜是天機，靜有工夫動不非。",
            "會得存存存底事，心明萬變一源歸。"
        ],
        "title": "和劉子駒存存室",
        "id": "943dbb94-12e3-4332-89f6-43499415ab4c"
    },
    {
        "author": "胡宏",
        "paragraphs": [
            "陰陽妙合互藏精，萬物森然各有神。",
            "靡草露機坤是復，野龍交戰指迷津。"
        ],
        "title": "靡草",
        "id": "c787ccbf-89ed-4c14-a4af-b78e758c8de6"
    },
    {
        "author": "胡宏",
        "paragraphs": [
            "雨急落花零亂，風微吹草蒙茸。",
            "花亦何心怨雨，草都無意酬風。"
        ],
        "title": "雨急",
        "id": "9118be7e-1217-4a54-9071-e079fed89dcf"
    },
    {
        "author": "胡宏",
        "paragraphs": [
            "小小池臺亭榭，披襟風月清明。",
            "不向情邊造作，知音遍滿乾坤。"
        ],
        "title": "披襟",
        "id": "38fcd4db-bda5-40b7-a187-5e09c8a0a120"
    },
    {
        "author": "胡宏",
        "paragraphs": [
            "秋風送盡炎威，日色凄凉半掩。",
            "皇天不斷春工，紅我芙蓉萬點。"
        ],
        "title": "書懷四首  其一",
        "id": "ca901ec8-d99e-48f7-92b9-0eee75cea362"
    },
    {
        "author": "胡宏",
        "paragraphs": [
            "含笑花開洲上，忘憂草發臺邊。",
            "底事當憂莫忘，忘時便是無天。"
        ],
        "title": "書懷四首  其二",
        "id": "05efcf09-50d6-49c8-a5da-a26899d40774"
    },
    {
        "author": "胡宏",
        "paragraphs": [
            "臺上忘憂草發，洲前含笑花開。",
            "世路顛冥堪笑，旁觀心自休哉。"
        ],
        "title": "書懷四首  其三",
        "id": "ea9d2442-376a-4d86-9ecf-b1fe3cfe44f9"
    },
    {
        "author": "胡宏",
        "paragraphs": [
            "來時見花開，去時見花落。",
            "花落花開一任風，吾生處處皆真樂。"
        ],
        "title": "書懷四首  其四",
        "id": "4a4c8aa5-9a4c-4557-8435-7624fea17bb0"
    },
    {
        "author": "胡宏",
        "paragraphs": [
            "又見雁南飛，遠行人未歸。",
            "西風吹白髮，肌瘦不勝衣。"
        ],
        "title": "憶伯氏三首  其一",
        "id": "1d85b681-5e1d-4803-ba01-5febc9d1085e"
    },
    {
        "author": "胡宏",
        "paragraphs": [
            "又見雁南飛，行人幾歲歸。",
            "朔風吹病體，獨對雪霏霏。"
        ],
        "title": "憶伯氏三首  其二",
        "id": "237102e3-e2ca-48bf-87b6-cf8ab3bb6f21"
    },
    {
        "author": "胡宏",
        "paragraphs": [
            "又見雁南飛，遠人音信稀。",
            "東風吹夢去，一見貌頎頎。"
        ],
        "title": "憶伯氏三首  其三",
        "id": "4fe6bda1-2969-4c89-a2bc-fc35143ba5e3"
    },
    {
        "author": "胡宏",
        "paragraphs": [
            "道抱陰陽妙，天行日月長。",
            "花開千種麗，葉下一般黄。"
        ],
        "title": "偶書四首  其一",
        "id": "37ecbea1-eb50-42d8-a664-0a971ae5fa74"
    },
    {
        "author": "胡宏",
        "paragraphs": [
            "青山萬古色，幾人曾賞心。",
            "蕭蕭木葉下，我坐復沉吟。"
        ],
        "title": "偶書四首  其二",
        "id": "f32655a6-6823-4dab-ace4-48fd12e9337d"
    },
    {
        "author": "胡宏",
        "paragraphs": [
            "獨坐千峯下，偶馬起徘徊。",
            "有誰相共笑，遥見隔溪梅。"
        ],
        "title": "偶書四首  其三",
        "id": "c4765fc8-9a95-443c-b4b4-ad887bd0aca7"
    },
    {
        "author": "胡宏",
        "paragraphs": [
            "衡嶽望嵩少，屹然河漢間。",
            "浮雲自來往，誰肯拓關山。"
        ],
        "title": "偶書四首  其四",
        "id": "fb2a6f9e-8423-4d20-8434-bd971c40044a"
    },
    {
        "author": "胡宏",
        "paragraphs": [
            "道人南山來，萬里青雲開。",
            "去念見本性，聚散真悠哉。"
        ],
        "title": "題齊雲閣",
        "id": "35061c75-e622-40d3-8b76-d87c8788b1cc"
    },
    {
        "author": "胡宏",
        "paragraphs": [
            "六國億萬人，誰是報讐者。",
            "壯哉博浪沙，一擊震天下。"
        ],
        "title": "張良",
        "id": "f4038817-b313-4673-869c-7432b65e6e5d"
    },
    {
        "author": "胡宏",
        "paragraphs": [
            "我病死無日，經書更窮年。",
            "少年宜若厲，詩酒勿留連。"
        ],
        "title": "實弟以詩來督作會文又因太原姪寄聲欲作不速此文人狂客所爲非素所望也今以五絕奉寄雖小阻高興若能從而繹之則有味也  其一",
        "id": "8cd7ab7e-309c-4606-b380-db0f5b342b2f"
    },
    {
        "author": "胡宏",
        "paragraphs": [
            "苦參道難學，放肆事容易。",
            "入脚不可深，駸駸成自棄。"
        ],
        "title": "實弟以詩來督作會文又因太原姪寄聲欲作不速此文人狂客所爲非素所望也今以五絕奉寄雖小阻高興若能從而繹之則有味也  其二",
        "id": "1d7c5dae-7326-416d-9c1a-024ee35bcf60"
    },
    {
        "author": "胡宏",
        "paragraphs": [
            "天道方愈怒，在人宜敬身。",
            "望于經吏內，嚴自作工程。"
        ],
        "title": "實弟以詩來督作會文又因太原姪寄聲欲作不速此文人狂客所爲非素所望也今以五絕奉寄雖小阻高興若能從而繹之則有味也  其三",
        "id": "b4cc1b9e-c586-421d-b9a1-64d33e611c5c"
    },
    {
        "author": "胡宏",
        "paragraphs": [
            "歲月嘆逾邁，入門事業難。",
            "戰兢曾子意，豈可遂闌珊。"
        ],
        "title": "實弟以詩來督作會文又因太原姪寄聲欲作不速此文人狂客所爲非素所望也今以五絕奉寄雖小阻高興若能從而繹之則有味也  其四",
        "id": "392ac0cf-4d60-411d-a4b4-9da7a28ee026"
    },
    {
        "author": "胡宏",
        "paragraphs": [
            "我祖生文定，傑然繼真儒。",
            "門風早衰颯，吾弟意何如。"
        ],
        "title": "實弟以詩來督作會文又因太原姪寄聲欲作不速此文人狂客所爲非素所望也今以五絕奉寄雖小阻高興若能從而繹之則有味也  其五",
        "id": "f0677d26-ce2c-4a3b-a7a7-fccbae18a44a"
    },
    {
        "author": "胡宏",
        "paragraphs": [
            "人心易汩沒，豈徒出徒入。",
            "無方□點檢，一點或□懈。",
            "□□□□□，彼此成亡羊。",
            "所以古哲人，警惕恒自將。",
            "動若集於木，息如繫苞桑。",
            "此機日就熟，庶足升高堂。",
            "譬如匣中鏡，拂磨吐新光。",
            "一塵不使留，光輝日煌煌。",
            "凡我讀書人，斯言佩毋忘。"
        ],
        "title": "勵學",
        "id": "93554a89-a7d2-4cf4-a5b4-fa4744d51108"
    },
    {
        "author": "胡宏",
        "paragraphs": [
            "宿雨喜初霽，湖光照人明。",
            "狂風撼林木，萬里波濤清。",
            "放舟東山邊，蘭菊有奇英。",
            "實德自不掩，清香遠相迎。",
            "侵晨來露布，已罷西南征。",
            "挺挺湖海豪，涕泗成縱橫。"
        ],
        "title": "放舟漫興",
        "id": "e3fe6766-ff5f-471f-b827-4010ea615dfc"
    },
    {
        "author": "胡宏",
        "paragraphs": [
            "春深暮日暖，亂落桃李花。",
            "露淞白山頂，䆉穗青人家。",
            "微醺坐溪西，對此景物佳。",
            "悠悠動遐思，恨恨得長嗟。",
            "振衣偶回首，風吹楊柳斜。"
        ],
        "title": "寓梅溪即事",
        "id": "37bf388e-8bd8-4e79-934c-21563d138f13"
    },
    {
        "author": "胡宏",
        "paragraphs": [
            "昨夜看梅枝，風光異昔時。",
            "感時期獻策，出語偶成詩。",
            "乾健將來巽，蒙昏許及離。",
            "啟篷凝立處，心事付誰知。"
        ],
        "title": "感興  其一",
        "id": "b8dff566-8393-48dd-b9af-b5dd3739bff5"
    },
    {
        "author": "胡宏",
        "paragraphs": [
            "扁舟迤邐過焦金，江闊千尋不記深。",
            "明月有情偏照我，好山無處不知心。",
            "天空一鳥驚漁火，夜靜群星落野砧。",
            "此處風光盡難得，朗然因復有清吟。"
        ],
        "title": "感興  其二",
        "id": "ce63a28e-e32c-41ee-8bd3-912d5ac4c0ec"
    },
    {
        "author": "胡宏",
        "paragraphs": [
            "春來連日雨沉沉，撩我襟懷轉不禁。",
            "布穀蜀來知有意，長虹吳下故爲淫。",
            "梅香白轉千門玉，柳色黄深兩壁金。",
            "此景若人真會得，東風誰是不知心。"
        ],
        "title": "雨中偶成",
        "id": "d3ed88f4-4095-49b3-99dc-533f69c39cfc"
    },
    {
        "author": "胡宏",
        "paragraphs": [
            "草香泉細午風輕，桃李春花夾岸明。",
            "歸棹夷猶雲水暮，柳陰深處一聲鶑。"
        ],
        "title": "暮歸鑒湖偶成",
        "id": "68a57db3-ec9e-41a9-9f36-9e57faee271f"
    },
    {
        "author": "胡宏",
        "paragraphs": [
            "一點銀蟾在碧空，千載城廓夜玲瓏。",
            "回首昔日遨游處，覺得分明是管中。"
        ],
        "title": "觀書有感  其一",
        "id": "d4af1ad4-34e1-4bff-bdf2-413e676fab9d"
    },
    {
        "author": "胡宏",
        "paragraphs": [
            "今日曾知進步來，彀愚深自克多才。",
            "些兒不閉公門戶，盡着多才打不開。"
        ],
        "title": "觀書有感  其二",
        "id": "ae139347-925c-4301-8aef-bf6d69a17c6d"
    },
    {
        "author": "胡宏",
        "paragraphs": [
            "滿抱春愁獨擁衾，雨聲入夜更沉沉。",
            "風流欲會東風面，趁取徑深綠未深。"
        ],
        "title": "夜坐寄友人兼以自警",
        "id": "fb227f8c-9cfe-4ae3-987f-82df1322f83e"
    },
    {
        "author": "胡宏",
        "paragraphs": [
            "一氣安然不强爲，大强先去少强隨。",
            "本來把定真消息，不是迂愚却是誰。"
        ],
        "title": "天道吟",
        "id": "9edb9c80-0145-4de8-a11f-ec2419845a45"
    },
    {
        "author": "胡宏",
        "paragraphs": [
            "唯有廩峰居第五，山前盡是宰臣家。"
        ],
        "title": "句",
        "id": "433bb07d-b702-4a4a-91bb-a28c8665cc6f"
    },
    {
        "author": "史浩",
        "paragraphs": [
            "四明山水天下異，東湖景物尤佳致。",
            "古來奇處蕪沒多，極目空餘老蒼翠。",
            "最稱險奧唯福泉，崒嵂萬仞摩青天。",
            "屹起精藍名壽聖，松風颯颯泉涓涓。",
            "一徑崎嶇通下水，風物人情更淳美。",
            "兩椽茅屋何蕭然，是即吾廬靠山起。",
            "吾嘗終日倚闌干，眼界峨峨碧玉攢。",
            "有時出戶一乘興，枯筇蠟屐隨清湍。",
            "攀蘿直上上水去，烟霞迤邐僧家路。",
            "龍藏虎蟄天地寬，陟岵欷歔空墮淚。",
            "次經象坎白雲庵，陰崖斷谷常青嵐。",
            "中有村墟號韓嶺，漁歌樵斧聲相參。",
            "陶公霞嶼崢嶸出，秀傑緜延數非一。",
            "鼈山孤立水中央，規圓不頼人鑱刻。",
            "地雄山壯泉源豪，七十二溪俱怒濤。",
            "截山突屼起六堰，百尺花蹊金石牢。",
            "鳴桹擲釣漁艇短，數百成羣來往欵。",
            "綠蓑青笠苦忘歸，細雨斜風渾不管。",
            "棲真蘭若唯南隅，聞是徐王舊隠居。",
            "蓮塘十里香風濶，鳧鷖鸂鶒時沉洳。",
            "一帆迅抵青山寺，丈室雲堂高贔屓。",
            "森森松菊蔽村祠，細讀刓碑知故事。",
            "云是皇朝李使君，濬濁澄清利後人。",
            "迄今旱歲頼實利，血食往往長秋春。",
            "破霧穿雲梯磴滑，石脅山腰徧金剎。",
            "濯足清流舒嘯長，篔簹十畝清風戛。",
            "紫衣道士氏曰朱，高論山前結草廬。",
            "客至石壇無俗物，橫琴數曲酒一壺。",
            "對岸二靈只一葦，依約誰家葬龍耳。",
            "夜深踈雨洗遥空，一朵濃雲罩山觜。",
            "金襴禪老今大顛，壞衲蒲團日坐禪。",
            "我行不問西來意，消息還將方寸傳。",
            "烏石山頭滕奧口，泓澄萬丈輝星斗。",
            "過客誰知此地靈，只聞靜夜生龍吼。",
            "鑑湖蕪沒多田疇，臨平車馬尤喧啾。",
            "紛紛未識茲萬頃，神仙窟宅合在東南北西陬。",
            "周游幾千里，此興猶未已。",
            "歸來摸寫筆不停，大匠從其誚狂斐。"
        ],
        "title": "東湖遊山",
        "id": "1be34d97-5523-421d-84b9-24fd34d09408"
    },
    {
        "author": "史浩",
        "paragraphs": [
            "新晴可步履，杖策穿雲林。",
            "蕭齋有達士，六合涵胸襟。",
            "東偏闢小窗，廣袤不盈尋。",
            "片石遠山意，寸池滄海心。",
            "乃知一芥子，可納須彌岑。",
            "歸鴻目不盡，爲爾發微吟。"
        ],
        "title": "時晉亨作小軒塊石盆池名曰趣遠真隠居士賦之",
        "id": "be84f821-159d-4902-87ce-535177d4dbb6"
    },
    {
        "author": "史浩",
        "paragraphs": [
            "逆雲佛塔金千尋，傍聳滴翠玲瓏岑。",
            "春供萬象富遠目，響答兩地紛啼禽。",
            "風摇野幘去復去，露浥乳竇深尤深。",
            "奇聲俊逸鮑夫子，蓬社不掛淵明心。"
        ],
        "title": "次韻鮑以道天童育王道中吳體",
        "id": "0a5eed71-3385-43d2-8505-9e47b532908a"
    },
    {
        "author": "史浩",
        "paragraphs": [
            "嵩山遠萬里，兒孫可邀致。",
            "當軒羅三峰，便有出羣意。",
            "不蠟謝氏屐，徜徉日游戲。",
            "邂逅風雨興，端可名福地。"
        ],
        "title": "次韻楊少輔山居六詠 疊山",
        "id": "3167b7f6-be0c-4e79-9006-07abe9d2669d"
    },
    {
        "author": "史浩",
        "paragraphs": [
            "蕭蕭足佳致，心遠地自偏。",
            "斫去蒼苔紋，得此清泠泉。",
            "湛然不容滓，於以明性天。",
            "肯復以童兒，見誚韓公篇。"
        ],
        "title": "次韻楊少輔山居六詠 鑿池",
        "id": "1f1afb70-1325-46eb-a241-b558ade2fda4"
    },
    {
        "author": "史浩",
        "paragraphs": [
            "童童蒿艾間，拱把力尚微。",
            "托根一得所，勢隘天四圍。",
            "春煙滋蒼髯，朔雪被羽衣。",
            "他年大夫封，風雨良足依。"
        ],
        "title": "次韻楊少輔山居六詠 栽松",
        "id": "2e623d47-9f4a-42c2-a150-190877bb8904"
    },
    {
        "author": "史浩",
        "paragraphs": [
            "春林藉雷驚，𧥄𧥄牛羊出。",
            "風月邇來稀，厭此琅玕密。",
            "繁柯謝一洗，挺挺歲寒質。",
            "終成葛陂龍，雲路騁駿逸。"
        ],
        "title": "次韻楊少輔山居六詠 洗竹",
        "id": "d897d273-a438-4eea-adbd-e91a8bfa1cbc"
    },
    {
        "author": "史浩",
        "paragraphs": [
            "芳圃向成趣，雨澤多愆時。",
            "花開不抱甕，花謝嗟何爲。",
            "潘岳興不淺，陶潛顔可怡。",
            "安得商家霖，萬木均嬉嬉。"
        ],
        "title": "次韻楊少輔山居六詠 澆花",
        "id": "3d223a32-9ad2-40de-9a82-b7ef218acf0c"
    },
    {
        "author": "史浩",
        "paragraphs": [
            "設羅門巷靜，草深山更幽。",
            "何事勤誅鋤，杖屨來羊求。",
            "王孫未歸楚，萇弘已棄周。",
            "惜此年年綠，君其勿剪休。"
        ],
        "title": "次韻楊少輔山居六詠 薙草",
        "id": "9e251c65-c4cc-4b20-bc57-783668618614"
    },
    {
        "author": "史浩",
        "paragraphs": [
            "雪花大如毬，萬木方枯愁。",
            "絳衣孕珠顆，的皪枝南頭。",
            "風標信孤挺，游戲墮人境。",
            "褪白露微青，志已在金鼎。"
        ],
        "title": "雪中三英 梅花",
        "id": "31c8bacc-4d7c-4ac3-a5b8-943fb082fe88"
    },
    {
        "author": "史浩",
        "paragraphs": [
            "蜂房釀餘滋，衆香薰蜜脾。",
            "幻作應真面，行行排玉枝。",
            "相看紫檀色，風摇振金錫。",
            "天遣久住世，不畏高樓笛。"
        ],
        "title": "雪中三英 蠟梅",
        "id": "c5a4cc97-eb94-484e-8732-17be8c19f33d"
    },
    {
        "author": "史浩",
        "paragraphs": [
            "蕙帳萬緣空，幽人鼻觀通。",
            "破曉捫翠麓，獲此錦薰籠。",
            "造化本無意，芬芬隨爾類。",
            "不知鼻聞香，還是香浮鼻。"
        ],
        "title": "雪中三英 瑞香",
        "id": "e7fcfecf-66c8-4101-8c53-02bff779747c"
    },
    {
        "author": "史浩",
        "paragraphs": [
            "谿山朔雪銷籬落，始聞花信驚梅萼。",
            "韶華一瞬掉頭去，滿眼園林成翠幄。",
            "誰知幽谷猶藏春，萬蔕千跗意態新。",
            "霞光分彩氣欲熱，露浥燕脂色未勻。",
            "墨工繪句謾稱好，不見此花空到老。",
            "子美羞看黄四蹊，退之不數紅雲島。",
            "天下健步吾能用，擬擘雲頭騎綵鳳。",
            "叫閽乞與生香歸，只許牡丹名並飛。"
        ],
        "title": "次韻慈奧寂照院僧石岩花",
        "id": "0fcf4f81-0e50-458f-8e36-5bb5433297c6"
    },
    {
        "author": "史浩",
        "paragraphs": [
            "朔風一夜吹寒雪，萬里青山變華髮。",
            "東湖興盡回扁舟，兩岸蘆花照天發。",
            "篙工撥櫂光陸離，一簑好景渡頭歸。",
            "忽驚波面漸幽晦，問訊歸程船復退。",
            "空岩有鬼鳴啾啾，鼓檝揚波如部隊。",
            "須臾夜朗分西東，對岸村墟指顧中。",
            "妖氛孽影叱咤散，人家燈火猶朦朧。",
            "嗚呼山鬼爾何錯，滅頂於余奚所作。",
            "不能隨爾作禍釁，冷炙殘盃圖咀嚼。",
            "我有長牋叩上真，我有健步飛如神。",
            "請呼雷公起霹靂，割截汝輩爲微塵。",
            "鳴呼山鬼聽我語，從此逍遥自游止。",
            "如斯攪括枉費力，生死由天不由汝。"
        ],
        "title": "雪夜行舟駡鬼",
        "id": "1618d39f-1c6a-467c-a46c-91e7eb75212e"
    },
    {
        "author": "史浩",
        "paragraphs": [
            "平生謝宣城，作意澄江練。",
            "不知煙霞間，有此巨鼇抃。",
            "三山沒泱漭，幾歲舞鰌鱓。",
            "邂逅釣竿手，一掣金背見。",
            "控之朝玉京，飛騰絕星漢。",
            "控之游絳闕，蓬萊壓諸彥。",
            "偉我亭中人，風雷有奇變。",
            "何必紫綺裘，日誦黄庭卷。"
        ],
        "title": "宣州李漕園亭三首 控鼇亭",
        "id": "bfb3f14e-1dc9-4a28-ac30-321f670d86ec"
    },
    {
        "author": "史浩",
        "paragraphs": [
            "百川緲鯨波，鯨背高突兀。",
            "佳氣浮金銀，層觀可髣髴。",
            "中有萬頃陂，餘地納溟渤。",
            "咫尺三千里，驚湍讋凡骨。",
            "而我理煙艇，遥欲窺其窟。",
            "憑欄俯瀰漫，始覺到崷崒。",
            "涓流信污沱，晝夜徒汩汩。",
            "萬錢沃燥吻，何取盃中物。"
        ],
        "title": "宣州李漕園亭三首 吸川亭",
        "id": "82799103-96d7-4982-adb5-df6f263931af"
    },
    {
        "author": "史浩",
        "paragraphs": [
            "徂徠不可倚，衡茅跡已陳。",
            "凜凜蓋代氣，千載日日新。",
            "拭眼登高堂，佳名信可人。",
            "向來子石子，無乃公前身。",
            "作頌擬清廟，未免世俗嗔。",
            "偃蹇百僚底，見有雙眉顰。",
            "公今文章伯，筆力重萬鈞。",
            "廟堂有夔卨，此道公當伸。"
        ],
        "title": "宣州李漕園亭三首 守道堂",
        "id": "34558865-5fe8-4a9e-931b-6710b0e64b92"
    },
    {
        "author": "史浩",
        "paragraphs": [
            "我來嗟許晚，已失讀書堂。",
            "遺址煙焰餘，草木猶輝光。",
            "乃知子史子，揭名意何長。",
            "書冊本可好，履踐斯爲良。",
            "癡絕蠹萬卷，未若陶食忘。",
            "苟得是中趣，高可雲外翔。",
            "政不守螢雪，汩汩勤朱黄。",
            "譬如沈痾痊，安用千金方。"
        ],
        "title": "史伯魚讀書堂",
        "id": "725b5ef3-dbe1-494c-9ac1-a01b01e7ea3b"
    },
    {
        "author": "史浩",
        "paragraphs": [
            "黄冠物外士，碧眼世中兒。",
            "琅函赤軸富裒蓄，金作蛟龍盤繡栭。",
            "撞鐘擊鉢走聾俗，聖典寂寞令人悲。",
            "我登九經堂，四顧光陸離。",
            "畫簷散彩噴朝日，翠幌倒影摇天池。",
            "牙籤插架爭突兀，若有鬼物森扶持。",
            "使君雅意尊經術，故闢後圃披遺基。",
            "咄嗟土木上星漢，下視仙宮梵宇俱么微。",
            "我願茲堂徧寰海，共治皆以經爲師。",
            "一變人心至齊魯，再使風俗躋農羲。",
            "却向茲堂命賓友，霜藤象管唱新詩。",
            "東風吹到君王耳，喚取文翁歸玉墀。"
        ],
        "title": "代叔父九經堂歌",
        "id": "9e7c8f3b-ae6f-4b31-9416-089ad40261c3"
    },
    {
        "author": "史浩",
        "paragraphs": [
            "在昔蒙莊有至言，萬物逍遥天地間。",
            "大鵬斥鷃異稟賦，隨性奚假人防閑。",
            "怒飛未覺宇宙隘，决起那知世界寬。",
            "洪纖有量莫相越，智巧不用常優閒。",
            "默觀萬化盡如許，脫悟此理行非艱。",
            "但當涵養取深造，工夫祇在澄心源。",
            "心源澄寂固能應，視彼所寓皆居安。",
            "佳哉蒙莊豈誕妄，所得實自吾孔顔。",
            "遠則兼善非附勢，窮而獨處非左計。",
            "陋巷簞瓢依聖師，何殊禹稷游平世。",
            "脩仙欲生成大幻，佞佛欲死是乾慧。",
            "死生之說本同歸，原始當求一言契。",
            "了知吾道出世間，學渚深流不思濟。",
            "遂令前輩薄後人，直謂軻死真無繼。",
            "此生造化曷可輕，勿爲名利思營營。",
            "吹噓呼吸勤吐納，導引致壽先熊經。",
            "後枯正藉一溉力，且使既老身康寧。",
            "向上更須觀一著，一之所起猶未形。",
            "從渠海岱自更貌，何止一閲三千齡。",
            "守一還期守真一，真一誠通能事畢。",
            "吾之所取進乎技，解牛中得養生術。"
        ],
        "title": "次韻沈澤夫逍遥歌",
        "id": "6c21343b-23de-443f-aa68-4fc152c47749"
    },
    {
        "author": "史浩",
        "paragraphs": [
            "讀書正其遠大者，莫爲蟛蜞專爾雅。",
            "儻從紙上覓筌蹄，當識升高必自下。",
            "富貴不來將奈何，豈作求食思毀瓦。",
            "富貴適來無容心，處以恬然寧滿假。",
            "仕官要須得若人，是爲學足美其身。",
            "萬方思治徯康濟，當吏立政頻咨詢。",
            "從容風俗到淳古，坐可堯舜吾君民。",
            "昂頭引頸不愧慚，奚必翰墨誇清新。",
            "吁嗟二者理非各，俗儒妄分誠臆度。",
            "學成用我鶚在天，不用聊復龜藏殻。",
            "名利寵辱尚如許，死生之變良足託。",
            "沈子才雄敵萬夫，聲華合與前賢符。",
            "君看昔人可炙手，行若市井真屠沽。",
            "敝袍陋巷世不如，往往胸次多良圖。",
            "廼知富貴本餘事，窮達有命吾生俱。",
            "君詩卓絕了無和，我復感激重揚揄。",
            "難逢臭味同，勉子謹厥初，毋待桑榆補東隅。"
        ],
        "title": "次韻沈高卿雜言",
        "id": "0f1f002d-e95e-4f2a-a2e5-b295b88f7bf1"
    },
    {
        "author": "史浩",
        "paragraphs": [
            "吳山高兮江水長，江山鬰鬰蟠光芒。",
            "上帝靳固鍾俊良，數千百歲誰可當。",
            "西徐老人鬢眉蒼，身着秋碧雲錦裳。",
            "馭風騎氣下大荒，帝命錦繡裹肺腸。",
            "天門賜之龍虎章，下爲人間除不祥。",
            "主盟吾道承素王，向來斯文病膏肓。",
            "公於此時氣堂堂，道配歐蘇力相望。",
            "朝游蓬壺暮扶桑，黼黻河漢回輝光。",
            "臨流拯溺爲舟航，人生廢置不可量。",
            "萬里放逐蛇虺鄉，翦翎籠中看鵰翔。",
            "小儒願公如子房，不願公貴如六郎。",
            "玉烈石髓請飽嘗，不須更待龍宮方。"
        ],
        "title": "代上孫仲益尚書生日",
        "id": "5516e172-c3e2-4a62-a838-c0384af16875"
    },
    {
        "author": "史浩",
        "paragraphs": [
            "子猷昔借宅，餘地著霜筠。",
            "君今地無隙，乃復借諸鄰。",
            "開窗羅萬箇，傾蓋如相親。",
            "輕風韻蕭瑟，密雪乘珠珍。",
            "行當享清絕，寧問誰主賓。",
            "人生空洞間，千畝納渭濱。",
            "胡爲徇目力，咫尺分參辰。",
            "便當混物我，一視無越秦。",
            "還以賞君軒，借與不借均。",
            "比意識者會，君無語俗人。"
        ],
        "title": "題陳天予國正借軒",
        "id": "983da923-4ea9-457e-b8e1-a318960315b7"
    },
    {
        "author": "史浩",
        "paragraphs": [
            "學禪見性本，學詩事之餘。",
            "二者若異致，其歸豈殊途。",
            "方其空洞間，寂默一念無。",
            "感物賦萬象，儒懸鏡太虛。",
            "不將亦不迎，其應常如如。",
            "向非悟本性，未免聲律拘。",
            "英師箇中人，以詩隠浮圖。",
            "桃紅柳青青，翠竹黄花俱。",
            "誤落世間耳，脫畧公卿徒。",
            "昨朝得東風，打包過江湖。",
            "胡爲來帝鄉，叫閽徹宸居。",
            "堂堂老阿師，道價東西徂。",
            "住山垂一世，學子紛雲趨。",
            "寒潭風靜練，皎月天心孤。",
            "邇來隻屨輕，片雪銷洪爐。",
            "願言立强名，故事臣敢誣。",
            "事成明當發，長吟入春蕪。",
            "從茲窣堵波，山雪閟天書。",
            "顧我坐學省，兀兀如守株。",
            "因君聽篷雨，爲謝故溪魚。"
        ],
        "title": "贈天童英書記",
        "id": "000d7ac5-ab49-4eae-aff3-1947558c380a"
    },
    {
        "author": "史浩",
        "paragraphs": [
            "平生林處士，一葉老波光。",
            "坐令西湖名，千古磨蒼蒼。",
            "邇來子李子，掉鞅出柴桑。",
            "官閒到休日，清淺尋幽香。",
            "金風度林麓，野艇生微凉。",
            "竹間寄登覽，孤岑水中央。",
            "拂石辨奇蹟，哦詩味遺芳。",
            "歸來筆不停，醉墨翻淋浪。",
            "他時三賢亭，合著君在旁。",
            "只恐作霖雨，幽夢通商王。"
        ],
        "tags": [
            "西湖"
        ],
        "title": "次韻遊西湖",
        "id": "c0d004a3-b208-4dd0-b4cb-45ba5d1d33d1"
    },
    {
        "author": "史浩",
        "paragraphs": [
            "東風滿架吹寒玉，慣逐園丁供菜束。",
            "瀛洲一見眼偏明，縹渺霓裳舞仙曲。",
            "紛紛桃李俱蒼苔，冰壺着此真幽獨。",
            "更須釀取甕頭春，醉倒莫看蠻與觸。"
        ],
        "title": "次韻馮圓中酴醾  其一",
        "id": "4d839cb5-34e9-485b-ba6e-cc4ddd86156a"
    },
    {
        "author": "史浩",
        "paragraphs": [
            "碧雲堆裏顔如玉，紅紫便應高閣束。",
            "千尋結架上青冥，山外水邊隨詰曲。",
            "飄然來及牡丹時，潔白自知吾步獨。",
            "道人儻置枕屏前，第一莫教纖手觸。"
        ],
        "title": "次韻馮圓中酴醾  其二",
        "id": "24441232-6606-4240-9c2c-5b5babc90584"
    },
    {
        "author": "史浩",
        "paragraphs": [
            "迢迢弱水環蓬山，山在虛無縹渺間。",
            "子有仙風彌八極，雲烟爲爾一開關。",
            "却欲管城邀四友，寫出嘉模看匠手。",
            "功名不掛達者心，未比即時一杯酒。",
            "夫君胸次非不活，就使口占須腕脫。",
            "惟其不欲世人誇辯洽，漢董唐劉顔如甲。"
        ],
        "title": "次韻馬德駿贈劉韶美",
        "id": "f905c157-2054-4829-9213-2ad7a336c0ae"
    },
    {
        "author": "史浩",
        "paragraphs": [
            "奎壁忽墮地，晁董喧炎劉。",
            "公生百世後，掉鞅從之游。",
            "仙桂滿月窟，何事玉斧修。",
            "亭亭看直上，高壓百花頭。",
            "昔我登麟閣，正喜挹風流。",
            "參辰曳裾日，心旌倍悠悠。",
            "紉闌作春佩，采菊供晨羞。",
            "相期有義路，歲晚俱能由。"
        ],
        "title": "次韻王龜齡贈韶美",
        "id": "ce0df473-cdb4-44e3-979f-2a82d1c51b2f"
    },
    {
        "author": "史浩",
        "paragraphs": [
            "簇雲行太虛，作霖自天意。",
            "凉氣入郊坰，通宵喜不寐。",
            "鼕鼓喧銅駝，鯨鐘韻蕭寺。",
            "遲明上層樓，羽扇端可棄。",
            "萬象奔空來，攬之入詩思。",
            "七椀有餘清，一觴成徑醉。",
            "倒着白接䍦，飄蕭新出笥。",
            "客有可人姿，終規聊見志。",
            "樂飲雖及辰，沈酣非所恣。",
            "主人雲夢胸，綽有容物智。",
            "溫顔起謝客，博哉斯言利。",
            "平生千金軀，於此肯嘗試。",
            "逡巡掃鉅篇，華衮酬一字。",
            "觀者嗟賢王，不以儒爲戲。"
        ],
        "title": "和建王雨中聞戒酒之什",
        "id": "fc479498-34ff-4f7d-813c-d87589129706"
    },
    {
        "author": "史浩",
        "paragraphs": [
            "上帝昌我宋，高目視所以。",
            "天子亶聰明，亦既受多祉。",
            "慶澤渺夢圖，班衣有元嗣。",
            "茲辰甫誕辰，想見龍顔喜。"
        ],
        "title": "上建王生辰  其一",
        "id": "66c1fa06-544e-4d25-a153-1fe6940ebf77"
    },
    {
        "author": "史浩",
        "paragraphs": [
            "子孝與臣忠，二者有大戒。",
            "王今得兼隆，無乃神所介。",
            "晨昏奉赤墀，腰圍白玉带。",
            "堂堂真天人，驕吝蔑纖芥。"
        ],
        "title": "上建王生辰  其二",
        "id": "08237341-1c47-456f-9e69-7aa84be87d87"
    },
    {
        "author": "史浩",
        "paragraphs": [
            "中使曉飛鞚，下拜金屈巵。",
            "門既却賀賓，宴不侈曲眉。",
            "玉爐浄棐几，但誦天保詩。",
            "在我有古制，在彼俱弗爲。"
        ],
        "title": "上建王生辰  其三",
        "id": "b3e4d232-516f-4515-a272-b58bff485e43"
    },
    {
        "author": "史浩",
        "paragraphs": [
            "下客曳長裾，薄技奚所奏。",
            "唯有六經腴，王心本研究。",
            "方瞳秋月明，綠髮寒松茂。",
            "天子歷無疆，王亦千萬壽。"
        ],
        "title": "上建王生辰  其四",
        "id": "49140b0c-1349-41dd-a0f7-f3eac5f01045"
    },
    {
        "author": "史浩",
        "paragraphs": [
            "儒生紙上爭攻剽，傳癖書癡等貽誚。",
            "不然利海競錐刀，或向名場羨華要。",
            "紛紛臧穀兩亡羊，說以西湖却頭掉。",
            "西湖自倚傾城姿，肯與西施角年少。",
            "品題定價有前賢，陳迹班班猶可弔。",
            "試因休沐許尋盟，浄洗緇塵一登眺。",
            "身疑孤星破浮雲，心逐驚猱走空嶠。",
            "野竹萬箇秋聲虛，敗荷十里香風妙。",
            "凌霄金剎梵仙居，怪石嶙峋餘萬竅。",
            "高敷桂子浥新黄，好傍長枝發清嘯。",
            "老禪林外熟蹲鴟，雙耳不聞天使召。",
            "行行欲問處士橋，路轉忽逢水仙廟。",
            "未羞菊蕊薦芳馨，一盞寒泉敢先釂。",
            "翩翩沙鳥沒蒼烟，紅蓼丹楓舞斜照。",
            "急呼艇子汎漪漣，正欲渡間狎漁釣。",
            "同行磊落三數公，嘉此襟期非素料。",
            "襞牋吟寫樂遊詩，愈使西湖有光耀。",
            "伊余同賦却忘言，了知造物工相撩。",
            "千古遊人安在哉，城郭山林歸一窖。",
            "會須象罔得玄珠，可免小兒輕侮笑。"
        ],
        "tags": [
            "西湖"
        ],
        "title": "遊西湖分韻得要字",
        "id": "cee29e07-412a-49e7-a403-b03393a7cacb"
    },
    {
        "author": "史浩",
        "paragraphs": [
            "瑶臺迥物表，地脈誰解縮。",
            "一朝天門開，跬步即瓊屋。",
            "靄靄行簇雲，霏霏忽瞇目。",
            "初疑蛺蝶驚，故遣兒曹撲。",
            "須臾大如席，幾車飛鸞鵠。",
            "化工信巧妙，花卉千林足。",
            "潔白皎奇姿，光芒渺地軸。",
            "清垂寒江釣，靜折空岩竹。",
            "唯人在宇內，太倉一粒粟。",
            "俯仰得真賞，四坐列羣玉。",
            "錦繡張軒牖，珠翠輝華燭。",
            "鉢擊筆下成，杯催甕頭熟。",
            "檀板襯紅綃，更殢新裁曲。",
            "寧知冰氏子，窮歲無半斛。",
            "裘褐欲蔽膚，尚待春苗綠。",
            "爲瑞豈宜多，晛消胡不速。"
        ],
        "title": "次韻洪景盧雪",
        "id": "3aee68d7-fdf7-4be0-bc1a-7393c637ba74"
    },
    {
        "author": "史浩",
        "paragraphs": [
            "水晶宮殿黄金闕，玉斧修成大圓月。",
            "漆光照膽毛髮寒，依約峰巒見林樾。",
            "誰人於此安四絃，流水高山寄清越。",
            "初如孤鶴唳藍田，漸若羣鸞舞丹穴。",
            "踈踈夜雨滴秋階，忽然雪竹空岩折。",
            "世間萬態不可窮，絃中有口俱能說。",
            "錦瑟華年過眼休，枯桐已爲伯牙絕。",
            "是間真意亙千古，千古仲容名不滅。",
            "人生俯仰天地內，瞬息百年同一閲。",
            "請君姑置是非事，來憑雲窗聽高潔。"
        ],
        "title": "聽阮",
        "id": "da38dc22-3451-49ce-b6df-29f1d2ddd4d8"
    },
    {
        "author": "史浩",
        "paragraphs": [
            "黄金委糞壤，六籍垂日星。",
            "茲焉論勝負，無乃未知經。",
            "雲林倚傑閣，楚楚羅汗青。",
            "寄與閣上人，移之置中扃。"
        ],
        "title": "寄題勝金閣",
        "id": "e53e527f-6abe-49a8-869a-06482f2c2cf2"
    },
    {
        "author": "史浩",
        "paragraphs": [
            "門外長安道，紛紛名利人。",
            "誰知方寸許，有地可頤真。",
            "真能了萬象，亦復冥諸塵。",
            "不離虛幻境，舉目見全身。"
        ],
        "title": "古風四首 頤真",
        "id": "2ed5ee9d-f418-45cc-b0a6-771264fe9653"
    },
    {
        "author": "史浩",
        "paragraphs": [
            "壺天眇巨壑，微雲映脩林。",
            "英英從何來，膚寸忽千尋。",
            "早歲驟爲雨，春空輕作陰。",
            "會須搔首聽，中有老龍吟。"
        ],
        "title": "古風四首 雲壑",
        "id": "804e2f1f-7b2c-48ff-aa95-02678a82670f"
    },
    {
        "author": "史浩",
        "paragraphs": [
            "青山吐白玉，團欒光萬頃。",
            "何時飛來峰，著此破昏暝。",
            "料想清夜闌，主人深自領。",
            "安得招歡伯，三人成對影。"
        ],
        "title": "古風四首 月巖",
        "id": "22cd6945-f786-404d-a936-e431cf7de499"
    },
    {
        "author": "史浩",
        "paragraphs": [
            "觀水須觀瀾，監水必監止。",
            "清漪不受觸，風定畧無滓。",
            "時以喻方寸，太虛融衆理。",
            "客來如問津，須君親指似。"
        ],
        "title": "古風四首 善淵",
        "id": "3533ab8f-fd89-457b-8732-fa0c65b133d7"
    },
    {
        "author": "史浩",
        "paragraphs": [
            "男兒抱經綸，動必爲時利。",
            "姑置俗儒談，盍各言爾志。",
            "匹馬從軍游，叫閽上封事。",
            "秦王不能坑，漢祖不敢戲。",
            "不溺蠻粵頭，當斷匈奴臂。",
            "雍容奏凱還，禮樂格天地。",
            "化工泯無迹，君隆堯舜治。",
            "此志倘蕭條，五湖資一醉。",
            "釣竿拂滄波，藜杖倚烟寺。",
            "采菊秋薦馨，紉蘭春及衣。",
            "作詩以遣懷，把酒以適意。",
            "隨處是道場，其樂叵思議。",
            "公乎箇中人，出處洞茲義。",
            "彈冠下七閩，簉迹中都吏。",
            "學士如堵牆，爭欲挽之試。",
            "公曰平生心，科目非所覬。",
            "我有活國謀，囊封徹天視。",
            "九重一夜闌，拊髀爲歔欷。",
            "遲明未報可，襆被秣歸騎。",
            "帝曰予汝嘉，予憂在閫寄。",
            "南昌古名藩，咨汝往其貳。",
            "畫棟曉飛雲，珠簾暮雨墜。",
            "要當軫民癘，豈獨覽佳致。",
            "公清衡重輕，內外匪殊異。",
            "苟與道周旋，俯仰何所媿。",
            "金柔以鍊剛，玉美由火熾。",
            "隠忍斯成功，沈深乃大器。",
            "窮達付自爾，是謂浩然氣。",
            "宣室行受釐，前席寧許避。",
            "吾詞非浪發，請公默而識。"
        ],
        "title": "送王嘉叟編修倅洪州",
        "id": "f8f72fb2-386b-4e26-8c5c-91f1c367b968"
    },
    {
        "author": "史浩",
        "paragraphs": [
            "文翁上岷江，風化亟飛揚。",
            "峩峩當代間，輩出王馬揚。",
            "挽彼石室流，濯此錦繡腸。",
            "遂令蜀士夫，至今能文章。",
            "武侯隠偏地，雲龍適相值。",
            "純誠革斯俗，三代可立致。",
            "千載凜如生，老栢猶英氣。",
            "遂令蜀士夫，至今抱忠義。",
            "乖崖一專城，四海喧嘉名。",
            "發奸照幽伏，世仰如神明。",
            "蠹弊跡已去，靈祠俎猶腥。",
            "遂令蜀士夫，至今有能聲。",
            "清獻鎮南嶠，餘風弭貪暴。",
            "琴鶴適自隨，薏苡雅非好。",
            "熙朝慶登崇，深仁格穹燾。",
            "遂令蜀士夫，至今秉清操。",
            "英英王紫微，橫金擁旌麾。",
            "五十四州地，和氣濛烟霏。",
            "兼美數君子，士夫得其依。",
            "行行報政成，天子竚公歸。"
        ],
        "title": "送王時亨舍人帥蜀二十韻",
        "id": "827834d7-afc9-49c3-895d-ea39e4dec9fa"
    },
    {
        "author": "史浩",
        "paragraphs": [
            "堂堂老詩匠，持被入星省。",
            "烏帽不衝風，青綾怯餘冷。",
            "豈無菊蕊杯，莫洗寸心耿。",
            "却呼短檠來，共此良夜永。"
        ],
        "title": "次韵姚令威郎中九日部宿",
        "id": "903627cd-1a43-42b4-b802-add2ee090f5d"
    },
    {
        "author": "史浩",
        "paragraphs": [
            "高穹祚明德，聖主歷無疆。",
            "談笑復境土，穆穆游岩廊。",
            "一定天下本，忠孝資元良。",
            "願言千萬壽，玉立侍清光。"
        ],
        "title": "上建王生辰  其一",
        "id": "f196b18a-30f6-474e-92e0-1928501e6269"
    },
    {
        "author": "史浩",
        "paragraphs": [
            "椒殿靄葱蒨，瑞霧濛烟霏。",
            "有子不必多，一夔燦斑衣。",
            "天地久覆載，日月長光輝。",
            "願言千萬壽，怡色奉庭闈。"
        ],
        "title": "上建王生辰  其二",
        "id": "31cac479-2272-44e6-b0ed-9a5ef662e145"
    },
    {
        "author": "史浩",
        "paragraphs": [
            "太史仰乾象，光芒見前星。",
            "森然拱帝所，無乃趨過庭。",
            "道德粹金玉，詞華渺滄溟。",
            "願言千萬壽，聲聞炳丹青。"
        ],
        "title": "上建王生辰  其三",
        "id": "d0263af3-fdc5-49ff-8eb2-3b079d1bd578"
    },
    {
        "author": "史浩",
        "paragraphs": [
            "炎圖亙無極，吾王今中興。",
            "銀潢注瀰漫，及是歌繩繩。",
            "金龜曜玉砌，芝蘭香始升。",
            "願言千萬壽，頷首觀雲仍。"
        ],
        "title": "上建王生辰  其四",
        "id": "e554c1ea-485b-41ec-9c16-04e0c0851fd6"
    },
    {
        "author": "史浩",
        "paragraphs": [
            "天地一郛郭，陰陽司啟閉。",
            "大江蟠其中，滔滔每東詣。",
            "瀰漫萬頃寬，源委衆流細。",
            "經營到楊子，詎可以里計。",
            "頗聞神禹功，設此限地勢。",
            "羣龍沸波浪，風雨雜吞噬。",
            "稍非濟川手，未免魚腹瘞。",
            "三國取漢鼎，英雄馳亂世。",
            "交朋若弟昆，反眼或背戾。",
            "各取天一方，巢穴自株柢。",
            "唯於阿堵中，快心咸底滯。",
            "曹丕亦時傑，弭節悸無際。",
            "胡爲稱干戈，狂酲倚微毳。",
            "笑指鐵甕城，不韙欲睥睨。",
            "皇穹佐有德，奪鑑俾昏翳。",
            "烟塵一時平，兵威即衰替。",
            "我來弔瓜洲，與子若宿契。",
            "焦山空在望，我實媿牽制。"
        ],
        "title": "辛巳臘月休日絕江至瓜洲觀戰地與馬德駿馮圓中二郎中會舟回焦山德駿令嗣始來侍行某偶留金山不獲與此游輒和三詩以寄懷時駕至鎮江 德駿瘞字韻",
        "id": "082cf95b-43bb-4e86-8397-e9265b253843"
    },
    {
        "author": "史浩",
        "paragraphs": [
            "輕舠艤江滸，欲作揚州鶴。",
            "翩然下中流，隠隠片帆落。",
            "兩岸阨海口，焦乃居上齶。",
            "呀呷受滄溟，餘地著萬壑。",
            "碧瓦差龍鱗，浮圖峙麟角。",
            "潮回露灘舂，礧砢出堅确。",
            "仆碑蒼蘚餘，琬琰在山脚。",
            "玉氣薰林巒，風煙不蕭索。",
            "何年王右軍，大書此鑱鑿。",
            "遂令衛永輩，千古束高閣。",
            "嗟予咫尺許，來往誠大錯。",
            "頼有三公詩，時時資咀嚼。",
            "唯憂赤地旱，茲石或流爍。",
            "用汝作霖雨，王言非戲謔。"
        ],
        "title": "辛巳臘月休日絕江至瓜洲觀戰地與馬德駿馮圓中二郎中會舟回焦山德駿令嗣始來侍行某偶留金山不獲與此游輒和三詩以寄懷時駕至鎮江 圓中鶴字韻",
        "id": "a48076c8-169c-4c56-a631-06e359ae76d2"
    },
    {
        "author": "史浩",
        "paragraphs": [
            "老鳳鳴阿閣，有雛燦丹青。",
            "相將上浮玉，有翼垂南溟。",
            "惟實在竹頭，香霧風泠泠。",
            "惟泉似清醴，漱作甘露零。",
            "滿胸飲冰雪，終日翔禪扃。",
            "摩娑古斷碑，顰頞嗟天刑。",
            "覓句寫真賞，豈只誇一能。",
            "後生正可畏，之子乃妙齡。",
            "使我讀數四，爽氣生襟靈。",
            "飛書寄豚犬，俾作座右銘。"
        ],
        "title": "德駿賢郎銘字韻",
        "id": "6a32f1ff-cf31-4ff1-a9f1-9bccfeda3f4a"
    },
    {
        "author": "史浩",
        "paragraphs": [
            "大江洶澎湃，風靜星斗涵。",
            "截然當地險，界限天東南。",
            "金陵帝王都，窟宅何耽耽。",
            "龍虎爭負恃，盤踞昔所談。",
            "我適訪陳迹，策馬衝煙嵐。",
            "蔣山上疊翠，秦淮俯拖藍。",
            "寶公道場主，貌像堅瞿曇。",
            "千年窣堵波，倒影落寒潭。",
            "共知勝絕處，即是彌勒龕。",
            "舂春足佳致，慨想聊停驂。",
            "六朝互興廢，較德同朝三。",
            "中原文武境，久困兵貪婪。",
            "曾無混一志，溥施鴻恩覃。",
            "區區守覇圖，跼束令人慙。",
            "豈若吾主聖，坐遣兇渠戡。",
            "長驅翔灞上，垂拱受朝參。",
            "回觀茲奧區，脫去如遺簪。",
            "小臣執羈靮，喜釋心如惔。",
            "再拜觴萬壽，愷樂將屢酣。",
            "却來尋故棲，了此七不堪。"
        ],
        "title": "陪洪景盧左司馬德駿薛季益馮圓中三郎中汪中嘉總幹游蔣山以三十六陂春水分韻得三字",
        "id": "6f7fd418-598a-4257-8273-d240fcf1da99"
    },
    {
        "author": "史浩",
        "paragraphs": [
            "東風巧醖寒，吹雨作飛雪。",
            "酒面不成春，獸炭何曾熱。",
            "墮空遠飄飄，入簾輕瞥瞥。",
            "功歸大有年，誰道軍儲闕。"
        ],
        "title": "次韻馮圓中雪",
        "id": "e94070ad-2906-421e-b100-c963943d9f7e"
    },
    {
        "author": "史浩",
        "paragraphs": [
            "岷峨秀多士，照乘輝連城。",
            "夫君挺奇瑞，梯棧來神京。",
            "殿前策三道，光焰摩九精。",
            "甲科雄鷺序，四海馳文名。",
            "一朝坐璧水，緩轡登蓬瀛。",
            "二年作銓總，談笑流品清。",
            "陛對本故事，中間俄一鳴。",
            "黼座固色喜，無乃羣邪驚。",
            "堂堂頗牧論，萬古追家聲。",
            "胡爲忽掉頭，解組尋歸程。",
            "帝曰邛筰民，撫字宜煩卿。",
            "汝其下膏澤，癯瘠均豐盈。",
            "上方寶環賜，遲汝襦袴氓。",
            "承平二千石，倚任誰云輕。",
            "况復近鄉井，正晝錦方榮。",
            "過家仍上冢，鉦鼓喧雙旌。",
            "男兒貴行志，豈俟腰金橫。",
            "風雲儻際會，衮繡居槐庭。",
            "別酒置客邸，伊嗟未忍傾。",
            "所嗟君子外，何獨傷離情。"
        ],
        "title": "餞馮圓中郎中守邛州",
        "id": "c43fdec9-b7dd-4d28-a15f-025bb6f94db9"
    },
    {
        "author": "史浩",
        "paragraphs": [
            "巾車向東南，御者欲西北。",
            "西北信繁華，豈若吾故國。",
            "有泉可洗心，有含可休僕。",
            "御者契我言，欣然亦轉轂。"
        ],
        "title": "途中即事  其一",
        "id": "d660dd88-e675-458b-80fb-3c37b83f07b4"
    },
    {
        "author": "史浩",
        "paragraphs": [
            "四山俱荒茅，松竹不露穎。",
            "清絕一株梅，依依秀孤嶺。",
            "輕風引餘馨，淡月露寒影。",
            "東君蚤催實，待此薦金鼎。"
        ],
        "title": "途中即事  其二",
        "id": "f77d683c-4802-462b-a343-ab3e3bed92be"
    },
    {
        "author": "史浩",
        "paragraphs": [
            "春水漲波縠，畫鷁爭先馳。",
            "一夜風如許，持此將焉之。",
            "小艤俟風息，居然無險巇。",
            "紛紛彼朝涉，欣吾來解維。"
        ],
        "title": "途中即事  其三",
        "id": "ab24e0bb-3b2a-45e4-b16e-7eb88a79c37a"
    },
    {
        "author": "史浩",
        "paragraphs": [
            "學佛以佛魔，學儒爲儒縛。",
            "胡不朝隠几，嗒焉似南郭。",
            "是非風過耳，名利束高閣。",
            "回視平生心，無乃亦大錯。",
            "便當息萬緣，擺去如斧削。",
            "神遊八極表，笑傲有餘樂。",
            "山水得勝處，一攬襟量廓。",
            "杖錫羣峰顛，宮殿浮碧落。",
            "下瞰徐符岩，居然在山脚。",
            "衆水會一澗，頹波瀉珠箔。",
            "奔放出中塗，隠潭鍾萬壑。",
            "轟如破蟄雷，急似晴空雹。",
            "或復地中行，鳶飛魚自躍。",
            "躋攀至飛電，乳竇知誰鑿。",
            "向來因風絮，句法誠軟弱。",
            "六花傾萬倉，千古無鎖鑰。",
            "濛潤遍寰海，何止灑林薄。",
            "憑欄眼欲眩，頓洗眵昏濁。",
            "翻身上妙高，愈覺吟魂矍。",
            "鑿齒對彌天，相視兩無怍。",
            "祇恐星軺登，蕙帳聞怨鶴。"
        ],
        "title": "次韻潘德鄜山行",
        "id": "447b176b-bfc2-48fc-a6b1-f722dc5be22c"
    },
    {
        "author": "史浩",
        "paragraphs": [
            "石窗兀太虛，四顧蔽雲幄。",
            "朝看爽氣浮，暮送紅日落。",
            "主人宅是間，結茅侶猿鶴。",
            "平生丘壑姿，肯內謝康樂。",
            "客有子潘子，登臨富佳作。",
            "筆發天地秘，靈光動寥廓。",
            "長謠萬峰頂，世事俱脫畧。",
            "回頭睨俗士，機巧費穿鑿。"
        ],
        "title": "次韻潘德鄜詠曇老四窗",
        "id": "5d7cf01e-81ec-41bd-b1af-496731412624"
    },
    {
        "author": "史浩",
        "paragraphs": [
            "畏暑却餘威，飆馭臨寰海。",
            "一雨濯寥空，晴光露精彩。",
            "乾坤陟清凉，居然神觀改。",
            "俯聽林麓間，萬彙喧天籟。",
            "便當置蒲葵，暍者得自在。",
            "此恩夷夏均，聖德如天大。"
        ],
        "title": "上賜御製新秋過雨書懷詩且令屬和",
        "id": "e304c59d-fa5c-40a2-8a53-8b7455053e14"
    },
    {
        "author": "史浩",
        "paragraphs": [
            "季秋中澣日，淳熙隆四禩。",
            "朝回攬轡間，中使俄傳旨。",
            "少須日轉申，宣名陪宴喜。",
            "預令掃玉堂，深夜備棲止。",
            "悚懼跪承命，走騶亟穿市。",
            "絳闕聳皇居，非煙常靡靡。",
            "入自東華門，熊羆森爪士。",
            "詔許乘肩輿，安徐無跛倚。",
            "復古距選德，相望幾數里。",
            "修廓接雲漢，岧嶤燦珠蕊。",
            "中途敞金扉，恍若蓬壺裏。",
            "羣山擁蒼壁，四顧環弱水。",
            "山既日夕佳，水亦湛無滓。",
            "冰簾映綺疏，瓊殿中央峙。",
            "澄碧曜宸奎，神龍爭守視。",
            "舞蹈上丹墀，天威不違咫。",
            "奉觴祈萬壽，時蒙一啟齒。",
            "餘波丐鼠腹，酒行不知幾。",
            "徘徊下瑶席，緩步煩玉趾。",
            "從游至清激，錫坐談名理。",
            "泉聲韻瑟琴，一洗箏笛耳。",
            "皇云萬幾暇，觀書每來此。",
            "論道及帝王，直欲齊其軌。",
            "堯舜禹湯文，前身無乃是。",
            "臣言匪獻諛，道實由心起。",
            "既然明是心，要在力行爾。",
            "登橋釂餘罍，飲興未容已。",
            "金蓮引雙燭，再拜離階戺。",
            "玉音寵諭臣，此會宜有紀。",
            "歸塗感恩榮，占寫忘骫骳。"
        ],
        "title": "進錫宴澄碧殿詩",
        "id": "a4ce216c-502f-4c18-b598-debda0f05308"
    },
    {
        "author": "史浩",
        "paragraphs": [
            "程王二夫子，聽履上甘泉。",
            "咳唾妙一世，萬斛明珠圓。",
            "官居季孟間，風義帝相先。",
            "每當持論許，聞者殆欲仙。",
            "蛟龍縱巨壑，鷹隼橫寥天。",
            "坐令膾炙餘，枵腹猶便便。",
            "程方秋欲半，金波照觥船。",
            "追想昔年日，高會有由緣。",
            "親故持吉語，置酒家東偏。",
            "今年玉堂直，對此宜無眠。",
            "夜色凉如水，冰輪吐層顛。",
            "顧影還自慰，身冠六卿聯。",
            "巍巍太平基，聖主樂得賢。",
            "作句紀茲夕，所喜期不愆。",
            "藏之在巾笥，未肯露其全。",
            "王於退食際，髣髴知云然。",
            "求之既愈力，璀璨出長編。",
            "荆潭佇唱酬，凡目一洗湔。",
            "我生亦何幸，披味如擊鮮。",
            "明朝問紙價，都下已爭傳。"
        ],
        "title": "次韻程泰之尚書",
        "id": "2e74d672-7dee-4394-91aa-1b08e37cd461"
    },
    {
        "author": "史浩",
        "paragraphs": [
            "混沌既開闢，溥博分淵泉。",
            "其中具明眼，來往類跳圓。",
            "惟有詩工夫，可探造化先。",
            "研摩到極致，換骨如得仙。",
            "上以美教化，下以明性天。",
            "元白愧重濁，鮑謝羞輕便。",
            "佩劍雖相笑，沈迷乃同船。",
            "未登風雅域，爲問何因緣。",
            "無非警策句，各在詩一偏。",
            "我欲窺其奧，晏食宵不眠。",
            "觀舞悟深旨，曾不及張顛。",
            "清新乏奇妙，局束猶拘聯。",
            "習氣未能斷，爲之乎猶賢。",
            "寫出多瑕疵，未免拙慈愆。",
            "公詩百篇內，浩然志帥全。",
            "愈出力愈促，即之俱自然。",
            "熟讀已成誦，寧待三絕編。",
            "如澡銀潢水，塵氛俱盡湔。",
            "敬當珍此賜，墨蹟令常鮮。",
            "更許示餘帙，泚筆吾須傳。"
        ],
        "title": "又依前韻",
        "id": "52476805-d12a-480c-888b-d4639cdc83a4"
    },
    {
        "author": "史浩",
        "paragraphs": [
            "石蹊萬折凍欲裂，兩岸梅英照天發。",
            "於中更有錦薰籠，芳菲不待勾萌達。",
            "奇姿苒苒來仙源，從此橫枝不直錢。",
            "東風零亂委泥土，只爲山家作玉田。",
            "豈若夫君有真色，紫葩碧葉從初得。",
            "幾將消息露人間，紛紛塵俗誰能識。",
            "晚居盧阜聲名飛，蕙帳悠悠春夢遲。",
            "起來鼻觀猶馥鬰，杖藜便覺香風隨。",
            "夭桃謾說燕脂染，落絮徒云白氈糝。",
            "品題一著佳客稱，併使丁香風味減。",
            "藍溪夫子誠好事，贈我此花良有爲。",
            "平生巖壑在胸中，培殖根荄年不記。",
            "故應謂我知花譜，千夫綵綷來吾圃。",
            "拜嘉歡喜不敢當，直欲美芹羞帝所。",
            "昔扈龍輿白石川，回鑾小憩玉津園。",
            "曾見此花千百本，較量今者端無前。",
            "若居御苑逢膏澤，車載盆栽惟所適。",
            "吾王顧盼即生春，不費陽和些子力。"
        ],
        "title": "次韻李光祖瑞香",
        "id": "82bc0d78-c38b-497b-a34a-ffb00f1e99fa"
    },
    {
        "author": "史浩",
        "paragraphs": [
            "玉殿萬幾閒，宸章燦珠蕊。",
            "俯念簪履舊，恩光來太紫。",
            "禁籞玩長春，嫣然異羣卉。",
            "羣卉固亦佳，時過逐流水。",
            "獨此供清遊，餘香襲芳芷。",
            "一經聖品題，貴名何日已。",
            "再拜體皇情，感深銘諸几。"
        ],
        "title": "恭和御製長春花詩  其一",
        "id": "0af5261a-ad45-4fce-8c28-c86b30f662ad"
    },
    {
        "author": "史浩",
        "paragraphs": [
            "帝予四時春，著花無浪蕊。",
            "殖本在蓬壺，非烟籠翠紫。",
            "雪裏友寒梅，芳辰領繁卉。",
            "每蒙天一笑，睿思湧泉水。",
            "霑丐及老臣，芬薌勝荃芷。",
            "况復屢褒嘉，載賡寧但已。",
            "第愧狂斐辭，不足溷瓊几。"
        ],
        "title": "恭和御製長春花詩  其二",
        "id": "fa291d71-1832-47a4-930f-dc429c2ac431"
    },
    {
        "author": "史浩",
        "paragraphs": [
            "玉帝富雲章，寶匣鎸琅蕊。",
            "六丁謹緘縢，芝彤燕泥紫。",
            "龍銜下碧虛，端爲詠嘉卉。",
            "咫尺不違顔，何曾隔弱水。",
            "炷薰啟天藏，椒蘭和白芷。",
            "光焰萬丈餘，光臨殊未已。",
            "敬須營傑閣，敢只留棐几。"
        ],
        "title": "恭和御製長春花詩  其三",
        "id": "bd0591f1-8bbc-48f3-8528-acb174da5295"
    },
    {
        "author": "史浩",
        "paragraphs": [
            "禁蘌葱葱擁瑞雲，雄樓傑閣環金碧。",
            "花光草色媚芳辰，鳳輦舂容惟所適。",
            "中有虛堂玉作楹，冰雪玲瓏周四壁。",
            "不知跬步是瑶臺，何須八駿殷勤覓。",
            "青松萬箇拱簷牙，生香不減芝蘭室。",
            "更欲相看飽歲寒，踈梅瘦竹爲三益。",
            "吾皇土木未嘗興，爲詢此景從何得。",
            "神運元從德壽來，天成豈假人工役。"
        ],
        "title": "恭和御製翠寒堂詩",
        "id": "ca78e7c7-95a5-4234-a0de-9d6a9a7af532"
    },
    {
        "author": "史浩",
        "paragraphs": [
            "昔年居處雖同里，止識荆州面而已。",
            "朅來蝸舍細論文，始向靈臺見吾子。",
            "夜闌相與哦新詩，珠璣璀璨皆英辭。",
            "野塘轉月梅影瘦，深院風靜簾旌垂。",
            "策杖園林窮勝事，心遠尤驚塵世異。",
            "豈唯得助有江山，更却紅裙愛文字。",
            "金盤磊落百果裝，玉壺嘉醑浮清光。",
            "坐上風流俱鮑謝，况乃有子無他腸。",
            "酒行無算不可數，便欲飛身到仙府。",
            "忽然巨軸出長篇，媿我無言參也魯。",
            "笑呼適意談交情，共聽夜鶴鳴空庭。",
            "良辰美景賞心處，喜遂四者之難并。",
            "却將健句徐推拓，三歎餘音見依約。",
            "約去辭榮歸故鄉，贊我紛華滋味薄。",
            "次言奎畫在蓬門，乞與龍章照眼根。",
            "茲我謝氏如獲寶，報以瓊瑶未足論。",
            "我慙輔相初無補，偶爾逢時遇真主。",
            "但能奉此翰墨珍，庶若商那因考父。",
            "林間稚子獻殷勤，只爲君知愛厥親。",
            "遺羹美意見方冊，今此一舉如千鈞。",
            "君不見皇家已視金鑾草，趣君徑上長安道。",
            "忠臣須取孝子門，空谷行歌駒皎皎。"
        ],
        "title": "次韻楊醇中",
        "id": "79ad0fc4-d475-47c7-98fc-d9b1ca888652"
    },
    {
        "author": "史浩",
        "paragraphs": [
            "平生喜善類，遇之以青目。",
            "廣厦千萬間，帡幪未渠足。",
            "唯予自棲身，三椽乃蝸縮。",
            "問之何爲然，知足常不辱。",
            "人生天地間，渺然如一粟。",
            "侈心纔動摇，曷厭溪壑欲。",
            "紙帳煖有餘，蒲團眠易熟。",
            "神遊萬物表，不慮此局促。",
            "門外競軒冕，卑哉蠻與觸。"
        ],
        "title": "題蝸室",
        "id": "20315f4a-3f15-4841-b0ee-b80b8face1a7"
    },
    {
        "author": "史浩",
        "paragraphs": [
            "霽天破曉嚴清霜，宿具贈帛羅豆觴。",
            "旌旗蔽野氣軒昂，夾岸更復飛舟航。",
            "金爐細爇百和香，絳籠然蠟影交光。",
            "問予何事出柴桑，爲指白雲山中央。",
            "岩岩雙表鶴翅張，松楸靄靄摩青蒼。",
            "漸登幽域至饗堂，向來百物陳滿床。",
            "錦囊綸誥列前行，奠酌器皿皆琳琅。",
            "祝言小子心不遑，幾年恤典篋笥藏。",
            "抵今方獲燔贈黄，覬靈來兮染指嘗。",
            "潛德既拜天褒揚，後嗣感激兩淚滂。",
            "帝恩欲報方思量，忽睹健句如栢梁。",
            "葩華盈軸艷春陽，建安七子誰可當。",
            "何止李杜萬丈長。",
            "再四披閲予敢忘，同來親賓皆在旁。",
            "共詫粲可能文章，其中一客起鳴吭。",
            "衆駭何爲色不康，未甘釋子侵予疆。"
        ],
        "title": "次韻曇師以某焚三代贈黄所示長句",
        "id": "f058ed0c-b2a7-4fe8-8802-7ed838a3c4c3"
    },
    {
        "author": "史浩",
        "paragraphs": [
            "年來管城不脫帽，只羨夫君詩法好。",
            "怡雲剝啄到雲寮，始知春風屬此老。",
            "憶昔代匱持鈞衡，紅塵瘦馬太忙生。",
            "自從得請歸吾里，常與鹿豕爲羣行。",
            "有時片月隨杖屨，飄飄灑灑欲仙去。",
            "去尋杖錫四明中，聽取怡雲末後句。"
        ],
        "title": "走筆次韻寄平元衡禪老",
        "id": "b7eaa75a-f24b-4090-a94a-9667da68de60"
    },
    {
        "author": "史浩",
        "paragraphs": [
            "新詩韻清越，宛若泗濱磬。",
            "呼兒誦終篇，悠揚久無定。",
            "渾欲挽斯人，歲晚共三徑。",
            "爛飲煙蘿間，不知夕陽暝。"
        ],
        "title": "次韻戲酬張以道",
        "id": "c472bb4f-b977-4500-ba1a-f377575c3e2e"
    },
    {
        "author": "史浩",
        "paragraphs": [
            "茲庵路何許，雲深不知處。",
            "夢覺兩俱忘，始可驀直去。"
        ],
        "title": "次韻張漢卿夢庵十八詠 夢庵",
        "id": "4c1973bc-9366-477a-8e29-f329695901e5"
    },
    {
        "author": "史浩",
        "paragraphs": [
            "默豈交摩詰，談何事阿戎。",
            "時行百物生，不息唯天工。"
        ],
        "title": "次韻張漢卿夢庵十八詠 勤齋",
        "id": "8ecd6d9c-9342-4e01-a3dd-8dced30033c8"
    },
    {
        "author": "史浩",
        "paragraphs": [
            "空中一物無，於焉生萬有。",
            "向此求神通，杯棬即非柳。"
        ],
        "title": "次韻張漢卿夢庵十八詠 妙用寮",
        "id": "2c15f3e3-72e0-4d94-8906-111dfb8123c2"
    },
    {
        "author": "史浩",
        "paragraphs": [
            "一泓湛無滓，遶砌如天成。",
            "鬚眉徹底見，風浪何曾生。"
        ],
        "title": "次韻張漢卿夢庵十八詠 玉沼",
        "id": "7949ec1b-4b6d-4038-9c2d-f2a165ca67f3"
    },
    {
        "author": "史浩",
        "paragraphs": [
            "煙嵐染秋黛，潺潺逕大空。",
            "平疇藉光及，比屋饒千鍾。"
        ],
        "title": "次韻張漢卿夢庵十八詠 碧溪庵",
        "id": "d6915cb3-a8d2-4745-b8c2-8e86b7170ef9"
    },
    {
        "author": "史浩",
        "paragraphs": [
            "平生安樂地，不受利名煎。",
            "其中一空洞，寥寥無色天。"
        ],
        "title": "次韻張漢卿夢庵十八詠 山房",
        "id": "926145ce-7735-4b9e-932e-cd03316db203"
    },
    {
        "author": "史浩",
        "paragraphs": [
            "生處本恬淡，得失誠酸辛。",
            "婆娑鬢漸秋，天地一閒人。"
        ],
        "title": "次韻張漢卿夢庵十八詠 喜老堂",
        "id": "c53aeaed-3e8e-48e9-92af-56032486cc1e"
    },
    {
        "author": "史浩",
        "paragraphs": [
            "法門建章富，法幢空處成。",
            "於此下一則，浮雲涴太清。"
        ],
        "title": "次韻張漢卿夢庵十八詠 宴默庵",
        "id": "e461d2eb-a6bb-44b0-9545-7f9b77cb9bcf"
    },
    {
        "author": "史浩",
        "paragraphs": [
            "穠薰知見林，燕坐觀物化。",
            "鼻孔如撩天，可聞不可畫。"
        ],
        "title": "次韻張漢卿夢庵十八詠 衆香堂",
        "id": "20fa6b99-4af2-4f51-90f0-b67ff91d3f68"
    },
    {
        "author": "史浩",
        "paragraphs": [
            "胸中炯明月，一照萬緣空。",
            "蟬蛻雲霄表，墮地爲儒宗。"
        ],
        "title": "次韻張漢卿夢庵十八詠 禪窟",
        "id": "763a4854-d273-4bd4-a5d9-905d8117ba48"
    },
    {
        "author": "史浩",
        "paragraphs": [
            "夫君活國手，愛此隠仙字。",
            "行再出刀圭，可使民久視。"
        ],
        "title": "次韻張漢卿夢庵十八詠 隠山巖",
        "id": "d973a47b-3bde-42fb-b7fd-b70534ed5472"
    },
    {
        "author": "史浩",
        "paragraphs": [
            "注目眇無際，彤雲燦晚暾。",
            "心融八極表，欲辯已忘言。"
        ],
        "title": "次韻張漢卿夢庵十八詠 霞外",
        "id": "717f6c7e-de82-48b2-aa9d-1ffd8fb18df5"
    },
    {
        "author": "史浩",
        "paragraphs": [
            "緩步一徙倚，細數新條枚。",
            "悠然得真趣，獨立遲誰來。"
        ],
        "title": "次韻張漢卿夢庵十八詠 駐屐",
        "id": "b590bd70-544b-4771-a211-9efb186ec291"
    },
    {
        "author": "史浩",
        "paragraphs": [
            "蟾窟有奇芳，殖根此茂密。",
            "人間萬種香，企之不可及。"
        ],
        "title": "次韻張漢卿夢庵十八詠 月林",
        "id": "8ca46b7c-fbca-471c-b91c-3db85cf02227"
    },
    {
        "author": "史浩",
        "paragraphs": [
            "萬疊互團繞，風煙朝夕俱。",
            "三穴已掃竟，無復藏妖狐。"
        ],
        "title": "次韻張漢卿夢庵十八詠 積翠",
        "id": "e8e21ea6-ca76-4356-a3d2-4c74bb19dc3e"
    },
    {
        "author": "史浩",
        "paragraphs": [
            "何人過三徑，共此麴糱春。",
            "月下倩人扶，花影鋪滿身。"
        ],
        "title": "次韻張漢卿夢庵十八詠 醉宜",
        "id": "7a0319a5-bc38-41b3-a1b8-db5af987acbd"
    },
    {
        "author": "史浩",
        "paragraphs": [
            "濯纓與濯足，均是滄浪水。",
            "箇裏不勝清，渭神爽應泚。"
        ],
        "title": "次韻張漢卿夢庵十八詠 澄漪",
        "id": "10023e7a-cff0-46a7-bd91-733eec81fdf4"
    },
    {
        "author": "史浩",
        "paragraphs": [
            "灑然清泠吹，過我十八公。",
            "颼飀喧宇宙，可奈此孤叢。"
        ],
        "title": "次韻張漢卿夢庵十八詠 聽松",
        "id": "cbbbeee0-78e5-4aa5-a700-5e16422927fe"
    },
    {
        "author": "史浩",
        "paragraphs": [
            "嘗聞皮陸句，未覩心先降。",
            "于今煩鬼工，徙置排金釭。",
            "蕙帳擁猿鶴，石磴來旌幢。",
            "月明風亦靜，篆煙浮四窗。"
        ],
        "title": "走筆次韻張以道 石窗",
        "id": "219dddb9-a074-4c00-ae6e-b082e37f9413"
    },
    {
        "author": "史浩",
        "paragraphs": [
            "雲埋路欲迷，獨許幽人過。",
            "時從客子來，更尋深處坐。",
            "抵掌到幽眇，萬事俱識破。",
            "茫茫名利人，糠粃不足簸。"
        ],
        "title": "走筆次韻張以道 過雲",
        "id": "337eddc3-2d6d-4082-ac5c-70f8131a0403"
    },
    {
        "author": "史浩",
        "paragraphs": [
            "空洞遠萬里，佳景萃其南。",
            "縠紋波似染，螺髻花羣簪。",
            "紫芝鮮最馥，青櫺堅直甘。",
            "解召羨門侶，雙鸞聊與驂。"
        ],
        "title": "走筆次韻張以道 雲南",
        "id": "859ccfae-c8c0-412b-b36a-e477e0b25648"
    },
    {
        "author": "史浩",
        "paragraphs": [
            "幽巖列仙貌，陰雪如粉撲。",
            "矧當摇落時，宛見沙漠北。",
            "朔風吹不動，中有難凋木。",
            "吾嘗愛此景，小駐葛陂竹。"
        ],
        "title": "走筆次韻張以道 雲北",
        "id": "feb3504e-4380-427e-a400-3915699163bf"
    },
    {
        "author": "史浩",
        "paragraphs": [
            "雙鹿處岩隈，似有人性靈。",
            "山童自馴擾，俗客必心驚。",
            "循除水濈濈，竹暗藏幽亭。",
            "有時带露歸，濈濈身有青。"
        ],
        "title": "走筆次韻張以道 鹿亭",
        "id": "af6a07b7-8de0-4316-9a1f-c530df4c56de"
    },
    {
        "author": "史浩",
        "paragraphs": [
            "何年樊仙翁，踞此作雲榭。",
            "境勝唯清凉，寒燠匪冬夏。",
            "俯觀塵世人，杳在萬仞下。",
            "漸次入真境，還如倒食蔗。"
        ],
        "title": "走筆次韻張以道 樊榭",
        "id": "75f0f635-b7e8-4d7f-9cdf-569a671083cd"
    },
    {
        "author": "史浩",
        "paragraphs": [
            "萬派漱寒玉，及此猶潺湲。",
            "臨流覿毛髮，體粟生輕寒。",
            "餘波蕩塵氛，一洗清塵寰。",
            "觀瀾得妙理，用處心常閒。"
        ],
        "title": "走筆次韻張以道 潺湲洞",
        "id": "f5f891bf-bc99-46c9-81f3-1e3c29cd6397"
    },
    {
        "author": "史浩",
        "paragraphs": [
            "粟蕊摶金葉凝碧，獨在秋林逞顔色。",
            "豈知東溟史氏居，別有奇標人不識。",
            "嫦娥侍女盈萬千，一一姿貌皆無前。",
            "爲厭此花忒淡薄，渥丹乞與春爭妍。",
            "媒滋燕脂霜染蒨，殖根只向廣寒殿。",
            "幾塵俗韻不可干，清凉唯許金風扇。",
            "何年移到蓬萊鄉，鉅萬索直誰敢償。",
            "盤紆欄檻久不曜，一日名飛羣國香。",
            "豪貴爭看期縮地，載酒遲來煩鼓吹。",
            "園丁聞之競采擷，夜深不使花神睡。",
            "接枝換骨離四明，飄飄爽氣排妖氛。",
            "遂令禁篽成真賞，餘馨賸馥常氤氳。",
            "芙蓉寒菊不足數，包羞正似無鹽女。",
            "從渠摇落動秋聲，獨步唯茲徧寰宇。",
            "我嘗對此傾葵金，却思四海狀元心。",
            "殷勤勸花宜且住，寒士人人折得去。"
        ],
        "title": "走筆次韻胡中方賞丹桂之什",
        "id": "8b8ee212-3b3f-4ffc-991b-8b3ece172c03"
    },
    {
        "author": "史浩",
        "paragraphs": [
            "愛子詩無敵，清新日造微。",
            "解顔方一笑，折柳遽成歸。",
            "蘇館凝香重，松江膾玉肥。",
            "是中如得句，無惜寄柴扉。"
        ],
        "title": "贈別王虛中平江贍軍",
        "id": "4342f306-d0f1-47bc-b849-1c63c5cb4e40"
    },
    {
        "author": "史浩",
        "paragraphs": [
            "春去雪又在，夜寒風自香。",
            "娉婷白玉面，縹緲碧雲裳。",
            "露下已侵袂，月明初度牆。",
            "婆娑光影下，老子坐胡床。"
        ],
        "title": "次韻趙若拙酴醾",
        "id": "3db0cb99-c6ff-4e99-a23a-3b83aea2fb4d"
    },
    {
        "author": "史浩",
        "paragraphs": [
            "百歲今强半，逢春却怕春。",
            "趁時三盞酒，轉眼一年人。",
            "車馬繁華地，江湖漫浪身。",
            "茅簷擁殘雪，清夢到家頻。"
        ],
        "title": "次韻劉國正立春",
        "id": "22ac92bc-157c-4d79-ae4d-83c41c4d14e9"
    },
    {
        "author": "史浩",
        "paragraphs": [
            "漲碧湖方迥，嬌紅藕競芳。",
            "已疑星斗下，仍訝錦雲張。",
            "脈脈初離立，盈盈忽綴行。",
            "煙藏何限思，雨送不勝香。",
            "解佩皋臨漢，聞弦浦近湘。",
            "向來便看此，欲去未渠央。",
            "葉好嗔兒摘，蓬新喚客嘗。",
            "更禁和月淡，直思付風狂。",
            "得載平生酒，閒鳴盡日榔。",
            "甘將百詩詠，恣弄水仙鄉。"
        ],
        "title": "秋荷十韻",
        "id": "11619308-fff6-4916-ae40-729babfebfbc"
    },
    {
        "author": "史浩",
        "paragraphs": [
            "彤庭秋晚宴，和氣與春同。",
            "壽酒千鍾綠，宮化萬疊紅。",
            "金羈鸞仗底，赤舄玉階中。",
            "歸路聞人語，關雎誦國風。"
        ],
        "title": "次韻恩平郡王",
        "id": "cc50dd35-653d-4d76-ac85-5591cc2a98a8"
    },
    {
        "author": "史浩",
        "paragraphs": [
            "天邊倚蕭寺，小閣翠微中。",
            "煙靄三峯秀，松杉一徑通。",
            "潮音從耳悟，塵慮轉頭空。",
            "堪笑林間弋，猶思落塞鴻。"
        ],
        "title": "次韻恩平郡王游山登寺中小閣",
        "id": "e4773544-0e23-4fa8-ab79-5c7e9b1f90b7"
    },
    {
        "author": "史浩",
        "paragraphs": [
            "天闕移樓觀，來供帝子親。",
            "明光扶日域，遠勢接星津。",
            "瑞靄常濛潤，清風每拂塵。",
            "圖書惟左右，脂粉却參辰。",
            "覓句多詩髓，開談即道真。",
            "槐陰瞻五學，芸馥見三神。",
            "雨露恩方渥，江山景倍新。",
            "願言增萬柱，寒士並棲身。"
        ],
        "title": "和建王明遠樓",
        "id": "61420e89-dbbb-4b4f-b7b4-3dfd9b79cf7d"
    },
    {
        "author": "史浩",
        "paragraphs": [
            "萬里徠西蜀，聲華振士林。",
            "匪躬無近援，聖主作知音。",
            "已破姦邪膽，方勞撫字心。",
            "政成須趣駕，天下仰爲霖。"
        ],
        "title": "送杜殿院出守遂寧",
        "id": "74d612fa-7b75-4f57-b9b3-46184ee12dae"
    },
    {
        "author": "史浩",
        "paragraphs": [
            "姚馬真人傑，英標貫伏犀。",
            "脩途隨上下，軟語雜高低。",
            "扈蹕俱多士，揚鞭過萬蹄。",
            "伊余茲濫吹，所喜發鵾雞。"
        ],
        "title": "次韻姚令威郎中從駕早行  其一",
        "id": "d8991a8b-af40-4437-ab21-8705910c68c0"
    },
    {
        "author": "史浩",
        "paragraphs": [
            "蔌蔌長空雪，霏霏似粉犀。",
            "色同無路險，野闊見山低。",
            "玉葆隨鸞仗，銀杯逐馬蹄。",
            "催班何太早，夜白悞晨雞。"
        ],
        "title": "次韻姚令威郎中從駕早行  其二",
        "id": "e90b241f-9f8d-4024-a806-0096097325a1"
    },
    {
        "author": "史浩",
        "paragraphs": [
            "大駕遐方國，熊羆間象犀。",
            "風嚴知令正，雲重覺天低。",
            "夾道瞻芝表，中原逐獸蹄。",
            "定宣恢復赦，拭目看金雞。"
        ],
        "title": "次韻姚令威郎中從駕早行  其三",
        "id": "1246827d-d614-4631-af7d-a845e072021a"
    },
    {
        "author": "史浩",
        "paragraphs": [
            "聖主披英俊，公才是擢犀。",
            "班揚俱氣懾，屈宋亦眉低。",
            "健鶻摩天翼，真媒歷塊蹄。",
            "回眸看賤子，下駟與鵾雞。"
        ],
        "title": "次韻姚令威郎中從駕早行  其四",
        "id": "8cb7fdba-df3f-44a5-af02-cec2350c546b"
    },
    {
        "author": "史浩",
        "paragraphs": [
            "有美風騷將，詞鋒利更犀。",
            "胸吞雲夢小，氣壓斗牛低。",
            "鷙鳥常舒翼，名駒豈鑿蹄。",
            "不能勝百戰，渾欲介吾雞。"
        ],
        "title": "次韻姚令威郎中從駕早行  其五",
        "id": "e74d4bc2-284b-4e51-b0d5-2ac5ec756f9d"
    },
    {
        "author": "史浩",
        "paragraphs": [
            "破曉窮幽眺，端知翫月犀。",
            "雪消青嶂近，天淡玉繩低。",
            "出塞三春翼，嘶風萬里蹄。",
            "男兒弧矢志，何事飯籠雞。"
        ],
        "title": "曉起用前韻",
        "id": "5e8ad201-4a9d-4b78-8ae5-c27564815125"
    },
    {
        "author": "史浩",
        "paragraphs": [
            "薛公言慷慨，端可諷馴犀。",
            "器廣蜃江小，名高雁嶺低。",
            "宸居清瑣闥，禁路紫騮蹄。",
            "揆德宜長處，何因夢白雞。"
        ],
        "title": "晨興懷寺中用前韻",
        "id": "7e55a15c-e777-4257-89de-7af0eb67642b"
    },
    {
        "author": "史浩",
        "paragraphs": [
            "古堞高千雉，危亭屹巨犀。",
            "雲霄知路近，星斗入簷低。",
            "山繚龍盤脊，江涵虎踞蹄。",
            "相携倚秋閣，得失付蟲雞。"
        ],
        "title": "同遊賞心亭用前韻  其一",
        "id": "7d7cda1a-6df1-4bcd-ada0-f6bc4342637c"
    },
    {
        "author": "史浩",
        "paragraphs": [
            "賞心多樂事，快目喜聯犀。",
            "雪浪翻空急，江雲過眼低。",
            "天寒風着袂，興盡馬旋蹄。",
            "歸路仍泥滑，林間語竹雞。"
        ],
        "title": "同遊賞心亭用前韻  其二",
        "id": "151d1ba5-e520-44dd-a635-468d0a675ed0"
    },
    {
        "author": "史浩",
        "paragraphs": [
            "東皇榮萬木，首倡屬江梅。",
            "得地應先發，須時不受催。",
            "可堪連日冷，未忍一樽開。",
            "竹外摇殘雪，知君到幾回。"
        ],
        "title": "次韻洪景盧右司問梅",
        "id": "0ad256df-dba4-44e2-98e3-c87c5ebf966b"
    },
    {
        "author": "史浩",
        "paragraphs": [
            "錦繡環清蹕，祥雲捧日華。",
            "千官鵷鷺集，萬騎虎貔誇。",
            "餘孽皇威遠，中原望眼賒。",
            "遥憐太液水，波煖欲生花。"
        ],
        "title": "次韻皇孫所和二詩  其一",
        "id": "ab31eacc-26bf-4649-a639-5b2d98f3e5ca"
    },
    {
        "author": "史浩",
        "paragraphs": [
            "歲晚垂弧旦，雍容從北征。",
            "龍舟瞻日表，兔苑足詩情。",
            "况有流霞美，何辭醉玉傾。",
            "祝君無限壽，煙閣寄功名。"
        ],
        "title": "次韻皇孫所和二詩  其二",
        "id": "349fe289-74be-474c-b807-8e466109f741"
    },
    {
        "author": "史浩",
        "paragraphs": [
            "蚤歲登巍第，即潛正黑頭。",
            "一封憂國慮，五馬便鄉州。",
            "筆底平生學，胸中康濟謀。",
            "勝須勤蓄積，聖主欲兼收。"
        ],
        "title": "餞馮圓中吏部出守",
        "id": "18487a82-c0e1-4026-8960-4ebd536092b1"
    },
    {
        "author": "史浩",
        "paragraphs": [
            "六閲淳熙禩，秋高日仲辛。",
            "大君敷渙號，重屋薦明禋。",
            "玉輅興清廟，龍旂亙紫宸。",
            "雲陰連夜解，霽色一朝新。",
            "周禮樽罍備，虞韶樂舞陳。",
            "合宮天地並，侑席祖宗均。",
            "峻墄登三獻，脩楹秩百神。",
            "肅祗伸睿意，肸蠁降高旻。",
            "宣室宜膺福，慈闈亟拱宸。",
            "簪花馳萬騎，歸胙見雙親。",
            "釐事超隆古，年齡肇億春。",
            "蓼蕭覃有截，成命播無垠。",
            "惠餕頒羣后，恩波逮老臣。",
            "祝堯非健筆，徒學華封人。"
        ],
        "title": "進明堂慶成詩",
        "id": "31b08173-a4c8-4ef4-bb26-575299c0b9fa"
    },
    {
        "author": "史浩",
        "paragraphs": [
            "帝祚隆三葉，仁風被九垠。",
            "泥金封禪後，汗簡典墳新。",
            "祖訓敷皇極，奎星耀紫宸。",
            "儒家尊首志，文論歉前塵。",
            "好生兵遂偃，崇儉俗還淳。",
            "傳寶參河洛，重光待聖神。",
            "求講深紬繹，退訪極諮詢。",
            "治紹堯稽古，歡諧舜事親。",
            "披編茲有獲，徹卷豈辭頻。",
            "錫予恩波浹，榮華宴俎陳。",
            "奏詩無傑句，拜手愧名臣。"
        ],
        "title": "經筵讀正說終篇恭進謝恩感遇詩",
        "id": "0a806e59-c70b-4ff1-b996-4f76020739fd"
    },
    {
        "author": "史浩",
        "paragraphs": [
            "出郭乘清興，扁舟一迅風。",
            "山光真黛比，水色與天同。",
            "宿鷺班班白，寒楓處處紅。",
            "誰知吾勝槩，名冠甬勾東。"
        ],
        "title": "次韻孫季和東湖二詩  其一",
        "id": "91f8c0f7-54a2-4e7c-970b-4c6397e3a82a"
    },
    {
        "author": "史浩",
        "paragraphs": [
            "水拭雙鸞鏡，山環六曲屏。",
            "雲端迸朝日，木杪見踈星。",
            "梅塢春長在，柴門夜不扃。",
            "援琴誰寫景，思得與君聽。"
        ],
        "title": "次韻孫季和東湖二詩  其二",
        "id": "3fc44ab7-3320-4b9a-bc8a-d84351b33eb3"
    },
    {
        "author": "史浩",
        "paragraphs": [
            "吾孫年甫冠，抗志在青冥。",
            "重趼輕千里，求師爲一經。",
            "功名適來去，器識是丁寧。",
            "既得賢模範，歸歟喜過庭。"
        ],
        "title": "送安之往依沈叔晦師席",
        "id": "20133179-8ac6-4f9e-a54c-4a158684b4a8"
    },
    {
        "author": "史浩",
        "paragraphs": [
            "蠢蠢稱螻蟻，尊王世所知。",
            "峻臺存主禮，環穴受臣儀。",
            "依戰如揚武，排行似出師。",
            "南柯雖一夢，治國得良規。"
        ],
        "title": "蟻王得知字",
        "id": "dceac525-50e2-414d-8e1f-1f719aab48ab"
    },
    {
        "author": "史浩",
        "paragraphs": [
            "青蘋風乍息，巨浸欲潮平。",
            "毒霧方看吐，層樓忽已成。",
            "憑欄無海若，吞鳥類羅生。",
            "安得揮長劍，驅除致永清。"
        ],
        "title": "蜃樓得生字",
        "id": "404b0e7a-9a1c-4186-bce5-06f09f1f8249"
    },
    {
        "author": "史浩",
        "paragraphs": [
            "蟲唯蜻蛚類，近漸實知時。",
            "露重哦寒曉，更深攬夜思。",
            "堂中譏晉什，床下誦幽詩。",
            "唧唧俱成詠，何曾撚斷髭。"
        ],
        "title": "蛩吟得時字",
        "id": "d3e6c261-00e8-40d6-8722-2ec8b0da0bd1"
    },
    {
        "author": "史浩",
        "paragraphs": [
            "花有千跗萼，藏鬚向箇中。",
            "怒張擎曉日，笑翦寄春風。",
            "蚪捲香絲亂，龍掀膩粉叢。",
            "露霑尤的皪，唾玉在髼鬉。"
        ],
        "title": "花鬚得中字",
        "id": "9555e39a-d96c-49fe-b955-cd2167a8d9d3"
    },
    {
        "author": "史浩",
        "paragraphs": [
            "渭水亭亭柳，春柔可綰衣。",
            "煙添染黛色，風束舞腰圍。",
            "對影同心在，攀條解賜歸。",
            "行人繫不住，結綬上王畿。"
        ],
        "title": "柳带得歸字",
        "id": "8e8ed5b5-2d3a-4220-9e20-7caaf67c656b"
    },
    {
        "author": "史浩",
        "paragraphs": [
            "同雲收萬里，愛日已三竿。",
            "見睍將潛迹，無風特地寒。",
            "晴簷如下雨，槁澗忽鳴湍。",
            "漸覺山河復，方知世界寬。"
        ],
        "title": "雪消得寒字",
        "id": "d7218ab0-27b7-4667-8f0b-1ee7b01739f9"
    },
    {
        "author": "史浩",
        "paragraphs": [
            "千絲棼不亂，細雨忽盈眸。",
            "密密如機捲，踈踈豈繭抽。",
            "紉裳難作縫，欲釣不勝鈎。",
            "霢霂知何事，收功在有秋。"
        ],
        "title": "雨絲得秋字",
        "id": "91acbe6a-1083-4f6b-b203-eba76a56084d"
    },
    {
        "author": "史浩",
        "paragraphs": [
            "殘臘風霜勁，嘉賓嘉會逢。",
            "清泉雲子滑，熟末桂香濃。",
            "金谷咄嗟具，蕪蔞倉猝供。",
            "爭如金雅宴，樽酒共舂容。"
        ],
        "title": "豆粥得容字",
        "id": "b6b7413b-2529-49e6-9063-eb6813d24ffe"
    },
    {
        "author": "史浩",
        "paragraphs": [
            "奇姿擅水仙，長向雪中看。",
            "翠碧瑶簪盍，鵝黄粉袂攢。",
            "夜闌香苒苒，風過珮珊珊。",
            "著在冰霜裏，姮娥御廣寒。"
        ],
        "title": "水仙花得看字",
        "id": "5dfe9c64-c21e-4c94-ad15-97faa61816c5"
    },
    {
        "author": "史浩",
        "paragraphs": [
            "虬鬚張怒目，藍綬嚲烏巾。",
            "抃舞身無定，驅除夢有神。",
            "收功祛瘧鬼，流詠起唐人。",
            "圖畫高懸處，明朝慶履新。"
        ],
        "title": "鍾馗圖得人字",
        "id": "78a770a2-7b75-4d84-8558-b5be4faf16ea"
    },
    {
        "author": "史浩",
        "paragraphs": [
            "有美椒盤獻，三朝慶始和。",
            "靈莖叢玉敦，醖酒滿金荷。",
            "不向湯銘見，其如晉頌何。",
            "欲知勤祝處，功在歷年多。"
        ],
        "title": "椒盤得多字",
        "id": "2a943631-7057-4788-948d-7e0997b22ded"
    },
    {
        "author": "史浩",
        "paragraphs": [
            "今宵文會友，作句擅清新。",
            "始也詩言志，終焉筆有神。",
            "既無折角者，寧有面牆人。",
            "只待逢真主，艱難七月陳。"
        ],
        "title": "詩社得神字",
        "id": "b945a040-d0f0-497d-8f78-af3abc5fa1d1"
    },
    {
        "author": "史浩",
        "paragraphs": [
            "芝檢熒熒金縷黄，拜恩初捧鵲爐香。",
            "花籠麗日暉朱綬，燕啄新泥上畫梁。",
            "歌遏行雲鶑睍睆，舞飄回雪蝶輕狂。",
            "一巵競祝雙椿老，佇看于飛到玉堂。"
        ],
        "title": "叔父知縣慶宅并章服",
        "id": "be42b6c9-074f-4931-87f8-8c13e5173b2b"
    },
    {
        "author": "史浩",
        "paragraphs": [
            "去去無材策治安，全資風力助輕翰。",
            "欲平紫氣頻侵斗，當倩中書爲脫冠。",
            "香入梅梢春意近，德將鯨飲玉杯殘。",
            "珠璣更復傳華衮，榮比青霄駕綵鸞。"
        ],
        "title": "次韻權郡錢直閣鹿鳴宴",
        "id": "ce92a0f2-11f2-416a-ad3a-8f2e8a683451"
    },
    {
        "author": "史浩",
        "paragraphs": [
            "隠隠仙安迥出羣，朅來還是一番春。",
            "山牆倚雪凝姑射，水國臨風詠洛神。",
            "清洗嬌腮全惡粉，快飛幽馥去朝真。",
            "直交別浦停三弄，羞作高樓欲墜人。"
        ],
        "title": "次韻錢直閣和呂支鹽梅花",
        "id": "dbe7271d-567e-479d-8709-4bca02424ab1"
    },
    {
        "author": "史浩",
        "paragraphs": [
            "一紙淋漓醉墨鮮，錦囊連夜到溪邊。",
            "搜求仙種寧辭遠，惱亂花神不使眠。",
            "弄影未看妃子態，補亡先得少陵篇。",
            "明年應向東風裏，百遶雕欄玉步連。"
        ],
        "title": "次韻汪元舉以詩覓時季和海棠花栽",
        "id": "b3d2d589-4659-4e3f-85ef-f64c839e96ba"
    },
    {
        "author": "史浩",
        "paragraphs": [
            "聞說天家起阿香，攬桃催杏臉無央。",
            "夜蟾不解照仙李，朝雨何妨夢楚王。",
            "知買扁舟成折柳，賸哦佳句作甘棠。",
            "故園風物雖云好，何必歸程遽許忙。"
        ],
        "title": "次韻王正之驚蟄有感言歸",
        "id": "c417961e-a416-426e-b1ed-0022d4d413d6"
    },
    {
        "author": "史浩",
        "paragraphs": [
            "滿架猶煩雪作英，年年嚮此眼偏明。",
            "春遲故欲牡丹伴，韻勝還馳雅客名。",
            "縹緲碧裳留夜月，娉婷玉面起朝酲。",
            "却嫌梅蕊無才思，零落蒼苔爲笛聲。"
        ],
        "title": "次韻范經幹昆季昌國雜詠 酴醾花",
        "id": "720cd77f-f15b-4477-bbcb-acb793c02409"
    },
    {
        "author": "史浩",
        "paragraphs": [
            "沈沈春酌話綢繆，花月行船看拍浮。",
            "手束柔荑調雁柱，袖翻紋錦出香毬。",
            "未攀青子猶如豆，欲膾赬鱗始上鈎。",
            "蓬島古來無覓處，我曹今此得真游。"
        ],
        "title": "江倅出家樂",
        "id": "b5dd90b3-58f8-4ffa-bcb7-4ab93fed4b63"
    },
    {
        "author": "史浩",
        "paragraphs": [
            "片帆落處是三山，絕景塵居了不關。",
            "夢草池塘如有得，對床風雨亦非艱。",
            "騎鯨渡海風生腋，揮麈談玄笑滿顔。",
            "從此清名追二陸，錦囊賡和不容閒。"
        ],
        "title": "范幹招兄顯道",
        "id": "cd45ca38-64ea-4dc9-9056-d576aad31e4f"
    },
    {
        "author": "史浩",
        "paragraphs": [
            "人言銓選異堂除，我笑茲言亦太迂。",
            "四海九州均一治，六曹三省豈殊途。",
            "春風到處林無槁，夏雨通時物盡濡。",
            "會得只將忠實報，門生恩府漫稱呼。"
        ],
        "title": "雜興  其一",
        "id": "70197e61-9f00-4f6e-a9ef-6d5526789d08"
    },
    {
        "author": "史浩",
        "paragraphs": [
            "世間諛佞枉求多，忠實由來曷可磨。",
            "謀寢兩淮須仗汲，亂消六館獨由何。",
            "當年烏府心無撓，今日鸞臺道不頗。",
            "若也隨時效諛佞，豈能功業許巍峩。"
        ],
        "title": "雜興  其二",
        "id": "ada80637-5d01-4150-9d81-1af5dee95048"
    },
    {
        "author": "史浩",
        "paragraphs": [
            "人材莫謂世全無，用則賢良棄則愚。",
            "孔聖既生顔閔在，周家纔起甫申俱。",
            "歸恩報德還忠實，附熱趨炎屬佞諛。",
            "散盡田文門下客，獨餘馮子是名儒。"
        ],
        "title": "雜興  其三",
        "id": "f763022f-9146-405a-96b0-27f220801f8d"
    },
    {
        "author": "史浩",
        "paragraphs": [
            "世間無處是堅牢，富貴功名亦謾勞。",
            "一昃一盈天外月，再生再汐海中潮。",
            "紅塵衮衮知何補，白髮駸駸誰得饒。",
            "加我數年專讀易，定須輕舉到煙霄。"
        ],
        "title": "雜興  其四",
        "id": "d6e8b44c-d6dc-43d6-860e-02db17c34bcc"
    },
    {
        "author": "史浩",
        "paragraphs": [
            "少微燁燁瑞光開，壯士昂頭出草萊。",
            "健筆佇傾三峽水，晴空爭聽一聲雷。",
            "恩承淡墨金門啟，宴錫奇花玉女栽。",
            "預想春風掉歸鞅，西郊翠靄上衣來。"
        ],
        "title": "送商築叟赴南省",
        "id": "3d01fe54-4af9-4fce-bd5f-e057fe6502f5"
    },
    {
        "author": "史浩",
        "paragraphs": [
            "風威雲勢兩徘徊，故遣瑶花撲面來。",
            "兔苑芳菲談笑得，玉京門闕等閒開。",
            "光浮編簡渾疑月，香入杯觴始認梅。",
            "爲報寒鄉幾冰室，功成却擬放春回。"
        ],
        "title": "次韻商築叟雪",
        "id": "5b543aad-5ac9-4130-9886-e8602f3ae347"
    },
    {
        "author": "史浩",
        "paragraphs": [
            "翼軫騰光萬代尊，地靈人傑萃侯門。",
            "紫芝秀宇塵無染，黄憲澄波撓不渾。",
            "泥濕丹書雙彩鳳，香凝畫戟兩朱輪。",
            "生朝有客成飄泊，猶寄巢蓮碧玉樽。"
        ],
        "title": "上平江守徐侍郎生日  其一",
        "id": "70d31c0a-8ce6-4c26-a6ff-a56117c16497"
    },
    {
        "author": "史浩",
        "paragraphs": [
            "時節文章與盛衰，我公端合振中微。",
            "玉鋒修滿姮娥月，天巧分殘織女機。",
            "正始風流回治世，豫章宗派得傳衣。",
            "知音久矣煩牙頰，一瓣爐熏心所歸。"
        ],
        "title": "上平江守徐侍郎生日  其二",
        "id": "094b5ed4-58bb-49dc-8bea-f56e8bb6f4f2"
    },
    {
        "author": "史浩",
        "paragraphs": [
            "扶輿光氣擁清苕，竦記真儒載誕朝。",
            "天令聿新青帝律，王正初御紫宸朝。",
            "已開師幕居東陝，行握臺符侍九霄。",
            "春醑如澠介眉壽，亦應兼喜頌陳椒。"
        ],
        "title": "上紹興守俞閣學生日  其一",
        "id": "e5966fcd-ce5f-4978-b1b7-bd404d12b534"
    },
    {
        "author": "史浩",
        "paragraphs": [
            "試向黄堂壽我公，龐眉齯齒氣沖融。",
            "烏飛會看三松老，鯨飲何辭百榼空。",
            "的皪方瞳曜遲日，扶踈綠鬢受春風。",
            "摩挲銅狄長安道，肉眼它年記此翁。"
        ],
        "title": "上紹興守俞閣學生日  其二",
        "id": "38b01fd4-8fa0-4b10-819d-73f2ec4c5cc1"
    },
    {
        "author": "史浩",
        "paragraphs": [
            "自從㦸鉞臨東閫，戀戀車塵拜紫芝。",
            "排霧已逢回阮眼，持蠡誰解測黄陂。",
            "知音不借一人譽，走驛聊馳千歲詩。",
            "桃李從今滿天下，月明烏鵲得依枝。"
        ],
        "title": "上紹興守俞閣學生日  其三",
        "id": "27c4a704-2ea8-4fa9-9952-0c6bba512653"
    },
    {
        "author": "史浩",
        "paragraphs": [
            "仙廬深倚翠微間，酬答風煙肯暫閒。",
            "不遣長須干美政，却馳雙榼破愁顔。",
            "句高飯顆人應瘦，醉著河陽鬢未班。",
            "楚客秋情正無頼，併須乞取展眉山。"
        ],
        "title": "次韻高宰謝朱倅惠酒",
        "id": "9a697dae-e2c7-4c3a-aee6-a4cae20113a2"
    },
    {
        "author": "史浩",
        "paragraphs": [
            "東皇縹仗下層雲，來駕和風再浹辰。",
            "勳閥此時生鸑鷟，天家滿意抱麒麟。",
            "方瞳的皪輝遲日，綠鬢扶踈受早春。",
            "太史談公甚奇異，老人星即是前身。"
        ],
        "title": "上曹守徽猷生日  其一",
        "id": "889915d7-1d60-4120-91f3-9075c70e775d"
    },
    {
        "author": "史浩",
        "paragraphs": [
            "天聖陰功天下母，慶源重此毓英髦。",
            "政區賢否澄冰鑑，詩得江山妙淚毫。",
            "已使列城歌既醉，可無衆口賦崧高。",
            "油幢誰道容溫席，行從君王宴碧桃。"
        ],
        "title": "上曹守徽猷生日  其二",
        "id": "3f93f6e3-ed75-4a2e-8cd8-7aba6fff8c2d"
    },
    {
        "author": "史浩",
        "paragraphs": [
            "淡蕩春光二月餘，鬰葱佳氣靄扶輿。",
            "杏園高萼紅千顆，銀漢新蟾玉一梳。",
            "控鶴暫辭仙府籍，觀風聊擁使星車。",
            "香縈畫㦸簪裾盍，贏得長生幾卷書。"
        ],
        "title": "上高提舉生日  其一",
        "id": "ceba76bf-5c4e-4c5a-95ed-a880191bb705"
    },
    {
        "author": "史浩",
        "paragraphs": [
            "聖主龍飛念故人，侯門雨露一番新。",
            "登瀛已寵皇華貴，被綵專榮白髮親。",
            "好語舊聞千歲鶴，仁風今扇七州春。",
            "定知福壽無邊際，坐看雲來舞繡茵。"
        ],
        "title": "上高提舉生日  其二",
        "id": "eaba068c-b852-4c69-8a9a-9654194ba0ed"
    },
    {
        "author": "史浩",
        "paragraphs": [
            "煌煌典誥炳丹青，聖主于今集大成。",
            "已究商周真灝噩，固知堯禹本聰明。",
            "神馳帝樂翔雲海，恩逐天香到酒觥。",
            "下拜龍威瞻咫尺，羣臣始覺倍光生。"
        ],
        "title": "擬進講筵尚書終篇錫宴詩  其一",
        "id": "c8006846-67b8-4f98-b960-394ed1a80aee"
    },
    {
        "author": "史浩",
        "paragraphs": [
            "蚤朝論道沃宸聰，更許經生侍九重。",
            "萬卷精微歸一覽，小儒糟粕受三冬。",
            "明兼舜目超唐漢，宴錫需雲法祖宗。",
            "愧乏涓塵裨海嶽，今辰亦得奉舂容。"
        ],
        "title": "擬進講筵尚書終篇錫宴詩  其二",
        "id": "14c08704-00f3-431c-99a8-6bd595990227"
    },
    {
        "author": "史浩",
        "paragraphs": [
            "浮名兩角競蝸牛，舉世誰人肯罷休。",
            "鼻祖獨能輕漢魏，耳孫寧不慕羊求。",
            "似聞竹外三家市，猶占溪頭十里秋。",
            "安得枯藤破煙暝，細尋佳處賦清幽。"
        ],
        "title": "寄題蔣學正三徑庵  其一",
        "id": "0824ffaa-80fa-4ad7-bc92-b0d95fab2b60"
    },
    {
        "author": "史浩",
        "paragraphs": [
            "紛紛俗子信么麽，過眼何須問唯阿。",
            "三徑固知皆坦路，一庵聊復障頹波。",
            "陶潛彭澤思松菊，賀老鑑湖吟芰荷。",
            "聞說與君同得道，月明風靜每相過。"
        ],
        "title": "寄題蔣學正三徑庵  其二",
        "id": "4b210aa0-69dc-4397-a1f9-abb98923040e"
    },
    {
        "author": "史浩",
        "paragraphs": [
            "脩竹叢中屋半楹，坐來天際數峯青。",
            "定知俗物不掛眼，只許飛雲過短櫺。"
        ],
        "title": "次韻陳春卿眇雲軒  其一",
        "id": "81912fca-f855-4b5a-aa45-68c5704193ce"
    },
    {
        "author": "史浩",
        "paragraphs": [
            "油然膚寸起巖巒，縈抱山腰玉带寬。",
            "會作旱天三日雨，莫將空濶等閒看。"
        ],
        "title": "次韻陳春卿眇雲軒  其二",
        "id": "ff6f4f72-42b1-470c-878d-6e2cef41219f"
    },
    {
        "author": "史浩",
        "paragraphs": [
            "踈樹梢頭露曉星，薄寒侵榻睡初醒。",
            "沙鷗何處驚飛起，點破遥山一抹青。"
        ],
        "title": "下水庵曉望偶題",
        "id": "942ee86f-be26-445c-89fa-f482cdf98055"
    },
    {
        "author": "史浩",
        "paragraphs": [
            "春風著意舞長楊，中有珍禽口尚黄。",
            "曾聞章臺看眉嫵，故應學得漢家粧。"
        ],
        "title": "次韻范幹聞畫眉鳥聲",
        "id": "21311b62-6b4d-45f0-8f61-cc5e200a5c87"
    },
    {
        "author": "史浩",
        "paragraphs": [
            "莫隨朝叩合休休，萬里今誰沒白鷗。",
            "付與幽人幾椽屋，不須吳詠憶扁舟。"
        ],
        "title": "題左舉善郊居四絕 草堂",
        "id": "f0b1125b-d708-4054-ae96-a1c13a64a84c"
    },
    {
        "author": "史浩",
        "paragraphs": [
            "不吟柳綠與桃紅，久要論交十八公。",
            "想得階前月如翦，獨將雙耳立西風。"
        ],
        "title": "題左舉善郊居四絕 聽松",
        "id": "298444f2-2ef9-46ce-965c-616afc470db7"
    },
    {
        "author": "史浩",
        "paragraphs": [
            "橫枝靚立碧山傍，噴得幽香度短牆。",
            "更欲移筇約和靖，小風吹月咏滄浪。"
        ],
        "title": "題左舉善郊居四絕 浮香",
        "id": "6c04812c-b66d-48ec-bef5-a075b4e16f5c"
    },
    {
        "author": "史浩",
        "paragraphs": [
            "自倚傾城綽約娘，不爭時世作新粧。",
            "若將西子相唐突，正恐蓮花似六郎。"
        ],
        "title": "題左舉善郊居四絕 總相宜堂",
        "id": "78ee596e-48ca-4674-9433-8c8bdc25a05c"
    },
    {
        "author": "史浩",
        "paragraphs": [
            "山川著意吐幽奇，穠淡風煙總令姿。",
            "大似鵝谿垂數幅，飽看摩詰畫中詩。"
        ],
        "title": "題處州錄參廳平遠樓",
        "id": "6a235c5f-323f-43c9-89fc-62fac616b4b4"
    },
    {
        "author": "史浩",
        "paragraphs": [
            "步履蘅皋取次游，日華清淡雨雲浮。",
            "天公不喜燒銀燭，乞與歸途玉一鈎。"
        ],
        "title": "次韻恩平郡王晚步",
        "id": "171191e1-0cc0-4143-bf3f-a75da52f3f1d"
    },
    {
        "author": "史浩",
        "paragraphs": [
            "庭前高下碧玉樹，秋日奈茲風露何。",
            "兩度開花君莫問，爲渠天近得香多。"
        ],
        "title": "次韻館中秋香  其一",
        "id": "7600fd02-6cba-4364-8d97-b5ef49ef9977"
    },
    {
        "author": "史浩",
        "paragraphs": [
            "亭亭萬葉翦青羅，豈爲冰霜便改柯。",
            "滿著珠璣間金粟，倩誰纖手剖天鵝。"
        ],
        "title": "次韻館中秋香  其二",
        "id": "e85215af-0923-4bfb-b0be-3876376bf8dd"
    },
    {
        "author": "史浩",
        "paragraphs": [
            "凝紅濕翠媚春江，殘月幽香度曉窗。",
            "正恐枝頭珠作顆，冷驚宿蝶去雙雙。"
        ],
        "title": "分題得花露雙字韻",
        "id": "893b1f1e-c2fd-4a69-b8f5-45c2ba08adda"
    },
    {
        "author": "史浩",
        "paragraphs": [
            "紛紛飛雪墮青天，窮徹隨鳬信有源。",
            "想得王喬之帝所，每來巖下滌潺湲。"
        ],
        "title": "題雪竇隨鳬岩",
        "id": "999dbab0-f6f2-4070-bcf7-158e45e40eaa"
    },
    {
        "author": "史浩",
        "paragraphs": [
            "東湖九百九十頃，七十二谿攢翠波。",
            "乞我扁舟任飄泊，却敲明月叫漁歌。"
        ],
        "title": "因見父老云東湖九百九十頃七十二谿故有是作",
        "id": "5250adba-ddef-4d1f-a59b-6fb9de7793ed"
    },
    {
        "author": "史浩",
        "paragraphs": [
            "碧玉閙粧金粟，香隨煙霧橫斜。",
            "更欲移筇問訊，前山幾度雲遮。"
        ],
        "title": "次韻馮圓中木犀六言",
        "id": "37dc5b3b-a726-435d-875a-de1b7feee02b"
    },
    {
        "author": "史浩",
        "paragraphs": [
            "靜院朝回靜鼓琴，浴沂新詠間清音。",
            "燕閒未省忘稽古，始信賢王寶寸陰。"
        ],
        "title": "和建王春晚園中賞翫",
        "id": "e1860750-7b50-43ed-8573-baa57f4b2cdd"
    },
    {
        "author": "史浩",
        "paragraphs": [
            "功名於道九牛毛，無怪先生抵死逃。",
            "漠漠桐江千古後，雲臺何似釣臺高。"
        ],
        "title": "題嚴陵釣臺",
        "id": "bdbc0f76-af3d-4b7f-acbd-591d6c72a07a"
    },
    {
        "author": "史浩",
        "paragraphs": [
            "蒼岷萬仞起巖巒，懸瀑霏霏六月寒。",
            "波及下方俱潤澤，人間須作六花看。"
        ],
        "title": "題雪竇飛雪亭",
        "id": "c83f45b8-af10-4b2a-946e-df9698fd4584"
    },
    {
        "author": "史浩",
        "paragraphs": [
            "松篁一徑曲通橋，直上危亭十里遥。",
            "但覺羣生俱頫首，不知身已在雲霄。"
        ],
        "title": "題雪竇妙峯亭",
        "id": "1ef0e783-484c-4c74-b812-a0b2bef6e536"
    },
    {
        "author": "史浩",
        "paragraphs": [
            "玉堂夜直看蠅頭，燭盡雙蓮興未休。",
            "簷外忽驚凉月在，正移花影到銀鈎。"
        ],
        "title": "丁酉八月十三日夜以經筵官番宿翰苑予十五年前曾爲學士  其一",
        "id": "a056a8dd-f678-4989-a215-8b536150db7b"
    },
    {
        "author": "史浩",
        "paragraphs": [
            "憶昔初爲鼇禁游，油拳草制拜公侯。",
            "沈思十五年前事，壯志消磨雪滿頭。"
        ],
        "title": "丁酉八月十三日夜以經筵官番宿翰苑予十五年前曾爲學士  其二",
        "id": "4b48a6e4-001e-4b91-9e2f-a5687cfb44cf"
    },
    {
        "author": "史浩",
        "paragraphs": [
            "青煙漠漠已潛收，但見銀潢雙派流。",
            "白玉一輪尤皎潔，始知後夜是中秋。"
        ],
        "title": "丁酉八月十三日夜以經筵官番宿翰苑予十五年前曾爲學士  其三",
        "id": "397c0729-547c-4e9f-ba3c-a87f5dd9ea61"
    },
    {
        "author": "史浩",
        "paragraphs": [
            "碧溪浮月練光寒，一曲風傳到枕前。",
            "應在南樓儘深處，玉梅飛墜學榆錢。"
        ],
        "title": "野庵分題 和鎮國聞笛",
        "id": "7e2a99b9-8510-45a9-a43c-7591b44039b9"
    },
    {
        "author": "史浩",
        "paragraphs": [
            "誰將翠靨出青箱，散在瑶階作孔方。",
            "好是樓頭三弄後，田田買斷落梅香。"
        ],
        "title": "野庵分題 苔錢",
        "id": "53ddc8cc-f7c9-469c-b487-acd5e858c125"
    },
    {
        "author": "史浩",
        "paragraphs": [
            "眼眩初疑綠錦張，風回猶带襪塵香。",
            "連堤費盡天孫巧，乞與行人卧夕陽。"
        ],
        "title": "野庵分題 草茵",
        "id": "a9c178bd-a0ca-4e97-b4db-ed2688dc516d"
    },
    {
        "author": "史浩",
        "paragraphs": [
            "閒雲黯淡草萋萋，楚澤風高雁陣低。",
            "擬倩王維畫平遠，正須六幅翦鵝谿。"
        ],
        "title": "野庵分題 野望",
        "id": "8ad3b5e1-7676-4218-a87c-cf4776d48bba"
    },
    {
        "author": "史浩",
        "paragraphs": [
            "春來初見着斑衣，一束纖纖玉未肥。",
            "試捧銀笙按工尺，聽君一曲阮郎歸。"
        ],
        "title": "野庵分題 笋指",
        "id": "31c3ce3d-2d18-4037-a0b5-d396744f6a5f"
    },
    {
        "author": "史浩",
        "paragraphs": [
            "隠隠雙娥翠黛攢，半遮團扇下雲端。",
            "背人不語爲何事，嬌怯應嫌衆目看。"
        ],
        "title": "野庵分題 羞",
        "id": "e0eec8b2-bbf4-469b-a824-967b23d825be"
    },
    {
        "author": "史浩",
        "paragraphs": [
            "四友文房相與俱，管城偏是一豪儒。",
            "自從乞得珊瑚枕，還有周公夢也無。"
        ],
        "title": "野庵分題 筆架",
        "id": "86393d23-79d7-417a-afdf-8dc0823e7650"
    },
    {
        "author": "史浩",
        "paragraphs": [
            "始驚嫵媚作眉顰，又見青葱鎖暮春。",
            "幾度夕陽穿小院，密藏多少賣花人。"
        ],
        "title": "野庵分題 柳陰",
        "id": "79d4c5ec-3816-4eee-9843-b993e41309be"
    },
    {
        "author": "史浩",
        "paragraphs": [
            "萬突長然古澗松，遠煙收拾藉良工。",
            "膠媒釀出真消息，付與毛錐立儁功。"
        ],
        "title": "野庵分題 墨香",
        "id": "aebd3ccd-d0fa-47f8-9075-7ed3d5066c10"
    },
    {
        "author": "史浩",
        "paragraphs": [
            "靈芽雨後發幽叢，賸馥先令鼻觀通。",
            "戰退睡魔三百萬，槍旗果解立奇功。"
        ],
        "title": "野庵分題 茶香",
        "id": "96fcd600-4389-42b6-ab05-4c290a7fcb27"
    },
    {
        "author": "史浩",
        "paragraphs": [
            "何處朱門窈窕深，蕭然一徑綠成陰。",
            "回眸却笑陽關道，匹馬區區走到今。"
        ],
        "title": "野庵分題 柳色",
        "id": "953cd0ef-e36b-4dfb-ae3f-d2ff7eb27ff0"
    },
    {
        "author": "史浩",
        "paragraphs": [
            "清洗嬌腮全惡粉，暗飛幽馥去朝真。",
            "直教別浦停三弄，羞作高樓欲墜人。"
        ],
        "title": "野庵分題 梅",
        "id": "967cd1af-0458-4a8e-a234-b31fd74d76d2"
    },
    {
        "author": "史浩",
        "paragraphs": [
            "裊裊龍涎百和芳，須臾輕藹徧蘭堂。",
            "捧爐仙子雲鬟濕，不學公超妖幻方。"
        ],
        "title": "野庵分題 香霧",
        "id": "b00e0080-8189-44a8-a312-7e322e1c5a66"
    },
    {
        "author": "史浩",
        "paragraphs": [
            "釣竿方欲展絲綸，獨向山房訪可人。",
            "但覺煙霞隨步武，不知身已在三神。"
        ],
        "title": "次韻張漢卿",
        "id": "c29a1998-dfae-40f1-b542-c84afc22c784"
    },
    {
        "author": "史浩",
        "paragraphs": [
            "本是飄然不繫船，邇來清興爲梅牽。",
            "小春枝上含珠顆，蠟屐還須破晚煙。"
        ],
        "title": "又次韻漢卿  其一",
        "id": "75fc054d-b49e-40f0-9708-c71823d48750"
    },
    {
        "author": "史浩",
        "paragraphs": [
            "利鎖名韁此幻身，故園一別五經春。",
            "而今乞得歸來後，夜鶴朝猿不怨人。"
        ],
        "title": "又次韻漢卿  其二",
        "id": "4f9d2fc1-44d2-4258-8619-daca3728aa88"
    },
    {
        "author": "史浩",
        "paragraphs": [
            "夫君胸次炯氷壺，坐受滄溟萬壑輸。",
            "付與筆端爲雨露，九天神物夜驚呼。"
        ],
        "title": "次韻漢卿謾賦",
        "id": "d3311829-0cbf-4b9a-bd24-99e8d38333db"
    },
    {
        "author": "史浩",
        "paragraphs": [
            "幽蹊親見花苞拆，靜室頻看香篆移。",
            "莫道閒中無事業，此般消息有誰知。"
        ],
        "title": "詠閒",
        "id": "e7447a3d-4645-4c1f-97e7-9c2de8370be0"
    },
    {
        "author": "史浩",
        "paragraphs": [
            "後園三徑欲重開，一曲新從君賜來。",
            "有愧萊公勳業盛，平生無地起樓臺。"
        ],
        "title": "還鄉後十月作  其一",
        "id": "f998a66e-5f96-49e0-96a8-d82d3626fc6c"
    },
    {
        "author": "史浩",
        "paragraphs": [
            "乞得閒身正首丘，朝猿夜鶴怨皆休。",
            "靜觀心地渾無事，祇有君王恩未酬。"
        ],
        "title": "還鄉後十月作  其二",
        "id": "a6744b2a-5937-4578-99a3-f8e83f8f9ccb"
    },
    {
        "author": "史浩",
        "paragraphs": [
            "鐘鼓園林無盡樂，交游息絕到春閒。",
            "予今方寸無偏係，似處陶裴季孟間。"
        ],
        "title": "還鄉後十月作  其三",
        "id": "09681135-1d42-4e86-8184-cc027246b86e"
    },
    {
        "author": "史浩",
        "paragraphs": [
            "峻極生從地勢坤，擎天一柱四窗存。",
            "有時空洞來龍駕，列嶽靈祇盡駿奔。"
        ],
        "title": "次韻鄭郎中作四明謝遺塵九題走筆不二 石窗",
        "id": "302035be-484f-4bc2-baad-869592978a36"
    },
    {
        "author": "史浩",
        "paragraphs": [
            "蒼蒼廿里籍仙蹤，出岫無心瑞靄濃。",
            "南北往來蹊徑熟，故應環珮日相從。"
        ],
        "title": "次韻鄭郎中作四明謝遺塵九題走筆不二 過雲",
        "id": "d71dc916-fe2a-481a-b61f-644758f9292f"
    },
    {
        "author": "史浩",
        "paragraphs": [
            "向陽一麓與天齊，雞犬遥聞只隔溪。",
            "俗客未應容易到，是間唯許羽人棲。"
        ],
        "title": "次韻鄭郎中作四明謝遺塵九題走筆不二 雲南",
        "id": "654d4d63-8b4d-4073-9d2c-c3728f211f47"
    },
    {
        "author": "史浩",
        "paragraphs": [
            "雲北人言是北溟，脩鱗可駕上金庭。",
            "高風已得扶摇便，聊向虛窗聚德星。"
        ],
        "title": "次韻鄭郎中作四明謝遺塵九題走筆不二 雲北",
        "id": "8d57d6e8-b7c1-4ac5-910c-ea5dc3ad4198"
    },
    {
        "author": "史浩",
        "paragraphs": [
            "誰將此物命危亭，漏洩知因甫里生。",
            "渴飲雲漿饑沆瀣，笑渠凡質食蒿萍。"
        ],
        "title": "次韻鄭郎中作四明謝遺塵九題走筆不二 鹿亭",
        "id": "8f0590ec-4c34-4426-bc42-543dfc62a6a5"
    },
    {
        "author": "史浩",
        "paragraphs": [
            "從來此地隔凡塵，多是嬴秦避世人。",
            "簷外飽聞丹鳳味，階前更看舞麒麟。"
        ],
        "title": "次韻鄭郎中作四明謝遺塵九題走筆不二 樊榭",
        "id": "3f64adac-9836-430e-81ec-15a2f8648530"
    },
    {
        "author": "史浩",
        "paragraphs": [
            "金作欄干玉作塘，蓮漪一派注仙鄉。",
            "涓涓波及人間世，雪竇山前白練長。"
        ],
        "title": "次韻鄭郎中作四明謝遺塵九題走筆不二 潺湲洞",
        "id": "d9622a60-f766-4bd8-86df-de4262e042fa"
    },
    {
        "author": "史浩",
        "paragraphs": [
            "羽幰新從帝所回，餘歡未盡玳筵開。",
            "醉拋青子香泥上，留與王家取次栽。"
        ],
        "title": "次韻鄭郎中作四明謝遺塵九題走筆不二 青櫺子",
        "id": "ebe8b6d8-6771-47b8-a175-825ad4f0c185"
    },
    {
        "author": "史浩",
        "paragraphs": [
            "烏鞠攀緣日往還，人間仰視在天端。",
            "如今蕙帳休驚曉，林下衰翁已挂冠。"
        ],
        "title": "次韻鄭郎中作四明謝遺塵九題走筆不二 鞠侯",
        "id": "f42a04a3-b174-4d41-b619-47bd87621ed9"
    },
    {
        "author": "史浩",
        "paragraphs": [
            "能比桃源去路迷，洞天乞得在湖西。",
            "南雷九詠增光甚，多謝雄篇再品題。"
        ],
        "title": "又一絕",
        "id": "44e3db4b-5607-43d0-a2d4-bb418f83e86e"
    },
    {
        "author": "史浩",
        "paragraphs": [
            "西帝風行殺氣秋，丘陵草木盡虔劉。",
            "要令地軸平如掌，混一車書四百州。"
        ],
        "title": "用文叔州字韻和颶風詩",
        "id": "2e8ec074-8255-4eba-81bd-260eb7b2fd1d"
    },
    {
        "author": "史浩",
        "paragraphs": [
            "鳴蹕登高秋暮天，西郊輦路直如絃。",
            "禁園花覆千官醉，愈覺君恩湛湛然。"
        ],
        "title": "和九日賜宴瓊林苑",
        "id": "4a0f36f6-b45e-4f49-8771-26dd2c373c1e"
    },
    {
        "author": "史浩",
        "paragraphs": [
            "霜筠萬箇遶雲根，中作茅簷據水村。",
            "踈處只容猿鶴過，了無俗客敢登門。"
        ],
        "title": "和竹裏",
        "id": "f9912231-c725-47c1-9981-93c5af321adb"
    },
    {
        "author": "史浩",
        "paragraphs": [
            "金蓮雙燭漸燒殘，青瑣瓏璁月影寒。",
            "五色絲綸朝入奏，天街花露已闌干。"
        ],
        "title": "和夜直",
        "id": "bd92f0fe-23eb-4a5c-8198-8fb074d3f5de"
    },
    {
        "author": "史浩",
        "paragraphs": [
            "綠衣濯濯紅粧靚，春半園林露未晞。",
            "正似佳人與才子，倚窗深處淡相宜。"
        ],
        "title": "和楊柳",
        "id": "85b14b48-c0a2-430e-b910-efabae0462b8"
    },
    {
        "author": "史浩",
        "paragraphs": [
            "幽谿細雨落輕花，無限舂鋤立岸沙。",
            "苦竹黄蘆迷望眼，孤煙起處是人家。"
        ],
        "title": "和鍾山晚步",
        "id": "201ea02c-1827-471b-b470-764fd9500638"
    },
    {
        "author": "史浩",
        "paragraphs": [
            "夭矯龍鱗衆欲攀，肯隨蒿艾老空山。",
            "便教不受棟梁用，猶作光明滿世間。"
        ],
        "title": "和道傍大松人取以爲明",
        "id": "04a6268f-fca0-4d44-8777-1d5a06938f05"
    },
    {
        "author": "史浩",
        "paragraphs": [
            "欲尋雲屋煮新茶，領客行尋一徑斜。",
            "遐想當時掛紗帽，笑看碗面白浮花。"
        ],
        "title": "和同熊伯通自定林過悟真",
        "id": "ab710f23-f657-430f-8ee8-4ec0b4231860"
    },
    {
        "author": "史浩",
        "paragraphs": [
            "春溫初褪鶴綾袍，已覺東風綻小桃。",
            "搘策城陰無限景，秦淮波濶蔣山高。"
        ],
        "title": "和城北",
        "id": "3490753c-2de5-47d7-a1ee-0bd4d41801da"
    },
    {
        "author": "史浩",
        "paragraphs": [
            "解印今朝去有期，何須更勒北山移。",
            "了知風伯懇留意，正是攀轅卧轍時。"
        ],
        "title": "和答東流頓令罷官阻風",
        "id": "4ce8aa52-9fba-4d7c-98a7-01c2190d0dc9"
    },
    {
        "author": "史浩",
        "paragraphs": [
            "風拂繁陰開曲徑，雲移寸碧出遥岑。",
            "柳枝濯濯嫌煙淡，荷葉田田怯水深。"
        ],
        "title": "和斜徑",
        "id": "3840382b-9ae0-427a-89a2-020f32a94a27"
    },
    {
        "author": "史浩",
        "paragraphs": [
            "不管狂風橫雨催，小園日日有花開。",
            "羣仙恐濕凌波襪，戲蹴香紅襯綠苔。"
        ],
        "title": "和雨晴",
        "id": "6a965617-8c2c-4925-9a5b-817c49775416"
    },
    {
        "author": "史浩",
        "paragraphs": [
            "梅花一徑萬重山，岡外浮雲去住間。",
            "莫恨尋幽無侶伴，世途能有幾人閒。"
        ],
        "title": "和烏石",
        "id": "14b3bd7a-1273-4822-94c0-03eb2098bb7f"
    },
    {
        "author": "史浩",
        "paragraphs": [
            "雲遶青山水遶隄，遊人陌上手同携。",
            "遺簪墜珥歡方洽，只恐樓頭日欲西。"
        ],
        "title": "和烏塘",
        "id": "2a68d47c-7c29-44e1-ad28-a7e509637e2f"
    },
    {
        "author": "史浩",
        "paragraphs": [
            "金飇獵獵受降旌，虎帳纍纍細柳營。",
            "坐屈遐荒三百萬，何須掠地與屠城。"
        ],
        "title": "和奉和嚴公軍城早秋",
        "id": "0567842d-6ef7-4c12-8a57-f15ff5dbf0e0"
    },
    {
        "author": "史浩",
        "paragraphs": [
            "縣以竹名佳致在，令君節與竹俱高。",
            "何妨乞取千竿翠，月影翻風似碧濤。"
        ],
        "title": "和從韋明府覓綿竹",
        "id": "caf91511-572a-4756-a354-01d39c4982a5"
    },
    {
        "author": "史浩",
        "paragraphs": [
            "佳人通夕賞重陽，醉盡樓邊白玉缸。",
            "莫遣飛霜到叢菊，恐驚宿蝶去雙雙。"
        ],
        "title": "和杜中書九日",
        "id": "f01ab2af-ab8a-4c39-ac9e-6fa69e605da7"
    },
    {
        "author": "史浩",
        "paragraphs": [
            "馬蹄輕蹙落花香，三月芳菲墮渺茫。",
            "正好留春開雅宴，危亭羣幕已高張。"
        ],
        "title": "和春晚題韋家亭子",
        "id": "403cdb10-7dd4-492b-9ec4-c6bbf2a848bd"
    },
    {
        "author": "史浩",
        "paragraphs": [
            "芳華三月只些兒，生怕春林鳥喚歸。",
            "寄與東君須久住，勿容一片落花飛。"
        ],
        "title": "和朱坡絕句",
        "id": "64e7d145-988f-4ad6-8f6d-494cd23cbcd6"
    },
    {
        "author": "史浩",
        "paragraphs": [
            "前身應是奕秋徒，自謂人間敵手無。",
            "君去尚留邊角勢，爲君題作爛柯圖。"
        ],
        "title": "和重送國棋王逢",
        "id": "72e3666c-7228-48f9-aa98-61d96e7c0d9f"
    },
    {
        "author": "史浩",
        "paragraphs": [
            "飯裹綠荷朝趁市，香浮青甕晚登樓。",
            "憑誰寫入鵝溪絹，一簇人煙古渡頭。"
        ],
        "title": "和題水口草市",
        "id": "736aa0e4-de10-46cf-bc0a-bd79b11b08a3"
    },
    {
        "author": "史浩",
        "paragraphs": [
            "一葉輕舠倚岸沙，沙邊燈火幾人家。",
            "夜來江闊天無際，唯見銀蟾輥浪花。"
        ],
        "title": "和泊秦淮",
        "id": "cf194c1a-f8c7-452f-a980-01d886ecee4f"
    },
    {
        "author": "史浩",
        "paragraphs": [
            "盈盈佇立傲秋霜，露染臙脂作靚粧。",
            "正似瑶池見金母，醉歸未脫綠雲裳。"
        ],
        "title": "即席賦木芙蓉",
        "id": "4b5ab49f-15e9-430a-8457-9b11aa4ab731"
    },
    {
        "author": "史浩",
        "paragraphs": [
            "孤根十月已先溫，不待青春入燒痕。",
            "冷艷一枝何處看，竹邊池閣水邊村。"
        ],
        "title": "彌堅小圃小春見梅",
        "id": "a3c60a75-db4e-4fbd-9718-e315a943a198"
    },
    {
        "author": "史浩",
        "paragraphs": [
            "蔽芾甘棠遶訟庭，日高碎影更縱橫。",
            "直教憩處無人迹，始信康公教化明。"
        ],
        "title": "棠陰得明字",
        "id": "0946637c-2463-4e4b-86ff-cca81d86c152"
    },
    {
        "author": "史浩",
        "paragraphs": [
            "歙水端溪各擅名，刷絲鸜鵒眼分明。",
            "不因守黑談玄輩，奇璞緣何見管城。"
        ],
        "title": "硯紋得明字",
        "id": "b3583dc8-90f8-4b91-a0fb-f5e721c9bbbb"
    },
    {
        "author": "史浩",
        "paragraphs": [
            "颼颼萬峰頂，宇宙盡聞聲。",
            "會得真消息，知予是强名。"
        ],
        "title": "阿育王山有松萬株乞亭名於真隠居士榜曰松風陸務觀作詩因次韻",
        "id": "cdde504d-3136-497b-be3d-78d6328a5fdd"
    },
    {
        "author": "史浩",
        "paragraphs": [
            "竹葉舟中漁父，瓜州渡口人家。",
            "占得煙波活計，全勝富貴生涯。"
        ],
        "title": "瓜州渡頭六言",
        "id": "c4768b21-21b7-4b8c-aa3c-bb258f97107a"
    },
    {
        "author": "史浩",
        "paragraphs": [
            "當年仗策扣軍戲，已有昌言簡帝知。",
            "目見飛龍升白水，手扶赫日上咸池。",
            "飄萍一世其如命，剖竹專城會得時。",
            "三十六峰方秀發，可無佳致付新詩。"
        ],
        "title": "餞徽州李守  其一",
        "id": "8dcb6480-28a3-48a8-9597-5ba079c33b62"
    },
    {
        "author": "史浩",
        "paragraphs": [
            "九重翔鳳舞絲綸，聖主臨朝見故人。",
            "德友再生洙水上，客星今起釣臺濱。",
            "紫荷欲待明光曉，紅旆先行澤國春。",
            "祖帳豈須懷別思，來年馬首向城闉。"
        ],
        "title": "餞徽州李守  其二",
        "id": "771bf061-4b57-4cd6-b496-94f9db0fec31"
    },
    {
        "author": "史浩",
        "paragraphs": [
            "不作當年行路難，平明下馬趨朝班。",
            "歡聲漸入玉連鎖，瑞氣先凝金博山。",
            "曾說歲穰占臘裏，更傳天喜見顔間。",
            "歸來乞與新詩句，清絕何人許共攀。"
        ],
        "title": "次韻周祭酒所和館中雪詩  其一",
        "id": "f7a3c3d9-bce3-428e-9be9-8b7644cfe5af"
    },
    {
        "author": "史浩",
        "paragraphs": [
            "造化工夫正不難，幻成梅柳已班班。",
            "清吟且可對冰柱，爛醉未應頹玉山。",
            "鶴冷風亭來砌下，雁迷煙渚駐雲間。",
            "不移跬步居銀闕，仙馭何勞著手攀。"
        ],
        "title": "次韻周祭酒所和館中雪詩  其二",
        "id": "0b70248d-53d1-45d4-ba2a-c767aa57d0e5"
    },
    {
        "author": "史浩",
        "paragraphs": [
            "風急何辭上閣難，且來共住玉京班。",
            "一蓑已得詩中畫，萬疊休傳海外山。",
            "未放微陽穿日脚，少留清影在窗間。",
            "莫嗔愛入西湖社，夫子龍鱗正許攀。"
        ],
        "tags": [
            "西湖"
        ],
        "title": "次韻周祭酒所和館中雪詩  其三",
        "id": "fd890976-123c-4934-8196-f1b70b486636"
    },
    {
        "author": "史浩",
        "paragraphs": [
            "老去風光報答難，樹頭春律喜新班。",
            "忽驚斷岸一番雪，便憶故園千疊山。",
            "斜日淡煙茅舍外，冷香幽韻竹籬間。",
            "玉壺虛佐寒窗靜，不敢呼童取次攀。"
        ],
        "title": "梅花借喜雪韻  其一",
        "id": "8419dc43-4f7a-4798-983d-9b17b84312fa"
    },
    {
        "author": "史浩",
        "paragraphs": [
            "看花容易詠花難，自古何人立首班。",
            "東閣五言還水部，西湖一徑指孤山。",
            "度牆野月黄昏後，啄雪幽禽去住間。",
            "冷定識渠真面目，從茲桃李不須攀。"
        ],
        "tags": [
            "西湖"
        ],
        "title": "梅花借喜雪韻  其二",
        "id": "dffded9b-f38b-4a7f-a838-ed057dac8db5"
    },
    {
        "author": "史浩",
        "paragraphs": [
            "謾取山樊作二難，祇今風味若爲班。",
            "斜窺淺碧洛神賦，瘦怯輕寒姑射山。",
            "小輟殊杯清影下，競留新絕翠微間。",
            "枝邊青子垂垂出，金鼎成時試一攀。"
        ],
        "title": "梅花借喜雪韻  其三",
        "id": "cae17b79-6239-4901-94e0-0ada958640e3"
    },
    {
        "author": "史浩",
        "paragraphs": [
            "去臘尋幽良獨難，杖藜何處見斕斑。",
            "江村籬落雪晴路，水月池臺春近山。",
            "紙帳朦朧來醉裏，人家依約在林間。",
            "西湖處士君今是，月曉多應獨自攀。"
        ],
        "tags": [
            "西湖"
        ],
        "title": "次韻劉國正再賦",
        "id": "f57f47e3-7b5c-435a-9d5c-8dd0ffe34a99"
    },
    {
        "author": "史浩",
        "paragraphs": [
            "嶰琯灰飛又一年，綵幡聊復映皤然。",
            "香催元日椒花酒，星點千家爆竹煙。",
            "未分風光銷老裏，擬追歡賞到春邊。",
            "憑誰爲向東君說，莫遣寒英趁野泉。"
        ],
        "title": "次韻何國博春日隔年",
        "id": "b4948204-6885-4723-8b90-725501ffb902"
    },
    {
        "author": "史浩",
        "paragraphs": [
            "紅塵汩汩解窮年，試說西湖思豁然。",
            "上下層樓涵倒影，聯翩飛鳥沒寒煙。",
            "未須梅萼催詩興，長有春風在日邊。",
            "安得扁舟去招隠，雲窗相對聽鳴泉。"
        ],
        "tags": [
            "西湖"
        ],
        "title": "次韻唐太博重過西湖",
        "id": "f18f4b63-0869-4b7d-8157-4a00a302f973"
    },
    {
        "author": "史浩",
        "paragraphs": [
            "煙柳葱葱鎖玉欄，樓頭偉觀熟窺斑。",
            "不因置酒垂青目，安得開窗面北山。",
            "塵市故知容隠者，聲名無奈落人間。",
            "胸中賸有安民術，且把丹壺與駐顔。"
        ],
        "title": "少卿楊公雅喜士左舉善又東南之秀假樓居爲丹壺以濟人既謝以詩因出示輒次其韻",
        "id": "45f604ad-13ae-43b4-baba-6959b08cd09e"
    },
    {
        "author": "史浩",
        "paragraphs": [
            "嫦娥屑玉醖旃檀，乞與人間秋後看。",
            "已向水邊吟月曉，却來花下立更殘。",
            "西風把酒休催菊，南國行歌不賦蘭。",
            "何必穠香千萬斛，鼻端須此百憂寬。"
        ],
        "title": "和普安郡王桂子",
        "id": "11c2eb64-443a-484c-9c29-85648768c18a"
    },
    {
        "author": "史浩",
        "paragraphs": [
            "銀潢滾滾碧流長，洗出清秋百種芳。",
            "著蕊半殷生桂子，離羣獨立有天香。",
            "仙人剝啄遥相過，野老婆娑日在傍。",
            "正喜奇姿媚霜露，不隨時世學新妝。"
        ],
        "title": "次韻恩平郡王丹桂",
        "id": "9be09281-b508-4f53-93d5-0682a7163388"
    },
    {
        "author": "史浩",
        "paragraphs": [
            "夫子胸中萬頃寬，照人英采玉峰寒。",
            "難蟠凜凜虹蜺氣，易捨峩峩獬豸冠。",
            "秋在石渠同過鴈，春回江渚却鳴鸞。",
            "由來內外俱行道，達者何曾異轍看。"
        ],
        "title": "送任秘監龍圖知洪府",
        "id": "4a919fc4-099c-4462-8bd9-32ef5f3e03c9"
    },
    {
        "author": "史浩",
        "paragraphs": [
            "怪底王生願卜隣，巖前有月對頤真。",
            "夜深清影頻侵戶，日永虛堂不著塵。",
            "能向箇中參妙旨，却於忙裏作閒身。",
            "朝回試解黄金带，即是毗耶彼上人。"
        ],
        "title": "代恩平郡王賦董氏園亭",
        "id": "9c0dcad9-d3e5-4393-b8b3-627ac9506ec4"
    },
    {
        "author": "史浩",
        "paragraphs": [
            "挂席桅檣倚數尋，小風吹飽思難禁。",
            "三千奏牘曾醫國，十萬兵屯已屬心。",
            "江路踈梅春意近，楚天孤鶩曉煙沈。",
            "是中秀句應無限，著眼歸鴻遲好音。"
        ],
        "title": "次韻任龍圖留別",
        "id": "2762ac17-4fe3-4a29-bbc4-690c7eb07138"
    },
    {
        "author": "史浩",
        "paragraphs": [
            "朔風吹律醖霜嚴，帝遣神仙下斗南。",
            "闕月遡弦金作縷，非煙效瑞錦成嵐。",
            "平生漫吹欣相遇，一瓣濃薰已徧參。",
            "欲向今朝伸善頌，世間唯有達尊三。"
        ],
        "title": "上普安郡王生辰  其一",
        "id": "4f58ae44-d83d-4cac-8927-7813c0eddead"
    },
    {
        "author": "史浩",
        "paragraphs": [
            "銀潢雙派毓諸昆，始信閒平不足論。",
            "畫㦸森嚴韜虎豹，玉階芬馥藹蘭蓀。",
            "明光殿下紆萊服，命衮叢中上壽樽。",
            "長立首班扶帝社，是爲天下爵之尊。"
        ],
        "title": "上普安郡王生辰  其二",
        "id": "089e1ffd-81cc-4640-bb3d-e84f96ea1a47"
    },
    {
        "author": "史浩",
        "paragraphs": [
            "壽鄉日月緩征轅，箕翼光芒萬古存。",
            "龜上碧蓮波蕩漾，鶴歸華表影翩翻。",
            "笑看曼倩三偷果，坐閲劉晨七世孫。",
            "綠髮扶踈受修日，是爲天下齒之尊。"
        ],
        "title": "上普安郡王生辰  其三",
        "id": "bb17624e-dbf5-4cd5-b9d0-cf915c760c3d"
    },
    {
        "author": "史浩",
        "paragraphs": [
            "堂堂玉立冠宗藩，中有澄波撓不渾。",
            "彩筆英辭追電影，黄鐘和氣散春溫。",
            "不言自是行天運，獨智何妨入聖門。",
            "忠孝一心唯戴主，是爲天下德之尊。"
        ],
        "title": "上普安郡王生辰  其四",
        "id": "4f405571-219d-47f0-815b-ff0b14e86e4f"
    },
    {
        "author": "史浩",
        "paragraphs": [
            "籃輿忽得到林間，飛鳥翩翩相與還。",
            "俎豆欲嚴來日祭，軒窗聊共此時閒。",
            "芬敷殘菊添秋色，摇落蒼梧見遠山。",
            "夫子肝腸真錦繡，歸途新句已班班。"
        ],
        "title": "次韻林寺簿立冬日齋祠精進寺",
        "id": "d4a71793-48cc-4ee4-b64e-f270f5ab523a"
    },
    {
        "author": "史浩",
        "paragraphs": [
            "底處衝寒欲放梅，柴門雪壓爲伊開。",
            "酸風不管欹紗帽，冷豔終朝粲玉盃。",
            "尚覺西湖三徑遠，先吹東閣五言來。",
            "一枝入眼君須惜，莫遣高樓怨笛催。"
        ],
        "tags": [
            "西湖"
        ],
        "title": "次韻王龜齡校書梅花  其一",
        "id": "7c184bd1-651c-4e90-826d-a1b5614a5167"
    },
    {
        "author": "史浩",
        "paragraphs": [
            "朔風吹雪障江梅，不著詩攻不解開。",
            "正恐與花無半面，胡然有意及三杯。",
            "清凉怕逐炎炎去，澹泊曾參的的來。",
            "祇向茅簷露消息，華堂虛費管絃催。"
        ],
        "title": "次韻王龜齡校書梅花  其二",
        "id": "4f34a679-fd34-496c-aee3-57e94058049c"
    },
    {
        "author": "史浩",
        "paragraphs": [
            "帝城祖帳溢千夫，又遣星軺下蜀都。",
            "春晝預知看衣錦，秋風可但爲思鱸。",
            "北方泉貨須留地，他日車輪賸結蒲。",
            "萬里未應懷別恨，與君元不隔江湖。"
        ],
        "title": "贈楊都運持節夔路",
        "id": "62d6a6ea-3345-411f-a1ef-0aef28e79aa2"
    },
    {
        "author": "史浩",
        "paragraphs": [
            "好事東君不憚勞，點妝梅柳見才高。",
            "盡輸好景資元日，故遣清齎屬我曹。",
            "錦繡忽貽新筆墨，瓊瑶無以報瓜桃。",
            "春風染徧西湖綠，且滌金杯共漱醪。"
        ],
        "tags": [
            "西湖"
        ],
        "title": "次韻張臺法元日書事",
        "id": "f0ce47ba-d6d4-4f89-a23c-2dc8d3f7ad05"
    },
    {
        "author": "史浩",
        "paragraphs": [
            "杏園桑陌草連空，點點殘紅濺晚風。",
            "籬落喜聞營細柳，煙塵徒爾隘新豐。",
            "不因宣室咨梁傅，安得朝廷知弱翁。",
            "他日淮肥驚鶴唳，金龜似斗合須公。"
        ],
        "title": "次韻黄虛中春懷",
        "id": "4ada3bf0-fe58-4f09-85cf-2fed32357acc"
    },
    {
        "author": "史浩",
        "paragraphs": [
            "春風剪水出雲來，著處爲花是有才。",
            "柳絮壓鹽知句麗，銀杯逐馬看朝回。",
            "已開謝砌俱堆玉，不信何郎只詠梅。",
            "梁苑詞華萃文傑，笑渠楚國賦陽臺。"
        ],
        "title": "和建王雪",
        "id": "498a1a0e-c4c9-4989-9f43-5bd0d136242c"
    },
    {
        "author": "史浩",
        "paragraphs": [
            "夫君錦繡裹肝腸，思湧秋濤溢海塘。",
            "曾向囊中明的礫，却來句裏得清凉。",
            "妙因目擊初無語，神與天通自發光。",
            "欲識至音還太古，湖江道術兩相忘。"
        ],
        "title": "和建王頤真庵",
        "id": "a931b383-c5e5-4fe4-9089-983b94080cf5"
    },
    {
        "author": "史浩",
        "paragraphs": [
            "白旄黄鉞擬親麾，勝氣俄周天四圍。",
            "犬豕聞風先獸駭，狼狐見月已星稀。",
            "鬰葱非霧中原在，岌嶪神京大駕歸。",
            "讜議更須頻啟沃，間無容髮是投機。"
        ],
        "title": "次韻陳察平望有作",
        "id": "4319ebe2-e488-41ec-bbe4-dffe86b54162"
    },
    {
        "author": "史浩",
        "paragraphs": [
            "父老駢肩不可麾，鑪煙爭遶御班圍。",
            "共瞻帝所天光近，更識淮壖馬跡稀。",
            "丹扆預傳雄算去，元樞先奏凱歌歸。",
            "由來干舞苗民格，即是姚虞上上機。"
        ],
        "title": "再次韻馬德駿郎中  其一",
        "id": "a86ad13c-2fd9-46f1-b1d8-90c6e204d462"
    },
    {
        "author": "史浩",
        "paragraphs": [
            "戈鋋掣電萬人麾，無霸空矜大十圍。",
            "關外羽書長踵至，路旁烽火覺煙稀。",
            "已聞異域離心久，行見名王稽首歸。",
            "箇是吾皇用神武，小臣寧能洩天機。"
        ],
        "title": "再次韻馬德駿郎中  其二",
        "id": "b43f8e8c-e759-4151-ac1a-bcfd3d0c480f"
    },
    {
        "author": "史浩",
        "paragraphs": [
            "當年複被乞州麾，敢意今朝扈禁圍。",
            "光閃雪矛情益壯，聲傳玉漏夢全稀。",
            "已無馬向清淮飲，端有龍從白水歸。",
            "倚柁預思歌凱後，却尋鷗鳥共忘機。"
        ],
        "title": "又次韻  其一",
        "id": "8a5ac353-16f2-4e13-b70e-ca1a68e97d88"
    },
    {
        "author": "史浩",
        "paragraphs": [
            "健筆如椽不輟麾，瘦生端復減腰圍。",
            "昔人句法今誰在，當代文雄似子稀。",
            "光焰故應侵斗去，葩華直欲挽春歸。",
            "鑪香一瓣真消得，擬向君家覓錦機。"
        ],
        "title": "又次韻  其二",
        "id": "2677e8a6-d769-479d-a742-1b5f563ca43b"
    },
    {
        "author": "史浩",
        "paragraphs": [
            "試扶鳩策上煙霞，尚想當年天雨花。",
            "潮熟野航歸別浦，雪乾宿鷺點晴沙。",
            "高連西竺三千界，俯眺南陽十萬家。",
            "更欲雲開窮遠目，鬰葱起處認中華。"
        ],
        "title": "游雨花臺",
        "id": "4631cf39-b3e6-4088-be93-c3ef9bd36ade"
    },
    {
        "author": "史浩",
        "paragraphs": [
            "試憑古剎俯江城，追思孫權共孔明。",
            "三國有人成底事，六朝何代不交兵。",
            "中原天子今懨復，北塞胡兒始削平。",
            "附翼攀鱗真際會，小臣亦解說功名。"
        ],
        "title": "次韻馮圓中郎中游甘露寺",
        "id": "37f101c9-508a-40f4-8235-b0b3e999b605"
    },
    {
        "author": "史浩",
        "paragraphs": [
            "試於京口駐旌麾，仰覘清光在日圍。",
            "浮玉林巒隨指顧，平山欄檻尚依稀。",
            "煙塵已逐胡奴去，城郭空驚丁令歸。",
            "摩撫正須煩愷悌，進攻初不礙乘機。"
        ],
        "title": "喜到鎮江復用前韻",
        "id": "7e5bf034-e8a1-4590-977c-cc429f145c22"
    },
    {
        "author": "史浩",
        "paragraphs": [
            "世間誰不有興亡，堪歎伊人事最彰。",
            "詩禮未聞傳似續，樓臺先欲芘淫荒。",
            "自從冠履歸泉下，無復輪蹄塞柳行。",
            "富貴由來保勤儉，高危滿溢豈能長。"
        ],
        "title": "次韻建王秦府有感",
        "id": "aea13ddc-016e-466b-abe2-f786835259a5"
    },
    {
        "author": "史浩",
        "paragraphs": [
            "煙銷晴日淡籠沙，佇立江皋望眼賒。",
            "金剎倚空知梵宇，青蓑著艇見漁家。",
            "時平喜聽三京復，亂定還拚兩鬢華。",
            "丘壑滿胸隨處好，不妨旌旆過雲涯。"
        ],
        "title": "次韻梁諫議吳殿院二詩 江皋晚望",
        "id": "b0dc57ae-96ce-468f-88fe-129131cf5635"
    },
    {
        "author": "史浩",
        "paragraphs": [
            "萬古金焦浪拍沙，隔江雖邇到何賒。",
            "頗聞敵馬輕千里，未省瓜州今幾家。",
            "陰雨連宵舟懶動，好風吹曉日方華。",
            "會須急作登連計，建鄴明朝在一涯。"
        ],
        "title": "次韻梁諫議吳殿院二詩 阻雨未到金焦",
        "id": "c2bb3bdb-35c0-4518-baa6-d15e4d325b1d"
    },
    {
        "author": "史浩",
        "paragraphs": [
            "清時睿澤浸函生，和氣熏陶萬寶成。",
            "迺即上林開特宴，更容廣樂奏新聲。",
            "奉觴劍履風雲合，立仗旌旗日月明。",
            "興國舊儀欣再讀，願觀混一致昇平。"
        ],
        "title": "恭和御製秋晚曲宴詩",
        "id": "c42a75ba-3d27-427e-a360-c30935cd0c1e"
    },
    {
        "author": "史浩",
        "paragraphs": [
            "舜承堯治煥有章，祥開東壁正騰光。",
            "天臨廣內朝班肅，宴欵僊山午漏長。",
            "已慶車書同薄海，行看琛贄盡名王。",
            "由來服遠先文德，不待將軍出定襄。"
        ],
        "title": "恭和聖製秋日秘閣觀圖書宴羣臣詩",
        "id": "b01a2302-0f0c-4e2a-90b2-c13739d46d67"
    },
    {
        "author": "史浩",
        "paragraphs": [
            "濶步駸駸上要津，忽求補外爲寧親。",
            "不貪農扈登卿月，正喜秦淮擁使輪。",
            "相就二男真孝子，益尊八座太夫人。",
            "臨岐勿復深言別，看即斑衣侍紫宸。"
        ],
        "title": "送曾原伯大卿赴江東漕運",
        "id": "06d92fe2-d8a0-4b2f-8eae-04f0c456cf74"
    },
    {
        "author": "史浩",
        "paragraphs": [
            "乞得閒身欲自由，便當尋壑更經丘。",
            "力除驕志期爭席，盡洗機心爲狎鷗。",
            "兵衛旌旗真冗長，門迎車馬謾諠啾。",
            "賢侯幸得同聲臭，此禮從今合罷休。"
        ],
        "title": "與謝守殿撰",
        "id": "c637c55f-7be0-44c8-b3a2-274c5c3c13e1"
    },
    {
        "author": "史浩",
        "paragraphs": [
            "乘興籃輿竟出關，故園重見一開顔。",
            "鏡鸞瑩徹氷中水，僧衲斕斑雪後山。",
            "已許梅花供勝賞，更邀酒子伴清閒。",
            "明朝未忍爲歸計，猿鶴方茲喜我還。"
        ],
        "title": "山間偶成",
        "id": "e00e4ded-97ba-4f63-8e2f-ad353c67e257"
    },
    {
        "author": "史浩",
        "paragraphs": [
            "風煙偶爾屬吾邦，箇箇松筠聳碧幢。",
            "奎畫百函龍作衛，雲岑四面石爲窗。",
            "水邊自喜陪振鷺，籬外從渠有吠厖。",
            "多謝故人迂五馬，清談剔盡幾銀釭。"
        ],
        "title": "次韻務觀遊四明洞天",
        "id": "cf26ce15-5f94-4b7d-a7fa-0f402c7d3dc4"
    },
    {
        "author": "史浩",
        "paragraphs": [
            "乞得西湖養病身，小園真隠謾頤真。",
            "已將竹院舍幽客，更築鄉畦招可人。",
            "茗碗晝看花墜影，吟窗夜與月爲隣。",
            "清凉境界天家予，自是全無一點塵。"
        ],
        "tags": [
            "西湖"
        ],
        "title": "與東湖壽老",
        "id": "85d8a95c-0fa5-4812-98c7-1caadb065291"
    },
    {
        "author": "史浩",
        "paragraphs": [
            "世態螳螂謾捕蟬，誰知富貴本由天。",
            "但令冊府荷氷鑑，何必熏爐擁燧煙。",
            "一曲賜來成別墅，百杯贏得吸晴川。",
            "可人過我談名理，月到紗窗興欲仙。"
        ],
        "title": "走筆次韻吳判院",
        "id": "483d5de4-12fb-4783-ba55-d0bb5604bac2"
    },
    {
        "author": "史浩",
        "paragraphs": [
            "平生雙眼只觀書，今日休分紫奪朱。",
            "青白泯然從客至，席階及也要人扶。",
            "丹砂佇使清明在，金屑應嫌計策踈。",
            "幸有鑠迦全透頂，不妨洞見混元初。"
        ],
        "title": "竹院曇老病目寄詩索和走筆次韻",
        "id": "7172c3e1-6d43-4b3b-803d-fe85ccf82a94"
    },
    {
        "author": "史浩",
        "paragraphs": [
            "道林袖裏出清新，珠玉離離光照隣。",
            "知是謫仙尋麗句，寄來真隠是陳人。",
            "幾年卜築成三徑，今日聲名重萬鈞。",
            "汀草岸花增意氣，從茲日月是青春。"
        ],
        "title": "次韻劉廷佐",
        "id": "7d7e7cda-4f6e-4d6c-81a6-e64d08933e9a"
    },
    {
        "author": "史浩",
        "paragraphs": [
            "白水神龍躍，蒼梧繢翟歸。",
            "八紘瞻壽母，二紀御慈闈。",
            "春酒霞方爛，秋陽露已稀。",
            "傷心老萊服，不上赭黄衣。"
        ],
        "title": "顯仁皇太后挽辭  其一",
        "id": "eaef50a2-37fa-4f81-8206-46aac998fe39"
    },
    {
        "author": "史浩",
        "paragraphs": [
            "霜曉東朝路，鳴笳素葆飜。",
            "龍輴菆禹穴，魚鑰閟堯門。",
            "助奠風雲合，纏哀海嶽昏。",
            "唯餘慈儉寶，垂裕九重尊。"
        ],
        "title": "顯仁皇太后挽辭  其二",
        "id": "ff881d4d-8e62-44fb-906e-05da47f04cc9"
    },
    {
        "author": "史浩",
        "paragraphs": [
            "赤伏膺符日，皇圖若綴旒。",
            "配天期祀夏，復古果興周。",
            "再造承三統，維新敘九疇。",
            "世方知藝祖，燕翼有貽謀。"
        ],
        "title": "高宗聖神武文憲孝皇帝挽辭  其一",
        "id": "aa180449-4c20-471e-853d-e18727cf2702"
    },
    {
        "author": "史浩",
        "paragraphs": [
            "宸謨先自治，鄰壤憺威稜。",
            "翼翼慈寧殿，峩峩永祐陵。",
            "朔南兼覆冒，遐邇悉豐登。",
            "陰德順陽報，真人嗣中興。"
        ],
        "title": "高宗聖神武文憲孝皇帝挽辭  其二",
        "id": "6973ae0b-ac42-42f9-8473-b5b9b95f8049"
    },
    {
        "author": "史浩",
        "paragraphs": [
            "郟鄏年方永，崆峒道益隆。",
            "憂勤三紀外，揖遜一言中。",
            "堯屋心非有，虞琴養正豐。",
            "乘雲帝鄉去，率土動悲風。"
        ],
        "title": "高宗聖神武文憲孝皇帝挽辭  其三",
        "id": "64d94189-96ef-4dcf-bd42-46d27709935c"
    },
    {
        "author": "史浩",
        "paragraphs": [
            "北內笳聲咽，旛幢蔽九關。",
            "龍輴菆禹穴，馬鬣等秦山。",
            "會奠風雲慘，垂洟雨露潛。",
            "傷心未央殿，時節玉巵間。"
        ],
        "title": "高宗聖神武文憲孝皇帝挽辭  其四",
        "id": "1a1339c0-4e73-4f97-9437-7148b739923e"
    },
    {
        "author": "史浩",
        "paragraphs": [
            "念昔延英對，皇心眷瑣材。",
            "飜身辭璧水，舉武上蓬萊。",
            "日轂扶今聖，槐庭上亞臺。",
            "大恩無路報，淚血濺餘哀。"
        ],
        "title": "高宗聖神武文憲孝皇帝挽辭  其五",
        "id": "4984ddb6-5a1e-4387-b34f-029bb7787f0a"
    },
    {
        "author": "史浩",
        "paragraphs": [
            "聞說先生效一官，清風已自迫人寒。",
            "功名未究黄粱夢，雲漢先成白玉棺。",
            "潤屋何妨藏萬卷，過庭咸喜得雙鸞。",
            "武陵仙窟君歸去，落莫桃花淚不乾。"
        ],
        "title": "姑夫王知錄挽辭",
        "id": "61c8831c-eeba-444f-add0-c4e1e3a6a93b"
    },
    {
        "author": "史浩",
        "paragraphs": [
            "汾陽遺澤渺千春，來配名家德有鄰。",
            "蟾窟初看攀桂子，萱堂忽失斷機人。",
            "秀眉影屬霜縑浄，斜日風開丹旐新。",
            "錦軸已聞生命誥，贈黄從此踵松筠。"
        ],
        "title": "豐必强母郭氏挽辭",
        "id": "973ac26c-077f-4349-935f-58a75fb66205"
    },
    {
        "author": "史浩",
        "paragraphs": [
            "夕郎凜凜餘風烈，有女猶爲世婦師。",
            "處己幽閨推德厚，相夫賢路已名馳。",
            "秋天零露銘旌濕，曉月沈光獨鶴悲。",
            "他日贈黄頻錫寵，冢前羊虎石纍纍。"
        ],
        "title": "林通判妻挽辭",
        "id": "a3988b69-178d-4915-aed7-c1d9f55faadd"
    },
    {
        "author": "史浩",
        "paragraphs": [
            "聖世尊遺逸，先生道最優。",
            "浮名付詩酒，高論屈公侯。",
            "方綰新荷綬，俄隨夜壑舟。",
            "唯餘義方訓，歲晚欲興周。"
        ],
        "title": "致政王宣義挽辭  其一",
        "id": "03d41961-19d3-41c2-8366-dcd94ce44ef9"
    },
    {
        "author": "史浩",
        "paragraphs": [
            "天大于門報，人歌竇氏芳。",
            "諍臣登冢嗣，聖德在吾皇。",
            "栢慘方廬墓，琴祥定趣裝。",
            "他年疏大國，錦軸屢燔黄。"
        ],
        "title": "致政王宣義挽辭  其二",
        "id": "d82b2b9f-1e4b-4531-892f-ac6e1cbc103a"
    },
    {
        "author": "史浩",
        "paragraphs": [
            "生居宅相寵無倫，來蔭金枝德有隣。",
            "夫擁齋旄儀上宰，身兼郡主國夫人。",
            "方看十子翻丹鳳，忽憶三山駕紫麟。",
            "霜潔蘭薰全懿美，史官秉筆正誾誾。"
        ],
        "title": "趙開府衛國夫人宋氏挽辭",
        "id": "70abd578-67c8-4309-bf61-0ea2a135a3ec"
    },
    {
        "author": "史浩",
        "paragraphs": [
            "持橐甘泉日，英聲聳縉紳。",
            "循良六郡守，蹇諤一臺臣。",
            "德亞耕萃叟，年同釣渭人。",
            "設施渾未盡，識者爲眉顰。"
        ],
        "title": "吳明可閣學挽辭",
        "id": "3eefb618-0cd3-4c59-b9f0-50e413cc0d19"
    },
    {
        "author": "史浩",
        "paragraphs": [
            "躡屩擔簦不厭頻，治安有策上嚴宸。",
            "朝爲逆旅馬助教，暮作南昌梅子真。",
            "豈是天教亡寸祿，祇應身欲到三神。",
            "從今遂泯凌雲氣，挂劍寒松淚滿巾。"
        ],
        "title": "虞好古挽辭",
        "id": "d8cf8b39-30a8-43fc-b9bc-fd788603177a"
    },
    {
        "author": "史浩",
        "paragraphs": [
            "游夏淵源鮑謝才，聲名雖泯思無涯。",
            "人間一葉靈芝落，地下千年玉葉埋。",
            "彭澤素琴塵自滿，茂陵遺藁志全乖。",
            "惜君多少凌雲氣，挂劍青松祇愴懷。"
        ],
        "title": "樓予善使君挽辭  其一",
        "id": "f7c3eee8-ae5b-45ef-9859-008759749bd9"
    },
    {
        "author": "史浩",
        "paragraphs": [
            "壯年方喜脫塵埃，便把州麾上釣臺。",
            "冰鑑已明消健訟，民膏不取却餘財。",
            "官箴信爾無遺恨，家學端知有自來。",
            "欲識邦人思愷悌，水聲山色亦興哀。"
        ],
        "title": "樓予善使君挽辭  其二",
        "id": "1591aa56-fc00-4c46-b0b5-674dff6a609d"
    },
    {
        "author": "史浩",
        "paragraphs": [
            "姚江得尉是公先，鳳沼居慙我在前。",
            "退處對栽三徑柳，追歡時共五湖船。",
            "尚嗟鄰好無多日，何遽歸程隔九泉。",
            "苒苒衰遲易傷感，送違陡覺淚潸然。"
        ],
        "title": "丞相魏大觀文挽辭",
        "id": "9233e689-6bc5-4181-9367-5a74a0dcf537"
    },
    {
        "author": "史浩",
        "paragraphs": [
            "山東真相種，邂逅處鄞川。",
            "折桂丹猶渥，持荷紫更鮮。",
            "清談誇衆口，大筆炳遺編。",
            "無限凌雲氣，沈埋向九泉。"
        ],
        "title": "趙叔達侍郎挽辭  其一",
        "id": "350803ae-6088-45f7-8057-a92b43e0336e"
    },
    {
        "author": "史浩",
        "paragraphs": [
            "江外昔分符，人皆詠袴襦。",
            "有書充棟宇，無屋遠庖厨。",
            "容膝淵明舍，飲瓢顔氏徒。",
            "莫言太清儉，本是列僊儒。"
        ],
        "title": "趙叔達侍郎挽辭  其二",
        "id": "2432bac0-101a-4b28-8e76-c0c1fe466d2f"
    },
    {
        "author": "史浩",
        "paragraphs": [
            "冠歲踵英游，橋門雋逸流。",
            "文章唐杜老，事業漢留侯。",
            "未旨黄金鼎，先成白玉樓。",
            "經綸展不盡，識者爲時憂。"
        ],
        "title": "錢師魏參政挽辭",
        "id": "2215c4de-983b-427f-98d7-9e0aeb915c8d"
    },
    {
        "author": "史浩",
        "paragraphs": [
            "寶歷隆興記，張羅獵鉅公。",
            "斗南人傑用，塞北馬羣空。",
            "紫橐論思績，黄扉造化功。",
            "祇今收實效，四海暢淳風。"
        ],
        "title": "王季海丞相挽辭",
        "id": "42fce906-f9f4-441f-9cf5-67cac82ac760"
    },
    {
        "author": "史浩",
        "paragraphs": [
            "聖主當年側席求，一時獻替盡嘉謀。",
            "刑名不作漢晁錯，忠義有如唐馬周。",
            "夕闥未酬懷鼎志，坤臣徒起袴襦謳。",
            "忽乘鶴馭凌雲去，應與叢宵造物遊。"
        ],
        "title": "胡長文閣學挽辭",
        "id": "7cba6086-7508-412f-9339-12a108c2569f"
    },
    {
        "author": "史浩",
        "paragraphs": [
            "學子摳衣三鱣堂，芝蘭鬰鬰苞芬香。",
            "古人用器列彜鼎，前輩遺編充棟梁。",
            "事業未容傳信史，功名端合付賢良。",
            "佳城他日祥光聚，知是幾番焚贈黄。"
        ],
        "title": "袁和叔父宣義挽詞",
        "id": "bae934be-0d21-4abe-986a-fe4da58a578a"
    },
    {
        "author": "史浩",
        "paragraphs": [
            "渾沌判天地，高卑未相親。",
            "三才欲通貫，中間須有人。",
            "人最靈於物，民至愚而神。",
            "天地寄聰明，動靜必相因。",
            "飽食無用心，蚩蚩禽獸均。",
            "逸居苟不教，焉能敘彜倫。",
            "天地憫此類，是故立君臣。",
            "君以聖居上，發政先施仁。",
            "臣以賢作輔，法度期持循。",
            "聖賢適際會，利澤漸無垠。",
            "君或肆酷虐，百姓皆顰呻。",
            "君或用忠恕，四海熙如春。",
            "臣或進諂諛，陂僻正路堙。",
            "臣或善諫諍，君子之道伸。",
            "所以委質者，恭敬日恂恂。",
            "權倖不敢附，賄賂不足珍。",
            "窮達自有命，烏可毀天真。",
            "挺然秉中正，于以奉咨詢。",
            "言必稱堯舜，孟氏醇乎醇。",
            "從容引當道，納誨每諄諄。",
            "君如語好貨，公劉道可遵。",
            "居行有積裹，王業肇於豳。",
            "君如語好色，太王愛妃嬪。",
            "當時無怨曠，後效應騶麟。",
            "見牛未見羊，王政此問津。",
            "今樂猶古樂，樂在同乎民。",
            "卒令歸正道，何必批逆鱗。",
            "拳拳愛主心，曾莫懈昏晨。",
            "謀猷入以告，歸美法君陳。",
            "善則君所有，過思已自新。",
            "況乃有幾事，不密則失身。",
            "但能持此戒，何愧古臣隣。",
            "漢唐德既衰，風俗愈不淳。",
            "上下懷猜貳，相視如越秦。",
            "上固好自用，下亦非同寅。",
            "充員苟爵位，責效蔑涓塵。",
            "朝居廊廟上，暮不齒簪紳。",
            "嗚呼君臣間，何乃如參辰。",
            "恭惟我清朝，一德格穹旻。",
            "起喜歌聲洽，恩覃率土濱。"
        ],
        "title": "童丱須知 君臣篇",
        "id": "2101086a-0813-4221-8567-9510696e01d6"
    },
    {
        "author": "史浩",
        "paragraphs": [
            "太易本空空，空中有太極。",
            "太極判二儀，萬物斯生植。",
            "天地爲父母，萬物爲子息。",
            "人居萬物羣，最曰具靈識。",
            "兩家各生子，匪媒其可得。",
            "合禮成夫妻，相共孕英特。",
            "方當姙娠初，疾嘔不納食。",
            "妻既日呻吟，夫亦日憂惻。",
            "辛勤彌十月，存亡未可測。",
            "暨及震夙時，痛楚千萬億。",
            "稍或失調護，淪胥在頃刻。",
            "幸爾見嬰兒，歡色動顔色。",
            "乳哺更携持，幾年先用力。",
            "母實鍾愛憐，父亦思誨飭。",
            "資稟尚凡庸，視之如岐嶷。",
            "驕慢不率教，巧計爲藏匿。",
            "一語或中理，誇揚其肯默。",
            "葆養覬成人，庶幾供子職。",
            "提孩知愛親，此情何可抑。",
            "冬溫而夏凊，未足酬其德。",
            "昏定而晨省，未足酬其德。",
            "三牲滋美味，未足酬其德。",
            "四序紉華衣，未足酬其德。",
            "竭身至老死，未足酬其德。",
            "碎身如糜粉，未足酬其德。",
            "男仕女有行，其常在親側。",
            "悠然父母心，相望長相憶。",
            "問訊與饋遺，來往當如織。",
            "口體所供奉，無問一錢直。",
            "親苟未沾嘗，享之寧敢即。",
            "其有不安節，歸省恨不亟。",
            "毋分嫡與繼，存心何間忒。",
            "雖或不我愛，其敢忘翼翼。",
            "王祥躍冰魚，薛包戀門閾。",
            "馭車騫忍寒，耕田舜引慝。",
            "於此堅至行，青史斯刊勒。",
            "切勿使偏親，索處萱堂北。",
            "富貴未解憂，天倫乃物則。",
            "不應中道廢，失性甘狂惑。",
            "嗚呼霄壤間，孰有無親國。",
            "女子遠外家，間隙成荆棘。",
            "男子聽婦言，偏愛滋貨殖。",
            "禮容故背違，言辭苦凌逼。",
            "於義或參商，於物或吝嗇。",
            "劬勞保抱恩，總不存悃愊。",
            "親老力已衰，欲競知何克。",
            "飲泣更包羞，煩寃滿胸臆。",
            "父子情既離，萬世恩之賊。",
            "上帝實監臨，天禍陰誅殛。",
            "世事每好還，子孫必凶愎。",
            "嗟哉宇內人，身處禮義域。",
            "忍將君子行，輕以私意蝕。",
            "受報方知改，岵屺嗟空陟。",
            "生徒伍禽獸，死則墮鬼蜮。",
            "一念能回光，悖逆頓可熄。",
            "吾言雖鄙俚，萬古爲矜式。"
        ],
        "title": "童丱須知 父子篇",
        "id": "eb4d0e67-ae73-4797-b238-e1f03cb44ffd"
    },
    {
        "author": "史浩",
        "paragraphs": [
            "天地生萬物，陰陽相配偶。",
            "兩家因媒妁，是以爲夫婦。",
            "男貴有器識，不問財薄厚。",
            "女貴有賢行，不問色妍醜。",
            "二者既相值，家肥得長久。",
            "二者儻不然，舉動多掣肘。",
            "夫無婦承順，何以事父母。",
            "婦無夫應援，何以事姑舅。",
            "外或專放蕩，薄游酗樽酒。",
            "內或資悍厲，爭競恣紛糾。",
            "儻信牝雞晨，長舌肆讒口。",
            "離間骨肉親，敗亂廉潔守。",
            "居官鮮德操，居家失孝友。",
            "漸漬不覺知，頓使初心負。",
            "故須礪剛方，循循常善誘。",
            "使其良心生，悔恨能自咎。",
            "若也縱沉迷，一切俱聽受。",
            "冥然在世間，禽獸而牝牡。",
            "堂堂六尺軀，方足俱圓首。",
            "聰明不下人，何乃畏仇偶。",
            "子孫則象之，餘殃貽厥後。",
            "吾言誠伐病，宜以銘座右。"
        ],
        "title": "童丱須知 夫婦篇",
        "id": "602a10c9-1f5f-47ea-8c5a-b1ee8744160d"
    },
    {
        "author": "史浩",
        "paragraphs": [
            "父母有男女，兄良必弟悌。",
            "天性所稟賦，初不煩法制。",
            "如何中道間，鬩牆成背戾。",
            "蓋由結婚姻，異姓以女妻。",
            "妻不嫻教訓，夫不恤苗裔。",
            "怨隙由愛惜，紛爭爲財計。",
            "浸潤日已久，同惡遂相濟。",
            "昆季若仇敵，長幼絕交際。",
            "孤然離索身，何以異狗彘。",
            "當思父母心，喜得賢子繼。",
            "爲彼慵懦兒，清陰均映蔽。",
            "如何我自賢，了不念同蔕。",
            "宜罄友于情，金蘭彰夙契。",
            "推心更及遠，落地皆魯衛。",
            "祥覽何人哉，高風馳萬世。",
            "俚言雖不文，將以助棠棣。"
        ],
        "title": "童丱須知 長幼篇",
        "id": "6585eda4-c1fb-4902-9310-765c27b91624"
    },
    {
        "author": "史浩",
        "paragraphs": [
            "先王德澤深，士民皆修睦。",
            "琢磨貴取友，爲學不應獨。",
            "分寧非君臣，嚴光蹴帝腹。",
            "人君尚擇交，況乃爲臣僕。",
            "仕宦同恩榮，庠序同誦讀。",
            "萍蓬偶邂逅，里閈頻追逐。",
            "握手出肺肝，勤渠敘寒燠。",
            "一旦臨利害，獰然遂反目。",
            "朱博先著鞭，索居歎蕭育。",
            "不見管夷吾，全交有鮑叔。",
            "蘇章太不情，恩讎在隔宿。",
            "不見庾公斯，孺子生可卜。",
            "嗟哉世間人，雲雨徒飜覆。",
            "得喪自有天，人豈能禍福。",
            "險心懷五兵，壽命多短促。",
            "君子坦蕩蕩，爲之歌伐木。"
        ],
        "title": "童丱須知 朋友篇",
        "id": "fe393be5-72ff-464b-9dcd-391e190b5440"
    },
    {
        "author": "史浩",
        "paragraphs": [
            "文王御家邦，風化必自邇。",
            "采繁夫人職，專言奉祭祀。",
            "洪惟祖先心，貴得賢後嗣。",
            "匪取一時孝，覬其能事死。",
            "蓋自平生來，功行勤積累。",
            "防範不敢違，貽厥作基址。",
            "子孫洎有室，懵不知此理。",
            "燕飲恣歡謔，口腹縱奢靡。",
            "霜降雨露濡，愴惕昧所履。",
            "故其臨祭時，倦色成跛倚。",
            "酣歌或笑呼，憤怒或笞捶。",
            "不恤祭如在，大似不得已。",
            "祖先必吐之，豈復錫繁祉。",
            "我勸世間人，於此莫輕視。",
            "春秋祭享間，齋戒先恭己。",
            "憂思動哀慕，虔謹具芳美。",
            "時物堪薦新，當如奉甘旨。",
            "餖飣乎自供，焉可使奴婢。",
            "掃除蠲穢雜，滌灌去塵滓。",
            "馨香出釜甑，滋味登簠簋。",
            "勿爲貧故約，勿爲富故侈。",
            "豐儉或有常，不可變其軌。",
            "以此奉吾先，神靈必歡喜。",
            "緜緜百世後，餘慶何能弭。"
        ],
        "title": "童丱須知 祭祀篇",
        "id": "adb106e2-5f0b-449e-b27c-8cc1124f5c6a"
    },
    {
        "author": "史浩",
        "paragraphs": [
            "女子年既笄，出適乃從夫。",
            "從夫始曰婦，將以事舅姑。",
            "舅姑生男兒，鼓舞更忻愉。",
            "稟受胚胎成，身體洎髮膚。",
            "玩之如美玉，寶之如明珠。",
            "覬其能立身，孝養勤朝晡。",
            "豈知壯有室，却使失歡娛。",
            "婦既恣狼戾，夫亦與之俱。",
            "翁嫗有憎惡，導夫起嗟吁。",
            "叔妹有異胞，俾夫肆欺誣。",
            "及其享富貴，却云夫自圖。",
            "珍異私帑積，貲産別籍拘。",
            "不念翁與嫗，生爾夫之軀。",
            "不念叔與妹，爾夫當友于。",
            "動輒生離間，豈不負心乎。",
            "天殃或人禍，捨爾其誰誅。",
            "我有爲婦法，爾其聽而孚。",
            "凡事舅姑禮，與事親無殊。",
            "唯當輔君子，相勉以相須。",
            "定省問安否，溫凊視衣襦。",
            "俎豆奉燕樂，几杖供扶持。",
            "出因侍坐席，入則臨庖厨。",
            "親意或欲與，承命惟所需。",
            "不作曾元養，問有必曰無。",
            "親意所愛敬，率行不敢渝。",
            "當以內則篇，終身爲範模。",
            "其有疾病時，憂惶問醫巫。",
            "不眠衣带敝，不食形容枯。",
            "藥餌必自試，寧敢離須臾。",
            "以至復初後，吾身方得蘇。",
            "其有貧困時，四壁立家徒。",
            "夫既日負米，不憚涉崎嶇。",
            "婦亦憫其勞，推食盈盤盂。",
            "質貸如已盡，素手居窮途。",
            "每務寬慈抱，何嘗使向隅。",
            "以其所以養，麤糲成甘腴。",
            "親怒我勿怨，親肥我獨臞。",
            "忘饑日反哺，豈不見慈烏。",
            "親既感爾孝，祝爾多英雛。",
            "佗日爾有婦，復與爾同符。",
            "因知婦行孝，乃自立根株。",
            "出爾反乎爾，曾不差錙銖。",
            "當時奉翁嫗，後效收桑榆。",
            "時哉不可失，作詩勸踟躕。"
        ],
        "title": "童丱須知 舅姑篇",
        "id": "cc017aac-9dc9-4c12-be1b-88f2803dbd2c"
    },
    {
        "author": "史浩",
        "paragraphs": [
            "婦欲事舅姑，先當和叔妹。",
            "叔妹不我和，舅姑生怨憝。",
            "伯叔貴依義，崇恩胡可廢。",
            "晨昏同問安，致敬斂身退。",
            "語笑不妄發，正色絕冶態。",
            "夜行必以燭，相遇毋盼睞。",
            "女妹貴親暱，唯當盡恩愛。",
            "椸枷混衣裳，粧奩同粉黛。",
            "威儀俾嫻習，紉縫勤教誨。",
            "其間有過差，識性須忍耐。",
            "伯叔各生子，嬉戲魚同隊。",
            "切勿分彼己，愛猶我兒輩。",
            "姊妹或歸寧，親戚無阻礙。",
            "童稚既撫存，僕妾亦下逮。",
            "彼於父母前，豈不知欣戴。",
            "遂使高堂言，吾子得賢配。",
            "推此厚族黨，睦婣居外內。",
            "心期在陰德，施惠每韜晦。",
            "喪葬乏資財，男女未婚對。",
            "稱家之有無，彼必懷感佩。",
            "歲時饋壺漿，燕享盍簪玳。",
            "貧富與貴賤，待之宜一槩。",
            "猗歟行此行，婦德無瑕纇。",
            "萬口併一談，可貽彤管載。"
        ],
        "title": "童丱須知 叔妹篇",
        "id": "f3e6c62c-7bad-410c-a6b2-13c5b3cef823"
    },
    {
        "author": "史浩",
        "paragraphs": [
            "兄弟各授室，爰歸事夫祖。",
            "是爲叔伯姒，異姓始相聚。",
            "習氣或氷炭，安可一塗取。",
            "故當專和柔，順適無違拒。",
            "彼有妒嫉心，作意相狎侮。",
            "惟知以善誘，不異魚相與。",
            "彼有狼戾心，凌轢猛如虎。",
            "惟知以理遣，茹剛宜勿吐。",
            "奴媵工讒譖，間諜多簧鼓。",
            "嬰孩羣戯弄，叫啼負寃苦。",
            "恩怨霎時間，信之誠無補。",
            "見境勿動懷，表吾中有主。",
            "子姪無分別，一意思存撫。",
            "不見北平王，貓尚能相乳。",
            "財物有通無，寒溫均帛縷。",
            "不見柳河東，數世同門戶。",
            "今人有女兒，不教以規矩。",
            "唯與婢妾羣，曾不師保姆。",
            "一旦入夫門，驕橫不足數。",
            "長舌爲厲階，牝雞晨風雨。",
            "夫既無剛腸，間言遂旁午。",
            "兄弟若仇讎，有面不相覩。",
            "異爨或索居，分財或析土。",
            "同胞謂慈親，同氣謂嚴父。",
            "一旦因汝來，各使失依怙。",
            "我故作是詩，爲世開朦瞽。"
        ],
        "title": "童丱須知 娣姒篇",
        "id": "bbb75cae-21c1-4b90-98bb-2d970ea19419"
    },
    {
        "author": "史浩",
        "paragraphs": [
            "人生貴適意，安佚固有以。",
            "便嬖足使令，臧獲皆率俾。",
            "婢實居深閨，奴當立階戺。",
            "內外儻致嚴，家法斯盡理。",
            "怙勢以作威，招權自豐己。",
            "奴或有是人，刑罰不可弛。",
            "銜寃恣狠傲，妒寵專負恃。",
            "奴或有是人，斥逐其可已。",
            "處衆能包容，見得思廉恥。",
            "守分每知足，愛主常歸美。",
            "忠謹輩行服，和柔姊妹喜。",
            "爲之有室家，周旋表終始。",
            "其或小瑕疪，過誤非姦宄。",
            "第當明戒飭，勿遽施鞭捶。",
            "其或肆讒間，作意生荆杞。",
            "第當親骨肉，不可黨奴婢。",
            "骨肉長聚頭，奴婢安可儗。",
            "凡百御下人，讀此味其旨。"
        ],
        "title": "童丱須知 臧獲篇",
        "id": "2095413d-643d-4b5d-b947-95d5a0d0ac30"
    },
    {
        "author": "史浩",
        "paragraphs": [
            "古者明良會，君臣必敬天。",
            "小心常翼翼，終日自坤乾。",
            "雷電彰威怒，星辰是變遷。",
            "凌兢每寅畏，上帝必垂憐。"
        ],
        "title": "童丱須知 敬天篇",
        "id": "aed31335-431b-4e92-ba50-947c0e887a52"
    },
    {
        "author": "史浩",
        "paragraphs": [
            "帝王學有源，執中以傳道。",
            "塞路排楊墨，逃親鄙釋老。",
            "大學吾所行，中庸吾所保。",
            "直下肯承當，後人斯有考。"
        ],
        "title": "童丱須知 傳道篇",
        "id": "00fda222-3117-46f5-a941-7ed1bfbb1639"
    },
    {
        "author": "史浩",
        "paragraphs": [
            "生身天地間，所貴在修德。",
            "衆善既奉行，諸惡當屏息。",
            "美利世同霑，陰功人不識。",
            "冥心契上天，享祐無紀極。"
        ],
        "title": "童丱須知 修德篇",
        "id": "06ec881e-51db-49ed-81a5-756cfdb67e3d"
    },
    {
        "author": "史浩",
        "paragraphs": [
            "主聖臣賢日，勤政在恤民。",
            "差徭唯務息，賦斂直須均。",
            "但使皆當富，何憂富却貧。",
            "孟公仁義說，不取利吾身。"
        ],
        "title": "童丱須知 恤民篇",
        "id": "84cdf801-49c5-4f39-a49d-9fbb6d0cc10d"
    },
    {
        "author": "史浩",
        "paragraphs": [
            "堯舜雍熙治，成功在措刑。",
            "哀矜行法令，欽恤愛生靈。",
            "若使殺無罪，寧教失不經。",
            "于公尚陰德，何況是朝廷。"
        ],
        "title": "童丱須知 措刑篇",
        "id": "8282fde6-3731-4619-a3d1-26dcde380c41"
    },
    {
        "author": "史浩",
        "paragraphs": [
            "樂聲表至和，在乎民共樂。",
            "百姓或怨咨，八音徒振作。",
            "朝歌商紂擒，煖響奏嬰縛。",
            "四海得歡心，全勝聽弦索。"
        ],
        "title": "童丱須知 樂聲篇",
        "id": "76fec05b-cabe-4f1c-9544-250b5a8c4130"
    },
    {
        "author": "史浩",
        "paragraphs": [
            "君子行忠恕，報恩不報仇。",
            "恩者人善意，一飯亦當酬。",
            "仇者被迷誤，事過何足尤。",
            "持之久不倦，其心乃休休。"
        ],
        "title": "童丱須知 忠恕篇",
        "id": "953098c6-975c-4214-8797-65e8be0e231b"
    },
    {
        "author": "史浩",
        "paragraphs": [
            "人生貴疏財，過富誠多事。",
            "愚固益其過，賢亦損其志。",
            "指廩憫人窮，揮金侈上賜。",
            "萬古播清名，誰云能敗類。"
        ],
        "title": "童丱須知 疏財篇",
        "id": "9d26d8da-f3b9-4a1d-ba9e-d5de6fa3a597"
    },
    {
        "author": "史浩",
        "paragraphs": [
            "凡人在世間，不曉乘除理。",
            "非義或得財，捫心未可喜。",
            "俸祿却蕭條，子孫仍委靡。",
            "更有禍隨身，陰譴何時已。"
        ],
        "title": "童丱須知 見德篇",
        "id": "1567ebe8-aead-4ecd-9215-0eaabb2de492"
    },
    {
        "author": "史浩",
        "paragraphs": [
            "習尚從何來，影響由先世。",
            "好禮必溫恭，收書乃文藝。",
            "初心儻不思，後弊必難制。",
            "古人約其身，所以裕苗裔。"
        ],
        "title": "童丱須知 習尚篇",
        "id": "cc74bca3-edf2-4349-bcb6-11a720aac2a2"
    },
    {
        "author": "史浩",
        "paragraphs": [
            "茅茨不翦階三尺，自古唐虞是聖人。",
            "萬樂阿房歌舞地，只消一炬化爲塵。"
        ],
        "title": "童丱須知 宮室八篇 其一",
        "id": "ce7b1d4d-2d9b-47c9-8347-c9d6b5f75ec1"
    },
    {
        "author": "史浩",
        "paragraphs": [
            "大禹卑宮自一身，能令四海敘彜倫。",
            "雕牆峻宇垂丕訓，更有遺風及後人。"
        ],
        "title": "童丱須知 宮室八篇 其二",
        "id": "4f7c6941-fa09-4492-929f-e49dee561abd"
    },
    {
        "author": "史浩",
        "paragraphs": [
            "相國當年葺未央，欲將壯麗奉高皇。",
            "誰知後裔求增廣，萬戶千門起建章。"
        ],
        "title": "童丱須知 宮室八篇 其三",
        "id": "23af7911-79de-4eaf-92fc-1f4b3e10cef3"
    },
    {
        "author": "史浩",
        "paragraphs": [
            "榱題數尺聳高堂，得志吾人正未遑。",
            "若有賢名并德行，茅茨之下亦風光。"
        ],
        "title": "童丱須知 宮室八篇 其四",
        "id": "ab5e29e9-19af-48cb-b365-e6ad49cfd211"
    },
    {
        "author": "史浩",
        "paragraphs": [
            "廣厦須增千萬間，普令寒士盡歡顔。",
            "少陵自處知何所，低小茅簷鷰往還。"
        ],
        "title": "童丱須知 宮室八篇 其五",
        "id": "8e26966e-e5b9-4c20-8894-37e1fbbb14ce"
    },
    {
        "author": "史浩",
        "paragraphs": [
            "數間破屋洛城中，却有高名振古風。",
            "寄語紛紛美宅者，安居寧不愧盧仝。"
        ],
        "title": "童丱須知 宮室八篇 其六",
        "id": "c564f060-6f39-42e4-8654-6967015209fd"
    },
    {
        "author": "史浩",
        "paragraphs": [
            "結廬休與梓人評，此輩唯知侈棟楹。",
            "身在地方歸未得，歸來却始悔高明。"
        ],
        "title": "童丱須知 宮室八篇 其七",
        "id": "097c9b14-0113-4b82-8c9f-69e6e6e6feca"
    },
    {
        "author": "史浩",
        "paragraphs": [
            "乞身閒退本何圖，賜第俄然處帝都。",
            "報德未忘三捷奏，祈天且辦一重鑪。"
        ],
        "title": "童丱須知 宮室八篇 其八",
        "id": "6622bb0a-6863-435a-a6fb-e662752d0592"
    },
    {
        "author": "史浩",
        "paragraphs": [
            "吾皇多暇只觀書，田獵游盤一事無。",
            "北伐日行三十里，何曾異域市名駒。"
        ],
        "title": "童丱須知 張設八篇 其一",
        "id": "d1625ff2-f3e0-4bd1-8725-2360317e236d"
    },
    {
        "author": "史浩",
        "paragraphs": [
            "爲國先須班馬政，蓄儲專以備兵戎。",
            "近來貴室豪家子，金勒雕鞍縱侈風。"
        ],
        "title": "童丱須知 張設八篇 其二",
        "id": "7a9e95ef-affa-4c96-a658-1b139422a55b"
    },
    {
        "author": "史浩",
        "paragraphs": [
            "文帝却回千里馬，項王獨愛一名騅。",
            "烏江不渡騅難逝，細柳徐行馬不馳。"
        ],
        "title": "童丱須知 張設八篇 其三",
        "id": "5048e263-4dd5-4c10-9e4f-5a5e6e68c292"
    },
    {
        "author": "史浩",
        "paragraphs": [
            "車如流水馬如龍，從此諸郎不得封。",
            "無限外家多敗類，獨餘馬氏著謙恭。"
        ],
        "title": "童丱須知 張設八篇 其四",
        "id": "3f6b028e-71dc-4041-be79-42631f3b72c4"
    },
    {
        "author": "史浩",
        "paragraphs": [
            "輜車乘馬君王賜，不賞邊功即予賢。",
            "外物何須勤覬望，惟於事業每加鞭。"
        ],
        "title": "童丱須知 張設八篇 其五",
        "id": "faa894ec-4894-4a47-9d6d-b4011a666160"
    },
    {
        "author": "史浩",
        "paragraphs": [
            "婦人自處只閨房，車馬寧須侈閙裝。",
            "莫與他人爭富貴，從來儉素足輝光。"
        ],
        "title": "童丱須知 張設八篇 其六",
        "id": "a24a3a14-69d4-417d-b20b-b6639c6e582f"
    },
    {
        "author": "史浩",
        "paragraphs": [
            "少時常是出無輿，徒步徐行亦當車。",
            "近日堪嗟隨俗變，便無人與也騎馿。"
        ],
        "title": "童丱須知 張設八篇 其七",
        "id": "94213d43-dfd5-4e14-8ee0-7a05f05cf763"
    },
    {
        "author": "史浩",
        "paragraphs": [
            "衰殘無似一臞儒，聖主恩容帝里居。",
            "每到傳宣陪燕侍，東華門裏賜肩輿。"
        ],
        "title": "童丱須知 張設八篇 其八",
        "id": "ce9aacf4-f6cc-4ccb-9605-f73c0ff61bb9"
    },
    {
        "author": "史浩",
        "paragraphs": [
            "簾帷聊欲障堂皇，有德何須錦繡光。",
            "四漢孝文真誼主，殿中只集上書囊。"
        ],
        "title": "童丱須知 張設八篇 其一",
        "id": "16aaecf9-805f-411d-87e9-ee96877ff423"
    },
    {
        "author": "史浩",
        "paragraphs": [
            "晉帝當時自不君，却將步障助驕臣。",
            "石崇不爲綠珠死，天譴窮奢故殯身。"
        ],
        "title": "童丱須知 張設八篇 其二",
        "id": "db4155ec-2dfd-46b6-916f-c546b49a7c5b"
    },
    {
        "author": "史浩",
        "paragraphs": [
            "嗜慾煎熬豈有窮，羅屏羣幕圍香風。",
            "更添錦綺爲華飾，不念寒家四壁空。"
        ],
        "title": "童丱須知 張設八篇 其三",
        "id": "05e38fea-6d2e-488b-b7f8-6a6363b8c60a"
    },
    {
        "author": "史浩",
        "paragraphs": [
            "蝸涎苔蘚不能除，覓得碑文當壁衣。",
            "富貴一朝還自恣，盡將錦繡繚牆圍。"
        ],
        "title": "童丱須知 張設八篇 其四",
        "id": "192bb46c-b6f1-4366-878c-bb76f2ee1088"
    },
    {
        "author": "史浩",
        "paragraphs": [
            "庶人屋壁施文繡，賈誼言之太息時。",
            "不獨庶人須禁止，有官君子亦當知。"
        ],
        "title": "童丱須知 張設八篇 其五",
        "id": "aeb0d94f-6ea8-4206-ba5c-ed511033e8bb"
    },
    {
        "author": "史浩",
        "paragraphs": [
            "帷幕時間奉此身，當知流轉會成塵。",
            "隨緣且用遮空壁，莫較敷陳舊與新。"
        ],
        "title": "童丱須知 張設八篇 其六",
        "id": "6f82cf22-59ce-43e5-b55b-85ba98818fc8"
    },
    {
        "author": "史浩",
        "paragraphs": [
            "絹帛鮮華由染工，紅花紫草遂收功。",
            "若教明眼人猜破，始信浮生色是空。"
        ],
        "title": "童丱須知 張設八篇 其七",
        "id": "dbcf5dba-7914-49aa-8b64-063561c8a7ed"
    },
    {
        "author": "史浩",
        "paragraphs": [
            "平時敗壁舊泥空，蘆席將來謾禦風。",
            "不是君恩令仕進，何因滿眼掛青紅。"
        ],
        "title": "童丱須知 張設八篇 其八",
        "id": "00fb0219-1850-4f8d-9b1d-e6d7a07d9991"
    },
    {
        "author": "史浩",
        "paragraphs": [
            "錦縠綾羅不足貪，無過紫紺與紅藍。",
            "仁宗一味黄紬被，萬古傳揚作美談。"
        ],
        "title": "童丱須知 衾褥八篇 其一",
        "id": "6e93a2c2-9e9b-4d3b-9d01-9b0f1e91c9a6"
    },
    {
        "author": "史浩",
        "paragraphs": [
            "貴家獸炭擁紅爐，衾褥重重綺繡鋪。",
            "當念蓬窗饑寒女，一鍼一縷用工夫。"
        ],
        "title": "童丱須知 衾褥八篇 其二",
        "id": "7d5820c4-9045-4b17-bcde-776a640f818d"
    },
    {
        "author": "史浩",
        "paragraphs": [
            "自古賢人起細微，王章涕泣卧牛衣。",
            "若還遇主居溫燠，勿忘當時處布韋。"
        ],
        "title": "童丱須知 衾褥八篇 其三",
        "id": "31dadea5-f8f6-4ca6-81cc-86a508b714ed"
    },
    {
        "author": "史浩",
        "paragraphs": [
            "貧家何事苦勞心，終歲經營一布衾。",
            "男女夫妻同蓋覆，依然氷冷過更深。"
        ],
        "title": "童丱須知 衾褥八篇 其四",
        "id": "a52dbee3-a734-4d9d-9715-dbd2a0d07f32"
    },
    {
        "author": "史浩",
        "paragraphs": [
            "女子生來享富華，安知門外有寒家。",
            "風嚴雪滿多殭死，只爲無錢買苧麻。"
        ],
        "title": "童丱須知 衾褥八篇 其五",
        "id": "c1798141-a433-4a2c-87c6-f43232b9f370"
    },
    {
        "author": "史浩",
        "paragraphs": [
            "被衣不要大溫然，腠理開舒易感寒。",
            "譬似簷隈生草木，不禁霜雪便彫殘。"
        ],
        "title": "童丱須知 衾褥八篇 其六",
        "id": "a9fb6ae5-43f7-4b9f-ad09-bf578f52ac66"
    },
    {
        "author": "史浩",
        "paragraphs": [
            "我生自幼識艱難，枕席雖溫敢自安。",
            "安得衾裯無限數，普令天下不憂寒。"
        ],
        "title": "童丱須知 衾褥八篇 其七",
        "id": "aea4d790-b9d6-4e76-9b98-f4f8532b344b"
    },
    {
        "author": "史浩",
        "paragraphs": [
            "夢幻浮華有此身，青氈已舊不須新。",
            "百年撤手成歸計，多少衣衾屬別人。"
        ],
        "title": "童丱須知 衾褥八篇 其八",
        "id": "35b354ac-24ed-4409-92ca-9945d4247f7b"
    },
    {
        "author": "史浩",
        "paragraphs": [
            "聖主中扃日湛然，白珩不重只尊賢。",
            "更於老氏求三寶，慈儉每爲天下先。"
        ],
        "title": "童丱須知 玩好八篇 其一",
        "id": "fc32318b-19c4-4bf1-b72d-c966cf3f5030"
    },
    {
        "author": "史浩",
        "paragraphs": [
            "異物叢珍品最高，此心不可動纖毫。",
            "西戎慕義陳方物，太保猶先作旅獒。"
        ],
        "title": "童丱須知 玩好八篇 其二",
        "id": "d99f3936-e389-45a8-b7fc-503862558310"
    },
    {
        "author": "史浩",
        "paragraphs": [
            "德産精微偏海隅，誰知寸寶可亡虞。",
            "果聞晉國成功後，垂棘還同合浦珠。"
        ],
        "title": "童丱須知 玩好八篇 其三",
        "id": "49ccf268-44b6-4633-ab48-6b3f582a4cc9"
    },
    {
        "author": "史浩",
        "paragraphs": [
            "六國精英輦運來，粧成舞殿與歌臺。",
            "金塊珠礫今何在，但見阿房滿地灰。"
        ],
        "title": "童丱須知 玩好八篇 其四",
        "id": "58a510b9-e458-4dbd-94f2-4fd914ee6880"
    },
    {
        "author": "史浩",
        "paragraphs": [
            "文帝勤勞養慶源，力行恭儉爲元元。",
            "後王猶聽姦臣奏，獨爲青驄伐大宛。"
        ],
        "title": "童丱須知 玩好八篇 其五",
        "id": "a4b59d5c-9dda-4b5b-b283-9b4f6c15fd44"
    },
    {
        "author": "史浩",
        "paragraphs": [
            "內家嗜好淡無營，天下方知仰聖明。",
            "唐帝若無倪若水，南方黔首怨鵁鶄。"
        ],
        "title": "童丱須知 玩好八篇 其六",
        "id": "6268df64-da96-4825-915a-ceaf646f5cb7"
    },
    {
        "author": "史浩",
        "paragraphs": [
            "人鬼幽明兩不關，人生只畏鬼爲姦。",
            "欲知古器從何得，盡出丘陵冢墓間。"
        ],
        "title": "童丱須知 玩好八篇 其七",
        "id": "7dbda4a2-2f37-4f7d-bf06-0493d1b7c635"
    },
    {
        "author": "史浩",
        "paragraphs": [
            "穀粟桑麻不可無，賸求珍玩欲何如。",
            "道人家具唯清浄，不用巾箱巧貯儲。"
        ],
        "title": "童丱須知 玩好八篇 其八",
        "id": "c9fedc2f-f939-449c-9081-18ba50ef9772"
    },
    {
        "author": "史浩",
        "paragraphs": [
            "葛覃專美后妃賢，浣濯衣裳是所先。",
            "若使身無恭儉德，金珠鏤繪謾新鮮。"
        ],
        "title": "童丱須知 衣服八篇 其一",
        "id": "23ba14dd-da53-487f-b9da-4c16f987ea06"
    },
    {
        "author": "史浩",
        "paragraphs": [
            "巧把真珠縷作襦，爭奇鬭好儘功夫。",
            "文皇海內多絲帛，只爲夫人曳地無。"
        ],
        "title": "童丱須知 衣服八篇 其二",
        "id": "ace5d165-64d3-4088-901a-e789c60b577a"
    },
    {
        "author": "史浩",
        "paragraphs": [
            "織者何人衣者誰，越溪寒女漢宮妃。",
            "宮妃莫道無青史，馬后先傳大練衣。"
        ],
        "title": "童丱須知 衣服八篇 其三",
        "id": "25796d26-79ee-461d-8c2a-63d2401c3519"
    },
    {
        "author": "史浩",
        "paragraphs": [
            "人君風化匪虛文，舉動常令天下聞。",
            "唐帝宮中三浣濯，未如晉武雉裘焚。"
        ],
        "title": "童丱須知 衣服八篇 其四",
        "id": "a57bc097-16e1-4f08-a1a7-57f8942cb6b9"
    },
    {
        "author": "史浩",
        "paragraphs": [
            "柔桑春繭未登盆，催稅公文已在門。",
            "一口無辜繫囚獄，全家號泣動鄉村。"
        ],
        "title": "童丱須知 衣服八篇 其五",
        "id": "13dc561a-7a38-4fec-a73c-17d395b5f179"
    },
    {
        "author": "史浩",
        "paragraphs": [
            "官中催稅急如絃，納中還須陪費錢。",
            "若有紕踈并糊藥，忍看捧血滿庭鮮。"
        ],
        "title": "童丱須知 衣服八篇 其六",
        "id": "2723cc60-5d32-48a5-a6d3-9ee104383152"
    },
    {
        "author": "史浩",
        "paragraphs": [
            "千梭札札未成端，織了先須納縣官。",
            "請得却資泥土用，不知機上忍饑寒。"
        ],
        "title": "童丱須知 衣服八篇 其七",
        "id": "e5880da4-2a06-47ce-9db3-f450d146311f"
    },
    {
        "author": "史浩",
        "paragraphs": [
            "蠟屐平生能幾兩，衣裘粗足莫貪多。",
            "愚哉富室千箱積，回祿穿窬汝奈何。"
        ],
        "title": "童丱須知 衣服八篇 其八",
        "id": "22e62074-b982-41ea-b9f6-c8fdaa5f8b9d"
    },
    {
        "author": "史浩",
        "paragraphs": [
            "歡欣歌飲皆從欠，樂極悲哀自此生。",
            "不見古人成禮處，主賓百拜只三行。"
        ],
        "title": "童丱須知 酒醴八篇 其一",
        "id": "58145a4b-0263-43ec-a44a-62f8b5e39725"
    },
    {
        "author": "史浩",
        "paragraphs": [
            "越主投醪仇可報，商家沈酗自相攻。",
            "的知此物難多飲，只爲邦家作禮容。"
        ],
        "title": "童丱須知 酒醴八篇 其二",
        "id": "dc27dd3b-2fe1-4581-bcaf-c5374fffed31"
    },
    {
        "author": "史浩",
        "paragraphs": [
            "爲子孫順爲臣忠，夫妻和睦弟恭兄。",
            "如何却致彜綸斁，只爲貪他酒味醲。"
        ],
        "title": "童丱須知 酒醴八篇 其三",
        "id": "bbebfdf6-1e34-4720-8f06-91a6c360e883"
    },
    {
        "author": "史浩",
        "paragraphs": [
            "平日恂恂號古人，三杯纔飲亂天真。",
            "精神憒憒如癡夢，贏得時時病在身。"
        ],
        "title": "童丱須知 酒醴八篇 其四",
        "id": "a7c867e2-35cc-487b-af41-a223c2516785"
    },
    {
        "author": "史浩",
        "paragraphs": [
            "酒可忘憂更養神，直須少飲始爲真。",
            "君看阮籍劉伶輩，終爲沉酣喪此身。"
        ],
        "title": "童丱須知 酒醴八篇 其五",
        "id": "193914e9-9276-4fb1-9420-ea0c8949a271"
    },
    {
        "author": "史浩",
        "paragraphs": [
            "女子親傍禮法拘，合移孝道事翁姑。",
            "若還徑醉無醒日，亦自無心相厥夫。"
        ],
        "title": "童丱須知 酒醴八篇 其六",
        "id": "debf705d-41bb-4f74-a5e7-b91f46d3fa8c"
    },
    {
        "author": "史浩",
        "paragraphs": [
            "居家姆傳未曾成，纔及笄年便有行。",
            "中饋既然長酩酊，兒孫婢僕盡縱橫。"
        ],
        "title": "童丱須知 酒醴八篇 其七",
        "id": "48c5c9f2-15e0-4667-ad07-9eaccc8242e2"
    },
    {
        "author": "史浩",
        "paragraphs": [
            "休說私酤趁得錢，官場警捕致憂煎。",
            "錐刀未必成家計，家計因茲却蕩然。"
        ],
        "title": "童丱須知 酒醴八篇 其八",
        "id": "c8d23dad-0f37-4ec9-8e49-7883c50b462b"
    },
    {
        "author": "史浩",
        "paragraphs": [
            "聖主勤勤欲措刑，何嘗黷武愛興兵。",
            "四方罷貢傷生物，愈見仁恩浹有情。"
        ],
        "title": "童丱須知 膳羞八篇 其一",
        "id": "066dee47-1c03-4e7f-a500-2de3dd8dc990"
    },
    {
        "author": "史浩",
        "paragraphs": [
            "設牧端因饗鬼神，大亨亦爲養賢人。",
            "掄材祈福緣何事，只爲蒼生不爲身。"
        ],
        "title": "童丱須知 膳羞八篇 其二",
        "id": "5d532616-97ab-4021-92c4-69ff25fee1f4"
    },
    {
        "author": "史浩",
        "paragraphs": [
            "滹沱麥飯出匆匆，禁臠天厨未必豐。",
            "若使平安能念此，鉶羹土塯古人同。"
        ],
        "title": "童丱須知 膳羞八篇 其三",
        "id": "37aeac33-6e06-42c5-9aa3-69b2d0930dff"
    },
    {
        "author": "史浩",
        "paragraphs": [
            "嗟見時人大侈生，八珍同聚一杯羹。",
            "若知過口成汙穢，何用留心事割烹。"
        ],
        "title": "童丱須知 膳羞八篇 其四",
        "id": "cd133838-a3c5-47df-ad07-25a1ab195adb"
    },
    {
        "author": "史浩",
        "paragraphs": [
            "物因相勝還相啖，弱者多爲强者亨。",
            "勿謂天教充食類，斯人豈爲虎狼生。"
        ],
        "title": "童丱須知 膳羞八篇 其五",
        "id": "09177190-5e39-43ed-802d-dc608914066a"
    },
    {
        "author": "史浩",
        "paragraphs": [
            "二膳朝朝飽即休，何須嗜殺苦營求。",
            "魚鰕蟹蛤皆微細，數百方能滿一甌。"
        ],
        "title": "童丱須知 膳羞八篇 其六",
        "id": "eb7a530d-3111-4149-a00c-ee799ffb56b7"
    },
    {
        "author": "史浩",
        "paragraphs": [
            "飛潛蠕動盡貪生，就死無辜或自鳴。",
            "只可爲親甘旨具，自家口腹莫頻亨。"
        ],
        "title": "童丱須知 膳羞八篇 其七",
        "id": "ee8f9c1d-c453-40ff-be4e-891ae26ce258"
    },
    {
        "author": "史浩",
        "paragraphs": [
            "戒殺當知有數端，聞聲見死敢加餐。",
            "居家自作專因我，雖美還應下筯難。"
        ],
        "title": "童丱須知 膳羞八篇 其八",
        "id": "679e3c64-8970-4870-a772-e7f168a8b171"
    },
    {
        "author": "史浩",
        "paragraphs": [
            "隨宜首飾莫留情，珠翠雖多未是榮。",
            "不見孟光居儉約，荆釵却立萬年名。"
        ],
        "title": "童丱須知 梳粧八篇 其一",
        "id": "ea57f535-6b9f-4ae1-bfde-91ac7f23e8f2"
    },
    {
        "author": "史浩",
        "paragraphs": [
            "南蕃有鳥翠葳蕤，千百爲羣自在飛。",
            "負痛銜寃無罪死，將來貴室縷冠衣。"
        ],
        "title": "童丱須知 梳粧八篇 其二",
        "id": "1ee9e6d0-b60b-4e56-9ef1-5908ac7dd00b"
    },
    {
        "author": "史浩",
        "paragraphs": [
            "貴家所好若無偏，翠羽真珠不直錢。",
            "簪珥一求難得貨，窮山深海盡騷然。"
        ],
        "title": "童丱須知 梳粧八篇 其三",
        "id": "345ce78f-d02e-4ebc-9915-df7dff66b17d"
    },
    {
        "author": "史浩",
        "paragraphs": [
            "生靈膏血是緡錢，買得珍珠顆顆圓。",
            "痛惜鮫人在深海，風潮沉溺幾多船。"
        ],
        "title": "童丱須知 梳粧八篇 其四",
        "id": "192ffc1d-11d0-4c6c-9160-d75e483387af"
    },
    {
        "author": "史浩",
        "paragraphs": [
            "北珠天産在戎蕃，不定還看走玉盤。",
            "鉅萬費錢收拾得，到頭終不救饑寒。"
        ],
        "title": "童丱須知 梳粧八篇 其五",
        "id": "4b172343-d71d-45a3-854d-7fdfb2047dc2"
    },
    {
        "author": "史浩",
        "paragraphs": [
            "繡草鋪茸玉作冠，四時花樣幾千般。",
            "當思蓬首寒窗女，終歲無油兩鬢乾。"
        ],
        "title": "童丱須知 梳粧八篇 其六",
        "id": "980f09b7-4ff2-427f-bbf6-a8a974ef3bc9"
    },
    {
        "author": "史浩",
        "paragraphs": [
            "倡優卑賤起淫風，塗澤唯知特地濃。",
            "珍重賢門貞潔女，不施朱粉自雍容。"
        ],
        "title": "童丱須知 梳粧八篇 其七",
        "id": "2d4ad044-598e-4cd1-8a5b-b3fa679a3d1c"
    },
    {
        "author": "史浩",
        "paragraphs": [
            "常須默坐悟前因，爲愛鉛華墮女身。",
            "若也於斯能改悔，來生定免落風塵。"
        ],
        "title": "童丱須知 梳粧八篇 其八",
        "id": "73a953e5-942c-40ee-a82a-d2b03bd81d0f"
    },
    {
        "author": "史浩",
        "paragraphs": [
            "后稷星光燦混儀，天教墮地作農師。",
            "牛羊腓字寒氷暖，自有神明默護持。"
        ],
        "title": "童丱須知 稻粱八篇 其一",
        "id": "acf6effc-9729-4c28-9c88-3cbfa5d7acd7"
    },
    {
        "author": "史浩",
        "paragraphs": [
            "方冊嘗觀無逸書，更於七月誦豳詩。",
            "周公愛主真深切，稼穡艱難先使知。"
        ],
        "title": "童丱須知 稻粱八篇 其二",
        "id": "379406bd-607a-4ba1-a1bd-40164adaf772"
    },
    {
        "author": "史浩",
        "paragraphs": [
            "能述先王播殖功，伯禽之後有僖公。",
            "故雖牧養駉駉盛，務惜吾農不起戎。"
        ],
        "title": "童丱須知 稻粱八篇 其三",
        "id": "c92b6fb2-ba20-4434-82d3-6f3122a9ed1b"
    },
    {
        "author": "史浩",
        "paragraphs": [
            "文帝年年下璽書，唯憂農畝不豐餘。",
            "匈奴嫚侮吾甘忍，所喜千倉飽貯儲。"
        ],
        "title": "童丱須知 稻粱八篇 其四",
        "id": "4598b794-fda5-475c-a513-bc19bc2a51bd"
    },
    {
        "author": "史浩",
        "paragraphs": [
            "武帝征誅不厭頻，太倉無復有陳陳。",
            "末年戶口多虛耗，却始封侯欲富民。"
        ],
        "title": "童丱須知 稻粱八篇 其五",
        "id": "0d2b14d9-3c1b-46cc-b6fb-005565965aaf"
    },
    {
        "author": "史浩",
        "paragraphs": [
            "古者四民今六民，爲添釋老不耕耘。",
            "三農重困皆因此，況有張頤百萬軍。"
        ],
        "title": "童丱須知 稻粱八篇 其六",
        "id": "6163fa90-ba75-49b7-a9d1-ca6ddf51c32c"
    },
    {
        "author": "史浩",
        "paragraphs": [
            "勿嫌糠粃勿嫌陳，當念農家種苦辛。",
            "輸得逋租盈廩廥，却歸耕隴作饑民。"
        ],
        "title": "童丱須知 稻粱八篇 其七",
        "id": "72a52d6d-f8e0-4f68-821f-3255d370c984"
    },
    {
        "author": "史浩",
        "paragraphs": [
            "代耕有祿及嬰孩，飲啄當知所自來。",
            "若也食焉無怠事，庶於報國有涓埃。"
        ],
        "title": "童丱須知 稻粱八篇 其八",
        "id": "dbce39d1-00f7-4ac3-b3ba-0af90910bcba"
    },
    {
        "author": "史浩",
        "paragraphs": [
            "帝眷炎圖億萬秋，真人秉籙御神州。",
            "通和鄰壤邊聲息，仁浹群生協氣流。",
            "一札鳳飛瓊苑詔，千官花擁醉鄉遊。",
            "江城今日騰嘉頌，遥認中天絳闕浮。"
        ],
        "title": "天申節錫宴當筵致語口號  其一",
        "id": "64618654-17d3-4d1d-a985-737fcf52de6e"
    },
    {
        "author": "史浩",
        "paragraphs": [
            "邑近蓬萊萃劉真，曉看簪履望堯雲。",
            "三呼請祝聖人壽，億載長爲天下君。",
            "荷柄飛香浮碧斚，榴花照座舞紅裙。",
            "更聽既醉昇平雅，始信宸恩浹海垠。"
        ],
        "title": "天申節錫宴當筵致語口號  其二",
        "id": "3baad234-0d90-4ef4-ad72-2e2eedd7c039"
    },
    {
        "author": "史浩",
        "paragraphs": [
            "簪纓萬國拱堯雲，遥認霏烟靄帝閽。",
            "始聽嵩呼徧夷夏，便知孝治感乾坤。",
            "鳳飛一札蟠桃宴，花覆千官湛露恩。",
            "歷數在躬無紀極，垂衣請頌有虞尊。"
        ],
        "title": "天申節望闕祝聖致語口號  其一",
        "id": "da024aa4-de43-4da1-ae73-ec5e39e04dbe"
    },
    {
        "author": "史浩",
        "paragraphs": [
            "萬國星聯拱北辰，曉看簪履拜堯雲。",
            "三呼請祝聖人壽，億載長爲天下君。",
            "樂奏廣庭聲縹緲，香騰寰海瑞氤氳。",
            "太平今日非無象，花覆千官玉臉熏。"
        ],
        "title": "天申節望闕祝聖致語口號  其二",
        "id": "5607b167-a0f2-4578-b997-0144e65c2188"
    },
    {
        "author": "史浩",
        "paragraphs": [
            "綿綿寶曆與天長，興運重光屬我皇。",
            "德洽化隆超漢晉，父慈子孝協虞唐。",
            "三階順軌時萬泰，萬國歸心道益昌。",
            "一自皋陶賡載後，于今始得頌明良。"
        ],
        "title": "上明良慶會閣碑致語口號",
        "id": "1473a488-8479-4b7e-a4d8-5e4e746be071"
    },
    {
        "author": "史浩",
        "paragraphs": [
            "簪纓濟濟佩鏘鏘，競集華堂獻壽觴。",
            "朱紱始聞新命誥，青氈俄睹舊門牆。",
            "梁闈琴瑟聲俱妙，謝砌芝蓀氣倍香。",
            "爛醉莫嫌歡未徹，從今三萬六千場。"
        ],
        "title": "叔父知縣慶宅并章服致語口號",
        "id": "21d9886b-8665-4704-b8af-464a172ffbdb"
    },
    {
        "author": "史浩",
        "paragraphs": [
            "人物宣城妙九州，乘龍果是屬清流。",
            "相逢解賦澄江練，上勝都歸疊嶂樓。",
            "畫戟林中銀漏迥，香梅影底玉杯浮。",
            "洞房咫尺笙歌沸，誰道華胥祇夢遊。"
        ],
        "title": "代人納婿親會致語口號",
        "id": "f81e9d66-2f8c-4718-95d1-55ef8652db06"
    },
    {
        "author": "史浩",
        "paragraphs": [
            "清曉簪裾碾畫輪，更循玉砌擁蘭蓀。",
            "定知廣厦新遺址，來向華堂上壽樽。",
            "歌遏錦雲聲縹緲，舞攢星蠟影翩翻。",
            "剩須拚却如泥醉，顯拜行符駟馬門。"
        ],
        "title": "叔父鹽簿慶宅致語口號",
        "id": "f977ba50-08a9-468c-9607-9924518a8df8"
    },
    {
        "author": "史浩",
        "paragraphs": [
            "浙右風烟屬舜亭，幾年纔此萃群英。",
            "棠敷靈蔭連天闊，湖泛恩波澈底清。",
            "醉吸霞光金盞窄，笑扶花影玉山傾。",
            "定知太史先占瑞，天外祥星一處明。"
        ],
        "title": "餘姚待縣官致語口號",
        "id": "a8b952c7-a6c0-481a-9b77-15007893c5bb"
    },
    {
        "author": "史浩",
        "paragraphs": [
            "清朝出宰是郎星，牛刃恢恢正發硎。",
            "賓佐雍容心盡赤，杯盤酬對眼全青。",
            "政平况是庭無訟，俗易還聞戶不扃。",
            "贏得通宵恣歡謔，看看聯翮上朝廷。"
        ],
        "title": "餘姚待新宰致語口號",
        "id": "ca8b9683-b180-44a1-8a3e-a0c3977f78ab"
    },
    {
        "author": "史浩",
        "paragraphs": [
            "鬰葱佳氣擁茲辰，兩見姚江得主人。",
            "報最已聞歌滿道，告新還善政如神。",
            "詞傳綺席鶑聲滑，酒吸紅波玉臉春。",
            "休向陽關惜分袂，他年接武侍嚴宸。"
        ],
        "title": "代新餘姚高宰燕友致語口號",
        "id": "2044c14b-60ab-4ff3-aebe-965827ca9f81"
    },
    {
        "author": "史浩",
        "paragraphs": [
            "舜亭風化儼當年，人物猶追之凱賢。",
            "持橐有功先計相，題輿出治亦儒先。",
            "相看尹貳俱冰雪，消得杯盤列管弦。",
            "欲識他時風虎變，疑丞輔弼拱中天。"
        ],
        "title": "代餘姚高宰侍郎以下致語口號",
        "id": "4d84d1b0-f6d0-40a4-867e-4eb186170f0f"
    },
    {
        "author": "史浩",
        "paragraphs": [
            "玉京才子宴瑶池，雪壓梅梢春近時。",
            "盡道舜江登舜牧，却歸堯殿侍堯咨。",
            "鵬摶看即掀雙翼，鯨飲何辭酒百巵。",
            "好是嫦娥倚丹桂，擬教人折一枝枝。"
        ],
        "title": "餘姚縣燕貢士致語口號",
        "id": "97cd05dc-abe0-43f5-8d52-138e2a016bf3"
    },
    {
        "author": "史浩",
        "paragraphs": [
            "鬰葱佳瑞藹姚州，令尹聯翩得勝流。",
            "報最已聞騰茂績，告新行復著芳猷。",
            "歌傳白雪歡聲洽，酒浥青樽喜氣浮。",
            "莫惜通宵恣談謔，他年接武侍宸遊。"
        ],
        "title": "代餘姚李宰燕交致語口號",
        "id": "28022b9b-c69e-4339-b925-438e77f5f2a7"
    },
    {
        "author": "史浩",
        "paragraphs": [
            "清朝登用是儒宗，尤喜桐川協氣濃。",
            "畫戟林中今長貳，紅蓮幕裏昔游從。",
            "雲飛共慶情方洽，鯨飲何妨量有容。",
            "且向山城足歡謔，他年接武亞夔龍。"
        ],
        "title": "代趙倅燕廣德守錢郎中致語口號",
        "id": "f759b454-ebd5-4751-a140-bd637031d947"
    },
    {
        "author": "史浩",
        "paragraphs": [
            "芝封一札燕泥香，祖帳雍容綺席張。",
            "坐上共知環鮑謝，人間爭欲借龔黄。",
            "旌旜影裏傳金斝，衮繡光中拜玉皇。",
            "他日回頭東海岸，定應遺愛滿甘棠。"
        ],
        "title": "代寄居餞明守王侍郎致語口號",
        "id": "7c607206-47dc-4985-85e2-3161c7d3a180"
    },
    {
        "author": "史浩",
        "paragraphs": [
            "朝來太史上宸廷，爲說東鄞集壽星。",
            "已把湖山供笑樂，更催歌舞看娉婷。",
            "藍田有玉應千歲，韋室專門祇六經。",
            "接武定應成福祿，介眉何惜醉修齡。"
        ],
        "title": "寄居爲諸學職慶壽致語口號",
        "id": "04eb9e5a-5ab9-4f69-87f9-fe99236ac000"
    },
    {
        "author": "史浩",
        "paragraphs": [
            "海宇熙熙壽域中，耆儒最盛甬勾東。",
            "共開樽俎爲高會，尤喜鄉閭有義風。",
            "九老未應多白傅，四明何止一黄公。",
            "行看聯璧安車上，盡是當筵鶴髮翁。"
        ],
        "title": "寄居爲諸鄉老慶壽致語口號",
        "id": "7387e77b-72a8-4922-b7f8-b3792b865f4e"
    },
    {
        "author": "史浩",
        "paragraphs": [
            "東閣初開瑞靄凝，曉催簪履慶脩齡。",
            "風回秀發扶疏綠，喜入方瞳的皪青。",
            "紗帽著花春不老，玉杯浮雪酒微醒。",
            "今朝太史占鄞鄮，無限文星作壽星。"
        ],
        "title": "四明尊老會致語口號  其一",
        "id": "d5f73635-f2c0-4ee6-af0d-083056a9605d"
    },
    {
        "author": "史浩",
        "paragraphs": [
            "山在虛無縹緲間，相望同是一鄉關。",
            "欲尊德齒成高會，且遣樽罍悅壽顔。",
            "歌罷青絲回雪髮，舞餘文錦繞雲鬟。",
            "□□□□□□醉，貴老行看一札頒。"
        ],
        "title": "四明尊老會致語口號  其二",
        "id": "9644cb94-411a-41ee-93f9-296c6a7e3da4"
    },
    {
        "author": "史浩",
        "paragraphs": [
            "鶴髮星星退急流，昔年兩作鳳池游。",
            "掛冠未許田間去，錫第還爲帝所留。",
            "剩喜親朋千里集，聊持歌舞一觥酬。",
            "莫辭醉席梅花地，嘉話歸傳古鄮州。"
        ],
        "title": "諸親慶賜第復會致語口號",
        "id": "0432bd83-46ad-445f-8214-87e8c052894e"
    },
    {
        "author": "史浩",
        "paragraphs": [
            "都城賜第起祥雲，知是君王貴老人。",
            "羅綺叢中喧鼓吹，樓臺影裏聚簪紳。",
            "剩添風月非錢買，贏得樽罍到手頻。",
            "他日華堂重此會，主賓朱紫耀青春。"
        ],
        "title": "諸親慶彌正彌遠及具叔懷恩命復會致語口號",
        "id": "6590dbf1-9b73-4f02-9328-a4e330405a26"
    },
    {
        "author": "史浩",
        "paragraphs": [
            "鄮水鄞江喜氣浮，祇應共理得賢侯。",
            "千帆過海欣無警，九穀登場慶有秋。",
            "聖主正思黄霸入，仙翁方伴赤松遊。",
            "一杯相遇何妨醉，春在西湖月在樓。"
        ],
        "tags": [
            "西湖"
        ],
        "title": "復明守謝直閣會致語口號",
        "id": "899179a9-8a23-4afc-b8f2-a40a376b0852"
    },
    {
        "author": "史浩",
        "paragraphs": [
            "燕集西湖錦繡圍，花迎晴曉露方晞。",
            "把杯且共尋前約，控手何須悟昨非。",
            "已喜一翁歸綠野，更看三傑上黄扉。",
            "雲臺指日標鴻烈，應許嚴陵老釣磯。"
        ],
        "tags": [
            "西湖"
        ],
        "title": "待魏丞相汪尚書趙侍郎致語口號",
        "id": "315a355c-9f04-4899-babf-9cf53bc9889b"
    },
    {
        "author": "史浩",
        "paragraphs": [
            "玉砌芝蘭慶有餘，藹然英譽走雲衢。",
            "澄清攬轡多持節，愷悌宜民屢剖符。",
            "聖主出綸催上道，邦人卧轍蔽行途。",
            "一巵聽取臨岐語，剩吐精忠作帝謨。"
        ],
        "title": "餞明守謝殿撰赴召致語口號",
        "id": "ad88f087-0aad-4bc1-b754-25a0002ea9a7"
    },
    {
        "author": "史浩",
        "paragraphs": [
            "鄮城鬰鬰藹祥烟，何幸分符得大賢。",
            "散利士知廉律己，救荒民仰食爲天。",
            "仁風行見周千里，雅俗俱欣受一廛。",
            "正恐最聞須召入，介眉今日且樽前。"
        ],
        "title": "待明守楊少卿致語口號",
        "id": "930afb4b-635c-434f-9bcc-6616e83d0f4e"
    },
    {
        "author": "史浩",
        "paragraphs": [
            "春入西湖繞岸花，十洲三島倍芳華。",
            "夭桃來自神明胄，玉潤生從宰輔家。",
            "男室得時諧鳳侶，孫枝有客泛星槎。",
            "盍簪此日成高會，盛事他年梓里誇。"
        ],
        "tags": [
            "西湖"
        ],
        "title": "復明守楊少卿會致語口號",
        "id": "9d285643-aa93-4efc-a3c3-649bf4b7c456"
    },
    {
        "author": "史浩",
        "paragraphs": [
            "寶緒光華是似賢，遠移仙馭締姻聯。",
            "高情已篤金蘭契，盛禮還開錦繡筵。",
            "小奉杯盤圖報答，剩陳絲竹且留連。",
            "細看四座神仙客，始信西湖即洞天。"
        ],
        "tags": [
            "西湖"
        ],
        "title": "復趙倅會致語口號",
        "id": "f0a52408-1e81-4951-b696-7c81cd18b5c7"
    },
    {
        "author": "史浩",
        "paragraphs": [
            "夾路紅榴取次芳，三槐嫩綠影交相。",
            "解裝初憩簪纓客，肆席爰開衮繡堂。",
            "西子隨車騰懿德，東床擇婿得仙郎。",
            "一巵何止千秋祝，更佇鳴騶下帝鄉。"
        ],
        "title": "納孫婦錢氏親會致語口號",
        "id": "7c774305-a09a-40f1-b444-fdb95a5f39fb"
    },
    {
        "author": "史浩",
        "paragraphs": [
            "潭潭大府坐真王，有子於今擁碧幢。",
            "羽扇仁風辭霅水，熊幡和氣滿鄞江。",
            "舞翻回雪隨清吹，歌遏行雲度美腔。",
            "玉斝莫辭良夜飲，佇看星聚首吾邦。"
        ],
        "title": "待明守趙殿撰致語口號",
        "id": "a3cb9287-a244-4ab1-be9d-04f06ea05eaf"
    },
    {
        "author": "史浩",
        "paragraphs": [
            "太宰巖巖正拱宸，笑看雙鳳度東津。",
            "冰清愛弟爲佳婿，玉立難兄處上賓。",
            "火毓鵲爐香藹藹，月穿梅影酒粼粼。",
            "主人剩喜機雲集，唯祝聯鑣侍紫宸。"
        ],
        "title": "婿王肅之就成親會致語口號",
        "id": "8a6ea114-3d6a-4a28-b4ab-39fe92893654"
    },
    {
        "author": "史浩",
        "paragraphs": [
            "東皇旌旆到人寰，漏泄春工露一斑。",
            "已向江村訪梅萼，却來燈市賞鰲山。",
            "主賓冰玉歡無盡，伯季塤箎興不慳。",
            "欲識魯公須拜後，微黄一點見眉間。"
        ],
        "title": "待王十六監岳致語口號",
        "id": "908b7023-1922-4e6d-9c86-ef9036a00181"
    },
    {
        "author": "史浩",
        "paragraphs": [
            "潭潭大府坐真王，中有神仙聚畫堂。",
            "玉潤曾聞韵琴瑟，冰清初喜見鸞凰。",
            "扶輿和氣笙歌沸，馥鬰春風錦繡光。",
            "他日諸孫成宅相，頷頭休羨郭汾陽。"
        ],
        "title": "代彌堅就趙府作會致語口號",
        "id": "ae3ac8d1-1d1e-46a2-9d64-872aab31ec70"
    },
    {
        "author": "史浩",
        "paragraphs": [
            "鬰葱佳氣擁叢霄，又見端門遣使軺。",
            "觴豆兼全真璀璨，茗香剩馥更飄颻。",
            "雙旌容與留千騎，三族耆龐聚一朝。",
            "正是瑶池八仙會，介眉何必羨松喬。"
        ],
        "title": "諸親慶壽致語口號",
        "id": "0a79cf99-5123-4c30-aefa-be0fffe5cdd5"
    },
    {
        "author": "史浩",
        "paragraphs": [
            "六人四百四十歲，好似同資一氣生。",
            "王母蟠桃三度熟，竇家仙桂五枝榮。",
            "蓬壺影裏環嘉客，衮繡堂中溢頌聲。",
            "太史占祥應入奏，光躔南斗壽星明。"
        ],
        "title": "六老會致語口號",
        "id": "90569ac0-8016-477d-82e4-6aa1f544ead2"
    },
    {
        "author": "史浩",
        "paragraphs": [
            "昔日翱翔藝圃中，詞鋒凜凜各爭雄。",
            "倦飛雅遂鴻冥志，良集皆成鶴髮翁。",
            "休問功名千古後，且欣花月一樽同。",
            "明朝太史應馳奏，壽象聯珠見甬東。"
        ],
        "title": "五老會致語口號",
        "id": "b7d92db4-83b5-47c6-b0d6-8f2f1e549720"
    },
    {
        "author": "史浩",
        "paragraphs": [
            "山水東鄞本自佳，使星臨照愈光華。",
            "甘棠美蔭踰千里，畫角仁聲度萬家。",
            "正喜泉香浮竹葉，更看杯影浸梅花。",
            "最聞便有芝封到，莫惜連宵暈臉霞。"
        ],
        "title": "待權明州延提刑致語口號",
        "id": "23ab8784-79e7-4cdb-a8ea-5687e550fd69"
    },
    {
        "author": "史浩",
        "paragraphs": [
            "鬰葱佳氣靄鄞川，剩說侯門得二賢。",
            "天下中庸追遠躅，江東儁秀踵遺編。",
            "歌喉睍睆鶑同麗，舞袖翩翻蝶共妍。",
            "行看聯名登虎榜，親闈歸侍綵衣鮮。"
        ],
        "title": "待胡少張王叔舉二孫婿致語口號",
        "id": "e9839b52-78c1-4498-8c76-66c03f71ee02"
    },
    {
        "author": "史浩",
        "paragraphs": [
            "鄮山鄞水百祥開，一軸絲綸天上來。",
            "應爲教忠登仕籍，遂膺錫類到蘭陔。",
            "笙簧叢裏歌新闋，錦繡光中薦寶杯。",
            "從此芝封須疊至，長教壽母宴春臺。"
        ],
        "title": "姊加封太宜人慶會致語口號",
        "id": "2b880a0e-dc26-4364-9bac-6020e0b7e9ae"
    },
    {
        "author": "史浩",
        "paragraphs": [
            "鄮山鄞水百祥臻，天祐龍門萃達尊。",
            "又見常珍登耄齒，更欣華秩亞星垣。",
            "龔黄政美褒宜重，箕翼光騰福正繁。",
            "他日老更興盛舉，會看兄弟迭承恩。"
        ],
        "title": "德翁弟轉員郎慶會致語口號",
        "id": "134dd70f-aacf-41fb-8971-31be42248773"
    },
    {
        "author": "史浩",
        "paragraphs": [
            "鄮山鄞水百祥開，壯士昂頭謝草萊。",
            "戛玉鏘金俱傑出，紆青拖紫正朋來。",
            "未饒衛國多君子，何獨山東有相材。",
            "富貴功名隨步武，清時鐘鼓且銜杯。"
        ],
        "title": "燕新第鄉人致語口號",
        "id": "c9f9619b-1a0f-4dfd-bbad-2a389e1ee6d6"
    },
    {
        "author": "史浩",
        "paragraphs": [
            "潭府今朝雅宴開，鬰紛佳氣靄蓬萊。",
            "笙歌叢裏環珠履，衮繡光中薦玉杯。",
            "已喜群仙來閬苑，更須三熟見瑶臺。",
            "料應太史占乾象，星斗森羅擁上臺。"
        ],
        "title": "復諸親慶會致語口號",
        "id": "238add51-40eb-47d5-8595-f038f81fbec1"
    },
    {
        "author": "史浩",
        "paragraphs": [
            "鄮山鄞水百祥開，天祐神仙間世來。",
            "剩喜千齡纔七秩，更祈八座上三臺。",
            "簫韶聲裏翻紅袖，衮繡光中釂玉杯。",
            "每閲十期成再會，方瞳丹臉永如孩。"
        ],
        "title": "寄居慶汪中嘉尚書年登七秩會致語口號",
        "id": "0705ef10-1fdb-4d79-84d8-be087d20a85f"
    },
    {
        "author": "史浩",
        "paragraphs": [
            "春融綠野日遲遲，五馬相從燕喜時。",
            "濕翠峰前揮玉麈，香梅影底引瑶巵。",
            "適聞聖主詢黄髮，將趣文翁上赤墀。",
            "且趁好天同一醉，陶陶莫問夜何其。"
        ],
        "title": "宴明守林郎中致語口號",
        "id": "f14e0bed-8413-4bed-be10-fd4e1d744136"
    },
    {
        "author": "史浩",
        "paragraphs": [
            "神聖相承樂太平，尊賢貴老有真情。",
            "煌煌鳳翮飛丹檢，赫赫軺車下紫清。",
            "觴豆交酬當美景，笙竽合樂起新聲。",
            "客星今喜使星聚，乾象森羅徹曉明。"
        ],
        "title": "宴奉使楊御藥致語口號",
        "id": "2fa45109-9c18-422a-8b06-5889cea59584"
    },
    {
        "author": "史浩",
        "paragraphs": [
            "剩喜群仙集四明，年踰七秩慶耆英。",
            "三章快遂歸田志，八座爭看衣錦榮。",
            "笑捧一巵龜鶴壽，歡騰六樂鳳鸞鳴。",
            "舉頭莫道長安遠，會見臨廱拜老更。"
        ],
        "title": "寄居慶汪中嘉尚書致語口號",
        "id": "572405ef-c2cf-4b37-99dc-a8aa57d824f7"
    },
    {
        "author": "史浩",
        "paragraphs": [
            "聖主留神惠兆民，循良奉詔莫辭頻。",
            "纔聞五袴喧三輔，又擁雙旗鎮七閩。",
            "操袂不須成作惡，舉觴方喜上通津。",
            "日邊正擬登黄霸，會見槐庭衮繡新。"
        ],
        "title": "餞明守林郎中致語口號",
        "id": "905cdafe-2f25-4d22-9fc9-a08315e441e3"
    },
    {
        "author": "史浩",
        "paragraphs": [
            "小春纔過氣紆徐，門外旌麾正塞途。",
            "剩喜二天臨制閫，却來三徑訪耆儒。",
            "酒浮沆瀣杯中液，茗瀹槍旗碗面腴。",
            "且趁良宵拚一醉，賜環行即上亨衢。"
        ],
        "title": "待明州權府提刑虞察院致語口號",
        "id": "54a8e1bd-7dd9-47e9-9bf9-6a630c971b5d"
    },
    {
        "author": "史浩",
        "paragraphs": [
            "東風昨夜到林塘，千騎初臨綠野堂。",
            "樂裏何煩絲竹韵，座間自有雪梅芳。",
            "民安竟夜戶不閉，海靜無波帆穩張。",
            "趁此清平同一醉，金甌已覆潁川黄。"
        ],
        "title": "宴明守高大卿致語口號",
        "id": "52b9b7d8-6648-4520-82cd-14546cf71c78"
    },
    {
        "author": "史浩",
        "paragraphs": [
            "年饒穀擁困群耕，盜賊多從此輩生。",
            "料得欲偷偷既得，從今改惡不宵行。"
        ],
        "title": "聞家中被盜作三頌勉之  其一",
        "id": "ed3c4672-f333-41dd-ba29-a490895ace74"
    },
    {
        "author": "史浩",
        "paragraphs": [
            "幾年補破得遮寒，今日空餘赤肉團。",
            "從此便知元不有，細書詞理枉經官。"
        ],
        "title": "聞家中被盜作三頌勉之  其二",
        "id": "3f8d7f30-cadb-43cc-9b7a-2f1d1ab81e92"
    },
    {
        "author": "史浩",
        "paragraphs": [
            "孟光衣服合山居，烟褐明青休著渠。",
            "欲得此曹心不動，只將荆布在冠裾。"
        ],
        "title": "聞家中被盜作三頌勉之  其三",
        "id": "ed08fbbd-3380-4f69-ae8e-df4b172ef24d"
    },
    {
        "author": "史浩",
        "paragraphs": [
            "喜見洪都二散人，直疑吳許是前身。",
            "看梅始識林和靖，載酒還尋賀季真。",
            "鐵柱擎天龍已蟄，星壇近斗月爲鄰。",
            "思歸却有他年約，來慶吾登九十春。"
        ],
        "title": "羽客熊葉二師言歸鐵柱以五十六言餞之",
        "id": "81566198-f7ff-445d-b828-a4943453f976"
    },
    {
        "author": "史浩",
        "paragraphs": [
            "露地當年說白牛，反令後學莫能由。",
            "足行香陌無窮轍，家在清江欲盡頭。",
            "罣礙頓除猶是病，因緣未了且乘流。",
            "此山日夕浮佳氣，見則何煩蠟屐游。"
        ],
        "title": "次韵賁長老",
        "id": "a46e219e-16dd-4c97-a9cc-1e14ac56e409"
    },
    {
        "author": "史浩",
        "paragraphs": [
            "見了黄梅留一宿，此風久矣無人續。",
            "相逢誰許問寒暄，箇中且自龜藏六。",
            "壽師嚴冷面如鐵，背負真乘腰不折。",
            "有時禪定出塵表，兀坐蒲團頭滿雪。",
            "平生俗物不掛目，終日翻經聊自足。",
            "不離當處常湛然，波澄倒影千山綠。",
            "邇來邂逅文中虎，一幅水藤爲下語。",
            "我今欲贊沒因由，只把茶甌對趙州。"
        ],
        "title": "適過寶奎壽居仁師出示王判院偈真隠老子走筆次韵",
        "id": "b35fbd1c-7b15-4c64-b7cf-79a0a8e84b63"
    },
    {
        "author": "史浩",
        "paragraphs": [
            "團團璧月印寒潭，時有清風掃碧嵐。",
            "照見山人方隠几，灑然無物自沈酣。"
        ],
        "title": "酬釋法平  其一",
        "id": "57bbba54-0499-47ad-9fa3-9e7bc93af6db"
    },
    {
        "author": "史浩",
        "paragraphs": [
            "白鷺棲烟一點明，皎然壓倒語全清。",
            "莫言後代無人繼，仗錫行將擅此名。"
        ],
        "title": "酬釋法平  其二",
        "id": "f873933c-017e-4ab9-936f-345f7bb7fbc4"
    },
    {
        "author": "史浩",
        "paragraphs": [
            "鄮峰老子雙瞳碧，已悟人間空是色。",
            "群花四季作芳菲，一笑觀之如不識。",
            "有時斗酒沽十千，狂歌爛醉群花前。",
            "紅紅白白自妖艷，誰曾着口論媸妍。",
            "惟聞丹桂藏青蒨，清芬正滿姮娥殿。",
            "却思一見無由緣，但寫奇標在團扇。",
            "忽聞移本下吾鄉，此願端知合得償。",
            "園工玉斧與換骨，坐使凡種皆天香。",
            "先皇得之植禁地，飫賞鈞天動仙吹。",
            "高燒鳳蠟類星繁，正恐夜深花欲睡。",
            "於今哀戚徧幽明，鼎湖仙駕超塵氛。",
            "遺髯注想文王囿，玉闌佳氣徒氤氳。",
            "胡君真材一二數，他日補天慕媧女。",
            "正欲攀枝效郗詵，會看聲名飛海宇。",
            "雄篇拂地如鏘金，俊逸清新洗我心。",
            "怪底斯人掉頭不肯住，明年射策君門去。"
        ],
        "title": "再次韻胡中方賞丹桂之什",
        "id": "f9a2cf4f-6afc-43ac-99db-a5d27851f6c1"
    },
    {
        "author": "史浩",
        "paragraphs": [
            "何年隠四明，與世絕逢迎。",
            "聖主方虛席，先生不入城。",
            "風雷隨地起，宮殿自天成。",
            "近喜籃輿穩，寧憂白髮生。"
        ],
        "title": "訪混樸吳尊師",
        "id": "ca3f7014-598e-4978-8021-b9aeb3276ea2"
    },
    {
        "author": "史浩",
        "paragraphs": [
            "試問此行何所止，烏有鄉中無住里。",
            "醉時不覺醒時癡，世人誰識顛道士。"
        ],
        "title": "贈傅得一  其一",
        "id": "0b1a87a1-7f33-4db3-b27e-dbe4c9cb6b7b"
    },
    {
        "author": "史浩",
        "paragraphs": [
            "相識三十年，身顛心不顛。",
            "有人還會得，即是地行仙。"
        ],
        "title": "贈傅得一  其二",
        "id": "31b1b502-82da-4c04-950a-3d6b0110a8d7"
    },
    {
        "author": "史浩",
        "paragraphs": [
            "玉匣蛟龍已草萊，一丘馬鬣尚封培。",
            "雲臺若也表名姓，千古誰知有釣臺。"
        ],
        "title": "嚴光墓",
        "id": "8bfa7a07-baf0-439f-be48-09dafec64a00"
    },
    {
        "author": "史浩",
        "paragraphs": [
            "行李蕭蕭一擔秋，浪頭始得見漁舟。",
            "晚烟籠樹鴉還集，碧水連天鷗自浮。",
            "十字港通霞嶼寺，二靈山到月波樓。",
            "于今幸遂歸湖願，長憶當年賀監游。"
        ],
        "title": "東錢湖",
        "id": "90dc8004-7299-43e5-9490-cf87c6c6e1b3"
    },
    {
        "author": "史浩",
        "paragraphs": [
            "元功初剪刻，妙處極玄玄。",
            "醉墨誰家筆，于今合自然。"
        ],
        "title": "題墨花",
        "id": "55e69d6d-3fae-43ff-b4e9-9b00f792ae77"
    },
    {
        "author": "史浩",
        "paragraphs": [
            "曲士懷軒裳，銖寸較得失。",
            "紛紜戰寵辱，矛盾相撞抶。",
            "大方惟達人，天遊寄虛室。",
            "卷舒儻由己，出處要無必。",
            "時來作砭針，一起當療疾。",
            "時去收龍蛇，夭矯自超逸。",
            "隠見了無礙，妙迹那可詰。",
            "我公天人姿，宿有補天術。",
            "心宜盡心理，心靜與天一。",
            "當年風雨會，黄道賓出日。",
            "乾坤方瘡痍，塗炭入憂恤。",
            "神鋒指幽燕，酋領將斧鑕。",
            "世數有長消，匆匆謝簪紱。",
            "歸來卧林藪，道自無伸屈。",
            "慶堂示餘彥，親灑銀筆述。",
            "聊遺郢人斤，千載斲妙質。",
            "定應山水觀，中與胸趣匹。",
            "仰看衡雲飛，雲靜山崒嵂。",
            "俯眄湘流水，舟楫空蕩潏。",
            "可憐天東北，狼煙暗鬰律。",
            "神州見蒼莽，悲風爲蕭瑟。",
            "再拜願有期，經綸勿韜鬰。",
            "天心酌民言，公再調鼎實。",
            "風霆驅八荒，遊戲須一出。"
        ],
        "title": "盡心堂",
        "id": "9495d9c2-86b3-40fb-8007-de432ccaf140"
    },
    {
        "author": "史浩",
        "paragraphs": [
            "攪翻十里西湖水，化作四方八德池。",
            "浄洗衆生煩惱垢，人人見自性阿彌。"
        ],
        "tags": [
            "西湖"
        ],
        "title": "喻彌陀偈",
        "id": "0299407e-0303-4c40-8de0-241fcf189731"
    },
    {
        "author": "唐文若",
        "paragraphs": [
            "試把流年子細看，休將蠖屈比鵬摶。",
            "君家大有回天力，不爲區區作好官。"
        ],
        "title": "以日者命狀寄王龜齡",
        "id": "88a10da5-5b8e-4bab-b6b3-ecd9c0da519a"
    },
    {
        "author": "唐文若",
        "paragraphs": [
            "山光水色借春妍，登盡參差下九天。",
            "共看玉泉香案吏，重來點檢白雲篇。"
        ],
        "title": "題紹興煥文閣  其一",
        "id": "4e6a94a8-f689-4ad7-ac9c-d2df6475af82"
    },
    {
        "author": "唐文若",
        "paragraphs": [
            "三峨直上片雲飛，飛過匡廬惹住衣。",
            "我亦朱轓暫容與，山南山北判清輝。"
        ],
        "tags": [
            "庐山"
        ],
        "title": "題紹興煥文閣  其二",
        "id": "e3ef86d5-d50f-4882-a324-f9f1938345c4"
    },
    {
        "author": "唐文若",
        "paragraphs": [
            "江流出岷蜀，萬折東南傾。",
            "茲山若巨舫，勢欲扼滄溟。",
            "天高象教尊，海岳朝百靈。",
            "雲水渺四極，下上涵日星。",
            "朱甍倚霄漢，倒影魚龍驚。",
            "重遊十年舊，挂席鷗鳥輕。",
            "維揚魏公幕，回首劍戟明。",
            "行都望北固，鐵甕高崢嶸。",
            "孤舟繫烟月，六尺僧窗橫。",
            "印師支遠儔，靜對如風鈴。",
            "曠懷憐此翁，得法世慮平。",
            "塵勞霜髮禿，風月冰壺清。",
            "乞詩寫崖壁，指月雙浮萍。"
        ],
        "title": "登金山",
        "id": "5019ebe9-ac44-44f1-81a1-991188ff8dd1"
    },
    {
        "author": "唐文若",
        "paragraphs": [
            "秋風髣髴吳江渡，鷗鷺參差夕陽影。",
            "垂虹納納卧譙門，雉堞耽耽俯漁艇。",
            "陽安小兒拍手笑，使君幻出江南景。"
        ],
        "title": "句  其一",
        "id": "58f99edd-0d1c-4506-90f8-a0bfb14df988"
    },
    {
        "author": "唐文若",
        "paragraphs": [
            "陽安城西百尺樓，畫棟翬飛出鼇嶺。",
            "蜀漢東南此地分，勝槩悠悠誰復領。"
        ],
        "title": "句  其二",
        "id": "d071cc2b-28ca-4dba-9107-5c6202b3723f"
    },
    {
        "author": "陳之茂",
        "paragraphs": [
            "零露滋百草，灼灼黄花披。",
            "眷此忘憂物，一杯誰共持。",
            "人生豈無好，所樂在所知。",
            "開門望三益，邂逅得所思。",
            "鳴弦詠綢繆，歲暮以爲期。",
            "倏駕不可留，良會復何時。",
            "不愁道路隔，但恐人事違。"
        ],
        "title": "石千里來自崑山陳闊未幾倏爾言別輒成詩少舒戀戀  其一",
        "id": "f77b8895-47a7-41cc-8808-b1b1d3b43130"
    },
    {
        "author": "陳之茂",
        "paragraphs": [
            "烏鵲巢空壇，鸞鳳伏荆杞。",
            "懷抱發永歎，感深念君子。",
            "斯人在空谷，弗御紈與綺。",
            "松柏培不榮，芝蘭種不起。",
            "浩浩歲月移，日暮雪霜底。",
            "物理固非常，循環有終始。",
            "但保千金軀，清尊傾綠蟻。"
        ],
        "title": "石千里來自崑山陳闊未幾倏爾言別輒成詩少舒戀戀  其二",
        "id": "81d202fc-0863-4a99-be54-df79029c7846"
    },
    {
        "author": "余良弼",
        "paragraphs": [
            "白髮無憑吾老矣，青春不再汝知乎。",
            "年將弱冠非童子，學不成名豈丈夫。",
            "幸有明窗羣凈几，何勞鑿壁與編蒲。",
            "功成欲自殊頭角，記取韓公訓阿符。"
        ],
        "title": "教子詩",
        "id": "9dc9fb47-5b60-46f2-98d6-8c1f658e5574"
    },
    {
        "author": "余良弼",
        "paragraphs": [
            "萬僞何緣鬭一真，時間謾得面前人。",
            "生男種女多喑啞，果報元來必有因。"
        ],
        "title": "詩一首",
        "id": "530838db-e247-484f-937d-7fcbb63a0227"
    },
    {
        "author": "余良弼",
        "paragraphs": [
            "江流不復三峽險，天際自此中州寬。"
        ],
        "title": "句",
        "id": "31a2db05-c4fb-4835-a687-ccde23e50643"
    },
    {
        "author": "趙琥",
        "paragraphs": [
            "琳館絕埃塵，溪山是四鄰。",
            "煙霞千古色，花木一庭春。",
            "月白琴聲朗，風清鶴唳頻。",
            "閒中時復醉，應笑市朝人。"
        ],
        "title": "題沖真觀",
        "id": "2d1302fd-ca7a-4efb-a24a-c252ede67ada"
    },
    {
        "author": "趙琥",
        "paragraphs": [
            "匹馬飄然似轉蓬，一年兩度過湘東。",
            "襟裙潤带黄梅雨，枕簟凉生若楝風。",
            "急急窮途將底用，區區苟祿有何功。",
            "輸他燕坐長廳老，點對濃香丈室中。"
        ],
        "title": "密老",
        "id": "70173ed6-f5ad-4bc1-9285-0bc6f389fb64"
    },
    {
        "author": "趙琥",
        "paragraphs": [
            "斜風細雨釀輕寒，握手相看話別難。",
            "有酒莫辭今日醉，鳳儀門外即陽關。"
        ],
        "title": "別友",
        "id": "b84d60f1-09df-41ac-9592-3c89f4b0a026"
    },
    {
        "author": "趙琥",
        "paragraphs": [
            "梳翎刷羽立高柯，不落人間小網羅。",
            "一點通靈良不謬，簷頭報我喜還多。"
        ],
        "title": "題喜鵲棲樹",
        "id": "7d0113da-cba1-45af-8032-d656eb222cef"
    },
    {
        "author": "王伯庠",
        "paragraphs": [
            "使君不受二毛侵，杖屨逍遥得勝尋。",
            "撥遣簿書聊永日，登臨山水亦何心。",
            "殘梅墮雪垂垂白，弱柳摇春淡淡金。",
            "倚矚大江供一笑，幾多襦袴在謳吟。"
        ],
        "title": "和潘良貴題三江亭韻",
        "id": "cbd76433-35e9-4374-9274-591b4687b048"
    },
    {
        "author": "曾懷",
        "paragraphs": [
            "名園佳氣靄非烟，冠佩朝宗似百川。",
            "五品并令陪宴射，四鍭端欲序賓賢。",
            "恩涵春意魚翻藻，威入秋聲雁落弦。",
            "竣事更容窺典雅，宸章應陋柏梁篇。"
        ],
        "title": "恭和御製玉津園宴射  其一",
        "id": "e78e0642-75eb-4474-a327-dfd1fd404941"
    },
    {
        "author": "曾懷",
        "paragraphs": [
            "江山秋日冠輕烟，別苑風光勝輞川。",
            "位設虎侯恢盛典，枝穿楊葉校名賢。",
            "禮均湛露宣飛斝，樂奏鈞天着發弦。",
            "聖主經文與緯武，全勝巡幸射蛟篇。"
        ],
        "title": "恭和御製玉津園宴射  其二",
        "id": "403c77eb-2e7e-4bab-a497-5de3519f1d98"
    },
    {
        "author": "楊愿",
        "paragraphs": [
            "冷官廳事客來稀，種綠陰陰結夏帷。",
            "忽得君詩愜人意，陶家風到北窗時。"
        ],
        "title": "與王伯芻  其一",
        "id": "04f40d54-842e-4909-9810-bd449a0c5655"
    },
    {
        "author": "楊愿",
        "paragraphs": [
            "只今侍讀周夫子，屢說君詩似杜詩。",
            "速把冠塵盡彈却，玉堂宵直伴王維。"
        ],
        "title": "與王伯芻  其二",
        "id": "47573ba2-9630-4d90-b0fe-4b2cfa70b87b"
    },
    {
        "author": "楊煒",
        "paragraphs": [
            "廿年作伴似相知，積霰層冰花滿枝。",
            "何事一朝攀折盡，暗香疏影繫人思。"
        ],
        "title": "惜梅",
        "id": "3c9f7a0b-ac6a-48b5-a9cf-8b316b73755d"
    },
    {
        "author": "釋慧空",
        "paragraphs": [
            "先打春牛頭，後打春牛尾，驚起虛空入藕絲裏。",
            "釋迦無路潛蹤，彌勒急走千里。",
            "文殊却知落處，撫掌大笑歡喜。",
            "春風昨夜入門來，便見千華生碓嘴。"
        ],
        "title": "偈",
        "id": "5322eaf2-46e9-4eb9-8c27-171a0a1e82dd"
    },
    {
        "author": "釋慧空",
        "paragraphs": [
            "做得些兒活計成，人前賣弄逞才能。",
            "直饒踏殺人無數，也是西川老鬼精。"
        ],
        "title": "頌古十首  其一",
        "id": "6398e965-941b-4f94-8f07-06c5bbbba4ee"
    },
    {
        "author": "釋慧空",
        "paragraphs": [
            "從頭數到一二三，倒數却成三二一。",
            "直饒善會大衍算，掐指巡文數不出。"
        ],
        "title": "頌古十首  其二",
        "id": "07762557-497e-43be-8c73-1f227cc1da88"
    },
    {
        "author": "釋慧空",
        "paragraphs": [
            "動絃別曲，葉落知秋。",
            "擬議不來，休休休休。"
        ],
        "title": "頌古十首  其三",
        "id": "29d05182-7f20-41e1-81b0-6b0c1c6682c9"
    },
    {
        "author": "釋慧空",
        "paragraphs": [
            "主人無德客無機，石火光中閃電飛。",
            "同死同生同得失，此心能有幾人知。"
        ],
        "title": "頌古十首  其四",
        "id": "8d736f55-478b-43c3-a335-8d58875e1b70"
    },
    {
        "author": "釋慧空",
        "paragraphs": [
            "鬼門貼卦鬼猶驚，又見毛頭掃帚星。",
            "若得過關公驗正，夜深把手御街行。"
        ],
        "title": "頌古十首  其五",
        "id": "b58559ba-7b37-4686-aa64-e959aef0be34"
    },
    {
        "author": "釋慧空",
        "paragraphs": [
            "連馬連人劈一刀，虛空迸血湧波濤。",
            "千千萬萬人爭看，誰解分開蓋膽毛。"
        ],
        "title": "頌古十首  其六",
        "id": "89cd92b7-123c-40b6-83a0-8b4e44c077d3"
    },
    {
        "author": "釋慧空",
        "paragraphs": [
            "卧龍纔奮迅，猛虎便咆哮。",
            "時人只見波濤湧，不知新月出林梢。"
        ],
        "title": "頌古十首  其七",
        "id": "4b056bda-a588-4c9e-9c23-f54a69729e43"
    },
    {
        "author": "釋慧空",
        "paragraphs": [
            "丈二鋼釘，八尺鐵橛。",
            "插在眼中，猶自不瞥。"
        ],
        "title": "頌古十首  其八",
        "id": "3c3999ed-156a-46e3-9b9e-2d5d7f3e57d9"
    },
    {
        "author": "釋慧空",
        "paragraphs": [
            "尀耐溈山老鬼精，垂鈎便要釣鯤鯨。",
            "幾多頭角爲龍去，蝦蟹依前努眼睛。"
        ],
        "title": "頌古十首  其九",
        "id": "04053679-9080-4017-856d-d23dc0b40e29"
    },
    {
        "author": "釋慧空",
        "paragraphs": [
            "一箭射落天邊雁，千人萬人著眼看。",
            "不知此箭自何來，湖南長老何曾見。"
        ],
        "title": "頌古十首  其一○",
        "id": "d5200b80-3be6-4e26-bb99-f74b4e828bd2"
    },
    {
        "author": "胡拂道",
        "paragraphs": [
            "御手指嬋娟，青春白晝眠。",
            "羅衣香汗透，寶髻翠雲偏。",
            "柳葉眉間秀，桃花臉上鮮。",
            "夢魂何處去，身在帝王邊。"
        ],
        "title": "宮女睡",
        "id": "713b1f52-9c07-4ea0-a953-86e2a3f23886"
    },
    {
        "author": "鄭漻",
        "paragraphs": [
            "龍德蟠際，在蟲莫知。",
            "實尸雨霖，鞭雷摇幟。",
            "蠢蠢生齒，腹饑謀食。",
            "四時罔避，力穡藝稷。",
            "耕深耰疾，人不勝天。",
            "雲蒸霧滃，頼龍以全。",
            "茲山由里名澄江，奫淪崒嵂龍之汪。",
            "飛液遇坎堪濫觴，荆扉挹啖逾蔗漿。",
            "焦土石裂暍欲僵，捧甖膏流收豐穰。",
            "天漏資車翻手强，掃氛駁翳開扶桑。",
            "鄭公慶餘森珪璋，使君成民神且康。",
            "報功新廟益熾昌，龍兮無專白雲鄉。"
        ],
        "title": "重修龍堂詩",
        "id": "f170de9d-f4cb-48b9-917c-a937601f85cd"
    },
    {
        "author": "范綜",
        "paragraphs": [
            "萬里山川寬眼界，兩湖風月送天涯。",
            "雲通巫峽襄王夢，鵩吊長沙賈誼家。"
        ],
        "title": "岳陽",
        "id": "fb8e7160-c67f-4ad9-909b-eb0976a84aaf"
    },
    {
        "author": "李弼",
        "paragraphs": [
            "乘興上東山，天風拂壯顔。",
            "七星連地脈，一竅透天關。",
            "玄鶴何年去，丹爐盡日閒。",
            "我因厭塵俗，到此不知還。"
        ],
        "title": "七星山",
        "id": "75fb5617-315a-4751-b240-e5e2adabc4da"
    },
    {
        "author": "鄧仁憲",
        "paragraphs": [
            "避地南來極，吾鄉北斗邊。",
            "風塵今阻隔，途路舊迍邅。",
            "閭里千門盛，湖山百卉鮮。",
            "故鄉歸未得，飛夢入青天。"
        ],
        "title": "次吳說避地白巖山中書懷韻",
        "id": "1613aa26-a443-41e7-88bf-f58d9f3454bb"
    },
    {
        "author": "鄧仁憲",
        "paragraphs": [
            "狎鷗東海上，結友竹林賢。",
            "國難知誰救，途窮祇自憐。",
            "空花迷眼界，秋月契心禪。",
            "未起歸歟興，重尋載酒船。"
        ],
        "title": "次廉布書事三首呈郎中機宜韻  其一",
        "id": "d6de8789-7853-481b-8a10-f1e2121fc309"
    },
    {
        "author": "鄧仁憲",
        "paragraphs": [
            "五星不循軌，征戰未應休。",
            "婦歎懷空室，鶴鳴增舊愁。",
            "劉公三見顧，諸葛萬機投。",
            "四海今多病，維摩分外憂。"
        ],
        "title": "次廉布書事三首呈郎中機宜韻  其二",
        "id": "bf696810-3773-4b46-9a66-690cd662362c"
    },
    {
        "author": "鄧仁憲",
        "paragraphs": [
            "明月杖頭掛，嘯歌滄海邊。",
            "自聞獅子吼，盡吐野狐涎。",
            "酒興如流水，詩情似直絃。",
            "岩花應未老，更上白雲巔。"
        ],
        "title": "次廉布書事三首呈郎中機宜韻  其三",
        "id": "a6eb86e6-1d2d-45fe-96cb-528c98f549e3"
    },
    {
        "author": "鄧仁憲",
        "paragraphs": [
            "鮫人對泣號且呼，灑落瀛洲萬斛珠。",
            "海神知貴不敢受，天池瀉下扶焦枯。",
            "初疑素霓隨銀漢，盡似明月投氷壺。",
            "廬山瀑布幾千丈，較此不可分錙銖。",
            "膠西先生春睡足，喜見晴光漱寒玉。",
            "武陵迷路初不知，錯認松風響岩谷。",
            "金波滿泛琉璃鍾，長揖雲峯謝拘束。",
            "更約青蓮社裏人，同向蒼崖結茆屋。"
        ],
        "tags": [
            "庐山"
        ],
        "title": "瀑布泉",
        "id": "403840c2-1c85-484b-b05e-e6a46cc19f21"
    },
    {
        "author": "史文卿",
        "paragraphs": [
            "呼僮耕雲種瑶樹，斗挂青冥下風露。",
            "隔林野鶴不知寒，爲我飛來復飛去。"
        ],
        "title": "種梅  其一",
        "id": "ebd3c2f4-07f9-4384-9c15-03fdca9196b5"
    },
    {
        "author": "史文卿",
        "paragraphs": [
            "素與梅花自有緣，又移幾本種庭前。",
            "鏡中一半閒風月，不屬王郎載雪船。"
        ],
        "title": "種梅  其二",
        "id": "95cacf57-f8e7-4c97-9c09-9558072ef6e8"
    },
    {
        "author": "史文卿",
        "paragraphs": [
            "秀麥條桑翦翦寒，錦屏殘夢怯衣單。",
            "惜春只怕春歸去，多插瓶花在處安。"
        ],
        "title": "惜春",
        "id": "b66b990d-ff4c-49c5-a6f3-562a0c46c5b1"
    },
    {
        "author": "史文卿",
        "paragraphs": [
            "寫就秋詞雁影稀，背燈無語獨眠遲。",
            "畫欄點滴芭蕉雨，一夜將愁向阿誰。"
        ],
        "title": "秋詞  其一",
        "id": "502bfd98-f1f2-46c3-9e03-e19ee944cdb3"
    },
    {
        "author": "史文卿",
        "paragraphs": [
            "桂枝風動小山幽，雨過陂池水漫流。",
            "擬作楚騷吟未了，一行新雁數聲秋。"
        ],
        "title": "秋詞  其二",
        "id": "6a0c51e9-950e-451c-a974-5cafaae6984f"
    },
    {
        "author": "史文卿",
        "paragraphs": [
            "樛枝半著古苔痕，萬斛寒香一點春。",
            "總爲古今吟不盡，十分清瘦似詩人。"
        ],
        "title": "枯梅",
        "id": "08ffe63b-3bbd-48e4-860c-c92f209c622e"
    },
    {
        "author": "史文卿",
        "paragraphs": [
            "一生富貴皆空夢，千古英雄只斷碑。",
            "幾欲含毫作天問，西風吹恨入江籬。"
        ],
        "title": "偶成",
        "id": "4c45ac70-1161-4d44-8dd8-e70212dff323"
    },
    {
        "author": "史文卿",
        "paragraphs": [
            "君恩報答果何如，手植松杉一萬株。",
            "溪足斷邊橫畧彴，峯頭好處見浮屠。",
            "鳳書御墨藏飛白，龍吐山泉散作珠。",
            "包帚祝堯同此類，刻崖大慶擬嵩呼。"
        ],
        "title": "萬杉寺",
        "id": "fef537c9-8c0c-489c-9611-48e2f3cddf44"
    },
    {
        "author": "張子文",
        "paragraphs": [
            "偃蹇江頭卧夕陽，懶將玉雪鬭春妍。",
            "心期老氏能知白，興寄揚雄獨守玄。"
        ],
        "title": "次韻何文縝墨梅二絕  其一",
        "id": "9f64e175-ffd6-48d5-b302-09a53d473b49"
    },
    {
        "author": "張子文",
        "paragraphs": [
            "仙衣雲樣拂輕緇，林下神情特地宜。",
            "妒婦津頭風恐急，壞妝聊爲變冰姿。"
        ],
        "title": "次韻何文縝墨梅二絕  其二",
        "id": "3594cab8-91ec-4329-a42d-13aecb63f0ab"
    },
    {
        "author": "張子文",
        "paragraphs": [
            "筆端喚醒玉梅魂，滿袖春風不見痕。",
            "未許捲簾新月上，却教煙雨惱黄昏。"
        ],
        "title": "墨梅三絕  其一",
        "id": "ac0b4ec6-a98f-4619-a837-8e8af4e3fbc7"
    },
    {
        "author": "張子文",
        "paragraphs": [
            "憶昨江湖倒載歸，暗香夾路雨霏微。",
            "誰人貌得春風景，遠看如煙近却非。"
        ],
        "title": "墨梅三絕  其二",
        "id": "45d6f7c6-ceec-49bf-bece-2d8c83b7607b"
    },
    {
        "author": "張子文",
        "paragraphs": [
            "逸少池邊發興新，管城別作一家春。",
            "臨風玉笛無人會，鬒髮空歸想太真。"
        ],
        "title": "墨梅三絕  其三",
        "id": "4117a8c8-ac4a-4a85-9465-1e3aa5086cc9"
    },
    {
        "author": "黄子善",
        "paragraphs": [
            "滄波空碧接青天，潮滿江平月正圓。",
            "風颭浪花來不盡，水涵輪影去無邊。",
            "舟中賞客方酣寢，窗下書生猶未眠。",
            "我欲携琴頻訪戴，越吟應許夜深傳。"
        ],
        "title": "題湧月亭二首  其一",
        "id": "4209d035-8a75-466a-b2fb-b0f953055728"
    },
    {
        "author": "黄子善",
        "paragraphs": [
            "星河耿耿障雲披，劍氣崢嶸徹紫微。",
            "輪輾碧空凌象緯，波翻清影射窗扉。",
            "寒光照夜潛蛟動，皓色穿林宿鳥飛。",
            "草樹無烟衣有露，夜深吟賞欲忘歸。"
        ],
        "title": "題湧月亭二首  其二",
        "id": "bdee7cac-121c-4845-aff0-40fce94aaa9b"
    },
    {
        "author": "王俊彥",
        "paragraphs": [
            "不雜人間種，恐遭天上殃。"
        ],
        "title": "句",
        "id": "1c1bba12-0678-41b9-b25f-20b57b6eae83"
    },
    {
        "author": "宋高宗",
        "paragraphs": [
            "六龍轉淮海，萬騎臨吳津。",
            "王者本無外，駕言蘇遠民。",
            "瞻彼草木秀，感此瘡痍新。",
            "登堂望稽山，懷哉夏禹勤。",
            "神功既盛大，後世蒙其仁。",
            "願同越句踐，焦思先吾身。",
            "艱難務遵養，聖賢有屈伸。",
            "高風動君子，屬意種蠡臣。"
        ],
        "title": "中和堂",
        "id": "93fcbd60-31ea-4dd8-824b-560527d12b4f"
    },
    {
        "author": "宋高宗",
        "paragraphs": [
            "怪石蒼巖影翠霞，梅梢疎瘦正橫斜。",
            "得因祀事來尋勝，試探春風第一花。"
        ],
        "title": "梅巖",
        "id": "c7e80c03-f7ae-40f3-81f2-2b3e26be14ab"
    },
    {
        "author": "宋高宗",
        "paragraphs": [
            "一湖春水夜來生，幾疊春山遠更橫。",
            "煙艇小，釣絲輕，贏得閑中萬古名。"
        ],
        "title": "漁父詞  其一",
        "id": "e4f3d306-6530-4f0a-8a45-a5bbecc65bab"
    },
    {
        "author": "宋高宗",
        "paragraphs": [
            "薄晚煙林淡翠微，江邊秋月已明暉。",
            "縱遠抱，適天機，水底閑雲片段飛。"
        ],
        "title": "漁父詞  其二",
        "id": "0857f04d-dc84-4f99-8f4d-a7b1f041e04c"
    },
    {
        "author": "宋高宗",
        "paragraphs": [
            "雪灑清江江上船，一錢何得買江天。",
            "催短棹，去長川，魚蟹來傾酒舍煙。"
        ],
        "title": "漁父詞  其三",
        "id": "6db62731-0f49-4233-ae06-cdaf3a8120c8"
    },
    {
        "author": "宋高宗",
        "paragraphs": [
            "青草開時已過船，錦鱗躍處浪痕圓。",
            "竹葉酒，柳花氊，有意沙鷗伴我眠。"
        ],
        "title": "漁父詞  其四",
        "id": "937f6d73-5acc-46d3-996e-f22df93a683d"
    },
    {
        "author": "宋高宗",
        "paragraphs": [
            "扁舟小纜荻花風，四合青山暮靄中。",
            "明細火，倚孤松，但願樽中酒不空。"
        ],
        "title": "漁父詞  其五",
        "id": "9b120e8c-f16d-46c7-bef3-5eebcab0ca9b"
    },
    {
        "author": "宋高宗",
        "paragraphs": [
            "儂家活計豈能名，萬頃波心月影清。",
            "傾綠酒，糝藜羹，保任衣中一物靈。"
        ],
        "title": "漁父詞  其六",
        "id": "edded8f9-6065-474f-a8f0-31d0b5f867d0"
    },
    {
        "author": "宋高宗",
        "paragraphs": [
            "駭浪吞舟脫巨鱗，結繩爲網也難任。",
            "綸乍放，餌初沉，淺釣纖鱗味更深。"
        ],
        "title": "漁父詞  其七",
        "id": "67d41966-76dc-4066-bf7d-67ec44072a82"
    },
    {
        "author": "宋高宗",
        "paragraphs": [
            "魚信還催花信開，花風得得爲誰來。",
            "舒柳眼，落梅腮，浪煖桃花夜轉雷。"
        ],
        "title": "漁父詞  其八",
        "id": "5dba705c-153e-450a-a9e8-80866dda2c1d"
    },
    {
        "author": "宋高宗",
        "paragraphs": [
            "莫莫朝朝冬復春，高車駟馬趁朝身。",
            "金拄屋，粟盈囷，那知江漢獨醒人。"
        ],
        "title": "漁父詞  其九",
        "id": "c65850bc-2650-4a75-bb6d-653edd49aa49"
    },
    {
        "author": "宋高宗",
        "paragraphs": [
            "遠水無涯山有鄰，相看歲晚更情親。",
            "笛裏月，酒中身，舉頭無我一般人。"
        ],
        "title": "漁父詞  其一○",
        "id": "e166005e-67a8-435a-b801-2b7b4c398753"
    },
    {
        "author": "宋高宗",
        "paragraphs": [
            "誰云漁父是愚翁，一葉浮家萬慮空。",
            "輕破浪，細迎風，睡起蓬窗日正中。"
        ],
        "title": "漁父詞  其一一",
        "id": "e9f1e024-7052-4ec2-a74d-bb1d418b6a08"
    },
    {
        "author": "宋高宗",
        "paragraphs": [
            "水涵微雨湛虛明，小笠輕簑未要晴。",
            "明鑒裏，縠紋生，白鷺飛來空外聲。"
        ],
        "title": "漁父詞  其一二",
        "id": "2ca8776b-21ea-4af4-947a-b52893d71eb4"
    },
    {
        "author": "宋高宗",
        "paragraphs": [
            "無數菰蒲閒藕花，棹歌輕舉酌流霞。",
            "隨家好，轉山斜，也有孤村三兩家。"
        ],
        "title": "漁父詞  其一三",
        "id": "8f045bc7-4070-4f30-bf6a-04adc096bb97"
    },
    {
        "author": "宋高宗",
        "paragraphs": [
            "春入渭陽花氣多，春歸時節自清和。",
            "衝曉霧，弄滄波，載與俱歸又若何。"
        ],
        "title": "漁父詞  其一四",
        "id": "e103b3cb-2172-4819-99be-119b1b9ac353"
    },
    {
        "author": "宋高宗",
        "paragraphs": [
            "清灣幽島任盤紆，一舸橫斜得自如。",
            "唯有此，更無居，從教紅袖泣前魚。"
        ],
        "title": "漁父詞  其一五",
        "id": "b66a1c36-b702-4379-a1ed-9a649646a4db"
    }
]