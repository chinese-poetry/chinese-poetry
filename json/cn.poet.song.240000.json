[
    {
        "author": "吕江",
        "paragraphs": [
            "实际即为诚，中庸说着形。",
            "晓来雷雨过，七十二峰青。"
        ],
        "title": "赠实际英上人",
        "id": "b534542d-43d2-41da-a113-c0031761c0c2"
    },
    {
        "author": "吕江",
        "paragraphs": [
            "门外竹千个，崖颠两径分。",
            "奔泉流碎月，高树碍行云。",
            "游客倦欲卧，道人言少文。",
            "但云秦学士，曾此遇茅君。"
        ],
        "title": "栖白庵",
        "id": "53dc40db-dbde-4074-9dff-8b6a98d87846"
    },
    {
        "author": "张镇初",
        "paragraphs": [
            "笼翎圈里着禅关，顶有奇峰蹬可攀。",
            "上下干坤大千界，东西陆海两三山。",
            "临沧雾向风前解，喝水泉因雨後潺。",
            "一宿迷归山莫哂，小窗经日对孱颜。"
        ],
        "title": "游鼓山",
        "id": "2587a9cc-5f76-4706-9747-75a70cb3daab"
    },
    {
        "author": "蒋芸",
        "paragraphs": [
            "衰柳疏松对夕阳，老来秋思倍堪伤。",
            "已无上苑千葩秀，仅有东篱一捻黄。",
            "细诵佳章排宿恨，旋呼村酒纵诗狂。",
            "西风策马能过我，老圃余蔬尚未荒。"
        ],
        "title": "寄张道洽",
        "id": "45959539-b9e7-4403-9adb-3dc987ce3601"
    },
    {
        "author": "蒋芸",
        "paragraphs": [
            "漫向潭源晦此身，自嗟无地可投明。",
            "栽培劲节依岩翠，采撷香芹遶涧清。",
            "避乱遣怀聊圃治，论交且喜傍山行。",
            "何时并辔临溪上，静听飞泉万壑声。"
        ],
        "title": "寄张霖溪",
        "id": "1496039a-2c9f-41b2-974a-19924167614f"
    },
    {
        "author": "蒋芸",
        "paragraphs": [
            "耒耜生涯远俗嚣，年来无梦到金貂。",
            "一池皓月□诗骨，满圃春风长药苗。",
            "愧不漆身吞豫炭，聊将洗耳弃由瓢。",
            "分甘投老潭源地，为谢云笺莫见招。"
        ],
        "title": "辞荐呈余廉访",
        "id": "8cc4a370-aa55-4f25-934f-4a5fa9dad932"
    },
    {
        "author": "张汝勤",
        "paragraphs": [
            "翛然风月一闲身，健在何妨白发明。",
            "径竹操如人不老，涧芹香与水俱清。",
            "传家老砚孙携去，落笔新诗僧带行。",
            "那得胡床两相对，青灯影里听秋声。"
        ],
        "title": "答蒋解元芸",
        "id": "4f25c2c7-168f-4e85-b7e2-d1ec8857d991"
    },
    {
        "author": "张汝勤",
        "paragraphs": [
            "年来触事绝尘想，夜梦有时缘故人。",
            "何日秋风归兴动，桂花香里着吟身。"
        ],
        "title": "寄徐秋涧  其一",
        "id": "38612a44-0fdd-4979-bcb4-1c156889b1e8"
    },
    {
        "author": "张汝勤",
        "paragraphs": [
            "怀人渺渺数重山，风月将秋入梦寒。",
            "疑有清风生羽翼，去随明月倚栏干。"
        ],
        "title": "寄徐秋涧  其二",
        "id": "aa64d58e-9299-4659-96c7-f74c3ec4e254"
    },
    {
        "author": "张汝勤",
        "paragraphs": [
            "东风日日恼吟魂，相与论心客在门。",
            "雨洗花光红透骨，风摇野烧翠留痕。",
            "荣枯过眼归春梦，醒醉从人付酒尊。",
            "输与先生专一壑，闲来得看竹生孙。"
        ],
        "title": "怀缪竹林",
        "id": "a6ccd0ab-4da6-475e-b137-07efa15a95a5"
    },
    {
        "author": "张汝勤",
        "paragraphs": [
            "学诗如学禅，所贵在观妙。",
            "肺肝剧雕镂，乃自凿其窍。",
            "冥心游象外，何物可供眺。",
            "空山散云雾，仰避日初照。",
            "旷观宇宙间，璀璨同晖曜。",
            "但以此理参，而自足诗料。",
            "持以问观空，无言但一笑。"
        ],
        "title": "戏徐观空",
        "id": "947fe98d-1ca6-4e02-a34b-88634376439b"
    },
    {
        "author": "王先莘",
        "paragraphs": [
            "斗室依山曲，如巢伴鹤栖。",
            "风鸣窗纸破，雨湿爨烟低。",
            "古致岩松外，秋声野竹西。",
            "潺湲听涧响，流不出横溪。"
        ],
        "title": "幽居",
        "id": "f2852bbf-3133-4978-8e8a-2ab91c2a69d4"
    },
    {
        "author": "吴浩",
        "paragraphs": [
            "吾宗培世德，盛事褒一门。",
            "仰颜有寿母，俛目见子孙。",
            "平生青云器，威凤宜孤鶱。",
            "脱然舍荣爵，回车息深村。",
            "服勤养堂中，身已大父尊。",
            "戏彩时趋庭，奉舆日涉园。",
            "所至畴接武，顾见贻厥繁。",
            "今年结高楼，长少数凭轩。",
            "羣星环婺女，列象如可扪。",
            "云傍檐楹飞，山邻窗几蹲。",
            "往来乌鹊喜，回互竹木蕃。",
            "良辰风日佳，容与同芳樽。",
            "循陔度雅乐，清响闻天阍。",
            "男儿贵恢豁，楼记聆绪言。",
            "谷共里人饱，书从寒士翻。",
            "善源深复深，河流出昆仑。",
            "吾颂殊未艾，玄来更瑶琨。"
        ],
        "title": "璜源宗人珏寿庆楼",
        "id": "4cfafa16-4fa0-4382-b475-6593c1267ed0"
    },
    {
        "author": "余芑舒",
        "paragraphs": [
            "雪檐晴作雨，道空日如年。",
            "燕坐无余事，床头易一编。"
        ],
        "title": "正月五日漫兴",
        "id": "64e83925-b291-47da-93e6-24aa8c7e83de"
    },
    {
        "author": "余芑舒",
        "paragraphs": [
            "往来都是由天造，妙处何须更我为。",
            "但向物初看老子，恍然身外有婴儿。"
        ],
        "title": "南轩独坐",
        "id": "ba311c8f-2a9c-4510-8c34-93ba3c908db3"
    },
    {
        "author": "余芑舒",
        "paragraphs": [
            "蝶翅平沉疑坠叶，蝉声孤起在高枝。",
            "空庭秋意无人会，月转西楼淡淡时。"
        ],
        "title": "九月二十四日",
        "id": "088f9ea3-fd12-4d99-b950-6321979df7d4"
    },
    {
        "author": "余芑舒",
        "paragraphs": [
            "谁将嘉号标奇观，山鸟山花第一重。",
            "天阙常时瞻北极，县图此处数西峰。",
            "景云百战犹遗址，当日诸公几瘦筇。",
            "定有英灵来访旧，夜闻嘶马晓无踪。"
        ],
        "tags": [
            "天门山"
        ],
        "title": "天门山",
        "id": "edf4bb95-0259-409f-95b7-3f0207795f4f"
    },
    {
        "author": "余芑舒",
        "paragraphs": [
            "岁寒老石尚干霄，松柏摧残只艾萧。",
            "岣嵝字昏烟漠漠，空同人去夜寥寥。",
            "凉蝉高挂千寻壁，断涧闲浮五石瓢。",
            "不信渠侬呼不醒，倘逢归鹤试招邀。"
        ],
        "title": "岁寒山",
        "id": "24b1ddb3-8403-429b-a356-47056eb44e61"
    },
    {
        "author": "余芑舒",
        "paragraphs": [
            "何人解管身中事，今我纔知学有源。",
            "养得心源身事毕，春花秋月共忘言。"
        ],
        "title": "悟道",
        "id": "3ec40832-5d45-44f8-ad2e-45911a1f4f83"
    },
    {
        "author": "余萼舒",
        "paragraphs": [
            "摘来鹤顶珠犹湿，点出龙睛泪未干。",
            "若使太真知此味，荔支应不到长安。"
        ],
        "title": "杨梅",
        "id": "8935e1bc-0bad-45a1-be9d-54cb42e3518b"
    },
    {
        "author": "王希旦",
        "paragraphs": [
            "君去清源第一州，鲙鱼沽酒有人留。",
            "泉山紫帽登临处，还有高人寄我不。"
        ],
        "title": "送蓝峰赴南泉教",
        "id": "2ab5879a-7320-4ea5-8306-41209c2efe33"
    },
    {
        "author": "释道东",
        "paragraphs": [
            "十幅蒲帆万里风，来无踪迹去还同。",
            "抬眸错认云山处，人在水天一色中。"
        ],
        "title": "送南浦明公归日本",
        "id": "b531baa3-dc1f-426c-bc4a-1ad35f0ab04f"
    },
    {
        "author": "贺德英",
        "paragraphs": [
            "英秀钟河岳，生来号圣儿。",
            "虽云年尚小，不待学而知。",
            "博古通今识，超羣迈秀姿。",
            "浩然食牛气，非若聚鱼嬉。",
            "祖莹耽书日，甘罗入相时。",
            "看看头角长，身到凤凰池。"
        ],
        "title": "圣小儿诗",
        "id": "3519c7d8-3172-495b-a102-8eba82429b7b"
    },
    {
        "author": "贺德英",
        "paragraphs": [
            "谁翦银河水，飞花出汉霾。",
            "月明人竞往，踏破水晶街。"
        ],
        "title": "赋雪",
        "id": "02eab89e-d4f8-4805-8dbf-37c063bd75fb"
    },
    {
        "author": "贺德英",
        "paragraphs": [
            "昆明池里跃金鳞，怒目扬鬐不露身。",
            "想是龙门曾点额，至今羞见钓鳌人。"
        ],
        "title": "题县厅壁",
        "id": "75384248-36cc-4a9e-9cbd-8aa20973dd19"
    },
    {
        "author": "贺德英",
        "paragraphs": [
            "易描通臂状，难写断肠声。"
        ],
        "title": "句  其一",
        "id": "227f3eac-5af4-46a8-84fb-b73842ed499d"
    },
    {
        "author": "贺德英",
        "paragraphs": [
            "只因错写天文表，流落人间一纪零。"
        ],
        "title": "句  其二",
        "id": "07bbc581-214e-4ac5-9355-9711276216c2"
    },
    {
        "author": "陆秀夫",
        "paragraphs": [
            "岁月未可尽，朝昏屡不眠。",
            "窗前多古木，床上半残编。",
            "放犊饮溪水，助僧耕种田。",
            "寺门久断扫，分食愧农贤。"
        ],
        "title": "鹤林寺",
        "id": "cb8af9bd-0e1d-497d-b087-0280ed3f8fe7"
    },
    {
        "author": "陆秀夫",
        "paragraphs": [
            "曾闻海上铁斗胆，犹见云中金甲神。"
        ],
        "title": "句",
        "id": "a1aacc90-37d9-4f2f-8590-6e64ac7d4765"
    },
    {
        "author": "尹应许",
        "paragraphs": [
            "谁使权奸酿祸深，末流无复救危枰。",
            "君臣霄壤难同死，社稷丘墟可再生。",
            "叔宝井中空大辱，鲁连海上特虚名。",
            "一家骨肉俱鱼腹，留得丹心万古明。"
        ],
        "title": "挽陆君实  其一",
        "id": "1f863f75-bda3-4a02-9ae4-466fca996dac"
    },
    {
        "author": "尹应许",
        "paragraphs": [
            "古今忠义独斯人，危在须臾见益真。",
            "身不远亡忧丧节，君非同逝虑蒙尘。",
            "平时谁执朝廷柄，末路方知社稷臣。",
            "楚些欲招招不得，沧溟南望浩无津。"
        ],
        "title": "挽陆君实  其二",
        "id": "c3c1cafe-6cd2-414f-bfec-06cb695f2675"
    },
    {
        "author": "孙嵩",
        "paragraphs": [
            "清风有佳意，逢者为一娱。",
            "曾不救饥渴，政尔飘襟裾。",
            "凡物贵有用，论诗用则无。",
            "诗成亦自咏，侘傺或昭苏。",
            "身名不相涉，二者如参商。",
            "迟其议论公，旷越百世长。",
            "于人已无益，离离坟草荒。",
            "不知史册上，更是谁芬芳。",
            "犹足厉世俗，曰此有耿光。",
            "生前文字冗，寸札蓐荑稂。",
            "及後乃大行，家有星河章。",
            "君欲知其人，近世苏与黄。",
            "夫有酷吏事，良不为奇屯。",
            "俗子来吾前，有语无由伸。",
            "其愚正可置，而又何为嗔。",
            "勿如孤竹子，宇宙生涯垠。",
            "匪惟狎樵牧，浩浩冥疏亲。",
            "鸟故不乱行，兽故不乱群。",
            "在山为远志，出山为小草。",
            "不足凋谢安，适可谓殷浩。",
            "夫亦有所怀，非必着枯槁。"
        ],
        "title": "感兴",
        "id": "78921a43-406d-4b43-94a6-f90ac03f82a7"
    },
    {
        "author": "孙嵩",
        "paragraphs": [
            "今晨霜露肃，爱此群山秋。",
            "夭桃薄照日，乃是丹枫稠。",
            "草花无名字，正类黄菊幽。",
            "一筇步涧阿，聊复舒我眸。",
            "雁声一何高，渺渺关山愁。",
            "林间有橡栗，岁晚行可收。"
        ],
        "title": "冬初杂兴  其一",
        "id": "eb240e07-3343-4296-b876-6fc7b293363d"
    },
    {
        "author": "孙嵩",
        "paragraphs": [
            "牧童与樵叟，共载牛背归。",
            "我无薪蒸计，南山松栎稀。",
            "寒风昨日至，须用葺我扉。",
            "故园或可废，亦以完我衣。",
            "人生有定分，勿怪生理微。"
        ],
        "title": "冬初杂兴  其二",
        "id": "5aeca3bf-b437-49b4-a9d1-e42eb6d52f1f"
    },
    {
        "author": "孙嵩",
        "paragraphs": [
            "钟声烟外寺，报我明朝霜。",
            "篱落暝雀惊，原野昏鸦翔。",
            "杖策归茅茨，偶一歌慨慷。",
            "千载有我辈，感念行斜阳。"
        ],
        "title": "冬初杂兴  其三",
        "id": "811f3966-0b9e-4b28-b392-66a4c3414da7"
    },
    {
        "author": "孙嵩",
        "paragraphs": [
            "斋中乃无纸，柿叶平篱根。",
            "稍取书点画，带此朝露痕。",
            "识字有何补，随尔忧患繁。",
            "姓名总不记，适有古意存。",
            "惜哉结绳後，事始于干坤。",
            "先生晚始悟，无术鸠田园。"
        ],
        "title": "冬初杂兴  其四",
        "id": "a4aad8c1-72d0-4b02-9a5e-bb3499bce855"
    },
    {
        "author": "孙嵩",
        "paragraphs": [
            "残花与新蕊，不共横斜枝。",
            "摧谢得清峭，独照冰霜时。",
            "寒梅正如此，他木乃变衰。",
            "此由观世物，特以厄见奇。",
            "古云桑落节，当有新醪篘。",
            "得秫酿几何，拨瓮香浮浮。",
            "醇熟不足计，醒醉亦自筹。",
            "得酒乃迳饮，无酒亦可休。",
            "绝怜未知道，颠倒阮与刘。",
            "百年有事业，遑云逃糟丘。"
        ],
        "title": "冬初杂兴  其五",
        "id": "3a9bcabd-a765-480b-94c2-b742b092b221"
    },
    {
        "author": "孙嵩",
        "paragraphs": [
            "秋晚种麰麦，覆块青茸茸。",
            "兹物乃畏湿，沟作棋道通。",
            "江南地力瘠，百谷劳农工。",
            "秔稌蓄堘上，麰麦藏沟中。",
            "从今防蹂啮，早晚观麦丛。",
            "须纵牛羊食，勿信东坡翁。",
            "吾诗乃农谱，亦着江南风。"
        ],
        "title": "冬初杂兴  其六",
        "id": "4df9044d-8b0b-48a7-b82e-7808cfd7d139"
    },
    {
        "author": "孙嵩",
        "paragraphs": [
            "残冬初曦巧弄频，轻澌片片动游鳞。",
            "土牛不报穷居暖，星鸟非司退士春。",
            "门帖废忘梅柳句，乡傩倚阁鼓鼙人。",
            "愁多酒浅知何那，太息年光草草新。"
        ],
        "title": "立春日",
        "id": "3314a258-19a7-477d-9596-59978af35e6f"
    },
    {
        "author": "孙嵩",
        "paragraphs": [
            "岁事分携作迳归，清愁环守有重围。",
            "预供除日先人祭，次拂元朝道士衣。",
            "狂似嵇康今尽懒，觉如蘧瑗昔皆非。",
            "新春未识耕耘地，当卜何如买钓矶。"
        ],
        "title": "送年寓叹",
        "id": "b02d020a-e9b8-4ce2-bc62-8d3a8c5b6b10"
    },
    {
        "author": "孙嵩",
        "paragraphs": [
            "老杜诗章五百年，为吾替写早春篇。",
            "恰从元日踰人日，重有阴阴冷落天。"
        ],
        "title": "开岁连日有阴雨  其一",
        "id": "fe101163-bf4b-4e6f-bb52-561fbc3d179e"
    },
    {
        "author": "孙嵩",
        "paragraphs": [
            "日日岚阴守翠微，清溪平没钓鱼矶。",
            "流鶑一任无来意，直恐梅花半树稀。"
        ],
        "title": "开岁连日有阴雨  其二",
        "id": "78a9e90b-9b7d-4e5c-90ff-ce2666725748"
    },
    {
        "author": "孙嵩",
        "paragraphs": [
            "新草天涯入断魂，若为有意眺郊原。",
            "只因老子春愁少，须着萧萧雨暗村。"
        ],
        "title": "开岁连日有阴雨  其三",
        "id": "43994f89-a287-4637-9669-67ea1198150d"
    },
    {
        "author": "孙嵩",
        "paragraphs": [
            "足踏江陵一舸空，襄阳亲手结孤蓬。",
            "流传别有黔川样，安稳舲斋不亸风。"
        ],
        "title": "又书画船五首  其一",
        "id": "524cb4ca-2619-40d8-b946-343cae176ef5"
    },
    {
        "author": "孙嵩",
        "paragraphs": [
            "书画生憎世上尘，不嫌蓑笠渺无津。",
            "扁舟去住浑林间，了是江湖旧散人。"
        ],
        "title": "又书画船五首  其二",
        "id": "61d8910b-0298-4aeb-8ec9-15668a254cb7"
    },
    {
        "author": "孙嵩",
        "paragraphs": [
            "幸自消除长物缘，尚留遮眼卷三千。",
            "分明更有江湖债，搬入人家赝钓船。"
        ],
        "title": "又书画船五首  其三",
        "id": "dd6527fe-5f3f-47b1-8710-a74c52ec3914"
    },
    {
        "author": "孙嵩",
        "paragraphs": [
            "不听挐音分外闲，稳装书画一蓬间。",
            "今朝风雨苕川上，扑洒沙鸥第几湾。"
        ],
        "title": "又书画船五首  其四",
        "id": "3768ae3a-45ea-408b-a48f-f7b8cf6600c2"
    },
    {
        "author": "孙嵩",
        "paragraphs": [
            "切莫清狂更隠沦，浮家泛宅断知闻。",
            "明朝我欲观书画，何处将诗寄水云。"
        ],
        "title": "又书画船五首  其五",
        "id": "9b42d641-e326-4686-bc6e-1ce3e8d2ce1f"
    },
    {
        "author": "孙嵩",
        "paragraphs": [
            "微吟清啸有孤怀，历落嵚崎已大乖。",
            "芳草何心知世事，闲云肆意绕天涯。",
            "前时绝喜王官谷，此去聊堪阿里街。",
            "一语作铭君记取，腾腾任运莫安排。"
        ],
        "title": "觅佳山水迁居未能又力役不休",
        "id": "de7a7f54-4bf0-4264-936f-1f6cc1a61773"
    },
    {
        "author": "孙嵩",
        "paragraphs": [
            "云外荒村半掩扉，门孤事业与心违。",
            "悠悠岁月山林老，纳纳干坤道路非。"
        ],
        "title": "生日  其一",
        "id": "a8a0e271-4c26-4aef-adb4-8159c0ea7e8c"
    },
    {
        "author": "孙嵩",
        "paragraphs": [
            "鸿雁关河秋满眼，梧桐风雨冷吹衣。",
            "蓼莪自是长休废，独立苍苔一叹欷。"
        ],
        "title": "生日  其二",
        "id": "afb93102-f324-4ee7-8427-35868f559f45"
    },
    {
        "author": "孙嵩",
        "paragraphs": [
            "滟滪滩头君莫行，瞿塘峡里不论程。",
            "龙吟小雨蜀天黑，等有明朝春水生。"
        ],
        "title": "竹枝歌  其一",
        "id": "d5b16b96-2116-4ee9-ac19-679be9aa06fb"
    },
    {
        "author": "孙嵩",
        "paragraphs": [
            "行尽三巴三曲头，一滩自有一生愁。",
            "明朝已过巴陵岸，更宿江陵渔笛洲。"
        ],
        "title": "竹枝歌  其二",
        "id": "0062cb54-de30-4bdc-a90f-65739494473e"
    },
    {
        "author": "孙嵩",
        "paragraphs": [
            "云外猩猩何处声，终朝出没只深菁。",
            "前有悬崖菁几里，行人到此古今情。"
        ],
        "title": "竹枝歌  其三",
        "id": "01280f43-0640-488c-96dd-594d23e9f451"
    },
    {
        "author": "孙嵩",
        "paragraphs": [
            "汹浪砰雷蛇饮溪，阴崖天暗虎丘泥。",
            "万里中原那有此，怜君更过鬼门西。"
        ],
        "title": "竹枝歌  其四",
        "id": "0039433e-fcb5-4c55-805a-70884aa9eec3"
    },
    {
        "author": "孙嵩",
        "paragraphs": [
            "峡路阴阴无四时，寒云鸟道挂天危。",
            "荒亭败驿此何处，望帝江山号子规。"
        ],
        "title": "竹枝歌  其五",
        "id": "09aa81cb-9e44-4946-9d99-52c039078972"
    },
    {
        "author": "孙嵩",
        "paragraphs": [
            "巴子城荒非昔人，公孙何处问遗民。",
            "千年惟有武侯碛，留与踏歌行早春。"
        ],
        "title": "竹枝歌  其六",
        "id": "a338bfe8-08bb-4e98-869c-4003969f6c07"
    },
    {
        "author": "孙嵩",
        "paragraphs": [
            "汉世明妃犹有村，荒祠歌舞与招魂。",
            "胡琴好入巴渝曲，万里还乡酾酒罇。"
        ],
        "title": "竹枝歌  其七",
        "id": "0f939a97-cf32-48f0-a588-78aeb7730bf8"
    },
    {
        "author": "孙嵩",
        "paragraphs": [
            "黄牛庙前鸦鹳栖，黄魔宫外枭鵩啼。",
            "估客酹神巫妪醉，青林日转风凄凄。"
        ],
        "title": "竹枝歌  其八",
        "id": "34cab01b-e1e5-4496-854f-da240dd2e604"
    },
    {
        "author": "孙嵩",
        "paragraphs": [
            "峡山削出青嵯峨，峡水匀成绿不波。",
            "顿平山林未能得，奈此猿声朝夕何。"
        ],
        "title": "竹枝歌  其九",
        "id": "803e5005-b7f6-4b6d-be7b-ef66316c65fa"
    },
    {
        "author": "孙嵩",
        "paragraphs": [
            "江花江水意，春色为谁多。",
            "极目天涯草，凄凄奈尔何。"
        ],
        "title": "春夏之交四首  其一",
        "id": "92668707-e36f-46ba-9d6c-f340fe77f4eb"
    },
    {
        "author": "孙嵩",
        "paragraphs": [
            "悄悄瞻青壁，悠悠瞩翠林。",
            "流鶑无一事，声远薜萝阴。"
        ],
        "title": "春夏之交四首  其二",
        "id": "2f8bc1ea-2dce-4022-b57d-c36fbb450385"
    },
    {
        "author": "孙嵩",
        "paragraphs": [
            "村落頳桐日，茅茨白楝风。",
            "闲阶沾雨菊，又绿去年丛。"
        ],
        "title": "春夏之交四首  其三",
        "id": "2f93bbd0-8197-497a-ba0d-6789f47505ad"
    },
    {
        "author": "孙嵩",
        "paragraphs": [
            "拂槛逍遥絮，浮空自在丝。",
            "幽香来远近，山侧有酴釄。"
        ],
        "title": "春夏之交四首  其四",
        "id": "96920a12-6fe0-45ea-b27a-b7cab405500b"
    },
    {
        "author": "孙嵩",
        "paragraphs": [
            "三两残星龙𦜩云，人烟山色晓初分。",
            "西风一夜吹黄叶，不计霜晨客子闻。"
        ],
        "title": "霜晓早行",
        "id": "e386cf39-d939-40a1-a9b6-cae9ce5bbf48"
    },
    {
        "author": "孙嵩",
        "paragraphs": [
            "握手论交意气真，旧游四顾暗伤神。",
            "陪从金马门中客，和唱铜驼陌上春。"
        ],
        "title": "哭程晦夫  其一",
        "id": "f58c54d7-9497-4a48-9cdc-69045d9768a6"
    },
    {
        "author": "孙嵩",
        "paragraphs": [
            "尚谓乡邦离有合，忍闻丘垄夜无晨。",
            "夕阳古道曾经别，肠断西风泪满巾。"
        ],
        "title": "哭程晦夫  其二",
        "id": "b93d6e3a-edcd-4bd0-b401-7f1a41f4096a"
    },
    {
        "author": "孙嵩",
        "paragraphs": [
            "文章琬琰盛镌磨，乞与丹青侈若何。",
            "已是追随名世晚，敢言步骤古人多。",
            "未同子美投三赋，且为灵均释九歌。",
            "怎有农谣又渔曲，稍谈钓笠与耕蓑。"
        ],
        "title": "和谢虚谷  其一",
        "id": "4cc2ef90-5d65-4277-9887-c1d1d941d04d"
    },
    {
        "author": "孙嵩",
        "paragraphs": [
            "穷愁幽思或成时，畦迳荒芜失自治。",
            "秋气居然寒宋玉，土风犹尔操钟仪。",
            "安能跛鳖从天马，正拟长松引菟丝。",
            "启以新篇新绳削，元和直至建安时。"
        ],
        "title": "和谢虚谷  其二",
        "id": "eff21f8b-ea53-437f-bb67-c1725c6a9719"
    },
    {
        "author": "孙嵩",
        "paragraphs": [
            "螮蝀无晴雨，横空不计年。",
            "长身欺浪渺，鉅力厌风颠。",
            "怀古方闻笛，题诗且住船。",
            "飞鸣中夜雁，何处得洲眠。"
        ],
        "title": "夜泊垂虹",
        "id": "60a6d07d-7576-4cc6-89da-d807f13c3960"
    },
    {
        "author": "孙嵩",
        "paragraphs": [
            "明妃如花颜，高出汉宫右。",
            "可怜君王目，但寄丹青手。",
            "寂寂保孤妍，悠悠成伪丑。",
            "坐此嫁穹庐，流落无时回。",
            "无时回，琵琶未阕边笳催。",
            "哀弦流入千家谱，明妃只作阏支舞。",
            "年年犹借南来风，吹得青青一抔土。",
            "君不见汉家嫁得几娉婷，不闻一一琵琶声。",
            "祸起当年娄敬谬，後人独恨毛延寿。"
        ],
        "title": "明妃引",
        "id": "6ad0b3b5-e122-42bc-a63f-fa5def4c87d7"
    },
    {
        "author": "孙嵩",
        "paragraphs": [
            "君不见曲江头，离离衰草寒云秋。",
            "今人不见昔人游，昔人不见今人愁。",
            "欲谈往事无耆旧，沉吟千载空搔首，盛衰倚伏如寒暄。",
            "秦时宜春苑，汉世乐游园，更复唐人宫殿拥千门。",
            "往古来今但如此，同一溶溶曲江水。"
        ],
        "title": "曲江头",
        "id": "3f130f84-739a-4ae0-a2b7-64943725f31f"
    },
    {
        "author": "孙嵩",
        "paragraphs": [
            "公乎渡河不可航，年既老，智则童。",
            "临流径渡何伥伥，夫岂有急须自亡。",
            "前无掣，後无挤，且无迹捕至尔门，未至东市之诛磔死如牛羊。",
            "河流在前白日光，谁以锦覆河流黄。",
            "公不见河源夭矫落昆仑，悬天注地千里强。",
            "飞奔突入中原疆，一击无有完堤防。",
            "跳蹴后土舂穹苍，公懵视之行康庄。",
            "掉臂而往无褰裳，不能驭风骑气奚为狂。",
            "河之流汤汤，鲲鲸之恶未可量。",
            "长戈为鳍锯为尾，刀崖斧窟镵牙张。",
            "公其以身委饥肠，人生无难死足伤。",
            "以饥寒死骨犹藏，棺椁送尔松柏冈。",
            "何必为河之鬼冯夷乡，其下浊泥出无梁。",
            "何不相蹙公自僵，奈何乎箜篌之音河水旁。"
        ],
        "title": "公无渡河",
        "id": "ec3aa17f-3e23-4eaf-a426-1e6fcb30513a"
    },
    {
        "author": "孙嵩",
        "paragraphs": [
            "秋虫日以喧，秋树日以疏。",
            "君听草根蛩，泣吊风中梧。",
            "壮士秋怀涕，及此清霜初。"
        ],
        "title": "秋怀五首  其一",
        "id": "5a6aa7dc-fc5f-426b-94f6-faa64a043860"
    },
    {
        "author": "孙嵩",
        "paragraphs": [
            "从来感秋人，一例皆楚声。",
            "吾闻古燕赵，慷慨多不平。",
            "惜哉宋玉辞，不使荆轲听。"
        ],
        "title": "秋怀五首  其二",
        "id": "d6a80f50-6152-4c91-9353-f6f861ec133f"
    },
    {
        "author": "孙嵩",
        "paragraphs": [
            "何处秋声多，竹外声历历。",
            "凄切不禁寒，萧萧旧时碧。",
            "此中白发愁，饷与秋风客。"
        ],
        "title": "秋怀五首  其三",
        "id": "d9c18de5-964d-4c42-9a75-562dbddc0552"
    },
    {
        "author": "孙嵩",
        "paragraphs": [
            "畴昔旅江湖，夜夜南飞雁。",
            "山园柿栗秋，出户望河汉。",
            "袛今寒雁时，中夕起三叹。"
        ],
        "title": "秋怀五首  其四",
        "id": "78c2a515-ca4d-4bdc-b71c-d90d96c96c5d"
    },
    {
        "author": "孙嵩",
        "paragraphs": [
            "黄山秋雕锼，风露洗崖崿。",
            "行行听清猿，处处采灵药。",
            "秋云老石床，已後十年约。"
        ],
        "title": "秋怀五首  其五",
        "id": "fbd5ea7e-18b1-4cdf-8f8d-b6a3b4c2dcd3"
    },
    {
        "author": "孙嵩",
        "paragraphs": [
            "客子平生三峡游，青猿树树悬高秋。",
            "归来落笔成天趣，中传蜀月巴云意。",
            "如何猿叫驿边时，只欠行人唱竹枝。"
        ],
        "title": "画猿",
        "id": "5e4292bd-1ddf-4a80-80f4-331f4286c824"
    },
    {
        "author": "孙嵩",
        "paragraphs": [
            "攻为乐府作，吟尽乐府题。",
            "不晓张籍与王建，笔端欲揽风凄凄。",
            "大半闲愁生浪语，十九他人无与汝。",
            "击辕抚缶何如声，奈此澜翻两吻鸣。"
        ],
        "title": "戏嘲二子",
        "id": "43d55135-10d2-49e7-93ee-178c8e45b121"
    },
    {
        "author": "孙嵩",
        "paragraphs": [
            "插架余残历，挑灯忆故乡。",
            "年光蛇赴壑，羁旅雁随阳。",
            "禁阙迎傩鼓，邻街祭灶香。",
            "英雄须自力，容易鬓毛苍。"
        ],
        "title": "行都饯岁",
        "id": "a0935761-3d71-41b5-a057-4029c6224c9a"
    },
    {
        "author": "孙嵩",
        "paragraphs": [
            "吴越归旗纛，风云助鼓鼙。",
            "锦蒙山树遍，弩射海潮低。",
            "龙凤城葱鬰，牛羊墓惨凄。",
            "古祠存故里，秋草庑东西。"
        ],
        "title": "临安钱武肃庙",
        "id": "8d0418e1-221a-4202-b97c-485b6dc4b851"
    },
    {
        "author": "孙嵩",
        "paragraphs": [
            "倦客江湖返，书生畎亩思。",
            "古来惟即墨，世上几仇池。",
            "八表烟霾隔，三春草木衰。",
            "交游消息断，存没杳难知。"
        ],
        "title": "倦客",
        "id": "cce0f5f7-bf85-4e58-84a8-78b706f71682"
    },
    {
        "author": "孙嵩",
        "paragraphs": [
            "宇宙迂疏一布衣，谋身毕竟是邪非。",
            "能知道义丘山重，定看荣华草芥微。",
            "世事悠悠蝴蝶梦，人情扰扰桔槹机。",
            "英雄不是违流俗，白雪阳春和自稀。"
        ],
        "title": "遣怀杂赋",
        "id": "0574a9d0-39c5-4540-bda7-a21653c77517"
    },
    {
        "author": "孙嵩",
        "paragraphs": [
            "残霭初收半在沙，一川芳草趁溪斜。",
            "羣峰古意汪芒国，废地诗情正曜家。",
            "天末凄迷浮野色，柳边骀荡受春华。",
            "更携尊酒看修竹，不为前坡得意花。"
        ],
        "title": "春日武康游望过孟东野故居",
        "id": "3915fcf1-c8a2-4ab4-97f7-e8c0378cdc4f"
    },
    {
        "author": "孙嵩",
        "paragraphs": [
            "救地扶天力不支，犹为落落怪男儿。",
            "泥中龙逝江神骇，波际鲸枯海若悲。",
            "恨入烟云连汉县，魂随霜雪薄燕垂。",
            "可怜傲兀南冠在，吟尽关山恸绝诗。"
        ],
        "title": "愍叹",
        "id": "ca1a521b-a495-4c44-925e-b5098eca5751"
    },
    {
        "author": "孙嵩",
        "paragraphs": [
            "南山竹可笛，北山桐可琴。",
            "得如听松风，中有太古音。"
        ],
        "title": "还邓觉民诗卷",
        "id": "57fad617-d0cf-43da-a837-8016d1242964"
    },
    {
        "author": "孙嵩",
        "paragraphs": [
            "初逃揕未亡，又遇朴无伤。",
            "如何博浪祸，更使副车当。"
        ],
        "title": "阅秦纪二首  其一",
        "id": "de0213b7-1210-4ad0-ab68-eb50c8b4dd18"
    },
    {
        "author": "孙嵩",
        "paragraphs": [
            "泰岳聊逃雨，湘山偶阻风。",
            "伐树仍封树，元无罪与功。"
        ],
        "tags": [
            "泰山"
        ],
        "title": "阅秦纪二首  其二",
        "id": "d69c424d-837f-44b1-9a1f-ded150bd2ccf"
    },
    {
        "author": "孙嵩",
        "paragraphs": [
            "真隠由中土，行窝赏太平。",
            "生无皱眉事，单为杜鹃声。"
        ],
        "title": "邵康节",
        "id": "c0276c25-bded-4b5a-8a74-0c75fff27716"
    },
    {
        "author": "孙嵩",
        "paragraphs": [
            "一夜灯前白纻单，沉吟有此夏初寒。",
            "露零若与人相语，松杪潇潇下石坛。"
        ],
        "title": "紫阳夜坐",
        "id": "a6dbaed8-b6d8-44de-8595-6746fa843185"
    },
    {
        "author": "孙嵩",
        "paragraphs": [
            "更勿穷通算此生，文章玄白付谁评。",
            "凄凉例薄佳人命，邂逅多成竖子名。"
        ],
        "title": "偶作",
        "id": "ed4c67d5-b632-4ba4-aaef-c0f7090b86e7"
    },
    {
        "author": "孙嵩",
        "paragraphs": [
            "阴谷幽林热似焚，阿香鸣鼓骤殷殷。",
            "天公作雨须臾事，用得东山一片云。"
        ],
        "title": "书雨",
        "id": "f8f7feda-3cbf-4bfc-9b16-33b9635a8546"
    },
    {
        "author": "孙嵩",
        "paragraphs": [
            "虚市斜阳早掩门，萧条州县抵深村。",
            "残梅与客迎新岁，明月随人作上元。"
        ],
        "title": "归途旅思",
        "id": "8316b279-2508-4920-87a8-c233eeaf7719"
    },
    {
        "author": "孙嵩",
        "paragraphs": [
            "茂苑长洲满地春，吴儿歌舞逐时新。",
            "风流百巧花灯手，犹是夫差国里人。"
        ],
        "title": "姑苏元夕",
        "id": "40c746ec-5930-4e73-82a6-091b8296e404"
    },
    {
        "author": "释原妙",
        "paragraphs": [
            "谈玄谈妙，说性说心。",
            "攒花簇锦，巧妙尖新。",
            "如麻似粟，从古至今。",
            "莫不皆是乘虚接响底汉，倚草附木精灵。",
            "山僧虽是他家种草，决定不向遮里藏身。"
        ],
        "title": "偈颂六十七首  其一",
        "id": "d46b8a85-b047-4204-a839-2195b9aa83fc"
    },
    {
        "author": "释原妙",
        "paragraphs": [
            "有一物，明历历。",
            "佛祖觑不破，大地无人识。",
            "常在舌头尖，尽力吐不出。",
            "吐得出，也是胡餠里呷汁。"
        ],
        "title": "偈颂六十七首  其二",
        "id": "d661dc57-85e9-445b-a7b8-033a776609cc"
    },
    {
        "author": "释原妙",
        "paragraphs": [
            "有句无句，金乌吞玉兔。",
            "如藤倚树，癞马系枯椿。",
            "树倒藤解，一冬烧不尽。",
            "句归何处，石虎当途踞。",
            "呵呵大笑，龙头蛇尾。",
            "捺倒烂泥里，刚刀不斩无罪之人。"
        ],
        "title": "偈颂六十七首  其三",
        "id": "cb08b4a1-76ec-4598-886c-f40647887e26"
    },
    {
        "author": "释原妙",
        "paragraphs": [
            "千岭万山雪，五湖四海冰。",
            "清光成一片，物物尽皆明。"
        ],
        "title": "偈颂六十七首  其四",
        "id": "1d6826cd-ecab-47ba-874b-5e0a70c91d43"
    },
    {
        "author": "释原妙",
        "paragraphs": [
            "百年难遇岁朝春，姹女梳妆越样新。",
            "惟有东村王大姐，依前满面是埃尘。"
        ],
        "title": "偈颂六十七首  其五",
        "id": "9119412b-231a-4199-974d-beb843c37d67"
    },
    {
        "author": "释原妙",
        "paragraphs": [
            "万里不挂片云，虚空突出一窍。",
            "双髻峰𨁝跳上三十三天，拄杖子向十字街头扬声大叫。",
            "炎炎六月火生冰，夜半日轮当午照。"
        ],
        "title": "偈颂六十七首  其六",
        "id": "8c246137-df9e-4115-ac2d-5871709c03bd"
    },
    {
        "author": "释原妙",
        "paragraphs": [
            "一夏九十日，看看又将半。",
            "面门无位人，急着眼睛看。",
            "冷地蓦相逢，脚跟红线断。",
            "掌内握干坤，翻身游碧汉。",
            "堪笑当年老瑞岩，惺惺石上重呼唤。"
        ],
        "title": "偈颂六十七首  其七",
        "id": "7a4847cb-322a-443b-a016-15ae602f9caf"
    },
    {
        "author": "释原妙",
        "paragraphs": [
            "五湖春色十分肥，正是功圆果满时。",
            "玉蝶穿花零碎锦，黄鶑掷柳乱垂丝。",
            "灵云打失娘生眼，备老重添八字眉。",
            "无限水边林下客，谩将竹杖度须弥。"
        ],
        "title": "偈颂六十七首  其八",
        "id": "02a69ad8-f89a-4247-b3e2-4bd7535ed6a4"
    },
    {
        "author": "释原妙",
        "paragraphs": [
            "归宗拭却眼睛，二祖安心断臂。",
            "云门拶折一足，玄沙𡎺破脚指。",
            "遮一伙随搂搜汉，蚤知有遮般消息，免见血淋满地。"
        ],
        "title": "偈颂六十七首  其九",
        "id": "7b9edc9e-1c45-4627-a938-d6ed95419f51"
    },
    {
        "author": "释原妙",
        "paragraphs": [
            "新年头，行新令。",
            "露柱灯笼，急着眼听。",
            "灶头西南角有片方砖，惺惺伶俐，伶俐惺惺。",
            "念兹在兹，必恭必敬。",
            "因甚如此，徐十三郎行年本命。"
        ],
        "title": "偈颂六十七首  其一○",
        "id": "095bd711-8fdb-40f8-8416-33d8477c9a68"
    },
    {
        "author": "释原妙",
        "paragraphs": [
            "爱之欲其生，恶之欲其死。",
            "爱恶两重关，总向遮里起。",
            "直饶识得根源，更买草鞋行脚三十年，何曾踏着遮里。"
        ],
        "title": "偈颂六十七首  其一一",
        "id": "d7d14354-d442-4967-a52c-b5c1c90490df"
    },
    {
        "author": "释原妙",
        "paragraphs": [
            "师子窟，师子吼。",
            "师子儿，无前後。",
            "蓦然直下翻身，便解人前开口。"
        ],
        "title": "偈颂六十七首  其一二",
        "id": "4a3be4cb-41b9-401c-97a2-dadac049bfae"
    },
    {
        "author": "释原妙",
        "paragraphs": [
            "大限九旬，小限七日。",
            "粗中有细，细中有密。",
            "密密无间，纤尘不立。",
            "正恁么时，银山铁壁。",
            "进则无门，退之则失。",
            "如堕万丈深坑，四面悬崖荆棘。",
            "切须猛烈英雄，直要翻身跳出。",
            "若还一念迟疑，佛亦救你不得。",
            "此是最上玄门，普请大家着力。",
            "山僧虽则不管闲非，越例与诸人通个消息。"
        ],
        "title": "偈颂六十七首  其一三",
        "id": "499737de-1d35-4dfc-8e09-b9095b3a5c2c"
    },
    {
        "author": "释原妙",
        "paragraphs": [
            "指天指地展戈矛，直至如今战不休。",
            "假使羣灵都杀尽，一身还有一身愁。"
        ],
        "title": "偈颂六十七首  其一四",
        "id": "71dce57a-76a1-41b9-a0c6-1beecc66c643"
    },
    {
        "author": "释原妙",
        "paragraphs": [
            "天关久锁不开容，日夜滂沱鼓黑风。",
            "愤性一槌俱击碎，顶门迸出一轮红。"
        ],
        "title": "偈颂六十七首  其一五",
        "id": "0fde72c7-8df4-4445-946f-c59282a2c8bb"
    },
    {
        "author": "释原妙",
        "paragraphs": [
            "忘却当年密授句，枉教一众吃辛苦。",
            "夜来枕上忽忆着，年年五月黄梅雨。"
        ],
        "title": "偈颂六十七首  其一六",
        "id": "c86a92e0-da6b-4984-a88e-9dbe0a55e235"
    },
    {
        "author": "释原妙",
        "paragraphs": [
            "一叶落，天下秋。",
            "一尘起，大地收。",
            "有意气时添意气，不风流处也风流。"
        ],
        "title": "偈颂六十七首  其一七",
        "id": "e6db4da0-b1bf-4da7-ba3f-c891b1658492"
    },
    {
        "author": "释原妙",
        "paragraphs": [
            "海底泥牛衔月走，岩前石虎抱儿眠。",
            "铁蛇钻入金刚眼，昆仑骑象鹭鸶牵。"
        ],
        "title": "偈颂六十七首  其一八",
        "id": "1d109dd1-39d7-4117-841b-931d8afb0b50"
    },
    {
        "author": "释原妙",
        "paragraphs": [
            "阴向鼻端灭，阳从眼里生。",
            "会得个中意，更参三十年。"
        ],
        "title": "偈颂六十七首  其一九",
        "id": "ad825d88-84c5-4726-bc69-0f7284b8d68a"
    },
    {
        "author": "释原妙",
        "paragraphs": [
            "禅不在参，道不须悟。",
            "动转施为，山岳鼓舞。",
            "孟八郎汉便恁么去，争似西峰搬石运土。"
        ],
        "title": "偈颂六十七首  其二○",
        "id": "988428a7-4acb-4db4-ab0c-6dca996e937c"
    },
    {
        "author": "释原妙",
        "paragraphs": [
            "水中咸味，色里胶青。",
            "决定是有，不见其形。",
            "见其形，失却山前一村人眼睛。"
        ],
        "title": "偈颂六十七首  其二一",
        "id": "7c95a1c9-cd49-4f5d-8d16-70408b929b93"
    },
    {
        "author": "释原妙",
        "paragraphs": [
            "八十日中，千说万喻。",
            "说也说到无说时，闻也闻到无闻处。",
            "既是无说又无闻，功成果满凭何举。",
            "吹龙笛，击鼍鼓。",
            "皓齿歌，细腰舞。",
            "桃花乱落如红雨。"
        ],
        "title": "偈颂六十七首  其二二",
        "id": "8d295084-964a-48b2-8b8c-ac0be9984199"
    },
    {
        "author": "释原妙",
        "paragraphs": [
            "大海无鱼，大地无草。",
            "大富无粮，大悟无道。"
        ],
        "title": "偈颂六十七首  其二三",
        "id": "5422ddf3-6dd6-4f73-9eeb-03d0dda5d6c3"
    },
    {
        "author": "释原妙",
        "paragraphs": [
            "布袋头开，餧馿餧马。",
            "要骑便骑，要下便下。",
            "若到江西湖南，撞着焦尾大虫，切莫道在西峰度夏。"
        ],
        "tags": [
            "西湖"
        ],
        "title": "偈颂六十七首  其二四",
        "id": "d86c1827-b929-452c-9e96-53d96b475fa1"
    },
    {
        "author": "释原妙",
        "paragraphs": [
            "吃粥了也，洗钵盂去。",
            "矢上加尖，一场败露。",
            "西峰今日忍俊不禁，却要向鹭鸶腿上割股。"
        ],
        "title": "偈颂六十七首  其二五",
        "id": "fcf204dc-e91d-4766-a6bc-d7a80467acdc"
    },
    {
        "author": "释原妙",
        "paragraphs": [
            "一阳来复，万物咸新。",
            "恭惟盲龟跛鳖，鬼怪妖精。",
            "莫问前长後短，大家扶起破沙盆。"
        ],
        "title": "偈颂六十七首  其二六",
        "id": "8c7da046-7a5c-4644-91d8-0f6669568668"
    },
    {
        "author": "释原妙",
        "paragraphs": [
            "黄面瞿昙，夜半成道。",
            "正是唤奴作郎，赢得一场好笑。",
            "山僧恁么告报，也是细姑嫌嫂。"
        ],
        "title": "偈颂六十七首  其二七",
        "id": "2f1ee53b-6710-4884-8a3a-aa3875a24af2"
    },
    {
        "author": "释原妙",
        "paragraphs": [
            "参须实参，悟须实悟。",
            "动转施为，辉今耀古。",
            "若是操心不正，悟处不真，妆妆点点，斗斗钉钉，被人轻轻拶着，未免唤灯笼作露柱。"
        ],
        "title": "偈颂六十七首  其二八",
        "id": "ba5ecf4b-0d90-4caf-874c-5d90ce0a10f5"
    },
    {
        "author": "释原妙",
        "paragraphs": [
            "低头觅天，仰面寻地。",
            "波波挈挈，远之远矣。",
            "蓦然撞着徐十三郎，嗄，元来只在遮里。",
            "在遮里，腊月三十日到来，也是开眼见鬼。"
        ],
        "title": "偈颂六十七首  其二九",
        "id": "57381fc8-a1ba-49e0-9d79-edfc6001f210"
    },
    {
        "author": "释原妙",
        "paragraphs": [
            "洞彻是非如梦幻，转身未免堕深坑。",
            "须知别有通霄路，不许时人造次行。"
        ],
        "title": "偈颂六十七首  其三○",
        "id": "19430dbe-d2b8-4340-847e-7bfc554ecd69"
    },
    {
        "author": "释原妙",
        "paragraphs": [
            "昔年瞎却我眼，今朝穿却你鼻。",
            "冤冤相报无休，莫若克己复礼。",
            "非惟和尚同尘，免得递相钝置。"
        ],
        "title": "偈颂六十七首  其三一",
        "id": "6b057f59-fc51-46a0-ab39-7b007eae095b"
    },
    {
        "author": "释原妙",
        "paragraphs": [
            "一年已减五日，光影如驹过隙。",
            "直须如救头然，切莫随情放逸。",
            "夜来一雨雪消镕，万叠青山如洗出。"
        ],
        "title": "偈颂六十七首  其三二",
        "id": "3b8a17c3-fb65-437f-b1ac-6e387586fed1"
    },
    {
        "author": "释原妙",
        "paragraphs": [
            "参禅须是铁汉，着手心头便判。",
            "只如雪覆千山，孤峰不白，作么生判。",
            "上元定是正月半。"
        ],
        "title": "偈颂六十七首  其三三",
        "id": "e1d6f232-e564-47e1-8fb1-f4302aba1b16"
    },
    {
        "author": "释原妙",
        "paragraphs": [
            "周行七步犹成迹，椁示双趺岂易收。",
            "微雨洒花千点泪，淡烟笼竹一堆愁。"
        ],
        "title": "偈颂六十七首  其三四",
        "id": "c3902f3a-b3fd-4fe7-80e5-3d8590e0f4da"
    },
    {
        "author": "释原妙",
        "paragraphs": [
            "身贫道贫，无法可亲。",
            "一味盲枷瞎棒，闻者见者莫不生嗔。",
            "黄金自有黄金价，终不和沙卖与人。"
        ],
        "title": "偈颂六十七首  其三五",
        "id": "b8d01b35-2289-44eb-abbe-b2fb83069251"
    },
    {
        "author": "释原妙",
        "paragraphs": [
            "西峰今年结夏，全然不成保社。",
            "一日两头薄粥，大家忍饥无暇。",
            "虽有真如佛性，菩提涅盘，权且扬在师子岩下。"
        ],
        "title": "偈颂六十七首  其三六",
        "id": "d7d96901-047f-4c99-9a20-b09acc9b0683"
    },
    {
        "author": "释原妙",
        "paragraphs": [
            "日正暄，春已暮，落花片片随流去。",
            "拄杖枝头一点红，馨香徧界无人顾。"
        ],
        "title": "偈颂六十七首  其三七",
        "id": "3ca6a9fc-0531-4762-9fe1-c2d55708d224"
    },
    {
        "author": "释原妙",
        "paragraphs": [
            "一夏以来，诸人懡㦬，山僧亦懡㦬。",
            "懡㦬逢懡㦬，彼此无空过。",
            "今朝圣制告圆，不免更说些懡㦬禅，赢得大家俱懡㦬。",
            "如何是懡㦬禅，咄，猛火着油煎。"
        ],
        "title": "偈颂六十七首  其三八",
        "id": "4d17456d-7464-40be-8c89-84393ddc4229"
    },
    {
        "author": "释原妙",
        "paragraphs": [
            "一年三百六十日，看看逗到今宵毕。",
            "十个有五双，参禅禅又不知，学道道亦不识。",
            "只遮不知不识四字，正是三世诸佛骨髓。"
        ],
        "title": "偈颂六十七首  其三九",
        "id": "4c00709d-28f1-4ed7-a2c0-f4906a58b9b2"
    },
    {
        "author": "释原妙",
        "paragraphs": [
            "封却拄杖头，结却布袋头。",
            "大家团栾头，赤眼火柴头。",
            "嗄，正是冤家共聚头，不妨头上更安头。"
        ],
        "title": "偈颂六十七首  其四○",
        "id": "79ad6bed-61e2-4418-a2c9-3d297fec2603"
    },
    {
        "author": "释原妙",
        "paragraphs": [
            "前四十五日何处去，焦尾大虫入闹市。",
            "後四十五日何处来，三脚馿子上高台。",
            "俊鹰快鹞便合乘时，跛鳖盲龟徒劳𨁝跳。"
        ],
        "title": "偈颂六十七首  其四一",
        "id": "cdedf2b7-54da-4e24-9557-c88582b3d863"
    },
    {
        "author": "释原妙",
        "paragraphs": [
            "巴陵设忌三转语，西峰单单只一句。",
            "聻，逢人切忌错举。"
        ],
        "title": "偈颂六十七首  其四二",
        "id": "7555853b-31da-426f-bbad-cd59d1f2ab10"
    },
    {
        "author": "释原妙",
        "paragraphs": [
            "指天指地，一棒打杀。",
            "鸩屎砒霜，合造毒药。",
            "扬在三千世界中，不知那个亲遭着。"
        ],
        "title": "偈颂六十七首  其四三",
        "id": "2e6608e7-f773-4ca0-aea4-cddad5477dbb"
    },
    {
        "author": "释原妙",
        "paragraphs": [
            "西峰结制不寻常，谷满仓兮僧满堂。",
            "既得遮些根蒂固，大家摇扇取风凉。"
        ],
        "title": "偈颂六十七首  其四四",
        "id": "903ff745-4b6a-4650-8b81-6613f13e6179"
    },
    {
        "author": "释原妙",
        "paragraphs": [
            "三千世界作炉，百亿须弥为炭。",
            "生铁铸就禅和，炙得通身红烂。"
        ],
        "title": "偈颂六十七首  其四五",
        "id": "e18d1e4f-6555-41a0-83ce-56e89068b73e"
    },
    {
        "author": "释原妙",
        "paragraphs": [
            "十五日已前，{毛畏}{毛畏}𣯧𣯧，魍魍魉魉。",
            "十五日已後，巍巍堂堂，炜炜煌煌。",
            "正当十五日，虚空为鼓。",
            "须弥为槌，轻轻击动，佛祖攒眉。",
            "若将耳听应难会，眼处闻声方始知。"
        ],
        "title": "偈颂六十七首  其四六",
        "id": "0063b9ca-4088-4c2c-a7dd-3ecd6239f562"
    },
    {
        "author": "释原妙",
        "paragraphs": [
            "入我法中，不论凡圣。",
            "动转施为，咸遵旧令。"
        ],
        "title": "偈颂六十七首  其四七",
        "id": "47a3f7d6-66b5-4d5a-b60b-72346ba46c9d"
    },
    {
        "author": "释原妙",
        "paragraphs": [
            "九旬把定重关，今朝放开一线。",
            "顶门具眼衲僧，自合知机识变。",
            "依旧平分局面。"
        ],
        "title": "偈颂六十七首  其四八",
        "id": "db9d9769-3c2d-4303-8d35-a69f6ccad81c"
    },
    {
        "author": "释原妙",
        "paragraphs": [
            "一不成，二不是。",
            "红底桃，白底李。",
            "红红白白不相瞒，因甚达磨大师被流支三藏打落当门齿。"
        ],
        "title": "偈颂六十七首  其四九",
        "id": "8e2b7374-1583-4791-a6d0-9b49dff38b4b"
    },
    {
        "author": "释原妙",
        "paragraphs": [
            "裁蜀锦，翦吴绫。",
            "披白玉，间黄金。",
            "打成一片时，针札不入。",
            "罗纹结角处，线路难寻。",
            "天香影散莓苔石，五叶花开薝卜林。"
        ],
        "title": "偈颂六十七首  其五○",
        "id": "50b7f2b9-7b00-42c8-acf4-27c087a9804f"
    },
    {
        "author": "释原妙",
        "paragraphs": [
            "一百禅和三十州，无绳自缚万山头。",
            "谁是护生谁是杀，白云影里铁船浮。"
        ],
        "title": "偈颂六十七首  其五一",
        "id": "ff4a9e5d-0f9a-4946-abf4-18de4aa35229"
    },
    {
        "author": "释原妙",
        "paragraphs": [
            "万法归一，一归何处。",
            "狭路相逢，两手分付。",
            "逴得便行，黄河三千年一度清。"
        ],
        "title": "偈颂六十七首  其五二",
        "id": "81f638d9-ee7d-4b7e-a325-bc60a3c5576d"
    },
    {
        "author": "释原妙",
        "paragraphs": [
            "意句不到，宗说不通，盲龟跛鳖。",
            "意句俱到，宗说俱通，盲龟跛鳖。"
        ],
        "title": "偈颂六十七首  其五三",
        "id": "dffa038b-d445-4212-bb92-52b2fc4f262c"
    },
    {
        "author": "释原妙",
        "paragraphs": [
            "呱声未绝便称尊，搅得三千海岳昏。",
            "恶水一年浇一度，知他雪屈是酬恩。"
        ],
        "title": "偈颂六十七首  其五四",
        "id": "ff889342-90c7-46a6-bde7-5e9b9d541f56"
    },
    {
        "author": "释原妙",
        "paragraphs": [
            "工夫不到不方圆，宽着程途急着鞭。",
            "但得此心常不昧，从教沧海变桑田。"
        ],
        "title": "偈颂六十七首  其五五",
        "id": "8caaba00-ca62-490e-8538-ddb310150061"
    },
    {
        "author": "释原妙",
        "paragraphs": [
            "识得拄杖子，被拄杖子缚。",
            "不识拄杖子，亦被拄杖子缚。",
            "不是弄潮人，徒劳遭点额。"
        ],
        "title": "偈颂六十七首  其五六",
        "id": "c1299006-f002-43ad-b7fe-f1f74b801421"
    },
    {
        "author": "释原妙",
        "paragraphs": [
            "咄哉老贼，偷心未息。",
            "石灰布袋，到处成迹。",
            "若谓子为父隠，毕竟曲不藏直。",
            "今日因斋庆赞，未免乘时拈出。"
        ],
        "title": "偈颂六十七首  其五七",
        "id": "629f3e0e-faf7-415e-b0ff-ecce810c390c"
    },
    {
        "author": "释原妙",
        "paragraphs": [
            "一年又过一月，今日又从头起。",
            "循环乌兔如梭，百年光阴有几。",
            "诸上座，休瞌睡。",
            "直饶火急翻身，四大海水早已倾在汝耳里。"
        ],
        "title": "偈颂六十七首  其五八",
        "id": "e4eb78b4-3579-4d1c-b86c-010fcb1ad93b"
    },
    {
        "author": "释原妙",
        "paragraphs": [
            "今年龙象颇多，权作三堂结夏。",
            "虽然名字不同，是法本无高下。"
        ],
        "title": "偈颂六十七首  其五九",
        "id": "dc2c55de-cf66-4a9b-b1cf-c7153b174f98"
    },
    {
        "author": "释原妙",
        "paragraphs": [
            "资生贵图求富，参禅贵图求悟。",
            "求悟若学资生，个个成佛作祖。",
            "咄，甜瓜彻蒂甜，苦瓠连根苦。"
        ],
        "title": "偈颂六十七首  其六○",
        "id": "7ce44ea2-720e-4db0-ad3a-7967057d1d09"
    },
    {
        "author": "释原妙",
        "paragraphs": [
            "千疑万疑，祇是一疑。",
            "若能决此一疑，免教节上生枝。"
        ],
        "title": "偈颂六十七首  其六一",
        "id": "3b32a638-4476-4303-9467-799680f8c387"
    },
    {
        "author": "释原妙",
        "paragraphs": [
            "打开布袋头，放出百千牛。",
            "纵随芳草去，终不被人收。",
            "一日归来重会面，半含容笑半含羞。"
        ],
        "title": "偈颂六十七首  其六二",
        "id": "b73b4f8d-81f0-4a82-bbb4-c81431c6bd7a"
    },
    {
        "author": "释原妙",
        "paragraphs": [
            "今朝八月一，行脚禅和出。",
            "不识自家珍，却向途中觅。",
            "直饶走徧一百一十城，参见五十三善知识，功超十地三乘，位等释迦弥勒。",
            "若还来到西峰，未免一棒打折你馿脊。"
        ],
        "title": "偈颂六十七首  其六三",
        "id": "6f91f490-230c-46a9-a0c3-4cdc4b7407a3"
    },
    {
        "author": "释原妙",
        "paragraphs": [
            "急水滩头泊小舟，切须牢把遮绳头。",
            "蓦然绳断难回避，直到通身血迸流。"
        ],
        "title": "偈颂六十七首  其六四",
        "id": "74d43842-d520-46a9-9513-5eb6d4bc5dc2"
    },
    {
        "author": "释原妙",
        "paragraphs": [
            "参禅一着莫迟疑，念念如同救火时。",
            "烈焰亘天浑不顾，翻身直造万重围。",
            "一朝火灭烟消後，鼻孔依前向下垂。"
        ],
        "title": "偈颂六十七首  其六五",
        "id": "9f531fc8-672f-42e4-b8ed-2ec985268d2f"
    },
    {
        "author": "释原妙",
        "paragraphs": [
            "万法归一一何归，只贵惺惺着意疑。",
            "疑到情忘心绝处，金乌夜半彻天飞。"
        ],
        "title": "偈颂六十七首  其六六",
        "id": "42304028-88f1-4025-a26a-19a948e0992c"
    },
    {
        "author": "释原妙",
        "paragraphs": [
            "红尘堆里学山居，寂灭身心道有余。",
            "但得胸中憎爱尽，不参禅亦是工夫。"
        ],
        "title": "偈颂六十七首  其六七",
        "id": "258c28f7-b855-47c7-8da4-757a7491e91c"
    },
    {
        "author": "释原妙",
        "paragraphs": [
            "灵山拈出一枝花，百万都来是作家。",
            "惟有饮光犹未瞥，那堪眼里又添沙。"
        ],
        "title": "颂古三十一首  其一",
        "id": "48f29fc1-aeed-4592-a9d3-4a91510f94f5"
    },
    {
        "author": "释原妙",
        "paragraphs": [
            "两两成羣罪莫穷，谩将鼠伎逞英雄。",
            "当时若作今时世，纵使瞿昙也不中。"
        ],
        "title": "颂古三十一首  其二",
        "id": "df0b8d67-ab0f-4e97-97f4-bfa4431fe7da"
    },
    {
        "author": "释原妙",
        "paragraphs": [
            "死款都来一口供，情穷理极卒难容。",
            "若将皮髓论高下，争见花开五叶红。"
        ],
        "title": "颂古三十一首  其三",
        "id": "64bc7087-faf6-4881-84b5-ce1022f43efd"
    },
    {
        "author": "释原妙",
        "paragraphs": [
            "祖师不会禅，夫子不识字。",
            "棒打石人头，嚗嚗论实事。"
        ],
        "title": "颂古三十一首  其四",
        "id": "d7f66315-23ec-49d1-b231-ddcdcbceb802"
    },
    {
        "author": "释原妙",
        "paragraphs": [
            "攒花簇锦绝纤尘，一度拈来一度新。",
            "啼得血流无用处，不如缄口过残春。"
        ],
        "title": "颂古三十一首  其五",
        "id": "e39f8f2f-2d97-449e-8919-2dbb4fc570e8"
    },
    {
        "author": "释原妙",
        "paragraphs": [
            "杀人犹可恕，再犯岂能容。",
            "贬向无生国，千圣不知踪。"
        ],
        "title": "颂古三十一首  其六",
        "id": "026b9261-856a-4ce2-ab2d-f181a18e16ea"
    },
    {
        "author": "释原妙",
        "paragraphs": [
            "眉毛罅里积山岳，鼻孔中藏师子儿。",
            "南北东西无限意，此心能有几人知。"
        ],
        "title": "颂古三十一首  其七",
        "id": "f8aca2d5-1468-44c1-a820-0d40a605567c"
    },
    {
        "author": "释原妙",
        "paragraphs": [
            "绿树阴浓夏日长，楼台倒影入池塘。",
            "水晶帘动微风起，满架蔷薇一院香。"
        ],
        "tags": [
            "夏天",
            "写景"
        ],
        "title": "颂古三十一首  其八",
        "id": "4ac977e0-a33e-41d8-a4db-9ba2764f0bd1"
    },
    {
        "author": "释原妙",
        "paragraphs": [
            "幸然无事鼓风涛，激起洪波万丈高。",
            "直得浑家都浸杀，至今平地浪滔滔。"
        ],
        "title": "颂古三十一首  其九",
        "id": "445f4225-6d06-41c6-9e96-53495ec33aa0"
    },
    {
        "author": "释原妙",
        "paragraphs": [
            "自小丹青画不成，年来始觉艺方精。",
            "等闲掷笔成龙去，换却时人眼里睛。"
        ],
        "title": "颂古三十一首  其一○",
        "id": "79e632fc-5904-4cd8-964d-dc66587ee9df"
    },
    {
        "author": "释原妙",
        "paragraphs": [
            "泥佛不度水，毗岚风忽起。",
            "大地黑漫漫，衲僧争敢视。"
        ],
        "title": "颂古三十一首  其一一",
        "id": "4aee154a-aaca-49b7-af72-74d2b128e804"
    },
    {
        "author": "释原妙",
        "paragraphs": [
            "金佛不度炉，铁裹夜明珠。",
            "一槌俱粉碎，清光何处无。"
        ],
        "title": "颂古三十一首  其一二",
        "id": "f5b37f47-8d47-484e-abec-8ec93234f498"
    },
    {
        "author": "释原妙",
        "paragraphs": [
            "木佛不度火，掣开金殿锁。",
            "内外绝遮栏，时人犹懡㦬。"
        ],
        "title": "颂古三十一首  其一三",
        "id": "df84ae53-6fa4-4e68-a5ea-83ba7bc63fc5"
    },
    {
        "author": "释原妙",
        "paragraphs": [
            "赵州狗子佛性无，十分春色播江湖。",
            "几多摘叶寻枝客，空使洛阳花满途。"
        ],
        "title": "颂古三十一首  其一四",
        "id": "be1de7cb-b4ae-4122-9f9f-c39947fcc976"
    },
    {
        "author": "释原妙",
        "paragraphs": [
            "礼佛修行不较多，何须特地起干戈。",
            "直饶打得回头後，兔子何曾离得窠。"
        ],
        "title": "颂古三十一首  其一五",
        "id": "866b79a6-4f22-4a1c-b783-572cff6c693e"
    },
    {
        "author": "释原妙",
        "paragraphs": [
            "四面洪波万丈深，上天无路地无门。",
            "个中有理应难诉，不是愁人也断魂。"
        ],
        "title": "颂古三十一首  其一六",
        "id": "5040d401-ede4-4e20-b977-d72224339d8b"
    },
    {
        "author": "释原妙",
        "paragraphs": [
            "吞而复吐冷烟浮，月落寒山犹未休。",
            "重把丝纶轻一掣，岂知元只在钩头。"
        ],
        "title": "颂古三十一首  其一七",
        "id": "ff9a08d7-6254-4b42-b9c8-34b34e8c906e"
    },
    {
        "author": "释原妙",
        "paragraphs": [
            "猛虎深藏浅草窠，几回明月入烟萝。",
            "顶门纵有金刚眼，未免当头蹉过他。"
        ],
        "title": "颂古三十一首  其一八",
        "id": "e598a182-fc8d-412e-a3cd-7242c5e42348"
    },
    {
        "author": "释原妙",
        "paragraphs": [
            "飒飒秋风满院凉，芬芳篱菊半经霜。",
            "可怜不遇攀花手，狼籍枝头多少香。"
        ],
        "title": "颂古三十一首  其一九",
        "id": "bd4868ca-8eb6-4584-a8ec-2bfbde41fb4f"
    },
    {
        "author": "释原妙",
        "paragraphs": [
            "饥火炎炎烧断肠，亲逢王膳不能尝。",
            "可怜并逐溪流去，百亿沧溟透底香。"
        ],
        "title": "颂古三十一首  其二○",
        "id": "95c35fa2-38a2-442d-961c-f85fbff3b13b"
    },
    {
        "author": "释原妙",
        "paragraphs": [
            "国师塔样最尖新，觌面拈来不露文。",
            "却被耽源添一线，至今描邈乱纷纷。"
        ],
        "title": "颂古三十一首  其二一",
        "id": "20301d9f-be98-40e3-8f71-cdbe64052a8b"
    },
    {
        "author": "释原妙",
        "paragraphs": [
            "杨柳溪边垂绿线，黄鶑枝上声声啭。",
            "几多贪玩不知春，空使落花千万片。"
        ],
        "title": "颂古三十一首  其二二",
        "id": "9e29d0cd-a2d8-40f1-b966-cec3dfc433c5"
    },
    {
        "author": "释原妙",
        "paragraphs": [
            "三十年来在梦中，生涯丧尽绝行踪。",
            "自惭一见桃花後，依旧漫天鼓黑风。"
        ],
        "title": "颂古三十一首  其二三",
        "id": "dde891e7-7583-4f94-b0d6-f2cb602ad384"
    },
    {
        "author": "释原妙",
        "paragraphs": [
            "落花台上重铺锦，玛瑙阶前布赤沙。",
            "情义尽从贫处断，世人偏向有钱家。"
        ],
        "title": "颂古三十一首  其二四",
        "id": "f6844f4a-c026-4503-a6d5-4d1fdcab58b9"
    },
    {
        "author": "释原妙",
        "paragraphs": [
            "红轮杲杲正当空，昨日今朝事不同。",
            "尽谓古今都坐断，谁知贼过後张弓。"
        ],
        "title": "颂古三十一首  其二五",
        "id": "e168def5-af05-454a-8023-5d696de6ce5e"
    },
    {
        "author": "释原妙",
        "paragraphs": [
            "滞货多年要脱身，巧妆绮语说诸人。",
            "及乎拈出当场卖，索价辽天谁敢亲。"
        ],
        "title": "颂古三十一首  其二六",
        "id": "abbb86ee-ce49-4348-a9ea-602437c2d268"
    },
    {
        "author": "释原妙",
        "paragraphs": [
            "弓弦走马蓦相逢，觌面全提未见功。",
            "拈出轮王三寸铁，直教血溅梵天红。"
        ],
        "title": "颂古三十一首  其二七",
        "id": "fb791f05-0bb1-44ec-abad-bbc5ab60ab1f"
    },
    {
        "author": "释原妙",
        "paragraphs": [
            "银蟾出海照无私，处处分明是阿谁。",
            "见面不须重问讯，从教日炙与风吹。"
        ],
        "title": "颂古三十一首  其二八",
        "id": "82863c6b-fb2c-4fe2-86f6-3adc5803b26d"
    },
    {
        "author": "释原妙",
        "paragraphs": [
            "不动尊，提不起，茫茫宇宙谁能委。",
            "秋江清夜月澄辉，鹭鸶飞入芦花里。"
        ],
        "title": "颂古三十一首  其二九",
        "id": "2b0c157b-13d9-40dc-b61a-2ab02c8a0ac2"
    },
    {
        "author": "释原妙",
        "paragraphs": [
            "逆风吹又顺风吹，铁眼铜睛争敢窥。",
            "万古碧潭空界月，再三捞摝始应知。"
        ],
        "title": "颂古三十一首  其三○",
        "id": "c6b9bbe3-1fd2-443a-a9be-9232a5cb60ea"
    },
    {
        "author": "释原妙",
        "paragraphs": [
            "佛手馿脚与生缘，鬼面人头有许般。",
            "云散碧天孤月朗，澄潭彻底影团团。"
        ],
        "title": "颂古三十一首  其三一",
        "id": "62216bf4-606b-4847-993d-561e794ac04e"
    },
    {
        "author": "释原妙",
        "paragraphs": [
            "无端平地起干戈，争似属牛人更多。",
            "满面惭惶无着处，低头依旧入烟萝。"
        ],
        "title": "颂古三十一首  其三二",
        "id": "beb3ea8e-2226-4b97-a3af-c0f1a375c693"
    },
    {
        "author": "释原妙",
        "paragraphs": [
            "一二三四五六圈，心肝粉碎髑髅穿。",
            "若将方木投圆窍，丑姥争教得少年。"
        ],
        "title": "颂古三十一首  其三三",
        "id": "3bbd94e3-7d1d-4ea6-8a53-a0d890851d1a"
    },
    {
        "author": "释原妙",
        "paragraphs": [
            "澄潭千载毒龙蟠，倒岳倾湫谁解看。",
            "直下一刀成两段，虚空粉碎髑髅干。"
        ],
        "title": "颂赵州无字示陈太尉",
        "id": "afad141d-b435-4c93-883a-6a14ae0e9ea4"
    },
    {
        "author": "释原妙",
        "paragraphs": [
            "识得根源认得伊，全身犹堕在尘围。",
            "纵然和座都掀倒，尚有烟霞遶翠微。"
        ],
        "title": "示如法禅人  其一",
        "id": "96fb6de0-5ec4-439a-b0b0-6d816a88be7e"
    },
    {
        "author": "释原妙",
        "paragraphs": [
            "直造悬崖上上关，白云影里转身难。",
            "个中若使能通变，夺食驱耕总是闲。"
        ],
        "title": "示如法禅人  其二",
        "id": "70a62f83-f92a-4502-b623-2b2ebcce2072"
    },
    {
        "author": "释原妙",
        "paragraphs": [
            "如如不动法中王，举足无非是道场。",
            "不到水穷云尽处，争知觌面是檀郎。"
        ],
        "title": "示如法禅人  其三",
        "id": "3dc9e7c9-8bae-41f2-9de2-4001079baec1"
    },
    {
        "author": "释原妙",
        "paragraphs": [
            "闲处休居静莫住，转入转深转幽固。",
            "纵至深深尽底时，更须知有那一步。",
            "昔日曹溪亲到来，今时往往多差互。",
            "若非丧尽目前机，倒岳倾湫无觅处。"
        ],
        "title": "示如梦禅人行脚",
        "id": "ee6988be-0945-4694-999f-d87a3d740d40"
    },
    {
        "author": "释原妙",
        "paragraphs": [
            "山中行，步高身尽轻。",
            "拟飞去，惟恐世人惊。"
        ],
        "title": "山中四威仪供佛鉴师翁韵  其一",
        "id": "dc873543-a7a8-42a7-b1bd-341bf5b1c8ec"
    },
    {
        "author": "释原妙",
        "paragraphs": [
            "山中住，黯淡云无数。",
            "誓相期，共守无生路。"
        ],
        "title": "山中四威仪供佛鉴师翁韵  其二",
        "id": "8a8ee13c-6128-4f31-be72-b4bffa78fbf4"
    },
    {
        "author": "释原妙",
        "paragraphs": [
            "山中坐，静看空花堕。",
            "问何为，待结团栾果。"
        ],
        "title": "山中四威仪供佛鉴师翁韵  其三",
        "id": "8f5f5a04-db73-4774-8776-ba713e89758d"
    },
    {
        "author": "释原妙",
        "paragraphs": [
            "山中卧，月落猿啼过。",
            "正堪眠，石定从教破。"
        ],
        "title": "山中四威仪供佛鉴师翁韵  其四",
        "id": "d8ade8f4-7767-4501-a7d4-cb65274abf43"
    },
    {
        "author": "释原妙",
        "paragraphs": [
            "或淡或浓拖雨去，半舒半卷逆风来。",
            "为怜途路无栖泊，却把柴扉永夜开。"
        ],
        "title": "云庵",
        "id": "6cf7a70d-79e2-47bd-af44-330d95b69a1e"
    },
    {
        "author": "释原妙",
        "paragraphs": [
            "学道如初莫变心，千魔万难愈惺惺。",
            "直须敲出虚空髓，拔却金刚脑後钉。"
        ],
        "title": "示徒  其一",
        "id": "aabbf46f-58df-49b5-8224-a70c24519a75"
    },
    {
        "author": "释原妙",
        "paragraphs": [
            "学道之心似镜明，纤尘纔染便忘形。",
            "廓然照出娘生面，一簇青烟锁翠屏。"
        ],
        "title": "示徒  其二",
        "id": "9b43607f-0eca-4727-a140-d2fbdaab86ab"
    },
    {
        "author": "释原妙",
        "paragraphs": [
            "学道如撑逆水舟，篙篙着力莫随流。",
            "忽然失脚翻身去，踏断寒江月一钩。"
        ],
        "title": "示徒  其三",
        "id": "f008542a-23fc-43d0-a8c3-ccb1a5094061"
    },
    {
        "author": "释原妙",
        "paragraphs": [
            "工夫果的有真疑，动静寒暄总不知。",
            "枕子蓦然开口笑，钵盂𨁝跳上须弥。"
        ],
        "title": "又示徒",
        "id": "49c1073a-ff4a-44cc-aabd-8ded2f8eb1e3"
    },
    {
        "author": "释原妙",
        "paragraphs": [
            "千家万家，总是维摩丈室。",
            "十斛百斛，无非达磨眼睛。",
            "若向遮里会得，何劳向外经营。",
            "其或未然，咄，酒肆淫坊休放过，龙宫虎穴要亲临。"
        ],
        "title": "示淳谦首座持钵",
        "id": "a75fb2b1-bc63-4611-af3d-e328c1d642e2"
    },
    {
        "author": "释原妙",
        "paragraphs": [
            "开口动舌，无益于人，戒之莫言。"
        ],
        "title": "示徒三戒  其一",
        "id": "f66ce6e0-814a-48d2-bd4e-1cdbd1b98e28"
    },
    {
        "author": "释原妙",
        "paragraphs": [
            "举心动念，无益于人，戒之莫起。"
        ],
        "title": "示徒三戒  其二",
        "id": "d6ab3b9e-09c4-4460-8805-93d33baadafe"
    },
    {
        "author": "释原妙",
        "paragraphs": [
            "举足动步，无益于人，戒之莫行。"
        ],
        "title": "示徒三戒  其三",
        "id": "a014cd8d-4f5e-4f92-98fd-fee72ca4c596"
    },
    {
        "author": "释原妙",
        "paragraphs": [
            "来不入死关，去不出死关。",
            "铁蛇钻入海，撞倒须弥山。"
        ],
        "title": "辞世",
        "id": "cf20d89c-9844-4b2b-a818-4761266fc157"
    },
    {
        "author": "释原妙",
        "paragraphs": [
            "大海波心，盘陀石上。",
            "真观浄观，是相非相。",
            "如月在天，无水不现。",
            "水月俱捐，如何瞻仰。",
            "咄，切忌妄想。"
        ],
        "title": "观音大士赞",
        "id": "c3444ee5-e8b9-4afa-9691-e194730fb8ed"
    },
    {
        "author": "释原妙",
        "paragraphs": [
            "开旗展阵入梁邦，未覩天颜早已降。",
            "纵有神通难转款，翩翩一苇渡长江。"
        ],
        "tags": [
            "长江"
        ],
        "title": "达磨祖师赞  其一",
        "id": "82420552-d598-46dd-89c6-a84a71fa9f0b"
    },
    {
        "author": "释原妙",
        "paragraphs": [
            "未离西干，恶声已布。",
            "面壁九年，一场败露。",
            "咦，不知赚却多少儿孙，直至如今钉桩摇橹。"
        ],
        "title": "达磨祖师赞  其二",
        "id": "a51c518c-ab82-4af0-9183-4806bf8e79e8"
    },
    {
        "author": "释原妙",
        "paragraphs": [
            "鼻无两窍，眼露双睛。",
            "十分无面目，一味得人憎。",
            "将正续三世之业，等闲籍没。",
            "向白云千峰之上，特地掀腾。",
            "坐断死关，幸自恶声难掩。",
            "那更被伊描邈，转见可怜生。",
            "呵呵呵，三十年後，宁无人路见不平。"
        ],
        "title": "师子院明初院主请",
        "id": "9dbee42d-4294-479e-b380-b6db25fe70d1"
    },
    {
        "author": "释原妙",
        "paragraphs": [
            "中大仰毒，奋师子威。",
            "平生负重病，举世无良医。",
            "向莲峰插一茎草，为少室发千钧机。",
            "舌头无骨，额下生眉。",
            "唤作开山即错，不唤作开山犹非，从教後代乱针锥。"
        ],
        "title": "大觉禅师祖雍长老请",
        "id": "6712f419-c7b6-41fe-ab18-762a66a6ebd1"
    },
    {
        "author": "释原妙",
        "paragraphs": [
            "乌豆眼睛生铁面，直向孤峰顶上。",
            "将无米饭塞断天下衲子咽喉，固是家常，因甚更教人参个一归何处。",
            "吽，忆着江南三月天，马塍西畔春无数。"
        ],
        "title": "西隠接待师立山主请",
        "id": "946a2c1a-ab34-46ee-9593-f8c86cc147d3"
    },
    {
        "author": "释原妙",
        "paragraphs": [
            "恣无明，逞人我。",
            "诽释迦，骂达磨。",
            "虽是赤心，返成话堕。",
            "六年坐铺卖不行，至今被人唤作滞货。"
        ],
        "title": "双髻禅庵请",
        "id": "a9e2e58f-88e9-4434-abb9-74e0043de5a9"
    },
    {
        "author": "释原妙",
        "paragraphs": [
            "遮个村僧，只好闻名。",
            "尾巴纔露，天下人憎。"
        ],
        "title": "禅人请赞  其一",
        "id": "dc3583f7-6615-4c90-9af3-a86c7d5b8f35"
    },
    {
        "author": "释原妙",
        "paragraphs": [
            "不识岩头密启处，刚言悟得仰山禅。",
            "遮场败露难遮盖，留与儿孙万世传。"
        ],
        "title": "禅人请赞  其二",
        "id": "72e78c19-8ef7-4bdf-b766-78580bee22b9"
    },
    {
        "author": "释原妙",
        "paragraphs": [
            "欲明种子因，熟读上大人。",
            "若到可知礼，盲龟跛鳖亲。"
        ],
        "title": "偈颂十二首  其一",
        "id": "72b79157-0fd2-4d6e-9285-0fcb6283ad99"
    },
    {
        "author": "释原妙",
        "paragraphs": [
            "皮穿肉烂，筋断骨折。",
            "具无碍辩，横说竖说。",
            "若谓向上一关，敢保老兄未彻。",
            "直须虚空粉碎，大海枯竭。",
            "透顶透底，内外澄澈。",
            "正恁么时，犹是眼中着屑。"
        ],
        "title": "偈颂十二首  其二",
        "id": "40510dee-526f-49de-a0d3-680e918f0ac5"
    },
    {
        "author": "释原妙",
        "paragraphs": [
            "此心清凈本无瑕，只为贪求被物遮。",
            "突出眼睛全体露，山河大地是空华。"
        ],
        "title": "偈颂十二首  其三",
        "id": "1483aef9-3a71-48cd-a33c-97f680711983"
    },
    {
        "author": "释原妙",
        "paragraphs": [
            "东西十万，南北八千。",
            "纤尘不立，寸草不生。",
            "往来无碍，妙用纵横。",
            "直饶亲到者里，正是弃本逐末，引祸招殃。",
            "且道如何是本，抛出轮王三寸铁，分明遍界是刀鎗。"
        ],
        "title": "偈颂十二首  其四",
        "id": "228aabeb-5c3e-4f2e-81f7-3ef6a3a6e7b4"
    },
    {
        "author": "释原妙",
        "paragraphs": [
            "五阴山中，魔强法弱。",
            "战之不胜，休拟议着。",
            "宝剑全提，莫问生杀。",
            "奋不顾身，星飞火撒。",
            "有功者赏，无功者罚。"
        ],
        "title": "偈颂十二首  其五",
        "id": "0b5d058a-f455-4bd3-9ea7-2d8e3176f2d4"
    },
    {
        "author": "释原妙",
        "paragraphs": [
            "有时热哄哄，有时冷冰冰。",
            "有时如牵馿入井，有时如顺水张帆。"
        ],
        "title": "偈颂十二首  其六",
        "id": "bc857e84-77d5-44fa-ba00-c29f1e0a144b"
    },
    {
        "author": "释原妙",
        "paragraphs": [
            "一二三四，四三二一。",
            "钩锁连环，银山铁壁。",
            "觑得破，跳得出。",
            "大千沙界海中沤，一切圣贤如电拂。",
            "若是觑不破跳不出，切须翻天覆地离巢越窟。"
        ],
        "title": "偈颂十二首  其七",
        "id": "6f8a761a-f6a4-4458-bc60-8e5d4232bba5"
    },
    {
        "author": "释原妙",
        "paragraphs": [
            "腊月三十日，时节看看至。",
            "露柱与灯笼，休更打瞌睡。",
            "觌面当机提，当机觌面觑。",
            "蓦然触瞎眼睛，照顾烂泥里有刺。"
        ],
        "title": "偈颂十二首  其八",
        "id": "07c259ff-a8d4-4c06-9f14-f6b8c836b65f"
    },
    {
        "author": "释原妙",
        "paragraphs": [
            "封却拄杖头，结却布袋口。",
            "禁在铁围山，枷上重增杻。",
            "有中拷出无，无中拷出有。",
            "痛楚百千般，不离者窠臼。"
        ],
        "title": "偈颂十二首  其九",
        "id": "cb0a45b9-c765-422f-92b5-37a2279512aa"
    },
    {
        "author": "释原妙",
        "paragraphs": [
            "若论此事，正如傍墙逼狗。",
            "逼来逼去，逼至尖角落头，未免翻身遭他一口。"
        ],
        "title": "偈颂十二首  其一○",
        "id": "09a9cf3b-96dc-46da-88c7-06f924ce3d26"
    },
    {
        "author": "释原妙",
        "paragraphs": [
            "学道如初不变心，千魔万难愈惺惺。",
            "直须敲出虚空髓，拔却金刚脑後钉。"
        ],
        "title": "偈颂十二首  其一一",
        "id": "9ce58cf7-3c2a-4faf-bb56-f0bd4ff3ae14"
    },
    {
        "author": "释原妙",
        "paragraphs": [
            "不得者个，争得那个。",
            "既得那个，忘却者个。"
        ],
        "title": "偈颂十二首  其一二",
        "id": "9c876353-b268-4abe-a3b2-d378ca0e1826"
    },
    {
        "author": "释原妙",
        "paragraphs": [
            "杲日当空，无所不照，因甚被片云遮却。"
        ],
        "title": "室中三关  其一",
        "id": "e1f1f95f-83aa-40c7-945f-6424341e089c"
    },
    {
        "author": "释原妙",
        "paragraphs": [
            "人人有个影子，寸步不离，因甚踏不着。"
        ],
        "title": "室中三关  其二",
        "id": "fe99b860-de6e-46f5-86e1-5691b77cfb87"
    },
    {
        "author": "释原妙",
        "paragraphs": [
            "尽大地是个火坑，得何三昧，不被烧却。"
        ],
        "title": "室中三关  其三",
        "id": "65f44bb5-aadd-43b4-b2f2-210a1d51004b"
    },
    {
        "author": "释原妙",
        "paragraphs": [
            "涅盘地狱本无差，只为从来被眼遮。",
            "三脚瞎馿纔𨁝跳，镬汤垆炭即吾家。"
        ],
        "title": "颂古五首  其一",
        "id": "7e85ccd5-fb92-40a5-9aec-f99d03e66ee4"
    },
    {
        "author": "释原妙",
        "paragraphs": [
            "剖尽枯肠丧尽机，通身不挂一毫丝。",
            "清风步步随身转，明月谁分上下池。"
        ],
        "title": "颂古五首  其二",
        "id": "feddab79-3659-4f28-a283-7148760ad877"
    },
    {
        "author": "释原妙",
        "paragraphs": [
            "滴滴通身是烂脓，更无一点落西东。",
            "若言不是知音者，未免风吹别调中。"
        ],
        "title": "颂古五首  其三",
        "id": "0b9e40be-41a0-43bc-94dd-16c1849caa31"
    },
    {
        "author": "释原妙",
        "paragraphs": [
            "水出高原浪拍天，四维上下绝尘烟。",
            "分明好个真消息，未必时人到那边。"
        ],
        "title": "颂古五首  其四",
        "id": "737870f6-557a-4e28-af1d-6ccaa79ebc29"
    },
    {
        "author": "释原妙",
        "paragraphs": [
            "等闲放出这牛儿，头角分明举似谁。",
            "若向尾巴尖上会，新罗鹞子过多时。"
        ],
        "title": "颂古五首  其五",
        "id": "136adf76-6c88-4229-afa7-1153ea0fbfac"
    },
    {
        "author": "吴思齐",
        "paragraphs": [
            "是法本平等，无怠亦无敬。",
            "如何证无生，却来见参政。"
        ],
        "title": "题鹿苑寺壁间记鲁简肃公罗汉见梦事",
        "id": "88737540-688b-4ed7-98ff-928e25e91397"
    },
    {
        "author": "吴思齐",
        "paragraphs": [
            "平原一遗老，九重未知名。",
            "临危观劲节，相视胆为惊。",
            "折陊犹举手，吁天闵无成。",
            "九陨期报国，万古犹光晶。",
            "亦有布衣人，烈烈死弥贞。",
            "回风惜往日，辉映岂独清。",
            "滔滔肉食辈，泚颡徒吞声。",
            "我闻同志士，野祭激高情。",
            "配享遗斯人，忧心每如酲。"
        ],
        "title": "拟古",
        "id": "88555edd-f41a-45f3-a01b-727f11a3f951"
    },
    {
        "author": "艾可叔",
        "paragraphs": [
            "突兀霜崖俯雪洲，时时登览唤渔舟。",
            "溪分南北地初合，月在山间天共流。",
            "三两可人曾此会，百千年後复谁游。",
            "桑田不变金鳌健，祇恐吟翁白尽头。"
        ],
        "title": "次韵赵绣使题金鳌稳处",
        "id": "beb079e6-bda4-4988-a50f-bbfa3bee18c1"
    },
    {
        "author": "艾可叔",
        "paragraphs": [
            "鳌骨分明露浅洲，登临几度泛虚舟。",
            "人生天地蜉蝣寄，世事江河日夜流。",
            "前後朗吟坡老赋，逍遥终羡漆园游。",
            "子真谷口今成趣，不为红尘枉白头。"
        ],
        "title": "浮梁金鳌山",
        "id": "c2a02160-9cf5-4567-a9d4-38b74758ff57"
    },
    {
        "author": "艾可叔",
        "paragraphs": [
            "红尘两脚几时休，此度真成浪漫游。",
            "倦买夜船过钓濑，渴呼腊盏试龙游。",
            "菊前疏雨重阳信，天际孤云万里愁。",
            "昨夜江头乡国梦，已随明月度西楼。"
        ],
        "title": "晚秋归自京",
        "id": "8c37f701-22c5-482d-972e-1edce5ff0263"
    },
    {
        "author": "艾可叔",
        "paragraphs": [
            "醉却长年懒着篙，聊依山市泊江皋。",
            "船收蒲席风初定，人卧芦花月正高。",
            "时有沙禽惊客梦，厌听枥马龁空槽。",
            "晓来细雨秋烟湿，意思三分是楚骚。"
        ],
        "title": "樟镇夜泊",
        "id": "972b0d80-601f-4551-9c52-72a4e4e29814"
    },
    {
        "author": "艾可叔",
        "paragraphs": [
            "忆昔狼烽谍报忙，空拳支敌出仓惶。",
            "齿寒谁解婴城守，舌在公还骂贼亡。",
            "秦伯早能怜楚使，张君未必死睢阳。",
            "西风吹起英雄恨，断础凄烟泪两行。"
        ],
        "title": "临江褒忠庙题",
        "id": "1b63bc1a-734d-466b-bc5a-4782295e156a"
    },
    {
        "author": "艾可叔",
        "paragraphs": [
            "星移物换千年事，虎踞龙蟠万雉城。",
            "归巷乌衣秋缥缈，点州白鹭雪分明。",
            "江分南北天为限，淮接东西地最平。",
            "目断青峰是何处，单于吹角莫云横。"
        ],
        "title": "金陵晚眺",
        "id": "cacc48ff-190b-4eed-ba76-6850278868e2"
    },
    {
        "author": "艾可叔",
        "paragraphs": [
            "宦情一片莫云浮，归兴双溪春水流。",
            "惜别长官携酒盏，送行诗友候津头。",
            "人方挟弹窥黄雀，我不知机愧白鸥。",
            "数夕打篷风更雨，并无明月载空舟。"
        ],
        "title": "正月晦日西归舟中作",
        "id": "7b0bdf3b-d9a9-404c-9a17-3f7ceb63a7ac"
    },
    {
        "author": "艾可叔",
        "paragraphs": [
            "一年佳节又虚逢，恼杀江湖白发翁。",
            "滴梦欲残蕉叶雨，吹愁不断蓼花风。",
            "阴晴明晦天无准，离合悲欢态不同。",
            "聊买香醪作清赏，烛光闲对木犀红。"
        ],
        "title": "中秋风雨",
        "id": "83a07604-5326-49f0-ada7-26dcb3f7ac17"
    },
    {
        "author": "艾可叔",
        "paragraphs": [
            "舟在中流进退难，发虽种种此心丹。",
            "死为元亮终书晋，生是留侯本事韩。",
            "贫贱不忧知有道，乱离最幸是无官。",
            "岁寒谁似东篱菊，禁得投簪日日看。"
        ],
        "title": "江南归附後不仕述怀",
        "id": "c061bfdb-ba66-455b-8585-ac56954735e0"
    },
    {
        "author": "艾可叔",
        "paragraphs": [
            "袍剪新蓝衬淡黄，官宣粲粲照巾箱。",
            "倩人细熨波涛皱，为我重缝云雾香。",
            "入手虽轻荣赐重，此身差短感恩长。",
            "微忱称报惭无路，空把山龙补舜裳。"
        ],
        "title": "整裘袍",
        "id": "3f532d97-abeb-47a6-a055-4aedfb6a3046"
    },
    {
        "author": "艾可叔",
        "paragraphs": [
            "驿道百年墓，征衣四世孙。",
            "冲风行木叶，藉雪拜松根。",
            "老觉貂裘敝，贫惟铁砚存。",
            "倘徼先世福，犹足醉丘原。"
        ],
        "title": "东上拜罗首墓",
        "id": "2d169367-413c-4082-a4b9-388cb70a328a"
    },
    {
        "author": "艾可叔",
        "paragraphs": [
            "穷达宁无分，逢迎费折腰。",
            "人情剡溪纸，世事浙江潮。",
            "冻井和冰汲，寒山带雪樵。",
            "子云虽寂寞，庄叟得逍遥。"
        ],
        "title": "穷达",
        "id": "a79bf3a8-14c0-4034-9cbc-e0d53522248b"
    },
    {
        "author": "艾可叔",
        "paragraphs": [
            "收来老茧倍三春，匹似真棉白一分。",
            "车转轻雷秋纺雪，弓弯半月夜弹云。",
            "衣裘卒岁吟翁暖，机杼终年织妇勤。",
            "闻得上方存节俭，区区欲献野人芹。"
        ],
        "title": "木棉",
        "id": "1b1ff35b-0974-4f9d-804b-f53ea411fc07"
    },
    {
        "author": "艾可叔",
        "paragraphs": [
            "小驱满砄是尘埃，逢好江山眼为开。",
            "贺老生涯鉴湖曲，希夷别墅白云堆。",
            "欲寻溪叟挐舟去，却被山灵勒驾回。",
            "忆共吟边曾有约，夜深应晤抱琴来。"
        ],
        "title": "渡鉴潭望郑宜之白雪别墅",
        "id": "58161f44-9427-4b2a-9fd1-17c7e0fb7b9f"
    },
    {
        "author": "艾可翁",
        "paragraphs": [
            "老夫晨沐罢，还卧看云行。",
            "发短便巾小，衰容怯镜明。",
            "空林存竹意，破屋带泉声。",
            "自喜诗棋外，无营梦亦清。"
        ],
        "title": "山居杂兴  其一",
        "id": "5d95b9a5-30c4-4891-95d8-ad6415e2ede5"
    },
    {
        "author": "艾可翁",
        "paragraphs": [
            "青山意自足，扰扰复何之。",
            "见客从衣破，哦诗任饭迟。",
            "蔬畦耕犊草，匏架落蝉枝。",
            "逆境偷贫乐，休兵未可期。"
        ],
        "title": "山居杂兴  其二",
        "id": "89bc8675-31eb-4565-9fd3-14ad5d07b09e"
    },
    {
        "author": "艾可翁",
        "paragraphs": [
            "村落兵戈後，江湖几杖前。",
            "索居兼屏燕，幽梦反宜蝉。",
            "茅舍分炊火，苔砖出酿泉。",
            "家贫思辟谷，非是博长年。"
        ],
        "title": "山居杂兴  其三",
        "id": "2ca8d4cb-6dec-4c69-9eb0-ccbac538d507"
    },
    {
        "author": "艾可翁",
        "paragraphs": [
            "隔林看日落，出户对天行。",
            "久乱人情变，长贫心事明。",
            "虹拖城郭势，河泻甲兵声。",
            "谁似秋来水，能于浊世清。"
        ],
        "title": "家兄有和再用韵  其一",
        "id": "50bbd500-1f46-4ba3-a261-fe6b1618c45c"
    },
    {
        "author": "艾可翁",
        "paragraphs": [
            "故人在何处，清梦或逢之。",
            "老树秋声早，深窗曙色迟。",
            "湿萤粘露草，惊鸟徙风枝。",
            "琴破才支卧，知无钟子期。"
        ],
        "title": "家兄有和再用韵  其二",
        "id": "458a8de3-cee7-4dda-9304-a2692bb56de5"
    },
    {
        "author": "艾可翁",
        "paragraphs": [
            "乱离生世晚，衰白在人前。",
            "云水飞饥鹤，山林付乱蝉。",
            "日今行黑道，人有隔黄泉。",
            "晷渐秋来短，愁长亦敌年。"
        ],
        "title": "家兄有和再用韵  其三",
        "id": "222ed8d0-26f5-4148-b107-e9b4b5424ad2"
    },
    {
        "author": "艾可翁",
        "paragraphs": [
            "水月长依梦，江天半入诗。",
            "断崖云欲落，危岸树多欹。",
            "天晓雁先起，舟行客未知。",
            "雪霜篷隔断，何得上吟髭。"
        ],
        "title": "舟中",
        "id": "a35069e7-5121-4f06-b3de-b1069360bb13"
    },
    {
        "author": "艾可翁",
        "paragraphs": [
            "相疏怜各病，相见贺更生。",
            "久乱诗书废，长贫门户清。",
            "晨炊才脱粟，夜卧亦班荆。",
            "祇有悲秋卷，多于未受兵。"
        ],
        "title": "屡庸军马後相过",
        "id": "9db08c14-bc26-4432-9602-f76ee0e71e54"
    },
    {
        "author": "艾可翁",
        "paragraphs": [
            "督府春移檄，江城昼撤花。",
            "好书如隔世，久客似无家。",
            "畏路多言虎，荒村半是鸦。",
            "道逢西北客，挥泪问京华。"
        ],
        "title": "番阳道中",
        "id": "a2723728-5f0e-438b-a016-98750d7bfb74"
    },
    {
        "author": "艾可翁",
        "paragraphs": [
            "干戈连万国，丘壑卧三年。",
            "虎啸黄茅地，鸦屯白骨田。",
            "渴虹疑竭海，腥雾欲沈天。",
            "摇落前朝老，长怀鲁仲连。"
        ],
        "title": "兵火後野望  其一",
        "id": "ad78ab14-5511-4a57-ab1e-19258c45bc92"
    },
    {
        "author": "艾可翁",
        "paragraphs": [
            "江村兵火後，月色似长淮。",
            "鼓角连秋思，风尘带客怀。",
            "诸公朝漠北，一老哭天涯。",
            "犹幸舂陵夜，葱葱气尚佳。"
        ],
        "title": "兵火後野望  其二",
        "id": "03958fb2-c683-4fda-94f7-e9d222f41f1b"
    },
    {
        "author": "艾可翁",
        "paragraphs": [
            "汉阳城上望，天色欲苍黄。",
            "云去仍清野，人稀半战场。",
            "江分青草断，山接白云长。",
            "一掬中原泪，凄凉对夕阳。"
        ],
        "title": "汉阳城",
        "id": "33ef76d1-4959-47e4-8efc-a29dbee68f0d"
    },
    {
        "author": "艾可翁",
        "paragraphs": [
            "归去江头伸脚眠，不烦太史验星躔。",
            "一丝千古经纶在，不为东都二百年。"
        ],
        "title": "钓台  其一",
        "id": "f5eb9c1e-24a5-4c88-b162-2777d466a77d"
    },
    {
        "author": "艾可翁",
        "paragraphs": [
            "云台历历纪功臣，底事中间有子陵。",
            "未必故人同卧处，了无一语及中兴。"
        ],
        "title": "钓台  其二",
        "id": "05603114-ddbf-418a-89ac-c2397c339b8b"
    },
    {
        "author": "艾可翁",
        "paragraphs": [
            "举目山河恼客怀，百年前事总尘埃。",
            "如何爱劝人归去，倒引南人入汴来。"
        ],
        "title": "子规",
        "id": "e4bcccd3-c764-4355-b687-20ce818a2efd"
    },
    {
        "author": "艾可翁",
        "paragraphs": [
            "力战奚忧曳落河，可怜重阃亦投戈。",
            "後来未可轻东晋，虽是清谈死节多。"
        ],
        "title": "传闻",
        "id": "da1b8ded-43d0-46ad-aaa0-f2f6d49156ba"
    },
    {
        "author": "艾可翁",
        "paragraphs": [
            "漉酒不孤头上巾，醉来万事等浮尘。",
            "谁家三径无松竹，肯说昨非能几人。"
        ],
        "title": "题渊明像  其一",
        "id": "8294fd3a-0e9b-43da-a27a-de3029837809"
    },
    {
        "author": "艾可翁",
        "paragraphs": [
            "仕晋何心更仕刘，知几闻早去来休。",
            "多君不肯腰轻折，非为区区县督邮。"
        ],
        "title": "题渊明像  其二",
        "id": "96fedbe4-054b-430f-b93a-8ef4974eac4b"
    },
    {
        "author": "艾可翁",
        "paragraphs": [
            "人家落落堕荒丘，碑带苔痕独字留。",
            "博陆脊梁扶日月，中郎名笔法春秋。",
            "一抔谁下寻坟马，片石今供砺角牛。",
            "惟有斜阳闲照管，肯随鸦影上螭头。"
        ],
        "title": "书罗公碑阴",
        "id": "e84327ab-c3c3-451d-874d-633458448b46"
    },
    {
        "author": "艾可翁",
        "paragraphs": [
            "丧乱踰三载，孤高配九秋。",
            "日方行北陆，江不改东流。",
            "诗入中年老，官逢世变休。",
            "仲将头雪白，摇落更多愁。"
        ],
        "title": "次韵臞山顺处斋",
        "id": "e6f2cc1c-05c1-420f-8eda-86fca78d96b5"
    },
    {
        "author": "艾可翁",
        "paragraphs": [
            "雨浥梨花粉泪香，一痕淡月照修廊。",
            "春来只是寻常夜，惟有杜鹃添觉长。"
        ],
        "title": "春夜",
        "id": "aef47af9-2b13-4ccb-9a87-996ecd64afdc"
    },
    {
        "author": "艾可翁",
        "paragraphs": [
            "君马黄，我马骊。",
            "白玉为勒络青丝，与君并辔河水湄。",
            "河上扑扑杨花飞，杨花飞飞送客人。",
            "生别离，良可惜。",
            "愿君鞭影去迟迟，莫学杨花各南北。"
        ],
        "title": "君马黄",
        "id": "02f44a42-2fe8-45e8-b795-97eb1cc739b7"
    },
    {
        "author": "艾可翁",
        "paragraphs": [
            "偶然散策无寻访，何限伤心强笑歌。",
            "世味正如春酒淡，市灯不及月华多。",
            "人生只合且如此，国势遂成无奈何。",
            "年少尚装胡旋舞，不知舞破几山河。"
        ],
        "title": "元宵",
        "id": "06c94065-142e-487a-a9e6-7ae69a09e468"
    },
    {
        "author": "艾可翁",
        "paragraphs": [
            "不必相逢啸语春，本然心迹自相亲。",
            "青山我已卧三载，白社君今与一人。",
            "乱後事非京国旧，雨余秋共客愁新。",
            "躬耕谷口云应满，何处堪寻郑子真。"
        ],
        "title": "次韵徐君载见寄",
        "id": "514f281e-e505-494a-addc-f8ea702dc6d0"
    },
    {
        "author": "艾可翁",
        "paragraphs": [
            "来寿吾兄玉局仙，郎君亦自醉颓然。",
            "乱离难得团圞日，清健何须少壮年。",
            "投老宦情云在壑，忧时心事日行天。",
            "遐龄此去应如鹤，蕙帐月寒相对眠。"
        ],
        "title": "淡圃兄生辰有诗次韵  其一",
        "id": "0426fa93-650d-444e-bc5a-1b343d3c0b2c"
    },
    {
        "author": "艾可翁",
        "paragraphs": [
            "时危安乐是神仙，默有扶持岂偶然。",
            "林下且须坚晚节，尊前未用说明年。",
            "穷通莫计惟期寿，兴废难言頼有天。",
            "恨杀飘蓬白头弟，十年风雨别州眠。"
        ],
        "title": "淡圃兄生辰有诗次韵  其二",
        "id": "c154ce96-884c-429b-af4f-b38d1fc69341"
    },
    {
        "author": "艾可翁",
        "paragraphs": [
            "机舂坎坎水潺潺，曲折舟行乱石间。",
            "无数水禽飞不起，杜鹃花满夕阳山。"
        ],
        "title": "金山寺前泛舟西下",
        "id": "a2e0d8f7-ad9d-4dfd-be53-a6b409e89519"
    },
    {
        "author": "艾可翁",
        "paragraphs": [
            "尘埃漠漠一千里，风雨潇潇十四陵。",
            "立得身高愁转甚，龙山从此不须登。"
        ],
        "title": "九日止诸少登高",
        "id": "cb4f9651-ae44-4a1e-a481-fbc67ff6eae7"
    },
    {
        "author": "王珏",
        "paragraphs": [
            "瑶草琪花半已空，洞门寂寂自春风。",
            "千秋只鹤无时返，安得蓬莱有路通。"
        ],
        "title": "空明洞",
        "id": "a5709677-46ab-4104-907f-72efe7206b12"
    },
    {
        "author": "丁易东",
        "paragraphs": [
            "噫嘘嚱，人奔奔，皆为名利之所役，贤反愚兮明反昏。",
            "夜却金兮尚高洁，择一钱兮义同颉。",
            "莱芜甑中尘扑飞，悬鱼老子肝似铁。",
            "四公皦皦何不墨，图中但见齐田稷。",
            "蠹吏亏纲勿足夸，特貌慈闱耀贞德。",
            "奉君本欲娱亲喜，阿母怒兮惊且愧。",
            "若使当年一纳间，那得芳名播青史。",
            "主圣亲贤臣涤衷，公金赐妪恩爱隆。",
            "非独舍之罪不诛，昭昭淳化扬仁风。",
            "我披此传重踟蹰，岂独田卿贪若斯。",
            "谓语今人知不知，偷安苟富诚何如。",
            "老万翁，志不渝，费千金，畜此图。",
            "此图传後世，後世重义轻金与。"
        ],
        "title": "田母拒金图",
        "id": "77c278a5-696c-4da2-a8f6-7abd850231dd"
    },
    {
        "author": "姚云",
        "paragraphs": [
            "彭祖岭头春草生，逍遥洞口暮烟横。",
            "分明半幅着色画，何许黄鹂闻一声。"
        ],
        "title": "碧山  其一",
        "id": "711f30ed-039d-4e22-8b3c-6708beaecc33"
    },
    {
        "author": "姚云",
        "paragraphs": [
            "青莲山下玉泉寒，苍耳香中养白鹇。",
            "浪说来仙天地外，桃花流水只人间。"
        ],
        "title": "碧山  其二",
        "id": "a9f0550c-04f3-4dba-ba56-8b8949b127e7"
    },
    {
        "author": "李希周",
        "paragraphs": [
            "醺醺终日醉酕醄，一阵西风解浊醪。",
            "归去来辞吟未足，倚门还仰二山高。"
        ],
        "title": "九日",
        "id": "ef6dc815-64d2-46d3-9736-1695770e2918"
    },
    {
        "author": "范宜",
        "paragraphs": [
            "山奇水秀碧交加，倚遍阑干眼力赊。",
            "阁跨剑池飞突兀，路盘石壁转欹斜。",
            "日移高塔桥边影，风送疏钟岭外家。",
            "杰出人间清胜地，老僧终日卧烟霞。"
        ],
        "title": "游虎丘",
        "id": "811cad23-e6a7-4d56-85f8-f245027b9e78"
    },
    {
        "author": "邓德秀",
        "paragraphs": [
            "小桥横过一溪长，因访梅花到上方。",
            "山到尽时逢怪石，楼于高处带斜阳。",
            "殿经几劫壁多坏，碑刻前贤诗数章。",
            "三百年前钟尚在，可怜阅遍几兴亡。"
        ],
        "title": "慈相寺",
        "id": "2aa6bbcb-11dd-47d2-ba61-d8cdcdf413a4"
    },
    {
        "author": "牟及",
        "paragraphs": [
            "何日脊令还并影，旧时豚犬已成空。"
        ],
        "title": "句  其一",
        "id": "29118fcd-84f5-49d9-9ae5-546a4135ba58"
    },
    {
        "author": "牟及",
        "paragraphs": [
            "困雨葵心终向日，随风柳絮慢漫天。"
        ],
        "title": "句  其二",
        "id": "5c6e263c-b239-47f6-b39a-6bb3dc7b050e"
    },
    {
        "author": "方公权",
        "paragraphs": [
            "履斋早岁及朱门，末後通家得艾轩。",
            "德义远从王父父，典刑愧忝外孙孙。",
            "世无前辈吾安仰，师有传人道始尊。",
            "欲问先生游历处，庭前老树或能言。"
        ],
        "title": "城山拜林艾轩",
        "id": "be3c954b-d6aa-4475-9c4a-b9ed2f9fa046"
    },
    {
        "author": "方公权",
        "paragraphs": [
            "一身担得乌山起，双手拿将龙□归。"
        ],
        "title": "句",
        "id": "5f50537c-d764-4a43-b3ae-39d870cdc7f5"
    },
    {
        "author": "柴元彪",
        "paragraphs": [
            "结庐尘外境，流水绕平田。",
            "三迳故人菊，一池君子莲。",
            "塔悬当户月，钟翳隔溪烟。",
            "自得平生趣，渔竿老渭川。"
        ],
        "title": "姜林居别业",
        "id": "cb784ad4-eab5-42fb-a6de-2ef938e6d158"
    },
    {
        "author": "柴元彪",
        "paragraphs": [
            "百年朝市旧，登览若为情。",
            "落日铜驼陌，东风夹马营。",
            "路随荆刺断，城与黍离平。",
            "可惜西湖月，烧灯两度晴。"
        ],
        "tags": [
            "西湖"
        ],
        "title": "钱塘怀古",
        "id": "bfb1ad3d-9131-4987-8a90-b349e9d454ec"
    },
    {
        "author": "柴元彪",
        "paragraphs": [
            "燕山形势地，从古是京师。",
            "宇宙人俱换，山川影不移。",
            "马谙朝北路，梅报向南枝。",
            "腊尽春来候，荣枯各有时。"
        ],
        "title": "丁丑偶成",
        "id": "2709b449-cd4c-452a-86fa-4de9e7b55df8"
    },
    {
        "author": "柴元彪",
        "paragraphs": [
            "相见还相别，相逢未有期。",
            "田园归去日，风雨正来时。",
            "算驿客程远，牵帆峡路危。",
            "寄书难到处，明月两天涯。"
        ],
        "title": "别江湖友人",
        "id": "1c916d36-092a-4d2f-85b7-02b275522bbb"
    },
    {
        "author": "柴元彪",
        "paragraphs": [
            "山冷没禁当，那堪更漏长。",
            "寒欺秋後扇，风试夜来霜。",
            "茭白心如墨，冬青子亦黄。",
            "袛宜煨芋栗，啮引对缁郎。"
        ],
        "title": "僧房夜冷",
        "id": "989b4e5f-83a8-427d-bb56-d2f703433147"
    },
    {
        "author": "柴元彪",
        "paragraphs": [
            "世事无情几变迁，郎峰万古只依然。",
            "移来渤海三山石，界断银河一字天。",
            "云卷前川龙挂雨，风生阴洞虎跑泉。",
            "羣仙缥缈来笙鹤，石顶天香堕玉莲。"
        ],
        "title": "游江郎山",
        "id": "6defc976-d2ad-43be-9cad-74d247dd5722"
    },
    {
        "author": "柴元彪",
        "paragraphs": [
            "西江草木转精神，山谷松冈一样清。",
            "东海拾遗来汲黯，道州谏议得阳城。",
            "棠开春雨花千里，角动姑苏月五更。",
            "笑指齐云天已近，金銮又听玉珂声。"
        ],
        "title": "及第留吴门访史君黄松冈",
        "id": "e7f87718-9263-4acd-8f6c-984a1aedbd0a"
    },
    {
        "author": "柴元彪",
        "paragraphs": [
            "历井扪参上祝融，半空烟霭数声钟。",
            "地连云汉九千丈，天柱东南七十重。",
            "石磴悬崖翻瀑布，海门碾日上高峰。",
            "翛然身世青冥表，俯立雷池看玉龙。"
        ],
        "tags": [
            "衡山"
        ],
        "title": "登衡山宿上封寺祝融峰",
        "id": "b5d14e88-2951-4fc0-8923-da516ee57e9f"
    },
    {
        "author": "柴元彪",
        "paragraphs": [
            "自来承檄到云州，恰恰星霜又一周。",
            "握手心知千里月，满怀诗思一江秋。",
            "每惭铸错伤完锦，多谢衔杯送别舟。",
            "未说河阳花满县，夜来风雨打田畴。"
        ],
        "title": "别茶陵士友",
        "id": "eb15935d-be37-41a5-b2c5-75bb5aa69f45"
    },
    {
        "author": "柴元彪",
        "paragraphs": [
            "五年不得共团栾，放浪东吴一苇间。",
            "客路风波如蹈海，人心剑戟甚于山。",
            "逢春回雁南应北，到海归潮去复还。",
            "今是昨非浑一梦，庭柯园菊可怡颜。"
        ],
        "title": "勉制干侄克家归乡",
        "id": "239bd0ee-17e2-480a-97b7-1538541b7e33"
    },
    {
        "author": "柴元彪",
        "paragraphs": [
            "豆花疏雨浥轻埃，野店新凉入酒杯。",
            "草带淡烟栖古道，树含断霭翳荒台。",
            "湖光隠见萍分合，山色有无云去来。",
            "满眼秋光无尽意，三峰万古碧崔嵬。"
        ],
        "title": "秋日江郎道中",
        "id": "e4496c78-38ab-41c1-b43e-657f4b05989e"
    },
    {
        "author": "柴元彪",
        "paragraphs": [
            "深隠柯云第几峰，一庭春草绿丛丛。",
            "西风白发催人老，少日青袍与子同。",
            "买犊只因耕荦确，拂龟何必问穷通。",
            "蔗浆一洗相如渴，頼有新诗送远鸿。"
        ],
        "title": "和同年徐清溪韵",
        "id": "c7dcad05-4a36-4fbc-93f0-541a256f3039"
    },
    {
        "author": "柴元彪",
        "paragraphs": [
            "武夷山下棹归舠，九曲萦纡涨碧桃。",
            "两字功名如草芥，十年身世付蓬蒿。",
            "广陵古调知音少，柯洞残棋不着高。",
            "今日孤忠在何许，挑灯自读楚人骚。"
        ],
        "title": "寄括苍李察院",
        "id": "7f1edff8-b1b9-4d38-9ed3-cdcee9c5f993"
    },
    {
        "author": "柴元彪",
        "paragraphs": [
            "我来扣角二峰前，此寺因知五百年。",
            "草木尚涵唐雨露，钟鱼犹镇宋山川。",
            "世情苍狗浮云外，客思孤鸿落日边。",
            "闲拂旧题追往事，我须僧发两皤然。"
        ],
        "title": "和僧啸云双插法藏寺韵",
        "id": "f2b8f96c-8ac0-444a-920d-50db8a3505f2"
    },
    {
        "author": "柴元彪",
        "paragraphs": [
            "脱簪归隠白云深，不逐时芳事枉寻。",
            "闲向草亭图太极，重盟莲社续东林。",
            "春风分到灵均种，臭味如同惠远心。",
            "一卷离骚清彻骨，跫然空谷足徽音。"
        ],
        "title": "和僧彰无文送兰花韵",
        "id": "560d9cf0-eed8-46a4-aba4-3e1b18339e9b"
    },
    {
        "author": "柴元彪",
        "paragraphs": [
            "遥指龟峰拟问津，芒鞋踏碎玉嶙峋。",
            "去程暮雪留行客，回首春风有故人。",
            "三酌茅柴斟白堕，一炉榾柮当乌薪。",
            "饶他势利相倾绝，管鲍交情正在贫。"
        ],
        "title": "和克家侄谢周凤隠雪中留宿韵",
        "id": "690c0081-3b59-4131-a385-090a3b125944"
    },
    {
        "author": "柴元彪",
        "paragraphs": [
            "乌飞兔走两悠悠，世事惊心易白头。",
            "月影空余圆缺恨，人心不尽古今愁。",
            "江流东去波涛险，王气南收草树秋。",
            "回首夕阳亭上望，青山一发渺神州。"
        ],
        "title": "和姜元哲中秋有感韵",
        "id": "98b5c06e-5c14-4285-a0f9-25d78d829606"
    },
    {
        "author": "柴元彪",
        "paragraphs": [
            "游人剔藓认坚珉，谁是开山第一人。",
            "知有法諲留虎锡，元来璩叟是龙神。",
            "云屏翠列悬崖树，雪瀑声飞断壑津。",
            "又见生公重说法，祖师岩下草长春。"
        ],
        "title": "游璩源寺和韵",
        "id": "39a85205-b4a2-473a-8bbb-a28b98c8386f"
    },
    {
        "author": "柴元彪",
        "paragraphs": [
            "为爱鹅池可禊兰，朅来松下驻吟鞍。",
            "一家昆弟皆台宪，两世翁孙此县官。",
            "风渡潮声来海口，雁将秋色下长安。",
            "白云凝竚山阴近，笑策潘舆奉母欢。"
        ],
        "title": "送刚中兄之官山阴",
        "id": "099f9647-6bf0-47a5-95d9-7c9f151997e1"
    },
    {
        "author": "柴元彪",
        "paragraphs": [
            "风樯留燕暮呢喃，行李催程春又三。",
            "幕府来迎晁别驾，油幢曾识李淮南。",
            "江都今古英雄会，宇宙中间化育参。",
            "见说监州簪芍药，早乘华步趣朝骖。"
        ],
        "title": "饯吉甫弟之维扬别驾",
        "id": "24ecf3f4-4eac-46a7-917d-1230cd69bf19"
    },
    {
        "author": "柴元彪",
        "paragraphs": [
            "冷蘂疏花带晓寒，骚翁白首淡相看。",
            "风饕雪虐天地闭，皦皦孤芳良独难。"
        ],
        "title": "观梅",
        "id": "fc43f339-2b96-458b-b984-75ba45a27471"
    },
    {
        "author": "柴元彪",
        "paragraphs": [
            "金鞍玉勒绮罗茵，梦寐何缘到老身。",
            "辛苦沤麻补衾铁，谁知布缕又频征。"
        ],
        "title": "沤麻",
        "id": "e6ad1f14-e593-49d9-9d07-161d94cb1668"
    },
    {
        "author": "柴元彪",
        "paragraphs": [
            "小圃辛勤植众芳，年年雨露借恩光。",
            "近来天意高难问，抱瓮从朝到夕阳。"
        ],
        "title": "灌花",
        "id": "f21132c1-d717-46b6-9fbd-553a2a9c7012"
    },
    {
        "author": "柴元彪",
        "paragraphs": [
            "涤灶炮牲献腯肥，一巵滴酹纸钱飞。",
            "提壶挈馌分肴酒，村北村南祭社归。"
        ],
        "title": "里社",
        "id": "858ff7c2-1d85-4a10-97bd-173dba341861"
    },
    {
        "author": "柴元彪",
        "paragraphs": [
            "年年长是客天涯，几向天涯梦到家。",
            "归到故家无一字，兔葵鶑粟正开花。"
        ],
        "title": "上中斋相公",
        "id": "0e7568eb-ab35-4c6c-aafb-e1b6e6fb6ce5"
    },
    {
        "author": "柴元彪",
        "paragraphs": [
            "邃古奠堪舆，狉狉羣鹿豕。",
            "由蒙以至需，生人饮食始。",
            "世值勋华初，人文日以起。",
            "民用非酒醴，无以供祭祀。",
            "遡求饮之源，日星着经史。",
            "礼乐所以兴，寓意乎樽簋。",
            "不讲乡饮仪，孰序燕毛齿。",
            "不歌既醉篇，孰颂太平美。",
            "时哉世味醇，泰和其在是。",
            "人情纵则流，此弊何涯涘。",
            "鲁薄攻邯郸，商湎祸妲己。",
            "歌沈玉树荒，舞罢花钿委。",
            "鸩毒死宴安，惜不慎坤履。",
            "繁华有憔悴，高台倏荆杞。",
            "恭惟崇伯子，垂训在恶旨。",
            "戒荒明圣事，榷酤非所弛。",
            "再挽浇漓俗，追轶鸿蒙轨。",
            "宴乐止污杯，熙熙大庭氏。",
            "展也漉酒人，赋诗聊自止。",
            "千古独醒魂，抚掌汨罗水。"
        ],
        "title": "和周凤隠止酒韵",
        "id": "c0747caa-267b-4328-abbc-fece3af9e99f"
    },
    {
        "author": "柴元彪",
        "paragraphs": [
            "有斐楮先生，覆冒逈襟度。",
            "澡身清泚泉，被世轶于布。",
            "置之山斋中，朔风岁云暮。",
            "无分媚其奢，可宝色惟素。",
            "愧彼锦步障，荣华尘一聚。",
            "永此雪霜洁，不识羔羊污。",
            "影横月窗梅，香透地炉芋。",
            "道人何太寂，新故谩纳吐。",
            "勿为袁卧高，勿为庄梦栩。",
            "愿均燠寒心，以散隆寒冱。"
        ],
        "title": "纸帐吟",
        "id": "21373273-7548-4c6e-b8da-d058eec40a7c"
    },
    {
        "author": "柴元彪",
        "paragraphs": [
            "屃赑开天风，三峰互参峙。",
            "一如植躬圭，两峰拱而侍。",
            "削玉石为笔，书空云作纸。",
            "岚光动九天，翠色照千里。",
            "上有碧玉莲，中有黄金鲤。",
            "壁界一字天，松老千年乳。",
            "鹰旋磨云根，虎跑流石髓。",
            "禅师久入定，色相如不死。",
            "灵石剖鸿荒，开山自晋始。",
            "威显三直神，肸蠁百世祀。",
            "劫风俄扇扬，梵宇忽颓圮。",
            "僧来自怀玉，被荆营故址。",
            "笙鹤宴羣仙，钟鱼饭德士。",
            "佳客贲而思，空谷跫然喜。",
            "一筇事幽讨，万象归俯视。",
            "山茗澹以清，村醪薄而旨。",
            "对弈覆危枰，投壶响飞矢。",
            "盘桓苍翠间，酬酢笑谈里。",
            "欹枕自逍遥，凭阑时徙倚。",
            "泉琴浣我心，松筝清我耳。",
            "庐山乐天翁，敬亭谪仙子。",
            "今昔虽殊时，其乐亦如此。",
            "留为他日观，岁月端可纪。"
        ],
        "tags": [
            "庐山"
        ],
        "title": "同朱山长游江郎",
        "id": "27840c7a-bf0a-4a8f-a23a-aeecdda686f8"
    },
    {
        "author": "柴元彪",
        "paragraphs": [
            "长江万顷深，风静波自止。",
            "人心仅一寸，日夜风波起。",
            "桑田倏沧海，汩没势未已。",
            "安得今人心，常如古井水。"
        ],
        "tags": [
            "长江"
        ],
        "title": "人心吟",
        "id": "463e3f5e-65b2-476f-8dd2-a91ffeec0f0e"
    },
    {
        "author": "柴元彪",
        "paragraphs": [
            "袯襫田家翁，矍铄须眉白。",
            "问渠年几许，不记年庚甲。",
            "自言身世居此村，三十得儿儿复孙。",
            "伤哉儿孙已露电，朝昏只影空断魂。",
            "生来只是种田土，田土祇今易几主。",
            "乡村成败历能言，英雄磨灭不知数。",
            "尽日垄亩力耕耘，饷馌炊舂倩比邻。",
            "归来薄暮饭牛罢，索绹织屦宵犹勤。",
            "吁嗟兮，既绝望乎鸠杖与糜粥，曾不见富人之哀我茕独。",
            "但愿年丰醉鸡豚，重见太平死亦足。",
            "纵如颜都尉、马伏波，老来恩宠成蹉跎。",
            "蚁穴一梦今如何，贫富夭寿总如此。",
            "我莫愁，君莫喜，好将荣辱哀乐、是非得失付与东流水。"
        ],
        "title": "老农吟",
        "id": "9488735c-f4e3-492e-8893-ed3485db1a0f"
    },
    {
        "author": "柴元彪",
        "paragraphs": [
            "荆山已童若耶涸，若耶可采山可凿。",
            "金精少皡不敢秘，鉴坏飞就欧冶错。",
            "祝融煽焰千丈芒，玄冥洗光万里烁。",
            "冷侵鸾镜影自舞，泓澈鬼神胆欲落。",
            "圆象曜灵绛气浮，玉台悬处风飕飕。",
            "山人一玩一心骇，毛骨竦竖难竚留。",
            "直征千金就我卖，拂拭高堂向人挂。",
            "我行镜中人亦行，我拜镜中人亦拜。",
            "向前试问镜中人，一我何缘有两身。",
            "知是傍人知是我，一笑问君谁假真。",
            "人在镜中亦一笑，惟我与君同一照。",
            "照人照我休照形，照出人心方是明。"
        ],
        "title": "宝镜吟",
        "id": "09118b09-d978-45c9-bada-6ce22549757c"
    },
    {
        "author": "柴元彪",
        "paragraphs": [
            "击壤歌，击壤歌，仰观俯察如吾何。",
            "西海摩月镜，东海弄日珠。",
            "一声长啸天地老，请君听我歌何如。",
            "君不见丹溪牧羊儿，服苓餐松入金华。",
            "又不见武陵捕鱼者，舣舟绿岸访桃花。",
            "高人一去世运倾，或者附势类饥鹰。",
            "况是东方天未白，非鸡之鸣苍蝇声。",
            "朝集金张暮许史，蠛蠓镜里寄死生。",
            "犀渠象弧谐时好，干将镆铘埋丰城。",
            "失固不足悲，得亦不足惊。",
            "秋花落後春花发，世间何物无枯荣。",
            "十年漂泊到如今，一穷殆尽猿投林。",
            "平生舒卷云无心，仪舌纵存甘喑喑。",
            "噫吁嘻！豪猪靴，青兕裘，一谈笑顷即封侯。",
            "後鱼纔得泣前鱼，予之非恩夺非雠。",
            "眼前富贵须年少，吾将老矣行且休。",
            "休休休，俯视八尺躯，沧海渺一粟。",
            "忆昔垂九龄，牵衣觅李栗。",
            "回头华发何萧萧，百年光阴如转烛。",
            "乃歌曰：不编茅兮住白云，不脱蓑兮卧黄犊。",
            "仰天拊缶兮呼乌乌，手持鸱夷兮荐醽醁。",
            "乃赓载歌曰：招夷齐兮采薇，拉园绮兮茹芝。",
            "折简子陵兮羊裘披，移文灵均兮佩琼枝。",
            "敢问诸君若处庙廊时，食前方丈、侍妾数百得志为之而弗为。"
        ],
        "title": "击壤歌",
        "id": "9d1d5a27-b358-438b-871c-b6a8851f56c5"
    },
    {
        "author": "柴元彪",
        "paragraphs": [
            "舸鹢退飞杭不鱼，沧海翻覆桑田墟。",
            "长安草木成焦枯，黯黯落日栖平芜。",
            "凄凉往事增欷歔，子长一部太史书。",
            "寄在名山大泽区，之子安肯侣樵渔。",
            "有琴一张酒一壶，胸中云梦八九潴。",
            "啮雪奔电千里途，大鹏击水九万图。",
            "十年骑鹤来上都，宫鶑陌燕相喧呼。",
            "回首一梦今何如，太行羊肠九折迂。",
            "出门欲往如挛拘，顾予老矣仆马痡。",
            "甘心首阳采薇夫，之子春风曳长裾。",
            "西湖为我问讯学士苏，孤山为我起居处士逋。",
            "二仙笑我犹故吾，杨柳黯淡梅花癯。",
            "之子此行出有车，抱材珍重如璠玙。",
            "青萍出匣蛟可屠，白发倚门望不孤。",
            "不妨早赋归来乎，归来兮，老莱斑衣膝下相欢娱。"
        ],
        "tags": [
            "西湖"
        ],
        "title": "送侄一斋游武林",
        "id": "c301df73-5468-4cab-abfa-bed485abe167"
    },
    {
        "author": "王镃",
        "paragraphs": [
            "瓦瓶担酒去，送客石桥东。",
            "潮过汀沙上，船回岛树中。",
            "桃花三月雨，杨柳五更风。",
            "明日思君处，渡头烟水空。"
        ],
        "title": "别虞君集",
        "id": "b275c7e6-abde-461e-885d-7c92fe763d8c"
    },
    {
        "author": "王镃",
        "paragraphs": [
            "孤云不定心，持钵度寒林。",
            "野饭青蒲洁，秋程黄叶深。",
            "海风潮水发，山雨晓烟沉。",
            "归到石桥日，应看瀑布吟。"
        ],
        "title": "送默然上人归天台",
        "id": "0760ab2a-2fa9-4dde-9847-a13ad3fe1720"
    },
    {
        "author": "王镃",
        "paragraphs": [
            "凉丝疏柳条，秋满石阑桥。",
            "吴越兴亡事，晨昏来去潮。",
            "云开天日近，水接海山遥。",
            "望到西陵渡，风帆影自飘。"
        ],
        "tags": [
            "钱塘江"
        ],
        "title": "钱塘江",
        "id": "559e78ae-c2d4-43bb-bfd1-e9add8c04a40"
    },
    {
        "author": "王镃",
        "paragraphs": [
            "饮干分别酒，话久未移舟。",
            "潮水催行客，海山生远愁。",
            "蝉声秋岸树，雁影夕阳楼。",
            "今夜相思梦，芦花第几洲。"
        ],
        "title": "别黄吟隠",
        "id": "148ac550-d6d1-4c21-acfe-3246363d3898"
    },
    {
        "author": "王镃",
        "paragraphs": [
            "黄云连白草，万里有无间。",
            "霜冷髑髅哭，天寒甲胄闲。",
            "马嘶经战地，鵰认打围山。",
            "移戍腰金印，将军度玉关。"
        ],
        "tags": [
            "边塞"
        ],
        "title": "塞上曲",
        "id": "896fa0bd-8321-40b7-95ea-0e6c23c1ceaf"
    },
    {
        "author": "王镃",
        "paragraphs": [
            "赤阑桥上路，几度卜归期。",
            "流水无休日，行人有老时。",
            "潮来江势逆，月出海门迟。",
            "风顺轻舟快，蒲帆尽夜吹。"
        ],
        "title": "买舟",
        "id": "2c1a8f5d-40c6-4b83-93ec-576f7590dce8"
    },
    {
        "author": "王镃",
        "paragraphs": [
            "频年游岳洞，灵迹记无差。",
            "学得长生术，常留锻死砂。",
            "笛吹苍岛月，鞋踏赤城霞。",
            "又欲腾空去，寻仙到九华。"
        ],
        "title": "赤城李丹士",
        "id": "28baab79-4afb-498f-8bc4-8e91e9da86ce"
    },
    {
        "author": "王镃",
        "paragraphs": [
            "客程因太早，却费一更眠。",
            "落月已归海，残星犹在天。",
            "橹声荷叶浦，萤火豆花田。",
            "隔岸谁家起，青灯远树边。"
        ],
        "title": "早行",
        "id": "9019e9de-081e-42cd-9921-4ae38073b861"
    },
    {
        "author": "王镃",
        "paragraphs": [
            "风露损衣裾，秋深怀故庐。",
            "仆方谈夜梦，客至得家书。",
            "子黑石莲老，柿红霜叶疏。",
            "今年篱下菊，遥忆少人锄。"
        ],
        "title": "秋深",
        "id": "284dd951-3426-4481-92b3-a9f456ee4e40"
    },
    {
        "author": "王镃",
        "paragraphs": [
            "诸老雕零尽，江湖今有谁。",
            "半生行客惯，多难识君迟。",
            "花屋春风酒，梅山雪夜诗。",
            "莫为名钓出，世事正如棋。"
        ],
        "title": "访翟梅山",
        "id": "78efdcd9-d8b0-4304-865c-af32cdce7891"
    },
    {
        "author": "王镃",
        "paragraphs": [
            "囊里不藏金，相随只破琴。",
            "每因看月夜，长动故人心。",
            "腥草关河路，秋风楚越砧。",
            "愁来不成睡，破壁更蛩吟。"
        ],
        "title": "感秋寄白云赵寺丞",
        "id": "635ae1eb-c9ca-49a8-bad9-ecaf8025c3fd"
    },
    {
        "author": "王镃",
        "paragraphs": [
            "云气不分明，天阴忽又晴。",
            "喜凉溪鹊浴，知雨沼蛙鸣。",
            "仙药黄精饭，斋蔬白蕈羹。",
            "惜春吟未就，闲踏落花行。"
        ],
        "title": "晚春即事",
        "id": "8f5c3d21-df66-4404-9ac8-dbfb8b94f2a5"
    },
    {
        "author": "王镃",
        "paragraphs": [
            "水路随山转，溪晴踏软沙。",
            "斜阳晒鱼网，疏竹露人家。",
            "行蟹上枯岸，饥禽衔落花。",
            "老翁分石坐，闲话到桑麻。"
        ],
        "title": "溪村",
        "id": "508bee38-23b0-404e-9d2d-6fdfe60c4f7f"
    },
    {
        "author": "王镃",
        "paragraphs": [
            "发影明寒镜，萧萧亦自怜。",
            "故人难会面，行客又经年。",
            "晴雪添崖瀑，春云杂晓烟。",
            "相思有书札，写尽夜灯前。"
        ],
        "title": "寄友",
        "id": "2074b456-b06c-4708-8a9f-31e9dae68b34"
    },
    {
        "author": "王镃",
        "paragraphs": [
            "荣枯皆定数，枉作送穷吟。",
            "有色非真画，无腔是古琴。",
            "青松秦世事，黄菊晋人心。",
            "尘外烟萝客，相寻入远林。"
        ],
        "title": "山中",
        "id": "169d142f-dcc9-46b5-bca6-5407bab0ecdd"
    },
    {
        "author": "王镃",
        "paragraphs": [
            "柯栝各西东，音书久不通。",
            "山河隔今古，天地老英雄。",
            "局败棋难着，愁多酒易中。",
            "花前多少恨，无语寄春风。"
        ],
        "title": "避乱柯岩绿坡诸公以诗见寄",
        "id": "c2c7bc56-4dfc-4659-bd95-e27c5d1ff543"
    },
    {
        "author": "王镃",
        "paragraphs": [
            "倦客萧萧两鬓秋，柳丝无力绊归舟。",
            "晓风落叶辞高树，夜月行人在别洲。",
            "千里关河乡国梦，一江烟浪古今愁。",
            "雁声过尽青天阔，却忆同登望海楼。"
        ],
        "title": "寄杜北山",
        "id": "e9c2feed-c838-453f-8be1-7d9be2835919"
    },
    {
        "author": "王镃",
        "paragraphs": [
            "屋头藓树蜕鸣蛩，池上沟泉凿石通。",
            "香老蒲花春洞影，凉生槲叶午窗风。",
            "泥瓶开酒留樵客，箬笠穿云访药翁。",
            "虽是一贫清似水，定无徭役到山中。"
        ],
        "title": "山居",
        "id": "434f4319-19c6-41f5-9b4b-bfce73657d9d"
    },
    {
        "author": "王镃",
        "paragraphs": [
            "去年泛菊醉重阳，今日谁知各异乡。",
            "落叶石阑霜信早，败荷池屋雨声凉。",
            "人情好恶花甘苦，世事荣枯草短长。",
            "别有骏鵰双翮健，刚风摩透入苍茫。"
        ],
        "title": "暮秋寄仙洲舍弟",
        "id": "e2bb58fe-737a-4c79-9899-ace1eba62c48"
    },
    {
        "author": "王镃",
        "paragraphs": [
            "鱼书难寄水空流，两袖西风破黑裘。",
            "客梦芦花晋城月，归心枫叶浙山秋。",
            "世情老去谙方熟，愁事来时醉便休。",
            "满目关河怀古恨，如今何处问孙刘。"
        ],
        "title": "金陵感秋",
        "id": "d000b498-6ced-4c05-ad83-2bb1d0f03a28"
    },
    {
        "author": "王镃",
        "paragraphs": [
            "薄暖轻寒未肯分，游衫换作粉红新。",
            "绿香酒影摇宫扇，红皱裙文上舞裀。",
            "杨柳锦鞍春富贵，海棠银烛夜精神。",
            "风流难学唐崔护，花下题诗忆故人。"
        ],
        "title": "春游",
        "id": "46d2bdb7-9717-40cc-8a74-8fcff89f99d1"
    },
    {
        "author": "王镃",
        "paragraphs": [
            "地炉煨火柏枝香，借宿寒寮到上方。",
            "山近白云归古殿，风高黄叶响空廊。",
            "敲门僧踏梅花月，入夜猿啼枫树霜。",
            "梦醒不知窗日上，时闻经磬出松堂。"
        ],
        "title": "宿香严院",
        "id": "e678e0dd-364a-4ec2-acb8-74a8e2392ce3"
    },
    {
        "author": "王镃",
        "paragraphs": [
            "湖山掩映雁潭秋，今古诗人说胜游。",
            "绿柳影分骑马路，赤枫叶落钓鱼舟。",
            "前坡风送归樵笛，别墅云藏卖酒楼。",
            "长记寻梅冰雪里，毡靴驼帽鹔鹴裘。"
        ],
        "title": "湖山即景次尹绿波",
        "id": "4444673d-966b-4b7d-8e03-9dd6ee91cff5"
    },
    {
        "author": "王镃",
        "paragraphs": [
            "国事雕零王气衰，东南豪杰竟何之。",
            "云寒废殿排班石，草卧前朝记事碑。",
            "沙涨浙江龙去远，天宽北阙凤归迟。",
            "可怜不老吴山月，曾照官家宠幸时。"
        ],
        "title": "古杭感事  其一",
        "id": "f3c855c5-a4b6-4388-9df4-f488a246ac0d"
    },
    {
        "author": "王镃",
        "paragraphs": [
            "入北銮舆竟不回，衔花辇路长苍苔。",
            "九重禁地为僧舍，六代园陵变劫灰。",
            "宋国衣冠春草绿，赵宫珠翠野花开。",
            "虽然兴废俱天数，祸自奸臣误国来。"
        ],
        "title": "古杭感事  其二",
        "id": "f8ff4d8f-5a14-44fb-a9c6-22fc8cda1815"
    },
    {
        "author": "王镃",
        "paragraphs": [
            "苔痕分路见人家，犬护篱根卧落花。",
            "一片林塘诗境界，四时花果隠生涯。",
            "锄山拣日春栽药，汲水和云夜煮茶。",
            "耕录有文须点看，旋摇松露入朱砂。"
        ],
        "title": "尹绿坡闲吟所",
        "id": "ec2ac3fb-3d98-4f9f-bfbe-37bb61038be8"
    },
    {
        "author": "王镃",
        "paragraphs": [
            "瑞云深处碧玲珑，得道高人在此中。",
            "玉树影迷唐旧邸，金钟声绕汉诸宫。",
            "夜看西北天星近，晓对东南海日红。",
            "咫尺便分仙俗路，吴山斜出锦屏风。"
        ],
        "title": "登开元宫德和楼",
        "id": "45e1a2ac-4cac-4558-9186-d2adc8302200"
    },
    {
        "author": "王镃",
        "paragraphs": [
            "莲盂送别万峰云，龙虎山前过小春。",
            "草履惯穿枯岭叶，布衣犹带旧京尘。",
            "毡寒不见游仙梦，路远谁怜倦客贫。",
            "东望海门归未得，北风吹雪满唐巾。"
        ],
        "title": "寓龙虎山示张炼师",
        "id": "6c6ffd25-0045-4c77-847d-0f7331fa0bef"
    },
    {
        "author": "王镃",
        "paragraphs": [
            "春入青山伴白云，市朝新事不曾闻。",
            "心无利欲愁都散，路有仙凡悟便分。",
            "夜月蕉花秦世梦，寒烟草子宋时坟。",
            "抽丁不到空林客，自采枫香礼斗君。"
        ],
        "title": "山中述怀柬详议梅磵四弟",
        "id": "76dafd6f-e550-4a18-ae40-1b5d57a19176"
    },
    {
        "author": "王镃",
        "paragraphs": [
            "羽书飞报南州捷，百万戎师尽转官。",
            "豪杰危中成事易，规模狭处济时难。",
            "云生杀气鵰旗暗，风肃军声虎帐寒。",
            "何日山河□□□，□□□□旧衣冠。"
        ],
        "title": "时事",
        "id": "f3a357d4-92fe-4a8d-9654-ecd91b478547"
    },
    {
        "author": "王镃",
        "paragraphs": [
            "镜里初疑看不真，衰颜只恐是他人。",
            "医言断酒方除病，母戒观书亦损神。",
            "卧久不知黄叶落，起来还见白髭新。",
            "横梳头发斜阳下，半脱清风半委尘。"
        ],
        "title": "病中",
        "id": "dfac2ca7-bd78-4375-8c4a-e2889349f25a"
    },
    {
        "author": "王镃",
        "paragraphs": [
            "烧罢心香午夜阑，玉纤轻捻剪刀寒。",
            "衣成恐不如郎意，独着灯前照影看。"
        ],
        "title": "裁衣曲",
        "id": "1c14d662-d9e4-4be0-806c-27e4b770a6f6"
    },
    {
        "author": "王镃",
        "paragraphs": [
            "酒阑歌罢翠帘遮，午夜乌啼月未斜。",
            "多少断云心上事，结成香梦是梨花。"
        ],
        "title": "春酌",
        "id": "83a991df-6b5a-47a3-97ea-eed8485dbdf0"
    },
    {
        "author": "王镃",
        "paragraphs": [
            "南北高峰叫杜鹃，斜阳浮翠断桥边。",
            "画船归处江湖梦，一半楼台杨柳烟。"
        ],
        "tags": [
            "西湖"
        ],
        "title": "西湖",
        "id": "bbd9be0e-f284-456f-a43b-843736918c5d"
    },
    {
        "author": "王镃",
        "paragraphs": [
            "同心难结绣云长，红玉沉泥草亦香。",
            "娇魄年年寒食节，定应湖上作鸳鸯。"
        ],
        "title": "苏小小墓",
        "id": "4a7bb04a-1981-4826-98ea-6a687b69af95"
    },
    {
        "author": "王镃",
        "paragraphs": [
            "怯暖新裁白苎衣，棋声深院客来稀。",
            "春风无力晴丝软，绊住杨花不肯飞。"
        ],
        "title": "怯暖",
        "id": "d7ca15d1-cbb7-4855-bb59-3240549405f0"
    },
    {
        "author": "王镃",
        "paragraphs": [
            "祖龙痴欲望长年，却遣君房渡海船。",
            "枉去蓬山觅丹药，桃源亦自有神仙。"
        ],
        "title": "秦望山",
        "id": "43c0f53e-2167-468d-806f-b7742954e0f4"
    },
    {
        "author": "王镃",
        "paragraphs": [
            "夹泥花上燕巢边，翠箔桑空蚕又眠。",
            "天气纔晴风候别，坐看盆藕出双钱。"
        ],
        "title": "深春  其一",
        "id": "46e4c445-b887-4f77-8686-773ba41f7adf"
    },
    {
        "author": "王镃",
        "paragraphs": [
            "燕子来时春又休，暖风吹绿上枝头。",
            "绣帘不隔荼䕷月，香影无人自入楼。"
        ],
        "title": "深春  其二",
        "id": "feb8fad8-f364-4802-bfd1-c4bc1c52d566"
    },
    {
        "author": "王镃",
        "paragraphs": [
            "罗裙溅湿鬓云偏，摇落香风满画船。",
            "忽忆夜来憔悴梦，鸳鸯正在藕花边。"
        ],
        "title": "采莲曲",
        "id": "46f62427-8624-45a1-8ff1-2caebe2af356"
    },
    {
        "author": "王镃",
        "paragraphs": [
            "蝉噪凉生玉漏秋，梦回空忆到龙楼。",
            "妾身恨不如黄叶，得趁流泉出御沟。"
        ],
        "title": "秋宫辞",
        "id": "8f3d7436-cbfc-439f-a11f-f57e2375d9c9"
    },
    {
        "author": "王镃",
        "paragraphs": [
            "桃飞红雪上帘钩，杨柳风丝拂画楼。",
            "日透阑干人病酒，卖花声过懒搔头。"
        ],
        "title": "春闺辞",
        "id": "16a0314b-bebc-440b-83c1-701ef0f9ecaa"
    },
    {
        "author": "王镃",
        "paragraphs": [
            "苔侵坐处石头青，满屋春云不用扃。",
            "入定醒来香印冷，一帘花雨湿残经。"
        ],
        "title": "访庭植上人",
        "id": "93c6b5d0-f7c5-4db1-a459-4fb4c48783f7"
    },
    {
        "author": "王镃",
        "paragraphs": [
            "水晶帘挂小池亭，茉莉花香酒易醒。",
            "日影不摇风力软，蟢丝绊落翠蜻蜓。"
        ],
        "title": "西亭新暑",
        "id": "62d4d956-19c7-4b60-95ee-7e09dc9d4b22"
    },
    {
        "author": "王镃",
        "paragraphs": [
            "东风敲碎玉阑干，蝴蝶纷飞梦欲残。",
            "翠被压床银烛暗，夜深谁问海棠寒。"
        ],
        "title": "春梦",
        "id": "9fec99d9-fdcb-4f11-be79-b2e9f268cd28"
    },
    {
        "author": "王镃",
        "paragraphs": [
            "吹笛何人在小楼，夜深不下玉帘钩。",
            "凉风敲落梧桐叶，片片飞来尽是秋。"
        ],
        "title": "喜凉",
        "id": "b97d0889-df56-46aa-896d-d96c1bd3f548"
    },
    {
        "author": "王镃",
        "paragraphs": [
            "不收石上着残棋，山月无声鹤睡时。",
            "落叶打窗霜满屋，有僧吟得夜寒诗。"
        ],
        "tags": [
            "西湖"
        ],
        "title": "宿西湖上竺",
        "id": "3403afc5-7612-46f2-8e1b-d6c313350009"
    },
    {
        "author": "王镃",
        "paragraphs": [
            "飞鸥贴水水连天，一半青山一半烟。",
            "日暮潮回渔父醉，不知船阁浅沙边。"
        ],
        "title": "水居",
        "id": "da2b48e4-eb1e-46f0-a6f4-d49d09674182"
    },
    {
        "author": "王镃",
        "paragraphs": [
            "拾翠车闲辇路尘，山南山北杜鹃春。",
            "谁家庭院东风里，飞出桃花不见人。"
        ],
        "title": "断桥春望",
        "id": "8e40a373-bdec-4e12-a585-bfed61b47851"
    },
    {
        "author": "王镃",
        "paragraphs": [
            "千丝杨柳拂征篷，一望菱花漾晓风。",
            "人在画楼高处立，鹭鸶飞入水晶宫。"
        ],
        "title": "吴江旅思",
        "id": "cf4f5945-7e7e-4c80-88ab-ed6c95551d7b"
    },
    {
        "author": "王镃",
        "paragraphs": [
            "花藓层层润石床，绿阴多处自生凉。",
            "闲将笔染荼䕷露，写得春辞满纸香。"
        ],
        "title": "花下作字付叶柘山使者",
        "id": "fd493d4f-62e2-4e5e-9153-12948a85ea60"
    },
    {
        "author": "王镃",
        "paragraphs": [
            "玉屏烟冷鹧鸪斑，翡翠帘遮好梦残。",
            "雨又未休人又懒，杏花无力不禁寒。"
        ],
        "title": "春寒",
        "id": "8c7a187c-afa4-4282-877a-39a04002a2d4"
    },
    {
        "author": "王镃",
        "paragraphs": [
            "词入秦楼唱至今，夜魂应共水仙吟。",
            "坟前几树桃花月，照得风流不死心。"
        ],
        "title": "孙花翁墓",
        "id": "0e7a8b0b-f2ce-4e90-bc96-de05c6f2d63e"
    },
    {
        "author": "王镃",
        "paragraphs": [
            "欲买寒江载月船，床头金尽却谁怜。",
            "客囊空有诗千首，难向红楼当酒钱。"
        ],
        "title": "呈赵使君时方西遁",
        "id": "a5066cec-8051-4dfb-b711-8000ec8b2d1b"
    },
    {
        "author": "王镃",
        "paragraphs": [
            "轻绡剪翅约秋霜，点水低飞恋野塘。",
            "忽趁游蜂过墙去，可怜不识百花香。"
        ],
        "title": "蜻蜓",
        "id": "bd2c8764-b72c-44ec-8a23-5c7dc45666ef"
    },
    {
        "author": "王镃",
        "paragraphs": [
            "喜信今宵报与谁，玉人曾剪画双眉。",
            "等闲开落银缸见，只是春风不得知。"
        ],
        "title": "灯花",
        "id": "311cdc85-d928-4275-84c7-3b58e58490f7"
    },
    {
        "author": "王镃",
        "paragraphs": [
            "篱根醉倒任斜阳，隔夜茱萸便不香。",
            "莫把黄花遮破帽，教人见我鬓边霜。"
        ],
        "title": "重阳纪怀",
        "id": "38ed94fe-00bc-476d-b7a8-7a197d6d5964"
    },
    {
        "author": "王镃",
        "paragraphs": [
            "山花幽草自成春，深入仙源欲避秦。",
            "地僻不知南北事，相逢尽是种桃人。"
        ],
        "title": "仙源即事  其一",
        "id": "95a69bd3-3179-4d9d-8aa9-e810d260d4c3"
    },
    {
        "author": "王镃",
        "paragraphs": [
            "避世移家入乱山，松风杉雨打窗寒。",
            "床头一卷麻衣易，自点松明尽夜看。"
        ],
        "title": "仙源即事  其二",
        "id": "46af5910-76bb-4eda-a469-7d1b3cb83db1"
    },
    {
        "author": "王镃",
        "paragraphs": [
            "晚风簌簌荻花飞，络纬声干豆叶稀。",
            "水国易寒裘马健，织金添作海青衣。"
        ],
        "title": "秋日过京口",
        "id": "707af9e5-b4cd-46f6-861e-04b879258dc2"
    },
    {
        "author": "王镃",
        "paragraphs": [
            "靼衫闪色织云罗，白马金鞍载翠娥。",
            "把盏醉归营月上，胡琴捍拨采茶歌。"
        ],
        "title": "军中乐二首  其一",
        "id": "b8eb0e1e-2107-4f98-a70f-162ea86e956c"
    },
    {
        "author": "王镃",
        "paragraphs": [
            "珊瑚提榼紫金杯，毡帐藏春暖不开。",
            "马上娇娃花满笠，随军出看打球回。"
        ],
        "title": "军中乐二首  其二",
        "id": "12ea84f0-fdbe-4d78-8e7b-9a376ec9a859"
    },
    {
        "author": "王镃",
        "paragraphs": [
            "翠云低护玉楼台，露洗香苞逐渐开。",
            "昨夜赏花人酒醉，月中错认水晶杯。"
        ],
        "title": "白牡丹",
        "id": "052964a1-ebc6-4e5c-a79f-67322ab09801"
    },
    {
        "author": "王镃",
        "paragraphs": [
            "费尽臙脂捻得成，杨妃醉後越娉婷。",
            "定应梦着三郎事，吹老春风不肯醒。"
        ],
        "title": "睡海棠",
        "id": "8e666458-9b81-45b1-9360-76b559aa9ac5"
    },
    {
        "author": "王镃",
        "paragraphs": [
            "酒醒湖光生嫩凉，卧船吹笛藕花香。",
            "游人尽逐鶑花去，一片闲情在夕阳。"
        ],
        "title": "湖上晚望",
        "id": "c950d582-f0f2-46fb-9cdc-06f23ec758b1"
    },
    {
        "author": "王镃",
        "paragraphs": [
            "枪旗猎猎动风缨，土雨如云杀气腥。",
            "认得打围枯草际，霜鵰飞趁海东青。"
        ],
        "title": "胡地曲",
        "id": "84024905-20d8-4064-8ebc-d5053b858bae"
    },
    {
        "author": "王镃",
        "paragraphs": [
            "井气蒸云湿石栏，白头道士自烧丹。",
            "开门风带琴声出，一阵松花满醮坛。"
        ],
        "title": "寿光宫",
        "id": "690668f4-da78-4e1b-b20f-407cb53cbc90"
    },
    {
        "author": "王镃",
        "paragraphs": [
            "竹丝篮里白鱼肥，日落江头换酒归。",
            "只恐明朝江雪冻，老妻连夜补蓑衣。"
        ],
        "title": "渔父吟",
        "id": "4119cbaa-6030-4c37-8a92-ac8ca13020a3"
    },
    {
        "author": "王镃",
        "paragraphs": [
            "逢春娇病鬓蓬松，偷拆郎书读未终。",
            "蓦地人来无语答，含羞满面发潮红。"
        ],
        "title": "闺词",
        "id": "00609e9c-732b-4f7d-8c3c-cb931968ab13"
    },
    {
        "author": "王镃",
        "paragraphs": [
            "平生自笑拙经营，薄有泉田税犊耕。",
            "实地立身终是稳，权门炙手不为荣。",
            "孤山名以吟梅重，彭泽官因爱菊轻。",
            "尘世几人贪富贵，可怜头白竟无成。"
        ],
        "title": "述怀  其一",
        "id": "b96b8fc7-06a8-4f92-a677-44ed1e806a80"
    },
    {
        "author": "王镃",
        "paragraphs": [
            "心如冰静已无波，劫世虚言莫问他。",
            "老眼易昏书字大，醉言难谨忤人多。",
            "山厨烟火烧红叶，水国衣裳制绿蓑。",
            "浊富清贫分两路，高眠不管吏征科。"
        ],
        "title": "述怀  其二",
        "id": "336aef0c-8b15-4a45-b4d7-01237ac390ec"
    },
    {
        "author": "王镃",
        "paragraphs": [
            "黄金挥尽见空囊，肯把愁眉恼曲肠。",
            "三月时光鶑世界，一年春梦蝶家乡。",
            "教成舞妓看杨柳，娇语眠姬惜海棠。",
            "昨日醉游归路晚，落花飞趁马蹄香。"
        ],
        "title": "春日即事",
        "id": "5ab73a10-b203-4bbc-bff9-09d19818f160"
    },
    {
        "author": "王镃",
        "paragraphs": [
            "处世功名莫躁为，识时机变在防危。",
            "吉凶有数曾参易，胜负无心不着棋。",
            "事向直中多骨突，人于财上重交知。",
            "後车能悟前车覆，箴警何须座右碑。"
        ],
        "title": "书怀",
        "id": "96b46b47-63e5-422f-9273-1c6326780031"
    },
    {
        "author": "王镃",
        "paragraphs": [
            "选定唐诗手自编，醒时消遣醉时眠。",
            "家家云气山藏雨，处处蛙啼水满田。",
            "松树倒生临涧影，竹根斜挂过墙鞭。",
            "客来无可延清话，旋摘新茶瓦鼎煎。"
        ],
        "title": "山居即事  其一",
        "id": "a4db2481-9c95-43e1-87ea-7b9fdcd0b836"
    },
    {
        "author": "王镃",
        "paragraphs": [
            "闲居却笑俗人忙，又欲移门向野塘。",
            "午爨松脂粘斧腻，晓行云气湿衣凉。",
            "长生瑶草成丹药，万岁灵藤结紫香。",
            "林下知心时有月，黄昏相伴入藜床。"
        ],
        "title": "山居即事  其二",
        "id": "0a991316-29e4-409d-b1f9-60172209fb04"
    },
    {
        "author": "王镃",
        "paragraphs": [
            "草庐梦醒旧南阳，万事灰心笑一场。",
            "齿漱石泉消酒渴，手挼草药染衣香。",
            "菊花夜白因添月，柿叶秋红不是霜。",
            "大雅今时无问字，天风时到响琴床。"
        ],
        "title": "返山居",
        "id": "a1cf5469-d9cc-4e3a-9fea-23f4f8f807d8"
    },
    {
        "author": "王镃",
        "paragraphs": [
            "风报轻寒入暮天，滞行多被酒留连。",
            "花村无月路全黑，竹屋有灯人未眠。",
            "云气苍茫沉远树，春心浩荡怯啼鹃。",
            "忽晴又雨都无准，泥污吟衫亦懒湔。"
        ],
        "title": "村中夜归",
        "id": "649bc948-53c6-465b-8de8-017174a12e66"
    },
    {
        "author": "王镃",
        "paragraphs": [
            "棕鞋闲踏软红尘，道眼青山认得真。",
            "不是江湖相识者，谁来泉石访幽人。",
            "夜寒草屋三更雨，心事梨花一片春。",
            "莫笑家风太枯淡，地垆温酒话逃秦。"
        ],
        "title": "谢尹绿坡见访",
        "id": "0c36188e-35d9-419d-8cf5-d28bc3978907"
    },
    {
        "author": "王镃",
        "paragraphs": [
            "日色开晴又半朝，山溪纔涨响于潮。",
            "花遭夜雨心先病，柳媚春风眼易娇。",
            "世变汉人能北语，乱兴晋室有童谣。",
            "自从国事推迁後，处处祸延林木焦。"
        ],
        "title": "春雨感怀",
        "id": "3ce66003-0447-45a4-b482-9ab8660aa82a"
    },
    {
        "author": "王镃",
        "paragraphs": [
            "渡头步石巳平沉，三月溪流处处新。",
            "柳絮飘零游子梦，草花清浄道人心。",
            "只消贫有诗传世，不要狂思药化金。",
            "一片夕阳天共远，鹃声相应隔山林。"
        ],
        "title": "暮春",
        "id": "99ef42d9-1ed5-4f01-8543-b9826baafc7d"
    },
    {
        "author": "王镃",
        "paragraphs": [
            "心视功名一羽轻，能吟好句出天生。",
            "要磨自己功夫到，肯学前人步武行。",
            "纸上烟云纔欲扫，毫端风雨已先惊。",
            "学诗恰似求仙术，待得成时彻骨清。"
        ],
        "title": "和叶碧峰韵",
        "id": "34dd0e35-0dc7-4769-9432-79f5ae60c865"
    },
    {
        "author": "王镃",
        "paragraphs": [
            "两肩山耸梅花瘦，戒饮心斋要独清。",
            "学得晋人文更古，写如唐帖草尤精。",
            "青衫命欠生前贵，白发诗香死後名。",
            "魂共灵华应不散，随仙诏到五云城。"
        ],
        "title": "哭叶柘山",
        "id": "f8624e8e-c258-4a86-b6fb-7b559230a035"
    },
    {
        "author": "王镃",
        "paragraphs": [
            "废苑春风杨柳青，啼鶑犹学馆娃声。",
            "百年气数花开落，一代兴亡潮长平。",
            "香径迹荒舆辇绝，屧廊基在藓苔生。",
            "繁华已逐英雄去，留得斜阳伴古城。"
        ],
        "title": "姑苏述古",
        "id": "dd3ccf1e-ea25-469e-89d4-3662268a8ae7"
    },
    {
        "author": "王镃",
        "paragraphs": [
            "甘苦炎凉已遍经，少年磨洗晚年成。",
            "脚行险处人都错，心放宽时事自明。",
            "阅世兴衰天有眼，随时消长水无情。",
            "一身收拾归绳墨，纔动千条万绪生。"
        ],
        "title": "涉世",
        "id": "ac6b19f0-b591-49be-9249-0febf0007f67"
    },
    {
        "author": "王镃",
        "paragraphs": [
            "桂香风老鬓飕飕，添着湘罗小夹裘。",
            "烟锁亭台青嶂晓，露寒帘幕画堂秋。",
            "雁来花发芙蓉浦，燕去影疏杨柳楼。",
            "隔岸梧桐易憔悴，未霜叶落满河舟。"
        ],
        "title": "吴山旅楼秋望",
        "id": "40655f7c-b2d7-4f7c-9321-34e1361f229e"
    },
    {
        "author": "王镃",
        "paragraphs": [
            "杜鹃啼老万山红，天气于春便不同。",
            "半壁蕉云收暑雨，一帘絮雪扑晴风。",
            "燕巢子出雕梁暖，蚕茧蛾生翠箔空。",
            "闲却香车无采处，欲随蓑笠看田翁。"
        ],
        "title": "初夏",
        "id": "465a012c-d466-48e7-b9f5-28733cec726e"
    },
    {
        "author": "王镃",
        "paragraphs": [
            "檐雨筛珠响未休，梅黄天色淡于秋。",
            "虫依草褥墙腰语，鱼弄荷钱水面游。",
            "浸酒药苗重石瓮，湿书松气入山楼。",
            "晚晴闲趁渔人去，学把丝竿坐钓舟。"
        ],
        "title": "梅雨",
        "id": "8f7eaf84-57d1-4a66-b82c-29612fc06819"
    },
    {
        "author": "王镃",
        "paragraphs": [
            "送君去作江湖客，我亦心飞逐海鸦。",
            "有竹有梅须歇舫，可诗可酒便为家。",
            "秦楼夜月听传曲，辇路春风看卖花。",
            "吊古须瞻岳王墓，留题好句入栖霞。"
        ],
        "title": "送友竹弟入京",
        "id": "a7605e5d-3523-478b-b770-1895e3b8847f"
    },
    {
        "author": "王镃",
        "paragraphs": [
            "年年吟帽客他乡，柳絮飞时日渐长。",
            "远树云生残照没，近梅风重早晨凉。",
            "桑条带露归蚕室，花片随泥上燕梁。",
            "历日又催春色去，田家便有插秧忙。"
        ],
        "title": "客路晚春",
        "id": "1cbbb32b-907e-4c46-b0cd-5b8820eb7a25"
    },
    {
        "author": "王镃",
        "paragraphs": [
            "自咏自书粘壁上，何须古画与名碑。",
            "隔墙风落闲花片，日日飞来入砚池。"
        ],
        "title": "月洞书屋",
        "id": "96de369b-b495-43f9-832c-45294ac8c249"
    },
    {
        "author": "王镃",
        "paragraphs": [
            "栖桀栖埘岁月深，咿咿喔喔放豪音。",
            "九苞彩色丹山凤，春暖还须报上林。"
        ],
        "title": "高冠独步",
        "id": "1de9530a-31a3-4cbd-954b-699d464ff10d"
    },
    {
        "author": "王镃",
        "paragraphs": [
            "春风吹动漏声残，醉後归来独倚阑。",
            "雨湿落花飞不去，乱红粘满石棋盘。"
        ],
        "title": "饮散",
        "id": "43d11328-e895-41ac-9df1-cfe59493760b"
    },
    {
        "author": "王镃",
        "paragraphs": [
            "断阶露草湿鸣蛩，桐树凉生落叶中。",
            "月上小楼人未睡，曲栏敲遍倚西风。"
        ],
        "title": "凉夜",
        "id": "781cfd83-8282-4e4a-a820-9646ddcd0d51"
    },
    {
        "author": "王镃",
        "paragraphs": [
            "袂分鸳锦梦双残，一线啼痕枕未干。",
            "门掩青灯人自去，杏花风起落花看。"
        ],
        "title": "惜别",
        "id": "0ed90cdc-7991-4d31-a07f-23971c7e15eb"
    },
    {
        "author": "王镃",
        "paragraphs": [
            "枕书午睡正朦胧，云翠风凉透葛中。",
            "唤醒一床蝴蝶梦，轧鸦声在隔楼东。"
        ],
        "title": "午睡",
        "id": "48ecc343-eb40-49ec-8063-3e24ac87a62f"
    },
    {
        "author": "王镃",
        "paragraphs": [
            "柳院春归雪未干，试灯歌巷月痕寒。",
            "懒随翠影红香走，自买梅花插烛看。"
        ],
        "title": "元宵",
        "id": "8137625d-9d51-46e3-b18f-aa7748b840ab"
    },
    {
        "author": "王镃",
        "paragraphs": [
            "垂鬟不语立花阴，忽向东风泪满襟。",
            "长记湖边寒食节，柳丝曾折赠同心。"
        ],
        "title": "佳人春思",
        "id": "4ee3108d-ef60-4434-b4b9-d684aaebe0ec"
    },
    {
        "author": "王镃",
        "paragraphs": [
            "倚阑人瘦怨东风，从此吹香梦亦空。",
            "春色自随鶑蝶去，杨花飞入画楼中。"
        ],
        "title": "春怨",
        "id": "1f3e0a77-e416-4301-8644-8cbf1aa501cd"
    },
    {
        "author": "王镃",
        "paragraphs": [
            "晴昼软风春草香，绿窗人困日初长。",
            "双双燕子飞无力，低傍花阴一带凉。"
        ],
        "title": "春昼",
        "id": "63d73e25-d78e-4d26-a30b-ac1dc1c85e6a"
    },
    {
        "author": "王镃",
        "paragraphs": [
            "绿树江南啼子规，落花流水洗胭脂。",
            "无情风雨朝朝恶，误却归来海燕迟。"
        ],
        "title": "春雨",
        "id": "85353887-65b8-406f-a7a2-aedfb116cfb1"
    },
    {
        "author": "王镃",
        "paragraphs": [
            "一帘翠雨柳生烟，金屋无人理管弦。",
            "春去啼鶑留不住，随花飞过别秋千。"
        ],
        "title": "春去",
        "id": "90430b2c-9ad0-420e-abe1-5a77ee5e64dc"
    },
    {
        "author": "王镃",
        "paragraphs": [
            "柳丝风紧雨痕干，却怕双飞燕子寒。",
            "梨雪吹香春梦远，有人中酒隔帘看。"
        ],
        "title": "春院",
        "id": "3faed394-769f-437c-ad2f-7b6a5ced8e9a"
    },
    {
        "author": "王镃",
        "paragraphs": [
            "泥牛鞭散六街尘，生菜挑来叶叶春。",
            "从此雪消风自软，梅花合让柳条新。"
        ],
        "title": "立春",
        "id": "59908a78-5d06-44a5-9aec-ab9864e36c85"
    },
    {
        "author": "王镃",
        "paragraphs": [
            "清斋饭罢一瓯茶，静听山蜂报早衙。",
            "日色弄阴云去住，楮窗香润落藤花。"
        ],
        "title": "春日即事",
        "id": "6ba166ea-8a91-4960-86a5-2aa6b07a7369"
    },
    {
        "author": "王镃",
        "paragraphs": [
            "烛底裁词按玉箫，翠宫合唱取腔娇。",
            "梨花影护春风暖，不用香熏酒自消。"
        ],
        "title": "春夜家宴",
        "id": "8b46a33b-464d-4ab9-b6dd-861638110467"
    },
    {
        "author": "王镃",
        "paragraphs": [
            "卖花声断雨蒙蒙，怯酒情怀易得中。",
            "燕子自来还自去，胭脂吹老海棠风。"
        ],
        "title": "暮春即事",
        "id": "a76ac947-ce86-4650-a272-c9bc0beb4620"
    },
    {
        "author": "王镃",
        "paragraphs": [
            "阑干曲曲柳阴阴，路积残红半指深。",
            "却谢多情双燕子，飞来飞去说春心。"
        ],
        "title": "惜春",
        "id": "9f5948b1-9555-4b6f-9513-9203cfd4bbe9"
    },
    {
        "author": "王镃",
        "paragraphs": [
            "芳歇红稀蝶懒来，潇潇风雨送春回。",
            "绿阴如许无人看，软玉枝头已有梅。"
        ],
        "title": "初夏三首  其一",
        "id": "bb6993a2-7395-4365-aa77-a2ebaa8438bf"
    },
    {
        "author": "王镃",
        "paragraphs": [
            "牧笛无腔雨似烟，菜花成子日如年。",
            "人家火养春蚕快，要趁工夫下早田。"
        ],
        "title": "初夏三首  其二",
        "id": "a2047ffe-373a-4c63-95c8-34ada8cd935f"
    },
    {
        "author": "王镃",
        "paragraphs": [
            "竹鸡啼雨隔林塘，四月山深梅未黄。",
            "水近洞门云气湿，葛花开上石眠床。"
        ],
        "title": "初夏三首  其三",
        "id": "9fb89321-86b0-4a36-9ff2-c3b829749990"
    },
    {
        "author": "王镃",
        "paragraphs": [
            "榴花掩映在楼台，面面轩窗照水开。",
            "一路翠萍分未合，采莲船去钓船来。"
        ],
        "title": "湖边夏日即事",
        "id": "019602bc-2c57-4d3a-8524-efd5f57ba4b4"
    },
    {
        "author": "王镃",
        "paragraphs": [
            "云碧纱厨水阁中，鸳鸯花冷枕玲珑。",
            "描金团扇无人用，一阵荷香一阵风。"
        ],
        "title": "水阁纳凉",
        "id": "e53e7318-0262-4f63-9a11-a646172a89fd"
    },
    {
        "author": "王镃",
        "paragraphs": [
            "丝丝梅雨湿榴花，处处钗符袅鬓鸦。",
            "醉听画楼思远曲，艾枝簪满碧巾纱。"
        ],
        "title": "重午",
        "id": "3f418561-893e-4552-a0b2-74c092efd82f"
    },
    {
        "author": "王镃",
        "paragraphs": [
            "草蚊声歇树鸣螀，碧汉无人夜气凉。",
            "起向翠炉更宿炭，一丝沉水有残香。"
        ],
        "title": "暑夕三首  其一",
        "id": "373d0104-eff8-40e8-9958-3d9c7fb11917"
    },
    {
        "author": "王镃",
        "paragraphs": [
            "枕石云边睡一场，藓花泉洞碧松香。",
            "朱门正役风车苦，不识山中有此凉。"
        ],
        "title": "暑夕三首  其二",
        "id": "7abd1771-07fd-4b7c-b7ee-fcff6873089e"
    },
    {
        "author": "王镃",
        "paragraphs": [
            "夜深月晒碧荷香，傍水亭台易得凉。",
            "更剪遮窗蕉叶去，放教山影入藤床。"
        ],
        "title": "暑夕三首  其三",
        "id": "e98b8423-9fca-47b3-9634-e9bcc26b7bd8"
    },
    {
        "author": "王镃",
        "paragraphs": [
            "西风吹绉碧纱衣，金井梧桐昨夜飞。",
            "自汲井花调药罢，却簪秋叶满头归。"
        ],
        "title": "立秋",
        "id": "5787018b-2521-4fdc-bf50-85d9d4c6a78a"
    },
    {
        "author": "王镃",
        "paragraphs": [
            "水影沉云冷碧天，自撑小艇摘湖莲。",
            "忽然吟得西风句，正在斜阳落雁边。"
        ],
        "title": "秋兴",
        "id": "e495eca9-0dfa-4d28-9ae9-dcd710df85b9"
    },
    {
        "author": "王镃",
        "paragraphs": [
            "彩楼帘影夜沉沉，一片筛凉月似金。",
            "倚得画栏和袖暖，看人儿女学穿针。"
        ],
        "title": "七夕",
        "id": "fdc6e586-4197-4324-927e-1abd1f23e846"
    },
    {
        "author": "王镃",
        "paragraphs": [
            "桂香吹老月中秋，人在西风雁过楼。",
            "半夜枕寒清梦断，银河影挂玉帘钩。"
        ],
        "title": "秋夜",
        "id": "daa9128d-6b5c-44ce-91ad-50a6ebece6eb"
    },
    {
        "author": "王镃",
        "paragraphs": [
            "夜深玉树不啼鸦，照影残灯客梦家。",
            "归计未成秋又去，水边羞见雁红花。"
        ],
        "title": "旅邸秋晚二首  其一",
        "id": "7bc1e1cf-1a08-4d6e-935b-cf072bfb349b"
    },
    {
        "author": "王镃",
        "paragraphs": [
            "井梧敲尽石阑风，放入斜阳水底红。",
            "秋思渐消离思长，一声过雁翠楼东。"
        ],
        "title": "旅邸秋晚二首  其二",
        "id": "66ae8e46-e980-4872-9a6c-80247a819cce"
    },
    {
        "author": "王镃",
        "paragraphs": [
            "典尽寒衣未得归，客囊惟有带来诗。",
            "夜深月照回家梦，怕杀梅花笛又吹。"
        ],
        "title": "冬暮客中",
        "id": "8734106a-a9b3-4ca3-825c-dd0fd67187e6"
    },
    {
        "author": "王镃",
        "paragraphs": [
            "松屋篝灯伴夜阑，闭门不管雪花寒。",
            "调朱旋滴梅瓶水，读过唐诗再点看。"
        ],
        "title": "雪夜二首  其一",
        "id": "8bd2ddb5-8d5a-4bb1-bf44-58e2d495d0e4"
    },
    {
        "author": "王镃",
        "paragraphs": [
            "落在空中似雨飞，成花因被紧风吹。",
            "销金帐掩红娇处，暖护歌声醉不知。"
        ],
        "title": "雪夜二首  其二",
        "id": "b490fc0b-fbd7-4fee-8580-6ca2bcca245b"
    },
    {
        "author": "王镃",
        "paragraphs": [
            "小春气候不相同，晴却无寒有软风。",
            "最是湘桃惊暖误，霜边偷染一梢红。"
        ],
        "title": "冬暄",
        "id": "ddf9751f-3222-40df-b99f-6fecd208a055"
    },
    {
        "author": "王镃",
        "paragraphs": [
            "旌阳仙去坠栖笼，窃药曾归草木中。",
            "餐了琼霜因换雪，至今顶内不粘红。"
        ],
        "title": "白鸡冠",
        "id": "2fa2f71b-a659-4634-8aa8-60ccb8217b0b"
    },
    {
        "author": "王镃",
        "paragraphs": [
            "楚客曾因葬水中，骨寒化出玉玲珑。",
            "生时不饮香魂醒，难着春风半点红。"
        ],
        "title": "白兰",
        "id": "bdfc90c1-8fa0-4f41-949c-4cd3cfb6e025"
    },
    {
        "author": "王镃",
        "paragraphs": [
            "蜡包绿萼日纔烘，放出千枝鹤顶红。",
            "待得雪晴春信透，翠云围绕锦屏风。"
        ],
        "title": "山茶",
        "id": "38a3074b-c71c-43ff-9480-ae2598ef2d41"
    },
    {
        "author": "王镃",
        "paragraphs": [
            "银台香露洗金巵，玉佩飘飘醉欲飞。",
            "想是龙宫春宴罢，凌波归早湿绡衣。"
        ],
        "title": "水仙",
        "id": "bcac382d-7bde-4aab-99b5-cc8238ec9001"
    },
    {
        "author": "王镃",
        "paragraphs": [
            "凤箫声断彩鸾来，弄玉仙游竟不回。",
            "英气至今留世上，年年化作此花开。"
        ],
        "title": "凤仙",
        "id": "5767555a-383a-426c-8b1d-3e7a2782a0b3"
    },
    {
        "author": "王镃",
        "paragraphs": [
            "雪玉层层映翠微，蜀王心事此花知。",
            "染红不到枝头上，想是啼鹃血尽时。"
        ],
        "title": "白杜鹃",
        "id": "db44c13a-1717-4eba-8f13-916ca73faf5d"
    },
    {
        "author": "王镃",
        "paragraphs": [
            "云护苍虬架影凉，白涎粘满碧条长。",
            "不须酿酒为风韵，醉卧花边梦亦香。"
        ],
        "title": "荼䕷",
        "id": "49f02036-2dd4-40a3-add2-ffdbeaffd520"
    },
    {
        "author": "王镃",
        "paragraphs": [
            "一身娇韵倚东风，骨腻肌香易粉融。",
            "好向晓光垂露看，杨妃梳洗出唐宫。"
        ],
        "title": "梨花",
        "id": "a211e90b-ae4e-4555-85d6-0af1adf766e8"
    },
    {
        "author": "王镃",
        "paragraphs": [
            "片片川罗湿露凉，染红纔了染鹅黄。",
            "花根疑是忠臣骨，开出倾心向太阳。"
        ],
        "title": "蜀葵",
        "id": "1cdc32c0-a92f-44ac-a9dd-ec0def31f492"
    },
    {
        "author": "王镃",
        "paragraphs": [
            "金虫镂月影玲珑，璧叶将秋锁翠栊。",
            "昨夜楼台风露冷，几人魂梦入林中。"
        ],
        "title": "桂",
        "id": "5aaae42b-f243-47ea-82ed-9e97c2c2aff7"
    },
    {
        "author": "王镃",
        "paragraphs": [
            "叶无圆影柄无香，收尽莲歌冷碧塘。",
            "一片伤心云锦地，也曾遮月宿鸳鸯。"
        ],
        "title": "败荷",
        "id": "83963ca1-c999-413c-82bd-847ea19db294"
    },
    {
        "author": "王镃",
        "paragraphs": [
            "炎州分得冰花脑，来伴湘波六月凉。",
            "醉折一枝簪鬓睡，晓来印却枕痕香。"
        ],
        "title": "茉莉",
        "id": "b9a00c96-225a-4845-979e-a337ee3af1de"
    },
    {
        "author": "王镃",
        "paragraphs": [
            "满湖云气晓生寒，蘸影蒸香润石阑。",
            "万斛银珠无用处，翠盘擎到日光干。"
        ],
        "title": "露荷",
        "id": "d4cdcc88-601f-4657-93e7-01fa9e6af66a"
    },
    {
        "author": "王镃",
        "paragraphs": [
            "茅屋寂寂烟冥冥，纸帐晓眠人未起。",
            "天风吹动笛声寒，春满江南冰雪里。"
        ],
        "title": "梅花三首  其一",
        "id": "46618896-5008-4ecf-a302-99a316f3dfa9"
    },
    {
        "author": "王镃",
        "paragraphs": [
            "溪心印影月朦胧，树剥霜皮一半空。",
            "只见开时冰雪冻，不知花里有春风。"
        ],
        "title": "梅花三首  其二",
        "id": "5cfc9b6e-a1be-443d-bc46-661c93e91caf"
    },
    {
        "author": "王镃",
        "paragraphs": [
            "野水桥边折得看，花头开尽雪痕干。",
            "刚风摇动仙云坠，一夜香深玉骨寒。"
        ],
        "title": "梅花三首  其三",
        "id": "39a29792-e5ce-4164-8db4-cb5c1c79193a"
    },
    {
        "author": "王镃",
        "paragraphs": [
            "月冷碧云笼野水，棱棱瘦耸吟肩起。",
            "一天寒气湿衣裳，人在石桥香影里。"
        ],
        "title": "访梅",
        "id": "c5629177-8a1b-407d-b203-a669452f7ecc"
    },
    {
        "author": "王镃",
        "paragraphs": [
            "美人娇醉落花钿，船载笙歌出柳边。",
            "春满六桥调马路，香风飘趁玉丝鞭。"
        ],
        "title": "六桥春望",
        "id": "02a112b3-5319-4a21-9ce8-7bd3fc527c8d"
    },
    {
        "author": "王镃",
        "paragraphs": [
            "金波滟滟日辉辉，绿树牵风晒柳丝。",
            "湖阔翠禽飞不过，浮荷叶上立多时。"
        ],
        "tags": [
            "西湖"
        ],
        "title": "西湖春晓",
        "id": "a1b821f0-0799-4907-8274-becb2a645add"
    },
    {
        "author": "王镃",
        "paragraphs": [
            "草满咸平古屋基，梅花几度换横枝。",
            "黄昏若看一潭月，不出林逋两句诗。"
        ],
        "title": "三潭印月",
        "id": "cfb3d3d0-b702-463f-a5ed-609279091369"
    },
    {
        "author": "王镃",
        "paragraphs": [
            "茭风猎猎水烟昏，柳影沉沉到岸根。",
            "忽想绿阴谁打弹，啼鶑飞过别花园。"
        ],
        "title": "柳浪闻鶑",
        "id": "ce543f91-7cd0-4572-856b-df76d8a7c7bd"
    },
    {
        "author": "王镃",
        "paragraphs": [
            "桃花落尽杏花嫣，碧港红沉水底天。",
            "山雨忽晴风亦退，钓鱼人在小湖船。"
        ],
        "title": "花港观鱼",
        "id": "80fed261-dab1-44a0-9b5d-60b28404680b"
    },
    {
        "author": "王镃",
        "paragraphs": [
            "涌金门外看花朝，步去船归不见遥。",
            "一派笙歌来水上，鹭鸶飞过第三桥。"
        ],
        "title": "涌金门",
        "id": "6acf67fa-88fa-4d36-95cc-15068f159f47"
    },
    {
        "author": "王镃",
        "paragraphs": [
            "芙蓉十里媚熏风，岸上花开水底红。",
            "认得孤山旧游处，酒旗摇扬树云中。"
        ],
        "title": "孤山",
        "id": "1f432f87-d3af-4c8d-bdd2-d6e304e74abc"
    },
    {
        "author": "王镃",
        "paragraphs": [
            "天风吹断树飘声，耳洗灵泉得隠名。",
            "流到元嘉河路变，宋时恐失晋时清。"
        ],
        "title": "冷泉亭",
        "id": "5436aa37-a86f-4bc1-997a-18c04d29bdcd"
    },
    {
        "author": "王镃",
        "paragraphs": [
            "一派宫商石壁中，此腔不与世人同。",
            "分明水府真韶乐，几换兴亡曲未终。"
        ],
        "title": "水乐洞",
        "id": "cc1a2b34-6781-4d4b-8c5a-19d059938a62"
    },
    {
        "author": "王镃",
        "paragraphs": [
            "芦湾风带雁声愁，苹蓼花开水国秋。",
            "望到钱唐门外路，晚凉人倚小红楼。"
        ],
        "title": "芦门归雁",
        "id": "2104515b-6617-4b52-8a13-62485e3680cb"
    },
    {
        "author": "王镃",
        "paragraphs": [
            "探春绕遍玉阑干，香暗冰痕屐齿寒。",
            "怕有花头遭冻损，枝枝呵手掐来看。"
        ],
        "title": "踏雪寻梅",
        "id": "66f65ae3-79e4-4e06-800e-ad23450d2627"
    },
    {
        "author": "王镃",
        "paragraphs": [
            "沉沉万籁满天星，药兔秋声处处明。",
            "落尽灯花人欲睡，一檐桐影捣衣声。"
        ],
        "title": "月夜敲砧",
        "id": "4faf39a2-4cd9-44f8-8c54-54f6476e89a4"
    },
    {
        "author": "王镃",
        "paragraphs": [
            "寒潭水落石生衣，败叶吹来卧藓矶。",
            "滩急不流人影去，饵丝摇扬荻花飞。"
        ],
        "title": "秋风把钓",
        "id": "fd979ddb-0f50-4340-94d0-5e8b5fcbe098"
    },
    {
        "author": "王镃",
        "paragraphs": [
            "天色如冰万籁沉，攀藤无伴自惊心。",
            "啼时只有空山应，影挂寒松夜正深。"
        ],
        "title": "孤猿叫月",
        "id": "1795ab44-3415-4502-af69-343ae501d6e5"
    },
    {
        "author": "王镃",
        "paragraphs": [
            "春色桥边万缕金，娉娉袅袅弄晴阴。",
            "笼烟罩月多情处，又见丝条染绿深。"
        ],
        "title": "风光着柳",
        "id": "06b125a7-adbd-4e22-a0dd-69fd0632cd69"
    },
    {
        "author": "王镃",
        "paragraphs": [
            "湖中暖动采香船，晴入泥痕斗草天。",
            "红影一阑春欲透，趱开桃杏向阳边。"
        ],
        "title": "月色催花",
        "id": "13054f1f-650c-49d8-8d24-80d4b9fc0a08"
    },
    {
        "author": "王镃",
        "paragraphs": [
            "茫茫海树远生烟，推过篷窗对月眠。",
            "半夜橹声摇梦醒，趁潮多有渡江船。"
        ],
        "title": "宿江上",
        "id": "46f5ccda-9e00-499c-85ed-2e89eae6e8c9"
    },
    {
        "author": "王镃",
        "paragraphs": [
            "万红飞尽雨如烟，心事伤春哭杜鹃。",
            "游子不来弦管歇，画船空系柳丝边。"
        ],
        "title": "湖上",
        "id": "339b1c79-25a9-4014-a942-9a6329bb0577"
    },
    {
        "author": "王镃",
        "paragraphs": [
            "日日妆楼望雁回，雁回郎不寄书来。",
            "谁知别後身宽窄，欲送寒衣未敢裁。"
        ],
        "title": "征妇词",
        "id": "5f8d7886-e94b-4731-b317-5d6a3054ca95"
    },
    {
        "author": "王镃",
        "paragraphs": [
            "圆石磨边转片时，晴雷隠隠玉云飞。",
            "龙身带入波涛里，化作清风去不归。"
        ],
        "title": "茶",
        "id": "c14151cc-87fc-4c4c-94fa-91e50c6b80fa"
    },
    {
        "author": "王镃",
        "paragraphs": [
            "叫入青云忆弟兄，影随双翮见分明。",
            "黄昏独过秋江上，自拣芦花歇又惊。"
        ],
        "title": "孤雁",
        "id": "05a3a57f-35e2-4e39-9910-aae4a533b9cd"
    },
    {
        "author": "王镃",
        "paragraphs": [
            "野棠开后忽飞来，又趁秋风海上回。",
            "到国依栖应有梦，巢空月落旧楼台。"
        ],
        "title": "燕",
        "id": "c4fee624-ecea-43b0-8784-3044dc718bd6"
    },
    {
        "author": "王镃",
        "paragraphs": [
            "竹风吹动草根尘，熠熠高低自照身。",
            "每夜囊盛光到晓，书斋送与少灯人。"
        ],
        "title": "萤",
        "id": "cff5df73-8609-4063-955e-526fd587784f"
    },
    {
        "author": "王镃",
        "paragraphs": [
            "色带金铜眩怪青，照人心胆已曾灵。",
            "铸时便有山东影，不使秦皇见乱形。"
        ],
        "title": "秦镜",
        "id": "bcc4c2f6-224d-47c7-86c5-928c137ac362"
    },
    {
        "author": "王镃",
        "paragraphs": [
            "安罢储宫便又回，商山高卧白云堆。",
            "刘家大事虽能定，也堕留侯计出来。"
        ],
        "title": "四皓",
        "id": "93e161cf-bfb8-4fb1-b18b-0c0a5789b1d5"
    },
    {
        "author": "王镃",
        "paragraphs": [
            "劫灰飞出祖龙宫，六国强吞总是空。",
            "独有椒兰香不散，春风移过草花中。"
        ],
        "title": "咸阳",
        "id": "2e47d4ee-a5a7-4405-9378-fce3458ce274"
    },
    {
        "author": "王镃",
        "paragraphs": [
            "梨花魂醉草伤秋，玉笛霓裳事已休。",
            "谁信一勾罗袜内，能藏天宝许多愁。"
        ],
        "title": "马嵬",
        "id": "060ee27e-958a-4ce1-a93c-1eba06beca24"
    },
    {
        "author": "王镃",
        "paragraphs": [
            "鹤发老人携紫竹，往来花下歌春曲。",
            "春去春来花自开，一声杜宇巴山绿。"
        ],
        "title": "梦中见",
        "id": "11007e04-b13c-43ab-88c6-74b5a89e57b1"
    },
    {
        "author": "王镃",
        "paragraphs": [
            "青天隠隠响晴雷，绝顶流来不知处。",
            "巨灵怒擘两山开，飞下玉龙归海去。"
        ],
        "title": "瀑布",
        "id": "d7da3308-565a-4c3e-b485-5621da9e0582"
    },
    {
        "author": "王镃",
        "paragraphs": [
            "石门仙人云霞裳，飘飘飞佩来山房。",
            "松间看鹤不相见，灵风满路馥天香。"
        ],
        "title": "谢靳石门道箓见访",
        "id": "d025ad7f-64bc-4310-9c51-5ff8e8943cb5"
    },
    {
        "author": "王镃",
        "paragraphs": [
            "一处承恩宴舞衣，六宫甲帐冷珠玑。",
            "夜深听得笙歌响，知是君王步辇归。"
        ],
        "title": "宫词",
        "id": "bba92671-da25-4770-a6c3-d54ea75d7807"
    },
    {
        "author": "王镃",
        "paragraphs": [
            "青山云影乱交加，漱齿泉香带落花。",
            "自扫丹房看候火，旋添异草养灵砂。"
        ],
        "title": "晨起",
        "id": "49f97e08-32df-4aff-a50e-912146e7d67e"
    },
    {
        "author": "王镃",
        "paragraphs": [
            "笙歌无处不繁华，春在鶑鶑燕燕家。",
            "谁看少年骑马过，娇红微露隔帘花。"
        ],
        "title": "京中即事",
        "id": "e526e07a-cb67-45ea-b4c7-39418750ca8e"
    },
    {
        "author": "王镃",
        "paragraphs": [
            "霜藤捣出杵声干，软白同绵一样看。",
            "春借梅花香入梦，雪深茅屋不知寒。"
        ],
        "title": "楮衾",
        "id": "56308a3d-f298-45e4-90fc-21cab7742f5e"
    },
    {
        "author": "王镃",
        "paragraphs": [
            "拜章台上月如霜，云湿阑干面面凉。",
            "道士醮归秋夜浄，满身熏得紫藤香。"
        ],
        "title": "紫极宫",
        "id": "6595877f-2437-4541-82a9-9f37c45bb4ed"
    },
    {
        "author": "王镃",
        "paragraphs": [
            "二月垂丝拂翠楼，画眉如妬逞风流。",
            "成花又惹分离恨，去作浮萍送客舟。"
        ],
        "title": "杨柳词",
        "id": "33846853-0d04-4113-9a1a-ce2cb3991e96"
    },
    {
        "author": "王镃",
        "paragraphs": [
            "匣中古剑懒重磨，难遇知音学楚歌。",
            "老却杜鹃春不管，江南人远落花多。"
        ],
        "title": "客路",
        "id": "3f4d11db-63b8-4481-a60f-90adc6669cb5"
    },
    {
        "author": "王镃",
        "paragraphs": [
            "萧萧叶落响风枝，隔壁无情笛又吹。",
            "一缕碧烟灯烬落，主人眠熟客醒时。"
        ],
        "title": "宿胡雪江吟舍",
        "id": "300877f0-3ec8-40fa-b504-a6e1793732b3"
    },
    {
        "author": "王镃",
        "paragraphs": [
            "鼎沸秦汤满世间，恨无凉雨洗松关。",
            "道人识破先天易，又欲携包过别山。"
        ],
        "title": "仙源即事三首  其一",
        "id": "3ebc312f-137d-4913-9a09-9d80756f5fd4"
    },
    {
        "author": "王镃",
        "paragraphs": [
            "开试丹头采异方，归来洗药井中香。",
            "松花酒後黄精饭，卧看青山到夕阳。"
        ],
        "title": "仙源即事三首  其二",
        "id": "77b43814-e3b0-433b-b7c6-4c90528b4b46"
    },
    {
        "author": "王镃",
        "paragraphs": [
            "泥炉松火带烟青，汤沸轻潮响瓦缾。",
            "坐睡醒来窗上月，梦魂疑在浙江亭。"
        ],
        "title": "仙源即事三首  其三",
        "id": "a93cf7ae-466d-4936-95a3-8d04f9527e2d"
    },
    {
        "author": "王镃",
        "paragraphs": [
            "不眠行绕石池吟，月色如银夜正深。",
            "山路无风枯叶静，时闻露滴响空林。"
        ],
        "title": "月夜",
        "id": "45b20fdb-cece-4743-8292-e1882422140d"
    },
    {
        "author": "王镃",
        "paragraphs": [
            "村村绿树起青烟，隔岸行人叫渡船。",
            "昨夜不知何处雨，水推枯叶出溪边。"
        ],
        "title": "溪村即事二首  其一",
        "id": "6768cfd9-f78b-4980-b327-ff756b45bc57"
    },
    {
        "author": "王镃",
        "paragraphs": [
            "春深水暖鳜鱼肥，腰筥山童采蕨归。",
            "一路蜜蜂声不断，刺花开遍野蔷薇。"
        ],
        "title": "溪村即事二首  其二",
        "id": "c5c809a4-bc7b-40ff-af66-6f11f89c1953"
    },
    {
        "author": "王镃",
        "paragraphs": [
            "落花流出石崖泉，疑是山中有隠仙。",
            "路隔深林看不见，斧樵声在碧云边。"
        ],
        "title": "山中即事",
        "id": "48e9dc8d-038d-4e22-8783-c1e6047d4d24"
    },
    {
        "author": "王镃",
        "paragraphs": [
            "宿鹭分行落照边，村藏深树远吹烟。",
            "天然诗句无人识，划记寒沙抄一篇。"
        ],
        "title": "溪村晚望",
        "id": "bfa4d0af-82ff-48e2-96aa-3e8a976500b6"
    },
    {
        "author": "王镃",
        "paragraphs": [
            "海门烟树晓青青，梦断英雄唤不醒。",
            "多少骷髅山下泪，定随潮转浙江亭。"
        ],
        "title": "感事",
        "id": "7bc7cf94-0363-49e6-8b96-712350941af1"
    },
    {
        "author": "王镃",
        "paragraphs": [
            "我命梅花好与同，生来清苦雪霜中。",
            "易堂有历曾推算，纔得春风运便通。"
        ],
        "title": "赠星士",
        "id": "300a2703-6a9a-46dc-a728-a9b960f47623"
    },
    {
        "author": "王镃",
        "paragraphs": [
            "我为诗穷子亦穷，两穷相遇说飘蓬。",
            "记从活处寻高着，莫泥区区死局中。"
        ],
        "title": "赠棋士",
        "id": "73a7af9e-9bea-49f6-b121-8c4c94ce03ec"
    },
    {
        "author": "王镃",
        "paragraphs": [
            "心事分明说与君，功名已付峡西云。",
            "只须相我穷吟骨，清比唐人得几分。"
        ],
        "title": "赠雷相士",
        "id": "0fd84a37-36c1-41fb-8833-19455b5a5f9e"
    },
    {
        "author": "王镃",
        "paragraphs": [
            "学诗玄妙似参禅，又似凡人去学仙。",
            "吟得悟时皮骨换，一天风露响灵蝉。"
        ],
        "title": "题友人诗集",
        "id": "1fff3ca9-4a6f-475f-961f-9f47ef54ec7a"
    },
    {
        "author": "王镃",
        "paragraphs": [
            "紫云缭绕玉城开，张许真人入奏台。",
            "大帝正签雷雨事，宝函捧出又回来。"
        ],
        "title": "游仙词三十三首  其一",
        "id": "e3f116a6-9cae-49fa-ae2a-ea8f5e60482a"
    },
    {
        "author": "王镃",
        "paragraphs": [
            "金钟三响紫微宫，玉树烟飘辇路风。",
            "彩凤已衔仙诏去，九天朝罢五云中。"
        ],
        "title": "游仙词三十三首  其二",
        "id": "33a8cb3f-03d7-4ecb-9d6f-bb5704d9987f"
    },
    {
        "author": "王镃",
        "paragraphs": [
            "宝花如雨落龙楼，上界遥观下界秋。",
            "金凤一声天欲晓，银河光趁月西流。"
        ],
        "title": "游仙词三十三首  其三",
        "id": "3acd6c18-9e46-495a-ab99-9862560ba910"
    },
    {
        "author": "王镃",
        "paragraphs": [
            "月斜天路晓风清，缥缈云开见玉城。",
            "无数小仙参阙罢，相逢只是说长生。"
        ],
        "title": "游仙词三十三首  其四",
        "id": "fdb71c51-6fb8-421f-9a20-132c383984ec"
    },
    {
        "author": "王镃",
        "paragraphs": [
            "龙楼凤阁起霞光，阙下排班待玉皇。",
            "惟有栾巴来得晚，满身犹带酒痕香。"
        ],
        "title": "游仙词三十三首  其五",
        "id": "81f99220-334c-4926-8fe8-2ac44e72a8e4"
    },
    {
        "author": "王镃",
        "paragraphs": [
            "百万仙兵护帝车，宝光云篆自成书。",
            "庞刘元在天医院，雷祖时差过玉虚。"
        ],
        "title": "游仙词三十三首  其六",
        "id": "1a5f8d5d-0b13-45d8-9859-ecaae05f1256"
    },
    {
        "author": "王镃",
        "paragraphs": [
            "瑶阶晴日弄轻红，扫地湘童立晓风。",
            "金锁沉沉春洞寂，玉琴声出落花中。"
        ],
        "title": "游仙词三十三首  其七",
        "id": "0697a069-d746-4824-9269-0458346f114e"
    },
    {
        "author": "王镃",
        "paragraphs": [
            "绿鬓毛姑翠羽衣，口中犹自说秦时。",
            "琼丝小筥无人见，藏有麟洲五色芝。"
        ],
        "title": "游仙词三十三首  其八",
        "id": "a90af1b9-2e7f-4bc4-b562-ff83853de06c"
    },
    {
        "author": "王镃",
        "paragraphs": [
            "扁上金书洞府名，沉沉珠树彩云轻。",
            "碧桃风卷箫声去，弄玉乘鸾看月明。"
        ],
        "title": "游仙词三十三首  其九",
        "id": "5b944469-fa22-41c9-9075-d67f4076a043"
    },
    {
        "author": "王镃",
        "paragraphs": [
            "醉归紫府月流光，霞色仙衣散异香。",
            "闲把玉箫吹一曲，九天风露欲飞霜。"
        ],
        "title": "游仙词三十三首  其一○",
        "id": "5282ee8a-44e1-46d8-ba66-b66748de9152"
    },
    {
        "author": "王镃",
        "paragraphs": [
            "玉蕊亭边集翠娥，琅璈声和万年歌。",
            "月斜酒散天风冷，鸾鹤翩跹渡绛河。"
        ],
        "title": "游仙词三十三首  其一一",
        "id": "8b162476-57f6-4f70-8623-744b1f2bfef1"
    },
    {
        "author": "王镃",
        "paragraphs": [
            "珊瑚老树百花开，玉色灵泉滴翠崖。",
            "弹罢瑶琴黄鹤至，紫泥湿透藕丝鞋。"
        ],
        "title": "游仙词三十三首  其一二",
        "id": "497c5319-1a37-461c-b0b1-96027effecdd"
    },
    {
        "author": "王镃",
        "paragraphs": [
            "懒向东溟钓碧波，醉时自唱太平歌。",
            "银竿插在灵河畔，闲把龙须作玉蓑。"
        ],
        "title": "游仙词三十三首  其一三",
        "id": "54d3b5af-fd8d-4d66-b0bd-63df3f025e1d"
    },
    {
        "author": "王镃",
        "paragraphs": [
            "昨夜三清醮罢迟，步虚声逐翠云飞。",
            "小仙自向人间去，留得青词袖里归。"
        ],
        "title": "游仙词三十三首  其一四",
        "id": "e41f95c0-31c6-46d8-9608-577a34125fdd"
    },
    {
        "author": "王镃",
        "paragraphs": [
            "西母瑶池宫殿高，夜明帘卷玉丝绛。",
            "隔云听得东方笑，三度曾偷碧树桃。"
        ],
        "title": "游仙词三十三首  其一五",
        "id": "4c0dc6fe-7766-45e4-b7a9-33a74d17d395"
    },
    {
        "author": "王镃",
        "paragraphs": [
            "全家童女在云边，都是人间得道仙。",
            "甲子无穷春不老，研金写尽蕊珠篇。"
        ],
        "title": "游仙词三十三首  其一六",
        "id": "717bf791-3578-43f6-a4c3-66285ec2d549"
    },
    {
        "author": "王镃",
        "paragraphs": [
            "夜半瑶宫上会开，龙车声轧凤飞来。",
            "演穷灵宝玄元法，大梵天仙带月回。"
        ],
        "title": "游仙词三十三首  其一七",
        "id": "370e7dd8-7a41-4423-a8f1-292d727f1cd5"
    },
    {
        "author": "王镃",
        "paragraphs": [
            "看了金书看水流，刚风吹鬓不知秋。",
            "碧瞳仙过天河去，戏擘云衣作彩舟。"
        ],
        "title": "游仙词三十三首  其一八",
        "id": "c69f67ab-64ad-453d-8bbf-a8f7decabbf7"
    },
    {
        "author": "王镃",
        "paragraphs": [
            "朝罢群仙退玉墀，天风吹绉六铢衣。",
            "左慈闲戏神仙术，五色霞杯绕洞飞。"
        ],
        "title": "游仙词三十三首  其一九",
        "id": "fdc89d50-de1b-4ccd-8607-a364f66bde3c"
    },
    {
        "author": "王镃",
        "paragraphs": [
            "偶巡三岛过瀛洲，闲把新绛系海虬。",
            "忽报词臣当直日，灵风吹到五云楼。"
        ],
        "title": "游仙词三十三首  其二○",
        "id": "4033a8b9-74d9-4bd8-8588-81b79420671a"
    },
    {
        "author": "王镃",
        "paragraphs": [
            "游遍蓬莱到水都，龙宫书请注龙书。",
            "月明长啸独归去，海上行乘赤鲤鱼。"
        ],
        "title": "游仙词三十三首  其二一",
        "id": "3266bac5-36e9-4b30-ab57-e36cd7733566"
    },
    {
        "author": "王镃",
        "paragraphs": [
            "金光倒射玉楼台，海上仙人采药回。",
            "花下闲谈尸解事，葛翁忽跨白馿来。"
        ],
        "title": "游仙词三十三首  其二二",
        "id": "4e32b71b-97e4-4cf5-ac2e-8c8dd173e6b7"
    },
    {
        "author": "王镃",
        "paragraphs": [
            "华山九节玉菖蒲，千度秋风叶不枯。",
            "洞里久餐松乳餍，秦人还识此根无。"
        ],
        "title": "游仙词三十三首  其二三",
        "id": "1f06340f-43e6-4727-a772-95f0b596572d"
    },
    {
        "author": "王镃",
        "paragraphs": [
            "三尸魄重药难医，一个丹瓢一剑飞。",
            "历尽大罗天下路，无人肯吃又藏归。"
        ],
        "title": "游仙词三十三首  其二四",
        "id": "75a2730e-f978-4f43-b404-d6764924c309"
    },
    {
        "author": "王镃",
        "paragraphs": [
            "灵液长流满地香，洞中多是散仙房。",
            "金炉煮就金精汁，欲献元君未敢尝。"
        ],
        "title": "游仙词三十三首  其二五",
        "id": "ff370246-3948-401f-b869-453d3868398c"
    },
    {
        "author": "王镃",
        "paragraphs": [
            "天诏旌阳上玉宫，功成鸡犬亦无踪。",
            "独留铁柱难飞去，要锁东溟老毒龙。"
        ],
        "title": "游仙词三十三首  其二六",
        "id": "7d20aa58-fcee-43eb-8f72-3bf97becb080"
    },
    {
        "author": "王镃",
        "paragraphs": [
            "飞佩乘风海上游，麟洲有路透炎州。",
            "仙人养就千年鼠，时采长毛织火裘。"
        ],
        "title": "游仙词三十三首  其二七",
        "id": "bc6477e3-496d-44f4-9c07-54f34a39d4bb"
    },
    {
        "author": "王镃",
        "paragraphs": [
            "金甲雷丁出巽宫，丹幢翠节拥灵童。",
            "五更飞去雌雄剑，一夜盐池碧水红。"
        ],
        "title": "游仙词三十三首  其二八",
        "id": "86478b06-6514-42bd-a4dc-d0217ed8e23f"
    },
    {
        "author": "王镃",
        "paragraphs": [
            "仙令王乔面玉墀，天香熏透绿荷衣。",
            "谁知脚底青丝舄，化作双鳬傍日飞。"
        ],
        "title": "游仙词三十三首  其二九",
        "id": "329cee89-f316-4945-8eb1-7f49341416ba"
    },
    {
        "author": "王镃",
        "paragraphs": [
            "龙脑包熏满洞香，韩湘酒熟在瑶缸。",
            "几番醉怕春云暖，闲却鲛绡紫石窗。"
        ],
        "title": "游仙词三十三首  其三○",
        "id": "f7e07fcd-009b-4b98-9141-722e6435d9df"
    },
    {
        "author": "王镃",
        "paragraphs": [
            "天花子落月中楼，香满三千世界秋。",
            "下有老人常斫树，至今玉斧不曾修。"
        ],
        "title": "游仙词三十三首  其三一",
        "id": "876d9bf4-5079-44fc-9c3f-2ab1dc4da381"
    },
    {
        "author": "王镃",
        "paragraphs": [
            "修成功行满三千，或在人间或在天。",
            "留下九还丹一粒，城南老树得升仙。"
        ],
        "title": "游仙词三十三首  其三二",
        "id": "5c5e1ed9-4359-4125-b4fc-0cc3f158927a"
    },
    {
        "author": "王镃",
        "paragraphs": [
            "月娥树上赤花香，羽帐琼楼子夜长。",
            "玉兔白蛙身不老，水银一臼结玄霜。"
        ],
        "title": "游仙词三十三首  其三三",
        "id": "37021886-54c8-4238-8507-7522d9c40df8"
    },
    {
        "author": "王镃",
        "paragraphs": [
            "唐时吕岩叟，换骨成神仙。",
            "遗丹传老树，变化延其年。",
            "丹香忽融液，散入苍崖巅。",
            "长生孕灵草，茎叶何鲜鲜。",
            "枯根挂碧落，吞吐流虚烟。",
            "不受水土力，不随寒暑迁。",
            "谁能登云梯，移来此檐边。",
            "凡花与群木，丽质徒娟娟。",
            "彭泽虽爱菊，两院荒金钱。",
            "濂溪空爱荷，开落秋风前。",
            "峭峰山中客，道眼明先天。",
            "一线同寿眼，万古长绵延。",
            "君不见祖龙痴欲采为药，海山何处驾楼船。"
        ],
        "title": "长生草为叶峭峰赋",
        "id": "ad0b975c-e881-48c3-b4ed-d853e9e40342"
    },
    {
        "author": "王镃",
        "paragraphs": [
            "夜深犹有去来船，长江倒影涵青天。",
            "鹤寒梦觉松梢月，流水残梅浸香雪。",
            "山翁呼儿沽酒归，独客有感未睡时。",
            "提剑起舞摇斗宿，醉里天风生两袖。"
        ],
        "tags": [
            "长江"
        ],
        "title": "宿青草渡",
        "id": "379e7065-23f1-40c0-91b2-bee92630c5f1"
    },
    {
        "author": "王镃",
        "paragraphs": [
            "林间望断松梢路，白鹤真人尚未还。"
        ],
        "title": "句",
        "id": "7b8091a4-8227-4b65-9651-ed221067a765"
    },
    {
        "author": "叶碧峰",
        "paragraphs": [
            "跳出尘关百念轻，大元羽士宋儒生。",
            "易参羲圣通玄妙，诗比唐人并驾行。",
            "咒水洒时天地浄，符文书处鬼神惊。",
            "洞中静夜天留月，心与梅花一样清。"
        ],
        "title": "赠月洞先生",
        "id": "4f0eaf02-abaf-4a1d-8d2c-ede3b735e486"
    },
    {
        "author": "李大同",
        "paragraphs": [
            "曾上蓬莱第一峰，夕阳留住且从容。"
        ],
        "title": "句  其一",
        "id": "d2d82acc-4e62-4994-a60c-00f1a746dfcc"
    },
    {
        "author": "李大同",
        "paragraphs": [
            "鹿脚花去泣关山，回首沉香一梦闲。"
        ],
        "title": "句  其二",
        "id": "dbbe3b18-a0f6-4021-8302-d67c2b816a34"
    },
    {
        "author": "韦居安",
        "paragraphs": [
            "视死如归不受污，今无彤管为伊书。",
            "仓皇父子终天诀，菱角塘边孔氏居。"
        ],
        "title": "悼亡女",
        "id": "12a112e8-fbc4-4ab9-95d2-e57c74baa367"
    },
    {
        "author": "韦居安",
        "paragraphs": [
            "一庄纯种菊，此地着诗仙。",
            "再世陶元亮，三生魏仲先。",
            "餐英知正味，饮水得长年。",
            "每见君吟稿，予怀亦洒然。"
        ],
        "title": "寄魏菊庄庆之",
        "id": "73d7288e-651d-48ff-9015-32f334d064ac"
    },
    {
        "author": "韦居安",
        "paragraphs": [
            "卜居求静处，喜傍碧溪湾。",
            "隔岸高低柳，当轩远近山。",
            "天开图画久，人共水云闲。",
            "闻说贾耘老，旧曾居此间。"
        ],
        "title": "景定壬戌冬得数椽于城南慈感渡侧询之故老云距贾耘老旧址不远因作五言八句",
        "id": "e93329e8-106d-418f-a805-f45e973a50db"
    },
    {
        "author": "方君遇",
        "paragraphs": [
            "是有命焉非幸致，不知我者谓何求。"
        ],
        "title": "句",
        "id": "cd79b755-13a3-40d7-a5c1-3136b30886e6"
    },
    {
        "author": "何洪",
        "paragraphs": [
            "茅屋濒溪只数椽，护篱黄犬枕莎眠。",
            "柴扉不掩松梢月，恐有山阴访雪船。"
        ],
        "title": "溪居夜月",
        "id": "e1fe0b1d-2563-49ab-86e4-3ea849ae3240"
    },
    {
        "author": "柯应东",
        "paragraphs": [
            "不作栋梁用，偏寻山寺居。",
            "但闻声似鼓，谁识木为鱼。"
        ],
        "title": "口占",
        "id": "dec32210-fc13-42e6-964b-f3102558aada"
    },
    {
        "author": "柯应东",
        "paragraphs": [
            "方壶久伏海中洲，涌出高山不计秋。",
            "峰上今犹蚝带石，穴边时有蟹寻湫。",
            "云飞岩岫来龙聚，风送潮声入虎邱。",
            "景物无穷供眼界，一钩新月促归舟。"
        ],
        "title": "壶山",
        "id": "74c06929-f121-4420-bae7-ecda94f62b94"
    },
    {
        "author": "赵时𣓨",
        "paragraphs": [
            "千古武夷山，来寻九转丹。",
            "云封拜章石，月洗步虚坛。",
            "白玉何劳煮，丹霞自可餐。",
            "未穷溪九曲，頼有画图看。"
        ],
        "title": "武夷",
        "id": "ef2dc5b4-f260-4594-9f80-9e69e1ff3254"
    },
    {
        "author": "倪文一",
        "paragraphs": [
            "编篱已种渊明菊，凿沼还栽茂叔莲。"
        ],
        "title": "句",
        "id": "60b72a8b-94db-481e-ab9b-df8bfa6b1dcd"
    },
    {
        "author": "葛寅炎",
        "paragraphs": [
            "谁凿混沌窍，龙马出澄渊。",
            "笃生羲文圣，立极先後天。",
            "三三羑所演，两两山之连。",
            "不假人安排，自有天浑全。",
            "咸阳烈焰起，斯文独不烟。",
            "中更九师斸，惨于秦火然。",
            "言湮道随裂，尔来千余年。",
            "皇乎鉅宋兴，奎聚五珠联。",
            "天子图出地，复钟二鉅贤。",
            "门外俨立雪，窝中闲弄丸。",
            "数加一倍法，书得七分传。",
            "文後不为後，羲先不为先。",
            "呜呼中天易，锁簧透黄轩。",
            "厥数则用六，是为归藏焉。",
            "观象历可纪，聆凤律相宣。",
            "芸芸茁九地，终至硕果坚。",
            "薛野鳦未乳，鼎湖龙已仙。",
            "敦哉司徒氏，而把五教权。",
            "滔滔祚其海，始达溜涓涓。",
            "韬光夏台出，拨乱南巢迁。",
            "执中亦建中，道体无些偏。",
            "义礼两夹持，以此裕我昆。",
            "姓别取诸子，世号遽以千。",
            "甲庚至丁乙，天潢衍庆源。",
            "不幸辛也虐，竟以甲子颠。",
            "牝晨艳方煽，太白旗已竿。",
            "衣宝炎炎里，道器俱无存。",
            "仁哉尔王子，独抱祭器奔。",
            "想偕此书抱，器完道亦完。",
            "有客皓其马，归作周之藩。",
            "俾食豫土毛，一发千钧绵。",
            "不然之宋叟，胡此得坤干。",
            "我知苍苍者，寄道于不言。",
            "孔也商之人，宋也商之孙。",
            "茫茫宇宙阔，斯道萃一门。",
            "粤从两楹梦，寥寥绝韦编。",
            "浅者胶于卜，深者痼于玄。",
            "固哉房直日，诞矣雄入泉。",
            "八工亮图法，百贾庄肆钱。",
            "皮毛太初历，糟粕一行禅。",
            "天窗两呼吸，谁契希夷眠。",
            "极根一动静，谁悟溓翁圈。",
            "邵程又尘土，河洛空奫涟。",
            "翕固张之的，晦乃彰之根。",
            "节彼雁南荡，气复合真元。",
            "攒青华盖卓，湛碧芙蕖妍。",
            "石乳腻昏雨，玉红绚朝暾。",
            "孕此古心子，通身太极浑。",
            "香如梅月咽，朱浥花露研。",
            "吉凶扣灵蔡，消长听啼鹃。",
            "寂虑那三画，游神这一环。",
            "六十六十四，甲甲卦卦圆。",
            "仰接先天後，俯超後天前。",
            "中天此中兴，亚康节伊川。",
            "问君易何在，庭草翠无边。"
        ],
        "title": "题三易备遗",
        "id": "1e6bb3c6-5a58-4205-a2a8-46da33264189"
    },
    {
        "author": "石余亨",
        "paragraphs": [
            "前辈高风不可追，自来陵谷互推移。",
            "却怜当日题名者，不及征南办两碑。"
        ],
        "title": "题沃洲山字岩",
        "id": "a71e25ea-039f-45cb-bf71-81f007a101d3"
    },
    {
        "author": "莫仑",
        "paragraphs": [
            "疏雨斑斑洒叶舟，前山唤客作清游。",
            "芳华消歇春归後，野草荒田一片愁。"
        ],
        "title": "伤丁氏故基题一绝于太虚堂",
        "id": "899a4923-738d-4907-87d9-926a3ab4b8eb"
    },
    {
        "author": "李瓘",
        "paragraphs": [
            "古云学古斯入官，我见学易而官难。",
            "平生透破梦觉关，本来面目只儒酸。",
            "吾亲不侍若为欢，不如归去卧林间。",
            "殿前三策沥忠肝，多谢皇恩天地宽。",
            "戏衫卸下白衣还，扁舟飞过子陵滩。",
            "前修亦有逋与抟，圣世与之俱空闲。",
            "何物种放太厚颜，山鬼移文伐其奸。",
            "此行无复出闽山，休音息影谷之盘。",
            "今朝酾酒酹雩坛，便向钱塘门挂冠。"
        ],
        "title": "挂冠  其一",
        "id": "beacfd01-7ec0-4b67-b3bb-bcc813204987"
    },
    {
        "author": "李瓘",
        "paragraphs": [
            "有手须搴龙衮衣，有头须叩九阶墀。",
            "有口须读离骚词，有腹须饱商山芝。",
            "有身不愿挂绿皮，笑问此身到何之。",
            "石室山之颠，重湖水之湄，陶公云乐夫天命复奚疑。"
        ],
        "title": "挂冠  其二",
        "id": "1f053ea5-f814-4ad9-bfa0-30c4b2b1085e"
    },
    {
        "author": "赵师鲁",
        "paragraphs": [
            "竹木清华处，林亭曲折开。",
            "泉声经雨杂，石势学云颓。",
            "留客煮新茗，敲泥启旧醅。",
            "子猷去已久，信宿为谁来。"
        ],
        "title": "过臞庵",
        "id": "eed88b0b-93fa-4bf6-9f24-8e3882208564"
    },
    {
        "author": "危彪",
        "paragraphs": [
            "世态纷纷等触蛮，惟公打透利名关。",
            "八州不作士衡梦，三径谩为元亮还。",
            "苦淡平生安北巷，孤高一节照西山。",
            "想应精爽难埋没，只在青松白石间。"
        ],
        "title": "挽故知容州朝请陶公",
        "id": "3a0497fe-ce76-4187-baf9-c68df8fc7236"
    },
    {
        "author": "赵文",
        "paragraphs": [
            "动皇舆，回中道。",
            "龙为驱，虎为导。",
            "乐蕃厘，祠雍後。",
            "息甘泉，饫天酒。",
            "澹穆清，冰热恼。",
            "四夷服，咸稽首。",
            "臣三祝，皇万寿。"
        ],
        "title": "上之回",
        "id": "b8219e5a-a656-46ef-b5bd-f1d73f77ccd5"
    },
    {
        "author": "赵文",
        "paragraphs": [
            "江流汤汤，日夜不休。",
            "瞿塘滟滪，屹然不流。",
            "人心人心，反覆难任。",
            "昨日朱丝琴，今日白头吟。",
            "望夫石，留到今。"
        ],
        "title": "石留",
        "id": "d0158ad6-201c-49f5-928f-1466002a1c5b"
    },
    {
        "author": "赵文",
        "paragraphs": [
            "鸳鸯异野鹜，凤凰非山鸡。",
            "物生各有偶，非偶不并栖。",
            "昔为丛台人，今为圉者妻。",
            "亦知久当弃，无乃太不齐。",
            "同时歌舞人，何异玉与泥。",
            "失身已至斯，违天将安归。",
            "俛首祇自羞，有声不敢啼。",
            "何缘梦到君王侧，彻夜不眠闻马嘶。"
        ],
        "title": "邯郸才人嫁为厮养卒妇",
        "id": "d509aa15-dc39-4bb9-9de8-41eb561c3a39"
    },
    {
        "author": "赵文",
        "paragraphs": [
            "远如期，近可知。",
            "如何咫尺间，朝之所约夕背之。",
            "千言万语托死生，转眼已若行路人。",
            "问之何遽至如许，往往或起秋毫争。",
            "财利诚已重，仁义诚已轻。",
            "昨日弟与兄，今日胡与秦。",
            "远如期，古来惟是山阳范巨卿。"
        ],
        "title": "远如期",
        "id": "b3c45039-326a-42fc-bd20-c18787c3ca97"
    },
    {
        "author": "赵文",
        "paragraphs": [
            "采采陌上桑，采之不盈筐。",
            "云何不盈筐，欢子在中肠。",
            "车马从何来，云是大国王。",
            "呼妾欲共载，恐惕涕沾裳。",
            "君民分固严，敢乱夫妇纲。",
            "有罪妾当诛，宁当荐匡床。",
            "夫君即我天，岂必侍中郎。",
            "再拜前致词，蚕饥采桑忙。",
            "王其早还宫，宫中多艳妆。"
        ],
        "title": "陌上桑",
        "id": "07765287-c289-4960-9053-466a78b52206"
    },
    {
        "author": "赵文",
        "paragraphs": [
            "五日伉俪情，五年离别肠。",
            "归舍不数武，少忍庸何伤。",
            "如何甘旨费，乃作犯礼偿。",
            "桑者不有躬，何以奉高堂。",
            "秽行诚已丑，宁复可同床。",
            "濯之清泠渊，死之留芬芳。",
            "念姑讵忍别，引决涕沾裳。",
            "寄言後来者，好事怀金郎。"
        ],
        "title": "秋胡行",
        "id": "b81a6200-d564-4542-b7ad-0432094be34d"
    },
    {
        "author": "赵文",
        "paragraphs": [
            "君为王，我为后，结发相从期白首。",
            "君为奴，我为婢，人间反覆何容易。",
            "为婢不离家，为奴去适吴。",
            "死生未可测，离别在斯须。",
            "君谓妾勿悲，忍耻乃良图。",
            "自怜儿女情，能不啼乌乌。",
            "仰看庭前树，一岁一荣枯。",
            "与君若有重荣日，匆匆未可弃褕翟。"
        ],
        "title": "勾践夫人歌",
        "id": "92012b6f-cf7b-4c04-b3c3-8c514cfbf431"
    },
    {
        "author": "赵文",
        "paragraphs": [
            "河之水，深复深。",
            "舟以济，犹难谌。",
            "被发之叟，狂不可针。",
            "岂无一壶，水力难任。",
            "与公同匡床，恨不挽公襟。",
            "乱流欲渡，直下千寻。",
            "我泣眼为枯，我哭声为瘖。",
            "投身以从公，岂不畏胥沉。",
            "同归尚可忍，独生亦难禁。",
            "公死狂，妾死心。",
            "蛟龙食骨有时尽，惟有妾心无古今。",
            "河之水，深复深。"
        ],
        "title": "河之水",
        "id": "df6d97ef-0f0f-4e30-a93a-762c0473950e"
    },
    {
        "author": "赵文",
        "paragraphs": [
            "上古陵，古陵无可上。",
            "苔雨绣涩，草烟凄怆。",
            "鸱鸮鸣荒林，狐狸穴空圹。",
            "丰碑去梁何处津，堲周作灶谁家炀。",
            "不如东邻一抔土，樵牧侵陵白官府。"
        ],
        "title": "上陵",
        "id": "80862874-7ef3-47a3-b340-308d9ab7d851"
    },
    {
        "author": "赵文",
        "paragraphs": [
            "蜀江洗妍姿，万里献君王。",
            "君王不我幸，弃置何怨伤。",
            "君王要宁胡，借问谁能行。",
            "女伴各惧怯，畏此道路长。",
            "慨然欲自往，讵忍别恩光。",
            "倘于国有益，尚胜死空房。",
            "行行涉沙漠，风霜落红妆。",
            "得为胡阏氏，揣分已过当。",
            "单于感汉恩，边境得安康。",
            "一朝所天死，掩泣涕沾裳。",
            "胡俗或妻母，何异豺与狼。",
            "仰天自引决，爱此夫妇纲。",
            "大忠与大义，二者俱堂堂。",
            "可怜千古无人说，只道琵琶能断肠。"
        ],
        "title": "昭君词",
        "id": "c0678493-34ee-4728-a590-04dffd058a1d"
    },
    {
        "author": "赵文",
        "paragraphs": [
            "野鹰来，高台下。",
            "天寒鸟死狐兔伏，枯梢啄雪何为者。",
            "宜城有酒煦尔寒，格高鞲暖肉不干，终日臂尔夜宿安。",
            "野鹰来，山中忍饥良独难。",
            "天阴日落雪模糊，有虎有虎雄当涂，两猿不饱睨我雏。",
            "鹰不来，将奈何。"
        ],
        "title": "野鹰来歌",
        "id": "025576b5-6ac9-469a-ab27-b755ebee874e"
    },
    {
        "author": "赵文",
        "paragraphs": [
            "丁督护，为我行。",
            "去时马上郎，今作野外殇。",
            "男儿肯断头，归女肯断肠。"
        ],
        "title": "丁督护曲  其一",
        "id": "724699cb-880f-48c6-ad0f-7c9f02f39f87"
    },
    {
        "author": "赵文",
        "paragraphs": [
            "丁督护，听我语。",
            "欲从君，臂不羽。",
            "嫁时所结发，剪之随君去。"
        ],
        "title": "丁督护曲  其二",
        "id": "20303e42-8ad8-4754-b1ac-d162415c7b07"
    },
    {
        "author": "赵文",
        "paragraphs": [
            "丁督护，念我苦。",
            "未亡人，殇鬼妇。",
            "古若无衔冤，干坤无风雨。"
        ],
        "title": "丁督护曲  其三",
        "id": "d4221f16-6961-4140-a1d3-1db1739eae79"
    },
    {
        "author": "赵文",
        "paragraphs": [
            "西云垂天飞流黄，宝鬘百万随风扬，帝居摩酰首罗乡。",
            "采女如花侍帝旁，珠啼玉唾天花香，澹然神情无世妆。",
            "下视邢尹纷醒狂，梵呗琅琅出清吭，天庖供馔荐豆觞。",
            "帝饮食之寿以康，恒沙世界俱来王，天王神圣臣忠良。",
            "春风万里酣耕桑，雨滴可数海可量，无有能知法寿长。",
            "梵天释帝万亿岁，岁岁寿杯天下醉。"
        ],
        "title": "法寿乐歌",
        "id": "b2b575c3-ac6b-44ef-91fb-9d2bf35929af"
    },
    {
        "author": "赵文",
        "paragraphs": [
            "云间有双雁，弋者欲炙之。",
            "雁飞向南去，虽有矰𥐊将安施。",
            "山川悠远霜霰苦，可怜宿食不得时。",
            "一雁中道死，一雁忍痛鸣且飞。",
            "黄云落日天地瘦，惟有影与形相随。",
            "归来故巢亦已毁，朝吟夕怨欲诉谁。",
            "千古万古多别离，唯有死者何当归。",
            "呜呼物生有情盍俱死，莫令後死空鸣悲。"
        ],
        "title": "双雁吟",
        "id": "208c63a3-70f2-4e4c-b662-94c16b97781b"
    },
    {
        "author": "赵文",
        "paragraphs": [
            "前有一尊酒，有酒即无愁。",
            "吾评仪狄功，端与神禹侔。",
            "微禹吾其鱼，微狄吾其囚。",
            "人生十九不如意，一醉之外安所求。",
            "古来何国非亡社，古来何人不荒丘。",
            "沉思痛至骨，頼尔可销忧。",
            "尊中有酒，无酒乃休。",
            "饮多作病，酒不可雠。"
        ],
        "title": "前有一尊酒",
        "id": "ce9076ba-e63d-4ae8-9a99-87c7ea7cc55e"
    },
    {
        "author": "赵文",
        "paragraphs": [
            "晨登屋後山，采采山上芝。",
            "可怜松上雨，滴滴沾我衣。",
            "盈筐颇磊落，满意持之归。",
            "童子见我来，拍手共笑之。",
            "薄者实杀人，荡荡光陆离。",
            "厚者不能光，食之有余滋。",
            "我感童子言，叹息成涟洏。",
            "古来用人者，或以薄见奇。",
            "一时误采取，後悔那可追。",
            "乃知古人智，不似童子痴。"
        ],
        "title": "采芝",
        "id": "731eb499-56d8-4107-bf24-608913fe1280"
    },
    {
        "author": "赵文",
        "paragraphs": [
            "地僻谷自淳，此世有羲轩。",
            "行携二三子，读书秋树根。",
            "不拟山水窟，忽枉君侯轓。",
            "携持贵人意，仆口不惮烦。",
            "居然寒谷底，暖以扶桑暾。",
            "是时花正浓，主客共清樽。",
            "欣闻结驷盛，下贲穷巷原。",
            "恍如神仙人，谒入晋贺元。",
            "旧谷虽可记，白发各已拚。",
            "细论别来事，感怆将何言。",
            "愁予守破研，石田疲老犍。",
            "羡君行万里，天宇横孤鶱。",
            "唯思山林寂，颇厌朝市喧。",
            "夔州华发女，欲嫁谁能昏。",
            "堂堂李元礼，今代真龙门。",
            "胸中有人物，荦然剖篱藩。",
            "好春播伊耆，神火惊陆浑。",
            "词章轶唐人，天马出大宛。",
            "翰墨掩晋代，凤翥龙蛇奔。",
            "如何肯下顾，草间麞与猿。",
            "殷勤远赠我，一纸春风痕。",
            "空中实自愧，在上安敢援。",
            "坐对大将军，有虱不得扪。",
            "岂不念长饥，终恐成素飱。",
            "故人有宿诺，未敢覆手翻。",
            "泫然还明珠，甘此烟雨村。",
            "寄谢河阳公，敢当石与温。",
            "愿公茂功业，南国资于蕃。",
            "行当从公归，衮绣相府尊。",
            "嗟我与夫子，结契在仍昆。",
            "新知犹可乐，宿好况弥敦。",
            "中肠未抒写，别涕已潺湲。",
            "行行一尊酒，相送玉溪源。",
            "自从别君来，夜瞻太微垣。",
            "可怜一寸心，摇摇风中幡。",
            "采采涧边蒲，欲扣黄堂阍。",
            "行窥溟渤大，讵止云梦吞。",
            "省穑不堪用，愧我小国蘩。",
            "奈何疲津梁，卧病守一墩。",
            "欲往未可必，叹息谁与论。",
            "大哉天地德，六合回春暄。",
            "向来作诗祸，荡涤从此番。",
            "永言结我舌，有如啖铅矾。",
            "高居远俗氛，静坐收惊魂。",
            "皇皇仁义涂，自兹改乘辕。",
            "愿君笃久要，好语时温存。",
            "借君千顷波，清我泛滥袁。",
            "饱读古人书，仰酬明主恩。",
            "诸公尽萧曹，二皓自绮园。",
            "来诗岂可和，什袭传儿孙。"
        ],
        "title": "黄西有以清江李侯书来袁见招不果就既去西有五十韵见寄次其韵",
        "id": "b4728c96-50e2-437b-8dd7-62de69f7fec5"
    },
    {
        "author": "赵文",
        "paragraphs": [
            "文字于吾身，有如病枝指。",
            "晚思逃天刑，日自参佛髓。",
            "近虽迫老病，颇已了生死。",
            "吾犹说故吾，我已觉今是。",
            "卿云从天来，五色光透纸。",
            "斯文亦厌老，此事尽逊子。",
            "好秋行当中，明月照白水。",
            "谁能访穷山，诗酒相料理。",
            "惟当吟君诗，永夜对明视。"
        ],
        "title": "次韵张天从",
        "id": "850d1277-412f-42be-a340-81c322a81deb"
    },
    {
        "author": "赵文",
        "paragraphs": [
            "江南有故事，极热介秋夏。",
            "空斋得幽景，众绿天所画。",
            "对景惬余情，谈文及兹暇。",
            "山风吹池月，不似城中夜。",
            "百年易过花，万事庶生蔗。",
            "羲和如走马，疾急不可靶。",
            "何妨奴严光，讵肯吏侯霸。",
            "一笑且披襟，新凉自无价。"
        ],
        "title": "次韵刘耘庐",
        "id": "5850d042-3d94-40fe-9be8-9fe9b61061ac"
    },
    {
        "author": "赵文",
        "paragraphs": [
            "少年场屋心，富贵轻秋毫。",
            "如何此偪仄，晚作空山逃。",
            "世方驰逐好，我独儒书豪。",
            "宁甘往教远，不肯十上劳。",
            "尚持鹍鸡弦，自爱凤尾槽。",
            "纷然凉州曲，谁赏鬰轮袍。",
            "取之众弃中，君眼亦已高。",
            "惜哉君更穷，相看两萧骚。"
        ],
        "title": "次韵欧阳良有高山仰止四首  其一",
        "id": "e5905ffb-3b91-49de-bf82-526671489cf7"
    },
    {
        "author": "赵文",
        "paragraphs": [
            "我携二三子，行此白玉湾。",
            "案头左章集，古语留人间。",
            "我昔识此士，风雨满空山。",
            "忧愁送日月，不复记容颜。",
            "自从一别来，乃此再见悭。",
            "为客使同邑，造物何其儇。",
            "岂无城府意，乘马忽复班。",
            "还能顾寂寞，山路披荒菅。"
        ],
        "title": "次韵欧阳良有高山仰止四首  其二",
        "id": "a0def472-67de-4141-9b1c-7c78aeff3b56"
    },
    {
        "author": "赵文",
        "paragraphs": [
            "新诗日以多，古意日以往。",
            "我欲求玄珠，未易觅象罔。",
            "中道良独难，执玉迷俯仰。",
            "索居无谁语，掩卷起遐想。",
            "当求古人知，何用世俗赏。",
            "意到亦偶然，深刻戒斯鞅。",
            "惟堪自娱戏，非欲互标榜。",
            "唐公谬见推，薛侯讵宜长。"
        ],
        "title": "次韵欧阳良有高山仰止四首  其三",
        "id": "b1a8fe50-0afc-4040-acf0-1e81c88b6d47"
    },
    {
        "author": "赵文",
        "paragraphs": [
            "世变如江河，不知何时止。",
            "芸芸生其间，有如赴海水。",
            "干坤一大瓮，岁月等流矢。",
            "公言信可感，流辈乃尔耳。",
            "古来文章家，传者十数子。",
            "磨灭十八九，谁复知姓氏。",
            "要为不朽计，圣贤事在己。",
            "勖哉立其心，食鱼何必鲤。"
        ],
        "title": "次韵欧阳良有高山仰止四首  其四",
        "id": "25d55394-7608-4402-befb-5e1ecbbc3322"
    },
    {
        "author": "赵文",
        "paragraphs": [
            "一亭寒碧中，四面空无窗。",
            "种荷未有花，清意已满腔。",
            "小坐梅树下，我亦青油幢。",
            "晚来蝉声歇，静境热自降。",
            "清风与明月，造物无对桩。",
            "闲者恣吟取，如瓢分大江。",
            "欲归尚未肯，雨湿烟钟撞。"
        ],
        "title": "香迳分韵得江字",
        "id": "5f310fe4-5257-4c9b-8645-f82f1fd89db5"
    },
    {
        "author": "赵文",
        "paragraphs": [
            "朝行江水边，莫行江水边。",
            "乍与江水别，江水复在前。",
            "江水胜人心，相随何缠绵。",
            "相随何缠绵，幸勿鸣悲煎。",
            "我悲为我弟，君悲亦胡然。"
        ],
        "title": "行行江水边",
        "id": "6d6c3093-0572-45eb-9acb-37fa235e19bb"
    },
    {
        "author": "赵文",
        "paragraphs": [
            "天地忽昼晦，四山泼墨浓。",
            "而我行其间，宛如所翁龙。",
            "大风吹倒人，欲避无所容。",
            "有翼不得张，狂走急雨中。",
            "数里乃一息，如出鲛人宫。",
            "老树道边拜，疑我行雨工。",
            "过午上五岭，攀缘入青空。",
            "仰视万山巅，有气如炊笼。",
            "下视田间白，云此锄田农。",
            "兹行岂不苦，奇观亦已雄。",
            "惜哉如此山，不与晓景逢。",
            "不晓韩吏部，登华哭途穷。"
        ],
        "title": "雨行五岭下",
        "id": "41bec625-9fa0-479a-ad42-b9b8c6d72ffe"
    },
    {
        "author": "赵文",
        "paragraphs": [
            "曹公筑铜台，气力雄九有。",
            "咿嘤到香履，千古开笑口。",
            "犹余当时瓦，作砚传不朽。",
            "涪翁所珍惜，又复落吾手。",
            "鬼夺与客偷，任运不汝守。",
            "可怜台上人，不如此瓦寿。"
        ],
        "title": "铜雀瓦",
        "id": "e76aba59-32b1-4d87-9e2a-8d85a0fe5b7c"
    },
    {
        "author": "赵文",
        "paragraphs": [
            "泊舟豫章城，黑潦满道周。",
            "街衢未改昔，故旧罕所留。",
            "行投学子庐，假榻得小休。",
            "灯前作家书，岂为儿女谋。",
            "戒之筑土室，弟骨至则收。",
            "茫茫念三年，此骨知在不。",
            "置书就我寝，泫然泪双流。"
        ],
        "title": "抵豫章",
        "id": "6c09328a-ca65-4ddf-8e54-721aee6144db"
    },
    {
        "author": "赵文",
        "paragraphs": [
            "煌煌天上星，堕地化为石。",
            "回思天宫胜，再上那可得。",
            "台鬰将谁言，犹能事文墨。",
            "一落秦王手，已是不完璧。",
            "秋风吹我衣，倚树三叹息。"
        ],
        "title": "倚树三叹息",
        "id": "e05425d0-9e1f-4ef1-9bd0-b7a828bb5a7e"
    },
    {
        "author": "赵文",
        "paragraphs": [
            "天公大恶处，妬我喜晴诗。",
            "当与妻子别，急雨纷交驰。",
            "小孙送我行，屡止不肯归。",
            "老夫骨肉情，能不酸且悲。",
            "日暮投历山，倦极不得栖。",
            "故人情义重，杯酒煦妪之。",
            "老友亦适至，良会非所期。",
            "人生孰非梦，此梦亦已奇。",
            "我倦欲先睡，径与主人辞。"
        ],
        "title": "白水初程",
        "id": "c5bf9c71-242d-4b37-9894-2a226f8d0785"
    },
    {
        "author": "赵文",
        "paragraphs": [
            "上岭或如兴，下岭复如拜。",
            "是程多泥涂，拄杖端足頼。",
            "脱屦去泥淖，停车观水械。",
            "偶然得一笑，更以苦为快。",
            "田水终夜鸣，江浪怒澎湃。",
            "听之不能睡，摩足了诗债。"
        ],
        "title": "入分宜界",
        "id": "6e0136f7-36ef-41c7-a9a5-7b5aeeda6f35"
    },
    {
        "author": "赵文",
        "paragraphs": [
            "休休得一闲，杯酒聊从容。",
            "晚凉过池亭，受用水上风。",
            "默存即实境，身在莲花中。",
            "何况青青盘，磊落堆莲蓬。",
            "乍休吟风蝉，又起聒夜虫。",
            "乃知天机动，衮衮无终穷。",
            "如何二三子，不肯勤其躬。",
            "无已思太康，明当励新功。"
        ],
        "title": "得莲子",
        "id": "df1653c2-5bba-4e77-a7af-39837d6af40a"
    },
    {
        "author": "赵文",
        "paragraphs": [
            "夜枕苦展转，午睡清且安。",
            "万事有乘除，满意良独难。",
            "贫居鲜来客，儿女自团圞。",
            "书声杂纺响，聒耳亦足欢。",
            "念我素心友，诗盟久已寒。",
            "向来适邂逅，杯酒语夜阑。",
            "如何同所舍，聚散如沙抟。",
            "百年尽偶尔，弃置何足叹。"
        ],
        "title": "寄彭宏济",
        "id": "38d1e424-834c-46ce-8f95-1e0a58772e7c"
    },
    {
        "author": "赵文",
        "paragraphs": [
            "行行复行行，晴日端可爱。",
            "全胜墙隈老，仅得暖肩背。",
            "欣欣田间麦，亦与人意会。",
            "乃知天地间，生意浩如海。"
        ],
        "title": "喜晴",
        "id": "4c0e1efd-0b28-4fd1-81aa-8ee5378d5473"
    },
    {
        "author": "赵文",
        "paragraphs": [
            "去者日以疏，留者日以老。",
            "沉忧能伤人，玄发坐成皓。",
            "人生固应尔，要亦何太早。",
            "携持玉雪姿，故敢弃远道。",
            "苍天行悠悠，白日照杲杲。",
            "安得以妾肠，化作君墓草。"
        ],
        "title": "去者日以疏",
        "id": "e79ef3f0-36ec-4ffd-b84c-fe69d907bdbe"
    },
    {
        "author": "赵文",
        "paragraphs": [
            "昨日泥中人，今日花下客。",
            "即时一杯酒，已胜风雨黑。",
            "我来後花时，不及秾艳色。",
            "生与天作花，已是花命厄。",
            "沾茵与堕溷，要亦随所适。",
            "谁能长腴红，而不变衰白。",
            "惟应感流光，有酒日鼓瑟。"
        ],
        "title": "至白水主人饮至海棠下花已离披",
        "id": "d5c045e9-8380-4c23-9e14-e91ba0540252"
    },
    {
        "author": "赵文",
        "paragraphs": [
            "平生不喜佛，喜听念佛声。",
            "大都止六字，三诵有余音。",
            "唱偈类哀切，和声等低平。",
            "蝉联未肯已，绵弱殆不胜。",
            "馁息仅相属，柔吭时一鸣。",
            "听兹颓阘韵，生我寂灭情。",
            "坐令喧竞中，便欲无所争。",
            "乃知象教意，妙觉在声闻。",
            "俗人不解此，梵教杂歌行。",
            "敲铿鼓笛奏，真与郑卫并。",
            "能令妇女悦，未必佛者听。"
        ],
        "title": "听请道人念佛",
        "id": "5380eb59-4f8d-4cdb-bb7e-9a4a88f7f943"
    },
    {
        "author": "赵文",
        "paragraphs": [
            "雨雨不肯止，倒泻春江涛。",
            "可怜龙公苦，甚我行路劳。",
            "长陂不可涉，攀岭如猿猱。",
            "忽然出夷旷，行人何滔滔。",
            "馆定访我友，醉我软脚醪。",
            "翻思昨暮秋，有酒安可逃。",
            "诸少森玉立，俊秀非儿曹。",
            "示我近所作，亦复吹其毛。",
            "人生有乘除，理不差秋毫。",
            "岂非昨者厄，故有今者遭。",
            "归来弛然卧，梦中亦陶陶。"
        ],
        "title": "早禾田",
        "id": "e56b1491-7b60-40e8-ab54-3e26fd3716da"
    },
    {
        "author": "赵文",
        "paragraphs": [
            "又与我友别，独与我子俱。",
            "念彼归舟疾，眠食今何如。",
            "愁怀不可遣，頼有床头书。",
            "曲江江上人，摇舟来卖鱼。",
            "亦有妻与子，一饱便有余。",
            "我生不如子，多忧化其须。"
        ],
        "title": "别朝佑",
        "id": "b60158ef-8256-447f-8c00-b7f0e2b27cd6"
    },
    {
        "author": "赵文",
        "paragraphs": [
            "朝望西陵墓，夕望西陵墓。",
            "望望不复归，月朔又十五。",
            "月朔十五可奈何，更对空帷作歌舞。",
            "铜雀昂然飞不去，当时美人发垂素。",
            "我生不如陵上树，年年树根穿入土。"
        ],
        "title": "铜雀台",
        "id": "cdaf2030-dab0-400e-b6d6-6815105dc0de"
    },
    {
        "author": "赵文",
        "paragraphs": [
            "篮舆拂清露，亦有山花香。",
            "平生懒早起，催盥方倒裳。",
            "不知九州晓，有此清风凉。"
        ],
        "title": "晓行",
        "id": "b705f647-ca43-47cb-90a7-5d770aa4dafe"
    },
    {
        "author": "赵文",
        "paragraphs": [
            "私夜必见污，葛屦必遭践。",
            "生世不为男，托身况微贱。",
            "悲痛只在心，憔悴更障面。",
            "出入怀袖中，羡郎白团扇。"
        ],
        "title": "团扇歌",
        "id": "67c6ba74-d467-448f-b183-4a96a208cc9c"
    },
    {
        "author": "赵文",
        "paragraphs": [
            "梦中颠风摇梦魂，老夫起坐心未平。",
            "树枝上下觉山动，窗户开阖疑鬼行。",
            "鱼龙翻空江海怒，虎豹入丛道路清。",
            "溪头梅花无恙否，为子展转难为情。"
        ],
        "title": "枕上闻大风",
        "id": "1c8fc0d5-63a9-444a-8151-d4bb1ce8900c"
    },
    {
        "author": "赵文",
        "paragraphs": [
            "栈道萦纡如蜀路，我梦曾游定何处。",
            "金碧楼台缥纱里，员峤方壶如是尔。",
            "彼何人者欲问之，翩然抱琴过桥底。"
        ],
        "title": "海山图二首  其一",
        "id": "171b80a8-dc4f-479d-bdc4-d221056de545"
    },
    {
        "author": "赵文",
        "paragraphs": [
            "嵯峨石壁不可梯，列仙之癯实居之。",
            "下视茫茫渺何许，风帆浪舶多积贮。",
            "舟中贾客莫浪喜，山上高人解笑汝。"
        ],
        "title": "海山图二首  其二",
        "id": "b99197d8-1eeb-4a05-a661-4f61e39cd630"
    },
    {
        "author": "赵文",
        "paragraphs": [
            "三更星月寒炯炯，四更霜风吹断梗。",
            "晓来宇宙忽成空，万里天河堕无影。",
            "人间世界积滓秽，化作太清无色境。",
            "天上何人巧戏剧，笑我痴眠方怯冷。",
            "溪头梅花老于我，卧树生鳞欲谁省。",
            "饮羔金帐非我事，煎水何妨试双井。",
            "眼前清致不可辜，诸公白战续清颍。"
        ],
        "title": "雪",
        "id": "97d05d1c-1bef-4c38-aec1-2ef49b295fc5"
    },
    {
        "author": "赵文",
        "paragraphs": [
            "冰枝压路不可行，健夫快斧声丁丁。",
            "南山未得过车道，北山复作发屋声。",
            "低枝丛薄亦可喜，但觉身过琉璃城。",
            "山高路滑凛欲跌，拄杖頼有青童君。",
            "平安度岭笑相贺，榾柮快暖胭脂春。",
            "夜投野店且熟睡，明日阴晴明日事。"
        ],
        "title": "别白水归大雪",
        "id": "21675f8a-2f5b-435e-9669-9965009c9a35"
    },
    {
        "author": "赵文",
        "paragraphs": [
            "夜寒枕席跳霰珠，夜深我睡霰亦无。",
            "未晨仆起索炊火，怪见满地琼瑶铺。",
            "我行至此不得止，但倚红酒为先驱。",
            "路逢十店九闭户，苦寒正自无薪刍。",
            "终然着地即化去，造物何用劳工夫。",
            "前山欲融未融处，玉龙浮动青珊瑚。",
            "藤梢竹刺时点缀，寒食野花栖路隅。",
            "小车行雪真有益，平生看画无此笔。"
        ],
        "title": "行雪",
        "id": "844b636d-5ba6-4e31-9734-b8d90cc3fe65"
    },
    {
        "author": "赵文",
        "paragraphs": [
            "晴得一霜晴更稳，饱饭不怕伏虎岭。",
            "山高积雪冻犹在，昨日空惊雪画本。",
            "日烘高树玉槎牙，时有冰花堕无影。",
            "纷纷垂丝白海棠，得冷时能略苏醒。",
            "可怪此君大曲折，向人雅拜欲求拯。",
            "拥袍公子亦吟雪，岂识山中有此景。",
            "笪桥烛下写诗成，一尊独酌谁能省。"
        ],
        "title": "伏虎岭残雪",
        "id": "a6c3a1b3-a56c-4ae3-b1d4-07b805bc5d40"
    },
    {
        "author": "赵文",
        "paragraphs": [
            "泥行郭索其神全，枯枝独抱吟风仙。",
            "细腰追逐相後先，画眉双栖斗婵娟。",
            "一鸣一止俱自然，老猴如鬼踞石边。",
            "游蜂何为过其前，水禽伺鱼双眼穿。",
            "久而无得倦欲眠，鸜之鹆之高树巅。",
            "俯视螳臂为垂涎，之虫不作名利牵。",
            "饮啄之外何所便，人生扰扰真可怜。",
            "笑谈对面森戈鋋，王侯蝼蚁俱埃烟。",
            "大年未可笑小年，世间唯有虫能天。"
        ],
        "title": "题画虫鸟",
        "id": "63d78d3d-b402-4226-98a1-9f77d3f7fc81"
    },
    {
        "author": "赵文",
        "paragraphs": [
            "杜门却扫冯敬通，何人载酒暖此翁。",
            "昼长书罢啼鸟寂，山水似我清而穷。",
            "山僧携来两诗卷，笔势迅疾如追锋。",
            "渔歌风断郭功父，碧云暮合汤休公。",
            "寒梅自照太古雪，孤松压倒妖春红。",
            "一时见此光怪物，丈室忽换化人宫。",
            "近者重游宝林寺，山行小辟炎毒攻。",
            "唱酬坐觉山鬼泣，谈笑不知酒海空。",
            "当时分韵十五客，冠童亦有童非童。",
            "惜哉梅松不在眼，自与修竹为吾宗。",
            "传闻浄觉更殊胜，极欲往求三日聋。",
            "补天久已付昨梦，面壁更欲收奇功。",
            "百年金碧亦尘土，须有好语留山中。",
            "山中道人许我否，饱饭摩腹听松风。"
        ],
        "title": "次韵郭梅边汤孤松见寄",
        "id": "153c9edb-41d2-431c-9c4e-2a5863a75c72"
    },
    {
        "author": "赵文",
        "paragraphs": [
            "耆英会上十三人，当时世道如初春。",
            "洛阳牡丹非昔比，妖怪百出年年新。",
            "我见此图泪如雨，诸老翩然过何许。",
            "何时梦见洛阳春，郑公插花潞公舞。"
        ],
        "title": "题耆英图",
        "id": "62d73a37-3181-4350-bcd3-bf01500f5198"
    },
    {
        "author": "赵文",
        "paragraphs": [
            "食鱼江水边，投骨江水中。",
            "众鱼逐其腴，踊跃以相从。",
            "所得仅濡沫，满意如游龙。",
            "焉知此弃骨，与尔类本同。",
            "人间网罗多，江海不得容。",
            "小鱼得骨莫浪喜，且可慎汝出入踪。"
        ],
        "title": "食鱼江水边",
        "id": "dd695cc5-8365-4c3e-ab63-90fd86f27ed9"
    },
    {
        "author": "赵文",
        "paragraphs": [
            "梅花瘦而贞，霜磨雪折骨愈奇。",
            "山矾清而野，桃李场中不肯移。",
            "梅也似伯夷，矾也似叔齐。",
            "水僊大似孤竹之中子，不瘦不野含仙姿。",
            "人生但愿水僊福，梅兄矾弟真难为。"
        ],
        "title": "三香图",
        "id": "ce8fbe32-5126-450c-b6ef-8a968557878f"
    },
    {
        "author": "赵文",
        "paragraphs": [
            "朔风吹沙淮浪白，二十四桥沉冷月。",
            "颠雷夜半撼芜城，雪萼琼丝破空碧。",
            "金瓶岁岁献君王，玉罂泛酒莲花香。",
            "明光殿闭沙漠远，人自无情花断肠。",
            "落蘂飞天识天路，何如拔树飞升去。",
            "唐昌游女再归来，城中只卖琼花露。",
            "江南俘客吟如叫，想像裁词不成调。",
            "天宫夜宴按霓裳，玉女擎花紫皇笑。"
        ],
        "title": "扬州后土庙琼花香如莲花落不着地丙子一夕大雷雨失花所在相传以为上天云",
        "id": "592dd0d3-8a10-4402-9f9d-0eb0ad283f66"
    },
    {
        "author": "赵文",
        "paragraphs": [
            "铁龙一掷九万里，银桥冉冉行秋水。",
            "霓裳不是世间音，只有嫦娥似妃子。",
            "恍然一梦酒初醒，依然玉座云母屏。",
            "明朝写出天上曲，却笑羯鼓羊皮腥。",
            "人间万事如秋草，离别苦多欢乐少。",
            "崎岖万里锦官城，此身曾作银桥行。"
        ],
        "title": "明皇游月宫歌",
        "id": "bc58d0db-f367-47f3-8674-4963ec06ff0c"
    },
    {
        "author": "赵文",
        "paragraphs": [
            "何人种此玻瓈橘，挂在空高寒露湿。",
            "秋风吹堕清泠中，惊杀神髯夜深蛰。",
            "钴鉧潭中岂无月，冷光长照衰羁泣。",
            "何如阿孙屋头月，时时投取杯中吸。",
            "吸余吐向笔墨间，纸上淋漓流月汁。",
            "前年劫火到诗屋，月走江寒烧不及。",
            "青山夜起绕皆山，满地芦花不堪拾。",
            "何时短棹钓西江，雪寒一夜无蓑笠。"
        ],
        "title": "西江柳氏月江诗",
        "id": "3258c099-803a-4a25-a254-f7eee3065f5f"
    },
    {
        "author": "赵文",
        "paragraphs": [
            "吾观天地间，一一皆是画与诗。",
            "渝川有二罗，画得天地之英奇。",
            "大罗诗名撼湖海，小罗天机勃鬰不得已而水墨之。",
            "摇毫造化已破碎，洒墨元气为淋漓。",
            "嗟余老眼得一见，以手扪摸心然疑。",
            "问君自古画有几，君今此画师者谁。",
            "君言我以眼为手，天地万物皆吾师。",
            "吾能得其意与理，貌取色相特其皮。",
            "画成正未知似否，人人有眼谁可欺。",
            "譬之禅宗要透脱，恋恋祖佛宁非痴。",
            "作诗点出未来眼，一扫徐熙与郭熙。"
        ],
        "title": "罗稚川善画作此赠之",
        "id": "a62d4bb2-89a9-4a39-aa22-6e9ca0dec712"
    },
    {
        "author": "赵文",
        "paragraphs": [
            "一儿攀肩猿上枝，一儿接臂倒立之。",
            "立者忽作踞地伏，攀者引头立其足。",
            "飞跳倏忽何轻翾，怜尔骨节柔如绵。",
            "少年屈折支体软，红锦缠头酒论椀。",
            "此儿巧捷未足称，江南何限无骨人。"
        ],
        "title": "相扑儿",
        "id": "50b95257-5104-456f-bdb7-dbec6caa8c76"
    },
    {
        "author": "赵文",
        "paragraphs": [
            "江南西风粳稻熟，网夫出门网妇哭。",
            "天晴黄雀飞苦高，县吏椎门怒震屋。",
            "哨声飞空健鹘过，迟速小误成蹉跎，君庖不充将奈何。"
        ],
        "title": "网户叹",
        "id": "16a524eb-b8a0-4b92-8797-8d8930cc57c1"
    },
    {
        "author": "赵文",
        "paragraphs": [
            "江南冬前虫未蛰，猎师篝火熏穴急。",
            "山中玉面何处藏，供奉期程如束湿。",
            "茅檐十日无炊米，蓬鬓鹑衣瘠如鬼。",
            "但教得狸何顾尔，易牙奉君尚烹子。"
        ],
        "title": "猎户叹",
        "id": "779d6493-b8d6-4b31-8a5f-a92811259f2d"
    },
    {
        "author": "赵文",
        "paragraphs": [
            "采采山上葛，攀藤步岩幽。",
            "上山逢虎狼，下山逢猕猴。",
            "归来絺绤之，藕丝香且柔。",
            "织成一片云，精绝鬼工愁。",
            "入笥献君王，贡职民当修。",
            "君王不自惜，持以奉仇雠。",
            "西施被服之，俱是越国尤。",
            "吴王抵掌笑，于越吾何忧。",
            "飞书益封地，谓越吾诸侯。",
            "嗟尔采葛伴，辛苦勿叹愁。",
            "天道有乘除，苦极行当休。",
            "吴王沉醉姑苏上，半夜不知吴国秋。"
        ],
        "title": "越妇采葛苦",
        "id": "55f1244f-b288-4500-b488-a6f788e6bdab"
    },
    {
        "author": "赵文",
        "paragraphs": [
            "物生何用出世早，春风红紫今枯槁。",
            "东篱潇洒一枝秋，向来埋没不如草。",
            "人生涉世亦如此，风雪林中要耐老。",
            "陈君臞然一寒素，清绝谁如叔也好。",
            "十年竟被先畴役，大袖高冠反颠倒。",
            "黄金白璧尽辞去，独与寒花澹相保。",
            "问君对菊何所得，租藉半空诗富藁。",
            "百年芳臭终不歇，一时泯灭岂足道。",
            "君不见渊明对菊无一钱，千古诗名塞穹昊。"
        ],
        "title": "陈清叔晚菊",
        "id": "bb32776f-8a1b-4053-ab57-2f4f393c72ac"
    },
    {
        "author": "赵文",
        "paragraphs": [
            "谭君酒狂，一笔万字不可当。",
            "嗟哉胡为乎，不自贵重也而狂。",
            "我知君狂不得已，欲倚杯酒呵苍苍。",
            "苍苍不识君我识，知君胸有光怪物。",
            "问君今年其岁几，四十一矣无何仕。",
            "光阴诞谩不可恃，我昔行年亦如此。",
            "相逢一醉令公喜，解剑倾囷无壮士。",
            "一簦独行风雨里，老人夜醉谁汝止。",
            "丈夫得志行所为，穷即低头教童子。",
            "嗟哉干坤如此而已矣，归来归来归来是。"
        ],
        "title": "赠长沙谭存心",
        "id": "6be10f6e-f23c-4d31-9ce4-ddb96315069a"
    },
    {
        "author": "赵文",
        "paragraphs": [
            "人生难得真生日，正使百年才遇一。",
            "我今客里值斯时，况复主人相款密。",
            "连宵举酒为我寿，满眼鸡豚破梨栗。",
            "寿笺投赠盛宾友，寿觞拜舞罗弟侄。",
            "假今家居那有此，米盐纷纠费爬栉。",
            "去年闽山收弟骨，日夜悲啼吟蟋蟀。",
            "岁晚方能负骨归，此愿已偿甘似蜜。",
            "平生苦遭儿女累，十年求解如沐漆。",
            "今年二子各成婚，坐看明年婚嫁毕。",
            "云边太史相邂逅，许我行年七十七。",
            "盖棺以前日一诗，万首犹堪剑南匹。",
            "未知先生竟肯否，不肯便问天公乞。"
        ],
        "title": "生日客朱溪主人云今年乃青山真生日也感其语作诗自寿",
        "id": "f6e5075c-8a10-41ac-b527-a65337fe26e9"
    },
    {
        "author": "赵文",
        "paragraphs": [
            "瞥然满屋飞金蛇，楼东楼西号火鸦。",
            "天鼓百面一手挝，百年老柱神斧加。",
            "妇女惊倒儿童哇，知君把钓江头沙。",
            "明珠赤手龙颔拏，天翁发怒为此耶。",
            "向来五鬼千夜叉，寒我饥我生眼花。",
            "捧头惊窜如麏麚，从此不作穷诗家。"
        ],
        "title": "雷震渔所之柱",
        "id": "75896bcb-45a0-4d92-931a-71b61e1bb5de"
    },
    {
        "author": "赵文",
        "paragraphs": [
            "老瞒智计笼天下，歌舞未终铜雀夜。",
            "可怜用破一生心，不及当时台上瓦。",
            "屑金作瓦费精神，那知身後旋成尘。",
            "流传千百仅一二，付与所不知何人。",
            "快阁仙人谀墓得，品题更费东坡墨。",
            "研磨辛苦政未休，怜尔何年返真宅。",
            "摩挲岁月白发生，建安七子俱雕零。",
            "安得春醪三万斛，醉来快写短歌行。"
        ],
        "title": "铜雀砚",
        "id": "df7ff6b3-cd13-44c8-a34d-e8117a69ff97"
    },
    {
        "author": "赵文",
        "paragraphs": [
            "君当学君家君子儒，西河之上可以老，诸侯端拜为师模。",
            "君莫学君家老中郎，河南田畜岂不好，上林要牧天子羊。",
            "祇今乐莫如耕乐，悔我从初不曾学。",
            "作劳自可操豚蹄，旧读何妨挂牛角。",
            "慎勿思成汤聘币起幡然，伊尹当年已大错。"
        ],
        "title": "刘阳卜氏耕乐堂",
        "id": "97ef28af-0fe3-44d3-969a-b77fdc90e5d1"
    },
    {
        "author": "赵文",
        "paragraphs": [
            "云巢草虫十有七，我言蜂蚁非虫匹。",
            "我见二虫常敬之，为有君臣天所秩。",
            "江南此虫久已无，烦君翦取赠老夫。"
        ],
        "title": "题画",
        "id": "2591a5f0-6e6e-4d5d-9369-0589e9819c57"
    },
    {
        "author": "赵文",
        "paragraphs": [
            "芗林丑石何曾丑，化为五老如此寿。",
            "高低俯仰各有意，清润坚贞皆可友。",
            "剜劖刻削巧戏剧，谁为此者鸿蒙叟。",
            "铜盆古雅出高丽，玉筯清奇原史籀。",
            "向翁神游渺何许，此物亦落何人手。",
            "野人得之安所用，光怪出屋惊田妇。",
            "天生尤物必有属，诗老得之端不偶。",
            "不须拄杖穿寒云，几案之间有庐阜。",
            "先生自是五山一，视真庐阜犹培塿。",
            "如何得此亦惊喜，便欲赋诗为不朽。",
            "醉僧痴望作怪供，持此或可博升斗。",
            "壶中九华竟不得，坡老叹息不离口。",
            "仇池不借王驸马，诗卷纷纷愁逆取。",
            "达人着想亦未免，何异儿童贪餠糗。",
            "蛾眉山高隔云雾，此物今知属谁某。",
            "世间奇宝虽可玩，鬼夺客偷谁使守。",
            "先生一笑付偶然，吾欲藏之无何有。"
        ],
        "title": "李士宏得芗林五老石于野人",
        "id": "f6bd5950-bcde-491d-9c0b-9b4ea8b967b6"
    },
    {
        "author": "赵文",
        "paragraphs": [
            "今年麦熟亦可喜，紫石霏霏落钟乳。",
            "我从田家惯餠饵，梦想风味今未已。",
            "箬叶浮浮卷牛舌，甆瓯泛泛割龙耳。",
            "一丸萝卜吾岂无，悲歌不怕红娘子。",
            "诗成不满贵公笑，书生岂识餠十字。"
        ],
        "title": "麦熟",
        "id": "82c5b5e3-ca22-47c5-8ecf-f883e5b51851"
    },
    {
        "author": "赵文",
        "paragraphs": [
            "梦跨海风出埃𡏖，万顷琼瑶双履踏。",
            "四无畔岸水连天，两椀琉璃自相合。",
            "当时我外更无人，仙圣往来班杂沓。",
            "恍然梦觉失清游，正似明珠埋蚌蛤。",
            "十年对月心自拜，江南沙土老额塌。",
            "羡君持月海天游，万里干坤云一匝。",
            "乘槎径到斗牛间，细语星辰相问答。",
            "知君此行有奇遇，直挟星书扣阊阖。",
            "羣仙若问青山人，白发秋深坐萧飒。"
        ],
        "title": "彭海月北游",
        "id": "5e8e38e8-a5c1-43f0-8c36-a4484897a07e"
    },
    {
        "author": "赵文",
        "paragraphs": [
            "岂能狂落魄，只似醉瞢腾。",
            "媪拜儿看笑，蛮妆鬼见憎。",
            "客中犹有酒，乱後此看灯。",
            "携手沙河路，前身梦里曾。"
        ],
        "title": "元夕陪须溪野庙观灯",
        "id": "2239bdd2-292f-404c-9696-808f58130067"
    },
    {
        "author": "赵文",
        "paragraphs": [
            "分得宜春地，东偏一画屏。",
            "洪阳仙洞古，龙姥故祠灵。",
            "雨过溪痕长，春回草意青。",
            "道傍聊下马，剔藓读碑铭。"
        ],
        "title": "次分宜",
        "id": "a13f8ebf-fe5a-4b23-a8fa-5c12267167f1"
    },
    {
        "author": "赵文",
        "paragraphs": [
            "总角坐成老，孤生自可怜。",
            "遂为众父父，又贺一年年。",
            "桃板无新语，屠苏妨早眠。",
            "柴门无可掩，来者自萧然。"
        ],
        "title": "贺一年年",
        "id": "1d50e6e1-5f38-4a0d-9b90-bf20b9e7ee92"
    },
    {
        "author": "赵文",
        "paragraphs": [
            "于佛曾闻法，因诗遂得贫。",
            "若为三尺喙，不了百年身。",
            "在昔玄真子，如今主水神。",
            "饭余茶又熟，不学泪沾巾。"
        ],
        "title": "哭萧渔所",
        "id": "ef4ba6fe-2b12-4e6e-b84a-f7c910fbea82"
    },
    {
        "author": "赵文",
        "paragraphs": [
            "岂意渴相如，俄为化子舆。",
            "平生一杯酒，活计百篇书。",
            "同舍遂欲尽，吾生不愿余。",
            "如今念夫子，痛饮未全疏。"
        ],
        "title": "哭张文翁同舍  其一",
        "id": "356db575-8301-441d-a22d-fe4dc4c62e3b"
    },
    {
        "author": "赵文",
        "paragraphs": [
            "扶上竹车去，知无再见期。",
            "谁能逃数定，不必恨归迟。",
            "白发扶棺母，青年上学儿。",
            "乱来朋友少，洒血一题诗。"
        ],
        "title": "哭张文翁同舍  其二",
        "id": "579cd0cd-c222-4edb-b4e9-66cec3bb45d0"
    },
    {
        "author": "赵文",
        "paragraphs": [
            "问师云已出，杖履水东湾。",
            "世上方多事，山中亦小闲。",
            "竹光新雨後，禽语夕阳间。",
            "自出云关去，钟声送我还。"
        ],
        "title": "寻郭道士不遇",
        "id": "274e2e2f-9025-4f53-8746-80f237b8b0a3"
    },
    {
        "author": "赵文",
        "paragraphs": [
            "既不梦于我，胡然无一言。",
            "形容那可认，骨发想俱存。",
            "泪尽血犹滴，雾开山尚昏。",
            "相看怜稚子，老病莫销魂。"
        ],
        "title": "纪梦",
        "id": "ebd6e1c8-fdd4-4988-8afb-fe492234f91e"
    },
    {
        "author": "赵文",
        "paragraphs": [
            "又见王正改旧年，此生此去几新元。",
            "自无宾客来看岁，不遣儿童苦闭门。",
            "雨带痴寒禁草色，雪吹残片上须根。",
            "小孙未省人间事，尚拟今宵守岁樽。"
        ],
        "title": "元日",
        "id": "c167c94f-da06-46d1-9fbc-a39aa8b10a9c"
    },
    {
        "author": "赵文",
        "paragraphs": [
            "留得余寒伴客衾，蓦然万感赴沉吟。",
            "隔溪啼鸟东风软，满地落花春雨深。",
            "草草一樽聊若下，匆匆千载亦山阴。",
            "月溪桥上凭栏久，应有游鯈识此心。"
        ],
        "title": "二月十四夜梦中吟云隔溪啼鸟东风软满地落花春雨深次日陪谢少府饮章圣寺足成之",
        "id": "edd3bdb6-0fcc-43ea-93d4-66dfd6dbc622"
    },
    {
        "author": "赵文",
        "paragraphs": [
            "雨过山田物物穰，斋庖煮豆喜初尝。",
            "茸茸绿荚牛毛浅，戢戢明珠蚌蛤长。",
            "不直画堂擎玉腕，只宜吟客饱藜肠。",
            "食余依旧堆盘在，贵贱同归何有乡。"
        ],
        "title": "雨过",
        "id": "174e723c-5538-4025-b7fa-93e7c00d64ec"
    },
    {
        "author": "赵文",
        "paragraphs": [
            "一览楼头笑拂衣，今朝何意此歔欷。",
            "断无痛饮歌都护，那得重归见令威。",
            "太学废来同舍尽，清江好在故人非。",
            "我来岂是无情者，为哭妻儿无泪挥。"
        ],
        "title": "哭丁千崖教授",
        "id": "8f641eba-e8ef-4f43-b041-1d9a674544b1"
    },
    {
        "author": "赵文",
        "paragraphs": [
            "恰似东山不见时，我怀如此更能诗。",
            "传闻荐表虽无验，感激修涂独见思。",
            "渝水微茫蓬岛外，秋风浩荡菊花期。",
            "别来残锦何堪寄，羞示孙郎帐下儿。"
        ],
        "title": "寄孙小隠",
        "id": "5e9880da-fc86-4e9b-93f4-928cd3842c03"
    },
    {
        "author": "赵文",
        "paragraphs": [
            "晚客他州只为饥，无人可与话心期。",
            "前生一念有今日，投老相逢复几时。",
            "头白可知天下事，秋深定有客中诗。",
            "何当细语梅花下，眼底故人今在谁。"
        ],
        "title": "寄欧阳振仲",
        "id": "8095c9ae-17d1-49b1-b3cb-64308e98c895"
    },
    {
        "author": "赵文",
        "paragraphs": [
            "家住荒寒野水滨，老来无处避风尘。",
            "裸人至境有不裸，臣族幸然非乱臣。",
            "鬓影半因忧世白，眉端时为得诗伸。",
            "盛衰物理烦君看，旧日钱神今更神。"
        ],
        "title": "次韵文以正",
        "id": "da5a46e6-09d1-4e21-89d6-d83cdc286b59"
    },
    {
        "author": "赵文",
        "paragraphs": [
            "坐拥寒炉酒入肌，偶然谈笑胜于诗。",
            "空斋着雨更愁绝，往事如云劳梦思。",
            "岁月只供吾辈老，经纶不了古人痴。",
            "狂来欲碎琼壶起，忽忆残钟禁夜时。"
        ],
        "title": "次韵赵韫玉",
        "id": "47752f01-0722-47d2-987c-b36b81f87ec5"
    },
    {
        "author": "赵文",
        "paragraphs": [
            "相逢小坐芷花秋，绝胜扬鞭并与幽。",
            "世上十年尘转海，人生万事博悬投。",
            "当时对酒曾辞酒，今日言愁始欲愁。",
            "何不倒囊来一醉，旧题重访酒边楼。"
        ],
        "title": "次韵友人",
        "id": "8cecb1ab-fbbe-4f3a-a51e-1cfbbf24331e"
    },
    {
        "author": "赵文",
        "paragraphs": [
            "满襟和气任天真，岂意俄成千载人。",
            "笃厚西都诸老传，宦游南海宰官身。",
            "竹君所幸存中子，荀氏何妨有二仁。",
            "早及相门今白发，传来哀讣倍酸辛。"
        ],
        "title": "哭文溪  其一",
        "id": "cc024d92-4f6f-4188-951b-6dea981ca13c"
    },
    {
        "author": "赵文",
        "paragraphs": [
            "忆得梅边载酒时，梅花依旧主君非。",
            "春如生客至谁省，人与残年去不归。",
            "铜雀帐存仙似梦，金台雁到客沾衣。",
            "清朝庶政须参决，却怕除书出帝畿。"
        ],
        "title": "哭文溪  其二",
        "id": "9b75883f-f093-4c3d-8b2c-7f772be44bb6"
    },
    {
        "author": "赵文",
        "paragraphs": [
            "非痴非梦小瞢腾，瞑坐还同入定僧。",
            "口似汝阳狂见曲，头疑季子困悬绳。",
            "儿来问字几三退，客苦多言强一应。",
            "日日如期不相贷，世情谁似尔堪凭。"
        ],
        "title": "坐睡",
        "id": "4f497ca4-bcd1-463e-aab6-01f60677bfd0"
    },
    {
        "author": "赵文",
        "paragraphs": [
            "壮老相催已久知，逢秋正自不须悲。",
            "向来蚁国一场梦，此去牛山几首诗。",
            "且共黄花嬉晋晚，懒携白发过燕垂。",
            "江南风景何堪说，却爱新来眼着篱。"
        ],
        "title": "次韵孙小隠九日",
        "id": "00815ea9-ca67-4b8f-8be6-562e6c020a36"
    },
    {
        "author": "赵文",
        "paragraphs": [
            "散发欹眠困鬰蒸，谁推河汉落红尘。",
            "电光照雨不可尽，雾气满空疑有神。",
            "驾海怒潮新月夜，绕山腰鼓建溪春。",
            "此声此景谁能写，输与城中不寐人。"
        ],
        "title": "听雨",
        "id": "62542f64-6f9a-486b-940f-14700553bd77"
    },
    {
        "author": "赵文",
        "paragraphs": [
            "已惯禁秋不用悲，无情日月去如飞。",
            "霜晚起风鸦自宿，江南欲雪雁安归。",
            "小园梅花照眼在，老子鬓毛如昔非。",
            "败絮与官供战卒，遥怜老妇泣牛衣。"
        ],
        "title": "和简斋十月",
        "id": "42addfea-4abd-4fef-a6de-4903d0e3b334"
    },
    {
        "author": "赵文",
        "paragraphs": [
            "细细清风吹月明，笋舆如泛夜舟行。",
            "草根带露有虫语，茅屋闭门唯犬声。",
            "鬼磷影寒惊远去，曜灵睡起亦东征。",
            "踏车田父莫嗟怨，如此早凉谁与争。"
        ],
        "title": "早过历塘",
        "id": "6de1c96e-9899-4880-8b22-d06bc8ae4edd"
    },
    {
        "author": "赵文",
        "paragraphs": [
            "纤纤光润态偏浓，曲曲花蓬暖自融。",
            "娇泪恼公初着雨，丰肌病酒不宜风。",
            "人疑欲睡高烧烛，天悔无香剩与红。",
            "正使吹残亦何恨，向来艳艳本空空。"
        ],
        "title": "海棠",
        "id": "c1ade4aa-180b-4371-9b70-a173835f2cf6"
    },
    {
        "author": "赵文",
        "paragraphs": [
            "我与梅花别一期，停云倚树鬓成丝。",
            "偶于蹊路相逢处，正似故人初见时。",
            "清里有和夷惠圣，寒边带瘦岛郊诗。",
            "客中无酒能消得，共拨寒灰坐欲痴。"
        ],
        "title": "咏梅",
        "id": "4a727471-39db-4418-af50-b2ee68c98fb0"
    },
    {
        "author": "赵文",
        "paragraphs": [
            "二十七年重合并，旧游回首绝堪惊。",
            "世间至竟寿多辱，造物不如君有情。",
            "白苎春风留古意，青灯夜雨话平生。",
            "子由无复连床日，頼有秦黄是弟兄。"
        ],
        "title": "欧阳时可来访感而问之故临别赠此",
        "id": "0e78a057-e8de-4dfe-807e-b9250af11f8b"
    },
    {
        "author": "赵文",
        "paragraphs": [
            "写韵亭高楼更高，百年登览着吾曹。",
            "客和月日成三九，我与鲲鹏共一毫。",
            "山吐南云飞炮石，江横西雪涌波涛。",
            "黄花到眼应多感，不欠黄花插鬓毛。"
        ],
        "title": "张南溟山长相邀紫极宫西雪楼登高姚南桤言北方异书载大鹏事",
        "id": "56e40ed8-4f3b-4834-be74-406bae11cf6c"
    },
    {
        "author": "赵文",
        "paragraphs": [
            "新春喜见甲子日，汝辈岂知丁酉科。",
            "酒少亦呼邻共饮，家寒敢问客能过。",
            "堆床万卷皆可饱，如此一贫吾已多。",
            "忽忆东坡戏赵叟，明年六十奈君何。"
        ],
        "title": "丁酉元日示儿",
        "id": "3dcac7e0-7d8a-49ae-a7f3-1dd36796d554"
    },
    {
        "author": "赵文",
        "paragraphs": [
            "心斋听讲趁诸生，何意相逢曲豆城。",
            "急雨狂风十年梦，青灯白酒故人情。",
            "形骸改化悲欢异，岁月销磨感慨平。",
            "却恐斗牛惊紫气，寒炉今夜聚文星。"
        ],
        "title": "富水曾教授夜饮有作",
        "id": "acc834df-3fca-45cb-b637-c59c9de22716"
    },
    {
        "author": "赵文",
        "paragraphs": [
            "一丈明窗便有余，四人燕坐小蓬壶。",
            "可怜一月半晴雨，未省百花今在无。",
            "眼底是诗皆可赋，樽中有酒不须沽。",
            "更阑醉後便归去，頼有门生稚子扶。"
        ],
        "title": "饮袁国宗",
        "id": "568e984d-0570-4f9a-94bd-a8c6ddeaf2b7"
    },
    {
        "author": "赵文",
        "paragraphs": [
            "向来上阳人，尽属沙叱利。",
            "长门不用守，蜥蜴草间戏。"
        ],
        "title": "捕守宫",
        "id": "51f7e427-979e-4ad5-87d5-50dde3f69eb7"
    },
    {
        "author": "赵文",
        "paragraphs": [
            "良苗未成实，绿色相交加。",
            "南风嘘拂之，奔走如惊蛇。"
        ],
        "title": "村行所见",
        "id": "dc9824cf-b0ae-4b0b-99d1-5bab86485753"
    },
    {
        "author": "赵文",
        "paragraphs": [
            "晨起出门去，江声自悲咽。",
            "满目无行人，前山雾如雪。"
        ],
        "title": "晨起三首  其一",
        "id": "862c15e4-1a17-48f3-b51f-59fa9eb72219"
    },
    {
        "author": "赵文",
        "paragraphs": [
            "山寒日不光，举目断人肠。",
            "儿童莫问路，怕是小篔筜。"
        ],
        "title": "晨起三首  其二",
        "id": "413aa8e9-a874-48f3-b5e8-1cda86815c89"
    },
    {
        "author": "赵文",
        "paragraphs": [
            "三人相对眠，眠中各自梦。",
            "觉起偶开门，老树绿不动。"
        ],
        "title": "晨起三首  其三",
        "id": "6150c524-9bc0-4c26-828b-d520ef162a8f"
    },
    {
        "author": "赵文",
        "paragraphs": [
            "明月何时掇，秋风几日还。",
            "若教人不热，敢怨我长闲。"
        ],
        "title": "书扇二首  其一",
        "id": "c91fa384-bbb5-44ac-91ea-2efca504a716"
    },
    {
        "author": "赵文",
        "paragraphs": [
            "墙外数茎新竹，楼西一抹斜阳。",
            "偶游蚁穴初觉，细听蝉声自凉。"
        ],
        "title": "书扇二首  其二",
        "id": "0fa440e3-f81b-4e79-b5c0-2bd24c553383"
    },
    {
        "author": "赵文",
        "paragraphs": [
            "小窗午热倦如柳，睡起雨来江浪声。",
            "快意百年浑似此，不须浮海觅长生。"
        ],
        "title": "睡起",
        "id": "aa1cc385-2e51-48c3-84c2-91dd75b6cfbd"
    },
    {
        "author": "赵文",
        "paragraphs": [
            "终日望君君不来，为谁犹住鬰孤台。",
            "幸自一年无梦到，谁教昨日有书回。"
        ],
        "title": "竹枝词  其一",
        "id": "b8ac5a74-10d8-477a-9e0a-c72c0f8f528b"
    },
    {
        "author": "赵文",
        "paragraphs": [
            "江南女儿善踏歌，桑落酒熟黄金波。",
            "洗壶日日望君至，君不来兮可奈何。"
        ],
        "title": "竹枝词  其二",
        "id": "1b1ccca3-d5fc-49a3-9c0a-8babd1a99ba4"
    },
    {
        "author": "赵文",
        "paragraphs": [
            "田舍儿童走似麞，踏歌椎鼓斗颠狂。",
            "元宵乞汝闲几日，元宵过後种田忙。"
        ],
        "title": "听儿童歌船作竹枝助之",
        "id": "3cc56d53-d989-451f-a527-9f62b7c8e6ca"
    },
    {
        "author": "赵文",
        "paragraphs": [
            "去日相携涉畏涂，归来形影自相扶。",
            "倦行小憩荒山道，怕听深丛叫鹧鸪。"
        ],
        "title": "哭亦周  其一",
        "id": "4c19866d-e1e7-489e-aa2f-9f232898e801"
    },
    {
        "author": "赵文",
        "paragraphs": [
            "堂上华颠泣欲枯，哭声那解到黄垆。",
            "千般欲解郄公意，难得嘉宾一箧书。"
        ],
        "title": "哭亦周  其二",
        "id": "6f8d056f-4587-4300-8308-6ef94530cc0d"
    },
    {
        "author": "赵文",
        "paragraphs": [
            "擢第君王与袍笏，盖棺丞相办深衣。",
            "江南仕宦堪车载，如此全归似汝稀。"
        ],
        "title": "哭亦周  其三",
        "id": "7b3b690e-8135-48cb-a3ba-ddf943cbde1f"
    },
    {
        "author": "赵文",
        "paragraphs": [
            "二十年来黍一炊，英风惟有冢累累。",
            "儿童踯躅牛羊戏，陌上行人谓此谁。"
        ],
        "title": "哭亦周  其四",
        "id": "39b66f97-d1bb-41bc-9a71-089288dc62db"
    },
    {
        "author": "赵文",
        "paragraphs": [
            "上田下田水哓哓，南岭北岭虫啁啁。",
            "如此月明谁管领，可怜满壁海棠梢。"
        ],
        "title": "皆山夜起  其一",
        "id": "902b5d6f-38f1-4912-b397-85d25f84af43"
    },
    {
        "author": "赵文",
        "paragraphs": [
            "邻家闭门月色好，篱落参差残雪中。",
            "想见老农方鼾睡，不知门外有清风。"
        ],
        "title": "皆山夜起  其二",
        "id": "97180181-7876-48b9-b962-3bde40c94b1d"
    },
    {
        "author": "赵文",
        "paragraphs": [
            "哭得愁云转不晴，山风吹泪欲成冰。",
            "两年不过西州路，今日来登下马陵。"
        ],
        "title": "正月十四日大雪上信国公冢  其一",
        "id": "51b4e119-e0c9-4d56-8aee-5aab5016b284"
    },
    {
        "author": "赵文",
        "paragraphs": [
            "气概堂堂压九州，谁知零落此荒丘。",
            "却烦野老编松叶，怕有牛羊上冢头。"
        ],
        "title": "正月十四日大雪上信国公冢  其二",
        "id": "c72d0098-860c-46f9-a63d-b2cba53865b0"
    },
    {
        "author": "赵文",
        "paragraphs": [
            "共出长汀恰此朝，荒山露宿草萧萧。",
            "如今踏雪来看冢，回首当时未寂寥。"
        ],
        "title": "正月十四日大雪上信国公冢  其三",
        "id": "ab8b40dc-bb3b-46fb-935f-30e2d8b3373f"
    },
    {
        "author": "赵文",
        "paragraphs": [
            "十年目与肠俱断，不见延平病雁回。",
            "若不从公天上去，定应随我雪中来。"
        ],
        "title": "正月十四日大雪上信国公冢  其四",
        "id": "07353782-41ce-43d7-9ae9-ef6596c2b414"
    },
    {
        "author": "赵文",
        "paragraphs": [
            "夹寨功名节节奇，门高事起更堪悲。",
            "身亡家破英雄笑，恰似伶官戏罢时。"
        ],
        "title": "读史",
        "id": "c97ac010-a351-4b9a-9ae9-d2135f9a64bb"
    },
    {
        "author": "赵文",
        "paragraphs": [
            "昨日相扶尚自存，今朝痛哭奠清尊。",
            "如何一夜音容隔，便有纷纷说梦魂。"
        ],
        "title": "伤逝三首  其一",
        "id": "25f6c086-3de8-478a-afcd-0fbcbf9d64bb"
    },
    {
        "author": "赵文",
        "paragraphs": [
            "老人不哭自销魂，况复长号病眼昏。",
            "终日哭声那可听，一声声有一般言。"
        ],
        "title": "伤逝三首  其二",
        "id": "4b766493-ddfc-4b93-9383-33c7374923c9"
    },
    {
        "author": "赵文",
        "paragraphs": [
            "老去真无泪可挥，断肠三十八年非。",
            "忍看乳者携孙揖，怕见亲情别柩归。"
        ],
        "title": "伤逝三首  其三",
        "id": "549f6821-b8b3-4663-b26a-101ca18e5749"
    },
    {
        "author": "赵文",
        "paragraphs": [
            "门外萧疏竹数行，小池聊可浴沧浪。",
            "木床留向竹阴下，儿踏田归话晚凉。"
        ],
        "title": "榕村田家",
        "id": "140ab833-1924-461f-b24c-9e0704a643a0"
    },
    {
        "author": "赵文",
        "paragraphs": [
            "高低榉柳绿如苔，三两柴门傍竹开。",
            "此处定无人挟弹，青青乳燕出溪来。"
        ],
        "title": "朱湖",
        "id": "94498185-68c6-41fa-a608-212e6823c1f1"
    },
    {
        "author": "赵文",
        "paragraphs": [
            "咿咿轧轧橹声歇，凄凄切切寒蛩鸣。",
            "满空星斗不解语，时与渔火争晶荧。"
        ],
        "title": "汶归舟中",
        "id": "df35991a-744c-4234-a2da-411bb53ef906"
    },
    {
        "author": "赵文",
        "paragraphs": [
            "晓起裁诗拟送春，临池把笔意殷勤。",
            "何人送得春曾去，只见春风解送君。"
        ],
        "title": "送春",
        "id": "a33881b8-76aa-4524-b967-8c45557ccf52"
    },
    {
        "author": "赵文",
        "paragraphs": [
            "人间岁月如江波，欢乐苦少哀情多。",
            "千曲箜篌弹不尽，公无渡河公渡河。"
        ],
        "title": "次韵感旧",
        "id": "44028bf3-aa9c-427e-8425-f6f61c1e0cff"
    },
    {
        "author": "赵文",
        "paragraphs": [
            "秋雨沉沉酒醒迟，小窗灯火对唐诗。",
            "是谁隔屋鸣弦管，恰似吴山梦觉时。"
        ],
        "title": "秋雨",
        "id": "e6495233-8503-4057-b2fa-163120ad30f4"
    },
    {
        "author": "赵文",
        "paragraphs": [
            "青春苦留不肯住，白发不招还自来。",
            "闲看灯前写诗手，百年端是窖中埃。"
        ],
        "title": "灯前咏诗",
        "id": "2329e439-dc02-4dc3-8c25-930ad823e905"
    },
    {
        "author": "赵文",
        "paragraphs": [
            "草色青青有底忙，空斋愁坐日偏长。",
            "一春不作看花梦，满地苔痕煮药香。"
        ],
        "title": "愁坐",
        "id": "153b7d7c-b9ae-4e3f-bed8-d6e0fb50b9c3"
    },
    {
        "author": "赵文",
        "paragraphs": [
            "荒草茫茫一笛风，犘鸣未必牧人通。",
            "归鸦落日江南野，何限人间真戴嵩。"
        ],
        "title": "戴嵩牛",
        "id": "a3868735-8b6c-4ef4-bfae-404792f3f5db"
    },
    {
        "author": "赵文",
        "paragraphs": [
            "浮沉隠见各从容，不借山童尺棰功。",
            "一犁春雨吾事济，何用啧啧多牛翁。"
        ],
        "title": "百牛图",
        "id": "ecd46ff9-57ee-4cc6-9923-f91572bf60cd"
    },
    {
        "author": "赵文",
        "paragraphs": [
            "老人无泪与君啼，梦里相逢路竟迷。",
            "二十三年崇胜寺，对床今夜是江西。"
        ],
        "title": "东兴铺二首  其一",
        "id": "1396905e-2e32-46e6-9057-ef4518f213b1"
    },
    {
        "author": "赵文",
        "paragraphs": [
            "老老堂前寿酒杯，乡人曾羡锦衣回。",
            "那知此日还乡处，剩有东轩长老来。"
        ],
        "title": "东兴铺二首  其二",
        "id": "aa6985ab-95cd-4518-8f1f-8b22eb832c19"
    },
    {
        "author": "赵文",
        "paragraphs": [
            "昔年携汝赴闽京，此日深儿尚未生。",
            "今日携儿收叔骨，一如当日共伊行。"
        ],
        "title": "昔年二首  其一",
        "id": "8ea5c5f0-344a-46a7-b69f-84359eddf5a1"
    },
    {
        "author": "赵文",
        "paragraphs": [
            "少年如此已成枯，我亦重来白鬓须。",
            "正使冥冥有知识，不知还认阿兄无。"
        ],
        "title": "昔年二首  其二",
        "id": "c5b7a448-84bf-478e-b710-d32d8be6eb76"
    },
    {
        "author": "赵文",
        "paragraphs": [
            "午坐如痴懒唤茶，意行因到野人家。",
            "千红万紫随春去，独立溪头看荔花。"
        ],
        "title": "意行",
        "id": "5abed977-80bc-41dc-8e25-ca0d11c14c79"
    },
    {
        "author": "赵文",
        "paragraphs": [
            "式干殿久化烟埃，忠壮祠犹立水隈。",
            "当日早如龙剑逝，免将分拆累三台。"
        ],
        "title": "张司空庙",
        "id": "3066ab11-c8e3-4414-9e12-2a863c913c85"
    },
    {
        "author": "赵文",
        "paragraphs": [
            "宿酒初醒唤梦回，起来诗句暗敲推。",
            "山童熟睡呼不应，枥马龁刍风雨来。"
        ],
        "title": "两峰睡觉",
        "id": "4519e776-b98c-4c6a-9367-400901da16e4"
    },
    {
        "author": "赵文",
        "paragraphs": [
            "未舞霓裳宝髻斜，流苏帐里再盘鸦。",
            "君王细看春风面，终是香云减一些。"
        ],
        "title": "太真入宫图二首  其一",
        "id": "25542757-f725-402e-b82e-2fb84453bf3e"
    },
    {
        "author": "赵文",
        "paragraphs": [
            "夹道千花护彩云，三郎马上不胜情。",
            "谁知绣幰深深许，中有渔阳百万兵。"
        ],
        "title": "太真入宫图二首  其二",
        "id": "0af58256-a396-4fdf-bb51-4008770724ef"
    },
    {
        "author": "赵文",
        "paragraphs": [
            "四更欲尽草露湿，万籁不鸣山月闲。",
            "往往虎蹄留道上，时时人语出林间。"
        ],
        "title": "秋夜与空舟弄泉于北溪之上赋是诗",
        "id": "6076d394-8a2d-4144-95ea-b6300bbabcbf"
    },
    {
        "author": "赵文",
        "paragraphs": [
            "钩辀格磔李羣玉，嵬眼澒耳樊宗师。",
            "人生歌哭贵适意，闲倚秋江听竹枝。"
        ],
        "title": "题郭索集",
        "id": "3b839ca3-538f-486b-a9bb-25540f336034"
    },
    {
        "author": "赵文",
        "paragraphs": [
            "倦极得凉意自适，芒席何必殊桃笙。",
            "啼鸟一声扇堕地，我睡已足非渠惊。"
        ],
        "title": "倦极",
        "id": "febb4c5a-be08-442b-9cc0-59e1f7a5ab78"
    },
    {
        "author": "赵文",
        "paragraphs": [
            "天亦寒痴日易曛，客情黯黯似春云。",
            "不知细雨止还作，自倚篮舆看水纹。"
        ],
        "title": "禾川归途",
        "id": "bdcd3426-59b8-491b-892c-4eadc8fcb3d4"
    },
    {
        "author": "赵文",
        "paragraphs": [
            "报楚强吴一世豪，属镂夜赐竟徒劳。",
            "繁华极处能回首，惟有春风第一高。"
        ],
        "title": "春风高",
        "id": "3a5ae266-92c2-438b-83bb-1f9115a05f05"
    },
    {
        "author": "赵文",
        "paragraphs": [
            "天将才调累君闲，新领仙除记室间。",
            "半夜月寒眠未得，灯前草奏玉京山。"
        ],
        "title": "酬郭书记",
        "id": "33232f1c-183d-4ac5-b538-900409a79be5"
    },
    {
        "author": "赵文",
        "paragraphs": [
            "亦恶人言如处仲，爱闻伎说似司空。",
            "假饶眼耳浑相似，正恐肝肠自不同。"
        ],
        "title": "桓温",
        "id": "ed3e6144-3007-4975-b11d-5826ef4eca00"
    },
    {
        "author": "赵文",
        "paragraphs": [
            "竹刺藤梢未易攀，一杯红酒酹荒菅。",
            "携儿不敢高声哭，僧录新来住此山。"
        ],
        "title": "展亦周墓",
        "id": "c7ec5a64-167a-4448-ba5c-b9bd9f8ca360"
    },
    {
        "author": "赵文",
        "paragraphs": [
            "自出延平十八年，年年谁与酹荒阡。",
            "若为化得衰翁骨，去作圹中三百砖。"
        ],
        "title": "诗九首托南剑刘教寻亦周墓焚之  其一",
        "id": "739f6b2f-c252-4f1f-bee1-56f89a9a72b4"
    },
    {
        "author": "赵文",
        "paragraphs": [
            "舜卿墓表屹东禅，却恐如今不得全。",
            "崇胜山中一堆土，故应汝骨尚依然。"
        ],
        "title": "诗九首托南剑刘教寻亦周墓焚之  其二",
        "id": "6f79cadf-0ac0-41ab-8599-56b744e58d01"
    },
    {
        "author": "赵文",
        "paragraphs": [
            "平生二老最怜君，今日相随在九京。",
            "汝得从亲吾孑立，不知谁死复谁生。"
        ],
        "title": "诗九首托南剑刘教寻亦周墓焚之  其三",
        "id": "36825962-e7b7-4487-bcf9-58ebeec557d9"
    },
    {
        "author": "赵文",
        "paragraphs": [
            "如此情钟少梦君，绝疑魂断已无魂。",
            "新兴道士传消息，知共乘云玉帝门。"
        ],
        "title": "诗九首托南剑刘教寻亦周墓焚之  其四",
        "id": "628c9990-8105-4517-bcb8-07fc4198f460"
    },
    {
        "author": "赵文",
        "paragraphs": [
            "说与辽东丁令威，天长海阔不须归。",
            "中郎便有重还日，肠断生妻已去帏。"
        ],
        "title": "诗九首托南剑刘教寻亦周墓焚之  其五",
        "id": "07818227-3de6-4ec9-9f6e-2edf3fa2b2da"
    },
    {
        "author": "赵文",
        "paragraphs": [
            "十八年来老眼枯，只今白尽旧髭须。",
            "假饶梦里重相遇，知汝犹能认我无。"
        ],
        "title": "诗九首托南剑刘教寻亦周墓焚之  其六",
        "id": "378d79da-ef61-468e-b9e2-a8219669a61f"
    },
    {
        "author": "赵文",
        "paragraphs": [
            "妻子相宽亦偶然，老人何用许悲煎。",
            "沉忧若解令人死，何至相疏十八年。"
        ],
        "title": "诗九首托南剑刘教寻亦周墓焚之  其七",
        "id": "6719b801-077b-4857-aab3-48144e0b127a"
    },
    {
        "author": "赵文",
        "paragraphs": [
            "怕看杜老怀观颖，厌见东坡说子由。",
            "每读渠诗先掩卷，旁人怪我泪双流。"
        ],
        "title": "诗九首托南剑刘教寻亦周墓焚之  其八",
        "id": "9643f66f-ccb6-4d49-bd50-10288d99c1f1"
    },
    {
        "author": "赵文",
        "paragraphs": [
            "刺血题诗寄阿侬，断肠五十五衰翁。",
            "此诗到是衰翁到，此血由来与汝同。"
        ],
        "title": "诗九首托南剑刘教寻亦周墓焚之  其九",
        "id": "d5ef3d39-4759-4975-9a60-10ae780e2669"
    },
    {
        "author": "赵文",
        "paragraphs": [
            "水秀山明几百年，一朝城市化荒烟。",
            "朱门富贵已如此，犹有人争旧墓田。"
        ],
        "title": "赠山人二首  其一",
        "id": "eba7db73-4cb3-4f78-ba95-953d258f51ed"
    },
    {
        "author": "赵文",
        "paragraphs": [
            "谷陵岸谷本何常，尽是盘龙梦里冈。",
            "欲买一丘埋浑沌，却教世上再羲黄。"
        ],
        "title": "赠山人二首  其二",
        "id": "e4f016c7-9a51-4309-bc23-2fcebf50d134"
    },
    {
        "author": "赵文",
        "paragraphs": [
            "雪里云山玉作屏，松风入耳细泠泠。",
            "朝来醉着江亭酒，却被髯龙唤得醒。"
        ],
        "title": "江路闻松风",
        "id": "5dedf2d6-123f-463d-b250-24fe61fcbbac"
    },
    {
        "author": "赵文",
        "paragraphs": [
            "远山浓淡几无影，远树高低略带行。",
            "不是模糊并纸败，无人知是米元章。"
        ],
        "title": "题米芾山水",
        "id": "d9875849-1625-49ff-85c4-003ad8c47535"
    },
    {
        "author": "赵文",
        "paragraphs": [
            "雨後临池草色浮，小楼欲上又还休。",
            "儿童问我悲何事，忽见山茶长一头。"
        ],
        "title": "雨後",
        "id": "091e50fb-3737-4f15-b7b9-2f9e0b696745"
    },
    {
        "author": "赵文",
        "paragraphs": [
            "故园松菊，归步月明。",
            "萧然独往，百世之英。"
        ],
        "title": "水石图赞",
        "id": "84d16eb8-d2c0-4c01-9462-07c2e74ee127"
    },
    {
        "author": "周才",
        "paragraphs": [
            "兴福相传古道场，杖藜乘兴访支郎。",
            "案翻梵贝烟消篆，院寂棋声日转廊。",
            "玉版参师多古意，石梅问讯几时香。",
            "禅家识得诗风味，清供杯茶熟煮汤。"
        ],
        "title": "游虞山兴福寺",
        "id": "eab50069-4a17-4184-bf02-c555317c6f3f"
    },
    {
        "author": "周才",
        "paragraphs": [
            "西风近重阳，青女作奇酿。",
            "高人事幽讨，木落秋可望。",
            "山溪步屈曲，策以九节杖。",
            "林空眼界宽，云深开法藏。",
            "欢迎杂钟鼓，舞跃骇龙象。",
            "载酒得良友，灵山拉寻访。",
            "同来八九辈，俱能尚疏旷。",
            "具馔击红鲜，折花泛新酿。",
            "修竹当翠袖，泉声代清唱。",
            "徘徊欲尽欢，更上层巅上。",
            "要知本色人，方具六通相。"
        ],
        "title": "游虞山顶维摩院",
        "id": "d5ea90d3-5425-44be-bf82-8c0291c3237c"
    },
    {
        "author": "单庚金",
        "paragraphs": [
            "造化斲出苍云骨，娉婷如人更奇突。",
            "千秋独立日岭头，黛眉空翠含娇羞。",
            "访诸故老不可识，或是当年望夫石。",
            "当年望夫夫未归，山头化石空相忆。"
        ],
        "title": "题夫人石",
        "id": "0e7e32e6-43fa-4b60-afc7-8d881224a41b"
    },
    {
        "author": "洪德章",
        "paragraphs": [
            "七步成诗语近谐，坛荒李杜乏奇才。",
            "僧敲未敢一言定，鸟过曾安几字来。"
        ],
        "title": "希文枕边谈诗谓律诗易工梦中与之辩诗以折其非既觉忘数字因足成之",
        "id": "7bf91d1b-2176-4fb4-9ab4-f916ca8f1c9a"
    },
    {
        "author": "赵巩",
        "paragraphs": [
            "半生心事澹悠悠，应乐高卧白云稠。",
            "青山影里春酲解，黄雀声中午梦休。",
            "好景随处堪行乐，浮世何人免得愁。"
        ],
        "title": "游白云山",
        "id": "0166b8ac-b13f-4954-9646-65d07451a31a"
    },
    {
        "author": "汪宗臣",
        "paragraphs": [
            "黑云压垒骓嘶风，荆轲聂政粗豪同。",
            "舞筵闪动青蛇影，焉知火帝生真龙。",
            "一剑剡剡匹夫勇，一剑翼翼随西东。",
            "壮士长戈气罥虹，扫开霾曀曦光融。",
            "尊前张胆不为屈，生彘脔割吞羣凶。",
            "子房笑语指顾顷，奚啻脱车深淖中。",
            "平阳帝谱炎精动，玉蜿蜒夜当其锋。",
            "秦关恍服汤武出，赤帜弥张天下雄。",
            "金刀赫灵汉剑奋，乌江落日楚剑空。",
            "美人没草骓没水，项庄何处鸣秋蛩。"
        ],
        "title": "鸿门舞剑歌",
        "id": "697ea049-538d-4b68-8b00-c52be9bc0cea"
    },
    {
        "author": "汪宗臣",
        "paragraphs": [
            "贾秋壑，魏公爵，台州鬼，扬州鹤。",
            "气盈色骄逞才略，欺天罔人无愧怍。",
            "帷幄不能筹，金汤弗能作。",
            "费尽世间铁，铸此一大错。",
            "关子形模贾字同，生儿德佑纪元中。",
            "甚惭婴杵心莽卓，十可斩书真谔谔。",
            "锣声三下东江头，铁鞭一挥南海角。",
            "假贾伪魏至于斯，呜呼似道道奚若。",
            "宋亡感激忠义多，遗臭如君枭獍恶。"
        ],
        "title": "嘲贾似道",
        "id": "750a1566-3eb0-42cf-9a9a-10d31f3bdba4"
    },
    {
        "author": "汪宗臣",
        "paragraphs": [
            "龙虎势称雄，凤凰台望浓。",
            "潮翻江汉转，地扼楚淮冲。",
            "平野频烽火，孤城半稑穜。",
            "丹楹傍萧寺，尘扆识高宗。"
        ],
        "title": "金陵凤凰台",
        "id": "c7c978f4-20d0-49ee-8ce3-3265d64f587a"
    },
    {
        "author": "汪宗臣",
        "paragraphs": [
            "稼穑病多雨，芜菁种待晴。",
            "垒空惊燕去，池净衬鸥明。",
            "野碓鸣秋杵，风檐响夜筝。",
            "山中凉意早，蚊蚋已无声。"
        ],
        "title": "稼穑",
        "id": "0c476c01-5283-4989-899d-17a536afa5c7"
    },
    {
        "author": "汪宗臣",
        "paragraphs": [
            "仙槎移到此，杳杳白云根。",
            "石乳漏崖响，山腰界雨昏。",
            "径幽盘过险，桥断涉惊浑。",
            "百匝回峰曲，数家临水村。",
            "芋瓜青绕屋，桑柘绿当门。",
            "鹘突儿迎客，龙钟叟抱孙。",
            "涧舂分注沼，田获半樊园。",
            "地僻衣巾古，人稀耕凿温。",
            "尚怀文杏馆，且拟小桃源。",
            "岭外风波别，摇头勿复言。"
        ],
        "title": "乙亥避地横槎山中",
        "id": "a2fb512d-07b1-4bc5-8f08-38a36b52bc50"
    },
    {
        "author": "汪宗臣",
        "paragraphs": [
            "往事空求佛，当年误买邻。",
            "悠悠思舐犊，烟雨暗松筠。"
        ],
        "title": "半山寺",
        "id": "182404f0-93d2-4d3d-a514-014e4abd2af9"
    },
    {
        "author": "汪宗臣",
        "paragraphs": [
            "侵床绿意多，过牖松花落。",
            "草堂一编诗，送客不下阁。"
        ],
        "title": "冲陶山中",
        "id": "a4824462-1962-4d28-9457-5e074d2ebe02"
    },
    {
        "author": "汪宗臣",
        "paragraphs": [
            "净植香来水北，残蝉声度桥东。",
            "清沚金鳞漾绿，夕阳白鹭翻红。"
        ],
        "title": "新秋池上晓望",
        "id": "f642cddc-a22f-45f7-acd1-58461b89a9c3"
    },
    {
        "author": "汪宗臣",
        "paragraphs": [
            "蜂迷蜜瓮朮丝香，蚁泛花甆碧玉浆。",
            "县僻人稀寒日晚，古松樛翠出危墙。"
        ],
        "title": "十一月宿于潜",
        "id": "8c0fa0ea-d3af-4ae0-95fe-8440b1083436"
    },
    {
        "author": "汪宗臣",
        "paragraphs": [
            "秋来春去雁宾熟，秋去春来燕子忙。",
            "寒暑自分人事信，不须禽类互炎凉。"
        ],
        "title": "燕雁",
        "id": "76014e2c-3f07-4272-a4fe-9c23125c9291"
    },
    {
        "author": "汪宗臣",
        "paragraphs": [
            "野岸松杉暝色沉，渔翁收钓碧潭深。",
            "冲云点点鹭飞疾，何处呼牛尚远林。"
        ],
        "title": "晚望",
        "id": "1b4c2e13-2946-4407-b398-257dd5b7e63f"
    },
    {
        "author": "汪宗臣",
        "paragraphs": [
            "此生未展云蓝墓，鬰鬰甘棠孙子情。",
            "今度忽为寒食客，欣欣乔木岁时荣。",
            "尧天日月重光显，越国江山几变更。",
            "回首千年有归鹤，练溪新涨匝春城。"
        ],
        "title": "谒云蓝山先越公墓",
        "id": "7036a3a0-133f-4292-aa80-842d89f44b5d"
    },
    {
        "author": "汪宗臣",
        "paragraphs": [
            "有鹤在林，翙翙其鸣。",
            "风雨所漂摇，求其友生。",
            "不狩不猎，麾之以肱。",
            "宛其死矣，宁莫之惩。",
            "英英白云，毋金玉尔音。",
            "如可赎兮，实劳我心。"
        ],
        "title": "吊鹤集诗句",
        "id": "a7d79761-d233-4c32-8842-add999f788d2"
    },
    {
        "author": "刘子荐",
        "paragraphs": [
            "第一真岩岂浪名，高明洞达窈而深。",
            "冠天下神仙胜境，副我生山水知音。",
            "崖激湍流腾雪玉，灯摇石莹灿星金。",
            "少焉月出东山上，何必蓬莱海上寻。"
        ],
        "title": "游老君洞  其一",
        "id": "a52dd568-a4d0-4064-9084-3b13cef5deae"
    },
    {
        "author": "刘子荐",
        "paragraphs": [
            "怪怪奇奇画不如，最难得者近城郛。",
            "他仙皆逊老君有，此洞可知天下无。",
            "徐甲青牛骖左侍，六丁白鹤导前驱。",
            "老仙笑我来何晚，一样须眉一样臞。"
        ],
        "title": "游老君洞  其二",
        "id": "52698b0b-910f-4b0c-99c8-5958592b2637"
    },
    {
        "author": "燮元圃",
        "paragraphs": [
            "枯桑败叶集寒鸦，篱落芙蓉晚见花。",
            "有客归来新作主，钓鱼湾处是生涯。"
        ],
        "title": "杨梅洲别墅",
        "id": "c2f3eb81-d46f-4885-9b16-065cce44da56"
    },
    {
        "author": "燮元圃",
        "paragraphs": [
            "十载重来一凭栏，光阴不改旧江山。",
            "亭高下瞰龙藏室，天远遥瞻虎拜班。",
            "耕钓每怀生处乐，驰驱未许老来闲。",
            "雄风入座披襟好，静看渔舟上锦湾。"
        ],
        "title": "过锦湾望岳亭",
        "id": "86a90c39-7d1f-41d4-84ce-34357c67a8f6"
    },
    {
        "author": "林霆龙",
        "paragraphs": [
            "三十年来人委靡，如今劲节似秋横。",
            "三条鲠亮为时重，一叶翩翾去国轻。",
            "莘老不还司谏职，廖公应显出台名。",
            "遐冲尚頼精神折，未许林泉得隠声。"
        ],
        "title": "送徐殿院回乡",
        "id": "0be25053-8ded-4da8-9495-843f1788a068"
    },
    {
        "author": "赵知军",
        "paragraphs": [
            "战血肥春草，妖魂附野狐。"
        ],
        "title": "句  其一",
        "id": "ecee3fe3-3b61-4c20-8855-9f8ea0afbfb4"
    },
    {
        "author": "赵知军",
        "paragraphs": [
            "风吹沙草落日黄，鸦啄髑髅飞不起。"
        ],
        "title": "句  其二",
        "id": "82c56373-37e1-41c5-aab1-49cbf2ee201a"
    },
    {
        "author": "史卫卿",
        "paragraphs": [
            "趁晴收断薪，破晓循幽浦。",
            "山寒树欲风，云重天将雨。",
            "兔奔初种畦，鸡拾获残亩。",
            "叶深樵无踪，水落鱼可数。",
            "幽草不须生，千林秋已素。"
        ],
        "title": "秋步述所见",
        "id": "2c40cd85-4c11-4f69-ba65-3c054ab0dd37"
    },
    {
        "author": "史卫卿",
        "paragraphs": [
            "闲居愧未能，淮幕冷于冰。",
            "家檄官无俸，山吟客有僧。",
            "池荒眠鹭石，树折饮猿藤。",
            "寥落谁相问，孤明雨夜灯。"
        ],
        "title": "捧檄家山",
        "id": "a96a8c4a-47af-4aa0-b4e7-c9f61a62b8bc"
    },
    {
        "author": "史卫卿",
        "paragraphs": [
            "平明晴可爱，眼界一湖春。",
            "不见水中鹭，惟多堤上人。",
            "梅花已白尽，柳色正青新。",
            "日暮无歌舞，清幽属野身。"
        ],
        "title": "春晴",
        "id": "b64bf08f-68a9-49af-a5c8-6f831b6930c5"
    },
    {
        "author": "史卫卿",
        "paragraphs": [
            "禅悟却参琴，山高水复深。",
            "七弦手共语，万籁耳无音。",
            "激烈鬼神泪，发挥天地心。",
            "秋风时一曲，怀古更伤今。"
        ],
        "title": "听演师琴",
        "id": "e62b39e6-2910-41e1-a8fb-e87b74fe18a3"
    },
    {
        "author": "史卫卿",
        "paragraphs": [
            "白头长是醉，湖海不知年。",
            "活业惟耕纲，全家只住船。",
            "荷花同鹭宿，杨柳得鱼穿。",
            "一笛吹明月，朱门谩管弦。"
        ],
        "title": "渔父",
        "id": "4f36782e-4b43-40f9-a1de-5ef2b91d6ed8"
    },
    {
        "author": "史卫卿",
        "paragraphs": [
            "阑干十二缬帘遮，兽栋鳞鳞鼎贵家。",
            "莫道楼台无地起，满城秋色半槐花。"
        ],
        "title": "书里中所见",
        "id": "4bb8ff59-1db5-403a-a59e-c5179555e05b"
    },
    {
        "author": "史卫卿",
        "paragraphs": [
            "齐眉沉醉绮罗丛，心事谁知付去鸿。",
            "不惜千金留粉黛，更无一语怨东风。"
        ],
        "title": "所见",
        "id": "25687a3d-b7fa-4eb9-9f7a-921964b85f91"
    },
    {
        "author": "史卫卿",
        "paragraphs": [
            "不着画罗金缕衣，寻常打扮最相宜。",
            "春风燕子楼前过，飘落梨花雪一枝。"
        ],
        "title": "有所见",
        "id": "c9e92f04-dbec-4704-bef3-fc00183d592a"
    },
    {
        "author": "史卫卿",
        "paragraphs": [
            "溪流平地响晴雷，石上生风卷雪来。",
            "醉拍阑干衣袖湿，十分身在白云堆。"
        ],
        "title": "冷泉观放水",
        "id": "f5e358b2-d075-4d40-a70b-041851673f93"
    },
    {
        "author": "史卫卿",
        "paragraphs": [
            "繁华隔湖水，全似远宸京。",
            "灯火少年梦，山林此夜情。",
            "鹤闲梅下立，人静月中行。",
            "长愿岁时好，吟身见太平。"
        ],
        "tags": [
            "西湖"
        ],
        "title": "西湖山居灯夕",
        "id": "6a8bca2a-fb76-4ee5-af7d-3dcabf07cddc"
    },
    {
        "author": "史卫卿",
        "paragraphs": [
            "宝炬燃红映百坊，佛灯相照有余光。",
            "樽前尽被公孙礼，席上惟无处士狂。",
            "午夜笙歌欢是伯，几家帘幕醉成乡。",
            "都人犹怕春宵短，共乐何妨舞袖长。"
        ],
        "title": "依韵奉和司徒侍中龙兴灯夕",
        "id": "6a776a92-7ab3-4ce0-a812-e07ad6dcb95c"
    },
    {
        "author": "严肃",
        "paragraphs": [
            "片片落花飞，随风去不归。",
            "如何临欲别，不得傍君衣。"
        ],
        "title": "落花",
        "id": "e9ce95a5-ba8f-4cab-86b6-0b1bd242dd2c"
    },
    {
        "author": "王景云",
        "paragraphs": [
            "老年常聚首，兄弟共怡怡。",
            "并坐闲挥麈，交斟醒设巵。",
            "双声频检韵，让道更敲棋。",
            "自是天伦乐，嬉游似少时。"
        ],
        "title": "怡怡亭",
        "id": "670d3b61-82ad-4c4d-b893-a8cab12bddb3"
    },
    {
        "author": "王景华",
        "paragraphs": [
            "怡怡亭畔路，兄到弟随肩。",
            "花径同调瑟，兰窗共擘笺。",
            "看山携老杖，分果忆儿筵。",
            "底事常相忍，张家未是贤。"
        ],
        "title": "怡怡亭",
        "id": "20859b16-27ec-48d5-b37f-86bec79bc7fa"
    },
    {
        "author": "赵杰之",
        "paragraphs": [
            "天地分来万古多，鳌鱼背稳驾山河。",
            "亭前见说高人钓，池上那闻渔父歌。",
            "四面青峰环秀色，一湾绿水漾清波。",
            "谁能掣断黄金索，终日持竿怎奈何。"
        ],
        "title": "钓鳌亭",
        "id": "937c9316-b95a-42c5-b806-12d34af2aaff"
    },
    {
        "author": "赵杰之",
        "paragraphs": [
            "卓茂当年政术优，治声终不似贤侯。",
            "显幽一致施仁化，庙食中山卒未休。"
        ],
        "title": "白府真君",
        "id": "f27326f4-9b8d-4727-9bd4-62d785c802b1"
    },
    {
        "author": "蔡必荐",
        "paragraphs": [
            "西山有薇，美人不移。",
            "西山无薇，美人不归。",
            "采薇采薇，山是人非。",
            "薇满西山，不生夷齐。"
        ],
        "title": "采薇图",
        "id": "df4b0536-35d1-4b35-9ba7-73173c58f8fb"
    },
    {
        "author": "蔡必荐",
        "paragraphs": [
            "昨日一花开，今日一花开。",
            "今日花正好，昨日花已老。",
            "始知人老不如花，可惜落花君莫扫。",
            "人生不得长少年，莫负床头沽酒钱。",
            "得钱向酒家，君不见，戎葵花。"
        ],
        "tags": [
            "写花",
            "生活",
            "抒怀",
            "花"
        ],
        "title": "观葵有感",
        "id": "901ee68c-5ded-4bd4-9261-faf3d99f30dc"
    },
    {
        "author": "蔡必荐",
        "paragraphs": [
            "东邻老翁富鉅万，每日关门常独饭。",
            "西邻少年居钱不满百，每日开筵延上客。",
            "老翁回头问少年，君家宾客何骈阗。",
            "少年答曰翁不知，人生许得几何时。",
            "翁看日月如流水，牢锁黄金与阿谁。"
        ],
        "title": "寓意漫成",
        "id": "8d00681c-6b3f-4fdc-ae44-35004dd30140"
    },
    {
        "author": "范晞文",
        "paragraphs": [
            "西湖何处可消愁，快上人间百尺楼。",
            "千里山川浮王气，百年形势壮皇州。",
            "逋仙宅近梅应古，坡老祠空竹自秋。",
            "立徧阑干无限意，六桥歌舞懒回头。"
        ],
        "tags": [
            "西湖"
        ],
        "title": "题江湖伟观",
        "id": "d612d43c-e224-469a-9b9f-ca1c818caef8"
    },
    {
        "author": "范晞文",
        "paragraphs": [
            "湖边多少游湖者，半在断桥烟雨间。",
            "尽逐春风看歌舞，几人着眼到青山。"
        ],
        "title": "湖上",
        "id": "9802c1f2-0a4e-4951-9483-292fa52db16e"
    },
    {
        "author": "范晞文",
        "paragraphs": [
            "燕山三月初三夜，听得啼鹃第一声。",
            "同是小楼孤烛下，主人熟睡客惊心。"
        ],
        "title": "燕山闻鹃",
        "id": "1582ca9f-90af-46cc-ba97-f3c45a62e5ed"
    },
    {
        "author": "上官藻",
        "paragraphs": [
            "潇潇落叶满江城，冽地金风变世情。",
            "无日不伤车北渡，有书难寄雁南征。",
            "晓霜满地归心切，夜月悬梁梦不成。",
            "渴望余波今已久，何时握手笑相迎。"
        ],
        "title": "寄友人张孝忠",
        "id": "6c3a1547-b480-40a3-83ca-f517c053d183"
    },
    {
        "author": "吴仲轩",
        "paragraphs": [
            "抱疾经年久，何期征诏临。",
            "芸窗书已蠹，竹径叶尤深。",
            "空返皇华使，难忘鸥鸟心。",
            "怀君虽感激，衰鬓不胜簪。"
        ],
        "title": "谢程鉅夫学士",
        "id": "bf7596ae-ca5d-476e-b1f5-a5c223aca9b9"
    },
    {
        "author": "张璹",
        "paragraphs": [
            "结构华亭岁月深，形如竹节俯山阴。",
            "规模自壮中山色，基业犹存万古心。",
            "窗外岂无猿鹤唳，檐前时有凤凰吟。",
            "夜深神鬼惊闻处，月下谁弹一曲琴。"
        ],
        "title": "竹节亭",
        "id": "1fb52301-2d05-4e8f-92cc-fb38d4afee08"
    },
    {
        "author": "赵渥",
        "paragraphs": [
            "油井小聚，洴溪之滨。",
            "夏秋雨集，沟浍皆盈。",
            "众水所汇，实病于行。",
            "谁作斯桥，庞君守真。",
            "宁瘠一己，而利他人。",
            "此心与桥，为世通津。",
            "我观地水，如车转轮。",
            "陵谷变迁，成毁有因。",
            "桥不足恃，所恃者仁。",
            "仁者之心，与石不磷。",
            "矢我铭诗，刻此坚珉。"
        ],
        "title": "洴溪桥",
        "id": "4f8588c8-3df3-4791-896d-13a476e5a18d"
    },
    {
        "author": "陈岩",
        "paragraphs": [
            "匝径茸茸菜甲青，透池艳艳藕花明。",
            "四方衲子寻幽践，多少空山振锡声。"
        ],
        "title": "化城寺",
        "id": "b206bdbf-d8e5-482b-a690-832d7b273c18"
    },
    {
        "author": "陈岩",
        "paragraphs": [
            "簇簇青莲满意开，老僧夸说旧栽培。",
            "尘埃不涅花心性，净客原从净土来。"
        ],
        "title": "化城池",
        "id": "2a559977-7d08-49a6-bc4f-42d638292405"
    },
    {
        "author": "陈岩",
        "paragraphs": [
            "烟际晴岚似有无，举头相望是云衢。",
            "若为透入云间路，直渡银河采白榆。"
        ],
        "title": "半霄亭",
        "id": "d8f11da1-a3be-4878-93bc-88e431556bdf"
    },
    {
        "author": "陈岩",
        "paragraphs": [
            "衮衮长江浸落晖，水流不尽觉云移。",
            "登高忽动离骚恨，无奈山川苦要诗。"
        ],
        "tags": [
            "长江"
        ],
        "title": "望江亭",
        "id": "511d0197-d675-4039-824d-1fd4e5b756ba"
    },
    {
        "author": "陈岩",
        "paragraphs": [
            "八十四级山头石，五百余年地藏坟。",
            "风撼塔铃天半语，众人都向梦中闻。"
        ],
        "title": "地藏塔",
        "id": "37f62573-f188-4e53-be32-1c53537a75b8"
    },
    {
        "author": "陈岩",
        "paragraphs": [
            "多少人间狭路偏，山川还是旧山川。",
            "淡然忘笑兼忘指，嘿嘿真成第一禅。"
        ],
        "title": "笑指亭",
        "id": "0e6a971d-b63a-42ae-91e9-fb01bff672c6"
    },
    {
        "author": "陈岩",
        "paragraphs": [
            "兰芷春风满地香，谪仙曾卧白云乡。",
            "山间精爽今犹在，落月时时见屋梁。"
        ],
        "title": "李白书堂",
        "id": "e0bc066a-d099-4f30-b704-60e32ed667a5"
    },
    {
        "author": "陈岩",
        "paragraphs": [
            "眼看恒河几劫沙，随身锁子骨钩加。",
            "岭头闪闪神光动，无尽灯中转法华。"
        ],
        "title": "神光岭",
        "id": "9e20f9ff-c964-415d-aaa4-66bbe783f37b"
    },
    {
        "author": "陈岩",
        "paragraphs": [
            "旧日新罗国里僧，山间散满百千灯。",
            "只将一嘿消诸妄，坐透禅机最上乘。"
        ],
        "title": "南台",
        "id": "69594749-06c7-449c-a463-eb3d7d6fd41f"
    },
    {
        "author": "陈岩",
        "paragraphs": [
            "掠地霜风黄叶飞，山人晏坐已多时。",
            "但知六凿俱通透，不省支床旧有龟。"
        ],
        "title": "晏坐岩",
        "id": "a0a22846-dcae-425e-adbd-318ada39e4c3"
    },
    {
        "author": "陈岩",
        "paragraphs": [
            "炊沙自昔终难饱，坎土于今乃可餐。",
            "翻笑青泥变青石，嵇康无分啜仙丹。"
        ],
        "title": "白蟮穴",
        "id": "e0836cca-0705-4f18-8f34-557ac784ae7a"
    },
    {
        "author": "陈岩",
        "paragraphs": [
            "祖师正渴山头水，龙女俄分海眼泉。",
            "万事不离无始劫，千年剩结未来缘。"
        ],
        "title": "龙女泉",
        "id": "42343890-1f52-4534-9c1c-5f7d17df6b9e"
    },
    {
        "author": "陈岩",
        "paragraphs": [
            "暖风吹长紫芽茎，人向山头就水烹。",
            "陆羽傥曾经此地，谷帘安得擅佳名。"
        ],
        "title": "茗地源",
        "id": "dac9b78c-3fa3-4066-9ae9-ff8816ebab5b"
    },
    {
        "author": "陈岩",
        "paragraphs": [
            "腻雨增多树色深，惠风吹转药苗新。",
            "一湾水绕旃檀国，流向山前普济人。"
        ],
        "title": "东藏源",
        "id": "2b20aa6b-a558-4bb7-8f8f-0370f933551c"
    },
    {
        "author": "陈岩",
        "paragraphs": [
            "岪鬰盘纡直拄空，众峰环绕独居中。",
            "山头要看僧禅定，南北东西路各通。"
        ],
        "title": "中峰",
        "id": "f2954678-076f-4619-b751-ff90476b87a0"
    },
    {
        "author": "陈岩",
        "paragraphs": [
            "仙袂飘飘拂翠巅，知微来此宴群仙。",
            "人间风雨山间月，始信仙家别有天。"
        ],
        "title": "会仙峰",
        "id": "9123bc98-05e1-46ee-9b0a-b6bc5b2b5564"
    },
    {
        "author": "陈岩",
        "paragraphs": [
            "龟肠刳尽不缘饥，鹤骨生来岂解肥。",
            "炼得丹成生羽翼，山中无复赵知微。"
        ],
        "title": "大还岭",
        "id": "b208d465-1d46-4756-aef5-3d10798b8a55"
    },
    {
        "author": "陈岩",
        "paragraphs": [
            "偶尔观棋忽烂柯，岂知胜负是如何。",
            "归来笑问人间事，恰是人间胜负多。"
        ],
        "title": "斧柯岭",
        "id": "b8804095-3bca-4c0c-b1a7-77d36cb8164f"
    },
    {
        "author": "陈岩",
        "paragraphs": [
            "山接灵河两派长，松间石上泻天浆。",
            "几思吸取清泠味，洗我一生烟火肠。"
        ],
        "title": "甘露泉",
        "id": "d51a28aa-cae4-4ba5-8237-dc3ee512011f"
    },
    {
        "author": "陈岩",
        "paragraphs": [
            "危柱抨抨曳素丝，水声还解发天机。",
            "风来未定风还住，恍讶山中鼓瑟希。"
        ],
        "title": "澌澌水",
        "id": "c7ac33c0-c9b1-4ba6-89f1-fea3b39b30b9"
    },
    {
        "author": "陈岩",
        "paragraphs": [
            "月照秋空风满林，孤猿渴饮碧潭深。",
            "我今忘我兼忘物，兀坐怡然不动心。"
        ],
        "title": "饮猿潭",
        "id": "9ba738c7-8a33-4574-9c1e-d5b4c3d13cf2"
    },
    {
        "author": "陈岩",
        "paragraphs": [
            "摇摇曳曳水西流，风定波凝不起沤。",
            "傍岸人家星散住，尘埃终莫污沙鸥。"
        ],
        "title": "漂溪",
        "id": "6bb8f226-8724-4115-90bd-3da541927509"
    },
    {
        "author": "陈岩",
        "paragraphs": [
            "喷激喧豗无已时，惊雷出地怒涛随。",
            "水从千仞峰头过，遇险应成一段奇。"
        ],
        "title": "龙池",
        "id": "f3904466-5d26-4aba-899f-e756cd7d335f"
    },
    {
        "author": "陈岩",
        "paragraphs": [
            "石骨分开四角棱，日华磨透镜光明。",
            "水流圆折仍方折，忽作铿然戛玉声。"
        ],
        "title": "五龙湾",
        "id": "b4e1be67-ed98-4d37-9fdf-163a9e819c0c"
    },
    {
        "author": "陈岩",
        "paragraphs": [
            "下临无地上连天，中有飞流涌满泉。",
            "今我不图今日到，诗成要檄两龙眠。"
        ],
        "title": "千尺泉",
        "id": "6df247f6-7fde-4d12-8fed-0e6d58ab0b3d"
    },
    {
        "author": "陈岩",
        "paragraphs": [
            "龙抱明珠出岸隈，夜光草木亦昭回。",
            "叮咛莫向深潭睡，恐有人从颔底来。"
        ],
        "title": "弄珠潭",
        "id": "5c75dc1e-4d3b-4cbc-874e-8434acf5513c"
    },
    {
        "author": "陈岩",
        "paragraphs": [
            "欲识晴岚态度奇，直须待到夕阳时。",
            "回光倒影山如染，状出余霞散绮诗。"
        ],
        "title": "绮霞峰",
        "id": "3fa87ece-2a6f-4e4d-9ef9-890a90798383"
    },
    {
        "author": "陈岩",
        "paragraphs": [
            "惠崇往矣邈遗踪，时有风来撼古松。",
            "想见草庵无恙日，月明池上独支筇。"
        ],
        "title": "龙池庵",
        "id": "5de5348a-c102-4ed2-9436-cc1458dcf40e"
    },
    {
        "author": "陈岩",
        "paragraphs": [
            "疏岩剔薮空王宅，金碧光中开宝坊。",
            "日日散花方丈里，山门流水例沾香。"
        ],
        "title": "花塘涧",
        "id": "390700e3-fa9c-49e5-912c-e2513a0cf02d"
    },
    {
        "author": "陈岩",
        "paragraphs": [
            "望望梧桐一刬齐，山深曾是凤来栖。",
            "只今吾道非耶是，更有何人歌凤兮。"
        ],
        "title": "凤皇岭",
        "id": "303de2c0-a614-47a5-a64b-ea11c879dfca"
    },
    {
        "author": "陈岩",
        "paragraphs": [
            "自要贪闲非避秦，洞门隔断世间尘。",
            "山中不置四时历，开到碧桃知是春。"
        ],
        "title": "碧桃岩",
        "id": "b00545ef-db25-4eb2-a47f-e5f6a5c19005"
    },
    {
        "author": "陈岩",
        "paragraphs": [
            "五百年间岸谷移，邯郸枕上梦回时。",
            "兔葵燕麦玄都观，好继刘郎旧日诗。"
        ],
        "title": "延华观",
        "id": "c3ec8134-60cf-4fc5-8f00-a98bf8aa0866"
    },
    {
        "author": "陈岩",
        "paragraphs": [
            "庐山董凤曾栽杏，凤岭知微亦种桃。",
            "怕有人来问前古，涧中不肯放渔舠。"
        ],
        "tags": [
            "庐山"
        ],
        "title": "浮桃涧",
        "id": "208f0736-3858-4cbc-8a18-3e4e77434345"
    },
    {
        "author": "陈岩",
        "paragraphs": [
            "日夜云间喷薄鸣，玉龙千尺绕山行。",
            "漏天泻下银河水，来作僧窗夜雨声。"
        ],
        "title": "悬水",
        "id": "6e6c3e8b-f828-4149-a0d8-b284de893c77"
    },
    {
        "author": "陈岩",
        "paragraphs": [
            "伯仲怡然意甚真，齐肩握手笑相亲。",
            "云阴解驳排空立，秀出人间棣萼春。"
        ],
        "title": "二神峰",
        "id": "83f4e67c-f2fe-4e80-a9c8-6865d6e86b73"
    },
    {
        "author": "陈岩",
        "paragraphs": [
            "彩凤飞来以瑞呈，飘飘五色锦衣明。",
            "悬知不入鸱鸮伴，要向朝阳效一鸣。"
        ],
        "title": "呈凤岭",
        "id": "40ad6846-5988-4373-8cf5-194ec664f8cd"
    },
    {
        "author": "陈岩",
        "paragraphs": [
            "水流无限白云深，胜迹灵光古到今。",
            "第一溪山神卜宅，蕙肴椒酒万家心。"
        ],
        "title": "协济祠",
        "id": "6784a8e6-086e-4a84-977a-a4b538835c53"
    },
    {
        "author": "陈岩",
        "paragraphs": [
            "拂壁留诗墨尚鲜，如今屈指五年前。",
            "直须强健常来此，到老宁消几五年。"
        ],
        "title": "芙蓉馆",
        "id": "2754174c-9ad5-4346-ba73-bb8e128b9461"
    },
    {
        "author": "陈岩",
        "paragraphs": [
            "灯影昏昏枕半欹，此清原自少人知。",
            "水声到夜浑如雨，睡思过于听雨时。"
        ],
        "title": "激清亭",
        "id": "b08c1c5d-873a-4f3a-b38f-e380b8c84ea0"
    },
    {
        "author": "陈岩",
        "paragraphs": [
            "隠居不惠不夷间，拜爵山中驿使还。",
            "身远觚棱几千里，少微星影堕空山。"
        ],
        "title": "少微峰",
        "id": "21834f99-1cb8-4de6-87f9-a5edc74d4d84"
    },
    {
        "author": "陈岩",
        "paragraphs": [
            "藴玉含晖一水间，碧光炯炯照人寒。",
            "却疑洗出荆山璞，若有瑕疵试指看。"
        ],
        "title": "碧玉泉",
        "id": "b5517cdf-6c52-4bf8-89ed-8029de5a089e"
    },
    {
        "author": "陈岩",
        "paragraphs": [
            "粲粲无尘一石平，向来此地步虚声。",
            "薜萝今绕空山里，千古清风窦子明。"
        ],
        "title": "醮坛",
        "id": "869c1d6c-0ab8-4aea-8337-178284cfbb9b"
    },
    {
        "author": "陈岩",
        "paragraphs": [
            "日边有诏起征君，遥望长安隔万云。",
            "一炷清香天在上，征君只欲断知闻。"
        ],
        "title": "天香岭",
        "id": "0229d206-6614-4bec-868b-160bbd8c7796"
    },
    {
        "author": "陈岩",
        "paragraphs": [
            "我心匪石不可转，有石当风如转轮。",
            "何物山灵能薄相，工夫胜却斲轮人。"
        ],
        "title": "风轮石",
        "id": "88d68d70-2ea1-4920-818c-6a26ca063a3c"
    },
    {
        "author": "陈岩",
        "paragraphs": [
            "云本无心尽日闲，溶溶曳曳不离山。",
            "忽思去作人间雨，腾上虚空一饷间。"
        ],
        "title": "升云峰",
        "id": "bb044cbd-fcd4-458f-b6b6-ed94b92b5a4f"
    },
    {
        "author": "陈岩",
        "paragraphs": [
            "岚气阴阴浅色山，更分黛墨染松关。",
            "喷云泄雾空蒙外，湿翠冷沾襟袖间。"
        ],
        "title": "翠微峰",
        "id": "ca94de93-51d5-44bb-abf2-d7e6ed2e709d"
    },
    {
        "author": "陈岩",
        "paragraphs": [
            "野螺倒向空中立，回旋萦成翠甲长。",
            "沬雾濡云真得计，鱼虾旧侣莫相忘。"
        ],
        "title": "野螺峰",
        "id": "c0310608-c2c3-41a6-83f4-8d3a2e61c200"
    },
    {
        "author": "陈岩",
        "paragraphs": [
            "乱云堆里酣酣梦，人在清泉白石间。",
            "胶扰劳生鼎中沸，有官不换此身闲。"
        ],
        "title": "卧云庵",
        "id": "fa45b313-5676-4e76-9293-e0f684bca5d9"
    },
    {
        "author": "陈岩",
        "paragraphs": [
            "野寺荒山涧水滨，古藤翠筱自摇春。",
            "僧闲晏坐无人到，内保禅心一味真。"
        ],
        "title": "保真院",
        "id": "5b07251d-787d-4c6f-a98e-fb26d4e9699d"
    },
    {
        "author": "陈岩",
        "paragraphs": [
            "点溜常穿石眼寒，藓纹如绣不曾干。",
            "山头一滴曹溪水，山下人人仰面看。"
        ],
        "title": "滴水岩",
        "id": "e21e3832-a843-45bd-b522-6d4be01ab6c4"
    },
    {
        "author": "陈岩",
        "paragraphs": [
            "月光泉脉泻虚明，澄碧无瑕注一泓。",
            "大字石间标圣水，只缘彻底是真清。"
        ],
        "title": "岩泉",
        "id": "085e566c-7629-4ca1-819a-00675b7b5b53"
    },
    {
        "author": "陈岩",
        "paragraphs": [
            "闲中惟有高低枕，老去宁无内外丹。",
            "千载稚川今往矣，谁言古井不生澜。"
        ],
        "title": "炼丹井",
        "id": "5bf03743-2f86-4660-b044-9805c566c083"
    },
    {
        "author": "陈岩",
        "paragraphs": [
            "耸入云端一壁青，地高转步即天京。",
            "有人着屐冲云去，但见云从脚下生。"
        ],
        "title": "云外峰",
        "id": "81026cae-0fdb-4856-ae1a-c7a86d1e0155"
    },
    {
        "author": "陈岩",
        "paragraphs": [
            "茸茸莎草褭风长，二百年前一谏堂。",
            "旧地几番新地主，谏堂名字愈辉光。"
        ],
        "title": "谏堂山",
        "id": "e322b1db-6c80-4a8c-9818-388dc1ba3e84"
    },
    {
        "author": "陈岩",
        "paragraphs": [
            "云外峰前结旧庐，胸中经济眼中书。",
            "兵间一范同鞍马，不记深山蕙帐虚。"
        ],
        "title": "滕子京书堂",
        "id": "934c5e0d-b7cd-432b-8c5f-641e61b5e8d2"
    },
    {
        "author": "陈岩",
        "paragraphs": [
            "层崖缺处月婵娟，金背虾蟆就石眠。",
            "笑问月边人在否，中宵有梦到钧天。"
        ],
        "title": "枕月峰",
        "id": "ebefeefb-6595-47db-aba0-ed38b1a6e4fa"
    },
    {
        "author": "陈岩",
        "paragraphs": [
            "谏稿成埃两鬓丝，考盘在涧倚天知。",
            "岩前风叶行人耳，便是襄阳堕泪碑。"
        ],
        "title": "思贤岩",
        "id": "7af12fc3-d929-4bc4-bb23-b3d0de0288e1"
    },
    {
        "author": "陈岩",
        "paragraphs": [
            "石磵竹冈无尽时，上难着脚下难窥。",
            "平生所性佳山水，烟雨中行不废诗。"
        ],
        "title": "青峭湾",
        "id": "3e859072-aa78-4559-9511-f5f985f96374"
    },
    {
        "author": "陈岩",
        "paragraphs": [
            "枯松瘦柏几千年，老屋相依住翠烟。",
            "雷破前山风振海，先生兀兀正逃禅。"
        ],
        "title": "处士岩",
        "id": "38f2917f-ae43-40b8-bb11-014573aa1377"
    },
    {
        "author": "陈岩",
        "paragraphs": [
            "飞云蔼蔼出从龙，遍为山村办岁丰。",
            "雨到足时云自敛，有功及物不言功。"
        ],
        "title": "归云领",
        "id": "36b96976-cdb5-4a6a-8fe9-1e1bf02d82b9"
    },
    {
        "author": "陈岩",
        "paragraphs": [
            "坏道哀湍鬼火青，山间留得观冲名。",
            "仙宫分置玄真像，想见开元旧太平。"
        ],
        "title": "开元观",
        "id": "8e594e9a-5cc7-40ad-889d-5b1019c3b0f6"
    },
    {
        "author": "陈岩",
        "paragraphs": [
            "两崖对耸三千丈，上倚清虚小有天。",
            "玉户金铺云杳霭，罗衣摇曳几神仙。"
        ],
        "title": "云门峰",
        "id": "87f65da9-f704-4e8b-9653-6c410d254df4"
    },
    {
        "author": "陈岩",
        "paragraphs": [
            "绿色轩窗四面开，几曾闲却对山杯。",
            "十分尽是天然景，未信丹青画得来。"
        ],
        "title": "曾氏景全亭",
        "id": "a7415464-2f3e-48c3-902a-41f81255c8d9"
    },
    {
        "author": "陈岩",
        "paragraphs": [
            "卷曲山阿路窈深，春风随地散幽芬。",
            "洞中仙客谁为伴，去去来来自在云。"
        ],
        "title": "云岩洞",
        "id": "38c30c4d-7d47-49f9-9bd5-4a804059ca19"
    },
    {
        "author": "陈岩",
        "paragraphs": [
            "雁浴鸥栖水影平，菰蒲菱芡透波生。",
            "冷风瑟瑟山前起，应有天仙下濯缨。"
        ],
        "title": "天池峰",
        "id": "7fa78158-a3ee-4e94-9ad8-ee9eea2d76e1"
    },
    {
        "author": "陈岩",
        "paragraphs": [
            "溪声西去疾于雷，山麓云根翠户开。",
            "枉却幽寻三十载，壶天月窟欠曾来。"
        ],
        "title": "吴氏新城宅",
        "id": "02493dcc-294b-4eb3-8cc7-8250c095b86c"
    },
    {
        "author": "陈岩",
        "paragraphs": [
            "朱甍碧瓦粉墙围，花舫回光洞户辉。",
            "自是故家开第宅，乔林景物两芳菲。"
        ],
        "title": "新城精舍",
        "id": "36101ff8-7977-4124-8101-8208818b2a0b"
    },
    {
        "author": "陈岩",
        "paragraphs": [
            "呷呷波间锦羽明，地无尘处可幽亭。",
            "唤回天上张公子，来与山家注水经。"
        ],
        "title": "翠光亭",
        "id": "aa6c2fd2-81f8-42fa-96bd-8fdc1c998786"
    },
    {
        "author": "陈岩",
        "paragraphs": [
            "凑入方池一脉泉，泥沙不杂性中天。",
            "时时自照清癯影，白露风标是水仙。"
        ],
        "title": "源清庄",
        "id": "a1056275-2a95-45da-a2a2-0b88de3880af"
    },
    {
        "author": "陈岩",
        "paragraphs": [
            "要学骑蟾主簿仙，休官直上九华巅。",
            "我来细读碑间字，风叶时时一飒然。"
        ],
        "title": "王季文书堂",
        "id": "211c1d36-b687-4b7a-95e5-7379d68eba17"
    },
    {
        "author": "陈岩",
        "paragraphs": [
            "头陀岭下招提境，画阁阑干几度凭。",
            "游客骤来还倏去，看山输与在家僧。"
        ],
        "title": "头陀岭无相院",
        "id": "e5d4d34a-eb8f-49e8-b891-c374d2d1ef60"
    },
    {
        "author": "陈岩",
        "paragraphs": [
            "金能生水水涵金，本本源源造化心。",
            "几许碎金随水出，披沙终日若为寻。"
        ],
        "title": "金沙泉",
        "id": "c0685dff-01eb-490c-a77b-b6ad4ba0a188"
    },
    {
        "author": "陈岩",
        "paragraphs": [
            "曾看双峰老子诗，秀攒绿绕妙天机。",
            "有人爱此无声画，更着幽亭相发挥。"
        ],
        "title": "秀绿亭",
        "id": "49aa5591-7cf7-4aa7-812b-0b8e0904dcfb"
    },
    {
        "author": "陈岩",
        "paragraphs": [
            "仙洞深沉杳不扃，层峦双耸插天青。",
            "矞云常抱山头石，曾是前朝岳降灵。"
        ],
        "title": "双峰",
        "id": "af37a412-5290-4def-870e-9c71ab3c192c"
    },
    {
        "author": "陈岩",
        "paragraphs": [
            "下视眈眈猛若神，世方重利反轻身。",
            "纵教是虎真非石，藜藿来寻亦有人。"
        ],
        "title": "虎头岩",
        "id": "132d9ce1-7bb8-4f52-a68a-aa5086ae1e3d"
    },
    {
        "author": "陈岩",
        "paragraphs": [
            "清风披拂藓苔痕，洞里仙乡万古春。",
            "有路尽通尘世客，来游何独是三人。"
        ],
        "title": "三游洞",
        "id": "cd621c5e-7803-4a81-a873-9a26f59102c6"
    },
    {
        "author": "陈岩",
        "paragraphs": [
            "水从洞口泻玻瓈，松桧林中日影低。",
            "胜景略无人避世，始知不是武林溪。"
        ],
        "title": "十丈洞",
        "id": "1e69ee2f-b5da-4c5e-b872-3a431a2cc5e9"
    },
    {
        "author": "陈岩",
        "paragraphs": [
            "听钟吃饭东西寺，就水烹茶上下池。",
            "二百年来陈迹在，摩挲苔藓日西时。"
        ],
        "title": "上下华池",
        "id": "0d5e1b40-cc39-4e2a-8c22-cdeca95db0f5"
    },
    {
        "author": "陈岩",
        "paragraphs": [
            "涧分南北两源通，绕转春山翠几重。",
            "偶尔混然成一派，滔滔东去共朝宗。"
        ],
        "title": "合涧",
        "id": "c45a9a16-fedf-416f-93c6-0a91c67fe126"
    },
    {
        "author": "陈岩",
        "paragraphs": [
            "一山夐出众山中，日照烟浮紫翠浓。",
            "山不争高人共仰，几多丘垤俨相从。"
        ],
        "title": "独秀峰",
        "id": "f9a4828f-3c3f-4c00-83bc-289461b27e52"
    },
    {
        "author": "陈岩",
        "paragraphs": [
            "二水来从翠岭头，相逢涧谷却同流。",
            "冷光如镜清人骨，探借山间六月秋。"
        ],
        "title": "双溪",
        "id": "5f3b3102-2df7-4b19-b112-e7c816e3cbe1"
    },
    {
        "author": "陈岩",
        "paragraphs": [
            "水出双溪似镜平，萦回遇石自成文。",
            "眼明波上谁相对，只有飞来白鹭群。"
        ],
        "title": "清漪潭",
        "id": "4850f3b9-7334-4f40-b4ef-aa5e3f1307b1"
    },
    {
        "author": "陈岩",
        "paragraphs": [
            "一生不买真清誉，平日不歌招隠诗。",
            "底事琢山成大字，有名还被众人知。"
        ],
        "title": "清隠岩",
        "id": "09c40db8-4074-4b4a-9af5-231da8aee497"
    },
    {
        "author": "陈岩",
        "paragraphs": [
            "乱草枯茅町疃场，寒风卷地日荒荒。",
            "有来提起山庵话，又是先生朽骨香。"
        ],
        "title": "刘世疏庵",
        "id": "8fdc9976-2122-4f20-825f-3cbd12453dde"
    },
    {
        "author": "陈岩",
        "paragraphs": [
            "烟际亭亭出古崖，几层翠盖倚天开。",
            "铿然风向林梢过，知有神仙玉佩来。"
        ],
        "title": "翠盖峰",
        "id": "471b521f-77da-41e2-83ef-f625413c2f30"
    },
    {
        "author": "陈岩",
        "paragraphs": [
            "水沫抛来骤出奇，满空洒下雪纷披。",
            "云端惊见双峰面，恰是仙人剪水时。"
        ],
        "title": "上雪潭三汲亭",
        "id": "b91ca9de-08e0-4363-8999-3456e53d2b7c"
    },
    {
        "author": "陈岩",
        "paragraphs": [
            "潭面摇光媚日华，水文倒影射檐牙。",
            "倚阑如在云霄上，俯看萦风万雪花。"
        ],
        "title": "下雪潭雪浪亭",
        "id": "7ce1bd39-d617-4464-99bf-2d4d766cedc4"
    },
    {
        "author": "陈岩",
        "paragraphs": [
            "花花结结净无尘，却笑庄严未是真。",
            "五色明珠光照水，湛然清净本来身。"
        ],
        "title": "璎珞泉",
        "id": "61e38f31-b8f4-4416-ad8b-710ddc639cd1"
    },
    {
        "author": "陈岩",
        "paragraphs": [
            "别去招提恰十霜，几番梦到五峰堂。",
            "有怀此地同僧夏，对佛闲烧结愿香。"
        ],
        "title": "广修院",
        "id": "8a9f70ae-dbbf-4a64-9508-e922689853d7"
    },
    {
        "author": "陈岩",
        "paragraphs": [
            "风动云开净客颜，三千丈石锦烂斑。",
            "淤泥不是花开处，擢出天河绿水间。"
        ],
        "title": "莲花峰",
        "id": "b0e336d3-0fc5-4430-8323-c0531557c4d3"
    },
    {
        "author": "陈岩",
        "paragraphs": [
            "小溪亦有怒涛翻，可但沧溟始足观。",
            "世事会心无广狭，请君来此试观澜。"
        ],
        "title": "澜溪",
        "id": "25d766de-0b28-4f87-8358-f62588591e71"
    },
    {
        "author": "陈岩",
        "paragraphs": [
            "山深地僻人稀到，安得沧浪孺子歌。",
            "缨上本无尘可濯，莫将止水强扬波。"
        ],
        "title": "濯缨潭",
        "id": "d32bbb79-94a5-4908-b471-f1278f71b3c5"
    },
    {
        "author": "陈岩",
        "paragraphs": [
            "山头兀坐已忘年，咫尺孤云两角天。",
            "但有圆明真实在，是身何往不安禅。"
        ],
        "title": "安禅峰",
        "id": "c9a6f8eb-b8b7-4fe5-ade9-21bfc48de53f"
    },
    {
        "author": "陈岩",
        "paragraphs": [
            "冷屋栖云是几年，嗔人履迹破苔钱。",
            "不辞更入山深处，手种西方社里莲。"
        ],
        "title": "莲花庵",
        "id": "0539fae0-1b26-486b-8781-7ad30b7195e6"
    },
    {
        "author": "陈岩",
        "paragraphs": [
            "门前黄叶断人行，寂历山房昼亦扃。",
            "疏竹矮窗僧兀坐，炷香熏笔自抄经。"
        ],
        "title": "福安院",
        "id": "1f3f40ab-80f0-4712-8293-02d63a4c3e7c"
    },
    {
        "author": "陈岩",
        "paragraphs": [
            "夜鹤相催蕙帐眠，归来领略旧山川。",
            "油云卷入双峰顶，收得声名四十年。"
        ],
        "title": "双峰居士书堂",
        "id": "25f59cfe-fef9-4f32-9525-e31faaf5c31e"
    },
    {
        "author": "陈岩",
        "paragraphs": [
            "阴磴层崖洞室宽，奇花异草几多般。",
            "彩云不动金光起，便作金莲法界看。"
        ],
        "title": "宝陀岩",
        "id": "914ba9b9-16c1-41f9-8a02-eddac60ec4f6"
    },
    {
        "author": "陈岩",
        "paragraphs": [
            "翘翘车乘力招贤，建业山河五十年。",
            "欲问兴亡无问处，一声山鸟忽来前。"
        ],
        "title": "招贤峰",
        "id": "9e5f24b8-b879-48f2-ad36-527f6c0ed99f"
    },
    {
        "author": "陈岩",
        "paragraphs": [
            "柏根翻动一炉香，白足高僧礼梵王。",
            "还了十方行脚债，却来山顶放圆光。"
        ],
        "title": "高僧石",
        "id": "a47090ea-7b42-439f-b9e2-9af09c001804"
    },
    {
        "author": "陈岩",
        "paragraphs": [
            "众壑中分岭势回，数家茅店傍山开。",
            "长风吹入松梢去，一片笙簧动地来。"
        ],
        "title": "西洪岭",
        "id": "a9aba33f-8daa-4cdb-b1a1-c6995a3508b5"
    },
    {
        "author": "陈岩",
        "paragraphs": [
            "蔓草丛生伴棘薪，古藤直上绕松身。",
            "寺前寺後清幽处，山鸟飞来不避人。"
        ],
        "title": "龙安院",
        "id": "db3d4a29-aee8-4f97-9b36-9c897c79cbf3"
    },
    {
        "author": "陈岩",
        "paragraphs": [
            "槛泉涌出不多深，兑泽相资互有心。",
            "水净苦嫌尘土污，底须吾欲濯吾襟。"
        ],
        "title": "双泉",
        "id": "fb921263-8e63-477a-99c0-9f5ceecf558d"
    },
    {
        "author": "陈岩",
        "paragraphs": [
            "水源同出万山头，上半支分各自流。",
            "曲折绕从山下去，短莎随地弄轻柔。"
        ],
        "title": "派派泉",
        "id": "9fa8b009-40ae-4f2a-9e81-ff6477891354"
    },
    {
        "author": "陈岩",
        "paragraphs": [
            "心不能安总是魔，亭亭孤塔镇岩阿。",
            "倘无佛力三千行，奈此丘蛇井鼠何。"
        ],
        "title": "永安塔",
        "id": "0de70bbc-9e7c-48d0-ba19-8426327fa919"
    },
    {
        "author": "陈岩",
        "paragraphs": [
            "山形四抱水来前，中有金莲色界天。",
            "清磬一声僧定起，松间灵鹤舞蹁跹。"
        ],
        "title": "崇圣院",
        "id": "2dc796f1-ff8b-4cab-8183-7cc1f872a6bf"
    },
    {
        "author": "陈岩",
        "paragraphs": [
            "拂面溪风洒洒清，轻衫短帽御风行。",
            "逍遥自是天游乐，不结沙鸥水石盟。"
        ],
        "title": "逍遥台",
        "id": "e3c2df8e-2d9c-4ce5-8b57-e0c9047a0a7f"
    },
    {
        "author": "陈岩",
        "paragraphs": [
            "湿翠抛来觉染衣，倚阑兀兀坐移时。",
            "偶因过雨添流水，增重棼丝曳练诗。"
        ],
        "title": "翠瀑亭",
        "id": "3d7fe98f-7194-4cfb-9b2b-d2bdf7bb2e6a"
    },
    {
        "author": "陈岩",
        "paragraphs": [
            "丘中流水度鸣琴，静与僧房发妙音。",
            "高下抑扬浑不断，时时写出昔贤心。"
        ],
        "title": "戛玉亭",
        "id": "297c5e3a-9161-4448-840f-0e13c93ccac9"
    },
    {
        "author": "陈岩",
        "paragraphs": [
            "探得松苓足养身，仙家留稻满仓囷。",
            "岂知山下人辛苦，五月青苗已粜新。"
        ],
        "title": "稻积峰",
        "id": "6712fdc6-dbb5-4231-b648-900bc962fa50"
    },
    {
        "author": "陈岩",
        "paragraphs": [
            "瘦藤引我上崚嶒，苍壁如梯石作层。",
            "袖得碧云无用处，却将分赠住山僧。"
        ],
        "title": "碧云峰",
        "id": "08119167-a2ed-4b55-b6e8-52c85fa1506b"
    },
    {
        "author": "陈岩",
        "paragraphs": [
            "春山细摘紫英芽，碧玉瓯中散乳花。",
            "六尺禅床支瘦骨，心安不恼睡中蛇。"
        ],
        "title": "煎茶峰",
        "id": "d49e9831-2903-47dd-bb9c-9b211026894c"
    },
    {
        "author": "陈岩",
        "paragraphs": [
            "未悟雄冠死结缨，昂然对峙只徒争。",
            "山头化作千年石，盛气飞憍不再萌。"
        ],
        "title": "鬬鸡石",
        "id": "1087044f-4077-426c-af73-3fe2fa523680"
    },
    {
        "author": "陈岩",
        "paragraphs": [
            "锦鸡花鸭烂成文，连雁双鳬雪羽纷。",
            "同免王孙金弹子，飞来飞去一群群。"
        ],
        "title": "翠羽池",
        "id": "84d859a6-ea58-4b2a-9078-d6eabf5b762b"
    },
    {
        "author": "陈岩",
        "paragraphs": [
            "世路嵚崎两鬓丝，山中留客且伸眉。",
            "竹林胜践虽相似，犹恨前贤所欠诗。"
        ],
        "title": "李化文书堂",
        "id": "2a2ee969-1f81-4083-b6a2-e94aa8591f2c"
    },
    {
        "author": "陈岩",
        "paragraphs": [
            "苦雾腥云染寇锋，万家乡井雉罹罿。",
            "山前堆满纵横骨，换得将军不战功。"
        ],
        "title": "刘相公寨基",
        "id": "e84741e7-c34b-471e-89b4-9bc163e6ee67"
    },
    {
        "author": "陈岩",
        "paragraphs": [
            "修途百折到山顶，绀宇数间开道场。",
            "倦卧尽人身自在，翻愁作梦趁黄粱。"
        ],
        "title": "九子庵",
        "id": "94e22980-aeee-44b2-850c-93ec9d8ae7fd"
    },
    {
        "author": "陈岩",
        "paragraphs": [
            "小大扶携作伴行，欢然恋恋意相倾。",
            "信知万古山头石，还有人间母子情。"
        ],
        "title": "九子峰",
        "id": "09d902cf-0869-4190-aae0-c3aac28ab275"
    },
    {
        "author": "陈岩",
        "paragraphs": [
            "飞瀑奔崖色皎然，飘空上下势相连。",
            "看来不是天河水，尽是兜罗片片绵。"
        ],
        "title": "垂云涧",
        "id": "23b81d28-b123-4e83-809e-544210be220f"
    },
    {
        "author": "陈岩",
        "paragraphs": [
            "刮垢磨光碧色深，日华穿漏解云阴。",
            "十分疑是仙人镜，照见茫茫万古心。"
        ],
        "title": "石照",
        "id": "d7f263ac-9a4f-4711-af21-871bcf8eb247"
    },
    {
        "author": "陈岩",
        "paragraphs": [
            "分派天河入地深，断无射鲋汩泥尘。",
            "仙乡初不谙机事，多少山间抱瓮人。"
        ],
        "title": "天井",
        "id": "25b97436-8a11-409c-8dc3-e32222297f96"
    },
    {
        "author": "陈岩",
        "paragraphs": [
            "只缘雨过水倾崖，霍地冰帘数幅开。",
            "始信人间真实相，尽从无始劫中来。"
        ],
        "title": "七布水",
        "id": "51c5a941-04ae-4f4b-b948-8ff48fe5cbef"
    },
    {
        "author": "陈岩",
        "paragraphs": [
            "风送香来草木灵，寿松何事不重青。",
            "日当亭午禅扉静，药杵声中鹤梦醒。"
        ],
        "title": "福海院",
        "id": "ce62e877-6050-4f67-962b-ed01efe8e3a5"
    },
    {
        "author": "陈岩",
        "paragraphs": [
            "石犀沉後波涛息，石燕飞时风雨来。",
            "堪笑石牛徒解卧，山田无数任蒿莱。"
        ],
        "title": "卧牛石",
        "id": "4fe538f8-ffd3-435b-9a08-4e8014df0877"
    },
    {
        "author": "陈岩",
        "paragraphs": [
            "秋风吹上碧霄亭，足蹑灵河袖拂星。",
            "云影四垂天接地，恍疑有路到仙扃。"
        ],
        "title": "碧霄亭",
        "id": "7f9f1719-0e30-4402-927f-1c73228ed451"
    },
    {
        "author": "陈岩",
        "paragraphs": [
            "江南九子云深处，亦有新罗国里人。",
            "用夏变夷夷变夏，世间毕竟是谁真。"
        ],
        "title": "双峰庵",
        "id": "bd493465-f005-4165-a467-48b921b0d8a8"
    },
    {
        "author": "陈岩",
        "paragraphs": [
            "生铁团团铸翠峦，一瓯倒覆白云端。",
            "瓯中姓氏无人识，应被山灵静揭看。"
        ],
        "title": "覆瓯峰",
        "id": "fb64b905-4f7d-4216-b99c-ad1464accd67"
    },
    {
        "author": "陈岩",
        "paragraphs": [
            "五百年来贝叶光，劫灰难泯壁中藏。",
            "山僧要广人间福，长日工夫一炷香。"
        ],
        "title": "广福寺",
        "id": "ed40bae5-e673-477c-81b1-4661821fbef1"
    },
    {
        "author": "陈岩",
        "paragraphs": [
            "忠诚为国心无累，简易临民讼自稀。",
            "与世相安真省事，若为作意苦沉机。"
        ],
        "title": "沉机石",
        "id": "0454ca7a-8b8f-4719-9d65-eaa48c1bd68f"
    },
    {
        "author": "陈岩",
        "paragraphs": [
            "富贵风吹一哄埃，春阳留得旧时台。",
            "老松偃蹇山前立，曾见昔人歌舞来。"
        ],
        "title": "春阳台",
        "id": "ed202230-54f5-4a7d-b43e-5fec59210d3a"
    },
    {
        "author": "陈岩",
        "paragraphs": [
            "新祠金碧照林丘，十五年前认昔游。",
            "月桂山茶分左右，满庭花事各春秋。"
        ],
        "title": "东协济祠",
        "id": "07ce66ef-6236-430d-ab93-5c0d125d64f4"
    },
    {
        "author": "陈岩",
        "paragraphs": [
            "佛法中存不二门，空然洗尽意根尘。",
            "山头日月如旋磨，照见光明示现身。"
        ],
        "title": "文殊峰",
        "id": "3670b7d6-7f5f-4499-b9ae-7d6e988daf3d"
    },
    {
        "author": "陈岩",
        "paragraphs": [
            "佛力所至物皆化，看取南山金碧堆。",
            "林浮莽伏不衔毒，狮子昔曾行道来。"
        ],
        "title": "狮子行道峰",
        "id": "6ee299fd-f861-40cd-894e-81513823f6a8"
    },
    {
        "author": "陈岩",
        "paragraphs": [
            "水合众流同赴海，山分一岭独朝天。",
            "居高素以谦为德，日月倾心斗极边。"
        ],
        "title": "拱辰峰",
        "id": "29f11945-f8b8-41c3-ad87-963485851584"
    },
    {
        "author": "陈岩",
        "paragraphs": [
            "碧眼禅师锡振空，石头无路不相通。",
            "俯看尘世三千界，总在空花起灭中。"
        ],
        "title": "罗汉行道峰",
        "id": "34ca8d76-05dd-410f-aee0-b382a96b12fd"
    },
    {
        "author": "陈岩",
        "paragraphs": [
            "山无重数总蟠青，直北孤峰最有情。",
            "天巧绾成螺髻样，梳云沐雨百娇生。"
        ],
        "title": "螺髻峰",
        "id": "b3ca553b-944f-4a71-b455-036794c5231a"
    },
    {
        "author": "陈岩",
        "paragraphs": [
            "陂塘一曲水泓澄，山簇瑶台十二层。",
            "剩脉余膏流不尽，芝田蕙圃岁常登。"
        ],
        "title": "仙人塘",
        "id": "231ea2d3-7f29-4c6a-8983-cbf1b5cf2445"
    },
    {
        "author": "陈岩",
        "paragraphs": [
            "磊磈中间忽洞开，旧题字字照苍苔。",
            "只言如我贪山少，亦有游人先我来。"
        ],
        "title": "石屋",
        "id": "aca40942-e477-4f57-be80-9d255dfc8122"
    },
    {
        "author": "陈岩",
        "paragraphs": [
            "草色浓于野烧烟，春风吹面午阴天。",
            "长江摇荡游人眼，兴在悠悠一雁边。"
        ],
        "tags": [
            "长江"
        ],
        "title": "黄匏城",
        "id": "d6d882e3-6db5-44b1-8211-51cf87bc5a00"
    },
    {
        "author": "陈岩",
        "paragraphs": [
            "来自青松翠竹关，秋风吹帽醉醒间。",
            "纷纷遮眼尘如海，拈起毫端又说山。"
        ],
        "title": "净信院",
        "id": "ebc670d4-80b9-4389-8122-9229bd8b68c7"
    },
    {
        "author": "陈岩",
        "paragraphs": [
            "常日双扉多不开，客须投分始相陪。",
            "庭前蓦地失松影，试问碧云何处来。"
        ],
        "title": "碧云庵",
        "id": "fb517ad4-c829-4e6a-8c9a-8786b6a9a0de"
    },
    {
        "author": "陈岩",
        "paragraphs": [
            "巧石排成五总龟，人间无事不前知。",
            "如今已自灵于物，还记泥中曳尾时。"
        ],
        "title": "灵龟石",
        "id": "c9ac9f97-6ddc-4499-84df-c4552e906ce9"
    },
    {
        "author": "陈岩",
        "paragraphs": [
            "圣世承平百岁余，老翁因话建炎初。",
            "绿林躏藉人波迸，二壁中间各占居。"
        ],
        "title": "赤石绣石壁",
        "id": "48c0deb5-602f-4f51-ac5a-c672f7b834b9"
    },
    {
        "author": "陈岩",
        "paragraphs": [
            "懒上维摩室里床，却来山顶现毫光。",
            "纷纷百兽俱驯伏，薝卜春风到处香。"
        ],
        "title": "狮子峰",
        "id": "e7faed4d-7d81-4465-b447-452c31027def"
    },
    {
        "author": "陈岩",
        "paragraphs": [
            "阅尽人间万劫尘，平生结习一无存。",
            "居山更向山头坐，兀兀真成不动尊。"
        ],
        "title": "罗汉峰",
        "id": "d6bd82c2-fd52-4b28-860a-21170f2a91d7"
    },
    {
        "author": "陈岩",
        "paragraphs": [
            "诘朝云出雨如倾，向晚云归日逗明。",
            "不比世间翻覆手，望云人要验阴晴。"
        ],
        "title": "云峰  其一",
        "id": "16d21182-5e18-48cf-b999-a7af459d86db"
    },
    {
        "author": "陈岩",
        "paragraphs": [
            "有动皆从静处生，岚光正与日争熏。",
            "山灵要眩游人眼，石缝中间旋出云。"
        ],
        "title": "云峰  其二",
        "id": "9c2a3f4e-b217-46ff-96ef-5fb1b2f0dfd6"
    },
    {
        "author": "陈岩",
        "paragraphs": [
            "庙貌森严屋枕崖，地寒铺满纸钱灰。",
            "空明一碧秋如洗，若有神仙引鹤来。"
        ],
        "title": "白鹤庙",
        "id": "e8d3c43f-ebc9-4fa1-8587-013efc55cd9a"
    },
    {
        "author": "陈岩",
        "paragraphs": [
            "朝暮相依五老仙，鸟啼花落几何年。",
            "尘劳不到山深处，窗外日高人尚眠。"
        ],
        "title": "资圣庵",
        "id": "506f0ada-500f-44d0-8996-f6443f397732"
    },
    {
        "author": "陈岩",
        "paragraphs": [
            "两袖飘飘恍欲仙，半醒半醉酒明船。",
            "太虚一室都无碍，皎月凉风石上眠。"
        ],
        "title": "忘归亭",
        "id": "521fec2b-c142-4e26-ae70-91b597d55fb2"
    },
    {
        "author": "陈岩",
        "paragraphs": [
            "飞瀑舂撞破的余，速如蓬矢脱桑弧。",
            "谁知水底天吴伯，曾识人间金仆姑。"
        ],
        "title": "百丈箭",
        "id": "b4cb874a-811d-4022-b07e-a2771891e237"
    },
    {
        "author": "陈岩",
        "paragraphs": [
            "目观溶溶眩水精，耳根虩虩受雷声。",
            "一杯更吸潭间味，并要胸中领此清。"
        ],
        "title": "百丈潭",
        "id": "5d6166c9-1b94-4fa1-a995-70bc90dc6817"
    },
    {
        "author": "陈岩",
        "paragraphs": [
            "四海秋风吹战尘，有来濯足到溪滨。",
            "天荒地老人间世，醉把流觞一笑春。"
        ],
        "title": "流觞濑",
        "id": "743ba52c-9c66-4c4b-a79c-ecbedfc8e42a"
    },
    {
        "author": "陈岩",
        "paragraphs": [
            "不怕掀天浪拍春，石船系在古溪滨。",
            "纵然水绕东流岸，犹胜虚舟误触人。"
        ],
        "title": "石船涧",
        "id": "6f548bfe-16cf-4ad8-b751-3aa8d2ea0b6e"
    },
    {
        "author": "陈岩",
        "paragraphs": [
            "龙蟠水底安于命，龙奋云间便自神。",
            "或跃或潜须早决，何须来往涧南滨。"
        ],
        "title": "龙游涧",
        "id": "a2b87133-ca16-46f4-88bb-fbab424ae926"
    },
    {
        "author": "陈岩",
        "paragraphs": [
            "客有忘形物我间，寸丝不挂漫垂竿。",
            "游鱼得计洋洋乐，人作西方丙穴看。"
        ],
        "title": "嘉鱼池",
        "id": "54ba393d-9d2e-401b-a5e4-494b675a50ff"
    },
    {
        "author": "陈岩",
        "paragraphs": [
            "万感生于一念间，炷香惊起老龙蟠。",
            "今年人协嘉鱼梦，荒却池前古石坛。"
        ],
        "title": "祈雨坛",
        "id": "52986587-32bc-41d2-93c8-e276b304f399"
    },
    {
        "author": "陈岩",
        "paragraphs": [
            "石台宿草几年荒，不比维摩狮子床。",
            "大士向来曾晏坐，是身如电暗回光。"
        ],
        "title": "普贤台",
        "id": "059f0e50-ee26-4316-9b83-4440cc805dc0"
    },
    {
        "author": "陈岩",
        "paragraphs": [
            "缭白萦青照眼波，芙蓉出没在天河。",
            "不因云影闲来去，安得春山态度多。"
        ],
        "title": "净居院",
        "id": "700c814b-ed62-449f-bcd9-e05777e4c396"
    },
    {
        "author": "陈岩",
        "paragraphs": [
            "膜外浮云不较多，只将无事养天和。",
            "生来懒觅仙人药，九节菖蒲奈我何。"
        ],
        "title": "菖蒲涧",
        "id": "40b4e541-d031-4005-b339-96b9e31903ba"
    },
    {
        "author": "陈岩",
        "paragraphs": [
            "无复晨钟暮鼓声，慧云犹护法灯明。",
            "佛乘大有扶持力，旧塔虽欹不解倾。"
        ],
        "title": "叠石塔",
        "id": "cc948a34-7a0f-4e9e-9910-c2a31496dc53"
    },
    {
        "author": "陈岩",
        "paragraphs": [
            "旧日禅扉松竹幽，寺移西去几经秋。",
            "谁知一匝枯茅地，曾是谈经石点头。"
        ],
        "title": "双石岩",
        "id": "4cdaa383-c9e7-4669-88a2-d00b31ca0c2e"
    },
    {
        "author": "陈岩",
        "paragraphs": [
            "水石相逢骤作声，铿然律吕自天成。",
            "山中纵乏知音听，亦有流鱼傍岸行。"
        ],
        "title": "漱玉滩",
        "id": "efeda440-7793-4762-9c4a-74c64ef5d670"
    },
    {
        "author": "陈岩",
        "paragraphs": [
            "涧平如刬水流迟，湛碧溶溶可染衣。",
            "白石栏边人不到，月明风细一鸥飞。"
        ],
        "title": "东阳涧",
        "id": "790eedf3-a752-4c23-b31b-c88bff50b8ad"
    },
    {
        "author": "陈岩",
        "paragraphs": [
            "无住师参第一禅，指开古洞秀岩天。",
            "东扶西倒都休问，且结人间见在缘。"
        ],
        "title": "法乐院",
        "id": "5f74a078-492d-4060-a665-2d18a3202139"
    },
    {
        "author": "陈岩",
        "paragraphs": [
            "青碧琉璃手可拈，寒花多在雨中添。",
            "高风不卷银河浪，仿佛康王谷里帘。"
        ],
        "title": "琉璃滩",
        "id": "657194bc-a4a2-465f-8a6c-234227af0f86"
    },
    {
        "author": "陈岩",
        "paragraphs": [
            "金阙瑶阶路不迷，白云翠岭一般齐。",
            "我今要达参寥境，借作凌虚万丈梯。"
        ],
        "title": "齐云岭",
        "id": "2d1a7303-9a59-4f97-b125-8a6885997299"
    },
    {
        "author": "陈岩",
        "paragraphs": [
            "佝偻形容古貌浑，旁连众岭似儿孙。",
            "荒山太古万万古，眼见游人来几番。"
        ],
        "title": "老人峰",
        "id": "58a3ae5f-4142-437d-ac55-331e56c5a37b"
    },
    {
        "author": "陈岩",
        "paragraphs": [
            "直拄虚空倚不斜，上通绛阙玉皇家。",
            "若移此柱天西北，炼石无功说女娲。"
        ],
        "title": "天柱峰  其一",
        "id": "3af08ca5-1dc7-4dfd-9df8-4404207e26cd"
    },
    {
        "author": "陈岩",
        "paragraphs": [
            "鬼烂神焦不救燃，岂知此柱固依然。",
            "九关尝藉扶持力，肯信人间有杞天。"
        ],
        "title": "天柱峰  其二",
        "id": "400723eb-fcbb-493b-a708-40979805689a"
    },
    {
        "author": "陈岩",
        "paragraphs": [
            "人生随遇是行藏，最有山灵引兴长。",
            "安得居乡伯休父，再来闳肃旧书堂。"
        ],
        "title": "闳肃书堂",
        "id": "5c7907d9-044c-49f8-bd94-cf20e1e6f7d6"
    },
    {
        "author": "陈岩",
        "paragraphs": [
            "笑闯黄冠高切云，前携後掖互相亲。",
            "我来历历披云看，试问肩随是几人。"
        ],
        "title": "列仙峰",
        "id": "fe05337e-6f2e-49d9-89a0-814ad921cff5"
    },
    {
        "author": "陈岩",
        "paragraphs": [
            "茹芝仙客老仙乡，浄尽人间粒食肠。",
            "玉甑岂能无用处，几番与世熟黄粱。"
        ],
        "title": "玉甑峰",
        "id": "1d69f504-eaf8-44bd-9f7e-66761e1329ff"
    },
    {
        "author": "陈岩",
        "paragraphs": [
            "炯炯豁开明镜台，是中无处着尘埃。",
            "平生心地常如此，何暇频频拂拭来。"
        ],
        "title": "净巾石",
        "id": "b8d3dbea-2c97-4309-ab34-e7b282c0c40c"
    },
    {
        "author": "陈岩",
        "paragraphs": [
            "烟收雾敛翠成围，来助幽亭眼界奇。",
            "衲子苦于山索句，棱棱瘦骨不禁诗。"
        ],
        "title": "最胜亭",
        "id": "381e37ea-9b81-4ae8-b864-def0ff637ce3"
    },
    {
        "author": "陈岩",
        "paragraphs": [
            "春气熏空草木浮，绿云冉冉起山头。",
            "岚光浥翠浓于染，润入衣襟冷欲秋。"
        ],
        "title": "滴翠峰",
        "id": "fa6511b0-26db-44ca-ab46-b2c08007e6f0"
    },
    {
        "author": "陈岩",
        "paragraphs": [
            "石壁参天驻冷云，一声幽鸟忽惊人。",
            "庵前庵後山如旧，朽柏年来不再春。"
        ],
        "title": "天柱庵",
        "id": "e7a94f0b-f265-4a06-b823-451dbbe3441a"
    },
    {
        "author": "陈岩",
        "paragraphs": [
            "缚屋山中数十年，薙茅诛棘旋开田。",
            "何须折柳溪边去，枯木寒林总是禅。"
        ],
        "title": "翠峰庵",
        "id": "bd4fcb6e-1cfb-4c39-9cf8-e9f3321d0de2"
    },
    {
        "author": "陈岩",
        "paragraphs": [
            "空洞玲珑万石攒，中间逗入翠光寒。",
            "人来坐对山无语，表里虚明不碍观。"
        ],
        "title": "透碧岩",
        "id": "3cdffc56-ecff-4e76-a16d-a5039b8d6a71"
    },
    {
        "author": "陈岩",
        "paragraphs": [
            "山断空青近玉京，一牌就石琢磨成。",
            "烟揩雾拭明如镜，留与游人记姓名。"
        ],
        "title": "石牌峰",
        "id": "2089bd26-0903-438e-85b2-ccb67364b1e4"
    },
    {
        "author": "陈岩",
        "paragraphs": [
            "山形南去疾如驰，高处展开三丈旗。",
            "山下行人争指似，龙蛇影动夕阳时。"
        ],
        "title": "展旗峰",
        "id": "9e502021-4532-4904-b962-690904ea1397"
    },
    {
        "author": "陈岩",
        "paragraphs": [
            "僵立枯梢带雪霜，至今阴极动潜阳。",
            "不嫌孤寂无人到，一点春风万壑香。"
        ],
        "title": "梅花峰",
        "id": "d734f09d-10b9-419a-a969-45f63ffe4e53"
    },
    {
        "author": "陈岩",
        "paragraphs": [
            "农家辛苦靳逢年，谁似僧家饱饭眠。",
            "留得巾盂为老伴，丰年常在粥盂边。"
        ],
        "title": "钵盂峰",
        "id": "8526a4a0-6a7d-45ae-a00a-56fa903f11fb"
    },
    {
        "author": "陈岩",
        "paragraphs": [
            "千古尝留一窖冰，女萝簳竹锁寒阴。",
            "仙人肯为游人出，试问中间若许深。"
        ],
        "title": "邃谷岩",
        "id": "e8ec0aad-947d-4fdc-90e9-cbc5bf8d45de"
    },
    {
        "author": "陈岩",
        "paragraphs": [
            "削玉横陈开翠屏，东西有路总堪登。",
            "向来同识春山面，犹有苍苍九节藤。"
        ],
        "title": "翠屏峰",
        "id": "3641e0d0-dccb-4663-ac22-0b8f3d5ec774"
    },
    {
        "author": "陈岩",
        "paragraphs": [
            "几许山花照夕阳，不栽不植自芬芳。",
            "林梢一点风微起，吹作人间百合香。"
        ],
        "title": "香林峰",
        "id": "48b23e0d-753c-4c45-a0a9-da83dff79ac5"
    },
    {
        "author": "陈岩",
        "paragraphs": [
            "缓火烘来活水煎，山头卓锡取清泉。",
            "品茶懒检茶经看，舌本无非有味禅。"
        ],
        "title": "煎茶峰",
        "id": "c2621627-b0e7-463d-a4be-ff0c1e0f7223"
    },
    {
        "author": "陈岩",
        "paragraphs": [
            "神剜鬼划剧幽深，门外藤萝浅结阴。",
            "洞里金仙十年坐，湛然认得本来心。"
        ],
        "title": "金光洞",
        "id": "3dcf6e33-941d-441c-a4a5-8e1db13dd36b"
    },
    {
        "author": "陈岩",
        "paragraphs": [
            "平田千亩万山中，水脉高低处处通。",
            "黄石一溪三十里，暖风吹动稻花丛。"
        ],
        "title": "黄石溪",
        "id": "96eeaaf0-a855-4395-a748-545f8e7d19fc"
    },
    {
        "author": "陈岩",
        "paragraphs": [
            "人家四散占荒丘，晓夜悲鸣涧水流。",
            "点点寒鸦来不尽，昏云颓日古猷州。"
        ],
        "title": "南阳涧",
        "id": "94c7352b-35a8-4162-a5d1-54180e56b48f"
    },
    {
        "author": "陈岩",
        "paragraphs": [
            "孔明西去终扶汉，散骑南来莫拯唐。",
            "同是卧龙殊用舍，古今易地两南阳。"
        ],
        "title": "卧龙庵",
        "id": "20acebf0-10f0-49b6-ab3d-3491c1a53328"
    },
    {
        "author": "陈岩",
        "paragraphs": [
            "日薄烟低莽苍间，古仙相望白云端。",
            "山中倘有安期枣，觅取归来当晚餐。"
        ],
        "title": "古仙峰",
        "id": "d01e6bea-2983-4096-8a42-bac9cd1d6956"
    },
    {
        "author": "陈岩",
        "paragraphs": [
            "风袅藤萝水舞苔，洞门常闭不常开。",
            "草根满地皆灵药，彭祖偓佺曾到来。"
        ],
        "title": "古仙洞",
        "id": "ede117c5-7f5d-4573-8e99-130c3fa27c26"
    },
    {
        "author": "陈岩",
        "paragraphs": [
            "前冈後陇尽纡余，岚影烟光半有无。",
            "山脚断边开古剎，五台分布似连珠。"
        ],
        "title": "五台明智院",
        "id": "c47613ba-ed5b-43dd-907a-197cdb0860c3"
    },
    {
        "author": "陈岩",
        "paragraphs": [
            "三角坳泓一角亏，其间浊水照摩尼。",
            "风幡不动炉烟直，正是僧禅定起时。"
        ],
        "title": "曹山延寿院",
        "id": "3c77feb9-7b20-4cc3-970e-ccb7a286c4ea"
    },
    {
        "author": "陈岩",
        "paragraphs": [
            "瘦田糁糁豆花明，冷径毵毵柏叶清。",
            "何处路通云际寺，山人指我秀华亭。"
        ],
        "title": "秀华亭",
        "id": "1e0a0114-ff5a-4e7d-b638-1ad58da5c7cc"
    },
    {
        "author": "陈岩",
        "paragraphs": [
            "妇馌夫耕笑语喧，地平一望暖生烟。",
            "得毋刬草来寻璧，好倩山家护玉田。"
        ],
        "title": "玉田庄",
        "id": "a10d88a1-c653-4f7e-8036-1c26b2fbe7a1"
    },
    {
        "author": "陈岩",
        "paragraphs": [
            "白云起处着招提，一岭嵯峨众岭低。",
            "多少山间好风景，人来先看蒋公题。"
        ],
        "title": "龟山崇寿院",
        "id": "0b10d242-a9e6-4ed1-983c-7163d98ea650"
    }
]