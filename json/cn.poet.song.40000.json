[
    {
        "author": "释义青",
        "paragraphs": [
            "于道无所证，方通万法路。",
            "或明或暗行，不慎亦不护。",
            "月来松色寒，云去青山露。",
            "今古天台桥，几人能得度。"
        ],
        "title": "第九十四多子塔前颂",
        "id": "3a1eba1b-d886-417b-9f4e-c992246fb89c"
    },
    {
        "author": "释义青",
        "paragraphs": [
            "轻轻人问玄中旨，便吐肝肠说与他。",
            "木人暗皱双眉处，石女多言争奈何。"
        ],
        "title": "第九十五大阳玄旨颂",
        "id": "a52d9679-ecbf-4a0d-8a47-119d18103c3c"
    },
    {
        "author": "释义青",
        "paragraphs": [
            "双盲入暗路崎岖，日落栖芦暂得苏。",
            "争似石人眠半夜，免教舜让守休居。",
            "须知花绽非干木，无脚行时早触途。",
            "昨朝风起长安道，元是昆仑进国图。"
        ],
        "title": "第九十六德山上堂颂",
        "id": "62dc31f8-bb58-4395-a880-2c002d01e9b5"
    },
    {
        "author": "释义青",
        "paragraphs": [
            "圆缺曾伸问老翁，石龟衔子引清风。",
            "昨朝木马潭中过，踏出金乌半夜红。"
        ],
        "title": "第九十七投子月圆颂",
        "id": "9746162b-ba4a-4d4b-b68b-2571e105b578"
    },
    {
        "author": "释义青",
        "paragraphs": [
            "有无今古两重关，正眼禅人过者难。",
            "欲通大道长安路，莫听昆仑叙往还。"
        ],
        "title": "第九十八芭蕉拄杖颂",
        "id": "04d43286-d1b1-44a4-8caa-a7b33a327751"
    },
    {
        "author": "释义青",
        "paragraphs": [
            "月里无根草，山前枯木花。",
            "雁回沙塞後，砧杵落谁家。"
        ],
        "title": "第九十九浮山绣球颂",
        "id": "8d640063-7d11-4a86-b650-49b1e10d0e74"
    },
    {
        "author": "释义青",
        "paragraphs": [
            "嫩草疏斜径，山泉带碧流。",
            "文曾要渭水，列士耻庄周。"
        ],
        "title": "第一百浮山骨堆颂",
        "id": "b43f70f1-2b25-40dd-9514-b90ec6dfb838"
    },
    {
        "author": "释义青",
        "paragraphs": [
            "正中偏，星河横转月明前。",
            "彩气夜变天未晓，隐隐俱彰暗里圆。"
        ],
        "title": "五位颂  其一",
        "id": "7bab8685-288a-44f7-9772-75d92dd8cdc4"
    },
    {
        "author": "释义青",
        "paragraphs": [
            "偏中正，夜半天明羞自影。",
            "朦朦雾色辨何分，混然不落秦时镜。"
        ],
        "title": "五位颂  其二",
        "id": "b0c1e432-2b88-4c8a-af73-0bded0aca74d"
    },
    {
        "author": "释义青",
        "paragraphs": [
            "正中来，火里金鸡坐凤台。",
            "玄路倚空通脉上，披云乌道出尘埃。"
        ],
        "title": "五位颂  其三",
        "id": "03abe0e8-a482-4379-9a0c-ba8b2e65beb6"
    },
    {
        "author": "释义青",
        "paragraphs": [
            "兼中至，雪刃笼身不回避。",
            "天然猛将两不伤，暗里全施善周备。"
        ],
        "title": "五位颂  其四",
        "id": "1ee3e0b4-5e0e-4d18-a641-4d4079ccf6f0"
    },
    {
        "author": "释义青",
        "paragraphs": [
            "兼中到，解走之人不触道。",
            "一般拈掇与君殊，不落是非方始妙。"
        ],
        "title": "五位颂  其五",
        "id": "9e66c434-138e-4444-829d-ae7900ddedce"
    },
    {
        "author": "程颢",
        "paragraphs": [
            "云淡风轻近午天，望花随柳过前川。",
            "旁人不识予心乐，将谓偷闲学少年。"
        ],
        "tags": [
            "春天",
            "古诗三百首",
            "哲理",
            "思乡",
            "宋诗"
        ],
        "title": "偶成",
        "id": "0e60665b-8e00-4d96-a421-451a1481a3b0"
    },
    {
        "author": "程颢",
        "paragraphs": [
            "吏身拘绊同疏属，俗眼尘昏甚瞽蒙。",
            "辜负终南好泉石，一年一度到山中。"
        ],
        "title": "游鄠山诗十二首 白云道中",
        "id": "6042c74f-e158-4506-a1fc-0f5001cd6b7e"
    },
    {
        "author": "程颢",
        "paragraphs": [
            "身劳无补公家事，心冗空令学业衰。",
            "世路崄巇功业远，未能归去不男儿。"
        ],
        "title": "游鄠山诗十二首 马上偶成",
        "id": "0333dca7-039b-492b-8f15-183c6ca818fa"
    },
    {
        "author": "程颢",
        "paragraphs": [
            "仙掌远相招，萦纡渡石桥。",
            "瞑云生涧底，寒雨下山腰。",
            "树色千层乱，天形一罅遥。",
            "吏纷难久驻，回首羡渔樵。"
        ],
        "title": "游鄠山诗十二首 游紫阁山",
        "id": "03019306-c18f-4b06-b1bf-e46fb0a0ce65"
    },
    {
        "author": "程颢",
        "paragraphs": [
            "闻说猕猴性颇灵，相车来便满山迎。",
            "鞭羸到此何曾见，始觉毛虫更世情。"
        ],
        "title": "游鄠山诗十二首 猕猴",
        "id": "39f657cd-960b-408c-adb4-4c55a0b36aa9"
    },
    {
        "author": "程颢",
        "paragraphs": [
            "轰雷叠鼓响前峰，来自彤云翠蔼中。",
            "洞壑积阴成气象，鬼神凭暗弄威风。",
            "喷崖雨露千寻湿，落石珠玑万颗红。",
            "纵有虬龙难驻足，还应不是旱时功。"
        ],
        "title": "髙观谷",
        "id": "0490a7c0-bb7f-40db-94e3-f9e63a626273"
    },
    {
        "author": "程颢",
        "paragraphs": [
            "参差台殿绿云中，四面篔筜一径通。",
            "曾读华阳真诰上，神仙居在碧琳宫。"
        ],
        "title": "草堂",
        "id": "161ef3ff-d7cf-4eb6-ae45-139a34b554f3"
    },
    {
        "author": "程颢",
        "paragraphs": [
            "车倦人烦渴思长，岩中冰片玉成方。",
            "老仙笑我尘劳久，乞与云膏洗俗肠。"
        ],
        "title": "草堂 长啸岩中得冰以石敲餐甚佳",
        "id": "3e27f16d-ff92-437c-a77a-dae3d0e1b635"
    },
    {
        "author": "程颢",
        "paragraphs": [
            "久厌尘笼万虑昏，喜寻泉石暂清神。",
            "目劳足倦深山里，犹胜低睂对俗人。"
        ],
        "title": "草堂 游重云",
        "id": "44f9a0df-61d4-412a-9e8e-3e51a278c8f1"
    },
    {
        "author": "程颢",
        "paragraphs": [
            "行尽重云几曲山，回头方见碧峰寒。",
            "天将仙掌都遮断，元恐尘中俗眼看。"
        ],
        "title": "草堂 长啸洞北回望大顶如列屏幛比到山前却不见盖为仙掌所蔽",
        "id": "d6c0dcd0-fb77-4310-9688-ceb641cc676a"
    },
    {
        "author": "程颢",
        "paragraphs": [
            "长啸岩东古寺前，三峰相倚势相连。",
            "偶逢云静得见日，若有路通须近天。",
            "阴吹响雷生谷底，老松如箸见崖颠。",
            "结根不得居平地，犹与莲花远比肩。"
        ],
        "title": "草堂 凌霄三峰",
        "id": "e781d0bb-29a3-4d60-8e67-7a1354b16af7"
    },
    {
        "author": "程颢",
        "paragraphs": [
            "南药东边白阁西，登临身共白云齐。",
            "上方顶上朝来望，陡觉羣峰四面低。"
        ],
        "title": "草堂 云际山",
        "id": "ebdbc4aa-4b97-40ed-9628-be3cbccaf617"
    },
    {
        "author": "程颢",
        "paragraphs": [
            "襟裾三日绝尘埃，欲上篮舆首重回。",
            "不是吾儒本经济，等闲争肯出山来。"
        ],
        "title": "草堂 下山偶成",
        "id": "14eb277b-8679-4ff9-9b9f-0f1e9056b82d"
    },
    {
        "author": "程颢",
        "paragraphs": [
            "中春时节百花明，何必繁弦列管声。",
            "借问近郊行乐地，潢溪山水照人清。"
        ],
        "title": "是游也得小松黄杨各四本植于公署之西窗戏作五绝呈邑令张寺丞  其一",
        "id": "05d216d4-ef71-40e7-a9f6-75c03da46d94"
    },
    {
        "author": "程颢",
        "paragraphs": [
            "心闲不为管弦乐，道胜岂因名利荣。",
            "莫谓冗官难自适，暇时还得肆游行。"
        ],
        "title": "是游也得小松黄杨各四本植于公署之西窗戏作五绝呈邑令张寺丞  其二",
        "id": "69ca8a98-3735-468d-ae38-a5f7e5f99310"
    },
    {
        "author": "程颢",
        "paragraphs": [
            "功名不是关心事，富贵由来自有天。",
            "任是榷酤亏课利，不过抽得俸中钱。"
        ],
        "title": "是游也得小松黄杨各四本植于公署之西窗戏作五绝呈邑令张寺丞  其三",
        "id": "e6ae44aa-4f80-4601-af08-82e62691deae"
    },
    {
        "author": "程颢",
        "paragraphs": [
            "有生得遇唐虞圣，为政仍逢守令贤。",
            "纵得无能闲主簿，嬉游不负艶阳天。"
        ],
        "title": "是游也得小松黄杨各四本植于公署之西窗戏作五绝呈邑令张寺丞  其四",
        "id": "e08322e2-1e36-4d45-bedd-21f1d4ba9e25"
    },
    {
        "author": "程颢",
        "paragraphs": [
            "狱讼已闻冤滞雪，田农还喜土膏匀。",
            "只应野叟犹相笑，不与溪山作主人。"
        ],
        "title": "是游也得小松黄杨各四本植于公署之西窗戏作五绝呈邑令张寺丞  其五",
        "id": "f3d17c3b-62d1-4a8d-b8a6-a2dfea6ebbf7"
    },
    {
        "author": "程颢",
        "paragraphs": [
            "二月将临尾，羣阴久退潜。",
            "只知桃李艶，何复雪霜嫌。",
            "密霰仍先集，飘霙忽散沾。",
            "帯风成料峭，和雨作亷纤。",
            "江汉初弥望，珠玑亦间兼。",
            "片痕才着瓦，斜势渐穿帘。",
            "鸟化辽城鹤，途铺越女缣。",
            "落英时斗舞，飞絮或同黏。",
            "直把琼瑶比，谁疑鹄鹭挦。",
            "透肌锥共利，洒面刅争铦。",
            "寒怯开闱赏，光凝伴月觇。",
            "价增樵市炭，兴入酒家帘。",
            "驻足银妆履，昂头玉裹髯。",
            "如何欺煦律，重复困穷阎。",
            "薪乏经朝备，衣因恃暖拈。",
            "撷芳游女恨，忧岁老农占。",
            "惜竹频敲叶，愁花旋覆苫。",
            "失权悲太皥，助虐有飞亷。",
            "骤降初疑勇，旋消亦讶谦。",
            "朔云虽借便，水后可无厌。",
            "纵任阴灵巧，难令木气殱。",
            "寒威徒自奋，春气亦时添。",
            "积势方平垄，澌流已坠檐。",
            "暗空犹沓沓，近地即占占。",
            "远水难遮面，髙峰不裹尖。",
            "着墙聊画粉，盖地岂成盐。",
            "纨扇惊尘曀，昆岗认火炎。",
            "端来荐融释，空复助洳渐。",
            "积润终滋嫩，惊雷亦震淹。",
            "东君莫惆怅，杲日待重瞻。"
        ],
        "title": "春雪",
        "id": "d002ba9d-0066-49b1-8f0b-424bd954e6f1"
    },
    {
        "author": "程颢",
        "paragraphs": [
            "人生百年永，光景我逾半。",
            "中间几悲欢，况复多聚散。",
            "青阳变晚春，弱条成老干。",
            "不为时节惊，把酒欲谁劝。"
        ],
        "title": "晚春",
        "id": "9d96c493-12e1-45bd-89fe-9eeec5c241e3"
    },
    {
        "author": "程颢",
        "paragraphs": [
            "仙人绀髪粉红腮，近自武陵源上来。",
            "不比常花羞晚发，故将春色待秋开。",
            "存留金蘂天偏与，漏泄春香众始猜。",
            "兼得佳名共坚节，晓霜还独对楼台。"
        ],
        "title": "桃花菊",
        "id": "e63bb749-d59f-4032-8af3-f64c46e0c526"
    },
    {
        "author": "程颢",
        "paragraphs": [
            "一夜威霜特地严，朝来寒气入书帘。",
            "乍须火暖亲炉兽，初觉冰澌结砚蟾。",
            "败叶卷风轻蔌蔌，远峰经晓静尖尖。",
            "出门未要貂狐燠，且着轻裘次第添。"
        ],
        "title": "早寒",
        "id": "4b2504f2-3ea6-4bbc-a056-eb25c47da0fd"
    },
    {
        "author": "程颢",
        "paragraphs": [
            "青帝方成万物春，如何滛雨害芳晨。",
            "乞求共指云间日，悔恨轻嫌陌上尘。",
            "消尽风威犹料峭，放开山色已嶙峋。",
            "燕游莫道王孙乐，亦有羲皇更上人。"
        ],
        "title": "新晴野步  其一",
        "id": "36f0efca-d883-439b-bc7c-1748fca7ef2f"
    },
    {
        "author": "程颢",
        "paragraphs": [
            "阴曀消除六幕寛，嬉游何事我心闲。",
            "鸟声人意融和候，草色花芳杳蔼间。",
            "水底断霞光出岸，云头斜日影衔山。",
            "缘情若论诗家兴，却恐骚人合厚颜。"
        ],
        "title": "新晴野步  其二",
        "id": "23be0286-6626-4fcb-a38c-73f5a067a236"
    },
    {
        "author": "程颢",
        "paragraphs": [
            "潩水桥边鸭子陂，楼台只在郡城西。",
            "烟波乍见心先快，岛屿将寻路欲迷。",
            "尽日无风横舴艋，有时经雨饮虹霓。",
            "如何咫尺尘埃地，能使游人意不齐。"
        ],
        "tags": [
            "西湖"
        ],
        "title": "西湖",
        "id": "c228ddc6-8505-4daa-abc7-21fd42124d05"
    },
    {
        "author": "程颢",
        "paragraphs": [
            "城居不见万山重，因起髙亭破远空。",
            "虚旷直疑天宇外，周旋如在画屏中。",
            "凝岚散蔼层层出，削玉排青面面同。",
            "暂得登临已忘去，四时佳致属贤公。"
        ],
        "title": "环翠亭",
        "id": "ba8f6f7a-59f0-44d3-9b9d-cd3669c2d22e"
    },
    {
        "author": "程颢",
        "paragraphs": [
            "云静好风吹，清光溢四垂。",
            "金行方盛日，阴魄正中时。",
            "彷佛窥瑶阙，分明露桂枝。",
            "遴英同醉赏，谁复叹官覉。"
        ],
        "title": "中秋月",
        "id": "98942fef-46e7-410b-a6af-24eb31b29406"
    },
    {
        "author": "程颢",
        "paragraphs": [
            "大都博奕皆戏剧，象戏翻能学用兵。",
            "车马尚存周战法，偏裨兼备汉官名。",
            "中权八面将军重，河外尖斜步卒轻。",
            "却凭纹楸聊自笑，雄如刘项亦闲争。"
        ],
        "title": "象戏",
        "id": "07c9e14f-98eb-4acb-82f5-6e5a72a14fce"
    },
    {
        "author": "程颢",
        "paragraphs": [
            "平日邀相见，过门又不逢。",
            "贪随看花伴，应笑我龙钟。"
        ],
        "title": "九日访张子直承出看花戏书学舍五首  其一",
        "id": "69e0fc4c-caac-404a-b6f4-4c7c9ad6ba40"
    },
    {
        "author": "程颢",
        "paragraphs": [
            "须知春色醲于酒，醉得游人意自狂。",
            "直使华颠老公子，看花争入少年场。"
        ],
        "title": "九日访张子直承出看花戏书学舍五首  其二",
        "id": "45ec7e53-2ddb-4b53-834f-ef37b0403bd8"
    },
    {
        "author": "程颢",
        "paragraphs": [
            "贪花自是少年事，沉酒定嫌醒者非。",
            "顾我疏慵老山野，却骑归马背斜晖。"
        ],
        "title": "九日访张子直承出看花戏书学舍五首  其三",
        "id": "167279ee-aeea-4f91-a56b-8cae7eeb3713"
    },
    {
        "author": "程颢",
        "paragraphs": [
            "下马问老仆，言公赏花去。",
            "只在近园中，业深不知处。"
        ],
        "title": "九日访张子直承出看花戏书学舍五首  其四",
        "id": "b3e56572-0f68-41c4-a549-bc5632ac8f3d"
    },
    {
        "author": "程颢",
        "paragraphs": [
            "桃李飘零杏子青，满城车马响春霆。",
            "就中得意张公子，十日花前醉不醒。"
        ],
        "title": "九日访张子直承出看花戏书学舍五首  其五",
        "id": "4ef25505-4c57-4cba-9113-74291fde2c6f"
    },
    {
        "author": "程颢",
        "paragraphs": [
            "妖言莫信传张恶，虚气休将碎唾壶。",
            "借问闲窗静狐背，何如争胜击珊瑚。"
        ],
        "title": "赠王求甫铁如意",
        "id": "6f5dbe6c-a741-444d-877e-289772512df4"
    },
    {
        "author": "程颢",
        "paragraphs": [
            "晓日都门飐斾旌，晚风铙吹入三城。",
            "知公再为苍生起，不是寻常刺史行。"
        ],
        "title": "送吕晦叔赴河阳",
        "id": "bef70398-536e-49b0-b298-7001676a38e5"
    },
    {
        "author": "程颢",
        "paragraphs": [
            "二龙闲卧洛波清，今日都门独饯行。",
            "愿得贤人均出处，始知深意在苍生。"
        ],
        "title": "赠司马君实",
        "id": "744048c6-5999-4f00-a352-94db9c903b98"
    },
    {
        "author": "程颢",
        "paragraphs": [
            "条山苍苍河流黄，中蒲形势天下强。",
            "帝得贤侯殿一方，四年不更慰民望。",
            "元丰戊午季春月，上心闵雨愁黎苍。",
            "使车四出走羣望，我亦奉命来侯疆。",
            "情诚感格天意顺，诏书才下雨已霶。",
            "病麦还青禾出土，野农鼓舞歌君王。",
            "故人相见不道旧，为雨欢喜殊未央。",
            "圣主寛忧小臣乐，自可放荡舒胸肠。",
            "白石万固皆胜地，主人为我携壶觞。",
            "况逢佳日俗所尚，车马未晓填康庄。",
            "扶提十里杂老幼，迤逦千骑明戈枪。",
            "初听鸣铙入青霭，渐见朱斾辉朝阳。",
            "遨头自是谢康乐，後乘独惭元漫郎。",
            "侯来虽知有宾客，众喜更为将丰穰。",
            "临溪坐石遍岩谷，幽处往往闻丝簧。",
            "山光似迎好客动，日景定为游人长。",
            "乘髙望远兴不尽，恋恋不知歧路忙。",
            "人生汨没苦百态，得此乐事真难常。",
            "我辞佳境已惆怅，侯亦那得久此乡。",
            "他时会合重相语，辜负泉石何能忘。"
        ],
        "title": "陪陆子履游白石万固",
        "id": "ad7c14f9-708f-4563-ba13-c15116040494"
    },
    {
        "author": "程颢",
        "paragraphs": [
            "曾是去年赏春日，春光过了又逡巡。",
            "却是去年春自去，我心依旧去年春。"
        ],
        "title": "戏题",
        "id": "a1566d4d-5cd6-4717-a896-538582d3f7ca"
    },
    {
        "author": "程颢",
        "paragraphs": [
            "南去北来休便休，白苹吹尽楚江秋。",
            "道人不是悲秋客，一任晚山相对愁。"
        ],
        "title": "题淮南寺",
        "id": "b8f83d18-a134-42a5-b277-f416c872e911"
    },
    {
        "author": "程颢",
        "paragraphs": [
            "满地清霜结晓寒，平明飞霰洒柴关。",
            "乍凭酒力温肌骨，陡觉风威着面颜。",
            "闾里相呼泥北户，牛羊收牧下前山。",
            "急须趁日藏薪炭，冻後髙枝不易攀。"
        ],
        "title": "和家君早寒之什",
        "id": "161b8b95-603d-44a4-8798-bc15ebed5c31"
    },
    {
        "author": "程颢",
        "paragraphs": [
            "渐觉东皇意思匀，陈根初动夜来新。",
            "忽惊平地有轻绿，已盖六街无旧尘。",
            "莫为枯荣吟野草，且怜愁醉柅香轮。",
            "诗人空怨王孙远，极目萋萋又一春。"
        ],
        "title": "和咏草",
        "id": "7c5ddc29-0d58-4396-a69c-77bc0f8543e5"
    },
    {
        "author": "程颢",
        "paragraphs": [
            "打乖非是要安身，道大方能混世尘。",
            "陋巷一生颜氏乐，清风千古伯夷贫。",
            "客求墨妙多携卷，天为诗豪剩借春。",
            "尽把笑谈亲俗子，德容犹足慰乡人。"
        ],
        "title": "和邵尧夫打乖吟二首  其一",
        "id": "d55ae017-a5b0-4092-89c9-b49805d79872"
    },
    {
        "author": "程颢",
        "paragraphs": [
            "圣贤事业本经纶，肯为巢由继後尘。",
            "三币未回伊尹志，万钟难换子舆贫。",
            "且因经世藏千古，已占西轩度十春。",
            "时止时行皆有命，先生不是打乖人。"
        ],
        "title": "和邵尧夫打乖吟二首  其二",
        "id": "0dee66c8-3e8f-4670-94da-e63c12626f5c"
    },
    {
        "author": "程颢",
        "paragraphs": [
            "先生非是爱吟诗，为要形容至乐时。",
            "醉里干坤都寓物，闲来风月更输谁。",
            "死生有命人何与，消长随时我不悲。",
            "直到希夷无事处，先生非是爱吟诗。"
        ],
        "title": "和尧夫首尾吟",
        "id": "e45e3f7d-e7fc-4c78-b905-647655ce8441"
    },
    {
        "author": "程颢",
        "paragraphs": [
            "先生相与赏西街，小子亲携几杖来。",
            "行次毎容参剧论，坐隅还许侍余杯。",
            "槛前流水心同乐，林外青山眼重开。",
            "时泰身闲难两得，直须乘兴数追陪。"
        ],
        "title": "和尧夫西街之什二首  其一",
        "id": "d4ae3346-1483-4799-a978-5c1cf07e46a4"
    },
    {
        "author": "程颢",
        "paragraphs": [
            "先生髙蹈隐西街，风月犹牵赋咏才。",
            "暂到邻家赏池馆，便将佳句写琼瑰。",
            "壮图已譲心先快，剧韵仍降字占挼。",
            "只有一条夸大甚，水边曾未两三杯。"
        ],
        "title": "和尧夫西街之什二首  其二",
        "id": "9ed73880-0aa4-4d8a-8f13-8c5a309a4c20"
    },
    {
        "author": "程颢",
        "paragraphs": [
            "月陂堤上四徘徊，北有中天百尺台。",
            "万物已随秋气改，一鐏聊为晚凉开。",
            "水心云影闲相照，林下泉声静自来。",
            "世事无端何足计，但逢佳日约重陪。"
        ],
        "title": "游月陂",
        "id": "767738e6-0fe0-48bc-8461-bde8afd8c24a"
    },
    {
        "author": "程颢",
        "paragraphs": [
            "寥寥天气已髙秋，更倚凌虚百尺楼。",
            "世上利名羣蠛蠓，古来兴废几浮沤。",
            "退居陋巷颜回乐，不见长安李白愁。",
            "两事到头须有得，我心处处自优游。"
        ],
        "title": "秋日偶成二首  其一",
        "id": "6bdb08fe-223a-4b9d-84e8-a35528921447"
    },
    {
        "author": "程颢",
        "paragraphs": [
            "闲来无事不从容，睡觉东窗日已红。",
            "万物静观皆自得，四时佳兴与人同。",
            "道通天地有形外，思入风云变态中。",
            "富贵不滛贫贱乐，男儿到此是豪雄。"
        ],
        "tags": [
            "秋天",
            "人生",
            "哲理"
        ],
        "title": "秋日偶成二首  其二",
        "id": "44624aaa-ab62-459d-b185-f6bec827bc1f"
    },
    {
        "author": "程颢",
        "paragraphs": [
            "睿祖开真宇，祥光下紫微。",
            "威容凝粹穆，仙仗俨周围。",
            "嗣圣严追奉，神游遂此归。",
            "冕旒临秘殿，天日照西畿。",
            "朱鳯衔星盖，清童护玉衣。",
            "鹤笙鸣远吹，珠蘂弄晴晖。",
            "瑶草春常在，琼霜晓未晞。",
            "木文灵像出，太一醴泉飞。",
            "醮夕思飊驭，香晨望绛闱。",
            "衰迟愧宫职，萧洒自忘机。"
        ],
        "title": "代少卿和王宣徽游崇福宫",
        "id": "c6e68113-2a84-4576-a993-a61104b1f5e3"
    },
    {
        "author": "程颢",
        "paragraphs": [
            "闲坊西曲奉常家，景物天然占一窳。",
            "恰似庾园基址小，全胜浥涧路途賖。",
            "知君陋巷心犹乐，比我侨居事已夸。",
            "且喜杖藜相过易，隔墙无用少游车。"
        ],
        "title": "和王安之五首 小园",
        "id": "f7e26d3e-4f21-44fe-bd9e-2541e52be6aa"
    },
    {
        "author": "程颢",
        "paragraphs": [
            "谁怜大第多奇景，自爱贫家有古风。",
            "会向红尘生野思，始知泉石在胸中。"
        ],
        "title": "和王安之五首 野轩",
        "id": "a8b4f4c9-2715-49c6-a350-ef1d27dc02ea"
    },
    {
        "author": "程颢",
        "paragraphs": [
            "强洁犹来真有为，好髙安得是无心。",
            "污亭妙旨君须会，物我何争事莫侵。"
        ],
        "title": "和王安之五首 污亭",
        "id": "be066d53-be02-46c5-8bb6-df45e65022ec"
    },
    {
        "author": "程颢",
        "paragraphs": [
            "嚢中数味应千种，砌下栽苗过百名。",
            "好是微风入庭户，清香交送满檐楹。"
        ],
        "title": "和王安之五首 药轩",
        "id": "f33b0ace-cf05-42fc-9dd2-f428f3698c1e"
    },
    {
        "author": "程颢",
        "paragraphs": [
            "亭下花光春正好，亭头山色晚尤佳。",
            "欲知剩占清风处，思顺街东第一家。"
        ],
        "title": "晚晖亭",
        "id": "66750c0a-f40a-47a1-872b-084b1093981b"
    },
    {
        "author": "程颢",
        "paragraphs": [
            "得意即为适，种花非贵多。",
            "一区才丈席，满目自云萝。",
            "静听禽声乐，闲招月色过。",
            "期公在康济，终奈此情何。"
        ],
        "title": "和花庵",
        "id": "5156f505-7a1f-4e08-879f-f809986effc4"
    },
    {
        "author": "程颢",
        "paragraphs": [
            "治剧君能佚，居闲我更慵。",
            "自惟降藻丽，不解断舂容。",
            "寡和知高唱，深情见古风。",
            "静吟梁甫意，真似卧隆中。"
        ],
        "title": "子直示以新诗一轴偶为四韵奉谢",
        "id": "4f2a1aab-0060-4664-9620-09efa5853afb"
    },
    {
        "author": "程颢",
        "paragraphs": [
            "急须乘兴赏春英，莫待空枝谩寄声。",
            "淑景暖风前日事，淡云微雨此时情。"
        ],
        "title": "和诸公梅台",
        "id": "75e3d976-07cc-46ef-a009-1639df2872bd"
    },
    {
        "author": "程颢",
        "paragraphs": [
            "常劝嬉游须及辰，莫辞巾屦染埃尘。",
            "秪应风雨梅台上，已减前时一半春。"
        ],
        "title": "後一日再和",
        "id": "3a3da5c0-5efd-4e3f-96e5-cd7950a2e26d"
    },
    {
        "author": "程颢",
        "paragraphs": [
            "芳原绿野恣行时，春入遥山碧四围。",
            "兴逐乱红穿柳巷，困临流水坐苔矶。",
            "莫辞盏酒十分醉，秪恐风花一片飞。",
            "况是清明好天气，不妨游衍莫忘归。"
        ],
        "tags": [
            "清明节",
            "清明",
            "感叹",
            "人生",
            "春游",
            "珍惜"
        ],
        "title": "郊行即事",
        "id": "a42e2c05-5c89-4e9d-8a1c-5a4c652b3569"
    },
    {
        "author": "程颢",
        "paragraphs": [
            "新蒲嫩柳满汀洲，春入渔舟一棹浮。",
            "云幕倒遮天外日，风帘轻扬竹间楼。",
            "望穷远岫微茫见，兴逐归槎汗漫游。",
            "不畏蛟螭起波浪，却怜清泚向东流。"
        ],
        "title": "春日江上",
        "id": "a696ba83-b968-40ba-a893-2cc58dd0e35f"
    },
    {
        "author": "程颢",
        "paragraphs": [
            "骤经微雨过芳郊，转觉长河气象豪。",
            "归骑已登吴坂峻，飞云犹认华山髙。",
            "门前岐路通西国，城上楼台压巨涛。",
            "欲问甘棠旧风化，主人邀客醉香醪。"
        ],
        "title": "下白径岭先寄孔周翰郎中",
        "id": "b0045e63-73d2-4fa5-bec5-7e3f4f102135"
    },
    {
        "author": "程颢",
        "paragraphs": [
            "庭下竹青青，盆荷水面平。",
            "谁言无远趣，自觉有余清。",
            "影倒假山翠，波光朝日明。",
            "涟漪尤绿净，凉吹夜来生。"
        ],
        "title": "盆荷二首  其一",
        "id": "608d2a58-e9cd-4c22-bfa2-de4a12a781fa"
    },
    {
        "author": "程颢",
        "paragraphs": [
            "衡茅岑寂掩柴关，庭下萧疏竹数竿。",
            "狭地难容大池沼，浅盆聊作小波澜。",
            "澄澄皓月供宵影，瑟瑟凉风助晓寒。",
            "不校蹄涔与沧海，未知清兴有谁安。"
        ],
        "title": "盆荷二首  其二",
        "id": "dfb3408a-86d7-489d-bd3e-499e84a345c9"
    },
    {
        "author": "程颢",
        "paragraphs": [
            "盛集兰亭旧，风流洛社今。",
            "坐中无俗客，水曲有清音。",
            "香篆来还去，花枝泛复沉。",
            "未须愁日暮，天际是轻阴。"
        ],
        "title": "陈公廙园修禊事席上赋",
        "id": "358a6547-c3d3-4a5f-acaa-9a1f9a1fbe07"
    },
    {
        "author": "程颢",
        "paragraphs": [
            "对花酌酒公能乐，饭糗羮藜我自贫。",
            "若语至诚无内外，却应分别更迷真。"
        ],
        "title": "酬韩持国资政湖上独酌见赠",
        "id": "f8f61005-425e-4c52-9c88-61ac3449494c"
    },
    {
        "author": "程颢",
        "paragraphs": [
            "叹息斯文约共修，如何夫子便长休。",
            "山东无复苍生望，西土谁共後学求。",
            "千古声名联棣萼，二年零落去山丘。",
            "寝门恸哭知何限，岂独交亲念旧游。"
        ],
        "title": "哭张子厚先生",
        "id": "ac3eb606-4dfe-4bdb-894f-d2ec6664629e"
    },
    {
        "author": "程颢",
        "paragraphs": [
            "百叶盆榴照眼明，桐阴初密暑犹清。",
            "深深重幕度香缕，寂寂高堂闻燕声。"
        ],
        "title": "夏",
        "id": "da5882d6-5117-4701-bf86-85062b3c1a24"
    },
    {
        "author": "程颢",
        "paragraphs": [
            "洗涤炎埃宿雨晴，井梧一叶报秋声。",
            "气从缇室葭莩起，风向白苹洲渚生。"
        ],
        "title": "秋",
        "id": "489a0108-5e35-4abb-9360-87ab614e9616"
    },
    {
        "author": "程颢",
        "paragraphs": [
            "大道刚明孰肯闲，拳拳心志尚遗冠。",
            "饭蔬饮水时行乐，定礼删诗国建桓。",
            "终身恋阙存忠厚，薄味供先表蹇寒。",
            "鸿钧幸得循清运，余烈凭人仔细看。"
        ],
        "title": "睢阳五老图",
        "id": "b15e57e1-cb1e-4175-9251-b2c209dcb49d"
    },
    {
        "author": "程颢",
        "paragraphs": [
            "中心如自固，外物岂能迁。"
        ],
        "title": "句",
        "id": "e5c0b55f-a5f5-4653-94b2-1f513de1c361"
    },
    {
        "author": "罗善同",
        "paragraphs": [
            "风争汉云归碧洞，月高凉露返苍岩。",
            "干坤万里明如镜，轻辇遥遥倩鹤骖。"
        ],
        "title": "谢客",
        "id": "d6d2801d-429e-441a-892f-963e782fb346"
    },
    {
        "author": "沈辽",
        "paragraphs": [
            "错落卧龙雪，近春殊未消。",
            "庭前玉札碎，竹里鈆华飘。",
            "阳气在幽壤，轻寒生泬漻。",
            "城中清酪熟，歌吹上岧嶤。"
        ],
        "title": "卧龙雪",
        "id": "2c5ab29e-ce9c-4f06-a0ad-56a5ed805ea4"
    },
    {
        "author": "沈辽",
        "paragraphs": [
            "贺老湖边春水生，野阳浮动北风轻。",
            "天边重斗歌筦响，鉴里彩舟金翠明。",
            "大抵盛时须着意，要知吾辈未忘情。",
            "君如彦道能怀帽，便逐轻帆作此行。"
        ],
        "title": "寄陆九",
        "id": "5d251504-ceb2-4550-afb7-d500c214b16d"
    },
    {
        "author": "沈辽",
        "paragraphs": [
            "闲居喜游览，啸咏待春风。",
            "春风来无逆，濳将羣卉通。",
            "卧龙形胜地，矢{羊高}鉴湖中。",
            "府寺压山起，亭台俨穹崇。",
            "幽翮弄新俦，夭葩散珍丛。",
            "弱柳不胜姸，修烟杳蒙茏。",
            "太守乐邦人，纵观迨时丰。",
            "天边振箫瑟，缥渺大鳌宫。",
            "游人竞行乐，十里画罗红。",
            "金绣不夸富，随珠巧玲珑。",
            "眄睐斗舟剧，欢呼金鼓雄。",
            "踌躇水中巧，公子射琱弓。",
            "神技穷怪变，舞衣事雍容。",
            "草树日欣欣，笑语咸嗈嗈。",
            "念此骀荡节，众乐兹无穷。",
            "吾昔事冶游，浚都盛朋从。",
            "迩来翻澹泊，白髪成衰翁。",
            "欲进一樽酒，坐来还无悰。",
            "追怀少年趣，那知化人功。",
            "慷慨芳树下，日斜万人空。",
            "喧呼趣归驭，璧月生帘栊。"
        ],
        "title": "和颖叔西园春宴",
        "id": "3b783292-2179-479b-8b49-c4be7263a390"
    },
    {
        "author": "沈辽",
        "paragraphs": [
            "海上仙山豪，泛泛随狂潮。",
            "仙人毒其危，禺强资巨鳌。",
            "澒洞绝世纷，于焉乐逍遥。",
            "长年誓不死，玉观何岧嶤。",
            "麻姑朝按行，洪崖莫相招。",
            "宴劳酌琼液，献酬肯相饶。",
            "月里振金佩，风前吹玉箫。",
            "至真游乐地，世俗风波遥。",
            "我本丘壑人，居然厌烦嚣。",
            "步此重阁峻，仙意何飘飘。",
            "下视照湖春，浩荡生波涛。",
            "爱兹为中峙，想可娱洪髙。",
            "萧洒紫霞衣，淡泊颜氏瓢。",
            "聊乐白驹影，轩裳真𣙢牢。",
            "贺老久不作，吾方饵金膏。",
            "轻身化羽翼，把袂穷丹霄。"
        ],
        "title": "和颖叔蓬莱阁",
        "id": "49590154-7261-46cc-ba58-41d95ee4e4dd"
    },
    {
        "author": "沈辽",
        "paragraphs": [
            "平昔怀壮观，欲浮沧海游。",
            "乖暌未即去，叹恨成淹留。",
            "纵步越山顶，危亭停斗牛。",
            "顾视东北轩，烟云莽浮浮。",
            "气象凌万有，心胆森相投。",
            "暂欣区雾明，三江如带流。",
            "信哉天地大，荡荡难为侔。",
            "迤逦睨山川，微茫使人愁。",
            "春晓看晴旭，秋宵悬玉钩。",
            "未遂逢海若，空然想蓬丘。",
            "老氏患有身，安得六翮修。",
            "终期赤松辈，敖荡成蛟虬。"
        ],
        "title": "望海亭",
        "id": "64b65429-9c50-4bc0-90b3-4e657d3dccea"
    },
    {
        "author": "沈辽",
        "paragraphs": [
            "秦王昔东狩，猖狂慕长生。",
            "訾黄杳不下，空山独含情。",
            "瞻彼万仞势，强兹千载名。",
            "居然作南屏，翠影临重城。",
            "伊昔贤太守，乐此烟云轻。",
            "凭髙结华构，显敞资神明。",
            "後来宅此地，决讼休羣氓。",
            "仰止镇静姿，仁心繇是闳。",
            "东州七万井，利病随时平。",
            "百姓望太守，云间引双旌。",
            "政成宴宾从，笾豆陈前楹。",
            "上下此相乐，于焉歌太宁。",
            "眄想仲蔚隐，聿怀安石清。",
            "荒湛焉用戒，终想愧峥嵘。"
        ],
        "title": "秦望阁",
        "id": "b1e9bc9c-7c94-4e95-9110-8ddfad3ccef1"
    },
    {
        "author": "沈辽",
        "paragraphs": [
            "金庭昔相会，我髪才胜冠。",
            "长啸望海峤，志怀九霄丹。",
            "道人方少壮，谈笑升仙坛。",
            "一别支一载，流年剧飞翰。",
            "韦布早相误，多病甘衰残。",
            "道人自怡悦，形神愈坚完。",
            "访我吴山阳，相顾生惊叹。",
            "使我负愧耻，终身谢仙官。",
            "犹欣被闇黮，得与世路寛。",
            "若逢羡门老，为余假青鸾。"
        ],
        "title": "赠桃源大师还剡",
        "id": "a5ea8f84-ea68-4afb-8a88-e6611d6a46e0"
    },
    {
        "author": "沈辽",
        "paragraphs": [
            "穷居谢世事，浩荡如孤云。",
            "生计委梦幻，焉能履纷纷。",
            "上人远来过，髙谈纾所闻。",
            "天上曼陀华，吾知悦清芬。",
            "至理有神仙，会为贝多文。",
            "法力浩无边，谅能抗三军。",
            "鼎新布金地，檀施咸欣欣。",
            "翩然揖归袂，吾固殊其羣。",
            "浮杯渡天堑，归路稽山垠。",
            "昨夜一尺雪，佳气生锄耘。",
            "拥毳可待饱，尚应事高薫。",
            "後会复何时，相望此江濆。",
            "吾已与心约，行当宅榆枌。",
            "他年白莲会，何惭张隐名。"
        ],
        "title": "送智印师还会稽",
        "id": "7bc49203-bbc8-4111-993b-de512dc24763"
    },
    {
        "author": "沈辽",
        "paragraphs": [
            "少年尚渊默，偃仰事诗书。",
            "端然忘缊藉，乃欲寻荣途。",
            "一辱未知补，三献何其愚。",
            "深中雅有趣，宁终浑泥涂。",
            "用物必伤已，誓将老江湖。",
            "在人既少与，于此固何诛。",
            "赏心不期侈，澹泊自有余。",
            "傥逢安石辈，知余为善谟。"
        ],
        "title": "禅老阁",
        "id": "701b1cd6-f083-4dcb-a1b2-536c434a1b2f"
    },
    {
        "author": "沈辽",
        "paragraphs": [
            "春风何处来，婉婉不暂停。",
            "芳林二三月，赤白斗敷荣。",
            "我念造化始，有谁主其平。",
            "天地不相干，世人强经营。",
            "阳光肆燠沐，幽禽弄和声。",
            "春风迎我笑，宛转入轩楹。",
            "虽非少年客，感事岂忘情。",
            "拂拭久悬榻，开帘敞髙明。",
            "衰病无可乐，聊兹寄平生。",
            "彭殇付一梦，吾已能逃名。"
        ],
        "title": "春日中和堂",
        "id": "b81eedfa-fc7c-4f5a-8f84-f68b70950935"
    },
    {
        "author": "沈辽",
        "paragraphs": [
            "婉婉江记室，故庐在西陵。",
            "畴昔文雅地，何年钟梵兴。",
            "越江下朝海，门前绀波腾。",
            "苍茫梦笔事，谁似画桥称。",
            "世道久蒙昧，至人绝勾绳。",
            "名存谁有实，身往复奚凭。",
            "万生着动静，其初匪云应。",
            "纷然竞其趣，自知远真乘。",
            "上人学智者，髙谈信能承。",
            "知以妙为胜，新题敞相仍。",
            "色相不足夸，是境方清澄。",
            "行期授记诲，为我比然灯。"
        ],
        "title": "寄题僧荣妙胜斋",
        "id": "17af2f2f-6fa1-4d04-b51e-6a241f2f6116"
    },
    {
        "author": "沈辽",
        "paragraphs": [
            "逍遥卧山馆，久已谢劳生。",
            "春和不与较，安得驻君行。",
            "昔会殊可乐，今归岂忘情。",
            "所乐去如扫，有情纷若萦。",
            "引领望河桥，双舟鲜且轻。",
            "扬州看红药，雎边弄朱樱。",
            "频羡君此游，梦寐过吴城。",
            "谁知一感别，聊复乱吾清。"
        ],
        "title": "送师说兄弟西归",
        "id": "936cc3e5-9d8c-4143-a5ec-d4b4afaddb26"
    },
    {
        "author": "沈辽",
        "paragraphs": [
            "秦人被涂炭，郦生自清狂。",
            "暴吏不得加，髙怀信旁洋。",
            "山东赤龙长，兴啸取功名。",
            "冯轼下全齐，其身先就烹。",
            "古人不轻死，何尝贵其生。",
            "顾已有所造，二途皆一征。",
            "有谁怜是翁，欲以身狥荣。",
            "未卒杯酒乐，苍茫祸来婴。",
            "所怀奄不救，焉如监门清。",
            "乃知谬厝置，视世已皆轻。",
            "死者良可叹，世俗方营营。",
            "至仁吾所师，但欲穷山耕。"
        ],
        "title": "读郦生传",
        "id": "a07a90ec-ed5e-4cee-a89b-5b4d661fd065"
    },
    {
        "author": "沈辽",
        "paragraphs": [
            "夭艳迎人意欲迷，不言正是怨深时。",
            "愁肠百端不堪续，惆怅年年开向谁。"
        ],
        "title": "观金沙花有感",
        "id": "73fa4ac8-f384-419a-92d9-535172578381"
    },
    {
        "author": "沈辽",
        "paragraphs": [
            "昔吾知养生，始自皇人经。",
            "其说乃浩博，隐奥通神灵。",
            "锦囊固申行，梦寐嗟沉冥。",
            "十年不一开，未甘遂遗形。",
            "矫矫髙平生，真诀炳丹青。",
            "要妙不在多，一言如发硎。",
            "使人久滞念，霍如病已醒。",
            "岂徒固衰朽，且将延百龄。",
            "我虽欲亟试，未能广娉婷。",
            "明年走浚上，要当宅重扃。",
            "信如君所说，誓将鄙心铭。",
            "为报不易言，髙山柏亭亭。"
        ],
        "title": "赠有道者",
        "id": "63a3f6e3-2455-49bf-be67-9a65e1d59972"
    },
    {
        "author": "沈辽",
        "paragraphs": [
            "佛舍静不喧，求心知有趣。",
            "谁言幽人迹，寂寥为善住。",
            "太师说法地，何为号安素。",
            "安得此粗言，令人起惊悟。",
            "既不起灭定，宜已堕诸数。",
            "不说福德多，冥冥知正度。",
            "念复□饶益，能仁起兹护。",
            "独示医王功，岂为有生故。",
            "伊音究法乐，清言对芳树。",
            "何日敝庐归，过汝穷朝暮。"
        ],
        "title": "留题广教安素堂",
        "id": "4ea08e4b-fa50-4487-ba4b-39382ab49f47"
    },
    {
        "author": "沈辽",
        "paragraphs": [
            "盛暑剧焚燎，深林称幽栖。",
            "衰残不胜事，遂得休天倪。",
            "重关人响绝，悯默与时违。",
            "慨念百年乐，誓将老锄犁。",
            "吾子造府戟，勤拳苦攀跻。",
            "乃欲强访我，清言相与稽。",
            "君方事轩冕，我乃乐山溪。",
            "所向适殊途，安得问軏輗。",
            "要我有所赋，将报锦与绨。",
            "病思何足云，有愧测海蠡。"
        ],
        "title": "赠王伯虎",
        "id": "83fd7964-7ae8-4796-975f-b5dea5fef421"
    },
    {
        "author": "沈辽",
        "paragraphs": [
            "酷暑殊未却，微风初夜清。",
            "徘徊中庭步，复赏月华明。",
            "物色岂骤变，人情自先惊。",
            "长林最萧洒，瑟瑟战秋声。",
            "野心独怡怿，念此岁月征。",
            "聊持一樽酒，凭几坐南楹。"
        ],
        "title": "七月五日立秋初夜观月",
        "id": "3e5f7321-b555-4160-a4f2-0c4025ab66d2"
    },
    {
        "author": "沈辽",
        "paragraphs": [
            "江海积阴地，浮云朝莫生。",
            "秋来不为雨，庭户含孤清。",
            "南方八九月，残暑尚未平。",
            "大火正西流，乃得逃炎蒸。",
            "衰柳弄金飙，幽蝉咽复鸣。",
            "渐欣泉石趣，已厌葛衣轻。",
            "夙昔抱幽志，何心守硁硁。",
            "已能闭诸外，无忧人事萦。"
        ],
        "title": "七月十日天阴",
        "id": "adc36433-ac1c-46d7-9120-4e06ec42a814"
    },
    {
        "author": "沈辽",
        "paragraphs": [
            "海燕谢故巢，明年复来栖。",
            "游人去故里，飘飘困东西。",
            "三年岂云远，往往遂乖睽。",
            "犹如水中木，那得有定稽。",
            "青山为无聊，野水含凄凄。",
            "人生百年乐，中复失故蹊。",
            "悲歌夜半清，收涙不可啼。",
            "深愧社中翁，生死守一溪。",
            "无荣安得辱，万事皆可齐。",
            "吾性乐幽闲，未遂亲锄犁。",
            "为约平生游，终不为世迷。",
            "箕颍有夙心，老将守田畦。"
        ],
        "title": "将去钱塘望乌峰有感",
        "id": "af80edfc-61c2-4547-9a21-840b1ba3d5da"
    },
    {
        "author": "沈辽",
        "paragraphs": [
            "畴昔来会稽，浮舟出江堤。",
            "苍茫望津道，隐隐辟招提。",
            "虚气发峻岭，疑有至人栖。",
            "龙象兹拥卫，羣木皆萋萋。",
            "吾家浮屠老，早岁离烦迷。",
            "持律破三业，悟道臻渊倪。",
            "法网覆众生，一念绝町畦。",
            "戒刀割大荤，水陆无象犀。",
            "凡物有极势，固难叙阶梯。",
            "兀然被衣裓，谁能判金泥。",
            "六时宣法音，万生荷提携。",
            "愚人本无识，有识自难稽。",
            "如我解所说，安可议东西。",
            "稽首送归驭，信美旧山蹊。"
        ],
        "title": "送荣叔归萧山",
        "id": "f2e32c86-8ca5-4d15-bdd3-f5bfb7cf8492"
    },
    {
        "author": "沈辽",
        "paragraphs": [
            "万生托钧播，美好皆因人。",
            "公能以妙胜，有趣即为真。",
            "俨雅翠山耸，参差芳草新。",
            "欲知闲客意，亦以胜吾身。"
        ],
        "title": "留题荣师妙胜斋",
        "id": "ca19e60c-b53a-403d-907e-7a90bc311baa"
    },
    {
        "author": "沈辽",
        "paragraphs": [
            "二年客江汉，不知春与秋。",
            "东来望吴越，历记昔时游。",
            "萧山江水西，万屋白云迷。",
            "地势既洒落，家家临水堤。",
            "中有一大士，法与天台齐。",
            "至行通神明，多果无阶梯。",
            "吾昔屡入室，遂能离筌蹄。",
            "谁言似金粟，真已谢荆溪。",
            "悯悯强冠带，悠悠恨乖暌。",
            "仍作赵魏行，何年造幽栖。",
            "临风一问讯，深已愧提撕。"
        ],
        "title": "寄昭庆阇黎",
        "id": "73e2fd7a-9210-441b-876a-8a94e84f7ff2"
    },
    {
        "author": "沈辽",
        "paragraphs": [
            "沧溟有余力，扬子生狂澜。",
            "素秋将西渡，竚立成盘桓。",
            "吾岂怀土人，苦厌世事艰。",
            "自念从此去，何时复丘樊。"
        ],
        "title": "过扬子望金山怀南屏师",
        "id": "defd930b-5e50-48bb-91e9-8395c0bd0bb1"
    },
    {
        "author": "沈辽",
        "paragraphs": [
            "春阴薄薄压轻寒，朱槛无聊愁梦残。",
            "唯有庭蕉会人意，芳心欲展复微攒。"
        ],
        "title": "观蕉叶二首  其一",
        "id": "c6a49ba6-eaf1-426f-9842-d8e2ca467eec"
    },
    {
        "author": "沈辽",
        "paragraphs": [
            "忆昔红蕉狼籍时，玉人携手泪沾衣。",
            "今日芳心为谁展，天边怊怅未成归。"
        ],
        "title": "观蕉叶二首  其二",
        "id": "39dd6dd1-5f13-4a84-ae8a-e0af46430bef"
    },
    {
        "author": "沈辽",
        "paragraphs": [
            "眇眇江湘万里平，夕阳明处楚山横。",
            "已知多病催生计，那为青春感客情。",
            "牢落不如孤鹤羽，支离何慕古人名。",
            "追怀年少区区意，还似西轩一梦惊。"
        ],
        "title": "登澧阳楼",
        "id": "3e187576-573e-4ed5-aa52-8e5803745d7f"
    },
    {
        "author": "沈辽",
        "paragraphs": [
            "忽忽春已老，强行芳树边。",
            "不能惊白髪，何用惜流年。",
            "残红不可撷，复畏青条折。",
            "荣落终岁事，何心翻惙惙。"
        ],
        "title": "残花",
        "id": "6f9afbc9-0854-4233-acf5-6d376f9e2c95"
    },
    {
        "author": "沈辽",
        "paragraphs": [
            "陶令在彭泽，放怀天壤间。",
            "横江三百里，往往向庐山。",
            "多寻简寂醉，时访远公闲。",
            "不复顾吏迹，世人指为顽。",
            "公子负文华，少年成青纶。",
            "风流不屑俗，为邑得星湾。",
            "节节香炉峰，据案见苍颜。",
            "何劳事舟楫，缓步可跻攀。",
            "形骸付物外，勿使人事关。",
            "岩壑髙世人，有谁偕往还。",
            "新篇定盈轴，佳句不可删。",
            "南风傥乘寄，诚足慰衰孱。"
        ],
        "tags": [
            "庐山"
        ],
        "title": "寄才仲",
        "id": "8a40cd7d-9cc7-4dc5-8699-34f031f71957"
    },
    {
        "author": "沈辽",
        "paragraphs": [
            "庭柳日衰落，已听暮蝉吟。",
            "吾州西郭外，谁感故人心。",
            "卧病观元化，悠悠信难谌。",
            "不为物所迁，固知幽趣深。",
            "情来念不浅，道丧理亦沉。",
            "相望五千里，江汉水涔涔。",
            "神游不可到，短梦安能寻。",
            "不如东归翼，华髪满瑶簪。"
        ],
        "title": "寄南屏师",
        "id": "3318d473-476f-4917-98e3-9f33dc030b09"
    },
    {
        "author": "沈辽",
        "paragraphs": [
            "少年爱绿髪，栉沐对春时。",
            "多病久衰瘁，感事还成悲。",
            "昔人宁非我，我意顾何知。",
            "不须下照水，始识无生岐。"
        ],
        "title": "绿髪",
        "id": "dd3ae0c5-0e09-4629-805c-f566b6c46c54"
    },
    {
        "author": "沈辽",
        "paragraphs": [
            "池上独垂钓，日斜含夕阴。",
            "游鱼方适意，微我亦无心。",
            "投竿乃有获，顾女犹颠掷。",
            "脱钩舍之去，我与女偕适。"
        ],
        "title": "钓鱼",
        "id": "d2ed2ede-05ec-47ee-91a7-1a97afb8d7ef"
    },
    {
        "author": "沈辽",
        "paragraphs": [
            "火行厌袢溽，阴雨重为沴。",
            "时序亦已僣，衰羸顿知敝。",
            "苍茫洞庭上，五江剧奔逝。",
            "民阽为鱼忧，浮桴具生计。",
            "吾乃羁旅人，髙轩俯东势。",
            "携持顾未免，仁心安所济。",
            "冒轶瓜瓠区，平原信容裔。",
            "池荷失清赏，流萍荡阶砌。",
            "咨嗟竹窗卧，凄风振衣袂。",
            "欲谋一觞乐，幸来豁蒙滞。"
        ],
        "tags": [
            "洞庭湖"
        ],
        "title": "澧州水",
        "id": "9e9d239c-0293-483a-a7b1-5ebb488019b7"
    },
    {
        "author": "沈辽",
        "paragraphs": [
            "永念暑雨烦，居然蹈忧沴。",
            "宁谓生怨咨，甘为小人敝。",
            "阴淫亦何患，临观大川逝。",
            "竹屋虽小疏，补苴岂无计。",
            "水性本就下，平川衍无势。",
            "壅隘何不胜，湫底何由济。",
            "河伯逢海若，足使夸洋裔。",
            "池鱼肆涵泳，洋洋旁轩砌。",
            "流汗一已收，萧骚抚轻袂。",
            "安得趣东归，舟航应不滞。"
        ],
        "title": "重赋",
        "id": "1a31c855-543c-4c3c-b7fc-553831755262"
    },
    {
        "author": "沈辽",
        "paragraphs": [
            "昔爱灊川游，青林覆幽石。",
            "道人携手行，萧然名山客。",
            "谁知堕世路，譬如羁飞翮。",
            "林皋未脱去，纷纷头欲白。",
            "轻负皇人经，犹怀稚川策。",
            "幸已弃韦带，远谢功名迹。",
            "聊希闭关士，正苦身为役。",
            "别来二千日，还丹应有获。",
            "毋忘绛囊赠，使我升仙籍。",
            "将酬金镮脆，青绫三万尺。"
        ],
        "title": "寄赠舒州徐处士",
        "id": "5d5f9c00-4c5c-4d67-beaa-4237653fb514"
    },
    {
        "author": "沈辽",
        "paragraphs": [
            "在昔齐光禄，招余访仙宫。",
            "崇岩九叠峻，行望庵前松。",
            "下马过星坛，超然挹孤风。",
            "华冠映绀髪，谈笑想鸿蒙。",
            "饮之青菁饭，喻以朝元功。",
            "顾余方羁束，焉能谢人中。",
            "闇黮七八岁，日月何匆匆。",
            "吾非久寐客，不烦一言攻。",
            "己知弃宠辱，安能为世庸。",
            "还丹何时就，白云弄秋空。",
            "相望江湖上，杳杳复蒙蒙。"
        ],
        "title": "寄赠伊先生",
        "id": "2f526edb-3e85-45e9-9032-ef608e8eac92"
    },
    {
        "author": "沈辽",
        "paragraphs": [
            "达摩西归不记年，雪山消息更茫然。",
            "行人不会真如事，唯爱长芦含暮烟。"
        ],
        "title": "赠长芦福长老",
        "id": "0caf9dcb-6d7b-4af5-9be0-67f6ec774810"
    },
    {
        "author": "沈辽",
        "paragraphs": [
            "沧波眇眇太湖边，引领西风为怅然。",
            "已会老师忘世事，阿兰那行即真禅。"
        ],
        "tags": [
            "太湖"
        ],
        "title": "寄崇德大师",
        "id": "264b1452-7472-4e9d-a5ec-04bbda329ba7"
    },
    {
        "author": "沈辽",
        "paragraphs": [
            "古佛不灭法，处处唯青山。",
            "如来大道场，多出荆湘间。",
            "吾闻夜山胜，欲往倦跻攀。",
            "一接老师语，已如陟孱颜。",
            "秋风孤猿啸，绝壑古松殷。",
            "夜半天乐清，龙象稽首还。",
            "为我告卓令，法乐元非艰。",
            "欲令沉痾愈，邂逅医至闲。"
        ],
        "title": "赠夹山长老兼示石门蹇大博",
        "id": "31cbae38-d977-4fd5-8cf3-727071551250"
    },
    {
        "author": "沈辽",
        "paragraphs": [
            "秋入孤城万木凋，荒山野水出林梢。",
            "澧中夷落无烽火，湖上风云有斗蛟。",
            "经岁杜门人不识，终身谢事世何嘲。",
            "故庐寂寂乌峰下，谁为迎霜葺草茅。"
        ],
        "title": "西阁秋杪感怀",
        "id": "c9befc23-e8c1-43e7-8b6b-bd768ee4713c"
    },
    {
        "author": "沈辽",
        "paragraphs": [
            "屈平已放逐，行吟成九歌。",
            "孤心抱幽恨，君王将若何。",
            "才调固洒落，胡为情虑多。",
            "哀哀抚长铗，轧轧感女萝。",
            "彼已不我待，吾将怀彼那。",
            "空令汨罗水，予客泣清波。"
        ],
        "title": "屈平",
        "id": "2710cc30-27ed-4443-989a-81ee1174b367"
    },
    {
        "author": "沈辽",
        "paragraphs": [
            "葱蒨竹林下，秋来多独往。",
            "岂无夕禽喧，固胜人语响。",
            "欲咏葛天歌，支离难自强。",
            "何如默默为，中心亦怠赏。"
        ],
        "title": "杂诗  其一",
        "id": "78408015-23d1-4c20-a5ae-cdf48dde7171"
    },
    {
        "author": "沈辽",
        "paragraphs": [
            "夭娥属客舞，乐府声寂寥。",
            "翘彦列中堂，于以娱终朝。",
            "谁言野人乐，孤坐自逍遥。",
            "青松有幽操，白石割圭刀。",
            "人生若朝露，哀乐迭相招。",
            "焉用金玉姿，甘被膏火销。",
            "翛然卧林下，不系市与朝。",
            "何必薄周孔，使我为由巢。"
        ],
        "title": "杂诗  其二",
        "id": "50402dee-be6a-40b1-9444-5c7e685d95b5"
    },
    {
        "author": "沈辽",
        "paragraphs": [
            "身世日泯泯，譬彼一毫轻。",
            "胡为饿首阳，不必造承明。",
            "达人不言命，耻向宠辱惊。",
            "不为槛下虎，即作林中麖。",
            "悯悯欲夸俗，皎皎还为名。",
            "卜筮虽小艺，逸哉严君平。"
        ],
        "title": "杂诗  其三",
        "id": "24f7efde-8594-4a11-a737-f31bfd694f54"
    },
    {
        "author": "沈辽",
        "paragraphs": [
            "古人有精思，飘飘出天壤。",
            "遗形若屣履，宁复顾烦鞅。",
            "髙凤会幽趣，乃贻漂麦让。",
            "御寇好游适，初闻内观赏。",
            "希夷本人境，奚惮不可往。",
            "有说即忘言，指象真为驵。"
        ],
        "title": "杂诗  其四",
        "id": "53b10e03-11b7-4cbc-9b61-bbac47e6216b"
    },
    {
        "author": "沈辽",
        "paragraphs": [
            "少小负不羁，长大好丘壑。",
            "天事与人为，信哉何寥廓。",
            "乃知戛戛行，皆为名所缚。",
            "宁为琐琐人，有非利所攫。",
            "至行本无为，俗论自美恶。",
            "强行或颠沛，终始岂亿度。",
            "朱张信吾师，王贡不可作。",
            "咄咄辕门驹，毋以吾斟酌。"
        ],
        "title": "杂诗  其五",
        "id": "88ee7f01-b7a8-41fe-a01f-33272804ef5c"
    },
    {
        "author": "沈辽",
        "paragraphs": [
            "达人体无为，泛泛若野马。",
            "胡为狂夫志，𥈭然小天下。",
            "知足自有余，多谋始恨寡。",
            "可否必系己，出处焉用假。",
            "大块劳羣物，吾生信容冶。",
            "死生会如一，髙情乃能舍。"
        ],
        "title": "杂诗  其六",
        "id": "d41ba842-72a7-4408-b223-2c3b279d163f"
    },
    {
        "author": "沈辽",
        "paragraphs": [
            "龙尾山盘八十里，龙尾有潭下无底。",
            "秋月亭亭潭气黑，其中有石色如墨。",
            "山川秀气散不为，风云顽不为砂砾。",
            "融结至宝有物主，水上经营无处所，经年始获不敢贾。",
            "我昔游江南，有客遗我夸龙子。",
            "吾知龙能变化，是或不可制。",
            "追琢为巨砚，大笔挥离骚。",
            "中圆体天形，外方作地象。",
            "精光熠熠角生浪，熟视乃有绀罗文。",
            "莹润无与比，玩爱何可论。",
            "我今樗散无所事，特赠华阳鸿笔丽藻人。",
            "吾闻蜀都多学士，寘诸文府为战具。",
            "君如穷经遂绝笔，请典大轴传後嗣。"
        ],
        "title": "赠磻翁龙尾砚",
        "id": "9ac8febd-07eb-40a1-8755-c9aa9d02d5ba"
    },
    {
        "author": "沈辽",
        "paragraphs": [
            "宫梅扑地白毡班，细柳结烟金缕繁。",
            "春华年年来不已，人生七十半衰残。",
            "少时豪放犹不敌，何况羁栖落荆蛮。",
            "囊中琵琶金凤闲，古曲情深属谁弹。",
            "病目蒙蒙对荒山，东风有意为掩关。",
            "弃置万事一梦还，江湖水生愁夜寒。"
        ],
        "title": "春日行",
        "id": "112559c0-90ac-4751-b258-2afdb84699ae"
    },
    {
        "author": "沈辽",
        "paragraphs": [
            "春霖漫不已，杨柳一何衰。",
            "江国多晏寒，微晹来亦迟。",
            "岂不念向荣，惜逐秋风悲。",
            "植物固如此，劳生何可为。",
            "谁将区中境，遥与青松期。",
            "匆匆从古然，滞念良可遗。"
        ],
        "title": "春霖",
        "id": "87aed83d-ac0b-49d7-8823-18005d79281e"
    },
    {
        "author": "沈辽",
        "paragraphs": [
            "孤猿逸重巘，清啸久不闻。",
            "中怀为牢落，日跂吴山云。",
            "宓子有深致，远将清思分。",
            "萧飒野人姿，慰我澧江濆。",
            "动静得真性，超然离世纷。",
            "春华二月来，苑囿争敷芬。",
            "谁言关闭趣，聊以乐朝曛。",
            "毋怀故山归，吾将汝为羣。"
        ],
        "title": "养猿",
        "id": "0a19a371-7f32-45b3-ac53-6ba37b3510a5"
    },
    {
        "author": "沈辽",
        "paragraphs": [
            "少年怅不乐，明日何为哉。",
            "扬眉一遐赏，寂寂更伤怀。",
            "念昔吾州乐，泛舟湖上来。",
            "佳宾适所好，欢计成金罍。",
            "妖歌有送响，度曲清且哀。",
            "留连夕阳下，夜色起山隈。",
            "光明水晶域，素彩中天开。",
            "龙香弄微风，四顾绝纤埃。",
            "澄波照上下，倒影出瑶台。",
            "红烛渐向微，始知夜漏催。",
            "美人屡更衣，含笑玉山隤。",
            "欢乐殊未央，鼓枻中洲回。",
            "人生无忧患，遇乐且衔杯。",
            "怅余失交臂，万里来天涯。",
            "羁愁那无感，情虑长如灰。",
            "神游忽自笑，安知顾形骸。"
        ],
        "title": "甲辰年五月十五日夜澧阳观月",
        "id": "148b6190-cc85-4c7e-8d3d-f222176b82ce"
    },
    {
        "author": "沈辽",
        "paragraphs": [
            "楚梅半已熟，苦雨含凄怆。",
            "不嫌茅屋疏，顿喜方池涨。",
            "洞庭纳七泽，万里相摇漾。",
            "凝阴有余润，霶霈剧浩荡。",
            "古称卑湿地，久痗累丁壮。",
            "况我憔悴人，那能保亡恙。",
            "莲下双鳬嬉，竹里阴泉响。",
            "幸无世虑迫，聊且安俯仰。"
        ],
        "tags": [
            "洞庭湖"
        ],
        "title": "阴溽",
        "id": "ddedbe2e-11ce-4d77-b577-393c45d4adf1"
    },
    {
        "author": "沈辽",
        "paragraphs": [
            "清晨振衣起，起步芳池侧。",
            "徘徊俯丹槛，倒影见欹魄。",
            "不识嵇中散，定非风尘格。",
            "长怀谢灵运，本自林泉客。",
            "吾衰厌世道，不以形为役。",
            "顾非冕弁人，冕弁匪所适。"
        ],
        "title": "清晨",
        "id": "c4fed53d-c7fc-4ad4-beed-8df01f8f11c4"
    },
    {
        "author": "沈辽",
        "paragraphs": [
            "读书北轩下，独翫太古清。",
            "稚子请我说，糟粕顾何明。",
            "念彼硁硁人，方起浩浩情。",
            "遗兹以蹈彼，于理或易平。",
            "深愧邹鲁生，章句誓成名。",
            "记问数寸间，孰知躬所行。",
            "为人鬻所有，利如九河倾。",
            "中性或易迁，吾志将难撄。",
            "泛然美造化，庶使学躬耕。"
        ],
        "title": "稚子",
        "id": "938c7ea6-0833-4986-b8e0-a57d676a3221"
    },
    {
        "author": "沈辽",
        "paragraphs": [
            "澧阳地湫底，夏雨无时休。",
            "疏恶三尺城，民阽为鱼忧。",
            "竹屋易飘荡，薄哉生生谋。",
            "羁人岂但免，饬隶资桴浮。",
            "洞庭信巨浸，畜泄浮荆州。",
            "无乃中江隘，千里壅其流。",
            "永怀吾州乐，宅土何夷犹。",
            "海隘不厌多，岁旱亦有收。",
            "胡为此契阔，暴下安得瘳。",
            "嗟嗟南土人，狐貉守一丘。"
        ],
        "tags": [
            "洞庭湖"
        ],
        "title": "澧阳大水",
        "id": "c413c910-e707-43e5-8f54-26e44713ade3"
    },
    {
        "author": "沈辽",
        "paragraphs": [
            "少小讽二典，已知崇山遥。",
            "朅来澧川溪，乃更识岧嶤。",
            "始咏皇国盛，土宇包前朝。",
            "荒徼抚民社，置官颁教条。",
            "顿惊羁旅迹，舟车任飘飘。",
            "中吴五千里，冲涉信已辽。",
            "使人重增念，郁结自无聊。",
            "何当奋归棹，江汉水迢迢。"
        ],
        "title": "崇山",
        "id": "b89a20ca-9dc6-4308-a958-4e11158e27a3"
    },
    {
        "author": "沈辽",
        "paragraphs": [
            "乐不在欢合，悲不在生离。",
            "感此箫鼓曲，已堪华髪衰。",
            "月明大堤路，雨暗浙江西。",
            "狼籍一杯酒，凄凉千里期。",
            "谁言天涯恨，逸韵起相思。",
            "清角竟不返，悒然心不怡。"
        ],
        "title": "箫鼓曲",
        "id": "291fb86b-42bb-4891-8afb-44a45510447b"
    },
    {
        "author": "沈辽",
        "paragraphs": [
            "仁治贵不杀，为吏滋顽蔽。",
            "孰谓才不才，跂跂在髙位。",
            "诏策暴过恶，行建元侯旆。",
            "冗散坐奸赃，还来咨善地。",
            "世无三年黜，焉得终身废。",
            "遂使贪猾人，昂昂罔知畏。",
            "政治明赏罚，于法不假易。",
            "吁嗟韩冯翊，胡为子孙戒。"
        ],
        "title": "讽仕  其一",
        "id": "dbb32c4a-92ee-4637-bca8-c1b89e5cd215"
    },
    {
        "author": "沈辽",
        "paragraphs": [
            "圣人不出世，斯民忧倒县。",
            "仁心欲援手，宁以身为先。",
            "仲尼贵用我，孟子推诸天。",
            "二圣有特立，何尝持後前。",
            "後来乃昧已，惘惘为利牵。",
            "纷挐窃古语，不顾内所愆。",
            "信如一丘貉，孰有然不然。",
            "苟伸刀割用，于世已为贤。",
            "鼎鼐杂锜釡，谁知重烹煎。",
            "然提地史録，不如观长川。"
        ],
        "title": "讽仕  其二",
        "id": "198036a0-4050-4472-b829-0bb8b7a08930"
    },
    {
        "author": "沈辽",
        "paragraphs": [
            "池上少人迹，多霖含微阳。",
            "幽禽有清弄，戏翼沙洲旁。",
            "顾余不知惧，知是机已忘。"
        ],
        "title": "池上",
        "id": "dd74be82-fb79-4935-80a4-ab40ae3bd241"
    },
    {
        "author": "沈辽",
        "paragraphs": [
            "昔从东南来，税驾依金地。",
            "迎风步峻阁，始眺澧阳市。",
            "苍茫烟雾下，一水萦如袂。",
            "夷落杂连峰，精庐遥相峙。",
            "宅土信羁客，杜门忽弥岁。",
            "风云一萧散，身世两无累。",
            "怀归怅有感，史迁念留滞。",
            "引脰企昔游，野马埋苍翠。",
            "何时篮舆去，复将老师值。",
            "请扫岩下石，为述空王偈。"
        ],
        "title": "赠大中镇国长老",
        "id": "eb113e57-683c-411c-9085-11d048aeff00"
    },
    {
        "author": "沈辽",
        "paragraphs": [
            "已恨初年不学仙，老来何处更参禅。",
            "西风摇落岁事晚，卧对髙岩看落泉。"
        ],
        "title": "游瑞岩",
        "id": "8047518a-1b53-47f8-b4dc-6e08d1fcbbb4"
    },
    {
        "author": "沈辽",
        "paragraphs": [
            "四十余年随世缘，眼昏头白更茫然。",
            "它时一念若不断，来向此山开福田。"
        ],
        "title": "天竺白云堂",
        "id": "c182fb35-45fe-4fdf-af93-482233a135db"
    },
    {
        "author": "沈辽",
        "paragraphs": [
            "世路衮衮何年休，青山白云且淹留。",
            "千寻飞雪下岩窦，落日洗耳前溪头。"
        ],
        "title": "雪窦山",
        "id": "0c5d4873-4a33-49e4-8221-5bc2ab9e9767"
    },
    {
        "author": "沈辽",
        "paragraphs": [
            "潭中有龙不可见，但见瀑水从天来。",
            "我欲垂钩畏血指，却上北岭听奔雷。"
        ],
        "title": "龙潭",
        "id": "a24fd79a-f11b-4026-9754-cadb60726713"
    },
    {
        "author": "沈辽",
        "paragraphs": [
            "金鹅山势髙崔崔，乘兴已泛沧州回。",
            "计较百年能几日，不知此地何时来。"
        ],
        "title": "金鹅方丈",
        "id": "946d8c74-d3a1-4131-9807-2ed9bbd8a96c"
    },
    {
        "author": "沈辽",
        "paragraphs": [
            "江东江西多旧游，十载重来蓬鬓秋。",
            "多愧老师观自在，殷懃渡口送归舟。"
        ],
        "title": "渔浦躬师",
        "id": "7fcac6fc-e1a8-4513-a7df-4f29270fcd68"
    },
    {
        "author": "沈辽",
        "paragraphs": [
            "不安甽亩强西游，二月春风占渡头。",
            "寄语道人莫相笑，归时迎我到瓜洲。"
        ],
        "title": "金山窦觉师",
        "id": "e54214e7-f462-448c-bf96-d04df05ee1e9"
    },
    {
        "author": "沈辽",
        "paragraphs": [
            "一年为客厌西东，白髪生来百事慵。",
            "道路莫惊行李薄，初无盛意学终童。"
        ],
        "title": "西上",
        "id": "3d49fc2b-fdf6-4765-a1d3-4421c0bd19e2"
    },
    {
        "author": "沈辽",
        "paragraphs": [
            "道旁桃李斗芳菲，欢意长随断梦归。",
            "梦去梦来何可计，春风斜日鴈孤飞。"
        ],
        "title": "道旁",
        "id": "52c003eb-bc43-4299-a7b9-eec3fd5bfc6c"
    },
    {
        "author": "沈辽",
        "paragraphs": [
            "重入都城谁与邻，暂来还去不知春。",
            "繁华年少莫相笑，身是无为闲道人。"
        ],
        "title": "暂来",
        "id": "926ffddf-b5fd-4e49-8b54-749c804b3882"
    },
    {
        "author": "沈辽",
        "paragraphs": [
            "断知无乐亦无忧，薄有田园沧海头。",
            "得意已同毛义去，欣然载酒上东舟。"
        ],
        "title": "东归",
        "id": "b25717e6-77a0-4617-aa67-6cf7157b75ac"
    },
    {
        "author": "沈辽",
        "paragraphs": [
            "甬水楼头看尽山，南城寺里扣禅关。",
            "老师多事犹相记，千里驰书慰病孱。"
        ],
        "title": "寄四明神智师",
        "id": "dfc62c6f-5b42-4e53-b617-663c808c52cb"
    },
    {
        "author": "沈辽",
        "paragraphs": [
            "幽乐轩前春欲归，红葩绿萼斗芳菲。",
            "一杯新酹邀谁饮，石首鱼鲜赤蟹肥。"
        ],
        "title": "寄雅上人",
        "id": "4593f360-3b32-4d32-a813-ad43e9ee3845"
    },
    {
        "author": "沈辽",
        "paragraphs": [
            "道人寄老故山前，雪顶霜眉意嗒然。",
            "门外少年方作乐，谁家为汝说因缘。"
        ],
        "title": "题寄老轩",
        "id": "9544494e-8be7-41a3-8086-0ab2ae6e0f90"
    },
    {
        "author": "沈辽",
        "paragraphs": [
            "老去法光不足惊，婴寻世事或能精。",
            "眼花头白终无用，卧看纱窗晓日明。"
        ],
        "title": "次韵酬郎祖德",
        "id": "cbc38b42-ebcb-4f26-8919-09b106f57b17"
    },
    {
        "author": "沈辽",
        "paragraphs": [
            "长卿倦游欲东还，幸与诸公俱出关。",
            "世事转头都委梦，人生何计得长闲。",
            "残花烂漫飘村坞，细雨亷纤隔砀山。",
            "谁写熙宁十才子，老夫亦入画图间。"
        ],
        "title": "次韵酬明发华宗",
        "id": "824c9d84-32b4-454d-9102-cef1bfbf56eb"
    },
    {
        "author": "沈辽",
        "paragraphs": [
            "进退不辱古已稀，能如二疏盖有数。",
            "中间已辞五鼎食，今年欲洁一身去。",
            "引身欲去强辞老，东部聊复颁寛诏。",
            "人间万事如一梦，何人颠倒真可笑。",
            "红梅夜发新春枝，黄堂晏坐赋思归。",
            "已知无心更无碍，青山历历孤云飞。"
        ],
        "title": "承示会稽大资政公思归篇輙次元韵",
        "id": "9855f78c-d64e-48cb-a144-02705782c6e6"
    },
    {
        "author": "沈辽",
        "paragraphs": [
            "尔来世事久忘怀，十日长关九日斋。",
            "白髪苍颜见无相，不妨应供此间来。"
        ],
        "title": "赴斋",
        "id": "f8968e92-932c-43b2-bf18-56677578a7c7"
    },
    {
        "author": "沈辽",
        "paragraphs": [
            "不见康乐初翻经，崇台百尺但有名。",
            "当时妙意遥可想，木叶落尽青山横。"
        ],
        "title": "翻经台",
        "id": "36035ddd-e4de-449d-9b93-d86725ade7f9"
    },
    {
        "author": "沈辽",
        "paragraphs": [
            "已悟无生杜世机，谁能操笔更题诗。",
            "平居赤轴粗有适，老去长斋不强持。",
            "炯炯色空都可计，纷纷多事岂烦知。",
            "有人欲识澄心要，但问君知我为谁。"
        ],
        "title": "和美叔澄心堂",
        "id": "3e9891a5-0437-430f-82c7-5c869e58b1c6"
    },
    {
        "author": "沈辽",
        "paragraphs": [
            "陶令初寻彭泽来，相如已构临邛台。",
            "正当衔杯行乐事，惠我鸿笔何为哉。",
            "湖中多鱼近易捕，石上老蕨拳未开。",
            "夫子不肯至我室，行驾画舸遥相陪。"
        ],
        "title": "答文翁",
        "id": "5a4ecd97-3ac9-4272-b636-5977b3cbdc91"
    },
    {
        "author": "沈辽",
        "paragraphs": [
            "昔年曾到洛城中，玉椀金盘深浅红。",
            "行上荆溪溪畔寺，愧将白髪对东风。"
        ],
        "title": "奉陪颖叔赋锁院牡丹",
        "id": "42a3f9ed-b262-4364-8f7c-9cc6416b7740"
    },
    {
        "author": "沈辽",
        "paragraphs": [
            "放舟顾浦望江流，烟雨冥冥小麦秋。",
            "长忆故园游观乐，不知此地有潮头。"
        ],
        "tags": [
            "钱塘江"
        ],
        "title": "顾浦观潮",
        "id": "84966add-55ca-4eb7-b67d-2949affb0aa0"
    },
    {
        "author": "沈辽",
        "paragraphs": [
            "昆仑山在玉关西，此地还疑暗有嵠。",
            "玉石不分殊可惜，背临斜日望虹霓。"
        ],
        "title": "昆山",
        "id": "3f0635f9-c2c0-48ab-ab46-12c6ca52489e"
    },
    {
        "author": "沈辽",
        "paragraphs": [
            "老来情绪似秋烟，水畔林间不计年。",
            "世事纷纷何可较，城西寺里学参禅。"
        ],
        "title": "题大中寺觉云师壁",
        "id": "b2539d77-c8be-4c1f-a858-bff073e18dd7"
    },
    {
        "author": "沈辽",
        "paragraphs": [
            "二十余年谈性空，不知强聒尽无功。",
            "愁来白髪如秋草，为置浮生断梦中。"
        ],
        "title": "题广严禅师房",
        "id": "a20a24c4-b1fa-4f77-976e-c739069a72a2"
    },
    {
        "author": "沈辽",
        "paragraphs": [
            "壮志已谢不复寻，无赖老境行见侵。",
            "已知筋力不自任，况复华髪如霜林。",
            "少年裁诗喜言老，谁知老大都无心。",
            "闲学维摩坐禅定，户外唧唧鸣幽禽。"
        ],
        "title": "西舍",
        "id": "1a2a5efd-9253-476e-9ba2-9477094afdb3"
    },
    {
        "author": "沈辽",
        "paragraphs": [
            "秋潮拍江余欲去，二年穷谷江之下。",
            "疾目不瞩西飞鸿，幽怀长寄斜阳树。",
            "且余欲行去何之，白云缭绕故山栖。",
            "苍颜终不为人役，不妨抱瓮治田畦。"
        ],
        "title": "鄞江上作",
        "id": "82ca0452-fd3d-478d-a978-a460f1b35799"
    },
    {
        "author": "沈辽",
        "paragraphs": [
            "秋来湖亭谁与乐，荷华半摧柳叶落。",
            "忆昔榜舟乘夜月，行觞数与君相酢。",
            "如今一西复一东，有如萍苴流水中。",
            "白头无心治世故，何时胜处重相逢。"
        ],
        "title": "湖亭怀子美",
        "id": "a8cc5bcd-c7c7-40de-a260-72e2921ebf0d"
    },
    {
        "author": "沈辽",
        "paragraphs": [
            "龟兹舞，龟兹舞，始自汉时入乐府。",
            "世上虽传此乐名，不知此乐犹传否。",
            "黄扉朱邸昼无事，美人亲寻教坊谱。",
            "衣冠尽得画图看，乐器多因西域取。",
            "红绿结裀坐後部，长笛短箫形制古。",
            "鸡娄揩鼓旧所识，饶贝流苏分白羽。",
            "玉颜二女髙髻花，孔雀罗衫金画缕。",
            "红靴玉带踏筵出，初惊翔鸾下玄圃。",
            "中有一人奏羯鼓，头如山兮手如雨。",
            "其间曲调杂晋楚，歌词至今传晋语。",
            "须臾曲罢立前庑，叹息平生未尝覩。",
            "清都阆苑昔有梦，寂寞如今在何所。",
            "我家家住江海涯，上国乐事殊未知。",
            "玉颜邀我索题诗，它时有梦与谁期。"
        ],
        "title": "龟兹舞",
        "id": "37ce848a-283a-4105-ab6f-3db92296dbf9"
    },
    {
        "author": "沈辽",
        "paragraphs": [
            "白兔观边仙路长，华林修竹到南庄。",
            "比邻鸡犬易过屋，适意琴书动满床。",
            "目断鹡鸰分汉节，心随鸿鴈极天潢。",
            "欲移画舸遥相访，正恐田家五月忙。"
        ],
        "title": "寄文翁",
        "id": "9ee5b90b-dfc5-4531-9d42-7b2735fcb1f4"
    },
    {
        "author": "沈辽",
        "paragraphs": [
            "远公手札远相招，陶令怀归正郁陶。",
            "遥想宴堂长夏静，坐临江水看风涛。"
        ],
        "title": "答金山禅师",
        "id": "26e0c4e8-f14c-4ef9-b4c4-2d7657d16e0d"
    },
    {
        "author": "沈辽",
        "paragraphs": [
            "幸有陶公五株柳，不恋河阳千树花。",
            "数日东风吹欲尽，小轩寂寂日西斜。"
        ],
        "title": "春晚偶题",
        "id": "3abd73f5-8248-40c9-9610-76dc6df1312a"
    },
    {
        "author": "沈辽",
        "paragraphs": [
            "昔人幽操有至乐，吾岂含华企冲漠。",
            "已知劳生委梦幻，不问万事纷纷作。",
            "四十年来春复秋，但见花开更花落。",
            "最爱长夏适我怀，新竹森森初解箨。",
            "修林乔木结青荫，下蔽文窗与朱箔。",
            "已将形骸付物外，何必髙下穷崖壑。",
            "老去诗书强遮眼，尔来悉已悬髙阁。",
            "多病不赖世人知，吾亦于人无厚薄。",
            "阳狂长鄙向子平，弦歌偶似陶渊明。",
            "无事长甘数斗粟，终不苟就五鼎烹。",
            "南庄夫子谢声名，夸我田家蚕且耕。",
            "谁知此意正相合，寂寥应笑鲁诸生。"
        ],
        "title": "次韵奉酬文翁",
        "id": "01f8f505-efdf-47ca-8f67-649a23908106"
    },
    {
        "author": "沈辽",
        "paragraphs": [
            "我生无庸如断络，已分老死填沟壑。",
            "不能掉舌强附会，何暇论经更穿凿。",
            "莱芜甑敝欲生尘，玉川婢粗常赤脚。",
            "世间要涂不易骤，身外名缰谁可缚。",
            "本无道义轻王公，亦不悲伤念流落。",
            "水乡夏半不厌热，绕舍新篁尚含箨。",
            "讼庭钩距非吾事，吏案烦苛都可却。",
            "农民渐使安甽亩，和气终须蠲疹瘼。",
            "子羽不肯过我室，悬榻何妨卧西阁。",
            "年来多病亦废饮，墙下度泥委杯酌。",
            "旧学迂疏不适时，譬如石田何可获。",
            "欲捕大鹏逐岭峤，终不劳心事弋缴。",
            "行当归扫乌峰下，试炼金鼎长生药。"
        ],
        "title": "奉酬舜文即次元韵",
        "id": "675ddc9a-d964-4102-ab83-0ce57561b66a"
    },
    {
        "author": "沈辽",
        "paragraphs": [
            "道人升天久不回，至今洞门向北开。",
            "当时仙仗人不识，白云缭绕山间来。",
            "闯然初望烧香台，百步九折多苍苔。",
            "仙官委蛇剑佩肃，霓旌羽盖光漼漼。",
            "鹤驭欲下风作媒，雪猿白凤势欲颓。",
            "嵌岩石乳谁敢饮，洞下风水声如雷。",
            "龙车遥遥断消息，数百年来化为石。",
            "六朝人物丘墓坏，白骨尽为泥土蚀。",
            "吾昔已炼九华丹，欣寻二洞穷幽寂。",
            "稚川方求句漏令，长史亦赖旌阳力。",
            "手种青精期可择，未能脱去空羁靮。",
            "篮舆往来不惮勤，搔首山前髪斑白。"
        ],
        "title": "张公洞下",
        "id": "6c9c1754-0cfc-4108-8b11-7f62ff476dfc"
    },
    {
        "author": "沈辽",
        "paragraphs": [
            "年来病倦厌寻山，且寄青泠白水间。",
            "最爱杨师旧茅舍，频来借榻伴髙闲。"
        ],
        "title": "题杨师壁",
        "id": "8b729408-09a7-4a3c-aa68-f36e8685f766"
    },
    {
        "author": "沈辽",
        "paragraphs": [
            "谁识此间非洞天，白云轮囷石斓斑。",
            "松篁蔽空世务隔，日月不动仙家闲。",
            "金堂玉室不可测，霓旌羽盖终当还。",
            "蛟龙沉渊马空住，会与杨许来追攀。"
        ],
        "title": "奉和敦义张公洞",
        "id": "b4140055-ad6d-4413-820a-26926dd2d3e1"
    },
    {
        "author": "沈辽",
        "paragraphs": [
            "春风迎我到荆溪，行看秋成忆故畦。",
            "乘兴去来何可恨，为君引领隔湖西。"
        ],
        "title": "将行寄蒋三",
        "id": "0c652b46-a0d3-492a-81d5-a2aa364b137c"
    },
    {
        "author": "沈辽",
        "paragraphs": [
            "浙西夫子蚤相陪，解印新从海上来。",
            "借得溪边五亩宅，与君共酌任公台。"
        ],
        "title": "招静之",
        "id": "77e7f776-d345-48e6-a4c1-584347ff8a57"
    },
    {
        "author": "沈辽",
        "paragraphs": [
            "江南山川若奔鹿，下照江流翠相瞩。",
            "朝望长干暮石牌，山头年年春草绿。",
            "我昔长爱江南游，当时少年今白头。",
            "人生匆匆寄幻事，六朝得丧惟荒丘。",
            "阳羡本自江南州，水边孤烟千古愁。",
            "沙禽关关夜相呼，稻粱自足知何求。",
            "我生已如不繋舟，投老为谁计沉浮。",
            "腰间墨绶亦偶尔，此地欣与心相投。",
            "行归三吴卜幽隐，不复更到枚回洲。",
            "渔父丈人莫相笑，解带于此聊迟留。"
        ],
        "title": "阳羡浮翠亭",
        "id": "e8acd09d-cde6-4259-bbdd-602fbb7d421a"
    },
    {
        "author": "沈辽",
        "paragraphs": [
            "王昭君，汉宫女。",
            "汉宫女，嫁配虏。",
            "生如桃李花，皖皖托朝露。",
            "春风一摧折，零落在泥土。",
            "君王委心事匈奴，不知匈奴在何处。",
            "黄门扶我上车去，遥望汉宫隔烟雾。",
            "十年帘下学画眉，不知还为蛾眉误。",
            "当时恩怨或易忘，今日悲愁那可诉。",
            "梦中往往作歌舞，满目异类谁与语。",
            "但见惊风吹尘沙，岂识春还复秋暮。",
            "山林强鬼向夜哭，夜夜毡车宿荒戍。",
            "胡人从来不照镜，但见白髪垂霜缕。",
            "念知此意终不传，独自援琴弹作谱。",
            "弹作谱，寄与汉宫人，一曲未终泪如雨。"
        ],
        "title": "昭君操",
        "id": "fbe959eb-a2d8-4fbb-8c1e-8101a4593321"
    },
    {
        "author": "沈辽",
        "paragraphs": [
            "都下相逢意气欢，翩翩清兴到江干。",
            "壮心已谢驰千里，薄禄犹惭系一官。",
            "闲比水云随所适，朽如沟木不胜蟠。",
            "欣然于此重相会，一读新篇九起叹。"
        ],
        "title": "酬思诚见赠",
        "id": "cab5bd42-f59a-4139-8957-79f890623e5f"
    },
    {
        "author": "沈辽",
        "paragraphs": [
            "木叶飘萧已半殷，试临髙处望君山。",
            "野田缭绕来时路，画舸逍遥数日闲。",
            "坐想故人应见忆，如今秃髪不胜斑。",
            "两州相望无千里，莫惜新篇断往还。"
        ],
        "title": "寄庆复允中",
        "id": "e02c03d1-020a-4b6b-8a45-336382741cf9"
    },
    {
        "author": "沈辽",
        "paragraphs": [
            "不尽华髪养，奄闻朝露伤。",
            "人虽恨长夜，生已在西方。",
            "灵輤过空坂，罗繻空北堂。",
            "欲知箫史处，松柏正凌霜。"
        ],
        "title": "丧表姑挽词  其一",
        "id": "854c144e-3b31-4dc0-aec8-66391638aebe"
    },
    {
        "author": "沈辽",
        "paragraphs": [
            "忆昔祖姑前，曾观八法妍。",
            "常嗟道韫在，终愧右军传。",
            "幻化已委世，清明当作仙。",
            "松门一长恸，丹旐上新阡。"
        ],
        "title": "丧表姑挽词  其二",
        "id": "6f9bb5b0-3123-4346-97ed-d5c445f1d511"
    },
    {
        "author": "沈辽",
        "paragraphs": [
            "海天寥寥禾黍秋，人籁已息烟雾收。",
            "数声鹤唳草堂静，何苦更向咸阳游。"
        ],
        "title": "初闻鹤唳",
        "id": "1fa1acaa-50c8-437a-ac0a-f18e21105b5a"
    },
    {
        "author": "沈辽",
        "paragraphs": [
            "常爱金泉谢自然，题诗多在蘂珠篇。",
            "玄洲灵草自有种，西郭故人还作仙。",
            "飞驭飘摇谁可想，断云流散世空怜。",
            "锦江何处无由到，乞与齐谐异日传。"
        ],
        "title": "和毅公赋谢仙",
        "id": "0b21feb6-7edb-40c4-92ae-24fcab9efd71"
    },
    {
        "author": "沈辽",
        "paragraphs": [
            "朝来灵雨下岩阿，秋气欢声到处多。",
            "顿起西畴千顷稻，斩新南浦万重波。",
            "乍欣胜意闲寻赏，晚得髙吟更作魔。",
            "憔瘁病夫毛骨爽，匡床坐听四明歌。"
        ],
        "title": "和李正甫喜雨",
        "id": "f57361c3-7c6a-4866-8217-27a8972abffa"
    },
    {
        "author": "沈辽",
        "paragraphs": [
            "一身已与世相违，宁假虚名竹帛垂。",
            "老去读书聊自遣，病多饮药倚支持。",
            "长因斜日增离恨，却有秋风慰所思。",
            "屡辱髙吟不即报，使来多值欲眠时。"
        ],
        "title": "和李泰叔",
        "id": "0a09b3ed-f063-4e47-b25b-4bda45a4caa1"
    },
    {
        "author": "沈辽",
        "paragraphs": [
            "世事咄咄非余知，常爱天籁林中吹。",
            "子云老来亦嗜酒，秦女屡典钗头螭。",
            "不忮不求自得趣，不知梅萼生南枝。",
            "昨日偶寻北山去，清旷正直穷冬时。",
            "道人相恼更题诗，信道匡鼎解人颐。"
        ],
        "title": "和清顺",
        "id": "8860eb79-79c0-4a4b-8358-70c2e648e7df"
    },
    {
        "author": "沈辽",
        "paragraphs": [
            "泉声泠泠山间落，山下有田朝夕作。",
            "东泾西渎久已涸，夜来暴雨溪声恶。",
            "我欲浮舟到西郭，山前滩濑石凿凿。",
            "坐看横流出林薄，欲行未行翻不乐。",
            "朝市权利方相搏，民声愁叹入沟壑。",
            "不如曲几安寂寞，我享赵子清都乐。"
        ],
        "title": "龙居观泉",
        "id": "7565e293-5901-4530-b6c2-42014a1beab7"
    },
    {
        "author": "沈辽",
        "paragraphs": [
            "少年好书老弥笃，牙籖锦囊数百轴。",
            "江左墨妙世不瞩，有唐诸公粗可录。",
            "诸公草法无可称，中叶始有张颠名。",
            "张颠下笔有神会，其妙不似点画成。",
            "後来沙门有藏真，措意潇洒尤更精。",
            "当时二子最名盛，至今学者皆伏膺。",
            "本朝苏公名弟兄，汝南蒲阳亦有声。",
            "比来诸公已老死，其余卑俗类可憎。",
            "我昔乘兴游都城，列子示我新素屏。",
            "始知无择得此道，长沙道人今复生。",
            "归来穷巷掩柴荆，惠然相访得忘形。",
            "赠我数行岂无意，势如九河注沧溟。",
            "中间龙蜃降没升，欢伏不暇独可惊。",
            "自欲何能谢言情，欲赠金玉还愧轻。",
            "殷懃之揖喜不胜，使我驱雾老眼明。"
        ],
        "title": "赠清道",
        "id": "cc55e538-778d-4a46-b677-d9ba187fc07e"
    },
    {
        "author": "沈辽",
        "paragraphs": [
            "我昔乘兴游荆溪，数访道人溪水西。",
            "道人飘然舍我去，有如白云谢污泥。",
            "我来云间亦未久，惠然相顾携枯藜。",
            "时人莫将老相识，解空第一须菩提。"
        ],
        "title": "赠觉师",
        "id": "0a446d6d-49fd-4082-934d-293c00440161"
    },
    {
        "author": "沈辽",
        "paragraphs": [
            "秋来当砌看金钱，不为流年怅白颠。",
            "已向沧洲逢九日，更欣髙士贶新篇。",
            "牛山谁见沾衣客，篱下空怀采菊贤。",
            "遥望白衣犹未至，不妨细雨竹窗前。"
        ],
        "title": "酬杨髙士",
        "id": "65f647f3-0ed3-4934-b19b-6ad47720b77a"
    },
    {
        "author": "沈辽",
        "paragraphs": [
            "池南柳色未全黄，池北萱芽尚带霜。",
            "老去寻春不嫌早，春深留与少年郎。"
        ],
        "title": "池阳  其一",
        "id": "01ee5e19-2715-45bf-b7e6-dbed2d140ff8"
    },
    {
        "author": "沈辽",
        "paragraphs": [
            "水南残钟水北清，浮云断处玉钩明。",
            "持杯欲饮还看帽，十里春江如镜平。"
        ],
        "title": "池阳  其二",
        "id": "b99c8204-c266-4c09-95ec-0cb04845b5bb"
    },
    {
        "author": "沈辽",
        "paragraphs": [
            "寒烟寂寂鏁清溪，圆月亭亭上曲堤。",
            "小杜风情遥可想，闲调丝竹舞金泥。"
        ],
        "title": "池阳  其三",
        "id": "804a6213-b5a3-4ed5-a22a-23b9a8d08420"
    },
    {
        "author": "沈辽",
        "paragraphs": [
            "林平胜处向东纡，水转山回画不如。",
            "或息或劳都可乐，白云深处五浮图。"
        ],
        "title": "林平  其一",
        "id": "4711484e-9d3c-4d51-b8ab-51d7063fb644"
    },
    {
        "author": "沈辽",
        "paragraphs": [
            "河边柳眼澹烟浮，腊破春归一岁休。",
            "不复平时羁旅恨，离明还泊北城头。"
        ],
        "title": "林平  其二",
        "id": "a31d4eae-c798-468c-ae64-4f883b06addb"
    },
    {
        "author": "沈辽",
        "paragraphs": [
            "东斋清旷西斋静，上下往来唯一径。",
            "幸有方床不得眠，行休已有陶潜兴。"
        ],
        "title": "西斋",
        "id": "64bd73ad-31c9-4db9-8fb1-62d7c929c4d7"
    },
    {
        "author": "沈辽",
        "paragraphs": [
            "野田茫茫秋水清，生尽蒲蔍无人耕。",
            "不知三吴地力壮，老鹤空向烟中鸣。"
        ],
        "title": "云间",
        "id": "0d03efc0-ace1-403d-9dc9-6e767542bdb7"
    },
    {
        "author": "沈辽",
        "paragraphs": [
            "朝日欲出已复西，人间兴废那可知。",
            "昆山陵谷久已变，水旁唯有将军碑。"
        ],
        "title": "陆机云碑",
        "id": "f4cb2b56-459c-46d7-8af4-e3346754b32e"
    },
    {
        "author": "沈辽",
        "paragraphs": [
            "南方气候多不叙，茫茫万生亦殊趣。",
            "人性虽或异所宜，莫不知爱肤与肌。",
            "时方盛夏困多旱，髙堂方喜遂我私。",
            "有虫名为物甚小，朴朴无状安能为。",
            "诸公所赋虽甚美，盛道嘴吻良见欺。",
            "虎豹齿牙利如兵，我尚不畏矧此微，微物曾不如蚊虻。",
            "天生有命各有情，何用讥侮起纷争。",
            "我心坦然如日月，我若呶呶我当罚。"
        ],
        "title": "和宋平叔莫子谣",
        "id": "b02dd532-c2bd-49f4-affd-c9fc89f8419c"
    },
    {
        "author": "沈辽",
        "paragraphs": [
            "行年四十髪已斑，似梦非梦寄人间。",
            "数日秋风稍强健，闲寻戒律过南山。"
        ],
        "title": "过水心寺访芝上人",
        "id": "ec61ff31-55b2-4788-9884-574781c1ca20"
    },
    {
        "author": "沈辽",
        "paragraphs": [
            "酷暑隆隆不可活，闻有玉鳞纤手割。",
            "不得相从饱便腹，空听髙吟何洒落。"
        ],
        "title": "泰叔召食鲙",
        "id": "7811bb89-fded-4767-a1e4-7da0bfcdc1e1"
    },
    {
        "author": "沈辽",
        "paragraphs": [
            "越人远寄桂花浆，敝屋欣闻破鼻香。",
            "遽遣小奴分送客，夜来已败不堪尝。"
        ],
        "title": "泰叔求桂浆",
        "id": "09930a2b-9cc4-482d-9c46-01c8dad63358"
    },
    {
        "author": "沈辽",
        "paragraphs": [
            "忆昔衔杯折梅处，孤山寺前千丈塘。",
            "横遮青林斗残雪，暗入红袖留清香。",
            "往游都城虽屡赏，纵有素艳终殊芳。",
            "莫辞遶林行百匝，更嚼嫩蕊熏愁肠。"
        ],
        "title": "次韵和宋平叔",
        "id": "d7f046ee-9d62-41db-94ae-971d0d39683b"
    },
    {
        "author": "沈辽",
        "paragraphs": [
            "十月北风流舶回，官曹无事人吏稀。",
            "欲沽斗酒自为乐，囊无一钱还典衣。",
            "平生懒性不预事，终老闲暇谁谓非。",
            "筋骨衰残苦畏冷，更移方榻对斜晖。"
        ],
        "title": "自怀",
        "id": "0c9a357d-5299-4be4-ae31-683035d08bd8"
    },
    {
        "author": "沈辽",
        "paragraphs": [
            "故国重寻梅柳春，自怜头上二毛新。",
            "已知悯默安无位，宁免低昂为有身。",
            "前日少年都自梦，比来贱仕始忧贫。",
            "多惭幕府文章客，都为风光作主人。"
        ],
        "title": "次韵和李正甫",
        "id": "3dc01524-62c8-4df5-a3ac-9e9bdc7009eb"
    },
    {
        "author": "沈辽",
        "paragraphs": [
            "清江濯濯生菰蒲，一双白鹭雪不如。",
            "轻烟细雨不肯去，潮来正有浮阳鱼。"
        ],
        "title": "白鹭",
        "id": "0cd6a9dc-55a7-4455-a757-95b8387c492d"
    },
    {
        "author": "沈辽",
        "paragraphs": [
            "公子好乐惟好琴，初传一曲费千金。",
            "其声微妙出世外，若听无闻古与今。",
            "乌孙琵琶止四弦，濮上箜篌人不传。",
            "西湖圆月笼修烟，一杯绿酒为陶然。"
        ],
        "tags": [
            "西湖"
        ],
        "title": "戏赠伯泓供备",
        "id": "ca90b396-cd8b-4dbf-8c9c-83344f3af47b"
    },
    {
        "author": "沈辽",
        "paragraphs": [
            "昔日道师开法筵，老人化龙去山前。",
            "至今胜迹冠西境，髙第相传为敬田。",
            "平生自得物外趣，尔来更薄区中缘。",
            "终随老师学善住，行种芝草休天年。"
        ],
        "title": "题径山二首  其一",
        "id": "6476c243-0ad0-4e17-9318-c3874cc17737"
    },
    {
        "author": "沈辽",
        "paragraphs": [
            "五峰相望势如掌，中有绀园閟龙象。",
            "坦爱曲道两盘回，不知身出浮云上。",
            "浮云悠悠覆朝市，朝市小人鼎中沸。",
            "暂来欣得避世愁，奈我未老先白头。"
        ],
        "title": "题径山二首  其二",
        "id": "b7b5053f-899a-4937-a08b-f05a90bc5190"
    },
    {
        "author": "沈辽",
        "paragraphs": [
            "胡人泛舶万里来，头上㲲市纒作堆。",
            "建武赆琛终罢献，元和亭榭不求材。",
            "君王方讲羽干舞，太守何妨乐圣杯。",
            "筦库贱生固多幸，天边长见利篷开。"
        ],
        "title": "和李子仪即元韵",
        "id": "a24aae02-96ec-491a-8296-f2396b5c83a0"
    },
    {
        "author": "沈辽",
        "paragraphs": [
            "始余倦游念还家，一身泛然寄天涯。",
            "头上白髪日益加，朱颜不驻炉中砂。",
            "飘飘逸气凌紫霞，犹着黄绶趋泥沙。",
            "烈日漫凭乌帽遮，穷巷归来夕烟斜。",
            "闭门正欲谢喧哗，何惮屋室多庳窊。",
            "杨柳欲落鸣饥鸦，八月秋风想乘槎。",
            "市中有金谁攫挐，自欲归耕老菑畬。",
            "嗜好已背梨与樝，那复开口增詉詉。",
            "眼昏白昼生黑花，老悲独向儿女夸。",
            "枯辙不能活鲿魦，骐骥垂耳伏盐车。",
            "一官欣得饱鱼虾，顿首致谒辞当衙。",
            "愚拙不遇何复嗟，川陆旧游殊不遐。",
            "才渡扬子已闻蛙，吴女蓬鬓多髦髿。",
            "西湖信美谢若耶，松竹夹道繁根芽。",
            "势利屈曲如盘蜗，卫青变化乃龙蛇。",
            "深闺召客舞双髽，抚手相劝竞呀呀。",
            "西崦老师自煮茶，太守陈乐奏渝巴。",
            "湖水洗面去尘痂，故山白浪留文沙。",
            "田里小儿放猪猳，为乐往往鸣箫笳。",
            "亦有狐兔堪施罝，令人指手徒为挪。",
            "贱职驰使告及瓜，聿来甬东绝纷华。",
            "箝口不复露颊牙，联曹相系琼与葭。",
            "上官庇覆不汝瑕，优游重见林中葩。",
            "四时风露换物华，新诗迭致思无邪。",
            "吾子俊拔诚可嘉，岂独鄙言数矜夸。",
            "髙吟大字耀纸麻，时虽未亨道不污。",
            "屡出珠玉能愧奢，麻姑手爪幸见爬。",
            "长篇垂况理不差，正如矛戟相鏖叉。"
        ],
        "tags": [
            "西湖"
        ],
        "title": "和张宝臣即元韵",
        "id": "0409de0f-ad61-4808-a871-81941a4dd039"
    },
    {
        "author": "沈辽",
        "paragraphs": [
            "山川旱气赤如虹，大海半涸惊鱼龙。",
            "行人渴死道不通，时见飞鸢坠长空。",
            "日轮轧轧未背昃，独坐髙堂酌琼液。",
            "下视万屋生白烟，不复平日瞻青山。",
            "闭目欲想瑶池濒，欲往万里增黄尘。",
            "长忆仙人李太白，若乘鲸鱼应腐鳞。",
            "晚餐一盘荐黑黍，出铛已败色如土。",
            "忽得诸篇排硬言，伏读未终汗如雨。"
        ],
        "title": "和李正甫",
        "id": "31b8b9f3-fde0-4bcf-a880-c8eaa51658de"
    },
    {
        "author": "沈辽",
        "paragraphs": [
            "雨露萧条岁景催，庭前黄菊未全开。",
            "扬雄嗜酒宁为乐，杜甫愁吟亦薄材。",
            "故国欲归行解绶，沧洲无路可浮杯。",
            "新亭秋兴君知否，潮信方随月色回。"
        ],
        "title": "和李泰叔见菊有感",
        "id": "e7200577-7f31-4ad5-8963-92b74e100700"
    },
    {
        "author": "沈辽",
        "paragraphs": [
            "早游诸方见佛祖，若能开口便相许。",
            "长爱当时王老师，不开粗言反细语。",
            "大道逍遥本不遐，青天万里孤鸿举。",
            "比来多病卧环堵，低头不茹亦不吐。",
            "上座何为相示来，龙驹岂烦伯乐顾。",
            "更须归去造丈室，擎拳便是诸魔路。"
        ],
        "title": "酬海公即次元韵",
        "id": "c94a2e58-3a52-412c-98a7-7513fd1ebef4"
    },
    {
        "author": "沈辽",
        "paragraphs": [
            "森森古木荫方池，池上秋来一夕知。",
            "坠叶沉波青彻底，倚栏无事看鱼嬉。"
        ],
        "title": "方池",
        "id": "04760f1d-4fcf-4796-a5cd-c316a0b687a8"
    },
    {
        "author": "沈辽",
        "paragraphs": [
            "平生未省人间乐，老去惟求世外闲。",
            "它日终当断家事，篮舆蓬舸访名山。"
        ],
        "title": "题上天竺",
        "id": "3c0bc3c6-ec81-4fec-b573-09ddb27c1ffc"
    },
    {
        "author": "沈辽",
        "paragraphs": [
            "乐府古有行路难，但悲白髪怜朱颜。",
            "时命多向贤才悭，诘屈不平万世间。",
            "壮心欲驰步辄跚，试出锋颖官已瘝。",
            "中心忽忽惓且烦，不如归去江海闲。",
            "要悬大刀数抚镮，何陋九夷与八蛮。",
            "自顾鄙性疏且顽，谁能随时事黠奸。",
            "从来多病筋力孱，正当落魄卧深山。",
            "敝庐数椽粗可跧，安居里巷锁重关。",
            "终日无人践茅菅，冠带不修衣袂黫。",
            "髙歌一曲舞云鬟，比邻有酒时见颁。",
            "春风秋月与我闲，夜静佩玉鸣珊珊。",
            "髙人逸士或往还，蓬舟自访来前湾。",
            "行歌红药与香兰，已憎俗物近尘寰。",
            "一身萧然念早鳏，髭须憔悴半已斑。",
            "谁能更问秃与鬝，旦听溪水声潺潺。",
            "强来为吏腰少弯，幸读君诗锦绣篇。",
            "相望郁郁何可删，君岂久居五两纶。"
        ],
        "title": "走笔奉酬正夫即次元韵",
        "id": "fc1dc8f8-3a29-4a5a-887b-73a2facd70b5"
    },
    {
        "author": "沈辽",
        "paragraphs": [
            "杜鹃花发春山明，杜鹃鸟啼行人惊。",
            "世上有谁能忘情，一身离家作远行。",
            "为名受辱为法撄，为利被夺为官争。",
            "忧愁嗟蹙向谁说，那忽听此断肠声。",
            "吾家家住在泉亭，烟水相望数月程。",
            "呼儿酤酒多酌客，聊用相慰如平生。"
        ],
        "title": "闻杜鹃",
        "id": "37b51aff-56b0-488a-be57-ea0305bd029e"
    },
    {
        "author": "沈辽",
        "paragraphs": [
            "苦寒冽冽日夜增，朔风轩轩势相凌。",
            "遥山顽碧空崚嶒，髙堂闲坐拥敝缯。",
            "欲釂一杯意已仍，浩歌黄竹但伏膺。",
            "愁云漫漫方四腾，海气上薄初不胜。",
            "雪霰杂下风作棱，渐着弱柳头鬅鬙。",
            "半积轩砌发幽层，枯树兀兀愁饥鹰。",
            "纷然不已失沟塍，一饮一斗心易矜。",
            "试步薄冰犹战兢，圆圭方璧降复登。",
            "忆昔前年正严凝，摄事大蜡清晨兴。",
            "平生看雪实未曾，健仆骏马半醉乘。",
            "或前或後望交朋，不辨明河与玉渑。",
            "烈火万炬气不蒸，被面惟有冻与冰。",
            "归来心目如水澄，喜看道旁刳作灯。",
            "丰年为瑞古有称，冻死何暇谈邹滕。",
            "欲邀君饮恨不能，相酬莫问准与绳。"
        ],
        "title": "次酬韵李正甫对雪",
        "id": "70d8b7bc-f8a1-40cd-8085-e599f8f74a7e"
    },
    {
        "author": "沈辽",
        "paragraphs": [
            "轻烟微雨满金塘，天气清明看下秧。",
            "筋骨已衰难自力，田家次第赐壶浆。"
        ],
        "title": "行田舍",
        "id": "acd765f0-c5cf-46b5-a266-65abd986249a"
    },
    {
        "author": "沈辽",
        "paragraphs": [
            "至和天仙临御久，能通祖印空诸友。",
            "化成殿上召禅师，亲宣玉偈传金口。",
            "鄮山山上建华阁，宸翰光芒灿星斗。",
            "江湖小臣稽首观，永为兹山传不朽。"
        ],
        "title": "题宸奎阁",
        "id": "10efa96c-46df-45b3-8b00-9411dede7b31"
    },
    {
        "author": "沈辽",
        "paragraphs": [
            "野性孱疏寄浩然，不邀虚誉借人延。",
            "贱官牵率终非意，故国归休粗有田。",
            "平昔是非犹可计，後来去就孰为贤。",
            "西轩一梦无余事，不似南柯与世传。"
        ],
        "title": "次韵酬公夫二首  其一",
        "id": "526b13cd-bb74-483c-85a6-7bb5028adb47"
    },
    {
        "author": "沈辽",
        "paragraphs": [
            "海舶不来官事闲，朝云夕雨看西山。",
            "强从委吏心虽易，欲避宵人势亦难。",
            "卧探古书聊自适，醉攀庭柯幸怡颜。",
            "因寻旧友清欢意，犹有榴裙数处斑。"
        ],
        "title": "次韵酬公夫二首  其二",
        "id": "edb00de1-d264-4e8b-9ec9-a53bc264949f"
    },
    {
        "author": "沈辽",
        "paragraphs": [
            "岁寒倚遍甬东楼，喜上江边一叶舟。",
            "流转生涯常壁立，飘萧官况信云浮。",
            "欲逢故旧开青眼，先得诗章说白头。",
            "纵有一樽聊可饮，正当相对论穷愁。"
        ],
        "title": "次韵酬李泰叔",
        "id": "2dcf9d4d-bad2-4af0-9c34-4d887ac6670c"
    },
    {
        "author": "沈辽",
        "paragraphs": [
            "青嶂叠叠西南驰，上下佛宫筋力疲。",
            "一樽欲与鲁山醉，怅望车马来何迟。"
        ],
        "title": "召邵彦瞻",
        "id": "eea6f344-8595-4fbf-9419-2820a371f2ab"
    },
    {
        "author": "沈辽",
        "paragraphs": [
            "老师有意出人间，便学垂云也未闲。",
            "带雨有时归北岭，随风依旧过南山。"
        ],
        "title": "题垂云亭",
        "id": "a5d290c2-303d-4dff-9c56-add19d185c15"
    },
    {
        "author": "沈辽",
        "paragraphs": [
            "长夏苦袢暑，何适可开眼。",
            "为约山间行，远访金仙馆。",
            "时当岁旱凶，人迹尚犹罕。",
            "况复有游客，来结青云伴。",
            "古松临水濒，我意秋可款。",
            "怅羡彼中人，一去不复返。",
            "髙深步巘崿，我道方坦坦。",
            "山僧多故人，不复怪敖诞。",
            "延我火齐柈，酌我流霞醆。",
            "少小不预事，老大更慵懒。",
            "岩花为谁撷，藕丝闷独绾。",
            "尔来复多雨，昨夜重湖满。",
            "欲榜一舟归，舟敝不可拣。",
            "世事久忘怀，吾言固无间。",
            "无乐亦无忧，亮非斗筲算。"
        ],
        "title": "次韵酬郑荣绪",
        "id": "0948ad3b-9f77-4904-a74b-3c9525ec1387"
    },
    {
        "author": "沈辽",
        "paragraphs": [
            "斋阁夜不寐，耿耿对华烛。",
            "眼病懒读书，投老亦忘欲。",
            "华宠非我愿，终不蹈迫辱。",
            "五亩穷巷居，薄有数斗粟。",
            "归来解衣袂，何为愧仰屋。",
            "天晴步明月，雨暗一棋局。",
            "四夷正耀兵，百姓食不足。",
            "为谢支离疏，吾方外羁束。"
        ],
        "title": "夜坐有感",
        "id": "82aaf6cc-db25-4054-b673-bbcdff1d0144"
    },
    {
        "author": "沈辽",
        "paragraphs": [
            "少年喜读书，偃仰在方床。",
            "不知昼日劳，常爱秋夜长。",
            "炯炯户牖明，翳翳灯烛光。",
            "我乐自有趣，骅骝步康庄。",
            "道学贵深思，千古浩无方。",
            "投机践圣域，所戒怠且狂。",
            "常鄙小人儒，不能志轩昂。",
            "蹈袭已陈语，何为浪皇皇。",
            "尔来四十岁，鬓髪已如霜。",
            "回首念畴昔，此意殊未忘。",
            "曲屏倚方枕，可以寄彷徉。",
            "诲言示稚子，朝夕当此强。"
        ],
        "title": "新作小屏",
        "id": "1ac9e050-3665-4989-8afd-095ebb25ddfe"
    },
    {
        "author": "沈辽",
        "paragraphs": [
            "斋居病纡郁，况复当梅霖。",
            "凿开小窗明，坐对佳树阴。",
            "翠微映书帙，凉气生衣襟。",
            "岂惟豁心目，聊可发幽吟。"
        ],
        "title": "开窗",
        "id": "bc83c39d-e683-4385-b962-65911666d3c3"
    },
    {
        "author": "沈辽",
        "paragraphs": [
            "畴昔学轻举，衰龄恨未逢。",
            "殷懃寻福地，邂逅听山钟。",
            "陵阜规模古，烟霞气象浓。",
            "滆湖开左派，勾曲耸西峰。",
            "宫殿瞻黄皓，风期想赤松。",
            "区中诚久厌，物外或能容。",
            "落日窥三岛，阴云隔九重。",
            "蛟渊无往害，兔井识遗踪。",
            "遐企旌阳隐，旁邻函里封。",
            "翘心冥有感，稽首敢忘恭。",
            "幽士期相访，扁舟志未从。",
            "拳拳望仙境，尼父叹犹龙。"
        ],
        "title": "和颖叔冲寂观",
        "id": "6196f86b-72f8-4d5d-8833-3613b59b6a54"
    },
    {
        "author": "沈辽",
        "paragraphs": [
            "佛舍有珍羽，垂颔袐文绶。",
            "对客辄复吐，粲粲如絺绣。",
            "其吐岂适然，乃在喜惧间。",
            "已吐亦复收，仓卒一瞬还。",
            "绿玉耸角毛，褐羽殊斓斑。",
            "方其振舞时，意气艶且闲。",
            "吾欲语阿师，不如放深山。",
            "稻粱使自得，不复劳深关。"
        ],
        "title": "奉陪颖叔赋吐绶鸟",
        "id": "7a4ebc22-1e30-41d7-8a02-05de99f4b912"
    },
    {
        "author": "沈辽",
        "paragraphs": [
            "畴昔欲求法，初参沩印禅。",
            "已知物外趣，顿谢区中缘。",
            "不学兰那行，终归兜率天。",
            "即心如有证，何暇问方圆。"
        ],
        "title": "奉陪颖叔和觉师",
        "id": "874335e2-f512-4520-ba30-d42a33f9344f"
    },
    {
        "author": "沈辽",
        "paragraphs": [
            "老师善言法，何者名为禅。",
            "不复着言句，应当离事缘。",
            "挹水何有用，攀云谁望天。",
            "欲知证心要，为我示偏圆。"
        ],
        "title": "复和  其一",
        "id": "9694ef82-0108-4eff-9e14-ea0daf4195a3"
    },
    {
        "author": "沈辽",
        "paragraphs": [
            "耆窟清谈妙，少林方坐禅。",
            "于世诚大事，投机非小缘。",
            "休公祗弹指，□老呼苍天。",
            "子能分半座，为画相光圆。"
        ],
        "title": "复和  其二",
        "id": "32bfaaf0-9c2a-4292-8b20-33a06fbac9cb"
    },
    {
        "author": "沈辽",
        "paragraphs": [
            "卧病甬东久，偶寻吴会游。",
            "不知陶令意，乃与身为雠。",
            "恤隐岂不美，更恐增人愁。",
            "黾勉有余暇，强来访林丘。",
            "此地多山石，鸟道与云浮。",
            "松筠郁回合，四顾皆良畴。",
            "仆本山野人，聊此谢羁愁。",
            "从容日已夕，归意良悠悠。"
        ],
        "title": "惠聚上方",
        "id": "dd24954f-8d38-4645-9e12-7e8e860d08ef"
    },
    {
        "author": "沈辽",
        "paragraphs": [
            "古寺寄林丘，清泉髙下流。",
            "山僧空自老，岩石不知秋。",
            "龙去潭水白，猿吟枫树幽。",
            "轩前一楸局，谁与汝忘忧。"
        ],
        "title": "善权阅轩岩",
        "id": "1cd4a830-7121-4ebf-a480-f8d40c5c185b"
    },
    {
        "author": "沈辽",
        "paragraphs": [
            "心在白云居，逍遥谁复如。",
            "从来机事少，终与俗情疏。",
            "师已脱敝屣，吾方还故庐。",
            "他年若相见，应更老渠渠。"
        ],
        "title": "次韵和允中送觉师",
        "id": "cd13b453-da56-44bb-b701-99e38cdce35d"
    },
    {
        "author": "沈辽",
        "paragraphs": [
            "鸷鸟宁有种，诗书多不传。",
            "岂期猛厉气，专美鹰与鹯。",
            "有客画鸦鹘，古纸含秋烟。",
            "羽毛被玄甲，爪角森戈鋋。",
            "想见太公望，桓桓统中权。",
            "何如鄞中尉，侧目谁敢前。",
            "吾方病拘郁，逍遥溪水边。",
            "赏此神骏物，霜风相孤骞。",
            "从公乞妙墨，小斋伴衰孱。",
            "何以报雅况，作诗致拳拳。"
        ],
        "title": "戏呈庆复乞画",
        "id": "7370e667-df7f-43dc-8f57-c351ed24980d"
    },
    {
        "author": "沈辽",
        "paragraphs": [
            "病夫倦拘郁，遐赏寄重阁。",
            "大火欲西流，髙林已摇落。",
            "海旁土气浅，风雨易回薄。",
            "数日多狂飙，余暑亦濳却。",
            "千山在天际，清气遥可托。",
            "平生乐烟霞，幽步谁与约。",
            "缅怀机云辈，襟灵信夷廓。",
            "草草蹈危机，千载尚可啄。",
            "吾知非世用，白首甘寂寞。",
            "摄令亦偶然，何能求民瘼。",
            "勾钉尽诛敛，下笔良多怍。",
            "不如陈太丘，行归老丘壑。"
        ],
        "title": "秋早登住阁",
        "id": "965f3509-fbd7-410c-ab0e-6bd03b02375e"
    },
    {
        "author": "沈辽",
        "paragraphs": [
            "蜡屐去阳羡，乘桴望云间。",
            "腰垂陶令印，意在庄生环。",
            "斯民久困敝，何用惠孤瘝。",
            "于心傥有愧，拂衣归故山。"
        ],
        "title": "云间",
        "id": "90064849-78ed-47e7-986d-be63cb60aa5b"
    },
    {
        "author": "沈辽",
        "paragraphs": [
            "京口杨夫子，知名三十秋。",
            "青衫尚为邑，相见松江头。",
            "倾盖曾未久，欢若平生游。",
            "适当及瓜代，浩然治西舟。",
            "荐章满公车，行想拜恩休。",
            "万里起跬步，青云眇难俦。",
            "余方归东路，于此怅夷犹。",
            "行觞莫辞醉，分袂云间楼。"
        ],
        "title": "奉送景升西上",
        "id": "83a38c8c-2aef-4220-8048-9eaaed7150de"
    },
    {
        "author": "沈辽",
        "paragraphs": [
            "海角厌多雨，乍晴山更嘉。",
            "梅林半黄熟，柳带剩夭斜。",
            "忽忽久不怿，悠悠谁可涯。",
            "世如有夫子，终不叹匏瓜。"
        ],
        "title": "奉和宋平叔",
        "id": "6f459306-2fae-4567-9639-a5755e805c39"
    },
    {
        "author": "沈辽",
        "paragraphs": [
            "久厌朝市冗，粗能忘盖纒。",
            "头依梵呗地，行结西方缘。",
            "山前种香稻，山下流清泉。",
            "此地既岑寂，此心良泰然。",
            "法师清净观，招我修初禅。",
            "斯言倘不践，何路休余年。"
        ],
        "title": "题上天竺天仙阁",
        "id": "f51cfbd0-2386-4133-8ede-3eeafc852d2b"
    },
    {
        "author": "沈辽",
        "paragraphs": [
            "志士有不遇，繇来多感伤。",
            "末途长悯默，往事委冥茫。",
            "偃蹇干坤外，推移日月长。",
            "初心寄林壑，何事袭轩裳。",
            "才地惭前辈，文华笑老苍。",
            "讨论聊自适，仕进亦惟惶。",
            "直欲驰千里，宁谁出一乡。",
            "典谟窥禹契，教化识轩唐。",
            "不信时难驾，焉知命弗将。",
            "士虽殊用舍，吾岂托炎凉。",
            "宝剑埋霜镝，明珠称夜光。",
            "三公犹可去，一命孰难忘。",
            "壮节深无累，髙歌咏更锵。",
            "振衣辞旦望，逸迹寄朱张。",
            "管库心何愧，江湖幸退藏。",
            "朝辞汴师日，夜渡淛河霜。",
            "故国寻仙路，当年结客场。",
            "二毛虽老丑，一醉乃寻常。",
            "花圃风生席，云斋月满床。",
            "清歌怜落落，髙论接琅琅。",
            "谁谓羁游地，还陪君子觞。",
            "众推朋好厚，不间弟兄行。",
            "斟酌南堂夜，逍遥甬水阳。",
            "长篇荷髙意，他日结离肠。"
        ],
        "title": "次韵酬泰叔",
        "id": "794dd038-e259-4a70-ae57-7812986cb5b6"
    },
    {
        "author": "沈辽",
        "paragraphs": [
            "郁郁庭下柏，何年移此栽。",
            "虽然失地性，本自凌云材。",
            "不复鸾凤集，空余鸟雀来。",
            "谁为许长史，拔宅去尘埃。"
        ],
        "title": "庭柏",
        "id": "08026325-d49f-4092-a0c0-3d5b8727d525"
    },
    {
        "author": "沈辽",
        "paragraphs": [
            "古人爱修竹，潇洒临幽轩。",
            "劲节有髙致，清声无俗喧。",
            "春日斗鏁碎，秋风撼琅玕。",
            "谁知渭川富，千亩可悬冠。"
        ],
        "title": "竹轩",
        "id": "10486dfd-a8f8-4088-a71a-d9bc4daaf49a"
    },
    {
        "author": "沈辽",
        "paragraphs": [
            "阴阴三四木，官舍悄无邻。",
            "何处黄鹂啭，来惊白髪新。",
            "浪随殊俗过，可负旧山春。",
            "自笑亲香火，看经作钝人。"
        ],
        "title": "黄鹂一声",
        "id": "101e7f35-3208-40a7-a374-b8932b7bebad"
    },
    {
        "author": "沈辽",
        "paragraphs": [
            "我舟莫行疾，我家日已远。",
            "行迟终不到，不到何由返。",
            "吴楚千万里，江山道回转。",
            "白头多伤感，方寸不胜乱。"
        ],
        "title": "舟行",
        "id": "fdde94e1-cce5-4f8f-a2b1-16acffed45a0"
    },
    {
        "author": "沈辽",
        "paragraphs": [
            "昔我离家时，月生正如钩。",
            "行行载见月，已在天南头。",
            "我身岂当然，吏议不可酬。",
            "下手亦何愧，摇尾终无求。",
            "默默就孤征，凄凄怀百忧。",
            "吴山望不尽，已泛楚江流。",
            "木落知岁寒，客子多悲愁。",
            "一恸一斗血，安能望松楸。"
        ],
        "title": "道中",
        "id": "ddc43be6-7c25-422d-a666-2514322ea154"
    },
    {
        "author": "沈辽",
        "paragraphs": [
            "洞中石乳色如霜，欲煮刀圭未得方。",
            "叹息此生来已晚，更将残命笑嵇康。"
        ],
        "title": "九龙洞",
        "id": "e19c21c6-126a-44f8-946f-a71fe40596ce"
    },
    {
        "author": "沈辽",
        "paragraphs": [
            "山後山前到已频，更寻残雪过西津。",
            "愚溪愁客今何在，应有猿猱解笑人。"
        ],
        "title": "西津",
        "id": "49a63154-f08d-4908-acc4-84c88ab7df3a"
    },
    {
        "author": "沈辽",
        "paragraphs": [
            "病骨愔愔百不如，不应投老更看书。",
            "古今得丧今方辨，且向斜阳弄蠧鱼。"
        ],
        "title": "读书",
        "id": "930d7e6c-9689-4f5d-abf8-3db5e00851aa"
    },
    {
        "author": "沈辽",
        "paragraphs": [
            "愚溪水中多圆石，水边竹树山如壁。",
            "夫子幽栖十二年，至今使人长叹息。"
        ],
        "title": "愚溪",
        "id": "02b166a9-6a35-4d14-aafa-725001353d16"
    },
    {
        "author": "沈辽",
        "paragraphs": [
            "白云非我役，出没在山间。",
            "我亦何所事，篮舆自往还。",
            "不知乐与否，聊尔寄衰孱。",
            "早恨冠冕误，空令鬓毛斑。"
        ],
        "title": "杂诗  其一",
        "id": "371bb0a8-d236-4411-9255-43f8c9bda522"
    },
    {
        "author": "沈辽",
        "paragraphs": [
            "我昧明哲戒，置身在天涯。",
            "悯悯常畏人，岂异池中蛙。",
            "吴山千万里，梦寐不到家。",
            "永怀故山乐，轻舟棹烟霞。"
        ],
        "title": "杂诗  其二",
        "id": "5d699b5f-f988-4a04-82fd-21b30a4c1683"
    },
    {
        "author": "沈辽",
        "paragraphs": [
            "屈平作天问，委骳穷不悔。",
            "寥寥千载还，柳子强复对。",
            "二子诚多材，无乃振憔悴。",
            "区区亦何为，吾方游物外。"
        ],
        "title": "杂诗  其三",
        "id": "86e8d943-dd55-4429-829d-0cb141edbe5b"
    },
    {
        "author": "沈辽",
        "paragraphs": [
            "巨蛇老且蜕，不如蝉脱飞。",
            "茫然寄坱圠，生死亦一归。",
            "达人观元化，其言玄且微。",
            "生死有不类，于是知者稀。",
            "秋池夜观月，方与水相辉。",
            "聊尔乘物化，指象终为非。"
        ],
        "title": "杂诗  其四",
        "id": "4d96dc17-87e1-493e-9ac3-e5b6b167bd56"
    },
    {
        "author": "沈辽",
        "paragraphs": [
            "汝勿轻王侯，王侯非汝曹。",
            "地势有轻重，太山与鸿毛。",
            "鼓腹一欢笑，不知钟鼓豪。",
            "我乐彼不预，山林且陶陶。"
        ],
        "title": "诒隐者二首  其一",
        "id": "98119eb1-4dce-4daa-9487-72478a887887"
    },
    {
        "author": "沈辽",
        "paragraphs": [
            "访我维摩室，不值香积飰。",
            "开囊出黄粟，为汝林中爨。",
            "软语少稽留，青蔬亦易办。",
            "勿言方外趣，我汝真如幻。"
        ],
        "title": "诒隐者二首  其二",
        "id": "e2e39b9e-12a2-41a8-b3fb-66f6029fdd99"
    },
    {
        "author": "沈辽",
        "paragraphs": [
            "谁道渊明不善饮，亦知太白爱题诗。",
            "浪醉浪吟成底事，不如髙卧过当时。"
        ],
        "title": "善饮",
        "id": "6a7e526f-9088-4cd5-abcf-b980f1064593"
    },
    {
        "author": "沈辽",
        "paragraphs": [
            "夷山邈无际，落日多青烟。",
            "渺渺寄愁恨，吾知从古然。",
            "逝者既已矣，後来谁可言。",
            "达生亦有意，吾归将灌园。"
        ],
        "title": "夷山",
        "id": "1b70eb8f-4a1c-4265-967c-48a0146c0dd0"
    },
    {
        "author": "沈辽",
        "paragraphs": [
            "晋室昔中圯，正人多戮死。",
            "加害宁无辞，惟其不徇己。",
            "朝室有难置，山林或能已。",
            "谁云清议在，美玉不全毁。",
            "旷达余所嘉，数欲玩遗史。",
            "抚卷辄增感，终夕那复理。"
        ],
        "title": "晋室",
        "id": "3747ab88-01e5-42f8-9d44-c7388a375311"
    },
    {
        "author": "沈辽",
        "paragraphs": [
            "东岭寄吾庐，西崦多屐齿。",
            "何为不惮陟，下视湘川水。",
            "此水不涌激，朝暮流未已。",
            "烟云媚幽趣，落日更清泚。",
            "徙倚有髙木，独往每自喜。",
            "山猿助我啸，幽鸟司我跂。",
            "山僧忽吾怪，使汝识善逝。"
        ],
        "title": "东岭",
        "id": "30bd3d37-e9bd-4a93-8963-39af5e143f8e"
    },
    {
        "author": "沈辽",
        "paragraphs": [
            "黄叶渡头春水生，江中水车上下鸣。",
            "谁道田间得机事，不如抱瓮可忘情。"
        ],
        "title": "水车",
        "id": "9bf73aca-e895-4c78-b458-825dafc319d6"
    },
    {
        "author": "沈辽",
        "paragraphs": [
            "匡床我示维摩疾，持钵师来舍卫城。",
            "与汝欲分香积饭，不妨作戏说浮生。"
        ],
        "title": "召楚兴禅师",
        "id": "97e688ed-0785-4e78-83c1-72377e02c950"
    },
    {
        "author": "沈辽",
        "paragraphs": [
            "壁下茶铛久不黔，更无白眼与人嫌。",
            "春来老困还多睡，时有狂风入破帘。"
        ],
        "title": "春日二绝  其一",
        "id": "92f08e04-7d78-4e8c-bcd8-eee07659e36e"
    },
    {
        "author": "沈辽",
        "paragraphs": [
            "寂寂山间谁与言，闷搔短髪向香烟。",
            "死灰朽木君知否，不似胡人面壁禅。"
        ],
        "title": "春日二绝  其二",
        "id": "f3da39d6-3f95-40e9-aece-ecf2d97b0893"
    },
    {
        "author": "沈辽",
        "paragraphs": [
            "岛夷三月不知春，唯有杨花似故人。",
            "老大相逢何可语，满头白髪不胜嚬。"
        ],
        "title": "杨花",
        "id": "0f97b096-ce69-4f9e-90c7-9cf5f41afaff"
    },
    {
        "author": "沈辽",
        "paragraphs": [
            "夷人事神正自醵，山头水边与神乐。",
            "大巫庞衣手摇铎，羣儿伐鼓更鸣角。",
            "青山历历神欲归，湘水漓漓日脚西。",
            "小大酣歌向山栖，神羮满盎均汝厘。"
        ],
        "title": "乐神",
        "id": "67110058-cb31-419a-8e30-6816850cb923"
    },
    {
        "author": "沈辽",
        "paragraphs": [
            "山上桃花红欲烧，山间病老苦无聊。",
            "古人有时亦好饮，已醉复醒真似劳。",
            "谁能忘情学枯木，不如隐几看猿猱。",
            "攀援上下岂无意，新林落日风{风噪}{风噪}。"
        ],
        "title": "山上",
        "id": "f4c2e01b-7097-4f4b-89e6-ab341a62a69e"
    },
    {
        "author": "沈辽",
        "paragraphs": [
            "山僧种李华，华白谁肯折。",
            "春风欲去时，庭前纷如雪。",
            "绿叶始有芽，繁香且未歇。",
            "郁陶何可道，空庭步明月。"
        ],
        "title": "李华",
        "id": "6416d406-136f-427d-b235-81d80cef1124"
    },
    {
        "author": "沈辽",
        "paragraphs": [
            "日落沙头山已昏，饥乌投暝下前村。",
            "谁云野客无多事，步出林间自掩门。"
        ],
        "title": "日落",
        "id": "fa2cc32b-42da-433a-b469-0b3906e4dafd"
    },
    {
        "author": "沈辽",
        "paragraphs": [
            "黄鹂何处来，啼我夷即下。",
            "绿叶掩穷陬，春容已衰谢。",
            "百年如转毂，悲欢正相驾。",
            "感事一伤怀，吾年四十化。"
        ],
        "title": "黄鹂",
        "id": "803fe7ff-e28b-41b4-bbb0-1a2d4f88d79d"
    },
    {
        "author": "沈辽",
        "paragraphs": [
            "春林日已繁，隔我遥山青。",
            "下帘成幽卧，野鸟鸣嘤嘤。",
            "鸟鸣有时息，春林亦衰寂。",
            "生物自环转，何心翻戚戚。"
        ],
        "title": "春林",
        "id": "78d80068-999e-4722-a8be-d11dffef86c0"
    },
    {
        "author": "沈辽",
        "paragraphs": [
            "法华寺上散郎亭，老树苍崕如有情。",
            "欢戚已随时事去，代间秪有古人名。"
        ],
        "title": "散郎亭",
        "id": "63a93676-856a-4bc8-9c81-66b7cab88a24"
    },
    {
        "author": "沈辽",
        "paragraphs": [
            "山禽哺雏半欲抟，坐想葛帔临风湍。",
            "数日阴霖复未畅，不知更作枣花寒。"
        ],
        "title": "枣花寒",
        "id": "1b150cf7-32d3-4a86-b253-c7c7684e87e1"
    },
    {
        "author": "沈辽",
        "paragraphs": [
            "读书十车老已忘，人生得意须少壮。",
            "白髪渐多筋力衰，谁为流年更惆怅。",
            "自寄蛮夷朋旧稀，更将黄卷卧斜晖。",
            "古来枉直何足道，昨日皦皦今还非。"
        ],
        "title": "读书",
        "id": "0df32a6c-5328-432b-a7fc-4dc2c2ccae3b"
    },
    {
        "author": "沈辽",
        "paragraphs": [
            "前日岩间欲结庐，下眺江水百步余。",
            "春水溅溅出乳窦，青山白石半洿涂。",
            "不到津头已三月，谁知江水涨天墟。",
            "遥望横流不敢济，岩口已有人罾鱼。"
        ],
        "title": "观大水望朝阳岩",
        "id": "d00e0e93-6b1f-4488-b753-702cca285ad5"
    },
    {
        "author": "沈辽",
        "paragraphs": [
            "潇水悠悠天际来，夹江古木抱山回。",
            "栅中人物不满把，日晏市散多苍苔。",
            "九疑巉天古云埋，遥想帝子龙车回。",
            "心衰目极何可望，九歌寂寂令人哀。"
        ],
        "title": "沧洲亭怀古",
        "id": "0c2dad2c-f557-4645-b835-c3c00da4aa37"
    },
    {
        "author": "沈辽",
        "paragraphs": [
            "前日使君佩铜鱼，雅望已合升华涂。",
            "一遭黯黮诚非辜，人为叹愤我若无。",
            "夷州已非人所居，况复筦库治赢余。",
            "幸及瓜时笑还都，襟怀落落真丈夫。"
        ],
        "title": "奉送伯才都官代归",
        "id": "89ae2959-fc02-415d-8cf1-e786336ad765"
    },
    {
        "author": "沈辽",
        "paragraphs": [
            "从来多事笑归宗，我已无心岂有通。",
            "达士犹能知梦梦，世人何用更空空。",
            "江头冷落三秋月，山半支离一病翁。",
            "不到古今能与否，林间拭目看来鸿。"
        ],
        "title": "次韵答陈生问禅",
        "id": "9cc6e528-1974-42e0-86e6-26a706164696"
    },
    {
        "author": "沈辽",
        "paragraphs": [
            "泛泛潇江水，天生西北流。",
            "苍烟开蛋市，晓日下蒲洲。",
            "清旷适幽步，方洋如昔游。",
            "何为沙上鸟，相避小山头。"
        ],
        "title": "出潇江泊蒲洲",
        "id": "6cf61623-eefd-43b8-af05-d843ae57f1e3"
    },
    {
        "author": "沈辽",
        "paragraphs": [
            "山田遶山脚，江水何可作。",
            "车轮十丈围，飞湍半天落。",
            "雁翅插修筦，随流得深酌。",
            "升降岂无势，长江怒相薄。",
            "有如万夫力，讙呼倾众壑。",
            "曾不舍昼夜，美源终未涸。",
            "人间有机事，由来生巧恶。",
            "善彼汉阴老，忘怀抱纯朴。"
        ],
        "tags": [
            "长江"
        ],
        "title": "水车",
        "id": "8ceb0d2b-7906-45be-a989-6d4165f4ef93"
    },
    {
        "author": "沈辽",
        "paragraphs": [
            "当年不佩封侯印，後世谁寻堕泪碑。",
            "定远将军岂夸勇，关南常侍最能诗。",
            "故人不解传遗事，五岭犹能识信旗。",
            "墓下寂寥无鼓角，秋风独向白杨悲。"
        ],
        "title": "复作过商翁墓  其一",
        "id": "f55e747e-82f7-44ab-8670-96c92eb0a7e5"
    },
    {
        "author": "沈辽",
        "paragraphs": [
            "平生气业许谁知，官制应崇九尺碑。",
            "已为朝廷恢远略，不应江汉独无诗。",
            "交牙石锁先偏阵，野烧光开後队旗。",
            "老妇尫残谁主奠，从来伯道使人悲。"
        ],
        "title": "复作过商翁墓  其二",
        "id": "c3b2da49-a174-4c40-9267-238f5951a2ce"
    },
    {
        "author": "沈辽",
        "paragraphs": [
            "同预杨公国士知，延陵应得我题碑。",
            "人间已悟黄粱梦，泉下谁寻古剑诗。",
            "邕管已闻图像祭，广源无复纳降旗。",
            "水禽山鸟无人意，独解飞鸣不解悲。"
        ],
        "title": "复作过商翁墓  其三",
        "id": "f141e05a-8276-4b36-8e3a-c5a2b6a6a8b4"
    },
    {
        "author": "沈辽",
        "paragraphs": [
            "苍头已作归来曲，不信全生庾氏碑。",
            "疑有史官争立传，终无嗣子与闻诗。",
            "後房已闭千金妓，私庙空收五采旗。",
            "闻说诏书优赠典，孤魂应结九泉悲。"
        ],
        "title": "复作过商翁墓  其四",
        "id": "ee4aad2b-1b30-4f88-a643-15cf4b19a29f"
    },
    {
        "author": "沈辽",
        "paragraphs": [
            "夷天九月尾，秋气殊未肃。",
            "病士蒙葛衣，正如庭下菊。",
            "忆昔移菊初，夏暑方烦溽。",
            "瘴山旱无雨，憔悴兹不足。",
            "安得望茅茨，窃自譬松竹。",
            "神仙久视药，孤根寄穷谷。"
        ],
        "title": "庭下菊",
        "id": "e7216476-c531-42f9-bf99-814952abed15"
    },
    {
        "author": "沈辽",
        "paragraphs": [
            "余读子厚书，始闻钴鉧潭。",
            "榜舟西江下，振步愚溪南。",
            "髙下凌山阿，松篁蔽秋岚。",
            "土人识其地，古木森楩楠。",
            "水深日波澜，此理亦易探。",
            "古木为钴鉧，土音正相参。",
            "所记或不然，信书殊未甘。",
            "此公废已久，山水穷年耽。",
            "造化毫楮间，浮实微相锬。",
            "幽心有默识，西归助清谈。"
        ],
        "title": "钴鉧潭",
        "id": "75563d91-601b-443f-b3de-e983c54bc893"
    },
    {
        "author": "沈辽",
        "paragraphs": [
            "不识聱隅生，斯人亦豪怪。",
            "挟书海上来，轩昂轶前辈。",
            "何为老穷阨，独与当时背。",
            "宠禄出一时，此书终不废。",
            "客死江都馆，骸骨埋荒秽。",
            "幸会田使君，开茔北门外。",
            "浮屠清旷地，马鬣森松桧。",
            "百年一抔土，谁当论穷泰。"
        ],
        "title": "寄题聱隅冢亭",
        "id": "a0879b10-7941-4dd2-b778-5bfbad22acab"
    },
    {
        "author": "沈辽",
        "paragraphs": [
            "山林摇落江水寒，松下古观生秋兰。",
            "白日无人午夜静，玉皇殿上朝仙官，但闻金环玉佩鸣珊珊。",
            "麻姑女子不下坛，有谁乞得延龄丹。",
            "人生不如为善好，草头晓露空潸潸。"
        ],
        "title": "龙兴观",
        "id": "04179590-bb9d-469a-becd-81f120261280"
    },
    {
        "author": "沈辽",
        "paragraphs": [
            "蚤识陶公父子名，未知李老思尤清。",
            "後来无复能文客，潇水湘山空月明。"
        ],
        "title": "还湘南集",
        "id": "02d426f0-2e5d-464a-9a60-d7a093582f26"
    },
    {
        "author": "沈辽",
        "paragraphs": [
            "渊明昔已爱吾庐，我亦悁悁忆故居。",
            "君有东皋千束稻，山前更望澹塘湖。"
        ],
        "title": "过李氏澹塘别墅",
        "id": "b9c193c4-1453-4653-86c6-5df239c6f3fe"
    },
    {
        "author": "沈辽",
        "paragraphs": [
            "无心难与有心期，欲说无心已自痴。",
            "会得金刚本来性，此人与我合先知。"
        ],
        "title": "答林夫五颂次元韵  其一",
        "id": "d9d571d7-b809-4c33-b93e-7d6defe3aaf6"
    },
    {
        "author": "沈辽",
        "paragraphs": [
            "白髪生来何可惊，不求杂食岂须耕。",
            "山间一榻无余事，但看山花枯复荣。"
        ],
        "title": "答林夫五颂次元韵  其二",
        "id": "516dc690-9e2d-4fa2-bbd4-5106736e1daa"
    },
    {
        "author": "沈辽",
        "paragraphs": [
            "海水浩荡烟苍茫，我欲求渡无舟航。",
            "东西路迷何苦渡，楞伽山下秋风凉。"
        ],
        "title": "答林夫五颂次元韵  其三",
        "id": "35b8972b-d21c-4acb-82e6-95fa6c406a2e"
    },
    {
        "author": "沈辽",
        "paragraphs": [
            "世间明闇一毫端，为底忙时不肯闲。",
            "水盛草深牛不动，始知缘业有多般。"
        ],
        "title": "答林夫五颂次元韵  其四",
        "id": "5e3a134d-5d7f-49d7-bd84-060ef7da69f0"
    },
    {
        "author": "沈辽",
        "paragraphs": [
            "阿弥陀佛一炉香，欲道知时已是狂。",
            "若得医师除我病，何烦筋力更求方。"
        ],
        "title": "答林夫五颂次元韵  其五",
        "id": "0634672e-6d8d-472d-954a-4c8db656437d"
    },
    {
        "author": "沈辽",
        "paragraphs": [
            "我身如断蓬，我性如孤鹤。",
            "飘摇寄林野，不复人间乐。",
            "岂如鸡与犬，朱门肆依托。",
            "虽沐稻粱恩，安能远嫌薄。",
            "理或不在我，幽怀放寥廓。",
            "人生能几时，百年共摇落。"
        ],
        "title": "有感",
        "id": "c1f686e4-2723-449f-b664-1664a7326c82"
    },
    {
        "author": "沈辽",
        "paragraphs": [
            "鄙性不嗜饮，不知酒中乐。",
            "古人能闭关，此兴应可度。",
            "形骸委物外，宠利安能薄。",
            "何为攘臂人，喧卑同燕雀。",
            "朝挥百神王，夕引羣忧涸。",
            "畴昔二三公，逃死向杯杓。",
            "我乐不在是，陶然造冲漠。",
            "子当剧醉时，相访南山脚。"
        ],
        "title": "赠饮客",
        "id": "15014cfe-8d60-453b-bcd3-67d0fdbac686"
    },
    {
        "author": "沈辽",
        "paragraphs": [
            "潇川夜飞雪，草舍朝成冰。",
            "微阳始下烛，南山浩如蒸。",
            "林木散孚甲，乌鸟营巢橧。",
            "物化不可戚，深挹南天僧。"
        ],
        "title": "雪後",
        "id": "5c780065-51ba-4ae0-9ad9-4c1933d023d6"
    },
    {
        "author": "沈辽",
        "paragraphs": [
            "老朽何心托市朝，正当鼓腹咏轩尧。",
            "由来方外希夷乐，渐与人间路径遥。",
            "泽畔应无渔父问，松间时听葛天谣。",
            "髯君莫及儿童伎，留取褚中翡翠翘。"
        ],
        "title": "次韵酬陈生求书",
        "id": "bee9250f-66ef-4f3b-937d-d83181483942"
    },
    {
        "author": "沈辽",
        "paragraphs": [
            "不入四明路，侵寻已十年。",
            "葛藤论往事，蝉蜕想苍烟。",
            "松下数株石，岩前千丈泉。",
            "何为不肯往，芒屩更参禅。"
        ],
        "title": "赠广佑上人",
        "id": "099dfd71-53b9-48af-8078-abc180e7940d"
    },
    {
        "author": "沈辽",
        "paragraphs": [
            "腰间新佩临桂章，归着彩衣拜髙堂。",
            "鸿雁知时自翔翥，骅骝得路方腾骧。",
            "正烦弦歌治疲俗，仰看干羽来降王。",
            "憔悴山间老迁客，不能相送出潇湘。"
        ],
        "title": "奉送马令归长沙",
        "id": "8fdd30ff-0ad8-49f2-9aba-26f4d883a2d7"
    },
    {
        "author": "沈辽",
        "paragraphs": [
            "玉笥羽人不绝食，鬓毛清润颜色赤。",
            "中黄仙翁传妙经，十年功成人不识。",
            "身如孤云行无迹，欲上九疑望南极。",
            "岣嵝不见神禹碑，潇湘真得浮丘伯。",
            "城南濯足江水碧，逍遥城中混名德。",
            "东岩西穴已烂游，共过庐阳寻简寂。"
        ],
        "title": "奉赠玉笥王尊师",
        "id": "be845dc0-002c-4928-bf6b-56009548a146"
    },
    {
        "author": "沈辽",
        "paragraphs": [
            "鹤驭已归三十春，至今重阁无纤尘。",
            "蟠桃谁知天上事，白骨不驻城中人。",
            "门外江流似平昔，林间鸟雀空悲辛。",
            "当时留侯强辟谷，黄石老翁悟终身。"
        ],
        "title": "仙居阁",
        "id": "d5701096-bea3-4b42-8126-a18372d0c50c"
    },
    {
        "author": "沈辽",
        "paragraphs": [
            "谭子作需亭，佳客同宴乐。",
            "宴乐乃余事，文华相博约。",
            "散帙列经史，所游尽通博。",
            "挥毫断新义，诸生困穿凿。",
            "中厨具烹饪，髙怀肆杯杓。",
            "遥想大论时，纷纷麈毛落。",
            "春风豁幽郁，秋日延林薄。",
            "人生乐名教，安在甘寂寞。",
            "相期一穷达，岂止为脾臄。",
            "穷达乃在天，得时即鸣跃。",
            "在昔郑司农，处身固穷索。",
            "飨客颇丰侈，水陆荐金错。",
            "其後李北海，髙材冠台阁。",
            "摛文示时彦，万金资一酌。",
            "遗风不在是，斯名岂苟作。",
            "泥沙何足道，正当为善嚯。",
            "子云老嗜酒，行当蹑芒屫。",
            "为君说难字，犹能中一喙。"
        ],
        "title": "寄题谭氏需亭",
        "id": "867f8a74-0ca6-4f76-aef8-78753307a74f"
    },
    {
        "author": "沈辽",
        "paragraphs": [
            "每爱潇江西北流，水边幽石强为留。",
            "归时欲借浯台望，何处陂陁可系舟。"
        ],
        "title": "望浯台示无竞",
        "id": "77004eda-117b-43f3-927e-2196b5b6c2e0"
    },
    {
        "author": "沈辽",
        "paragraphs": [
            "山上白云淡无情，不如山前利与名。",
            "水西落日何时尽，二十一万钟磬鸣。"
        ],
        "title": "太平上方",
        "id": "913f89b1-8c1b-4f16-9843-a90c2a9c9abb"
    },
    {
        "author": "沈辽",
        "paragraphs": [
            "潇湘一片云，翩翩上南岳。",
            "不依涧底石，欲引瑶台鹤。",
            "乘风出崕峤，带月萦林薄。",
            "若会洪崕生，为求金鼎药。"
        ],
        "title": "送唐道士游南岳",
        "id": "4b0b42b4-2be6-4fcd-829a-35516a217bb3"
    },
    {
        "author": "沈辽",
        "paragraphs": [
            "文雅张夫子，飘然东岭居。",
            "不随人毁誉，独与道盈虚。",
            "欢笑一棋局，湛沈万卷书。",
            "三年流窜客，相见止如初。"
        ],
        "title": "赠张明之",
        "id": "b68457a3-54bb-434a-8843-cd820ada0c8b"
    },
    {
        "author": "沈辽",
        "paragraphs": [
            "时去亦可惜，浩然若沧溟。",
            "平生穷古学，老大困新经。",
            "君抱松竹操，余无龟筮灵。",
            "相看故眼在，惟有遥山青。"
        ],
        "title": "唁下第",
        "id": "4f7267af-27f8-455f-bc4b-011ea7896e74"
    },
    {
        "author": "沈辽",
        "paragraphs": [
            "古木巃嵸山径斜，不知使者出山窊。",
            "羁禽野兽遥相避，亦有人寻颜阖家。"
        ],
        "title": "朱赵二使者示问",
        "id": "f1fd68c0-5e8d-49e6-81be-650244afce6a"
    },
    {
        "author": "沈辽",
        "paragraphs": [
            "春雨淫不已，江水一夕涨。",
            "初闻渐其栅，离明已三丈。",
            "老弱走山去，浮沉困丁壮。",
            "髙楼半欲没，木杪维舟舫。",
            "睢阜已怀襄，那能辨闾巷。",
            "升髙瞰其下，犬牙萦叠嶂。",
            "始知地形隘，何由保无恙。",
            "湘川浩东下，其势不相让。",
            "安得驱山泽，移徙就空旷。",
            "市井安且平，黎民获生养。",
            "羣流亦适性，千里肆夷漾。",
            "斯怀知未遂，蓬茆独怊怅。"
        ],
        "title": "零陵观大水",
        "id": "85d80b93-04a9-4ee1-a45a-4d2af7a33b63"
    },
    {
        "author": "沈辽",
        "paragraphs": [
            "仙客饵赤箭，其根乃天麻。",
            "延年不复老，飞身混烟霞。",
            "文升蚤得道，山下多灵芽。",
            "世士所购求，金玉如泥沙。",
            "吾昔负羸疾，衰龄畏风邪。",
            "筋骨困连卷，跳偏竟何嗟。",
            "履道知我欲，囊封寄山家。",
            "呼奴为煮食，惜已鬓毛华。"
        ],
        "title": "谢履道天麻",
        "id": "e706980b-3607-44e5-8794-628e296a09e1"
    },
    {
        "author": "沈辽",
        "paragraphs": [
            "红叶飘萧秋後山，相望止在一嵠间。",
            "老夫无用方安命，夫子何为蚤闭关。",
            "世事不随歌吹乐，此身略与水云闲。",
            "经年不见宁相外，安在区区事往还。"
        ],
        "title": "奉简莘叟",
        "id": "d8bf25f1-767c-473f-996b-ede05d0401dd"
    },
    {
        "author": "沈辽",
        "paragraphs": [
            "调笑同方朔，机微似幸灵。",
            "囊中万金药，机上九仙经。",
            "虚静孤猿噪，支离病鹤形。",
            "子云称隐德，于此识沉冥。"
        ],
        "title": "次韵博古赠王道人",
        "id": "04cc539a-f709-42a2-ad7d-08c0c7209dfb"
    },
    {
        "author": "沈辽",
        "paragraphs": [
            "仲子绝不出，留侯数相顾。",
            "二客虽不同，所知均一趣。",
            "仲子屏世故，翛然掩蓬户。",
            "留侯喜奕棋，清欢寄玄悟。"
        ],
        "title": "戏赠莘叟明之",
        "id": "ed5eb5ce-6542-4b79-bc8c-e82344707873"
    },
    {
        "author": "沈辽",
        "paragraphs": [
            "身世飘摇如断云，此生不复世间尘。",
            "能言得丧归诸命，维有东坡王道人。"
        ],
        "title": "奉赠王道人",
        "id": "61f19233-a4da-46d4-8c62-329de20dbb05"
    },
    {
        "author": "沈辽",
        "paragraphs": [
            "平生爱闲今幸闲，投老爱山今住山。",
            "不复区区同眩事，正当渺渺出人间。"
        ],
        "title": "平生",
        "id": "d16561b6-c7d7-4dca-8fc9-093fdfb3967e"
    },
    {
        "author": "沈辽",
        "paragraphs": [
            "悯悯久同巢幕燕，翩翩今作北归鸿。",
            "湘山潇水愁无度，更泊孤舟夜雨中。"
        ],
        "title": "将行泊潇江",
        "id": "d2925dbf-9960-43d2-9908-9128fa28418d"
    },
    {
        "author": "沈辽",
        "paragraphs": [
            "孤蓬冲雨出湘西，欲向崕间寄一栖。",
            "天外月华如有意，故来相伴宿浯溪。"
        ],
        "title": "宿浯溪",
        "id": "6ee3f842-fdb8-4c57-8ec9-b0dcdc1530f3"
    },
    {
        "author": "沈辽",
        "paragraphs": [
            "峤南地熟气如烟，木华蒙茸散为绵。",
            "使君作紬远相寄，表似夷锦红欲燃。",
            "病士榻上残青毡，山中苦寒多破穿。",
            "使君相赠何可言，困来不妨伸脚眠。"
        ],
        "title": "谢蔚宗木棉",
        "id": "86444476-d26e-446b-adf1-48b265cb9d89"
    },
    {
        "author": "沈辽",
        "paragraphs": [
            "天边新月一弦生，堂上美人肢体轻。",
            "何似君家庭下竹，孤风髙节照人清。"
        ],
        "title": "婵娟亭",
        "id": "b98bab72-dff1-4134-af3b-41c573976a1c"
    },
    {
        "author": "沈辽",
        "paragraphs": [
            "扰扰百年何可为，正应静处得忘机。",
            "心猿不动无余境，照见人间是与非。"
        ],
        "title": "静照庵",
        "id": "d15b724c-d320-4052-a603-b23f46a4b5ea"
    },
    {
        "author": "沈辽",
        "paragraphs": [
            "祁阳县南石燕坡，骤雨干时燕子多。",
            "行李萧疏常畏雨，谁能驻马待滂沱。"
        ],
        "title": "石燕坡",
        "id": "3e6e1cc8-0c7c-4b6c-82f4-0a8c06658a99"
    },
    {
        "author": "沈辽",
        "paragraphs": [
            "峡山山下古招提，丛木犹藏半泐碑。",
            "正自会昌多难後，至今龙象绕山悲。"
        ],
        "title": "峡山寺",
        "id": "021fc881-705b-44bd-8417-c827695453ed"
    },
    {
        "author": "沈辽",
        "paragraphs": [
            "九江水色白如雪，流水潇湘尚未浑。",
            "落日墟头人已散，独留烟树送黄昏。"
        ],
        "title": "白水",
        "id": "7c338128-aba9-4bb3-9228-9370ec3cda1f"
    },
    {
        "author": "沈辽",
        "paragraphs": [
            "二公诛茆今几年，至今山下一炉烟。",
            "驻舟薄致伊蒲馔，欲结诸公寂静缘。"
        ],
        "title": "题文殊寺  其一",
        "id": "1eb7e70e-b7fa-47d3-9eaf-6925b310ed02"
    },
    {
        "author": "沈辽",
        "paragraphs": [
            "月落山时鱼鼓鸣，华堂不动夜来灯。",
            "人间扰扰方多事，谁似炉间白髪僧。"
        ],
        "title": "题文殊寺  其二",
        "id": "5b3d4035-da91-4b93-a2f2-512df43d9f91"
    },
    {
        "author": "沈辽",
        "paragraphs": [
            "朝来风雪满湘山，顿失羣峰上下间。",
            "风定雪休归舫稳，江流不动碧潺潺。"
        ],
        "title": "雪後",
        "id": "5fecef56-a080-4f6e-b4b3-8b4058576a11"
    },
    {
        "author": "沈辽",
        "paragraphs": [
            "支持病骨上南台，一眺云林眼暂开。",
            "不道云长更绕舌，已将名姓入山来。"
        ],
        "title": "南台禅师云得蔚宗书报老夫入山",
        "id": "007eca0a-beab-46fd-be25-4090480d4134"
    },
    {
        "author": "沈辽",
        "paragraphs": [
            "我来洞庭上，延首望君山。",
            "君山不可见，止在狂波间。",
            "风休水亦息，烟岚露空碧。",
            "何烦问法意，开口成尘迹。"
        ],
        "tags": [
            "洞庭湖"
        ],
        "title": "君山",
        "id": "d910a972-e411-491b-aaa3-ca45a9731bbc"
    },
    {
        "author": "沈辽",
        "paragraphs": [
            "洞庭春雪晓霏霏，一阵风来半已晞。",
            "唯有山阴吹不尽，田塍片段衲僧衣。"
        ],
        "tags": [
            "洞庭湖"
        ],
        "title": "洞庭山雪",
        "id": "948a36b8-50dd-4067-92bb-554bea38d105"
    },
    {
        "author": "沈辽",
        "paragraphs": [
            "古人善治身，摆落在尘土。",
            "明哲所自任，不为小人侮。",
            "嗟我一何愚，逍遥寄天宇。",
            "长嫌柳下污，有意庄生堵。",
            "微官被黯黮，远放潇湘浦。",
            "闭关绝世故，况复挥谈麈。",
            "蒙恩许北下，始接诸公武。",
            "若得一丸药，顿发三年瞽。",
            "巴陵遇言游，髙文璨瑶圃。",
            "泠泠挹清风，使人怀玉斧。"
        ],
        "title": "次韵奉赠巴陵上官令",
        "id": "be553855-7a72-4a13-aecb-adb6e409d50e"
    },
    {
        "author": "沈辽",
        "paragraphs": [
            "洞庭春水静，楚山气雄劲。",
            "欲言世上清，不敌巴陵令。",
            "山深多猿啸，水涸纵鳞泳。",
            "牛刀有余闲，尽入安仁咏。"
        ],
        "tags": [
            "洞庭湖"
        ],
        "title": "奉赠上官令",
        "id": "1a1861f8-82e3-4632-83d2-8dd70088dc29"
    },
    {
        "author": "沈辽",
        "paragraphs": [
            "不识南宗与北宗，欲齐得丧已非通。",
            "若将直指生为梦，便可偏知色是空。",
            "莫为严周驰诞说，欲轻摩诘作衰翁。",
            "古人言句真刍狗，天外秋来有信鸿。"
        ],
        "title": "重示",
        "id": "1e31e492-bbed-420e-ace0-58327c5f7c47"
    },
    {
        "author": "沈辽",
        "paragraphs": [
            "潇湘秋水涨山阿，小驻归舟绿玉波。",
            "翰苑主人青眼在，湘南使者荐书多。",
            "庭中紫诏迎纶綍，道上黄花醉叵罗。",
            "贱客十年京国梦，恨无羽翼从鸣珂。"
        ],
        "title": "代诸生送黄镇判官",
        "id": "937c4f53-da8d-4dc0-9322-1fd43d0674e9"
    },
    {
        "author": "沈辽",
        "paragraphs": [
            "山东卢翁旧儒者，少年久客都城下。",
            "先朝数因春官荐，投袂攀鞍学弓马。",
            "大黄六钧猿臂挽，武库官箭长分靶。",
            "横门较艺在第一，武士贾勇来相迓。",
            "天子临观虎豹羣，弓满不苦何由化。",
            "固知穷达不在我，乞得参军何足咤。",
            "晚除一尉来荆域，白髪婆娑谁复识。",
            "部中夷落寄戎政，上下六年无盗贼。",
            "使者垂庥太守惜，地薄器寒无势力。",
            "平生介直耻自媒，一纸荐书终不得。",
            "中间安南大将出，尝愿奋身借一戟。",
            "翻蒙羽檄督军粮，灵渠首运三千石。",
            "小官繇使当自効，解衣操舟上滩碛。",
            "同行嘲笑何自苦，殊胜陶公闲运甓。",
            "功劳涓埃何足道，甫得临湘升斗食。",
            "髙堂老母终天年，屏居古寺甘穷寂。",
            "从来畏慎不干人，粝食布衣残喘息。",
            "春秋祀事亦粗给，妻子不为饥寒逼。",
            "三年终丧壮心在，矍铄安能忌吏役。",
            "古剑不折终不埋，老马岂甘长伏枥。",
            "却持手板谒公府，斗擞青衫尘土迹。",
            "我知卢公意可怜，世人□家轻相测。",
            "何如市井轻薄儿，朝来指白暮为黑。"
        ],
        "title": "赠送卢总赴调",
        "id": "16eade34-40f3-4066-8204-6e17a116efbc"
    },
    {
        "author": "沈辽",
        "paragraphs": [
            "朝亦看踰山，暮亦看踰山。",
            "芳华春树外，古澹白云闲。",
            "绝顶有池水，昔年栖玉颜。",
            "妙灵想不驻，缅慕何由攀。"
        ],
        "title": "古兴十六首  其一",
        "id": "0a38f609-226d-4d51-b995-ea54283c63c2"
    },
    {
        "author": "沈辽",
        "paragraphs": [
            "春草日已枯，山中少人迹。",
            "草间秋蛩鸣，遥知岁寒逼。",
            "人生何可恃，金丹须努力。",
            "流景终不回，永叹尚何益。"
        ],
        "title": "古兴十六首  其二",
        "id": "e50bb614-5e80-44ca-b979-0ba688c1e3a1"
    },
    {
        "author": "沈辽",
        "paragraphs": [
            "我不叹白髪，安得新少年。",
            "往者不失势，後来岂能贤。",
            "世间亦多士，倚伏良有缘。",
            "寄语夸夺子，古人已皆然。"
        ],
        "title": "古兴十六首  其三",
        "id": "cb354a03-9c5c-475d-8f0e-79093150e110"
    },
    {
        "author": "沈辽",
        "paragraphs": [
            "修道须阴功，留侯亦何为。",
            "区区欲报怨，方为帝王师。",
            "辟谷学赤松，强为女子饴。",
            "黄石更殉葬，空令後人疑。"
        ],
        "title": "古兴十六首  其四",
        "id": "5eb99414-21ce-49f4-a70d-59f5ec16cf58"
    },
    {
        "author": "沈辽",
        "paragraphs": [
            "皖皖何氏女，不食终不饥。",
            "普公南迁日，金镜识仙衣。",
            "清冷少言语，时时露天机。",
            "冥数有时尽，玉棺有余辉。"
        ],
        "title": "古兴十六首  其五",
        "id": "e580d96d-1d59-40ca-b0d7-6a19833fc1b0"
    },
    {
        "author": "沈辽",
        "paragraphs": [
            "古人喜功名，冒死立奇节。",
            "嗟我亦何弱，翰墨老蒙拙。",
            "富贵难苟求，耻随世汩没。",
            "千年柏庭下，不负金光骨。"
        ],
        "title": "古兴十六首  其六",
        "id": "6cb745ec-3aa2-4d03-98ae-e3b37d262e2b"
    },
    {
        "author": "沈辽",
        "paragraphs": [
            "不识扬子云，清峭想玄鹤。",
            "後世欲论文，斯人不可作。",
            "死生固有命，一眚为投阁。",
            "相去已千年，空山甘寂寞。"
        ],
        "title": "古兴十六首  其七",
        "id": "56728945-8781-4fd0-8e50-66d539e55d29"
    },
    {
        "author": "沈辽",
        "paragraphs": [
            "黄叶日已落，西飙易惊衰。",
            "忆昔阳春下，芳华弄葳蕤。",
            "四序不代运，生物皆凌夷。",
            "匆匆盖常理，晚暮令人悲。"
        ],
        "title": "古兴十六首  其八",
        "id": "2dff32b7-0d62-4e1e-896b-a6038b2c84d1"
    },
    {
        "author": "沈辽",
        "paragraphs": [
            "百草皆有种，风土不可移。",
            "甘辛与美恶，所得自适宜。",
            "东家鲐背翁，前日乃婴儿。",
            "耄倪寄百年，谁可强扶持。",
            "芳华有不实，不实未足悲。",
            "神仙不死药，多采南山芝。"
        ],
        "title": "古兴十六首  其九",
        "id": "fd0f1c17-4a78-42b5-8501-aa4445136f72"
    },
    {
        "author": "沈辽",
        "paragraphs": [
            "天外青青山，重云忽蒙翳。",
            "青山终不移，明目未可睨。",
            "秋风方憀栗，冥雨何时霁。",
            "不见希夷翁，欲学穷年睡。"
        ],
        "title": "古兴十六首  其一○",
        "id": "6187e385-5ecd-47a8-ab30-051a30348ee4"
    },
    {
        "author": "沈辽",
        "paragraphs": [
            "夜半山气冷，始知秋序深。",
            "开轩望明月，西岭莽涔涔。",
            "人籁久已息，繁然蟪蛄吟。",
            "缅怀故丘鹤，清唳有余音。",
            "遥与白云期，岂惮冰雪侵。",
            "人情与物象，邂逅惬幽心。",
            "夜漏渐已长，清风入松林。",
            "逍遥掩蓬户，微凉生衣襟。"
        ],
        "title": "古兴十六首  其一一",
        "id": "1e3e5a85-bea2-422c-8fcf-6f0ec0b33ac1"
    },
    {
        "author": "沈辽",
        "paragraphs": [
            "潇湘望秋月，清旷无风埃。",
            "谁知故园影，亦向裔夷来。",
            "水际衰老翁，练衣独徘徊。",
            "俯仰方自适，为谁指玄胎。"
        ],
        "title": "古兴十六首  其一二",
        "id": "51ff1692-0136-4c85-8364-ebdf717b7a78"
    },
    {
        "author": "沈辽",
        "paragraphs": [
            "落叶何足叹，歳暮皆枯枝。",
            "白髪不可摘，我老谁不知。",
            "荣瘁乃常理，日月濳推移。",
            "庄生强欲下，祗能解人颐。"
        ],
        "title": "古兴十六首  其一三",
        "id": "45b58395-5ce9-4af0-aa27-0e80dd991b5d"
    },
    {
        "author": "沈辽",
        "paragraphs": [
            "我意不自适，何为浪多忧。",
            "艹舍亦无事，浩如水中舟。",
            "陵谷尚或迁，百年为谁侜。",
            "不作亦不止，生肇知吾优。"
        ],
        "title": "古兴十六首  其一四",
        "id": "cc9175b6-52f4-4c46-81f4-286c80ce477c"
    },
    {
        "author": "沈辽",
        "paragraphs": [
            "前日春已归，残花尚赤白。",
            "秋来初未顷，园林亦早索。",
            "桃实久已空，黄柑年可摘。",
            "唯有半折松，青青独如昔。",
            "少年勿叹息，明年复春色。",
            "莫疑衰老翁，住世方为客。"
        ],
        "title": "古兴十六首  其一五",
        "id": "4a19c286-1bfe-4d62-a222-5c5e01ac1de3"
    },
    {
        "author": "沈辽",
        "paragraphs": [
            "畴昔一梦还，强忧亦强喜。",
            "残息若少延，视今谅亦尔。",
            "何为有得失，宁非为物使。",
            "长哂王濳夫，区区论天咫。"
        ],
        "title": "古兴十六首  其一六",
        "id": "5f82705e-096e-45e6-9b8e-4651af80ed52"
    },
    {
        "author": "沈辽",
        "paragraphs": [
            "百家渡西日已落，青山上下猿鸟乐。",
            "欲因新月望吴云，遥看北斗挂南岳。",
            "一梦愔愔已十秋，古人不死终未休。",
            "草舍萧条谁与语，清香吹过白苹洲。"
        ],
        "title": "渡西",
        "id": "093e9ee3-f3ad-4cb0-b580-2b97e4d84a5e"
    },
    {
        "author": "沈辽",
        "paragraphs": [
            "莫欺隐几维摩老，不为文殊不设斋。",
            "寂寂青山何所有，霜风落叶满空阶。"
        ],
        "title": "次韵酬楚兴三颂  其一",
        "id": "add56788-b3bd-421a-ad41-bcb782c56025"
    },
    {
        "author": "沈辽",
        "paragraphs": [
            "给孤长者寻常有，应供如来不易逢。",
            "二施本无差别理，莫论庭柏与庭松。"
        ],
        "title": "次韵酬楚兴三颂  其二",
        "id": "ed7c8fad-c8a7-4505-a33a-d96bfeef08df"
    },
    {
        "author": "沈辽",
        "paragraphs": [
            "已住世间如影响，不牵法相论偏圆。",
            "山边茆屋随缘业，不是当时忍辱仙。"
        ],
        "title": "次韵酬楚兴三颂  其三",
        "id": "6c320875-eacb-4b99-a3ec-5de60bd40c4c"
    },
    {
        "author": "沈辽",
        "paragraphs": [
            "秋来清血洒潇湘，遥望东流带夕阳。",
            "为过金山沾法力，便随潮水入钱塘。"
        ],
        "title": "寄金山禅师",
        "id": "6c7aed6f-1a71-4596-be0a-43fdaf241b16"
    },
    {
        "author": "沈辽",
        "paragraphs": [
            "去年九日始离家，行到江南见菊花。",
            "今日裔夷逢节物，独将白髪换年华。"
        ],
        "title": "九日",
        "id": "a8dc1d5c-9185-44a9-9010-105e99076653"
    },
    {
        "author": "沈辽",
        "paragraphs": [
            "毕子治车马，游学去成均。",
            "成均首善地，俊乂方軿臻。",
            "为儒当读书，术业藏诸身。",
            "羣居久昧是，终亦为涂人。",
            "通塞虽有时，操修贵道真。",
            "求益当择友，好德必有邻。",
            "吾为投裔客，其言何足珍。",
            "行矣当自慎，思慰髙堂亲。"
        ],
        "title": "送毕公绰",
        "id": "457135fa-35bf-49fb-9454-ca7ce98bc876"
    },
    {
        "author": "沈辽",
        "paragraphs": [
            "火星岩下石崚嶒，殿阁相望止一僧。",
            "莫问人间兴废事，门前流水几前灯。"
        ],
        "title": "火星岩",
        "id": "8a997b1d-9382-46ca-a600-c11668275680"
    },
    {
        "author": "沈辽",
        "paragraphs": [
            "山头甘实半已黄，领上白髪日更长。",
            "青云合散寄孤岫，世事悲欢空夕阳。",
            "我欲乘风学御寇，泠然有意寻沧浪。",
            "沧浪无人谁与适，青山路远烟茫茫。"
        ],
        "title": "白髪",
        "id": "bdc7f52e-89f7-4756-89ac-b01439de1e1f"
    },
    {
        "author": "沈辽",
        "paragraphs": [
            "江流激激过侯滩，更上山头看打盘。",
            "百岁老人亲击鼓，城中忧乐不相干。"
        ],
        "title": "侯滩",
        "id": "c761c8d4-28ee-409a-87bb-a4296a105386"
    },
    {
        "author": "沈辽",
        "paragraphs": [
            "苍山古木书堂寺，北下湘川百余步。",
            "谁云往来倾世界，至今人道安禅处。",
            "岂无惊蛇与飞鸟，後来那复知其趣。",
            "我身不知今是不，空记名称你常住。"
        ],
        "title": "书堂寺",
        "id": "e7627240-6a49-4ee7-b250-aa8afa410213"
    },
    {
        "author": "沈辽",
        "paragraphs": [
            "日道纒南复纒北，蓬户长开少人迹。",
            "三噫七哀非我意，我身乃是投荒客。"
        ],
        "title": "日道",
        "id": "676eaa78-9578-4d50-ba62-bc02e49f22cd"
    },
    {
        "author": "沈辽",
        "paragraphs": [
            "襄阳庞公少检束，白头女冠亦不秃。",
            "世所奔趋我独弃，我已有余彼不足。",
            "鹿门有月树下行，江汉无风舟上宿。",
            "不识当时捕鱼客，但爱长康画金粟。",
            "金粟杜口不复言，庞公为人不夸俗。",
            "东西有人问老夫，但道明灯照茆屋。"
        ],
        "title": "庞公",
        "id": "22ad3634-0ae2-46a0-9ebd-430e2e0e7d09"
    },
    {
        "author": "沈辽",
        "paragraphs": [
            "五言七言正儿戏，三行五行亦偶尔。",
            "我性不饮岂解醉，正如春风弄羣卉。",
            "四十年来目幻事，老去何须别愚智。",
            "古人不生亦不灭，吾今不作亦不止。",
            "寄语悠悠世上人，浪生浪死一埃尘。",
            "洗墨无池笔无冢，时亦作戏怡吾真。"
        ],
        "title": "五言",
        "id": "cbe346f6-e4ab-46db-a058-468058a0ed6e"
    },
    {
        "author": "沈辽",
        "paragraphs": [
            "世事流光同一污，天涯白髪未还家。",
            "殷勤更种庭前草，为看秋来一似花。"
        ],
        "title": "种花",
        "id": "1c751151-6f8b-4e46-b8ee-c5bedf642054"
    },
    {
        "author": "沈辽",
        "paragraphs": [
            "古寺穷居岁月移，东冈西崦不相知。",
            "从来但识羣羊谶，不道亦逢狮子儿。",
            "潇水荤膻从此隔，雪山消息更何疑。",
            "明年我过湘西去，问讯山前我为谁。"
        ],
        "title": "送僧应参禅",
        "id": "521961e0-4dee-4ec0-8dbb-769569d42817"
    },
    {
        "author": "沈辽",
        "paragraphs": [
            "导师昔示化，灵墟肇开凿。",
            "山间百草花，救病皆为药。",
            "尔来三百岁，法音亦间作。",
            "为人布福时，随缘四丰乐。",
            "然师法王嗣，金锡中天落。",
            "海众蚤知归，天龙欣有托。",
            "鼎新金布地，烟云助回薄。",
            "岣嵝对岑寂，潇湘供盥濯。",
            "维摩老且病，身世两无着。",
            "行期过丈室，为我探泉壑。"
        ],
        "title": "花药尘外亭",
        "id": "a2461a52-175c-4177-ba1a-46b082b39b60"
    },
    {
        "author": "沈辽",
        "paragraphs": [
            "湘江东西踏盘去，青烟白雾将军树。",
            "社中饮食不要钱，乐神打起长腰鼓。",
            "女儿带镮着缦布，欢笑捉郎神作主。",
            "明年二月近社时，载酒牵牛看父母。"
        ],
        "title": "踏盘曲二首  其一",
        "id": "d9926bfd-4937-47e9-9d8a-263b8bfeb640"
    },
    {
        "author": "沈辽",
        "paragraphs": [
            "胡卢笙，不着簧。",
            "细腰鼓，三尺长。",
            "吹笙击鼓山之旁，噭跳宛转乐盘王。",
            "盘王死来三千年，古曲旧词至今传。",
            "山祥水气不断处，坏木烧作兜娄烟。"
        ],
        "title": "踏盘曲二首  其二",
        "id": "f02c58ce-7167-4b3d-871d-c70a05573fdf"
    },
    {
        "author": "沈辽",
        "paragraphs": [
            "山西谁家桃李树，半是少年行乐处。",
            "去年花谢今年开，惟有人生不如故。"
        ],
        "title": "山西",
        "id": "1198d2b5-54bd-4960-b3eb-53d8a35cc7b6"
    },
    {
        "author": "沈辽",
        "paragraphs": [
            "庭下乱生春草花，夭红不称野人家。",
            "漫开漫落无人折，留得孤根数寸槎。"
        ],
        "title": "庭下",
        "id": "93997be3-07fc-46ef-bfe8-4cd2522f3ed2"
    },
    {
        "author": "沈辽",
        "paragraphs": [
            "落莫余生何可同，正如枯死道边蓬。",
            "随风流转惟无定，定处由来自性空。"
        ],
        "title": "次韵答楚兴",
        "id": "a01516bc-882a-484b-86e2-8a56e4d0a028"
    },
    {
        "author": "沈辽",
        "paragraphs": [
            "春草满空春水流，土人放马白苹洲。",
            "细风迟日嘶鸣处，遥忆金明池上游。"
        ],
        "title": "郊外马嘶",
        "id": "1ca0cf40-e664-41e7-b731-84b4bf64ee90"
    },
    {
        "author": "沈辽",
        "paragraphs": [
            "南津古观已半摧，老松千尺黄蒲开。",
            "礼斗层坛故基在，真人一去终不来。",
            "终不来兮往何许，朝瀛洲兮莫玄圃。",
            "应笑营营世上人，转手已为泉下土。"
        ],
        "title": "景星观",
        "id": "e75affe7-4897-4d33-acb5-04a16b6685c8"
    },
    {
        "author": "沈辽",
        "paragraphs": [
            "花发花残都不知，谁将白髪更题诗。",
            "山西日永无多事，闲看樵夫数局棋。"
        ],
        "title": "花残",
        "id": "f814d549-1cd4-4620-8f54-697c255c2f44"
    },
    {
        "author": "沈辽",
        "paragraphs": [
            "黄牛岩下水弯弯，葛帔篮舆自往还。",
            "不是湘累莫相问，祗应枯瘁似寒山。"
        ],
        "title": "寒山",
        "id": "a7983153-81ec-4ebc-8b4a-0aa33e54a565"
    },
    {
        "author": "沈辽",
        "paragraphs": [
            "征南名地蚤相知，老向潇湘看立碑。",
            "壮节独驰南峤事，古风不括故山诗。",
            "愁烟半鏁黄茅垄，部曲谁寻旧将旗。",
            "遥瞩芜江想灵气，孤云落日不胜悲。"
        ],
        "title": "过商翁墓",
        "id": "c94d8d73-b5f7-4f00-9323-2324a9fb7aa4"
    },
    {
        "author": "沈辽",
        "paragraphs": [
            "昔造阳羡二洞天，我生已当谢人间。",
            "尔来投裔亦无事，澹山岩下欣跻攀。",
            "羣峰驾肩来，江水会前湾。",
            "灵气绦洞口，夐如宝陁山。",
            "辇道转西升，斗入初无艰。",
            "翡翠凿穹庐，略与天相弯。",
            "寛广容万席，清润非人寰。",
            "东南豁阳明，仰视如含环。",
            "青萝傅乔木，亦有败叶黫。",
            "造化遗玉像，其人清且闲。",
            "巧工或可为，谁能陟巅颜。",
            "秦时隐君去成仙，空留石床水云般。",
            "药炉不复九霞覆，唯余渥赭繁茅菅。",
            "至行禅师化巨蟒，好事太守驱羣顽。",
            "崇坛峭罅皆可蹑，三穴旁出门无关。",
            "壁间玉乳化为石，何术可煮完衰孱。",
            "恨无仙骨空盘桓，欲留未可终当还。",
            "仆夫告余趣归驭，落日西下云斑斑。"
        ],
        "title": "澹山岩",
        "id": "1f203ced-cac7-47cb-b273-82eaa734a914"
    },
    {
        "author": "沈辽",
        "paragraphs": [
            "榜舟下潇江，泛泛入愚溪。",
            "昔人不复见，秋草空萋萋。",
            "委蛇望僧园，云屋倦攀跻。",
            "林髙日气薄，磔磔鸣山鸡。",
            "倒景相吐呑，清明合致犂。",
            "昔人怅投裔，感事多悲凄。",
            "北邙一抔土，荣辱方今齐。",
            "人生无百年，外物安可迷。",
            "溪水泻石间，喧喧如鼓鼙。",
            "了无人世想，粗可休天倪。",
            "吾亦被黯黮，东山饱蒿藜。",
            "二年已数至，屐齿连山溪。",
            "行亦归三吴，孤猿安故栖。",
            "它年若有梦，邂逅识江西。"
        ],
        "title": "愚溪",
        "id": "eaccc354-69ec-45cc-8881-72314b50f341"
    },
    {
        "author": "沈辽",
        "paragraphs": [
            "步屐出东津，遥跂石角山。",
            "山回道亦转，卓荦烟云间。",
            "何人峻重阁，三休直孱颜。",
            "吾想造化功，为此肃神奸。",
            "嵌岩或中穴，特立气甚顽。",
            "此角谁可折，宁当混尘寰。",
            "游士何足知，但剥苔藓斑。",
            "西首望城闉，羣山合如环。",
            "下临有鼻道，落日行人还。",
            "枫叶秋欲丹，芜江逗潺潺。",
            "重游何用戒，蓬户初无关。"
        ],
        "title": "石角山",
        "id": "ccd24b4b-942d-49ae-8361-27833e205a33"
    },
    {
        "author": "沈辽",
        "paragraphs": [
            "湘源初甚微，屡挹不满缸。",
            "比至台步虚，泛泛为长江。",
            "虚头市初集，鱼豆皆成桩。",
            "夷獠不识人，笑鬻彘与厖。",
            "绿荷竭苞苴，人散谁复撞。",
            "鸥鸟亦来下，酒斾停空杠。",
            "我来憩桑门，竹户映蓬窗。",
            "夜寝那可寐，江流正淙淙。"
        ],
        "tags": [
            "长江"
        ],
        "title": "湘中宿台步寺",
        "id": "ce11e7f8-1a8f-4b67-ad36-8b62b49179b8"
    },
    {
        "author": "沈辽",
        "paragraphs": [
            "潇水漫南来，湘川趣东下。",
            "二水始相会，清豪不相藉。",
            "山回石瀬出，木老修烟嫁。",
            "泛泛白苹洲，林风媚如画。",
            "宿昔感骚愤，幽兴遥相借。",
            "不谓垂老年，覉孤穷山舍。",
            "潮来刺舟去，孤月临清夜。",
            "安得跨鲸鱼，不复人间化。"
        ],
        "title": "泛舟上湘口馆",
        "id": "8ac700e7-18ab-4a67-ba7a-9a28550d3522"
    },
    {
        "author": "沈辽",
        "paragraphs": [
            "穷居谢世故，久厌夷落喧。",
            "出亦何所适，往往傲石门。",
            "石门在山腰，东西列祇园。",
            "崈崖三折上，苍壁烟岚昏。",
            "松下閴无人，唯有风中幡。",
            "安得嵇阮流，相与抗玄言。",
            "羣鹗感余颡，日暮噪阴樊。",
            "吾衰那复辨，孤吹拂归轩。"
        ],
        "title": "法华石门",
        "id": "2e198e8d-3a45-4bb6-b551-e3a8d193edce"
    },
    {
        "author": "沈辽",
        "paragraphs": [
            "潇湘山水穷欲偏，最後乃得禅僧岩。",
            "禅僧成道久已化，独有崖崿青巉巉。",
            "降身入洞不甚险，突兀三室谁雕劖。",
            "东西有道若蛇窦，白云羃羃门无缄。",
            "持火旁行不知际，七穿八窍遥相衔。",
            "涓涓乳泉白如雪，由来此地殊仙凡。",
            "主人引我复深入，行指岰穴尤嵌岩。",
            "中间石鼓有异响，击拊想可参韶咸。",
            "吾身久病苦下湿，复畏神怪来邀搀。",
            "直趣出洞上南巘，豁若巨海张云帆。",
            "山花斓斑出竹杪，亦有禽鸟声諵諵。",
            "欲还未可复小驻，日脚已过东冈杉。"
        ],
        "title": "禅僧岩",
        "id": "23e28fc7-4285-4475-8cce-5547306bccab"
    },
    {
        "author": "沈辽",
        "paragraphs": [
            "一轴新诗锦不如，何为轻易赠狂夫。",
            "巴山楚水无穷胜，不必王维更画图。"
        ],
        "title": "奉谢上官令诗卷",
        "id": "212282fd-e5fd-4f47-a0cb-0188e32796dd"
    },
    {
        "author": "沈辽",
        "paragraphs": [
            "平生雅游眉阳客，五年不见须已白。",
            "借田东坡在江北，芟夷蓬蒿自种麦。",
            "相逢不尽一樽酒，故态那复论欢戚。",
            "手抱阿武劝余沥，维摩老夫失定力。",
            "老夫寂寂出三湘，更欲卜居池水阳。",
            "薄田止须数十亩，田上更树麻与桑。",
            "老来正苦迫生事，清明虽近犹可秧。",
            "罢亚若可博干麨，以无易有遥相望。",
            "我舟即行不可驻，欲卜後会诚茫茫。",
            "他时有信若可寄，不用辛苦为诗章。"
        ],
        "title": "赠别子瞻",
        "id": "ae65c79a-6fbf-44be-8e89-9460e6e12bcf"
    },
    {
        "author": "沈辽",
        "paragraphs": [
            "眉阳先生齐安客，雪中作堂爱雪白。",
            "堂下佳蔬已数畦，堂东更种连坡麦。",
            "不能下帷学董相，何暇悲歌如寗戚。",
            "布裘藜杖自来往，山禽幽弄均春力。",
            "桉上诗书罗缣缃，炉中烧药笑王阳。",
            "晨炊且籴北仓粟，冬服已指山前桑。",
            "南冈差髙多种橘，迤北渐下宜栽秧。",
            "北邻亦有放达士，道路壶榼常相望。"
        ],
        "title": "题子瞻雪堂即次前韵",
        "id": "89345551-dfca-47e4-87e7-c2a49ef04f49"
    },
    {
        "author": "沈辽",
        "paragraphs": [
            "幽居卧山间，不与世相接。",
            "余生委蒲柳，滞想遗空劫。",
            "德相蚤相亲，顾我情未厌。",
            "数枉南堤步，更引青溪艓。",
            "相见亦何事，坐对羣峰叠。",
            "春阳始萌动，烟岚森剑铗。",
            "亷纤数日雨，万里浮尘浥。",
            "赤白未残花，修秾半敷叶。",
            "行招老僧语，遥瞩东田馌。",
            "穷崖历可造，峻流谁敢涉。",
            "衰龄易生倦，幽岩就调摄。",
            "德相知我惫，双眸困垂睫。",
            "髙咏楚公作，欲引维摩箑。",
            "初闻未甚解，静听疑可猎。",
            "有如太华峰，跛躄岂易蹑。",
            "不知泛沧海，何力施舟楫。",
            "遥窥土山胜，昔乃文靖业。",
            "二公虽异时，名德远相躐。",
            "山川若有待，风物增悲惵。",
            "未知蔡侯履，孰与支郎蹀。",
            "胜游可概见，笔力方峨嶪。",
            "更纾别後情，琅琅铺简牒。",
            "倡髙必和寡，排比安且帖。",
            "箫竽合古律，宫商自谐协。",
            "世人所钦慕，有口空嚅嗫。",
            "东床坦腹士，左右参经笈。",
            "为赋奕棋句，璆琳吐胸胁。",
            "锵然不可闭，由来知健捷。",
            "谓如伯升勇，扬兵开宛叶。",
            "岂比文信君，无谋丧张靥。",
            "致死在必胜，甘言方示怯。",
            "尾章示戒训，足以传芳谍。",
            "後生知自励，何必棰楚挟。",
            "正如嚼冰雪，清冷快牙颊。",
            "我昔造公室，公方任调燮。",
            "辱枉渊明赠，今犹秘巾箧。",
            "当时隳官去，终身欣废跕。",
            "冠带遂已捐，头脑深埋擪。",
            "肯羡冥冥鸿，安知栩栩蝶。",
            "心清久无梦，神固安知魇。",
            "少小锐文史，老大心更慑。",
            "是古岂余心，非今宁我惬。",
            "况复论翰墨，尔来那可辄。",
            "不识浑脱舞，何愧张颠帖。",
            "所居飬鹅鴈，菰蒲观啑喋。",
            "亦有藜藿畦，粗充匕与梜。",
            "孰知名可贵，安用禄为槢。",
            "无求岂有沮，不动谁能嗋。",
            "汝坚百万众，淮濆空雉堞。",
            "陵阳丈五坟，朱云本轻侠。",
            "百年竟何往，终当封马鬛。",
            "何必怅霜毛，更向窗前镊。"
        ],
        "title": "德相送荆公三诗用元韵戏为之",
        "id": "dbaf9c7f-704a-410c-86ea-e29ddfe5ba74"
    },
    {
        "author": "沈辽",
        "paragraphs": [
            "野舍老余生，雅尚今已惬。",
            "不逃世忧患，余事寄巾蹀。",
            "行寻青山转，坐对青山叠。",
            "欲随白云去，傥与幽人接。",
            "盘桓太清洞，怅望长江艓。",
            "昔时古锦嚢，今还白羽箑。",
            "不复叔夜煅，真得孙登摄。",
            "九华一枯藜，青溪一孤楫。",
            "得丧苟自达，死生安足惵。",
            "朱颜久不驻，白髪何为镊。",
            "羣物自流转，吾生寄天燮。",
            "德相屡相过，老夫宁足蹑。",
            "由来废井水，不如长剑铗。",
            "往往论书法，轩轩两目睫。",
            "中郎石经在，元常表军捷。",
            "汉魏多传人，至宋有遗帖。",
            "唐室初最盛，渐衰自中叶。",
            "欧虞缅谁嗣，颜桞何足躐。",
            "篆籕昔难工，草圣谁敢輙。",
            "巨山作散隶，雄古掀龙鬛。",
            "贞观喜飞白，凌厉腾春蝶。",
            "岂特豁神观，直可祛鬼魇。",
            "古人有所寓，天性难必协。",
            "所志有小大，其材有勇怯。",
            "或惮懦文雅，或轩昂豪侠。",
            "或转战鞍马，或驱驰弋猎。",
            "或发于止谏，或得于讼牒。",
            "或奋夺床陛，或造成械槢。",
            "或为神所追，或自执所劫。",
            "或醉以贾祸，或诈以行谍。",
            "或习于娱乐，或劳于呿嗋。",
            "有灿如文锦，有劲如金梜。",
            "有倚如戈锋，有点如山嶪。",
            "有驶或如波，有媚或如靥。",
            "或腾如烟霏，或落如鸟跕。",
            "渊妙欲飞动，拙恶愧偏擪。",
            "当寝或不寐，当昼亦忘馌。",
            "有誉终甚微，或毁则羣嗫。",
            "为功有不至，考古安能厌。",
            "十年幸能就，万金毫岂浥。",
            "金玉敷卷轴，龙蛇閟箱笈。",
            "是惟小夫技，宁当丈夫业。",
            "譬如论唐虞，何曾道郇叶。",
            "如君负髙识，于此何足挟。",
            "一战虽未霸，遐心岂即怗。",
            "朝廷方洽熙，四夷皆远慑。",
            "坐复洮河地，直捣幽燕胁。",
            "朝夕奏奇功，羣儒争鼓箧。",
            "太平任文治，战血何烦喋。",
            "道德以为宇，威武以为堞。",
            "岂比叔孙生，杂用随何颊。",
            "吾衰何可道，不死同原涉。"
        ],
        "tags": [
            "长江"
        ],
        "title": "德相所示论书聊复戏酬",
        "id": "b8e0e07a-2589-4b0c-a891-a202feb96582"
    },
    {
        "author": "沈辽",
        "paragraphs": [
            "暑雨闇穷山，道滑不可蹑。",
            "隐几念投老，葛衣坐揺箑。",
            "林端使者至，乃得德相帖。",
            "佳惠致新茗，远来自闽笈。",
            "吾闻北苑胜，不与羣山接。",
            "山下几千家，以此为生业。",
            "新阳一日至，东风方猎猎。",
            "百草尚勾甲，灵芽已先捷。",
            "所采仅毛髪，厥工巧烹燮。",
            "甘泉列盎釜，炽炭浩旁叠。",
            "修竹为之规，黄金为之梜。",
            "形摹各臻妙，制作易妥帖。",
            "至尊所虚伫，守臣方惕慑。",
            "其上为虬龙，蜿蜒奋鳞鬛。",
            "稍降乃交鳯，文翼相盘跕。",
            "函封趣北道，驿使互防挟。",
            "四方老金玉，拟议谁敢輙。",
            "屹屹健士儋，飘飘迅溪艓。",
            "谷雨不及润，权门已盈箧。",
            "带𩊓体正方，葵华角仍擪。",
            "始传盛王郑，後来止游叶。",
            "大为权势迫，小或盗贼刼。",
            "其间起斗夺，亦数冒刑槢。",
            "南夷出重购，不惮浮海楫。",
            "北虏比尤好，喜笑开胡睫。",
            "岂不产邛蜀，岂不生楚叶。",
            "厥品乃大戾，固难一理摄。",
            "朱门厌酒肉，辩士厉舌颊。",
            "儒生备夜诵，农夫困朝馌。",
            "禅翁过工煮，老获空腹喋。",
            "绮席梦腾腾，玉山头嶪嶪。",
            "无余乃尚可，非此意不厌。",
            "一泛舌已润，载啜心更惬。",
            "不惟豁神观，亦足畅烦惵。",
            "清泠生肺肝，爽快胜抓镊。",
            "孰不恃薏苡，伏波烦谤嗫。",
            "孰不饮醇酎，伯仁忧腐胁。",
            "祖逖敦雅尚，鸿渐未愽涉。",
            "君谟号精鉴，才翁亦相躐。",
            "玉川七椀兴，令人解颐靥。",
            "奇章两串赐，遗芳在图谍。",
            "余昔喜宾客，为世困书牒。",
            "轻重必酬酢，往来烦蹻蹀。",
            "自从窜夷裔，所藏多败浥。",
            "亦幸衰老年，数病脾气怯。",
            "弃置在髙阁，魂梦昏多魇。",
            "拘病出湘汉，余生若蝉蝶。",
            "希夷有幽卧，刀剑销铓铗。",
            "一榻就空旷，百骸得和协。",
            "久已废翰墨，况复道游侠。",
            "有味养元和，无物累吾嗋。",
            "临风欲占谢，遥企山西惵。"
        ],
        "title": "德相惠新茶复次前韵奉谢",
        "id": "48f1f535-53cb-44bf-94b6-a8e8c2803e6c"
    },
    {
        "author": "沈辽",
        "paragraphs": [
            "方驾出齐山，五月未甚暑。",
            "遥瞻六峰道，修烟莽如禇。",
            "浮屠在山半，卜筑气象古。",
            "松风下石窦，阴泉鸣竹坞。",
            "堂堂老禅子，游方遍中土。",
            "十年不下山，不及朝市语。",
            "拂云有幽步，凌空开峻宇。",
            "登山复望山，六峰艶如舞。",
            "时当一阴候，阳气骄且舞。",
            "龙蛇伏草莽，往往暴为雨。",
            "由兹向揺落，流光不足数。",
            "篮舆当复来，相与同支许。"
        ],
        "title": "与德相游云光",
        "id": "d3f1286e-587f-4167-9107-51ea1c9351d7"
    },
    {
        "author": "沈辽",
        "paragraphs": [
            "老夫久客三湘水，归来喜食江南鮆。",
            "白云犹识旧山川，青眼多惭老兄弟。",
            "当时亲友半不在，中表相存如梦寐。",
            "公酉冡上春草生，白眉始与君相际。",
            "髙堂老人八十一，不间衰微论末契。",
            "招我卜宅居其旁，自顾麋鹿何由系。",
            "春风引我齐山行，穿云踏石构巢橧。",
            "相见常无一樽酒，山中枯淡令人憎。",
            "凉风未至正苦热，君忽佩印临南陵。",
            "南陵相去五舍近，马蹄车辙常相仍。",
            "安舆彩衣得荣飬，况有大舸如飞鹏。",
            "步上南山一延首，江风浩浩云腾腾。"
        ],
        "title": "送夏八赴南陵",
        "id": "35faecd6-5ea7-43a9-92c1-3462a96b63e0"
    },
    {
        "author": "沈辽",
        "paragraphs": [
            "青溪八月老菰蒲，孤吹修烟出水隅。",
            "谁问西湖少年乐，闲将世事捋苍须。"
        ],
        "tags": [
            "西湖"
        ],
        "title": "青溪",
        "id": "7077847c-cfc7-4091-aff1-699e114a6c3f"
    },
    {
        "author": "沈辽",
        "paragraphs": [
            "左山丛古木，萦带多美竹。",
            "右山少平地，硱磳断苍玉。",
            "于此岂无竹，萧疏倚岩谷。",
            "上参九顶道，俯浸青溪澳。",
            "于彼岂无石，嵌崖大如屋。",
            "景业读书处，基构有遗躅。",
            "始吾购二山，何为不相属。",
            "中间古兰若，台观当山腹。",
            "岩洞九十七，龙蛇所潜伏。",
            "昔人作轩榭，髙深寄林麓。",
            "我乃巢西崦，手自亲锄斸。",
            "青溪漫无际，岛屿相重复。",
            "雨余山更佳，春流涨平峪。",
            "下矙池阳市，修烟弄芬馥。",
            "大江天上来，淮山点眉绿。",
            "老夫岂无意，落日傲鸿鹄。",
            "东岭亦诛茆，小庵粗容足。",
            "六峰引南睇，九华势相续。",
            "白云与谁期，千载媚平陆。",
            "清旷无俗韵，修明资远目。",
            "去秋已种麦，今春复栽粟。",
            "野老岂余欺，东坡幸膏沐。",
            "二山谁与适，最与枯藤熟。",
            "相见讵无人，顾我真麋鹿。",
            "百年一瞬事，何暇知委曲。",
            "得此化余年，不问君平卜。"
        ],
        "title": "初创二山",
        "id": "12d758a1-3f82-42ed-b0e0-566655e4a643"
    },
    {
        "author": "沈辽",
        "paragraphs": [
            "欲识东林路，匡庐第一山。",
            "昔人开胜地，大士启禅关。",
            "鹫岭不遗法，虎溪谁敢攀。",
            "因师访消息，为寄九峰间。"
        ],
        "tags": [
            "庐山"
        ],
        "title": "奉赠芝师参总禅师",
        "id": "0c87da17-3aa5-4325-95bf-3ed0d862b6d5"
    },
    {
        "author": "沈辽",
        "paragraphs": [
            "观音二十五圆通，止在禅师一指中。",
            "金钵直随流水去，不须芒屩更西东。"
        ],
        "title": "奉赠行师参慎禅师",
        "id": "05f5e084-47ee-45e4-93a8-0220a2329088"
    },
    {
        "author": "沈辽",
        "paragraphs": [
            "归舟不解洞庭帆，舟上骚人雪满簪。",
            "小驻武昌江北岸，春风今夜泊江南。"
        ],
        "tags": [
            "洞庭湖"
        ],
        "title": "初泊磁湖",
        "id": "29eab65d-d74d-4064-be4f-4ffe7c372210"
    },
    {
        "author": "沈辽",
        "paragraphs": [
            "江南二月春水生，不如春草满山青。",
            "江南故人半不在，不如春水似有情。",
            "三年放逐三湘客，今日归来头欲白。",
            "欲寻旧游心更懒，青山闭门长寂寂。"
        ],
        "title": "感昔游",
        "id": "823613b8-d881-42f5-8a93-104cbed9881e"
    },
    {
        "author": "沈辽",
        "paragraphs": [
            "昔别江南去，三湘多烟雾。",
            "今从三湘归，江南正如故。",
            "不须下照水，还惊我非汝。",
            "白髪如秋蓬，已得无生路。"
        ],
        "title": "无生",
        "id": "9dd17c27-7284-4666-8af5-2595cb994f23"
    },
    {
        "author": "沈辽",
        "paragraphs": [
            "三年客零陵，所得惟二古。",
            "彼室虽屡空，髙谊诒先矩。",
            "顾我被迁斥，数过南山坞。",
            "攘臂岂无人，久要何足数。",
            "君无一樽酒，我无一柈黍。",
            "相见动移晷，不及市朝语。",
            "博古练世故，黑白谁敢侮。",
            "明古喜方术，虚怀安疾苦。",
            "古人处其道，足以察臧否。",
            "何用轻薄儿，口舌卖州府。",
            "度直始诗书，襟灵各翘楚。",
            "阴德有阳报，终当大门户。",
            "老夫趣北归，顾予求所处。",
            "昏悖何可言，愧汗欲如雨。",
            "诗人慎加飡，斯意亦可取。",
            "不忘双鲤鱼，遥想潇湘渚。"
        ],
        "title": "五言赠别博明二古",
        "id": "cfc0975b-b446-469e-a5f7-82f10dc40d8a"
    },
    {
        "author": "沈辽",
        "paragraphs": [
            "昔年持檄向朔方，九月踏冰渡河梁。",
            "夜入铜台天欲雪，北风惨淡沙尘黄。",
            "今年江南秋已半，出送车骑江之阳。",
            "江边宾从坐挥汗，赤日挂木鸣蜩螗。",
            "欲知朔南气候异，由来道路山川长。",
            "使君腰组上北道，一亭一堠遥相望。",
            "出近入劳岂知远，方舟结驷本不忙。",
            "往时尊公帅陜右，名姓久已威戎羌。",
            "想闻公子千骑出，北部应已逃名王。",
            "青榆白柳千里肃，谁敢牧马来边疆。",
            "当时公子面如月，尔来使君须带霜。",
            "明年朔方春雪冻，为忆江南梅萼芳。",
            "平居秋浦钓赪鲤，何如榆关封白羊。",
            "朝廷太平四方静，圣武神功由庙堂。",
            "三年瓜期当受代，指麾舍人催治装。",
            "疏公欲向九华老，野夫相望齐山旁。"
        ],
        "title": "七言奉送润守之永静",
        "id": "9f988f96-d7e3-4967-8e2c-92075e6b6627"
    },
    {
        "author": "沈辽",
        "paragraphs": [
            "齐山落景覆青溪，溪上幽人半病羸。",
            "曾作潇湘江上客，水风山月合相知。"
        ],
        "title": "寄博古",
        "id": "6fad4b02-ca23-4d7b-8f1d-4dd9dccb659a"
    },
    {
        "author": "沈辽",
        "paragraphs": [
            "老夫结庵南山前，此生终不蹈世缘。",
            "邂逅云门亦何言，白云无心媚青天。",
            "禅师来自庐江壖，一住秋浦逾十年。",
            "不露锋角常坦然，四方禅客芒屩穿。",
            "朝来击鼓登法筵，一钵出置行路边。",
            "笑谢大众如云连，欲以此身老林泉。",
            "秋风飘飘江上船，想见玄沙扣船舷。",
            "诸方有人问病孱，为道如今不参禅。"
        ],
        "title": "送超禅师",
        "id": "a62a741e-87cc-453b-8ee6-e26086b94f53"
    },
    {
        "author": "沈辽",
        "paragraphs": [
            "我昔泛归艇，逍遥下湘川。",
            "愿言觌开士，为我断攀缘。",
            "不识达摩老，谁将言句传。",
            "幽林得邂逅，故步空嚣然。",
            "迩来齐山下，乃在青溪边。",
            "一径虽甚微，松竹上参天。",
            "白云本无迹，作巢类乌鸢。",
            "上下绝人籁，由来在山颠。",
            "朝炊一盂饭，夕寄一榻眠。",
            "委羸岂无事，亦爇炉中烟。",
            "久已净诸业，自然忘盖纒。",
            "此身与此世，影响寄余年。",
            "时有佳客至，相与傲林泉。",
            "客去後孤坐，隐隐风中弦。"
        ],
        "title": "居云巢",
        "id": "1935678d-7d96-49f7-b10f-1200ee836762"
    },
    {
        "author": "沈辽",
        "paragraphs": [
            "秋潮夜落江为墟，青溪茁茁生菰蒲。",
            "舟舫逍遥宾从疏，谁识长沙李大夫。",
            "十年持节使江吴，转入七闽将漕车。",
            "道上狂贼未伏诛，少壮疮痍官吏逋。",
            "公方疾驱布威德，朝廷发兵趣捕贼。",
            "兵多贼少即日降，公独至今为失职。",
            "白首飘然归故国，由来仕宦终无极。",
            "借令得意任公卿，年迫桑榆心更惜。",
            "昔时柴车一束书，今日朱门百口食。",
            "大夫月奉三万钱，何必要涂争埶力。",
            "野人结庵齐山傍，早歳曾为门下客。",
            "不遗簪履惠相访，顾我青山唯四壁。",
            "野人适自三湘来，布衣犹带湘山碧。",
            "公舟少驻洞庭下，尽洗都城尘土迹。"
        ],
        "tags": [
            "洞庭湖"
        ],
        "title": "奉送李大夫归长沙",
        "id": "6eecc7bf-3617-42e6-9f1e-771a77c5c54b"
    },
    {
        "author": "沈辽",
        "paragraphs": [
            "我昔求为阳羡令，轻舟已有鸱夷兴。",
            "最爱铜棺山峻极，自结篮舆陟云径。",
            "铜棺山插南斗魁，下视羣峰如突犀。",
            "太湖千里在眉睫，髙深从此穷攀隮。",
            "欣然有意即独往，眀月夜夜眠荆溪。",
            "当时便可跨黄鹄，何意人间同木鸡。",
            "飘飘数年如一梦，尔来卜室齐山西。",
            "故人多谢姚夫子，数枉车马来山蹊。",
            "秋风忽指阳羡去，欲脱黄绶躬锄犁。",
            "人生衣食苟自足，何为卑辱趣尘泥。",
            "田间九月白酒熟，鲈鱼正肥多置篦。",
            "老夫为君更破戒，临风引领长江堤。"
        ],
        "tags": [
            "长江",
            "太湖"
        ],
        "title": "奉送世美归阳羡",
        "id": "cf14bfd7-51e7-4400-8aca-42b397a4918f"
    },
    {
        "author": "沈辽",
        "paragraphs": [
            "君为秋浦令，我乃老迁客。",
            "相见虽不数，临风若相得。",
            "老病捐世故，茆茨寄山脊。",
            "不识河阳花，岂有澹台迹。",
            "山前逢野叟，人能颂休德。",
            "惠利春阳敷，清泠秋月白。",
            "前日解墨绶，青云振鹏翼。",
            "枉驾一笑别，回首幽林隔。",
            "人生幸逢时，功名不遗力。",
            "不烦别後问，我若南冈石。"
        ],
        "title": "奉送次翁",
        "id": "5d089620-7403-494b-a5eb-2b0a64a0f92f"
    },
    {
        "author": "沈辽",
        "paragraphs": [
            "天竺山前十亩园，老夫久种彼土缘。",
            "草堂和尚指初禅，辩净二士立我前。",
            "光明琉璃真金仙，修持内外常湛然。",
            "此心不转今十年，手中一炷紫檀烟。",
            "孤峰飞来自西天，山间花木非世妍。",
            "彼诸佛子忘盖纒，吾知此地为敬田。",
            "师子血乳如流泉，老夫废斥去湘川。",
            "归来江南已华颠，邂逅道人双足纒。",
            "历访名山不惮烦，始自赤城沧海边。",
            "一带复济扬子川，直上钟山长榻眠。",
            "南来不下泾溪船，步至秋浦方息肩。",
            "将穷祖山上淮壖，庐峰胜游想翩翩。",
            "顶上终不巢乌鸢，亦不教观谈偏圆。",
            "公卿贵人喜相延，三尺枯木挥朱弦。",
            "人问佛意如何弹，此曲寂寥少人传。"
        ],
        "title": "奉送眀雅师",
        "id": "be36eb77-ce34-409d-ad84-f880da78536f"
    },
    {
        "author": "沈辽",
        "paragraphs": [
            "山前缭绕白云飞，山下溪流那复回。",
            "不向此间休歇去，宁将白髪污尘埃。"
        ],
        "title": "清泠台二绝句  其一",
        "id": "e0559b6a-9830-4050-8062-a500884d8b18"
    },
    {
        "author": "沈辽",
        "paragraphs": [
            "落日欲下清泠台，月华已破东冈来。",
            "谁道幽人得幽趣，老夫病眼不曾开。"
        ],
        "title": "清泠台二绝句  其二",
        "id": "8d8a96c6-a4a5-4895-b7ea-d116dd4ec733"
    },
    {
        "author": "沈辽",
        "paragraphs": [
            "道人壮年曳长裾，挟策负艺西入都。",
            "欲步青云不得途，不如濯足归江湖。",
            "转出淮山一麻襦，天柱峰前眀月孤。",
            "调御丈夫真我师，不复饮食形不枯。",
            "归来故土弃妻孥，金玉百万初若无。",
            "四十削髪入浮屠，有如浮云飞太虚。",
            "达摩壁观聊自娱，饮光苦行谁复如。",
            "河西将军气貌麤，一见犹如水中鱼。",
            "南阳侍郎说诗书，为筑小庵即朝晡。",
            "诸漏已尽无复余，此生安得为世拘。",
            "不持一钵上匡庐，秋风有意入三吴。",
            "天竺二山佛子居，赤城更在沧海隅。",
            "彼土观缘小踟躇，何时复来寻老夫。",
            "清泠台下茆已诛，为留一榻待跏趺。",
            "不辞更贮一斛蜜，山间老境任蘧蘧。"
        ],
        "tags": [
            "庐山"
        ],
        "title": "奉送殊师利",
        "id": "c9c45b54-a460-4524-9cd7-67bf6877e58d"
    },
    {
        "author": "沈辽",
        "paragraphs": [
            "平日并游客，老来相见稀。",
            "穷山忘我日，丹旐怆君归。",
            "云水野情在，风埃人事非。",
            "不知九泉下，谁与欵谈围。"
        ],
        "title": "伯翔父挽歌  其一",
        "id": "5836bc19-d52c-44d1-87e8-0a568bed70ba"
    },
    {
        "author": "沈辽",
        "paragraphs": [
            "君向番禺去，何心瘴雾间。",
            "虽能脱世网，恨不到钟山。",
            "雅裁谁复见，幽寻步可攀。",
            "苍茫大江上，应与月明还。"
        ],
        "title": "伯翔父挽歌  其二",
        "id": "ab31d3fa-7e6c-4242-86ad-f242bb2c3eee"
    },
    {
        "author": "沈辽",
        "paragraphs": [
            "万古齐山石，谁开左史洞。",
            "左史今何在，苍崖本不动。",
            "履崄下重壑，幽深鬼神总。",
            "石门绝世路，久为尘泥拥。",
            "青天十亩地，巑岏如覆瓮。",
            "琬琰凿屋壁，烟霞列梁栋。",
            "崕间不死药，必非近时种。",
            "人去境常在，境与人为重。",
            "欲观畴昔意，幽禽发清咔。",
            "吾方寄渊寂，无碍亦无纵。",
            "手自翦荆棘，结茆当石空。",
            "长与麋鹿游，不复人间梦。"
        ],
        "title": "左史洞",
        "id": "609409fa-5d71-4ce3-9082-f286931884a9"
    },
    {
        "author": "沈辽",
        "paragraphs": [
            "老不在髪白，此态渐自迫。",
            "唯老不在我，寄老山前石。",
            "朝来石上坐，云气湿衣襞。",
            "夜就石上眠，月影照岩壁。",
            "何为市南老，一欢复一戚。",
            "啧啧恨身老，更以身为役。",
            "人言老且死，老死何足惜。",
            "昔人有至言，人命在一息。"
        ],
        "title": "寄老石",
        "id": "2e431837-ed54-4366-bfc9-b53441434bb7"
    },
    {
        "author": "沈辽",
        "paragraphs": [
            "清泠不在境，石峤乃天成。",
            "我无卜筑功，为台亦强名。",
            "南山岂不佳，不见浮云生。",
            "青溪淡无绪，何处宾鸿声。",
            "谁云饮酒乐，正欲乱其眀。",
            "不知弹琴士，何用物外平。",
            "清冷亦强名，指象真砰砰。",
            "落落晞白髪，身世秋毫轻。"
        ],
        "title": "清泠台",
        "id": "89fc0b39-c259-4381-bbc0-4a2a8528afcf"
    },
    {
        "author": "沈辽",
        "paragraphs": [
            "观田东坡去，春事日已掲。",
            "耕破岭上云，凿开岩下月。",
            "种我十亩粟，中有薇与蕨。",
            "优游卒岁事，山前梳秃髪。"
        ],
        "title": "初耕东坡",
        "id": "d386206c-8087-429e-9e33-80096b028ca1"
    },
    {
        "author": "沈辽",
        "paragraphs": [
            "邯郸一梦黄粱熟，人生正如水中木。",
            "不向黄尘瞠病目，凄凄犹寄一椽屋。",
            "物外日月无淹速，苟能自达万事足。",
            "清眀神观何可渎，不在文章夸满腹。",
            "少壮已往谁能逐，此身正如车轪毂。",
            "始来齐山秋正肃，山间于于太古俗。",
            "穿云作巢倚山麓，白髪老人谁检束。",
            "山松森森半天绿，松下石色如苍玉。",
            "古人清风那可续，夫子知我心所欲。",
            "饮光一衲隐穷谷，不复区区论往躅。"
        ],
        "title": "走笔酬亨甫所示二篇次韵和之  其一",
        "id": "dc77bd5d-f27d-4f3c-b9fb-cb92bb0a398e"
    },
    {
        "author": "沈辽",
        "paragraphs": [
            "老去不为世网萦，我为清冷亦假名。",
            "不识丹台与赤城，此间寂寂无人声。",
            "下视千里山川平，其间隐显自晦眀。",
            "稽康作乐知未精，庄周能宁何用撄。",
            "有动不在弹与枰，至静何为论搀枪。",
            "大饮不复论缸罂，一醉宁复更解酲。",
            "当如美璞含其英，不如不琢鸣琤琤。",
            "一去一来寄死生，宠辱外事何足惊。",
            "髙篇琅琅示我情，久已丧魄今载营。",
            "呼奴拥篲扫柴荆，当有佳客来此行。"
        ],
        "title": "走笔酬亨甫所示二篇次韵和之  其二",
        "id": "fc701470-809f-4a6e-8475-26e8833d993f"
    },
    {
        "author": "沈辽",
        "paragraphs": [
            "我初隐身治蓬藟，余生不复人间世。",
            "左山右山白云上，一动一静浮尘外。",
            "齐山山上老夫庵，青溪溪南侍中第。",
            "朱颜公子不易识，短衣款段来相际。",
            "长堤相望虽甚远，有意即行终不计。",
            "东邻竹阁长夏热，我构云巢方自蔽。",
            "斓斑石台始一眺，寂静庵基犹未薙。",
            "随云步访胡矮老，放怀止得殊师利。",
            "石桥寺前夜月冷，金鸡峰下秋霖霁。",
            "君恃马足下惮远，我驾蓝舆随处税。",
            "六峰老师气轩豁，九华雌山苦阴晦。",
            "庵前菜茹常不厌，城里羊肩难数置。",
            "漫天风雪一畅目，满榻春阳欣炙背。",
            "裴休自参黄蘗禅，梅福岂是南昌尉。",
            "相见终年已解空，分襟一别那成滞。",
            "拍江春水浮鹢首，万里青天运鹏翅。",
            "顺风莫寄南来书，老夫柴门多自闭。"
        ],
        "title": "送曾处善赴宝应尉",
        "id": "608c8073-68e7-4085-a2da-8f83b11973a8"
    },
    {
        "author": "沈辽",
        "paragraphs": [
            "在昔金池藏，远自朝鲜来。",
            "钵中黄松实，散向庵前裁。",
            "迨今几百年，已出白云堆。",
            "莹润孔翠质，夭矫苍龙媒。",
            "五岐媚夭葩，繁日半山开。",
            "秋风黄莆拆，玉粒谢徂徕。",
            "我语九华人，为我乞条枚。",
            "还令古师意，长对清冷台。"
        ],
        "title": "五叶松",
        "id": "2eda6606-01a0-4336-a1a6-becf4fd8a1ad"
    },
    {
        "author": "沈辽",
        "paragraphs": [
            "自适田闾乐，不随华宠移。",
            "庞恩开大邑，懿德镂丰碑。",
            "古泽浩东注，仙山安不隳。",
            "髙门有孝嗣，巨痛感风枝。"
        ],
        "title": "保宁太君挽词  其一",
        "id": "044a4b42-1ff3-4f05-8e37-55baf57bf6fa"
    },
    {
        "author": "沈辽",
        "paragraphs": [
            "继奉荀门好，钦闻孟母贤。",
            "鳯雏持汉节，鹤寿享天年。",
            "丹旐映落日，新松含夕烟。",
            "正应黄壌下，稽首奉金仙。"
        ],
        "title": "保宁太君挽词  其二",
        "id": "1db230af-16fb-4ab5-93ec-aa9c591096b5"
    },
    {
        "author": "沈辽",
        "paragraphs": [
            "浮石山前十里松，逍遥谁在白云中。",
            "孔光蚤上三公印，卫武终为百岁翁。",
            "禅客方谈无上道，史官空记太平功。",
            "昔年翘馆青衫客，非佛非心江水东。"
        ],
        "title": "七言奉寄三衢赵少师",
        "id": "24cab816-9fcc-4ad3-955c-75686b31fc06"
    },
    {
        "author": "沈辽",
        "paragraphs": [
            "石梅落落欲黄时，细两蒙蒙暗不开。",
            "数日不行台下路，不知江水过山来。"
        ],
        "title": "台下  其一",
        "id": "b0cc45c8-0002-442a-93c5-efd2639175e7"
    },
    {
        "author": "沈辽",
        "paragraphs": [
            "石台竹径自天成，细草芳花随地生。",
            "白髪老人无是处，一枝枯竹伴经行。"
        ],
        "title": "台下  其二",
        "id": "04b0b4b4-8ca4-4648-99bb-0de7eb52f3ea"
    },
    {
        "author": "沈辽",
        "paragraphs": [
            "江水入溪来，无复故溪处。",
            "山前浮大艑，前日行人路。",
            "遥堤半灭木，茅舍驯鸥鹭。",
            "始知南山远，欲往不昜渡。",
            "世事宁有定，吾生若朝露。",
            "大海为陆陵，昔人非大悟。"
        ],
        "title": "江水二首  其一",
        "id": "7951e41f-23a8-492a-a281-89815e646d7a"
    },
    {
        "author": "沈辽",
        "paragraphs": [
            "江水何漫漫，青山眇无畔。",
            "欲寻青溪源，鱼龙路已断。",
            "今年刈麦早，无复为人患。",
            "独怜行路子，束马髙山半。",
            "暑雨未当止，浮云漭不散。",
            "行听瀑泉鸣，葛帽临幽涧。"
        ],
        "title": "江水二首  其二",
        "id": "a96b2235-f6ce-45c1-9d1d-d91bc429bf1f"
    },
    {
        "author": "沈辽",
        "paragraphs": [
            "我卧南山正如梦，朝来欲过左史洞。",
            "阳羡羽人惠相访，三尺焦桐行自从。",
            "山上赤日烈如火，洞里石泉凝作冻。",
            "挥手一奏离骚曲，促轸重作髙山弄。",
            "岩下隐隐白云生，松风泠泠幽鸟咔。",
            "谁识襄阳魏夫子，缁衣远来自崤雍。",
            "身出重围战不死，振翼江南若孤鳯。",
            "数日相从甘淡薄，不与人间同倥偬。",
            "夫子能知琴中趣，不叱老夫无世用。",
            "三人出洞日已斜，青山茫茫烟瞢瞢。"
        ],
        "title": "太古师弹琴示道辅",
        "id": "e1d525b2-6748-4020-a3e2-2164b03a475b"
    },
    {
        "author": "沈辽",
        "paragraphs": [
            "余不衣冠故吾里，上下三吴一溪水。",
            "方山峨峨出清泚，野翁卜筑当山趾。",
            "春气来自杨桞始，不待葩华着桃李。",
            "莲生半卷未猒眼，已在红蕖明镜里。",
            "秋风瑟瑟最先至，千里苍烟接山起。",
            "车声马足不得到，无闷主人方隐几。",
            "想见野翁形气古，少年词华奋瓌玮。",
            "春秋八十尚不倦，一篇一咏无余晷。",
            "有材无用古所叹，知命不忧方可喜。",
            "神完貌固得所养，从来轩冕如糠粃。",
            "嗟余跋疐亦可鄙，老向江南治蓬藟。",
            "隐身齐山绝人迹，独与白云同作止。",
            "白云无心归故山，故山自与野翁闲。",
            "聊上南冈一引领，落日已在桑榆间。"
        ],
        "title": "寄题野翁无闷堂",
        "id": "8de09b00-161d-4877-8848-336cd7df2f00"
    },
    {
        "author": "沈辽",
        "paragraphs": [
            "身世不相若，孤卧南山云。",
            "忽枉故人问，乃是巴陵君。",
            "君治最潇洒，洞庭天下闻。",
            "髙材有余暇，壮观谁能羣。",
            "子贱不弹琴，河阳自工文。",
            "大轴写丽句，琼华袭兰薫。",
            "赠我岂无意，我衰何足云。",
            "三复不知报，怅望长江濆。"
        ],
        "tags": [
            "长江",
            "洞庭湖"
        ],
        "title": "奉酬巴陵令",
        "id": "c277223c-3832-4cbc-827b-35272db704df"
    },
    {
        "author": "沈辽",
        "paragraphs": [
            "平昔相从三十年，白云唯识皖公山。",
            "当时肺腑半黄壌，何用枯槁留人间。"
        ],
        "title": "奉寄持平兄弟",
        "id": "9ab621d7-81be-4255-9964-813a162b66de"
    },
    {
        "author": "沈辽",
        "paragraphs": [
            "莫笑当年梅子真，区区吏事走风尘。",
            "风尘自是南昌事，谁识庵中不动人。"
        ],
        "title": "寄处善不动庵",
        "id": "8c92a0bc-1c11-4616-9c10-a5fa70d5f3bf"
    },
    {
        "author": "沈辽",
        "paragraphs": [
            "钱塘故都丽，府寺云中分。",
            "往往得佳客，翩翩多好文。",
            "自余去湘水，无复瞻吴云。",
            "披寻二篇意，岂减鲍参军。"
        ],
        "title": "次韵元章见寄  其一",
        "id": "4e39e6f4-d75c-4768-a2d2-fb4cd860c0ca"
    },
    {
        "author": "沈辽",
        "paragraphs": [
            "西渚菰蒲老，南冈梅柳芳。",
            "当时有佳意，十载尚余香。",
            "投老甘寂寞，归期殊渺茫。",
            "君能斵句丽，幽眇得张皇。"
        ],
        "title": "次韵元章见寄  其二",
        "id": "9bb51d02-756a-49ca-b3a8-2a5abeb038bc"
    },
    {
        "author": "沈辽",
        "paragraphs": [
            "霜林不障北山青，淮北江南一画屏。",
            "草舍久无年少梦，故人犹记咏归亭。",
            "当时皖皖同朝露，不计星星向暮龄。",
            "千里相望一驩笑，北风浩浩水泠泠。"
        ],
        "title": "奉酬杨圣咨",
        "id": "1d02d9d4-c549-4696-ab99-6d2a184222af"
    },
    {
        "author": "沈辽",
        "paragraphs": [
            "水上浮云断不还，松间幽石自斑斑。",
            "柴门不接红尘路，满座长将白日闲。",
            "往解谁能寻赤轴，无情还自爱青山。",
            "清冷台下无多路，断葛枯藤不足扳。"
        ],
        "title": "次韵伯成见赠",
        "id": "2b48d8eb-1197-45b7-bd08-71854c010032"
    },
    {
        "author": "沈辽",
        "paragraphs": [
            "帝命方优渥，仙屏去杳冥。",
            "松筠传懿行，金石勒新铭。",
            "双阙不复望，三山依旧青。",
            "慈祥岂无报，独不享遐龄。"
        ],
        "title": "永寿太君挽词  其一",
        "id": "13046c47-44cb-45a7-a3c5-412d90dae2d5"
    },
    {
        "author": "沈辽",
        "paragraphs": [
            "身谢汉廷路，神游湘水归。",
            "山川想如昔，邻里欲谁依。",
            "梦幻久已寤，悲欢今是非。",
            "最伤芸阁彦，无复老莱衣。"
        ],
        "title": "永寿太君挽词  其二",
        "id": "110a2751-73a5-4ccf-97db-6020d5b95ba5"
    },
    {
        "author": "沈辽",
        "paragraphs": [
            "江左老儒宗，鸿名五纪中。",
            "晚方参法从，久已冠羣公。",
            "纕服始去位，仙丹浩无功。",
            "古人称不朽，终不愧轲雄。"
        ],
        "title": "子固挽词  其一",
        "id": "6b453e5f-7c16-4ab2-beb9-692d1b0008ba"
    },
    {
        "author": "沈辽",
        "paragraphs": [
            "典学蚤名世，绪余为史师。",
            "刚严终不倚，亮直欲谁欺。",
            "疾恶太阿刃，立言黄绢辞。",
            "平生游旧意，流涕向丰碑。"
        ],
        "title": "子固挽词  其二",
        "id": "21c21612-cecd-4959-8c9a-2a672b5fac7c"
    },
    {
        "author": "沈辽",
        "paragraphs": [
            "三年潇湘客，不厌潇湘游。",
            "二水相会处，下有白苹洲。",
            "洲上多美竹，出没清浅流。",
            "森森百顷青，玉簳长与修烟浮。",
            "岁久无人采，往往半折古岸头。",
            "坡陁上下不知际，直接九疑千古愁。",
            "当时古人相会处，至今作亭在林幽。",
            "最爱苦雨时，吾甞棹轻舟。",
            "乐与渔人相往返，其意岂在网与钩。",
            "由来古人能放达，何必傲王侯。",
            "洛阳公子有佳致，落笔直与造化侔。",
            "方拏抨图止数尺，写出潇湘千里秋。",
            "南山老夫谢世故，一榻静卧如浮沤。",
            "遣使持书远相示，欲与老夫醒病眸。",
            "老夫困瘁不知报，世上谁为王子猷。"
        ],
        "title": "走笔奉酬伯昌示潇湘烟竹图",
        "id": "28a7891f-b009-454f-8567-f7721e23be60"
    },
    {
        "author": "沈辽",
        "paragraphs": [
            "大士隐精蓝，不践白衣舍。",
            "老夫厌世纷，屏迹南山下。",
            "经时不相见，道味遥相借。",
            "岂是困烦溽，萧然雨闲暇。",
            "白云等无心，幽林媚如画。",
            "常恨简寂履，不入东林社。",
            "还疑松山老，怕答庞公话。",
            "吾庵朝暮成，莫向人间化。"
        ],
        "title": "奉赠善果师",
        "id": "fbde2d68-d58c-4e2b-81bd-e4dfe1aa5a52"
    },
    {
        "author": "沈辽",
        "paragraphs": [
            "秋入潇湘拍江水，夷人社会秋声喜。",
            "山城寂寞无人行，白醪赤鲜追闾里。",
            "穷客闭门食无鱼，虽有士子半屠沽。",
            "与君俱为投荒客，落日怊怅临城隅。"
        ],
        "title": "奉酬通叟社日",
        "id": "38afdb56-65da-46b8-bd9c-08a7eafa2662"
    },
    {
        "author": "沈辽",
        "paragraphs": [
            "白苹花，生水中。",
            "绿叶牵紫茎，浩荡向西风。",
            "西风日夜冷，落日河洲静。"
        ],
        "title": "白苹花",
        "id": "88c33ef8-cb43-4330-b92b-c4310991871d"
    },
    {
        "author": "沈辽",
        "paragraphs": [
            "秋风日已佳，幽寻欲谁与。",
            "邂逅得佛子，逍遥临石堵。",
            "江南气候晚，九月始无暑。",
            "木叶乍陨霜，川原新濯雨。",
            "乔松转山路，中天掲华宇。",
            "由来安禅寂，不当混泥土。",
            "侵寻得幽步，周旋闻密语。",
            "芥蔕同一生，天地同一旅。",
            "欢戚自流转，悠悠意何补。",
            "倦羽息深林，游鱼依夕渚。",
            "吾生幸无事，陶然知所处。",
            "日晏坐北轩，何用论今古。"
        ],
        "title": "与善果师游石堵",
        "id": "22fb4d5d-81ef-4878-a2c4-b0b99ac526c9"
    },
    {
        "author": "沈辽",
        "paragraphs": [
            "太清朕无形，历历县众星。",
            "北斗横天中，众星朝帝廷。",
            "顾余草芥士，于此寄余龄。",
            "崇坛设香火，秘笈开真经。",
            "仙客七八人，步虚上清冥。",
            "再拜致勤恳，肸蛮参神灵。",
            "愿言枯朽骨，清净老岩扃。",
            "石台峻重崖，四山合如屏。",
            "夜寂天更髙，松风响泠泠。",
            "列炬如长虹，隐映春林青。",
            "久已谢世故，何心混膻腥。",
            "斋心肃不寝，已闻朝露零。"
        ],
        "title": "云巢醮上清冷台",
        "id": "a177489a-7770-4b4f-aa91-bd6d4fca4328"
    },
    {
        "author": "沈辽",
        "paragraphs": [
            "清泠竹树暗成阴，渐有溪流过此岑。",
            "草草作巢方寄老，愔愔设榻本无心。",
            "松门不隔红尘路，月叠初无俗物侵。",
            "欲向人间访消息，渭阳应有远游吟。"
        ],
        "title": "清泠台初夏一首寄上翟舅",
        "id": "37c6084e-1268-40ec-ac16-9191992a113b"
    },
    {
        "author": "沈辽",
        "paragraphs": [
            "暑湿卧南窗，将夕暴雨作。",
            "绿树暗蒙蒙，流泉鸣凿凿。",
            "黔突苟幸足，心静本无乐。",
            "夜半长风号，江流应更恶。"
        ],
        "title": "暑雨二首  其一",
        "id": "888c263c-73e2-4c6a-ab44-557e4d5183a0"
    },
    {
        "author": "沈辽",
        "paragraphs": [
            "委蛇白水来，恍若烟中素。",
            "始惊孤渚失，已转前山去。",
            "清光照白壁，悍势冲云树。",
            "吾欲棹轻舟，正畏惊湍怒。"
        ],
        "title": "暑雨二首  其二",
        "id": "49c679ea-e4f6-4383-bee4-ce115a69f08a"
    },
    {
        "author": "沈辽",
        "paragraphs": [
            "西江水过南山来，青莎白砂一半摧。",
            "夜来雨猛山谷溢，平昔夷余安在哉。",
            "拏舟欲过白石烂，江风激激无纤埃。",
            "古来白石亦可怪，狂湍荡潏终不颓。",
            "南山经春草木王，羣峰委曲青云堆。",
            "江中落景若图画，山翁住处无崔嵬。",
            "山翁憔悴如槁木，不与世俗同樽罍。",
            "江边山下人不识，斜日独上清泠台。"
        ],
        "tags": [
            "长江"
        ],
        "title": "白石烂望齐山",
        "id": "222ac0cc-a56d-48ca-b771-d17c4c196b60"
    },
    {
        "author": "沈辽",
        "paragraphs": [
            "老不为白髪，老态自婆娑。",
            "风力日已铄，流光能几何。",
            "悯悯去世网，蘧蘧寄岩阿。",
            "无令後生笑，隐几学商那。"
        ],
        "title": "婆娑亭",
        "id": "db3eba26-9392-4535-a72e-3b5dcb5fd13d"
    },
    {
        "author": "沈辽",
        "paragraphs": [
            "昔日钱塘布衣客，画舸揺揺出淮北。",
            "腰间新佩青铜章，行着绿衣归故国。",
            "汉水西流云梦泽，髙堂老人头未白。",
            "兄弟频年收美科，公卿要途声寂寂。",
            "公车荐章动盈束，万里青云不遗力。",
            "老夫在吴始相得，惠停髙车践荆棘。",
            "相见怱怱如梦寐，尔来无复人间迹。",
            "子方策名在清时，霜天正可抟鹏翼。",
            "遥知後会不可期，吾心已作南山石。"
        ],
        "title": "奉赠仲益南上",
        "id": "17ca546f-8467-433f-b4cc-c846ac9154fe"
    },
    {
        "author": "沈辽",
        "paragraphs": [
            "青溪八月菰蒲老，山城飘潇秋气早。",
            "弄水亭前万斛船，一帆直上青云杪。",
            "沄川公子久论讨，筦库卑栖欲轻矫。",
            "阿阁鳯雏谁不知，渥洼龙种人间少。",
            "拔荐当如颔下髭，收科真探怀中宝。",
            "人生得意须自奋，何用米盐长扰扰。",
            "齐山病夫乐枯槁，相见清欢惭老倒。",
            "它时不忘金玉音，为记云巢髙缥缈。"
        ],
        "title": "奉送志国赴举",
        "id": "9a5596f3-501b-4da9-96c5-e4403ec4bff2"
    },
    {
        "author": "沈辽",
        "paragraphs": [
            "齐山翠微青天外，西邻还云修竹里。",
            "不如道人熙怡亭，巍然迥出青溪水。",
            "云谁穷髙视千里，亦不沮洳埋蓬藟。",
            "清晨门外千家供，落日香销一禅几。",
            "欲知道人熙怡乐，泛舟偏向江淮舣。",
            "游人莫问老夫名，聊咏春红与秋紫。"
        ],
        "title": "题熙怡亭",
        "id": "b824ab17-1c4b-49f6-a56f-a9ec620ce193"
    },
    {
        "author": "沈辽",
        "paragraphs": [
            "欲寻白石烂，故开北山路。",
            "所向虽似殊，吾真得孤屿。",
            "容与水上云，娑罗月中树。",
            "胜意已自适，何必方舟渡。"
        ],
        "title": "开北山望白石烂",
        "id": "7e61bac1-ac26-4bd2-ae0b-68581b4ca0f8"
    },
    {
        "author": "沈辽",
        "paragraphs": [
            "池阳决曹窦君掾，三年勾钉烦指呼。",
            "朝来脱去如敝屣，华舟泛泛归匡庐。",
            "君家世吏二千石，缘饰儒雅穷诗书。",
            "昔岁先君使湖外，特荐尊府闻公车。",
            "廷尉于公有阴德，翩翩青紫登华涂。",
            "江城僻院本无事，穷山培塿多荒芜。",
            "中间叶侯久无政，顾遇僚吏无精粗。",
            "狴犴缧囚常数百，小大往往多非辜。",
            "不知滞狱困寒暑，直疑为吏忧妻孥。",
            "惟君不茹亦不吐，独自垂钓来南湖。",
            "使者交章任为令，从此平步青云衢。",
            "香炉峰前木叶落，樽垒好在黄家垆。",
            "此来行李有佳句，莫忘齐山黧老夫。"
        ],
        "tags": [
            "庐山"
        ],
        "title": "奉送孝续归九江",
        "id": "7cff8f50-5fd6-4691-889b-2e5a1f4fc08f"
    },
    {
        "author": "沈辽",
        "paragraphs": [
            "前年姚令下阳羡，老夫为赋铜官山。",
            "飘飘道人今复往，有如孤云谁可攀。",
            "三尺古琴膝上弹，一杯龙水刀无环。",
            "药嚢空空何所有，独抱冲气参人寰。",
            "人生富贵无金丹，须臾白骨凋朱颜。",
            "何为愁苦强作乐，逍遥不去烟霞间。",
            "吾昔东游岂无意，腰下铜章初不关。",
            "至今山水尚可想，断梦时向荆溪还。",
            "安得此身如白鹤，飞与道人天外闲。",
            "路逢仙友若相问，为道绿髪今斓斑。"
        ],
        "title": "奉送太古归旧隐",
        "id": "a257606e-655e-4c8a-b668-8e3a4386c150"
    },
    {
        "author": "沈辽",
        "paragraphs": [
            "七尺潜虬出海污，久同病士御三车。",
            "旃檀雕断终非相，薝卜芬芳漫散花。",
            "绝是离非参妙用，穿云涉水伴生涯。",
            "东林大士还知否，止此无言是作家。"
        ],
        "title": "以沉香拄杖奉寄总老戏呈句偈",
        "id": "191d31a8-ca65-4fbd-8644-afafcca410de"
    },
    {
        "author": "沈辽",
        "paragraphs": [
            "清溪水浮青油幕，漾漾轻舟上西郭。",
            "髙林参天转山脚，山上黄叶山前落。",
            "西禅道人屹重阁，松风泠泠半天作。",
            "左江右湖若可酌，青山四围走巘崿。",
            "道逢支遁蹑禅屩，方水幽寻同一噱。",
            "世事区区为名缚，生死去来一丘貉。",
            "不如林间寄冲漠，笑傲髙明秋气索。",
            "日斜回舟兴不薄，有意重来何用约。",
            "吾归南冈若孤鹤，新月纤纤下帘箔。",
            "坐想行台夜更乐，桥下水声鸣凿凿。"
        ],
        "title": "与公诩游西禅新阁",
        "id": "5e57a8cb-3171-4946-9793-f61a79332ad9"
    },
    {
        "author": "沈辽",
        "paragraphs": [
            "红叶飘萧下石台，扫除山径半天开。",
            "百年老木和烟斫，万顷晴天看月来。"
        ],
        "title": "次韵奉酬公诩短句",
        "id": "6598bfc0-587f-4b86-b3a1-a4b1428b2d80"
    },
    {
        "author": "沈辽",
        "paragraphs": [
            "愽罗四十雪上须，前年将兵出髙奴。",
            "直取金汤癿名帐，卷旗夜过乌波涂。",
            "黠羌仓惶不暇战，即时破荡禽作俘。",
            "槖驰牛马以万计，白米青盐归我储。",
            "朝廷下令趣军赏，丹砂书檄黄金书。",
            "愽罗解甲入帅府，归功老成为後图。",
            "汉兵百万若虓虎，弓剑劲利无全胡。",
            "不知黠羌欲送死，夭乐给事先六躯。",
            "羣帅无功坐待命，天子神圣贷不诛。",
            "愽罗奋髯笑呼卢，黄绶却参朝士裾。",
            "踰年都城困尘土，乞得一麾南海隅。",
            "江外山川旧游好，击鼓鸣笳联舳舻。",
            "秋风翻浪白如雪，美酒满船谁要酤。",
            "齐山老翁谢世故，不知门外贤与愚。",
            "相见欣然拂棋局，不妨游戏为欢娱。",
            "灊山金丹久已就，仙夫道友来相呼。",
            "愽罗俯首窃自笑，薄命若尔何为乎。",
            "图形不止凌烟阁，迅步扶我青云衢。",
            "岂如小邦苟廪禄，画诺足以嬉朝晡。",
            "嗣宗已卜匡山宅，双林工簏青溪鱼。",
            "子归当在十载外，老境共寄江南墟。"
        ],
        "tags": [
            "庐山"
        ],
        "title": "奉送安行弟赴愽罗守",
        "id": "8ba344bf-8754-46db-baca-3ecdddbe3b6e"
    },
    {
        "author": "沈辽",
        "paragraphs": [
            "一裘一葛谢时人，似与孤云老鹤亲。",
            "峭石山前静无事，桃花零落几经春。"
        ],
        "title": "次韵悟师见寄  其一",
        "id": "d379a83f-4d62-40af-b241-d327cdd9e497"
    },
    {
        "author": "沈辽",
        "paragraphs": [
            "不将大辩拟天亲，终愧西来面壁人。",
            "无是无非从此去，不同多刼一微尘。"
        ],
        "title": "次韵悟师见寄  其二",
        "id": "b5f15382-d06e-4fa1-9df5-761e31007682"
    },
    {
        "author": "沈辽",
        "paragraphs": [
            "昔住东江不计年，青松白竹望潇川。",
            "先知大士当行化，故卜幽栖为结缘。",
            "五姓香花瞻法坐，六时清磬会诸天。",
            "山前耆旧如相见，应坐维摩老病禅。"
        ],
        "title": "奉寄零陵太平禅师",
        "id": "964c3c3f-78dc-4555-a134-fe4213b4932c"
    },
    {
        "author": "沈辽",
        "paragraphs": [
            "青山古木隐禅扃，一炷清香数卷经。",
            "却笑担嚢南北客，强寻言语学无生。"
        ],
        "title": "戏赠石堵二师",
        "id": "fb67157b-cb74-4bcf-8c84-e6e04949ce79"
    },
    {
        "author": "沈辽",
        "paragraphs": [
            "南山雪未消，秋浦春太早。",
            "桞萼为谁开，梅花同我老。",
            "少年薄游意，落日晴空杳。",
            "林下寂无人，烟外啼幽鸟。"
        ],
        "title": "偶寄林夫",
        "id": "40a55ca5-d065-4a18-b42c-94e2c697459c"
    },
    {
        "author": "沈辽",
        "paragraphs": [
            "近世考吏师，谁如李荆州。",
            "斯人不可作，伊洛青松丘。",
            "江上逢故客，扬名谈旧游。",
            "蚤被北海荐，不向龙门羞。",
            "三年州从事，利刀无全牛。",
            "毁誉岂无人，春梦空悠悠。",
            "乃知云台栋，当向华岱求。",
            "潢污一尺水，岂能纵呑舟。",
            "老夫卧山野，自将麋鹿俦。",
            "虽云相见晚，笑语欣相投。",
            "旷不入州府，何由接绸缪。",
            "江南二月春，坐想颍水流。",
            "适当及瓜代，哂笑岂不优。",
            "它年青云路，六翮固已修。",
            "嵩杪有髙士，为记南山幽。"
        ],
        "title": "奉送醇老",
        "id": "d0df394c-0f9c-4569-99b7-6df0d009037a"
    },
    {
        "author": "沈辽",
        "paragraphs": [
            "苏武不辱汉廷节，生辞匈奴归北阙。",
            "胡服椎髻李将军，反袂悲号与武别。",
            "阴山茫茫天将雪，北风吹旗旗欲裂。",
            "金瓶酾酒具未设，胡儿解鞍沙上歇。",
            "使者左骖黄金玦，紫骝白颠推奇骨。",
            "山前牧羊原野阔，汉日正斜发未发。",
            "从官挥涕不敢谒，掺袪欲究胸中说。",
            "青海厄穷十九年，来时壮强今白髪。",
            "同行吏士半物故，韬中节旄尽落脱。",
            "将军鸷忿不可夺，老母已诛族已灭。",
            "心知罪恶上通天，甘死胡尘同断枿。",
            "功名逆顺虽不类，胡汉死生从此决。",
            "夙昔遗芳在图史，追想山川一骚屑。",
            "巧工寓意在恍惚，墨妙笔精世称绝。",
            "唯有千秋不断情，至今亭亭陇头月。"
        ],
        "title": "苏武归汉图一首",
        "id": "f604bedf-a65c-4043-ab9b-ac0ba3b0e86d"
    },
    {
        "author": "沈辽",
        "paragraphs": [
            "秋浦千万山，苍烟媚髙木。",
            "流髟落浦中，泓澄一川渌。",
            "江南佳丽地，六代多遗躅。",
            "不见石城人，空余琼树曲。",
            "长围山势壮，不驻如车毂。",
            "道人敞重阁，却倚山阳麓。",
            "西江泻轩外，雪浪髙如屋。",
            "未若秋浦佳，平铺绀文縠。",
            "水中白石烂，泛泛如孤鹜。",
            "天外九蕖蓉，突兀揺苍玉。",
            "太白一杯酒，杜郎满头菊。",
            "千载忽已空，白骨埋荒谷。",
            "齐山皓髪客，逍遥老松竹。",
            "拏舟试一眺，时方秋气肃。",
            "飘萧得胜意，远迩穷幽瞩。",
            "行当乘月来，置榻山头宿。"
        ],
        "title": "西禅新阁",
        "id": "ddd387ac-e716-4fc3-9c02-438f56849b4d"
    },
    {
        "author": "沈辽",
        "paragraphs": [
            "老来无暗亦无明，寄息深山避世情。",
            "夫子暗投珠玉惠，我身正似一毫轻。"
        ],
        "title": "次韵酬余君见赠",
        "id": "a4d931cd-92be-431b-a932-2f1baf425a58"
    },
    {
        "author": "沈辽",
        "paragraphs": [
            "余景避世讙，栖迟在丘壑。",
            "公子引车骑，相访南山崿。",
            "长离舞员嵩，同为九皐鹤。",
            "晚节虽殊途，彷佛当年乐。",
            "间关幽鸟咔，凌乱余花落。",
            "春风岂有意，羣生自回薄。",
            "夙昔钦二妙，联函得佳作。",
            "顾予非季子，何足闻古乐。",
            "葩华玩洒藻，银钩窥雅愽。",
            "故知霄鸿意，不为尘埃铄。",
            "吾蚤拙世用，投老更衰索。",
            "惭无锦绣叚，何由报金错。"
        ],
        "title": "奉酬伯昌志国所示古调",
        "id": "0134cf5c-e2ab-4e02-9ad8-92e042b26c39"
    },
    {
        "author": "沈辽",
        "paragraphs": [
            "杜子风情春水波，至今诗句使人夸。",
            "不知朽骨犹存否，山上年年黄菊花。"
        ],
        "title": "齐山偶题三首  其一",
        "id": "a832e2ba-2c4b-4bd8-a47f-2d8671b9483f"
    },
    {
        "author": "沈辽",
        "paragraphs": [
            "朝云未散白笴陂，落日已过铜陵西。",
            "不向人间生皓髪，直寻仙客上青溪。"
        ],
        "title": "齐山偶题三首  其二",
        "id": "720b0413-7704-4533-ac11-47b08054baba"
    },
    {
        "author": "沈辽",
        "paragraphs": [
            "山腰嵌岩山顶平，此下直眺池阳城。",
            "城中欢戚自流转，不似山石都无情。"
        ],
        "title": "齐山偶题三首  其三",
        "id": "07333bb2-4869-47b5-b6b1-271a1cf52bce"
    },
    {
        "author": "沈辽",
        "paragraphs": [
            "髯弟南来白髪垂，襄阳夫子最相知。",
            "仓惶河外元戎客，冷落江南夜半棋。",
            "云外渺弥帆信隔，秋山重叠驿书迟。",
            "何缘得与君相会，共醉山前白玉巵。"
        ],
        "title": "寄道辅",
        "id": "d2b03556-4c77-47cf-bb05-fa1c088bd044"
    },
    {
        "author": "沈辽",
        "paragraphs": [
            "盛世君臣会，功成在太平。",
            "一阳迎律至，元老应时生。",
            "直道升乌府，仁风拥使旌。",
            "猷为安庙社，惠爱及民氓。",
            "帖泰三朝事，光华万古名。",
            "至诚无隐蔽，妙识造圆明。",
            "爱日恩光布，流泉句偈清。",
            "邦人祝公寿，龟鹤入蓬瀛。"
        ],
        "title": "代人上杭守赵资政生辰诗",
        "id": "fff02d14-a1ba-4743-af1b-f474ba00cf64"
    },
    {
        "author": "沈辽",
        "paragraphs": [
            "结茅在何处，为屋岂无柱。",
            "山前巉岩石，四方适中度。",
            "谁知屋下人，其心亦无柱。",
            "悠然寄此间，自得无生路。"
        ],
        "title": "无柱亭",
        "id": "9fb02e0f-02ba-4dd5-b4fd-816f91c5f2ba"
    },
    {
        "author": "沈辽",
        "paragraphs": [
            "湖上逍遥避百愁，年来频向此中休。",
            "檐前山势翠相照，床下冰纹清不流。",
            "萦带夕阳移画舸，留连眀月卧前洲。",
            "髙僧会取栖迟意，应有人来怅昔游。"
        ],
        "title": "南漪堂",
        "id": "451a7274-9005-4ce8-97d4-32f0b2bf3f89"
    },
    {
        "author": "沈辽",
        "paragraphs": [
            "羣山驾肩东南倾，平湖照眼正中明。",
            "上人置亭倚绝巘，宝云拂树当前楹。",
            "春阳未彻地先暖，秋景欲下风已清。",
            "衰才不足道佳景，聊书丛翠为其名。"
        ],
        "title": "宝云丛翠亭",
        "id": "7b8bfa1c-32af-4c79-88c7-43053a524693"
    },
    {
        "author": "沈辽",
        "paragraphs": [
            "少年事远游，迢迢指岐路。",
            "遥天值秋晏，烟光澹如素。",
            "寥落淮南山，影入扬子渡。",
            "出入三十年，久嗟韦带误。",
            "老来感节物，此意谁与喻。",
            "独知拥毳坐，无复晨征路。"
        ],
        "title": "远行",
        "id": "086e8d9d-38b3-4803-b052-e334129d03a1"
    },
    {
        "author": "沈辽",
        "paragraphs": [
            "我意欲穷眺，山林蔽四域。",
            "尔来已雕落，万里情何极。",
            "古人多悲秋，我念不如默。",
            "终朝对青山，烟岚有余色。",
            "欲上百尺楼，羸躯恐颠侧。"
        ],
        "title": "登覧",
        "id": "3d38b531-ec07-4707-bff4-efad4487121c"
    },
    {
        "author": "沈辽",
        "paragraphs": [
            "咄咄待秋至，秋至安足惊。",
            "年华去如扫，正如宠与荣。",
            "区区白驹隙，君子慎所行。",
            "不如陶渊明，超然自归耕。"
        ],
        "title": "杂感",
        "id": "d7c2dd1e-b34e-4cb3-8e02-21b92637a77a"
    },
    {
        "author": "沈辽",
        "paragraphs": [
            "西山草庐下，古木蔽中园。",
            "九月罢亚收，流水满郊原。",
            "茅茨何所乐，姑无人世喧。",
            "多谢朝市人，吾方效孤鶱。"
        ],
        "title": "村舍",
        "id": "0040e030-8b63-4baf-8635-c2b10378990d"
    },
    {
        "author": "沈辽",
        "paragraphs": [
            "西风方折胶，戍兵出已屡。",
            "赤藏候骑归，翩翩如鸟羽。",
            "穹庐旧所居，不远横山路。",
            "汉将知为谁，三军倚全护。",
            "上赖天子圣，边方无斗捕。",
            "运筹有余略，雕弓射狐兔。",
            "何谢苍头公，回为儿女顾。"
        ],
        "title": "边思",
        "id": "b0efe2aa-4189-4bba-a696-d9cebfe9a5b6"
    },
    {
        "author": "沈辽",
        "paragraphs": [
            "秋气已憀栗，况乃阴雨多。",
            "颜色不衰谢，唯有庭前莎。",
            "幽窗坐读书，讽古空长哦。",
            "多谢髙世人，辩口如县河。",
            "干旋白日光，何用鲁阳戈。",
            "念我无术进，忧愁将奈何。"
        ],
        "title": "感怀",
        "id": "87b549e5-1a3d-4fb0-be77-b1e455e16627"
    },
    {
        "author": "沈辽",
        "paragraphs": [
            "朝游白云里，夕憩长松边。",
            "俯视世间人，但见万井烟。",
            "流转非一日，正如水潺湲。",
            "吾方欲髙步，嘉遁休中年。"
        ],
        "title": "山中",
        "id": "2e2a0210-01d5-4d95-be2c-4d8c78a8d30f"
    },
    {
        "author": "沈辽",
        "paragraphs": [
            "袢暑久拘欝，欣然对秋光。",
            "薄具招友朋，相与娱中堂。",
            "清觞味虽薄，果蓏具青黄。",
            "尤爱檐间竹，风来响琳琅。",
            "正赖文举贤，坐客乃其常。",
            "相欢意气间，髙韵信轩昂。"
        ],
        "title": "宴集",
        "id": "1645f786-d417-40c2-927c-952de1e234f9"
    },
    {
        "author": "沈辽",
        "paragraphs": [
            "幽人有幽怨，其意岂为秋。",
            "西风多感伤，乃尔增百忧。",
            "辗转长夜枕，徘徊千尺楼。",
            "浮生能几时，年华亦易遒。",
            "傥非拳拳志，谅复何所求。",
            "天道或难平，此理可信不。"
        ],
        "title": "怨思",
        "id": "b5794e42-e98d-4f94-8393-e7bfadb3453c"
    },
    {
        "author": "沈辽",
        "paragraphs": [
            "昔我来东州，送客满江郭。",
            "挥涕望井闾，秋怀寄杯酌。",
            "泛然千里外，秋来意非薄。",
            "客舍冷潇骚，那复事饰雘。",
            "游宦非我怀，俯仰令人怍。",
            "何事脱身去，余生老丘壑。",
            "亲朋永相过，焉能事官爵。"
        ],
        "title": "送行",
        "id": "2546ba6c-ecb9-4b01-89ab-9e20af442cf5"
    },
    {
        "author": "沈辽",
        "paragraphs": [
            "相从云中去，飞盖云中斜。",
            "峭岭想员峤，横溪胜若耶。",
            "岩通新雨溜，林暗残春花。",
            "缅怀武林兴，梦寐归山家。"
        ],
        "title": "陪客游山",
        "id": "16261c82-2a76-4789-a924-72289ed6b98e"
    },
    {
        "author": "沈辽",
        "paragraphs": [
            "王昭君，汉宫女。",
            "生如桃李花，皖皖托朝露。",
            "不向春风荣，摧折在泥土。",
            "耻将黄金市颜色，空得君王一回顾。",
            "黄门扶我上车去，遥望汉宫隔烟雾。",
            "十年帘下学画眉，不知还被蛾眉误。",
            "中间悲怨或易忘，如今羁愁那可论。",
            "梦中时复作歌舞，满目异类谁与语。",
            "胡风日夜惊吹沙，不知春来复秋去。",
            "一生此恨终难言，独自援琴传作谱。",
            "传作谱，一曲未终泪如雨。",
            "我来都城下，黄尘厌羁旅。",
            "道人为我试一弹，使我超然为怀古。"
        ],
        "title": "圆明师为余鼓琴作昭君操因感其意辞以赠之",
        "id": "5afd6661-dbb8-4b4a-827b-9809ba44a603"
    },
    {
        "author": "刘恕",
        "paragraphs": [
            "早晚报衙蜂扰扰，友朋相和鸟关关。",
            "余香满袖花惊眼，空翠沾巾雨暝山。"
        ],
        "title": "题灵山寺",
        "id": "f7952b16-34ff-4a7a-8b0b-bf4f0fab2d6f"
    },
    {
        "author": "卢秉",
        "paragraphs": [
            "马蹄轻蹙柳花浮，醉入淮南第一州。",
            "不是青楼羞薄幸，自缘无锦作缠头。"
        ],
        "title": "题扬州山光寺",
        "id": "6b63778b-dcb7-4434-b4c2-c2ba2c4fb2a3"
    },
    {
        "author": "卢秉",
        "paragraphs": [
            "青衫白发病参军，旋籴黄粱置酒樽。",
            "但得有钱留客醉，也胜骑马傍人门。"
        ],
        "title": "题传舍",
        "id": "28e1e928-bd12-473e-8077-0142047d5280"
    },
    {
        "author": "卢秉",
        "paragraphs": [
            "十月都门风薄衣，捣砧声重雁南飞。",
            "野人不识长安乐，且趁鲈鱼一棹肥。"
        ],
        "title": "绝句",
        "id": "2da812f4-0244-4a0e-bafa-c2c0a18e3939"
    },
    {
        "author": "卢秉",
        "paragraphs": [
            "絮扑芙蓉苑，华开太液波。",
            "黄头吹月笛，棹影落天河。"
        ],
        "title": "宫词十首  其一",
        "id": "6ca20787-f696-4090-ad9c-db967ba1fc54"
    },
    {
        "author": "卢秉",
        "paragraphs": [
            "草浅天边碧，花匀日脚红。",
            "须知亲帝泽，不必藉春工。"
        ],
        "title": "宫词十首  其二",
        "id": "e6a8df80-0f75-471f-96a5-1ad41c3b2056"
    },
    {
        "author": "卢秉",
        "paragraphs": [
            "花萼蜂儿影，帘旗燕子风。",
            "游丝避金葆，吹过紫垣东。"
        ],
        "title": "宫词十首  其三",
        "id": "c912ba32-bfb2-4e8a-b66c-71d31f52bb48"
    },
    {
        "author": "卢秉",
        "paragraphs": [
            "翠环双凤带，小队五花蹄。",
            "十二龙钩卷，梨花烂漫时。"
        ],
        "title": "宫词十首  其四",
        "id": "623a4104-e48f-4d3e-adf1-6291b7b70587"
    },
    {
        "author": "卢秉",
        "paragraphs": [
            "花蔕流金水，知从秘苑来。",
            "春风如解意，不敢起纤埃。"
        ],
        "title": "宫词十首  其五",
        "id": "4beb1b74-cb84-4f92-9bfe-52a941dd6dcf"
    },
    {
        "author": "卢秉",
        "paragraphs": [
            "粉蝶非仙骨，随风过苑墙。",
            "穿花不敢采，应怯内家香。"
        ],
        "title": "宫词十首  其六",
        "id": "fa6ecc0e-5dea-40c4-9f79-253bad64ffd9"
    },
    {
        "author": "卢秉",
        "paragraphs": [
            "沉沉雨过宫槐绿，寂寂春残辇路香。",
            "细想人间无此景，夜来魂梦到昭阳。"
        ],
        "title": "宫词十首  其七",
        "id": "71bf7d81-dfd6-4827-9254-f6e426ffbe6a"
    },
    {
        "author": "卢秉",
        "paragraphs": [
            "迎春新燕尾纤纤，拂柳穿花掠翠檐。",
            "问道蕊宫三十六，美人争为卷珠帘。"
        ],
        "title": "宫词十首  其八",
        "id": "40b248cc-62d2-4609-a96d-d0c3ed4ab2e7"
    },
    {
        "author": "卢秉",
        "paragraphs": [
            "蓬莱风蹙水纹班，月甃风廊四百间。",
            "云外跸声穿岭去，行宫簇马望骊山。"
        ],
        "title": "宫词十首  其九",
        "id": "72acc516-a43b-4eae-b5af-eff90f2ada5a"
    },
    {
        "author": "卢秉",
        "paragraphs": [
            "落絮蒙蒙立夏天，楼前槐影叶初圆。",
            "传闻紫殿深深处，便有熏风入舜弦。"
        ],
        "title": "宫词十首  其一○",
        "id": "579754f5-d0f7-4508-8659-4bba579f29ba"
    },
    {
        "author": "杜纯",
        "paragraphs": [
            "羌马轶河西，诏下绝贡聘。",
            "自是封疆臣，都俞命弥敬。",
            "莫如小司徒，钦哉往临庆。",
            "貔貅十万人，大半爵公乘。",
            "恩将怀其心，威足系其颈。",
            "牧无南向尘，指挥罔不定。",
            "边氓歌夜耕，更续公刘政。",
            "今日燕西园，愧接儒林盛。",
            "阳关断谁肠，笑把金钟听。",
            "家世本诗书，无劳霍去病。"
        ],
        "title": "送中济侍郎帅庆得乘字",
        "id": "a54c6ea1-ba39-405c-bc7c-5ebcf2977e11"
    },
    {
        "author": "王兢",
        "paragraphs": [
            "佛心开晦瞑，觉竹极融明。",
            "实相自然见，客尘何处生。",
            "铜瓶秋水净，草坐月华清。",
            "不必曹溪去，穿云振锡行。"
        ],
        "title": "庆善寺圆照堂题咏",
        "id": "da39ad37-e5a0-42c2-8fa8-f17702bd82b3"
    },
    {
        "author": "释了元",
        "paragraphs": [
            "门掩青春春自饶，未容取次老僧敲。",
            "输他蜂蝶无情物，相逐偷香过柳梢。"
        ],
        "title": "游藏春坞用坡韵复题其後",
        "id": "16a7a8c3-4453-4e8a-9c79-a09d5d726c98"
    },
    {
        "author": "释了元",
        "paragraphs": [
            "穿云摘尽社前春，一两平分半与君。",
            "遇客不须容易点，点茶须是吃茶人。"
        ],
        "title": "题茶诗与东坡",
        "id": "0f5da04c-ce7d-434f-bec0-9cfdc4a245bb"
    },
    {
        "author": "释了元",
        "paragraphs": [
            "野鸟啼，野鸟啼时时有思。",
            "有思春气桃花发，春气桃花发满枝。",
            "满枝莺雀相呼唤，莺雀相呼唤岩畔。",
            "岩畔花红似锦屏，花红似锦屏堪看。",
            "堪看山，山秀丽，秀丽山前烟雾起。",
            "山前烟雾起清浮，清浮浪促潺湲水。",
            "浪促潺湲水景幽，景幽深处好，深处好追游。",
            "追游傍水花，傍水花似雪，似雪梨花光皎洁。",
            "梨花光皎洁玲珑，玲珑似坠银花折。",
            "似坠银花折最好，最好柔茸溪畔草。",
            "柔茸溪畔草青青，双双蝴蝶飞来到。",
            "蝴蝶飞来列落花，落花林里鸟啼叫。",
            "林里鸟啼叫不休，不休为忆春光好。",
            "为忆春光好杨柳，杨柳枝枝春色秀。",
            "春色秀时常共饮，时常共饮春浓酒。",
            "春浓酒似醉，似醉闲行春色里。",
            "闲行春色里相逢，相逢竞忆游山水。",
            "竞忆游山水心息，心息悠悠归去来，归去来休休役役。"
        ],
        "title": "长歌",
        "id": "6dd3b43a-9d19-49e8-afeb-5cc2959a5521"
    },
    {
        "author": "释了元",
        "paragraphs": [
            "打睡禅和万万千，梦中趋利走如杨。",
            "劝君打快修惮定，老境如蚕已再眠。"
        ],
        "title": "答可遵",
        "id": "547a98fe-799a-46fc-aeaf-5c6ffddd2816"
    },
    {
        "author": "释了元",
        "paragraphs": [
            "庐山南面落星滨，八十清强致仕人。",
            "天下共推为大老，皇家不得作忠臣。",
            "云栖高锁真空月，竹洞深藏觉苑春。",
            "莫道神仙便无事，赤心长是念斯民。"
        ],
        "tags": [
            "庐山"
        ],
        "title": "寄刘凝之中允",
        "id": "55d13e55-5c36-42b7-8c68-7f877ac9aca8"
    },
    {
        "author": "释了元",
        "paragraphs": [
            "李公天下石麒麟，传得云居道者真。",
            "不为拈华明人事，等闲开口笑何人。",
            "泥牛漫向风前嗅，枯木无端雪里春。",
            "对现堂堂俱不识，太平时代自由身。"
        ],
        "title": "自为像赞",
        "id": "627d58ba-d083-413e-9122-71d86222f8bb"
    },
    {
        "author": "释了元",
        "paragraphs": [
            "赵州当日少谦光，不出三门见赵王。",
            "争似金山无量相，大千都是一禅床。"
        ],
        "title": "偈",
        "id": "4ad74094-93c5-4652-ac47-70edd582d592"
    },
    {
        "author": "释了元",
        "paragraphs": [
            "鳞甲材毛诸品类，众生与佛心无二。",
            "只为当时错用心，致使今生头角异。",
            "水中游，林里戏，何忍将来充日计。",
            "磨刀着火或研虀，口不能言眼还觑。",
            "或槌磕，或刀刺，牵入镬汤深可畏。",
            "㷟燖毛羽括皮鳞，刮脊剜心犹吐气。",
            "美君喉，夸好味，劝子劝妻言俊利。",
            "只知恣性纵无明，不惧阴司毫发记。",
            "命纔终，冤对至，面睹阎王争敢讳。",
            "从头一一报无差，炉戾镬汤何处避。",
            "劝贤豪，须戒忌，莫把众生当容易。",
            "食他一脔脔还他，古圣留言终不伪。",
            "戒杀兼能买放生，免入阿鼻无问地。"
        ],
        "title": "戒杀文",
        "id": "60a4e6f1-8fdf-4cfa-a3e5-a1b9ea802b90"
    },
    {
        "author": "释了元",
        "paragraphs": [
            "尘中辩主眼分明，特地寻方更点睛。",
            "堪笑耆婆虽暝眩，至今南北绝人行。"
        ],
        "title": "颂古联珠",
        "id": "dc76af7a-5b31-4850-8e03-dad0e148f727"
    },
    {
        "author": "释了元",
        "paragraphs": [
            "畴昔先生此掩关，紫泥三到石房间。",
            "若教便逐蒲轮起，安得清风镇海山。"
        ],
        "title": "焦山三诏洞",
        "id": "85b6ab5f-9f5d-4993-8a5f-9350a0dbc54e"
    },
    {
        "author": "释了元",
        "paragraphs": [
            "一阵若邪溪上雨，雨过荷花香满路。",
            "拖筇纵步入松门，寺在白云堆里住。",
            "老僧却笑寻茶具，旋汲寒泉煮玉乳。",
            "睡魔惊散毛骨清，坐看秦峰秋月午。",
            "月明山鸟乱相呼，松杉竹影半窗户。",
            "令人彻晓忆匡庐，作诗先寄江南去。"
        ],
        "tags": [
            "庐山"
        ],
        "title": "游云门",
        "id": "456ff39a-91c6-4fba-8ae6-6bac44b49b28"
    },
    {
        "author": "释了元",
        "paragraphs": [
            "子瞻船上带家来。"
        ],
        "title": "句  其一",
        "id": "ed586685-253c-4d26-b7c2-3867d748c411"
    },
    {
        "author": "释了元",
        "paragraphs": [
            "龙枝已逐风雷变，减却虚窗半日凉。"
        ],
        "title": "句  其二",
        "id": "ab70ac01-37cc-46cc-9651-1fb0ffcfdf84"
    },
    {
        "author": "释了元",
        "paragraphs": [
            "红裙蘸碧波。"
        ],
        "title": "句  其三",
        "id": "413daecf-2816-4146-af57-d4e47505e770"
    },
    {
        "author": "释了元",
        "paragraphs": [
            "藕断鹭鸶飞。"
        ],
        "title": "句  其四",
        "id": "532eb4aa-d4f7-4581-9645-53587c4778c6"
    },
    {
        "author": "释了元",
        "paragraphs": [
            "无山得似巫山秀。"
        ],
        "title": "句  其五",
        "id": "60b6601e-d30e-4cd3-8393-c8f4e29e57f4"
    },
    {
        "author": "释了元",
        "paragraphs": [
            "公子乘闲卧绛幮，白衣老吏慢寒儒。",
            "不知梦见周公否，曾说当时吐哺无。"
        ],
        "title": "投韩太祝",
        "id": "2e4a70b8-3eb0-4598-b4b2-e7ff6ccb304b"
    },
    {
        "author": "释了元",
        "paragraphs": [
            "此身何补一毫芒，三辱清时政事堂。",
            "病骨未为山下土，尚寻遗墨话存亡。"
        ],
        "title": "题江干初雪图",
        "id": "4f3f7a1d-2a18-484a-b8f0-b2abfdae9cee"
    },
    {
        "author": "释了元",
        "paragraphs": [
            "南山高峻嶒，北山亦崷崒，坐看两山云出没。",
            "行如驱，归若呼，始觉山中有灵物。",
            "郁郁其焚兰，覃覃其击鼓，祝屡云云巫屡舞。",
            "我民无罪神所怜，一夜雷风三尺雨。",
            "岭木兮苍苍，溪泉兮央央，决云散诸峰互明灭。",
            "东阡西陌农事忙，庙闲山空音响绝。"
        ],
        "title": "沂山龙祠祈雨有应",
        "id": "f56e8fc4-a0ce-4a01-84e5-a3394648acdf"
    },
    {
        "author": "释了元",
        "paragraphs": [
            "匕饭盘蔬强少留，相逢何物可消忧。",
            "缘君未得酒中趣，与我漫为方外游。",
            "草乱不容移马迹，山雄全欲逼城楼。",
            "济时异日须公等，莫狎翩翩海上鸥。"
        ],
        "title": "答苏子由",
        "id": "99940451-18d2-4b70-9622-b9e8ea6ba81e"
    },
    {
        "author": "释了元",
        "paragraphs": [
            "艾叶成人後，榴花结子初。",
            "江心新得镜，龙瑞护仙居。"
        ],
        "title": "端午帖子",
        "id": "f3a1a7ae-d73d-4f0f-ad42-6f7735f2e546"
    },
    {
        "author": "释了元",
        "paragraphs": [
            "苑臣初摘置琱盘，口敕宣恩赐近官。",
            "气味岂同淮枳变，皮肤不作楚梅酸。",
            "参差翠叶藏珠琲，错落黄金铸弹丸。",
            "安得一株擎雨露，画图传与世人看。"
        ],
        "title": "和赐後苑金橘",
        "id": "b07418e4-7780-4c7f-a07b-2b542e7cea9a"
    },
    {
        "author": "释了元",
        "paragraphs": [
            "吾侪客京师，晨夕厌欢聒。",
            "僦舍八九椽，郁溽增烦渴。",
            "有如辙中鱼，噞喁不可活。",
            "百鸟趋高门，䟃𧽼互挥喝。",
            "论辩苦难裁，气焰欻相夺。",
            "所丧或捐躯，所得未易撮。",
            "我闻江湖间，连山翠如抹。",
            "山下走沧波，山巅富松栝。",
            "凫鸭乱菰蒲，鱼鼋聚坡堨。",
            "世事剧飞电，人生真漂沫。",
            "谁其违乐游，而此卷颦额。",
            "君直秘书阁，日趋黄金闼。",
            "忽思云水行，飘然谁能遏。",
            "朝出都门东，襟胸迥披豁。",
            "放舟下淮楚，天地顿空阔。",
            "莫苦道路难，暑令怳已末。",
            "君看日月疾，俯仰换裘葛。",
            "无谓监州微，孔孟犹短褐。",
            "时来发光华，春阳奋枯枿。",
            "惟君饱才术，流辈服颖脱。",
            "早作归朝期，岂学弦与筈。"
        ],
        "title": "送刘贡父悴海陵",
        "id": "fe1c1927-2bac-41e1-bf25-9b3cf3338288"
    },
    {
        "author": "释了元",
        "paragraphs": [
            "紫蟹黄柑新酒熟，夜间船尾唱伊州。"
        ],
        "title": "句  其一",
        "id": "fa399216-d2f0-418d-ad21-adb05ae5d227"
    },
    {
        "author": "释了元",
        "paragraphs": [
            "正是清澄秋雨夜，空传玉蕊发春晴。"
        ],
        "title": "句  其二",
        "id": "213de7a2-4679-4d5a-a627-6f88d01e9636"
    },
    {
        "author": "释净端",
        "paragraphs": [
            "本是潇湘一钓客，自东自西自南北。"
        ],
        "title": "偈六首  其一",
        "id": "cc17133c-874a-4c63-b697-8f273308adbf"
    },
    {
        "author": "释净端",
        "paragraphs": [
            "章惇章惇，请我看坟。",
            "我却吃素，汝却吃荤。"
        ],
        "title": "偈六首  其二",
        "id": "5baaae99-7ead-41ea-9226-6c76623a5de3"
    },
    {
        "author": "释净端",
        "paragraphs": [
            "章公好学仙，吕公好坐禅。",
            "徐六喻檐板，各自见一边。"
        ],
        "title": "偈六首  其三",
        "id": "c2851f27-3307-4b76-94b6-0eb9119b814b"
    },
    {
        "author": "释净端",
        "paragraphs": [
            "村里师子村里弄，眉毛与眼一齐劲。",
            "开却口，肚里直笼统，不爱人取奉。",
            "直饶弄列帝王宫，也是一场干打哄。"
        ],
        "title": "偈六首  其四",
        "id": "9ba0c839-9042-401f-8e1e-bfcc9137c967"
    },
    {
        "author": "释净端",
        "paragraphs": [
            "天上无双月，人间只一僧。",
            "一堂风冷淡，千古意分明。"
        ],
        "title": "偈六首  其五",
        "id": "0a59a17a-980a-4f52-8e9d-7052f7ec8f66"
    },
    {
        "author": "释净端",
        "paragraphs": [
            "端师子，太慵懒，未死牙齿无坏烂。",
            "二时伴众赴堂，粥饭都赶不办。",
            "如今得死是便宜，长眠百事皆不管。",
            "第一不着看官，第二不着吃粥饭。"
        ],
        "title": "偈六首  其六",
        "id": "8289c747-e083-4f0b-9ce5-ea6c13c0f798"
    },
    {
        "author": "释净端",
        "paragraphs": [
            "七处征心心不遂，懵懂阿难不瞥地。",
            "直饶征得见无心，也是泥中洗土块。"
        ],
        "title": "偈四首  其一",
        "id": "da8e81e9-1bbb-4d61-9dec-0c1ebdd2be71"
    },
    {
        "author": "释净端",
        "paragraphs": [
            "八还之教垂来久，自古宗师各分剖。",
            "直饶还得不还时，也是鰕逃不出斗。"
        ],
        "title": "偈四首  其二",
        "id": "85fbd223-95d9-4d01-8b46-6bfa382d82fa"
    },
    {
        "author": "释净端",
        "paragraphs": [
            "点铁成金易，忠孝两全难。",
            "子细思量着，不如个湖州长兴灵山孝感弹院老松树下无用野僧闲。"
        ],
        "title": "偈四首  其三",
        "id": "bc6feea1-f310-4292-953f-052aca557e00"
    },
    {
        "author": "释净端",
        "paragraphs": [
            "南无观世音，说出种种法。",
            "众生业海深，所以难救拔。",
            "往往沉没者，声声怨菩萨。"
        ],
        "title": "偈四首  其四",
        "id": "34971841-bfad-4cad-b9d1-cbc6a5df382a"
    },
    {
        "author": "释净端",
        "paragraphs": [
            "友人相访入柴关，云水宽闲溪涧寒。",
            "莫道山家无可待，老松修竹任君看。"
        ],
        "title": "赠吴少卿入山",
        "id": "b95a6437-2b5c-4adc-a197-5d2e3fe56de8"
    },
    {
        "author": "释净端",
        "paragraphs": [
            "闲来无事对山屏，古涧寒松畅野情。",
            "是处岩华高下色，几般幽鸟往来声。"
        ],
        "title": "和友人入山韵",
        "id": "cbd5035a-3581-4208-850c-a7211f4185e7"
    },
    {
        "author": "释净端",
        "paragraphs": [
            "老来林下养闲躯，茅屋清虚蚊蚋无。",
            "一径松虱何处起，入松穿竹两三株。"
        ],
        "title": "题归云庵壁",
        "id": "73646beb-1d08-4b31-a00c-04522d950d6d"
    },
    {
        "author": "释净端",
        "paragraphs": [
            "石枕藤床一榻低，觉来还自日沈西。",
            "白云堆里翻身转，一曲渔歌在碧溪。"
        ],
        "title": "睡起",
        "id": "93df6e0d-b2f2-4248-b2a6-920a9200fdff"
    },
    {
        "author": "释净端",
        "paragraphs": [
            "潇洒岩居畔，结茅惟一庵。",
            "清风销暑气，寂寞少人贪。",
            "幽有鸟声碎，禅无衲子参。",
            "斋余林下去，华雨落毵毵。"
        ],
        "title": "自述",
        "id": "8a44f499-f178-407f-b1e3-e0f111a02321"
    },
    {
        "author": "释净端",
        "paragraphs": [
            "吴山古寺近溪边，高阁虚堂景象全。",
            "林下寂寥炉火尽，未眠犹听夜行船。"
        ],
        "title": "山居",
        "id": "a594720f-5989-4f38-8294-75af4d2d0c36"
    },
    {
        "author": "释净端",
        "paragraphs": [
            "吴山古寺寒松直，老鹤巢居最上头。",
            "惟爱月明中夜後，一声清唳满山愁。"
        ],
        "title": "兰若杂言  其一",
        "id": "1eaceda3-8b02-4ca2-b4f2-0264ad0ee25b"
    },
    {
        "author": "释净端",
        "paragraphs": [
            "老嫌俗客来相访，独泛孤舟溪上游。",
            "夜宿芦华赏明月，应无闲事挂心头。"
        ],
        "title": "兰若杂言  其二",
        "id": "69db3590-ad94-4fff-bf99-9a132dd1606f"
    },
    {
        "author": "释净端",
        "paragraphs": [
            "老来无事掩柴扉，林下闲闲何所为。",
            "莫道茅庵无一物，窗前片片白云飞。"
        ],
        "title": "兰若杂言  其三",
        "id": "6ff04205-52d0-4d29-9bd9-1723ebefce27"
    },
    {
        "author": "释净端",
        "paragraphs": [
            "野老欣欣任自然，斋余无事玩林泉。",
            "门前竟日无人到，夜对乔松月在天。"
        ],
        "title": "兰若杂言  其四",
        "id": "ed4159db-e0a9-4a9c-abe0-b01b6e56e562"
    },
    {
        "author": "释净端",
        "paragraphs": [
            "年老醒醒神更清，夜深幽室诵莲经。",
            "儿孙睡觉应嫌我，石版时敲四五声。"
        ],
        "title": "兰若杂言  其五",
        "id": "b178a3b6-124f-42c2-99b5-f7ce48d023df"
    },
    {
        "author": "释净端",
        "paragraphs": [
            "老拙懒陪尘俗客，茅屋挣坐复安眠。",
            "林间莫道无看待，松竹溪山在目前。"
        ],
        "title": "兰若杂言  其六",
        "id": "e9b3b297-a38c-42ee-87a7-eab63e7501a3"
    },
    {
        "author": "释净端",
        "paragraphs": [
            "岩前松竹两三株，日炙风吹渐已枯。",
            "叶落纵横人不扫，清声犹自响朝晡。"
        ],
        "title": "兰若杂言  其七",
        "id": "8f5d6fd5-7202-4e6c-b01c-a689bb09b0b8"
    },
    {
        "author": "释净端",
        "paragraphs": [
            "因观杨柳垂青眼，始觉人间春到来。",
            "遥望南山雪消尽，寒梅犹有一枝开。"
        ],
        "title": "兰若杂言  其八",
        "id": "ac863854-a59a-498b-89c7-a4f9fb8bb903"
    },
    {
        "author": "释净端",
        "paragraphs": [
            "千古慈云岭，诸方南北行。",
            "江波与湖水，极目两分明。"
        ],
        "title": "登慈云岭",
        "id": "5b829e10-65a1-4bd7-959f-a7b0046b908d"
    },
    {
        "author": "释净端",
        "paragraphs": [
            "吴山长碧水长流，水转山湾路更幽。",
            "多谢庞公远相访，旋烧松火荐茶瓯。"
        ],
        "title": "长兴周承事相访  其一",
        "id": "6d32ae53-22b7-4288-a7ff-0edebaa5534d"
    },
    {
        "author": "释净端",
        "paragraphs": [
            "渐觉清和四月天，一声清磬响山川。",
            "心澄气爽无拘束，留得高人伴夜禅。"
        ],
        "title": "长兴周承事相访  其二",
        "id": "0b5a1820-096b-4382-abd2-5c930af3d194"
    },
    {
        "author": "释净端",
        "paragraphs": [
            "清河居十别多年，一笑相逢信有缘。",
            "莫讶老僧无别话，平常心是祖师禅。"
        ],
        "title": "张居士相访",
        "id": "1e3e1f45-7932-43a7-8af3-94f468a4d4cb"
    },
    {
        "author": "释净端",
        "paragraphs": [
            "枕上浮生过半百，短发毵毵霜样白。",
            "西溪河上旧家山，岁岁故乡归似客。",
            "船头渐进古松门，云是吴筠读书宅。",
            "烟云半岭望层楼，鳌顶峥嵘蘂宫窄。",
            "有人挂衲归盘陀，棱棱瘦骨真维摩。",
            "几年面壁舌不动，忽然拍手赓渔歌。",
            "秋来满船载明月，俄惊雨笠仍烟蓑。",
            "黄梅渡口水流急，五湖深处任风波。"
        ],
        "title": "答陆蒙老韵",
        "id": "f3b4e18e-1b6d-45c0-ae16-8e22b69c5e6b"
    },
    {
        "author": "释净端",
        "paragraphs": [
            "今日忽相见，俄然又相别。",
            "三衢山水清，好赏中秋月。"
        ],
        "title": "送客之三衢",
        "id": "087b2732-67a2-44fe-b7c0-03ae1bd12402"
    },
    {
        "author": "释净端",
        "paragraphs": [
            "无用无知顽石头，天生奇巧世人求。",
            "算来世上无闲物，假使无情不自由。"
        ],
        "title": "题假山石",
        "id": "556f0ff8-fc3d-491b-9911-71331aa93f8f"
    },
    {
        "author": "释净端",
        "paragraphs": [
            "渔家生计好，终日泛轻舟。",
            "剪竹为竿钓，裁荷作酒瓯。",
            "只知溪上乐，不识世间愁。",
            "昨夜岩隈下，蓑衣忘却收。"
        ],
        "title": "会昙老",
        "id": "a3afebc1-1453-4da4-a5cf-c2d74afb1af7"
    },
    {
        "author": "释净端",
        "paragraphs": [
            "开窗满日见溪山，霅水东流下岭湾。",
            "夜月深明渔舫寂，白云无事到禅关。"
        ],
        "title": "祥符寺溪堂",
        "id": "874b31cb-5def-4a54-a955-77fdb7f6af67"
    },
    {
        "author": "释净端",
        "paragraphs": [
            "晦迹归岩坞，僻居人到稀。",
            "披衣眠静榻，策杖遶荆扉。",
            "远谢名兼利，能忘是与非。",
            "松风祛暑薄，山月照萤微。",
            "烹茗满瓯雪，掬泉半湿衣。",
            "穷通云意密，终与世人违。"
        ],
        "title": "述怀",
        "id": "b0bbb1df-3c10-47e1-964c-9c6bbf553535"
    },
    {
        "author": "释净端",
        "paragraphs": [
            "吉祥山水与云连，清韵来闻二十年。",
            "知道老僧无熟恼，金沙地内不流泉。"
        ],
        "title": "题吉祥寺茶山",
        "id": "6bcec0b8-bd31-4a38-8a30-96e8b19d2a81"
    },
    {
        "author": "释净端",
        "paragraphs": [
            "孤峰峻岭翠光寒，山势奔湖去又蟠。",
            "今夜虎头岩下宿，更无归梦出林峦。"
        ],
        "title": "同苏饶文宿吉祥寺二首  其一",
        "id": "895f2172-9090-483b-b950-8f989dbc2d38"
    },
    {
        "author": "释净端",
        "paragraphs": [
            "与公昔作长城别，一去尘埃六七年。",
            "夜静书堂寻旧约，定将生计话林泉。"
        ],
        "title": "同苏饶文宿吉祥寺二首  其二",
        "id": "c1df886d-c5ba-469a-aa23-b740af0ee419"
    },
    {
        "author": "释净端",
        "paragraphs": [
            "何故无心恋霅溪，鄣南风景白云齐。",
            "有人若问宗门事，水自东流日自西。"
        ],
        "title": "送上方亮老",
        "id": "da8e5872-1c90-42fe-bd50-0990fad6437d"
    },
    {
        "author": "释净端",
        "paragraphs": [
            "人事悠悠懒更攀，茅堂静坐白云闲。",
            "夜观明月为高烛，一道清光照万山。"
        ],
        "title": "山居  其一",
        "id": "5d316eb8-543b-472b-ac4d-0d9fc4be4106"
    },
    {
        "author": "释净端",
        "paragraphs": [
            "水澄山色映青天，静坐茅堂未欲眠。",
            "好玩岩头松与月，更闻高柳一声蝉。"
        ],
        "title": "山居  其二",
        "id": "b6d07a6c-b174-4d22-ab26-91922829ad29"
    },
    {
        "author": "释净端",
        "paragraphs": [
            "耳聋不听楼头鼓，眼暗难看夜半灯。",
            "一曲渔歌声尽後，归云天外自腾腾。"
        ],
        "title": "山居  其三",
        "id": "dc0f722f-7841-484f-8376-bf92311eec7d"
    },
    {
        "author": "释净端",
        "paragraphs": [
            "谁测先生意趣难，贫如原宪学宗颜。",
            "年年酒债将琴当，岁岁诗狂待月还。"
        ],
        "title": "赠长兴王省元",
        "id": "db8e55df-f83a-4d1f-a325-0dd4bf670cce"
    },
    {
        "author": "葛书思",
        "paragraphs": [
            "广场笔阵数千人，喜汝穿杨箭镞亲。",
            "庆绪绵长时幸会，文科兴复事还新。",
            "昔年继榜熙宁岁，今偶同科绍圣春。",
            "从此莫教书种断，孙曾应复值昌辰。"
        ],
        "title": "喜子胜仲登第",
        "id": "8cb687de-2373-4288-ad14-74d900e39c9f"
    },
    {
        "author": "葛书思",
        "paragraphs": [
            "高枕僧房夜漏深，经窗俄见月华侵。",
            "抗尘走俗成何事，问道参禅徒在心。",
            "智镜直须真里照，机锋莫向句中寻。",
            "悟空不见悟空者，漫对寒灯拥鼻吟。"
        ],
        "title": "宿悟空院",
        "id": "495765e5-77c2-43f6-b957-84206fb96295"
    },
    {
        "author": "葛书思",
        "paragraphs": [
            "我非山中人，暂借山中宿。",
            "灵风散微阴，片月出乔木。",
            "蕙帐栖夕香，古井汲寒渌。",
            "名缁多夙契，延坐同茗粥。",
            "况与静者俱，缮性久已熟。",
            "清词丽陶谢，玄谈干身毒。",
            "所愧形迹拘，无由寄高躅。",
            "钟声殷江岛，露气霭林麓。",
            "良遇惬素怀，徘徊至天旭。"
        ],
        "title": "宿广福寺",
        "id": "ffcb23de-6d7b-4631-9dcd-8c154f43370e"
    },
    {
        "author": "吕惠卿",
        "paragraphs": [
            "东海有一鱼，无头亦无尾。",
            "更除脊梁骨，便是这个谜。"
        ],
        "title": "解日字谜",
        "id": "a780eee2-b050-4906-a3f6-9386cdd161c6"
    },
    {
        "author": "吕惠卿",
        "paragraphs": [
            "晨出趋长司，跪坐与之言。",
            "偶然脱龃龉，相送颜色温。",
            "归舍未休鞍，簿书随满门。",
            "相仍宾客过，攲午仅朝餐。",
            "平生性懒惰，应接非吾真。",
            "况乃重戕贼，良气能几存。",
            "就夜甫得息，阅我几上文。",
            "开卷未及读，睡思已昏昏。",
            "自知小人归，昭昭复何云。",
            "每于清夜梦，多见夫子魂。",
            "侧耳听高议，如饮黄金樽。",
            "觉来不得往，欲飞无羽翰。",
            "昨日得子诗，我心子先论。",
            "怪我诗苦迟，友道宜所敦。",
            "岂不旦夕思，实苦案牍烦。",
            "岂无同官贤，未免走与奔。",
            "相见鞅掌间，有言无暇陈。",
            "嗟嗟兹世士，无食同所患。",
            "念我力难任，闻子谋更艰。",
            "久知为之天，安能怨窭贫。",
            "吾闻君子仕，行义而已焉。",
            "亦将达吾义，岂遂为利牵。",
            "东海有沧溟，西极有昆仑。",
            "古来到者谁，不过数子尊。",
            "子已具车航，吾亦为檝轮。",
            "欲一从子游，不知何时然。"
        ],
        "title": "答逢原",
        "id": "87754639-e09c-4ec1-9fb2-449f319b2514"
    },
    {
        "author": "吕惠卿",
        "paragraphs": [
            "无人肯作除非乞，没药堪医最是风。",
            "求乞害风都占断，算来世上少如公。"
        ],
        "title": "戏题风乞儿扇",
        "id": "1865dd74-b892-4b70-a237-fd42c36599e2"
    },
    {
        "author": "吕惠卿",
        "paragraphs": [
            "翦叶疏封意，归禾协济心。",
            "遗风固唐远，积德本周深。",
            "逝水悲兴废，浮云阅古今。",
            "祠宫尚翚翼，鸣玉漱松阴。"
        ],
        "title": "留题兴安王庙",
        "id": "c6ecf5fc-5364-4cc5-af37-42fc182e7abe"
    },
    {
        "author": "吕惠卿",
        "paragraphs": [
            "鱼出清波庖脍玉，菊含寒露酒浮金。"
        ],
        "title": "句  其一",
        "id": "a3f3a50e-4d4e-4e31-b4e1-f448fe009c81"
    },
    {
        "author": "吕惠卿",
        "paragraphs": [
            "南北战争蜗两角，占今兴废貉同丘。"
        ],
        "title": "句  其二",
        "id": "33f196f7-65ab-49ee-9a23-9810607bb385"
    },
    {
        "author": "吕惠卿",
        "paragraphs": [
            "虚心清暑殿，预戒一阴生。"
        ],
        "title": "句  其三",
        "id": "629d958e-2568-4935-a081-c711d6eeed71"
    },
    {
        "author": "吕川",
        "paragraphs": [
            "峨眉月浸千秋雪，太华峰摇十丈莲。",
            "一见升平玉清客，雪莲声价顿销然。"
        ],
        "title": "赠吉甫侄",
        "id": "48b7e907-25a4-4ecb-b862-368a5ccf9c51"
    },
    {
        "author": "吕川",
        "paragraphs": [
            "漫道任公钓有神，六鳌无迹海生尘。",
            "争如静卧南窗下，兰菊从教秋与春。"
        ],
        "title": "赠致仕郭朝议",
        "id": "21bf4a8b-1aa9-42f9-bffa-ca0e08e9e936"
    },
    {
        "author": "杨冀",
        "paragraphs": [
            "长安失驭颂声沈，作者谁能刻翠岑。",
            "大业尽归文老笔，中兴还死叛臣心。",
            "天边奎壁垂芒冷，溪上龙蛇倒影深。",
            "当日形容播金石，洋洋千载有遗音。"
        ],
        "title": "浯溪",
        "id": "3366e1d7-0869-40d6-aa7e-414f5acb851c"
    },
    {
        "author": "王靖",
        "paragraphs": [
            "蜀道新持使节优，南昌更命按诸侯。",
            "江山秀入行台晓，风月吟余泽国秋。",
            "宽弛茶租吴俗富，兴骊渠利晋人讴。",
            "送将莫讶迟留处，浩穰敲喧讼牒稠。"
        ],
        "title": "送程给事知越州",
        "id": "e4f411ec-c600-427a-9da1-8a364425dcfe"
    },
    {
        "author": "王靖",
        "paragraphs": [
            "欲往海上吞鲸鲵。"
        ],
        "title": "句",
        "id": "8ed52b04-99ee-48d6-afc7-8293ec5e5ac2"
    },
    {
        "author": "韩标",
        "paragraphs": [
            "附骥游僧刹，天清晓色开。",
            "园林喷雨过，殿阁踏云来。",
            "日转花阴薄，山深磴道回。",
            "凭栏堪写望，陇麦翠如堆。"
        ],
        "title": "和王举元柏谷山院",
        "id": "e8ddc67f-5c8d-440d-875a-54efbf6302f6"
    },
    {
        "author": "苏唐卿",
        "paragraphs": [
            "醉翁亭记醉翁堂，远取琅邪近费乡。",
            "高世雄文刊翠琰，老山孤干负虹梁。",
            "左邻鳌海三神岛，西倚儒宫数仞墙。",
            "虽愧篆工非墨宝，英辞终与借辉光。"
        ],
        "title": "唐卿既篆欧公侍郎滁州琅邪山醉翁亭记上石讫思莫能致之滁上因斧官之隙地众材堪栋梁者枝其榱桷构堂于廨舍西偏高三仞植记于中楹若屏然图悠久也因成长句五十六字以诗其名兼寄献欧公侍郎",
        "id": "d6154572-c4a9-4c42-9a62-e00439dcc3cc"
    },
    {
        "author": "苏唐卿",
        "paragraphs": [
            "老文新刊立新堂，千里腾辉贲两乡。",
            "江汉骊珠探作宝，龟蒙文桂断为梁。",
            "英辞美陋琼瑶室，古篆工羞粪上墙。",
            "陵谷燮迁解讹缺，後贤何惜补休光。"
        ],
        "title": "再和诸公佳作",
        "id": "5849c56f-47e3-4dbe-bad7-824c3639286e"
    },
    {
        "author": "龚敦",
        "paragraphs": [
            "滁守南迁记醉狂，篆刊移近舞雩乡。",
            "当年寓兴临山水，今日希风构栋梁。",
            "吏部丧文辞避席，阳冰阁笔让循墙。",
            "东沂从此遗声迹，迥掩桐庐翰墨光。"
        ],
        "title": "和苏唐卿",
        "id": "681e980a-b8d5-4597-b600-fba6857fbf1b"
    },
    {
        "author": "史辞",
        "paragraphs": [
            "昔日欧公镇永阳，构亭直在水云乡。",
            "醉翁啸傲曾为记，贤宰风流别驾梁。",
            "老笔健遒刊琬琰，晴岚滴沥照门墙。",
            "更吟新咏深堂秘，相伴昆山片玉光。"
        ],
        "title": "和苏唐卿",
        "id": "4bd35099-83c8-49db-8f32-bbc0816bbbf9"
    },
    {
        "author": "邵忱",
        "paragraphs": [
            "欧公顷岁守滁阳，题记苍颜入醉乡。",
            "贤宰特将刊古篆，旧碑不免弃山梁。",
            "轩楹别构如安屏，笔札难通似面墙。",
            "异口智仙来辇坐，退蒙从此谢声光。"
        ],
        "title": "篆书醉翁亭记石刻",
        "id": "3763a7b3-1172-46e9-b9de-610c5e68e65f"
    },
    {
        "author": "李特",
        "paragraphs": [
            "出没云闲满太虚，元来真相一尘无。",
            "重重请问西来意，唯指庭前柏一株。"
        ],
        "title": "颂",
        "id": "9b6e01b2-3d66-486c-87b2-cb51f9be9cbe"
    },
    {
        "author": "慧禅师",
        "paragraphs": [
            "朝朝日出东方，夜夜月落西户。",
            "如今大宋官家，尽是金枝玉树。"
        ],
        "title": "颂",
        "id": "065a613c-9f1d-4f94-b552-eddb5aeccf26"
    },
    {
        "author": "释灵运",
        "paragraphs": [
            "夜来云雨散长空，月在森罗万象中。",
            "万象灵光无内外，当明一句若为通。"
        ],
        "title": "偈",
        "id": "cada6cb8-d7b1-465f-ae80-577f05d81dd3"
    },
    {
        "author": "释善冀",
        "paragraphs": [
            "鲁祖三昧最省力，纔见僧来便面壁。",
            "若是知心达道人，不在扬眉便相悉。"
        ],
        "title": "颂鲁祖面壁",
        "id": "c244af08-bef3-47a1-81a6-ac6c15fc9c64"
    },
    {
        "author": "释令滔",
        "paragraphs": [
            "放却牛绳便出家，剃除须发着袈裟。",
            "有人问我西来意，拄杖横挑啰哩啰。"
        ],
        "title": "颂",
        "id": "779a8bc9-4da8-4aef-9b78-92faa06760f6"
    },
    {
        "author": "章阿父",
        "paragraphs": [
            "通身一点法，四海永绝伦。",
            "开得天关路，闭得地户门。",
            "若要求长生，到断五行因。"
        ],
        "title": "答李陶",
        "id": "62287376-f41e-4e39-99fc-213cd47f9f65"
    },
    {
        "author": "黄希旦",
        "paragraphs": [
            "性佣人事拙，思向远山居。",
            "欲得是非少，先宜来往疏。",
            "善邻惟水竹，良友秪琴书。",
            "冷淡生涯外，逍遥一室虚。"
        ],
        "title": "性慵",
        "id": "d570a41f-e6bc-43e2-b1e5-f7a0b51dc267"
    },
    {
        "author": "黄希旦",
        "paragraphs": [
            "剪去旧蒿莱，开亭养圣胎。",
            "闭开虚室白，隐几寸心灰。",
            "月上池浮露，风生竹扫苔。",
            "悠悠奔竞者，何处问丹台。"
        ],
        "title": "颐真亭",
        "id": "5e060258-1235-4129-baae-afe80cda37e6"
    },
    {
        "author": "黄希旦",
        "paragraphs": [
            "二月又将半，闲居兴若何。",
            "芳菲殊未赏，泥泞阻相过。",
            "华砌饶苔藓，柴门长薜萝。",
            "韶颜须自惜，随分乐天和。"
        ],
        "title": "春日书怀和韵",
        "id": "7479dfb7-8ebd-4fe2-9942-90204c128ce3"
    },
    {
        "author": "黄希旦",
        "paragraphs": [
            "采药山中去，扳跻不觉赊。",
            "深源无俗迹，满地是灵芽。",
            "岩迥阴留雪，溪澄净见沙。",
            "可怜名利客，应笑此生涯。"
        ],
        "title": "采药",
        "id": "15303736-f323-4aa3-895a-bb07e9f46d62"
    },
    {
        "author": "黄希旦",
        "paragraphs": [
            "烈士感秋兴，高吟击太阿。",
            "功名辜壮志，岁月叹流波。",
            "永巷蛩初响，荒阶叶渐多。",
            "灵槎如可约，从此泛银河。"
        ],
        "title": "和人秋感",
        "id": "c193d5ad-f442-4650-ae7e-47c471618931"
    },
    {
        "author": "黄希旦",
        "paragraphs": [
            "为爱方池净，危亭此构新。",
            "寒光摇玉鉴，晴色戏金鳞。",
            "月上骊宫晓，莲开水府春。",
            "主人能息虑，四座绝风尘。"
        ],
        "title": "水心亭",
        "id": "1e6eb1fc-1289-43ca-aa3b-b1bd6f48d89e"
    },
    {
        "author": "黄希旦",
        "paragraphs": [
            "生涯何所有，满砌植琳琅。",
            "瘦影碎秋月，健梢横晓霜。",
            "且从喧鸟雀，终待集鸾凤。",
            "吟遶都忘却，谁知此兴长。"
        ],
        "title": "咏竹",
        "id": "01b651ff-62c3-4b61-928b-8619486956f7"
    },
    {
        "author": "黄希旦",
        "paragraphs": [
            "二月春将半，幽居掩竹斋。",
            "自惭疏懒甚，苔藓满空阶。"
        ],
        "title": "二月春将半三首  其一",
        "id": "6371b8d4-d6cd-4d4c-be83-e03ed58e2edc"
    },
    {
        "author": "黄希旦",
        "paragraphs": [
            "二月春将半，农耕细雨中。",
            "花前轻薄子，醉倒笑春风。"
        ],
        "title": "二月春将半三首  其二",
        "id": "aa88210d-3cb7-4015-b89f-40b288bb8790"
    },
    {
        "author": "黄希旦",
        "paragraphs": [
            "二月春将半，霖霪雨尚寒。",
            "松黄收拾晚，狼籍满金坛。"
        ],
        "title": "二月春将半三首  其三",
        "id": "690b49b4-d36d-4ea4-9401-179c966a5fc6"
    },
    {
        "author": "黄希旦",
        "paragraphs": [
            "白云处士入云中，三尺焦琴百尺松。",
            "长啸一声寒涧远，千崖万壑起清风。"
        ],
        "title": "赠逸人",
        "id": "891636e0-0504-437f-8fe3-31ea8fae3298"
    },
    {
        "author": "黄希旦",
        "paragraphs": [
            "瑶幢真胜概，晦迹一禅翁。",
            "语默呈心印，纵横振祖风。",
            "昼闲人事外，夜静月华中。",
            "若问春来意，松青百卉红。"
        ],
        "title": "寄赠宝幢修山主",
        "id": "a7c1d7ea-7e9a-484f-82e1-769812493718"
    },
    {
        "author": "黄希旦",
        "paragraphs": [
            "高阁倚斜阳，登临觉倍凉。",
            "残蝉空自咽，归燕为谁忙。",
            "蔽日云头猛，沿山雨脚长。",
            "竹村溪上影，彷佛似潇湘。"
        ],
        "title": "秋日登楼",
        "id": "ab595ba9-a628-4b75-85c3-b0f9fce30ac9"
    },
    {
        "author": "黄希旦",
        "paragraphs": [
            "暌违虽未久，南走梦魂多。",
            "客路随飘梗，年光叹掷梭。",
            "叶凋隋苑树，风走洞庭波。",
            "旧约龙山会，归来赴若何。"
        ],
        "tags": [
            "洞庭湖"
        ],
        "title": "怀中孚",
        "id": "a07d1df4-7e00-4201-a9e3-e1624779e92a"
    },
    {
        "author": "黄希旦",
        "paragraphs": [
            "晚凉思远眺，策杖出松林。",
            "车马自来往，路岐横古今。",
            "商飙未落叶，永巷已鸣砧。",
            "自笑眠云客，因时感激深。"
        ],
        "title": "晚眺",
        "id": "6cf508b6-455b-43bf-863b-7ce128645276"
    },
    {
        "author": "黄希旦",
        "paragraphs": [
            "性僻少知已，惟君日往还。",
            "听琴怜寂静，赊酒笑艰难。",
            "俗眼从他白，吾侪且任闲。",
            "生涯人莫问，到处有云山。"
        ],
        "title": "寄友人",
        "id": "493ec72b-6948-4b99-a1a8-c601c047079d"
    },
    {
        "author": "黄希旦",
        "paragraphs": [
            "雨过浮山好，无如袭庆斋。",
            "主人操大雅，楼阁俯苍崖。",
            "槛碧摇新柳，庭黄发嫩槐。",
            "登临诗酒兴，此际与谁偕。"
        ],
        "title": "简袭庆斋主人",
        "id": "f1f460d8-1a35-43e2-82f3-247a8edf76b1"
    },
    {
        "author": "黄希旦",
        "paragraphs": [
            "自在远游去，闲门谁见遇。",
            "援琴空转轸，对酒不成歌。",
            "秋景生新桂，凉风撼败荷。",
            "天涯谁是侣，岁暮莫蹉跎。"
        ],
        "title": "远游",
        "id": "f688868e-6a22-4085-9926-0a4d31f09084"
    },
    {
        "author": "黄希旦",
        "paragraphs": [
            "晚吹生丛竹，凄凉又半秋。",
            "年华惊倏忽，人事觉淹留。",
            "林噪残蝉急，山光暮雨收。",
            "登临将眺望，烟雾闭层楼。"
        ],
        "title": "秋半",
        "id": "ee1e7d50-52dd-42db-baa4-84bbc1442746"
    },
    {
        "author": "黄希旦",
        "paragraphs": [
            "大道长闲闲，人心自草草。",
            "天地固无私，贤愚同一老。",
            "谁信丹丘人，颜色常美好。",
            "我亦斯人徒，相从须及早。",
            "君看东流波，日夜长浩浩。"
        ],
        "title": "古意",
        "id": "e99926ea-dc51-47f2-a15a-6685ce0a81f5"
    },
    {
        "author": "黄希旦",
        "paragraphs": [
            "匡山胜概昔贤钦，今日多君复访寻。",
            "李白书堂萤自照，乐天掸室月空临。",
            "涧松岩桧当年色，雾鹤霜猿此际音。",
            "莫对他山忘故里，武夷秋晚洞云深。"
        ],
        "tags": [
            "庐山"
        ],
        "title": "寄益老侍官南康",
        "id": "e0defa11-14ba-439c-b2b0-0af69bbc2e3a"
    },
    {
        "author": "黄希旦",
        "paragraphs": [
            "竹洞新开碧玉林，径幽疑入五华深。",
            "夜筛明月一天静，昼拥青云四座阴。",
            "剪杖伫看雷雨化，迎风时听凤凰吟。",
            "烟霞不用重关闭，尘俗谁能此访寻。"
        ],
        "title": "竹洞",
        "id": "3a41e1f5-5ec5-4e15-bb66-ba90651af9e6"
    },
    {
        "author": "黄希旦",
        "paragraphs": [
            "年年此夕哄闾阎，岂料闲居兴自恬。",
            "竞逐艳阳游冶去，宁知华发等闲添。",
            "火连夜市曾无禁，灯混星文不可占。",
            "闻道玉楼欢宴处，夜阑犹未卷珠帘。"
        ],
        "title": "灯夕和韵",
        "id": "84beac61-eac9-4a45-9c64-a284dda9f988"
    },
    {
        "author": "黄希旦",
        "paragraphs": [
            "唐末高僧号贯休，篇章激切近诗流。",
            "烟华雪月何妨咏，水竹云林不碍游。",
            "蜀国至今名籍甚，兰溪当日迹淹留。",
            "此心弹指虽云妙，争奈阇黎未点头。"
        ],
        "title": "读禅月集",
        "id": "6f6c5910-bef7-4db4-a082-afc7f3eb1560"
    },
    {
        "author": "黄希旦",
        "paragraphs": [
            "草堂啸傲动经年，已把生涯付自然。",
            "谩费工夫披古籍，懒通名字谒时贤。",
            "炉中闲养阴阳火，身外谁求子母钱。",
            "寄语王褒如着论，不同呼吸学神仙。"
        ],
        "title": "闲居",
        "id": "f39bac19-799d-4751-84c0-e4b55577de5a"
    },
    {
        "author": "黄希旦",
        "paragraphs": [
            "底事悠悠信莫闻，还疑深入武陵源。",
            "几年江上秋风夜，故国闽中暮雨村。",
            "尘世功名宁自笑，蓬壶旨趣有谁论。",
            "路岐无尽人空老，白发慈亲奈倚门。"
        ],
        "title": "寄李尊师",
        "id": "b911992f-dcfb-41bc-915a-bd4d455ef4d3"
    },
    {
        "author": "黄希旦",
        "paragraphs": [
            "学道多年尚屈蟠，岂胜仙伯赠峨冠。",
            "晓簪乍觉星攒顶，夜戴偏宜月满坛。",
            "对鉴宁烦朋友正，避时羞为利名弹。",
            "豫思他日云林下，轻罩纱巾鹤髪寒。"
        ],
        "title": "谢人惠星冠",
        "id": "e52b6ad2-95df-40fb-9470-5d9c26eeaafc"
    },
    {
        "author": "黄希旦",
        "paragraphs": [
            "曾孙尝会幔亭中，脯擘麒麟酒满钟。",
            "宴罢不知消息处，至今乡老望孤峰。"
        ],
        "title": "幔亭",
        "id": "c0905789-f121-4e9a-811a-0bf2747804cf"
    },
    {
        "author": "黄希旦",
        "paragraphs": [
            "数篇骚雅名虽远，三拜逢迎礼过差。",
            "补得唇来身巳老，灌园何苦更咨嗟。"
        ],
        "title": "读方干诗",
        "id": "7e8f5444-4c17-4fb0-935e-5a27453098e4"
    },
    {
        "author": "黄希旦",
        "paragraphs": [
            "琳房珠馆何虚寂，宝砌无尘苔藓碧。",
            "仙翁倚槛静吟哦，却忆篔筜拂岩石。",
            "劲节虚心守岁寒，未尝暂变风霜色。",
            "移来迢递不辞劳，深根讶向瑶台植。",
            "渐承春意叶青青，时惹天香烟幂幂。",
            "月笼翠影尚萧疏，露被繁枝谗滴沥。",
            "迎风闲夜拟龙吟，结实他年期凤食。",
            "非才终约老烟霞，此际谬当亲采择。",
            "寄言红紫莫相猜，彼此无情蒙化力。",
            "逢时剪拂任他人，沈去葛陂都咫尺。"
        ],
        "title": "和贾鸿举移竹",
        "id": "3392bcde-22ea-4154-9d48-9e43ef55285d"
    },
    {
        "author": "黄希旦",
        "paragraphs": [
            "劝君莫种木槿花，朝荣暮落堪咨嗟。",
            "劝君种取亭亭竹，霜繁风劲依然绿。",
            "谁不见陈余张耳辈，当面论交旋踵背。",
            "又不见管鲍光武与严光，贫贱富贵难相忘。",
            "英声独与天地长，令人万古遥相望，不可得见空彷徨。"
        ],
        "title": "感时行",
        "id": "98e2152c-3f4b-4d09-a249-0dcf04aec665"
    },
    {
        "author": "黄希旦",
        "paragraphs": [
            "申公山水老更狂，躭躭巨耳双瞳方。",
            "生涯秃笔数千管，欲与造化争毫芒。",
            "长烟三素挂四壁，经营指点何安详。",
            "凝神净虑偶得意，一洒混沌开玄黄。",
            "须臾三才及万类，迤逦笔下分低昂。",
            "水寒石瘦老木怪，蒹葭岸占天苍苍。",
            "伊余本是山间叟，对此直欲乘风翔。",
            "咫尺杳然数万里，直疑跳入壶中藏。"
        ],
        "title": "观申公山水",
        "id": "9a3a7fa1-6155-40a7-8619-511d7ab16ab4"
    },
    {
        "author": "黄希旦",
        "paragraphs": [
            "昔游西太乙，今日返成都。",
            "若问去来事，云藏月影孤。"
        ],
        "title": "寄友人",
        "id": "3f8d4cda-439c-45f3-83e6-7fd2ea9fa7ac"
    },
    {
        "author": "黄希旦",
        "paragraphs": [
            "屏列郡南隅，子真常此憩。",
            "雨欲泽人间，云霞先掩蔽。"
        ],
        "title": "试心石",
        "id": "a4ae75c2-ee15-46d5-bc58-977c136aa999"
    },
    {
        "author": "黄希旦",
        "paragraphs": [
            "胜刹幽深枕县西，我来正值孟冬时。",
            "虽无慧远门堪叩，幸有陶潜驾可随。",
            "世态阶前朝槿色，岁寒云外老松枝。",
            "繄余本是林泉客，到此宁惭漫赋诗。"
        ],
        "title": "西庵寺",
        "id": "398d6dbc-3a84-4d72-b514-9b21c4549bc5"
    },
    {
        "author": "黄希旦",
        "paragraphs": [
            "峨峨古仙宫，楼殿荫松柏。",
            "昔在贞观年，天皇御区域。",
            "九龙出池中，遗下灵踪迹。",
            "嘉佑辛丑岁，郡侯得召伯。",
            "是时夏六月，云日红翕赩。",
            "殿北古龙堂，窗户久不辟。",
            "俄然灵蛇见，宛转真像侧。",
            "鳞甲锦绣文，灿烂辉五色。",
            "视之颇驯扰，狎之不惊炀。",
            "邯侯率群僚，朋来拥旌戟。",
            "迟留夜未午，风雨满天黑。",
            "迅电瞥四起，狂雷随一击。",
            "须臾风雨收，形影谁能觅。",
            "斯盖龙之灵，变化固难测。"
        ],
        "title": "九龙观",
        "id": "85854de9-da90-428f-a393-c4184f1afa3f"
    },
    {
        "author": "黄希旦",
        "paragraphs": [
            "地水火风，强名四大。",
            "迷荡真源，种种憎爱。",
            "咄哉憨痴，会即便会。",
            "云散月明，朗同沙界。"
        ],
        "title": "偈",
        "id": "8d021eaa-4c01-4d14-a255-1dd6418b0ad2"
    },
    {
        "author": "黄希旦",
        "paragraphs": [
            "荒台枕古邱，伊昔越王游。",
            "辇路今何在，凄凉草树秋。"
        ],
        "title": "越王台",
        "id": "557bcc01-3cff-4c8d-9cd3-e03ba5b6e31b"
    },
    {
        "author": "俞充",
        "paragraphs": [
            "入谷修竹密，苍翠连前山。",
            "车马迹不到，鸡犬音亦闻。",
            "蔽日清影合，迎风碎声寒。",
            "渐近居士庐，溪水流潺潺。"
        ],
        "title": "王官谷十咏 竹迳",
        "id": "8ffbadae-4567-4c12-952e-600959959379"
    },
    {
        "author": "俞充",
        "paragraphs": [
            "濯缨溪流上，清心共澄澈。",
            "人存鱼自跃，人亡鱼亦竭。",
            "此意虽冥冥，可与仁者说。",
            "遣音竞谁继，十里闲风月。"
        ],
        "title": "王官谷十咏 贻溪",
        "id": "07f6d519-da3f-45ac-b34d-d3f92c619688"
    },
    {
        "author": "俞充",
        "paragraphs": [
            "洗耳谢市朝，构亭得余址。",
            "三径草长深，一毫尘不起。",
            "支肘看青山，引鹤听流水。",
            "独有爱君心，时时拟纶旨。"
        ],
        "title": "王官谷十咏 休休亭",
        "id": "af2f357a-7de4-4194-80a1-7f34e6976a18"
    },
    {
        "author": "俞充",
        "paragraphs": [
            "事去惟山存，遣祠临水曲。",
            "峻节凌雪霜，英颜莹冰玉。",
            "至今崖壁间，尚耐尘埃辱。",
            "清风满林泉，千戴仰高躅。"
        ],
        "title": "王官谷十咏 表圣影堂",
        "id": "b2b55fbd-8b20-48ac-a276-88897db3ff1c"
    },
    {
        "author": "俞充",
        "paragraphs": [
            "擎天有八柱，是峰居其一。",
            "根蟠地轴壮，群山俯为硕。",
            "共工触不折，万古耸崒嵂。",
            "幽人步绝顶，引手攀星日。"
        ],
        "title": "王官谷十咏 天柱峰",
        "id": "2c12bb1c-ca43-4753-86f8-3d015f00cd4c"
    },
    {
        "author": "俞充",
        "paragraphs": [
            "野老传此水，源与洪河透。",
            "潺潺浩难穷，雨雹洒晴昼。",
            "岩头白龙挂，滩前寒玉漱。",
            "不见莹心人，客衣冷如沤。"
        ],
        "title": "王官谷十咏 莹心亭",
        "id": "6fd0ccf3-83a9-4d35-8f58-37dc0e75e5d9"
    },
    {
        "author": "俞充",
        "paragraphs": [
            "屹立高峰东，峭直如昔贤。",
            "夷齐耻周食，巢由傲尧天。",
            "不畏风霜侵，所依松柏坚。",
            "五老静相对，森森莫知年。"
        ],
        "title": "王官谷十咏 双人石",
        "id": "d65d8c22-5d0c-4d59-a05b-88497edc323a"
    },
    {
        "author": "俞充",
        "paragraphs": [
            "孤鹤去不还，云间犬空吠。",
            "犹闻溪鸟衙，尚有里人爱。",
            "岩花无开落，世事几兴废。",
            "我乘幽兴来，静邀秋月对。"
        ],
        "title": "王官谷十咏 司空氏旧居",
        "id": "4873e38c-67c1-4adc-9e79-6356912ebe5e"
    },
    {
        "author": "俞充",
        "paragraphs": [
            "尝读表圣诗，云是秦王成。",
            "悯时着密史，对此潜经营。",
            "新雨净如洗，乱苔生复平。",
            "应误山中客，浪近翰墨名。"
        ],
        "title": "王官谷十咏 石砚",
        "id": "c8d88865-4121-4980-bfdb-fa4ab358d7b3"
    },
    {
        "author": "俞充",
        "paragraphs": [
            "谁凿浑沌死，智者争出力。",
            "悠悠蚁在磨，双轮转何极。",
            "机心连机械，随流还不息。",
            "莫笑抱瓮翁，终日亦饱食。"
        ],
        "title": "王官谷十咏 机硙",
        "id": "63b2d35e-e22e-4a82-9094-ed8fedf75280"
    },
    {
        "author": "俞充",
        "paragraphs": [
            "皎皎居士缨，岂有尘可濯。",
            "爱兹沧浪清，偶以斯名记。",
            "转谷群鸽归，衢岸游鱼跃。",
            "檐头碧梧枝，秋来垂影薄。"
        ],
        "title": "贻溪怀古十篇 濯缨亭",
        "id": "5fb9029a-5737-4461-9daa-3f981564a4d5"
    },
    {
        "author": "俞充",
        "paragraphs": [
            "杖藜高山头，历览众景会。",
            "泰摹屹若屏，黄河泻如带。",
            "幽怀逐冥鸿，万事寄天籁。",
            "不见玉京春，荒烟起萧艾。"
        ],
        "title": "贻溪怀古十篇 览照亭",
        "id": "45169035-b887-431d-b075-186d8d277259"
    },
    {
        "author": "俞充",
        "paragraphs": [
            "猛虎正横行，孤猿发长啸。",
            "名高世人间，三枉鹤书诏。",
            "借笏趋朝参，天意独难料。",
            "咫尺首阳山，清光静相照。"
        ],
        "title": "贻溪怀古十篇 三诏堂",
        "id": "45ccc20f-e08e-4803-bb2f-9cb0817d8323"
    },
    {
        "author": "俞充",
        "paragraphs": [
            "妖氛满世间，莹心兹得地。",
            "瀑布岩前飞，势猛鸥乌避。",
            "洗涤无纤尘，澄虚全浩气。",
            "清风林表来，千载有余意。"
        ],
        "title": "贻溪怀古十篇 莹心亭",
        "id": "ac8dc7fe-02ad-480f-8c9e-5d657b6e506c"
    },
    {
        "author": "俞充",
        "paragraphs": [
            "仙术秘丹经，昔人藏九钥。",
            "幽栖白云根，保此一炉药。",
            "吟残深雨来，梦断岩花落。",
            "万虑正坐忘，未能看舞鹤。"
        ],
        "title": "贻溪怀古十篇 九钥室",
        "id": "c09a66ef-42ba-43fa-9066-3e70de312892"
    },
    {
        "author": "俞充",
        "paragraphs": [
            "吁哉土德衰，群奸恣蟊贼。",
            "欲加萧斧诛，修史乃其职。",
            "谁知深山中，法若春秋直。",
            "俄惊济阴变，绝笔幽岩侧。"
        ],
        "title": "贻溪怀古十篇 修史亭",
        "id": "18e86231-0e70-4ff0-b6b3-ce6e3392e279"
    },
    {
        "author": "俞充",
        "paragraphs": [
            "大厦不可扶，诰命已云绝。",
            "老臣坐深林，有泪化为血。",
            "拟成丝纶言，救世心独切。",
            "溪流今尚清，夜夜澄孤月。"
        ],
        "title": "贻溪怀古十篇 拟纶亭",
        "id": "23ab47f7-4301-4edf-8a7d-1a9f71a36ca3"
    },
    {
        "author": "俞充",
        "paragraphs": [
            "污俗正朋亡，归来卧空谷。",
            "养鹤不成双，相从守幽独。",
            "素羽信非群，孤唳杳无续。",
            "高台委荒榛，追想人如玉。"
        ],
        "title": "贻溪怀古十篇 挂鹤台",
        "id": "67b7bd5b-1f4b-4db8-a81c-e21da86cd089"
    },
    {
        "author": "俞充",
        "paragraphs": [
            "天寒松柏青，厩闲骥骥老。",
            "潇洒竹窗前，超然鸣以道。",
            "惟有岩上月，时来伴幽讨。",
            "兹意不可忘，还将拾残稿。"
        ],
        "title": "贻溪怀古十篇 一鸣窗",
        "id": "efd51d61-ebe5-40b3-85df-2eaf2f8000cd"
    },
    {
        "author": "俞充",
        "paragraphs": [
            "二渠日夜流，利厚争所起。",
            "先生坐东亭，立法书在纸。",
            "老农到今守，後来谁敢毁。",
            "斯人不可见，空听竹间水。"
        ],
        "title": "贻溪怀古十篇 东渠亭",
        "id": "659a0bcd-b220-4f91-895c-495524e3a3a1"
    },
    {
        "author": "俞充",
        "paragraphs": [
            "战士长戈赴荔原，谋臣献策庙堂间。",
            "吾师倜傥浮屠隐，不事王侯事经论。",
            "两街推许住灵岩，百鸟衔花待师□。",
            "清风一振海潮音，旷劫曾蒙祖师印。",
            "穷秋别我欲何言，珍重详师指一弹。"
        ],
        "title": "送灵岩法师",
        "id": "d081f1bf-da3f-4223-b3fe-2bda5991229d"
    },
    {
        "author": "刘季孙",
        "paragraphs": [
            "会稽山上月如轮，鸿雁相将江水春。",
            "幕府英豪虽可数，樽前谁是急难人。"
        ],
        "title": "和岊仲次韵其兄穆父见寄",
        "id": "95442dc2-0869-4ebc-b0d2-b78b2f95dd40"
    },
    {
        "author": "刘季孙",
        "paragraphs": [
            "云间猎猎立旌旗，公在胥山把酒时。",
            "笑语几番留湛辈，风流千载与吴儿。",
            "湖山日落丹青焕，楼阁风收雨露滋。",
            "谁使管萧江上住，胸中事业九门知。"
        ],
        "title": "有美堂燕集",
        "id": "fc547184-1074-4780-ac04-035245037405"
    },
    {
        "author": "刘季孙",
        "paragraphs": [
            "使君中和堂，六月无炎溽。",
            "随呼众宾集，一笑清风足。",
            "复为曲水饮，石面涌寒渌。",
            "持杯襟袂凉，酒出金鲸腹。",
            "旌旗登凤皇，羽翼在林麓。",
            "半空老崖断，千载灵药伏。",
            "松杉各雄枝，螭蜃傍奔逐。",
            "古韵岂尘世，遐瞻有天目。",
            "霸国荒故坛，墠社移新屋。",
            "霞标起山近，潮势卷江速。",
            "物外得长凉，樽前寻往躅。",
            "有客告将行，迟留待珠玉。",
            "欣然点鼠须，万象归一幅。",
            "终篇灿灿动，满座琅琅读。",
            "此时天乐奏，到夜山鬼哭。",
            "和之惭岂敢，来者信难续。",
            "粉壁鉴相射，香媒尘不触。",
            "醉归扫双堵，字字照岩谷。",
            "星辰众所仰，富贵公岂欲。",
            "一言换凡骨，芝朮谁能服。"
        ],
        "title": "登介亭",
        "id": "64e487a2-a268-4630-8e1c-18a83acc0757"
    },
    {
        "author": "刘季孙",
        "paragraphs": [
            "膝下五车就业，殿前三月亨途。",
            "日出唤君名姓，春风吹过江湖。"
        ],
        "title": "送钱蒙仲赴举  其一",
        "id": "2bb12652-d6d5-41a5-8ce3-5a55d09b06bc"
    },
    {
        "author": "刘季孙",
        "paragraphs": [
            "文价从今第一，家风经古无伦。",
            "不假湘灵十字，知君才倍前人。"
        ],
        "title": "送钱蒙仲赴举  其二",
        "id": "8744fe9e-c36f-4550-8ac4-43fa3449bcc5"
    },
    {
        "author": "刘季孙",
        "paragraphs": [
            "俊气将探虎穴，清才早践龙门。",
            "故比隔江白鹭，万人回首王孙。"
        ],
        "title": "送钱蒙仲赴举  其三",
        "id": "99c87fe4-9db1-42e2-b536-14a5be32ac43"
    },
    {
        "author": "刘季孙",
        "paragraphs": [
            "雨过西园物物佳，柳风竹日映葵花。",
            "更无人迹宜清睡，奈此池头一部蛙。"
        ],
        "title": "西园和韵绝句",
        "id": "bd5b45ef-0696-4c68-959c-3444f9f5aa0c"
    },
    {
        "author": "刘季孙",
        "paragraphs": [
            "谁怀二子千里，公赋五篇六言。",
            "月底飞云西去，山头归雁双骞。"
        ],
        "title": "和东坡送仲天贶王元直六言韵五首  其一",
        "id": "b44af0f1-9a01-4bff-8916-cc8e77a2a053"
    },
    {
        "author": "刘季孙",
        "paragraphs": [
            "小艇辞公晚发，高斋记客初来。",
            "耿耿不忘归路，阻修万折千回。"
        ],
        "title": "和东坡送仲天贶王元直六言韵五首  其二",
        "id": "7534fb62-811e-4a19-8a99-cf4e0392e80c"
    },
    {
        "author": "刘季孙",
        "paragraphs": [
            "府下莫非群隽，坐中不见三明。",
            "远意关河马首，静吟笔砚泉声。"
        ],
        "title": "和东坡送仲天贶王元直六言韵五首  其三",
        "id": "b70017ea-df0d-4dfd-bcd7-4f96fc0ba955"
    },
    {
        "author": "刘季孙",
        "paragraphs": [
            "虽列蜀都有日，却逢谢傅何年。",
            "历历林溪胜处，想君把酒依然。"
        ],
        "title": "和东坡送仲天贶王元直六言韵五首  其四",
        "id": "8c8f6c22-c57e-4757-9f1a-ddaa9712dbcf"
    },
    {
        "author": "刘季孙",
        "paragraphs": [
            "乐事莫如饮酒，休官自是高人。",
            "红带鳌头寄与，是翁矍铄寻春。"
        ],
        "title": "和东坡送仲天贶王元直六言韵五首  其五",
        "id": "580fb62c-5ee8-4f6c-843c-0567f3f187ed"
    },
    {
        "author": "刘季孙",
        "paragraphs": [
            "呢喃燕子语梁间，底事来惊梦里闲。",
            "说与傍人应不解，仗藜携酒看芝山。"
        ],
        "title": "题饶州酒务厅屏",
        "id": "e97ee6e0-d9c3-44b1-bc89-4a3a603c3628"
    },
    {
        "author": "刘季孙",
        "paragraphs": [
            "楚汉兵相接，干坤昼亦暝。",
            "虎争千里震，龙战四郊腥。",
            "故垒从谁问，严祠自昔灵。",
            "北风吹败木，落叶任飘零。"
        ],
        "title": "广武山怀古",
        "id": "6791bfe3-d439-4146-8249-349e165660e6"
    },
    {
        "author": "刘季孙",
        "paragraphs": [
            "倦压鳌头请左符，笑寻颖尾为西湖。",
            "二三贤守去非远，六一清风今不孤。",
            "四海共知霜鬓满，重阳曾插菊花无。",
            "聚星堂上谁先到，欲傍金樽倒玉壶。"
        ],
        "tags": [
            "西湖"
        ],
        "title": "寄苏内翰",
        "id": "9afbf5f9-194e-45c7-9af4-4d5ef0e62d25"
    },
    {
        "author": "刘季孙",
        "paragraphs": [
            "晨鸡三叫末开关，留滞行人更解鞍。",
            "却上月明高处立，晓风吹面作清寒。"
        ],
        "title": "守关",
        "id": "60279c70-01e4-45cc-8380-47ef76f2b618"
    },
    {
        "author": "刘季孙",
        "paragraphs": [
            "阆州富名山，冠者云台化。",
            "幽深压岷峨，孤峭抵嵩华。"
        ],
        "title": "云台山",
        "id": "8d3eadbc-9871-4dd8-9b66-12c508dcc8a0"
    },
    {
        "author": "刘季孙",
        "paragraphs": [
            "正诵兴公赋，报师来别予。",
            "兴长寻瀑布，语罢振行裾。",
            "胜事云霞异，清吟岩谷虚。",
            "石桥镌岁月，知不假人书。"
        ],
        "title": "送达师游天台次参寥韵",
        "id": "d1251b20-24b0-474d-97f6-f616e9aa6fda"
    },
    {
        "author": "刘季孙",
        "paragraphs": [
            "知公不奈二毛何，寻访天台所得多。",
            "宿处仙人千载宅，悟时禅友一声歌。",
            "道心夷旷忘名势，句法清新为琢磨。",
            "每到西湖怀使节，春风红紫照清波。"
        ],
        "tags": [
            "西湖"
        ],
        "title": "次韵马中玉提刑见寄",
        "id": "4f7132da-5b3d-41d8-9c70-c497f16c5579"
    },
    {
        "author": "刘季孙",
        "paragraphs": [
            "二浙云游老比丘，苏州一宿过湖州。",
            "钱塘江上乘杯去，雁荡天台更自由。"
        ],
        "tags": [
            "钱塘江"
        ],
        "title": "因见佛印自称二浙云游老比丘遂成绝句",
        "id": "16287e27-d284-4180-89ab-00a5f7ccbbf8"
    },
    {
        "author": "刘季孙",
        "paragraphs": [
            "西湖春意胜当年，公领笙箫泛画船。",
            "锦绣一林生水面，衣冠万堵立山前。",
            "仁恩在物禽鱼遂，喜气随人草木妍。",
            "半醉插花风调别，写真须是李龙眠。"
        ],
        "tags": [
            "西湖"
        ],
        "title": "西湖泛舟呈东坡",
        "id": "46daa9fe-9cd2-41d4-907a-bf2f0c28ec09"
    },
    {
        "author": "刘季孙",
        "paragraphs": [
            "中和堂上月，盛夏似高秋。",
            "天泻银河水，人披紫绮裘。",
            "气飘闻赤壁，语胜踊黄楼。",
            "归袂接夫子，适从何处游。"
        ],
        "title": "陪东坡中和堂赏月",
        "id": "fa91246d-ca29-40e3-af05-94bb8e2d4b5c"
    },
    {
        "author": "刘季孙",
        "paragraphs": [
            "夏木有余绿，山僧知胜春。",
            "日长寻卧榻，花落断游人。",
            "红旆来虽晚，清风到亦新。",
            "成林卢橘熟，翠羽杂金鳞。"
        ],
        "title": "次韵东坡赏枇杷",
        "id": "54093fc8-cbaa-4e66-b2da-f5a4fc78d877"
    },
    {
        "author": "刘季孙",
        "paragraphs": [
            "马蹄踏雪过东城，暂喜京尘不上缨。",
            "寒木乌惊花散漫，败檐人怯玉峥嵘。",
            "岂无良燕容枚老，定有高才忆戴生。",
            "未负物华聊一赋，知君丽句已先成。"
        ],
        "title": "雪中过城东仰怀平甫学士",
        "id": "213c146a-0517-4cb8-95f9-272c53edb119"
    },
    {
        "author": "刘季孙",
        "paragraphs": [
            "给事风流在，虚亭景越闲。",
            "全临故宫水，尽致别州山。",
            "峰势晴相向，岚光夜不还。",
            "无时供胜赏，历历白云间。"
        ],
        "title": "题子瞻扬州借山寺",
        "id": "2ea9f091-93ca-4433-b364-d9580d3e36a4"
    },
    {
        "author": "刘季孙",
        "paragraphs": [
            "善冶一家称主人，奴耕婢爨鸡司晨。",
            "置之得所生取备，何必百事皆躬亲。",
            "为主汲汲尽无获，道路锥刀长苦卒。",
            "君不见西山老人不出户，索酒烹羊呼四邻。"
        ],
        "title": "西山老人行",
        "id": "4e3268df-16ce-4263-badc-62efb17fc959"
    },
    {
        "author": "刘季孙",
        "paragraphs": [
            "渐老犹奔走，风埃过范村。",
            "岭寒催马疾，村晚待鸦喧。",
            "世路穷迷久，人情应接繁。",
            "渊明吾所慕，高意在田园。"
        ],
        "title": "晚过范村呈元礼",
        "id": "5d69c02c-c18a-4f35-8514-28508f34feb4"
    },
    {
        "author": "刘季孙",
        "paragraphs": [
            "醉乡王绩比华胥，酒隐堂名意岂殊。",
            "五斗乐真何所累，一樽随分亦其徒。",
            "高才未愧人知少，老句曾容客和无。",
            "尘事万端君莫问，到头酩酊胜区区。"
        ],
        "title": "酒隐堂",
        "id": "aee60c71-5e8a-4807-95e5-cc7f83dcbe76"
    },
    {
        "author": "刘季孙",
        "paragraphs": [
            "每过杨子宅，时醉庾公楼。",
            "黄鹄云霄志，白苹江海流。",
            "读书非世用，种树是吾谋。",
            "自识文章贵，多寻潇洒侯。"
        ],
        "title": "偶成",
        "id": "1610abef-eceb-4f6c-a72b-23c27e984153"
    },
    {
        "author": "刘季孙",
        "paragraphs": [
            "昭代尊儒学，惟公简拔频。",
            "文章分造化，事业在经纶。",
            "天马来夷路，人龙抚要津。",
            "几年刊大典，四海属名臣。",
            "汲引亲疏共，光华出入均。",
            "玄晖赋江练，文畅咏汀苹。",
            "道契岩廊久，恩隆建邺新。",
            "七朝皆故事，十郡得仁人。",
            "岂晚还西掖，终朝对北辰。",
            "一言调鼎味，膏泽被斯民。"
        ],
        "title": "送江宁知府林公修撰十韵律",
        "id": "8796a5bb-3025-49d2-8f73-78a3fadd303f"
    },
    {
        "author": "刘季孙",
        "paragraphs": [
            "诗仙假色管天坛，早晚真除碧落官。",
            "境内雨频春亩润，门前山聚晓云寒。",
            "十年不见应题塔，万事休论拟挂冠。",
            "同是清源骚雅客，欲言流涕已汍澜。"
        ],
        "title": "将至王屋先寄张明府",
        "id": "42527bd2-f3a0-4130-963a-e0b7cfb2742b"
    },
    {
        "author": "刘季孙",
        "paragraphs": [
            "识君风概有三堂，别後频惊鬓有霜。",
            "经耳万端人事近，动心千里客途长。",
            "读书学剑全相误，临水登山独未忘。",
            "路入济源牵赋咏，此行真发鄙夫狂。"
        ],
        "title": "将至济源府先寄姜明府",
        "id": "e0c3788d-422e-4be3-be3e-3692acb2fdcd"
    },
    {
        "author": "刘季孙",
        "paragraphs": [
            "行当腊候晚，共惜岁阴残。",
            "闻道巴山远，何如蜀路难。",
            "荒林藏积雪，乱石起惊湍。",
            "君有亲人术，应令劳者安。"
        ],
        "title": "郑令狐明府",
        "id": "8472e546-0cc4-439b-b192-9f99eb48ea7c"
    },
    {
        "author": "刘季孙",
        "paragraphs": [
            "水亭潇洒离尘开，一醉扁舟载月回。",
            "马首西归怀底事，只随晓日望蓬莱。"
        ],
        "title": "早发承甫馆寄登州待制",
        "id": "000b41f1-1b37-40ed-8a52-00217e9e41de"
    },
    {
        "author": "刘季孙",
        "paragraphs": [
            "君家霅溪上，日食霅溪鱼。",
            "无钱买钓艇，貌古常有余。",
            "遇人喜谈笑，贳酒日不虚。",
            "浩歌出尘表，白鸟来徐徐。",
            "清风入窗牖，散乱床头书。",
            "有琴坏徽轸，渊明意何如。",
            "我欲脱尘网，筑室邻君居。",
            "有地植松竹，有水种芙蕖。",
            "作诗赋生理，起居当和予。",
            "相顾可忘老，醉饱遗君诸。"
        ],
        "title": "赠贾收处士十韵",
        "id": "6b29649a-1354-4256-826b-4b7269196328"
    },
    {
        "author": "刘季孙",
        "paragraphs": [
            "前身应画师，摩诘初自许。",
            "咫尺论万里，宰也少陵与。",
            "朱翁趣岂凡，山水忘羁旅。",
            "晴窗布风云，夏木回炎暑。",
            "坐来摧虎头，兴尽秃鸡矩。",
            "况其尘外怀，出门皆胜侣。",
            "一画不轻付，俗子吾避汝。",
            "能令希世迹，千载得处所。",
            "斯人定何如，箧有东坡语。",
            "画以适其意，能文不求举。"
        ],
        "title": "赠朱象先处士十韵",
        "id": "1e900001-77d1-491e-8db2-e81a65f838a4"
    },
    {
        "author": "刘季孙",
        "paragraphs": [
            "大湖际天碧，浩荡浮万象。",
            "中有洞庭山，天作蓬壶样。",
            "芦苇秋萧萧，时闻发渔唱。",
            "风顺如可寻，月明迷所向。",
            "有人在扁舟，髪白意夷旷。",
            "扣舷了不顾，出没信波浪。",
            "心已类水石，何由知得丧。",
            "遗民至如今，自古惟越相。",
            "初为吴都囚，君臣忧醢酱。",
            "忍耻人谓愚，祈生世知妄。",
            "尪癯脱万死，归国奇谋创。",
            "行师舞群姓，下令跃诸将。",
            "夜半覆姑苏，夫差始悲怆。",
            "安恻宽晷刻，反掌成伯王。",
            "江山入会稽，功高谁与抗。",
            "宠利速祸败，忠臣半诛放。",
            "遯去举邦求，君王铸形状。",
            "寂寥数千年，相见霜缣上。"
        ],
        "tags": [
            "洞庭湖"
        ],
        "title": "三高祠咏古三首  其一",
        "id": "7305ecd7-bd42-466f-afb7-efcf396c3b5c"
    },
    {
        "author": "刘季孙",
        "paragraphs": [
            "吴江净如镜，吴艇轻如飞。",
            "吴山远如画，此景天下稀。",
            "秋风晓槭槭，秋雨凉霏霏。",
            "谁将菰菜撷，正是鲈鱼肥。",
            "时有季鹰者，怀此知所归。",
            "浩歌有余乐，肯乐首阳饥。",
            "亲朋不可挽，飘忽云边衣。",
            "亦闻有富贵，大第严朱扉。",
            "食必列钟鼎，侍妾鸣珠玑。",
            "簪裾望颜色，宾从生光辉。",
            "一言转造化，枯朽生芳菲。",
            "功高责更重，势或干天威。",
            "福深祸亦称，颠覆始知机。",
            "斯人悟兹理，吊世潜欤欷。",
            "浮沉顾宠禄，安能与心违。",
            "沧波浩无际，草木情依依。",
            "可以恣幽步，白云藏钓矶。",
            "静引一杯酒，高歌怜昨非。",
            "数峰太湖上，斜阳明翠微。",
            "虚亭展遗像，想见犹忘机。"
        ],
        "tags": [
            "太湖"
        ],
        "title": "三高祠咏古三首  其二",
        "id": "2215410f-44d3-47ef-90e3-f8c95f0d38c0"
    },
    {
        "author": "刘季孙",
        "paragraphs": [
            "人物盛东南，莫如吴郡陆。",
            "汉季逮唐来，班班闻史牍。",
            "门庭迭辉赫，龙虎争驰逐。",
            "风流郁兰桂，气象鲜车服。",
            "鲁望乃其裔，清标映宗族。",
            "文章及者鲜，意趣超然独。",
            "宁从一瓢饮，不枉万钟禄。",
            "云烟蔼巾袖，星斗粲胸腹。",
            "来居笠泽旁，萧萧数间屋。",
            "厨中甑起尘，笔下珠盈斛。",
            "吟须僧舍题，醉就友人宿。",
            "醒将太玄解，卧把离骚读。",
            "心惟近渔钓，迹亦混樵牧。",
            "韵高谁可听，皮子往还熟。",
            "唱酬数百篇，名流必雌伏。",
            "业书类有道，不赋长沙鵩。",
            "晚泊松江上，遗图见眉目。",
            "分明孤鹤姿，轩昂骇鸡骛。"
        ],
        "title": "三高祠咏古三首  其三",
        "id": "d4d17fc9-0ba7-4eb6-81c4-bd8c5eae6570"
    },
    {
        "author": "刘季孙",
        "paragraphs": [
            "龟溪有路莲花引，鹫岭无时云雾生。",
            "聊放此身留舴艋，不逢人处听泉生。"
        ],
        "title": "游越山寺看泉",
        "id": "e700fff6-2123-4222-a52b-11cfadd60b88"
    },
    {
        "author": "刘季孙",
        "paragraphs": [
            "中宫在天半，其上乃吾家。",
            "纷纷鸾凤舞，往往芝朮华。",
            "挥手谢世人，耸身入云霞。",
            "公暇咏天海，我非世人哗。"
        ],
        "title": "诗三首  其一",
        "id": "f98fe682-0b7b-48f4-a9a5-d8af76e01fc3"
    },
    {
        "author": "刘季孙",
        "paragraphs": [
            "仙都非世间，天神绕楼殿。",
            "高低霞雾匀，左右龙蛇徧。",
            "云车山岳耸，风鼙天地颤。",
            "从兹得旧渥，万物毫端变。"
        ],
        "title": "诗三首  其二",
        "id": "70edb558-3639-4c44-9f7e-f3df02c1275d"
    },
    {
        "author": "刘季孙",
        "paragraphs": [
            "从来英杰自消磨，好笑人间事更多。",
            "艮上巽宫为进发，千车安稳渡银河。"
        ],
        "title": "诗三首  其三",
        "id": "90ae3e81-00d6-4bc6-8d9d-d522105d313f"
    },
    {
        "author": "刘季孙",
        "paragraphs": [
            "诗书鲁国真男子，歌吹扬州作贵人。"
        ],
        "title": "句  其一",
        "id": "abcc6c91-a59c-4743-94c9-d3795220d0b7"
    },
    {
        "author": "刘季孙",
        "paragraphs": [
            "江心净带三秋月，岩腹斜收万里云。"
        ],
        "title": "句  其二",
        "id": "2aac295c-6dd6-4c48-b915-7c625aac4ed3"
    },
    {
        "author": "程颐",
        "paragraphs": [
            "辞华奔竞至道离，茫茫学者争驱驰。",
            "先生独奋孟轲舌，扶持圣教增光辉。",
            "志期周礼制区夏，人称孔阴生阙西。",
            "当途闻声交荐牍，苍生无福徒尔为。",
            "道大不为当世用，着书将期来者知。",
            "今朝有客关内至，闻从大幕征南垂。",
            "南垂凶冠陷州郡，久张螳臂抗天威。",
            "圣皇赫怒捷书缓，虎侯秉钺驱熊罢。",
            "宏才未得天下宰，良谋且作军中师。",
            "蕞尔小蛮何足殄，庶几聊吐胸中奇。"
        ],
        "title": "闻侯舅应辟南征诗",
        "id": "4f6082b2-f761-418f-ba7b-7a8588dce032"
    },
    {
        "author": "程颐",
        "paragraphs": [
            "鞭羸百里远来游，岩谷阴云暝不收。",
            "遮断好山教不见，如何天意异人谋。"
        ],
        "title": "游嵩山",
        "id": "bd863e5b-dce3-4510-91c5-4fb9985638d8"
    },
    {
        "author": "程颐",
        "paragraphs": [
            "至诚通圣药通神，远寄衰翁济病身。",
            "我亦有丹君信否，用时还解寿斯民。"
        ],
        "title": "谢王佺期寄药",
        "id": "ef6181f8-7d3a-4948-8d7b-3aed5677a3a3"
    },
    {
        "author": "程颐",
        "paragraphs": [
            "闲来无事不从容，睡觉东窗日已红。",
            "万物静观皆自得，四时佳兴舆人同。",
            "道通天地有形外，思入云烟变态中。",
            "富贵不淫贫贱乐，男儿到此是豪雄。"
        ],
        "tags": [
            "秋天",
            "人生",
            "哲理"
        ],
        "title": "秋日偶成",
        "id": "e5c6aa00-b6cc-46ef-b85d-55e087a24a84"
    },
    {
        "author": "程颐",
        "paragraphs": [
            "天朝罢命锡归闲，富寿康宁老税冠。",
            "国史标名知骨鲠，邦人图像胜楹桓。",
            "龙飞天上时还暖，鱼跃波心气未寒。",
            "惟我潜心于易理，备知先哲应时看。"
        ],
        "title": "睢阳五老图",
        "id": "9f36e6c9-327c-48bc-a59f-2e9e5c0afc4a"
    },
    {
        "author": "程颐",
        "paragraphs": [
            "东郊渐微绿，驱马欣独往。",
            "舟萦野渡时，水乐春山响。",
            "身闲爱物外，趣逸谐心赏。",
            "归路逐樵歌，落日寒山上。"
        ],
        "title": "陆浑乐游",
        "id": "87602a70-656f-4619-b901-96362036696e"
    },
    {
        "author": "程颐",
        "paragraphs": [
            "尧舜几千年，其心至今在。"
        ],
        "title": "句",
        "id": "579956a2-55bf-4c86-8919-5f49e6b51d1d"
    },
    {
        "author": "赵彦若",
        "paragraphs": [
            "扬子江中方铸镜，未央宫裹更飞符。",
            "菱花欲共朱灵合，驱尽神奸又得无。"
        ],
        "title": "端午帖子  其一",
        "id": "4b075c9e-335a-4845-a586-88de9afbb912"
    },
    {
        "author": "赵彦若",
        "paragraphs": [
            "扬子江中百炼金，宝奁疑是月华沉。",
            "争如圣后无私鉴，明照人间万善心。"
        ],
        "title": "端午帖子  其二",
        "id": "452774a2-711f-454b-a794-7193ae1e7030"
    },
    {
        "author": "赵彦若",
        "paragraphs": [
            "江心百炼青铜镜，架上双纫翠缕衣。"
        ],
        "title": "句  其一",
        "id": "576df162-9785-448d-8861-6fa7be25b540"
    },
    {
        "author": "赵彦若",
        "paragraphs": [
            "花随红意发，叶就绿情新。"
        ],
        "title": "句  其二",
        "id": "c6553a4b-4a45-495a-8ede-5eea1e1360b7"
    },
    {
        "author": "盛陶",
        "paragraphs": [
            "适见随州住，谁教复在齐。",
            "君看历山北，何似善光西。"
        ],
        "title": "奉寄灵岩长老确公大师  其一",
        "id": "7eac2413-3367-43db-b333-002f5f4b5798"
    },
    {
        "author": "盛陶",
        "paragraphs": [
            "传法仙城後，流名上国高。",
            "游方缘渐契，无亦太忉忉。",
            "灵岩山下草，今古几回春。",
            "不有开堂日，焉知卷席人。"
        ],
        "title": "奉寄灵岩长老确公大师  其二",
        "id": "26c37ae1-3349-4f37-b6f9-a0340f1247bb"
    },
    {
        "author": "程节",
        "paragraphs": [
            "万□□南泮水遥，清风来拂瘴烟消。",
            "袖中突兀龙蛇出，聊慰天涯久寂寥。"
        ],
        "title": "教授推官出示米元章诗词翰俱美三四读而不能休敬书二十八字谢之",
        "id": "bea215f6-3abe-4552-b85d-778fe8335740"
    },
    {
        "author": "丰稷",
        "paragraphs": [
            "桃杏二三月，此花泥滓中。",
            "人心正畏暑，水面独摇风。",
            "净刹如金涌，嘉宾照幕红。",
            "谁歌采菱曲，舟在晓霞束。"
        ],
        "title": "荷花",
        "id": "30999488-18d0-4856-96cb-937148e01c25"
    },
    {
        "author": "丰稷",
        "paragraphs": [
            "路左浆先馈，门前屦几重。",
            "勇归尘事掷，恬处道心浓。",
            "弄水知幽谷，观云想妙峰。",
            "夜探孤鹤唳，清露滴高松。"
        ],
        "title": "朱氏天和堂",
        "id": "a3227ae2-d0d8-495a-ad59-1f9dde212822"
    },
    {
        "author": "丰稷",
        "paragraphs": [
            "仙化二十四，境远难遍探。",
            "锦城使君园，雅与云洞参。",
            "回光试一览，紫翠绝西南。",
            "池映金波静，花沾玉露甘。"
        ],
        "title": "和运司园亭 西园",
        "id": "b4dd0547-9b63-4c43-be53-a190bedd7222"
    },
    {
        "author": "丰稷",
        "paragraphs": [
            "一水从何来，应是昆山顶。",
            "酾成渌玉池，虚堂逗清影。",
            "公退泠然赏，了非心外境。",
            "鱼泳阳光动，鸟嗁春昼永。"
        ],
        "title": "和运司园亭 玉溪堂",
        "id": "b3ccba8c-73f4-47b8-a152-3e0ce04c302b"
    },
    {
        "author": "丰稷",
        "paragraphs": [
            "雪峰在何许，楼倚青霄端。",
            "每来注心目，不觉生羽翰。",
            "终藉好风力，云散银阙攒。",
            "只履西归客，应笑空倚楼。"
        ],
        "title": "和运司园亭 雪峰楼",
        "id": "2347c231-655f-4b60-a90e-77e4eda83964"
    },
    {
        "author": "丰稷",
        "paragraphs": [
            "文锦初动机，晨霞欲敷照。",
            "香传雪楼浓，影落玉溪倒。",
            "子美不能赋，春工一何妙。",
            "惟有赏心人，相逢祇微笑。"
        ],
        "title": "和运司园亭 海棠轩",
        "id": "b250d214-4807-4297-853b-baaaa0312dd8"
    },
    {
        "author": "丰稷",
        "paragraphs": [
            "石印鱼在屏，犀透星入角。",
            "乃知明月光，日用心不觉。",
            "陟此百尺台，余念坐消剥。",
            "洞晓弦望机，仙丹兹可学。"
        ],
        "title": "和运司园亭 月台",
        "id": "a973efaf-7259-4e41-8396-395176415350"
    },
    {
        "author": "丰稷",
        "paragraphs": [
            "檐外列修木，凛凛正人气。",
            "有德必有文，烂兮五色备。",
            "岂同夭韶花，弄春张绣被。",
            "须信轮囷材，堪为万乘器。"
        ],
        "title": "和运司园亭 翠锦亭",
        "id": "0766d03c-7d9c-4038-836e-aedded7bb35e"
    },
    {
        "author": "丰稷",
        "paragraphs": [
            "养源在西山，如玉抱精白。",
            "引之落锦渠，历耳不可择。",
            "风雨杂鸣球，珠玑写云液。",
            "恰似偃溪声，醒悟迷途客。"
        ],
        "title": "和运司园亭 潺玉亭",
        "id": "1b5caa2b-c755-41a2-9389-735e01b88f98"
    },
    {
        "author": "丰稷",
        "paragraphs": [
            "覆以洁白茅，环以琅玕竹。",
            "天籁旁鼓笙，月沼对铺玉。",
            "借问清坐翁，此外更何欲。",
            "笑指博山炉，香飞柏子绿。"
        ],
        "title": "和运司园亭 茅庵",
        "id": "eb7fbd1e-2980-43a8-96d5-fe90bb05c0f2"
    },
    {
        "author": "丰稷",
        "paragraphs": [
            "长虹卧松江，一苇航大河。",
            "岂如此安稳，无复畏风波。",
            "幽香萃花岛，鱼藻旨且多。",
            "徙倚小栏曲，月色透薜萝。"
        ],
        "title": "和运司园亭 水阁",
        "id": "1f778a24-0176-4aa3-afd7-ea4fb6ae5494"
    },
    {
        "author": "丰稷",
        "paragraphs": [
            "东西对孤骞，杖屦可幽歇。",
            "容光日月来，矧此明四彻。",
            "鳞木张幄翠，蜃泉飞玉洁。",
            "往往得意时，宛在广寒阙。"
        ],
        "title": "和运司园亭 小亭",
        "id": "2cd6a193-70ce-496b-a551-e8b067882ece"
    },
    {
        "author": "丰稷",
        "paragraphs": [
            "凤幄云开日月章，九霄呜跸下虞庠。",
            "朝元俊士鸿成列，拱极名臣玉照行。",
            "问道贾生称五学，乞言戴圣美三王。",
            "上心夙悟周公戒，天下安危自一堂。"
        ],
        "title": "幸太学",
        "id": "0c0721f4-5050-4300-ba26-8386580c2f6d"
    },
    {
        "author": "丰稷",
        "paragraphs": [
            "日来月往无成期，好把心源早夜思。"
        ],
        "title": "句",
        "id": "369c1d4e-692e-4eb0-8e16-974dbbf18d73"
    },
    {
        "author": "丰稷",
        "paragraphs": [
            "诗题：雾山首句：雾山环合自云川。"
        ],
        "title": "存目",
        "id": "df412408-ad54-42ee-b143-177d586ab4fd"
    },
    {
        "author": "徐守信",
        "paragraphs": [
            "遥望南庄景色幽，前人田土後人收。",
            "儿孙自有儿孙福，莫与儿孙作马牛。"
        ],
        "title": "诗三首  其一",
        "id": "51898413-4ae5-4150-bdcb-9bfa39ecef99"
    },
    {
        "author": "徐守信",
        "paragraphs": [
            "富贵贫穷各有由，宿缘分定莫罔求。",
            "不曾下得春时种，空守荒田望有收。"
        ],
        "title": "诗三首  其二",
        "id": "f57d5ed2-5442-44c6-afd1-d04adb3b445c"
    },
    {
        "author": "徐守信",
        "paragraphs": [
            "南庄北宅眼前花，好儿好女莫缦夸。",
            "我若一朝身死後，又属张三李四家。"
        ],
        "title": "诗三首  其三",
        "id": "31a88b11-9800-4563-b4d4-4e7767eefbc7"
    },
    {
        "author": "徐守信",
        "paragraphs": [
            "天地一尺，四海一滴。",
            "把眼一眨，不见踪迹。"
        ],
        "title": "偈",
        "id": "16ff5d76-37be-4461-9f22-08200dd0738d"
    },
    {
        "author": "徐守信",
        "paragraphs": [
            "牡蛎滩头一艇横，夕阳西去待潮生。",
            "与君不负登临约，同上金鳌背上行。"
        ],
        "title": "诗一首",
        "id": "17e7c346-f48e-4862-9b00-a603e9e46289"
    },
    {
        "author": "关咏",
        "paragraphs": [
            "独爱高峰最上头，夕阳烟树见严州。",
            "子陵贪向溪边钓，应未曾来此地游。"
        ],
        "title": "高峰",
        "id": "0b99ac21-28f9-49a5-aa8f-4b822c90d97f"
    },
    {
        "author": "关咏",
        "paragraphs": [
            "白云来轩户，清风生涧壑。",
            "山僧不管春，岩花开自落。"
        ],
        "title": "题左溪齐云阁",
        "id": "211b1ad4-e48f-4a47-8278-5ccfdf9bf0ea"
    },
    {
        "author": "张颂",
        "paragraphs": [
            "重惜欧阳滁记好，模刊翠琰费堂新。",
            "文华起焰冲星斗，篆法通灵动鬼神。",
            "观妙每多师道客，仰高常有慕贤人。",
            "璨然辉日如辰象，不朽宜为万世人。"
        ],
        "title": "和苏唐卿",
        "id": "c7fe649b-cb6f-4f3f-b60a-66b84c8a3b9b"
    },
    {
        "author": "沈希颜",
        "paragraphs": [
            "帝恩耆德帅江东，铜虎分符锡我公。",
            "侍从暂辞仙殿秘，蕃宣聊拥使麾雄。",
            "过吴衣锦夸乡曲，人越褰帷广听聪。",
            "莫恋湖山经岁住，早归黄阁亮天功。"
        ],
        "title": "送程给事知越州",
        "id": "3832ae4f-a363-404b-9805-ec7fa6b8de40"
    },
    {
        "author": "沈希颜",
        "paragraphs": [
            "此处离朝路几千，为官不取半文钱。",
            "平生不养无情鸟，遮莫妖禽夜哭天。"
        ],
        "title": "诗一首",
        "id": "fb5c1782-7586-479f-bb96-319264d3d05a"
    },
    {
        "author": "王振",
        "paragraphs": [
            "政暇此观书，心闲渭水渔。",
            "宛然山叟室，移入县庭居。",
            "雨霁群峰秀，风生一谷虚。",
            "我朝求治功，好顾卧龙庐。"
        ],
        "title": "和陈述古僊居岩老堂诗",
        "id": "83d2d9a1-feab-4401-84a9-3f2990069b58"
    },
    {
        "author": "郭附",
        "paragraphs": [
            "师子山云漠漠，越来溪水悠悠。",
            "钟到客船未晓，月和渔火俱愁。",
            "咫尺横塘古塔，连绵芳草长洲。",
            "一老翛然自在，时时来系扁舟。"
        ],
        "title": "枫桥",
        "id": "47f94b17-e10b-4ba8-8126-dd9ad985594d"
    },
    {
        "author": "张绶",
        "paragraphs": [
            "范蠡功成始遁逃，渊明五斗便辞劳。",
            "先生二事俱无一，名与青山万古高。"
        ],
        "title": "钓台",
        "id": "e5020a30-eebd-4c2d-a949-a9d3a52fd8d5"
    },
    {
        "author": "张绶",
        "paragraphs": [
            "岩口呀然向日开，小桥飞入势萦回。",
            "幽深自可逃烦暑，况有寒泉石下来。"
        ],
        "title": "题奣岩",
        "id": "d4898ec1-02a2-4faf-b9c5-2f4cdceb4f0c"
    },
    {
        "author": "张绶",
        "paragraphs": [
            "潺潺石磴泻红泉，路蹑丹梯入紫烟。",
            "岩有高人无问处，庵罗双树碧参天。"
        ],
        "title": "泻洪亭",
        "id": "fff107b9-7bcd-45f7-980b-58b9628fa437"
    },
    {
        "author": "张绶",
        "paragraphs": [
            "群峰耸回环，一径上萦曲。",
            "顾瞻得层岩，庨豁凿山腹。",
            "片云雨雹飞，勺水蛟龙缩。",
            "惟昔乘兴游，颇叹归鞍促。",
            "念方困簿领，敢不勤栉沐。",
            "四时各有趣，一赏岂能足。",
            "朅来俯二纪，经行徧四渎。",
            "每怀佳山水，澜僻聚燕蝠。",
            "高才兹南来，胜赏欣所欲。",
            "披寻到幽秘，徘徊或信宿。",
            "忘归须众同，寓意乃余独。",
            "泉声惬幽听，翠色明远目。",
            "夕鸟归且鸣，牧牛骇而触。",
            "此行固有得，何用论祸福。",
            "应同丁家兴，肯效穷涂哭。",
            "堂下食张仪，绨袍哀范叔。",
            "大任或感发，一饭奚省录。",
            "邮筒奉佳篇，兀坐聊踯躅。",
            "勉率继高韵，愿同刊涧澳。"
        ],
        "title": "游层岩",
        "id": "bcd79569-4934-4947-b078-890a62152ebd"
    },
    {
        "author": "傅概",
        "paragraphs": [
            "山川百千景，斯并诚敻绝。",
            "灵源若神涌，怪石肖天裂。",
            "不与浊流并，恐是众泉杰。",
            "银汉河分派，玉壶冰借洁。",
            "中夜声激怆，四时光秀澈。",
            "泾渭耻淆杂，潢潦愧涸竭。",
            "润如周孔教，清比夷齐节。",
            "观鱼思文望，对岩梦武说。",
            "我欲断谄佞，汲此洗剑血。",
            "我欲安庙社，磨此镂勋碣。",
            "诗以志本心，书之非诡说。"
        ],
        "title": "石井联句",
        "id": "e1bfc2ee-7037-4e50-8e2d-6a350490fd8f"
    },
    {
        "author": "练定",
        "paragraphs": [
            "鉴湖蓬阁南州冠，诏辍真仙去总临。",
            "江上儿童争跨竹，日逼鸳鹭惜分襟。",
            "气凌沙漠冰霜凛，旌拂兰亭雨露深。",
            "彩笔欲穷千里景，锦囊先屈满朝吟。",
            "五云鹤驭聊栖息，万里鹏图在尺寻。",
            "玉殿叮咛天语密，未应闲得子牟心。"
        ],
        "title": "送程给事知越州",
        "id": "363f11fd-3c80-47ba-9634-057f8f09b611"
    },
    {
        "author": "李详",
        "paragraphs": [
            "地回仙岛风光别，人在春台笑语温。",
            "事简民淳知帝力，时和岁稔荷天恩。"
        ],
        "title": "熙春台  其一",
        "id": "0aa0bb2e-e31f-4060-88b6-da102b75cf53"
    },
    {
        "author": "李详",
        "paragraphs": [
            "帘珠虚明十二栏，翛然身世尚人间。",
            "怪来拾得无尘句，放出云屏几叠山。"
        ],
        "title": "熙春台  其二",
        "id": "1da086ea-aee7-42e5-a28d-f058db503db7"
    },
    {
        "author": "李镇",
        "paragraphs": [
            "古木直无巢，野泉清绝钓。"
        ],
        "title": "句",
        "id": "d066de28-c8a7-42b5-ab07-05c5505a82b2"
    },
    {
        "author": "袁默",
        "paragraphs": [
            "雨过山前翠欲飞，水云高下正含晖。",
            "鱼跳细浪千花碎，蝉倚清阴一嘒微。",
            "沈李浮瓜吟齿尽，清风明月满船归。",
            "超然不负寻幽兴，拂得荷香在葛衣。"
        ],
        "title": "与刚中适甫游惠山",
        "id": "a9a1c533-4cdf-480c-ac04-355bc85a9ffb"
    },
    {
        "author": "袁默",
        "paragraphs": [
            "巢由高风不可及，後世家邦皆子袭。",
            "东周不竞诸侯强，中原未许干戈戢。",
            "修盟歃血血未干，稷草离离战鬼泣。",
            "阖庐释楚夫概奔，公子纠杀桓公入。",
            "兄弟之间宁固多，旦正衣冠暮成执。",
            "前规旧辙不远人，呜呼季子其肯立。",
            "吴民犹有德吴心，庙貌相望在封邑。",
            "怀古令人忆惨凄，日落疏林风习习。"
        ],
        "title": "季子庙",
        "id": "8f41f535-9376-4add-bbf4-6de13ab4ee37"
    },
    {
        "author": "袁默",
        "paragraphs": [
            "君不闻吹箫得仙双帝子，宅门敕牌金书字。",
            "又不闻马家堂宇色未昏，宅门题作奉诚园。",
            "古来将相多高第，今不为园即为寺。",
            "吾观黄歇相楚时，岂意异时真似此。",
            "晚周诸国势相倾，齐赵信陵争下士。",
            "何术能令楚复强，三千宾客多珠履。",
            "一旦不谋毋望人，身亡家破神朱英。",
            "嗟乎养士漫如许，得失何异一老兵。",
            "吴墟索莫故城在，庭殿但闻钟磬声。",
            "猿哀鹤怨松风里，遗恨江流终未平。"
        ],
        "title": "君山",
        "id": "ed828499-1833-4a4f-96bd-b0e84e933304"
    },
    {
        "author": "袁默",
        "paragraphs": [
            "将相宁有种，屠狗饭牛皆可用。",
            "富贵出长年，勿谓暮涂吾倒行。",
            "先君太公望久矣，日老渭阳心以此。",
            "君臣相得渔猎间，廓清八表公名起。",
            "奠鼎扶周卜世长，洋洋齐封二千里。",
            "曹公黄相俱尘埃，至今犹有钓鱼台。",
            "苔侵石剥夕阳里，滚滚寒江潮去来。"
        ],
        "title": "钓鱼台",
        "id": "a65b8ecf-6572-4f05-bd48-3b35f32e40dc"
    },
    {
        "author": "袁默",
        "paragraphs": [
            "山翁自合老林扃，小有天中尽杳冥。",
            "两面楼台驱作势，半崖松石倚为屏。",
            "云归洞口纷纷见，泉入池心细细听。",
            "胜景深藏谁到此，好须图绘入丹青。"
        ],
        "title": "惠山",
        "id": "cee2ea18-3800-44de-a1d3-0ebcf7e5ebe3"
    },
    {
        "author": "袁默",
        "paragraphs": [
            "君不见湘江不流湘水清，悲风愁雨能无情。",
            "灵妃宝瑟声未绝，九疑云锁苍梧深。",
            "又不见霸陵路入新丰道，顾念邯郸意凄恼。",
            "夫人鼓瑟君为歌，北山为椁吾将老。",
            "古来死者不胜计，历历道旁犹可记。",
            "人言梁女好鼓瑟，琴心未许人知意。",
            "高山流水声已虚，想像当时足幽思。",
            "九原可作谁与归，秋风萧萧草凄凄，邱墟之下多狐狸。"
        ],
        "title": "石女冢",
        "id": "2a6e2bda-4acc-45b4-9361-9148ebd27f0b"
    },
    {
        "author": "袁默",
        "paragraphs": [
            "九龙山高茂松竹，冉冉岚光真泼绿。",
            "重冈复岭势峥嵘，五里垂杨排岸曲。",
            "云生洞口若拖缣，泉落田间如喷玉。",
            "公乘若水遗迹在，潇洒儒冠与僧服。",
            "夜蟾清影照寒流，春鸟新声答寒谷。",
            "山畔人家农事闲，长得秋风鱼稻熟。",
            "太湖光射夕阳间，涧泽相通财必育。",
            "一生游赏心不足，忆与高人时往复。",
            "梦魂应是念归欤，问舍求田无百斛。",
            "身名牵制悼人心，收拾未能如水覆。",
            "侵寻白发已盈簪，方此徘徊干寸禄。",
            "乐安道人来自蜀，尚尔小官身仆仆。",
            "惠然相访盖初倾，符采莹颜神满目。",
            "徐言得道先辟谷，二年粒米不入腹。",
            "日南先生韵超俗，授术为之留五宿。",
            "发泄天机指下传，妙用圆通皆智烛。",
            "见我情亲逾族属，劝以修持言满轴。",
            "自惭正类鸡伏鹄，敢忘精心循所祝。",
            "痊除多谢枕中方，臭腐岂为刀下肉。",
            "斧斤牛羊肆残毒，古人已况牛山木。",
            "深言元气须引续，起我衰羸丸射鹿。",
            "烦胸一诀愿相传，卦体俨然存九六。"
        ],
        "tags": [
            "太湖"
        ],
        "title": "次韵蒋不回惠山行见赠",
        "id": "498e655f-927f-4f9f-a958-dc4ec00949bb"
    },
    {
        "author": "袁默",
        "paragraphs": [
            "开元年中关辅旱，灵岳神祠祷几徧。",
            "少监冯生能画龙，明皂命试新池殿。",
            "落笔婉蜒势未已，素鬣冰鳞湿如洗。",
            "池波汹涌雷电惊，云气之门白龙起。",
            "吾观冯岂作霖人，画龙能雨疑有神。",
            "深山大泽多窟穴，不应杳眇不似真。",
            "澄江接海连空白，泓深当是神龙宅。",
            "螭虬狡狯非其伦，河伯江妃敢驱役。",
            "霜锁烟关昼不开，时倾膏雨苏民灾。",
            "一炉香火动诚意，风马云车天际来。",
            "吾闻泽国多水患，淮甸地干多苦早。",
            "愿均神力遍四方，无令水旱常相半。"
        ],
        "title": "白龙洞",
        "id": "93e4bea5-6bd9-4bcb-a9b0-4f0d31887b95"
    },
    {
        "author": "袁默",
        "paragraphs": [
            "海上仙山与凡绝，迢迢弱水不可涉。",
            "鸷膺蜂准岂不知，长生不死心未灭。",
            "雄伯关中亦一时，并吞六国犹指挥。",
            "白矜功德愚黔黎，驱山塞海疑有之。",
            "吾闻卢生言，辟恶真人至。",
            "又闻徐市言，蓬莱药可致。",
            "愿捕巨鱼连弩射，史迁记此不及彼，古老相传恐真是。",
            "岷峨一夜失崔嵬，峨耳山从蜀道来。",
            "嗟乎六丁汝狂斐，区区为役长城鬼。"
        ],
        "title": "秦望山",
        "id": "b2363f25-6853-42dd-b07f-6a17dad6432c"
    },
    {
        "author": "袁默",
        "paragraphs": [
            "高标远韵果何处，宜在小沼浮荷花。"
        ],
        "title": "句  其一",
        "id": "922107b0-9a81-4351-99bf-08cad312c11e"
    },
    {
        "author": "袁默",
        "paragraphs": [
            "吴家风情所中欲，但欠乌贼并虾蟆。"
        ],
        "title": "句  其二",
        "id": "d72b5103-9fb0-4882-9873-b8be1b735313"
    },
    {
        "author": "袁默",
        "paragraphs": [
            "劳生多故今老矣，览照飘然双鬓华。"
        ],
        "title": "句  其三",
        "id": "a8f427c4-b435-465e-93b6-f9dc389934de"
    },
    {
        "author": "袁默",
        "paragraphs": [
            "归来联骑踏明月，南去眇然神思遐。"
        ],
        "title": "句  其四",
        "id": "91343b17-e402-41d0-bf8f-b6c87f22d1d5"
    },
    {
        "author": "龚原",
        "paragraphs": [
            "华阳新报便门板，应为高人受箓来。",
            "试问玉门砂远近，未饶元放是仙才。"
        ],
        "title": "赠王筌",
        "id": "b1128519-9d5c-40ce-9791-bb926031228d"
    },
    {
        "author": "龚原",
        "paragraphs": [
            "吾邑毛生者，画格妙入神。"
        ],
        "title": "句",
        "id": "d5ad23dd-7b77-48bb-814e-ed33208a8189"
    },
    {
        "author": "黄颜",
        "paragraphs": [
            "参天楼阁翠回环，暂拥旌旄笑解颜。",
            "久想高怀厌车马，更缘吟兴属江山。",
            "清时独往逍遥地，美政能成指顾问。",
            "行恐便膺宣室召，都人期见捧书还。"
        ],
        "title": "送程给事知越州",
        "id": "c9fd1378-18ec-4e9d-9bf2-22e02fbb60de"
    },
    {
        "author": "曹辅",
        "paragraphs": [
            "十岁湖湘客，淹留何所依。",
            "清名汉阁在，他夜楚帆归。",
            "落日三秋晚，浮生一笑稀。",
            "每烦贻秀句，真似暗投玑。"
        ],
        "title": "诗呈同院诸公  其一",
        "id": "8a9028f6-def1-4319-bd5b-df52f05b4831"
    },
    {
        "author": "曹辅",
        "paragraphs": [
            "妙论凌朝彻，高文敌夜光。",
            "辉煌照群玉，缥缈绝飞梁。",
            "得句题青竹，围棋换紫囊。",
            "相从愧衰朽，湖海兴偏长。"
        ],
        "title": "诗呈同院诸公  其二",
        "id": "c4c2d254-8137-439b-b2cf-c2e82924fcdc"
    },
    {
        "author": "曹辅",
        "paragraphs": [
            "富贵心非愿，山林首重回。",
            "拂衣清世外，筑室白云隈。",
            "杜口同摩诘，忘形学子来。",
            "斯游行欲遂，聊此接群才。"
        ],
        "title": "诗呈同院诸公  其三",
        "id": "beda8002-5f74-4429-a8ac-e88d0603c194"
    },
    {
        "author": "曹辅",
        "paragraphs": [
            "别馆朋簪盍，华堂燕俎齐。",
            "手香思露橘，齿冷怯冰梨。",
            "桐影迷金井，苔痕上壁题。",
            "共怜今夜月，亦解照秋闺。"
        ],
        "title": "秋日同文馆诗  其一",
        "id": "75b82680-a184-41ec-af66-c0e59b72894b"
    },
    {
        "author": "曹辅",
        "paragraphs": [
            "平生诗酒兴，缩手少年场。",
            "谁敌江河量，争看锦绣章。",
            "论才皆国器，满袖尚天香。",
            "欲写弘文士，风流有长康。"
        ],
        "title": "秋日同文馆诗  其二",
        "id": "7ef57ad0-9546-4bd0-9e30-bbd28751ddeb"
    },
    {
        "author": "曹辅",
        "paragraphs": [
            "开口曾吟凤，临池岂厌鸡。",
            "诗豪杜工部，墨妙庾征西。",
            "归及黄花在，能忘彩笔题。",
            "醉游须烂漫，莫惜锦障泥。"
        ],
        "title": "秋日同文馆诗  其三",
        "id": "5213de46-72f5-4c1d-bc0a-98552a3ebff6"
    },
    {
        "author": "曹辅",
        "paragraphs": [
            "空庭秋色晚，风露入重闱。",
            "白发已无数，故山犹未归。",
            "江湖千里月，砧杵万家衣。",
            "把镜西风里，低徊志愿违。"
        ],
        "title": "和邓慎思未试即事杂书  其一",
        "id": "bfc1a90c-82b7-4634-a35d-5d036e595faa"
    },
    {
        "author": "曹辅",
        "paragraphs": [
            "邓子诗成癖，苦吟秋夜长。",
            "江山得奇秀，风月借清凉。",
            "郢曲高难和，骚人兴未忘。",
            "从君乞余教，换骨有僊方。"
        ],
        "title": "和邓慎思未试即事杂书  其二",
        "id": "88907a29-a3fd-4733-bbdd-1ce47a1ee667"
    },
    {
        "author": "曹辅",
        "paragraphs": [
            "骢马何时到，重闱计日开。",
            "迎门稚子笑，载酒故人来。",
            "休沐犹三日，狂歌且百杯。",
            "祥麟秋苑静，更约看龙媒。"
        ],
        "title": "和邓慎思未试即事杂书  其三",
        "id": "999132b1-7d8b-43c1-8e68-2ba1c9c85b55"
    },
    {
        "author": "曹辅",
        "paragraphs": [
            "同文秋已半，帘幕燕初回。",
            "议论皆先觉，衰迟愧後来。",
            "文衡那敢与，谈柄且容陪。",
            "谁掘丰城剑，光铓彻斗魁。"
        ],
        "title": "诗呈同院後至诸公",
        "id": "a3ec6749-1927-4267-84c5-9cd24ec1bd73"
    },
    {
        "author": "曹辅",
        "paragraphs": [
            "洞庭湖外白云峰，醉卧虚堂听晓钟。",
            "涧草岩花无日歇，仙人玉女有时逢。",
            "脂车石路君能去，蜡屐秋风我愿从。",
            "欲藉神方变华发，黄精苗盛菊香浓。"
        ],
        "tags": [
            "洞庭湖"
        ],
        "title": "同舍问及故山景物用钟字韵诗以答",
        "id": "1139e63e-2085-48e1-a8c5-4f0c9efb7576"
    },
    {
        "author": "曹辅",
        "paragraphs": [
            "邓侯清骨如冰瘦，少日文章苦用心。",
            "赋罢吹嘘因狗监，诗成传诵到鸡林。",
            "阳春白雪无凡曲，流水高山有至音。",
            "更唱自存三益友，老来衰病废长吟。"
        ],
        "title": "慎思屡以佳篇见贻且俾属和而衰老困于强敌辄为诗以谢之兼简无咎文潜天启",
        "id": "162fd5a0-e422-4ff2-b86a-305d6aa96d95"
    },
    {
        "author": "曹辅",
        "paragraphs": [
            "秋风落尽千林叶，恰似并州快剪刀。",
            "香冷洞房归末得，一窗明月读离骚。"
        ],
        "title": "和",
        "id": "5ac6cc25-b66e-4b7a-bd77-bb44cd5dd687"
    },
    {
        "author": "曹辅",
        "paragraphs": [
            "空谷秋寒同子午，白月纷纷洗清露。",
            "遥想灯花结夜愁，鬰金斗帐香如雾。"
        ],
        "title": "中秋月",
        "id": "f0d4b01b-d9b4-4971-97fb-1f8bc991f0a8"
    },
    {
        "author": "曹辅",
        "paragraphs": [
            "都城薄禄才二釜，白发朱衫污黄土。",
            "九人同日锁重闱，一夜涛声卷秋雨。",
            "投身虽喜豪俊窟，刺手如逢虎方乳。",
            "邓侯相逢十载後，清骨巉岩诗思苦。",
            "张晁自是天下才，黄卷聊同圣贤语。",
            "蔡子弯弓欲射胡，拔剑酒酣时起舞。",
            "何当连袂上霄垠，速致时康开外户。",
            "病夫行矣老江湖，容我徜徉载樽俎。"
        ],
        "title": "呈邓张晁蔡",
        "id": "77d47a28-4925-439d-b4f1-f2334adae7ef"
    },
    {
        "author": "曹辅",
        "paragraphs": [
            "天兵连营十万釜，烈烈威声震西土。",
            "昆仑月窟扫欲空，岂止斯民被时雨。",
            "贺兰狡兔遁三穴，黄口娇雏永离乳。",
            "临机一失挫铦锋，谁愿忠言如药苦。",
            "吾乡蔡子喜谈兵，早岁曾过阿戎语。",
            "逸才自擅鹦鹉赋，高韵仍为鸜鹆舞。",
            "方略应须敌万夫，徒击韩嫣笑当户。",
            "政宜弱冠请长缨，系取单于置高俎。"
        ],
        "title": "次韵答天启",
        "id": "15cb3680-d611-4ed4-b128-634777fab1c5"
    },
    {
        "author": "曹辅",
        "paragraphs": [
            "少年落魄走四方，看山听水兴难忘。",
            "深林谁复知孤芳，十载江湖称漫郎。",
            "紫溪风月幽思长，绿水如镜烟苍苍。",
            "追随豪俊多清狂，春风烂醉胥山堂。",
            "下瞰群峰耸如枪，吴侬棹歌笛灵羌。",
            "攀萝扪壁疲获臧，经旬选胜行赍粮。",
            "客儿经台倚高冈，共卧明月吟胡床。",
            "投身忽落昆仑傍，征西万马随腾骧。",
            "官军夜半填贼隍，食尽师老催归装。",
            "将军数奇设鹰扬，斩捕不能酬失亡。",
            "曲突徙薪语莫偿，幕中病客非智囊。",
            "扁舟夷犹忆吴乡，晁侯平日丈人行。",
            "生驹今始见骕骦，伯乐一盼过老南。",
            "恐是禀质苍龙房，尤工吴语放降王。",
            "叔敖抵掌对烛光，秋英落尽金钿黄。",
            "玉瓮浮春醅泼香，九天广乐来新凉。",
            "笑谈聊此共一觞，天街六翮将翱翔。",
            "正值羿彀游中央，我老委翅无复望。",
            "洞庭橘熟千林霜，行当拂衣解银章。",
            "买取百花洲畔庄，世外日月何曾忙。",
            "翛然一室生吉祥，车马还能过我墙。",
            "夜具茗饮与柘浆，更看君诗云绵张。"
        ],
        "tags": [
            "洞庭湖"
        ],
        "title": "次韵无咎戏赠兼呈同舍诸公",
        "id": "b954006f-842e-40ca-8125-e9ee7fa4d6f7"
    },
    {
        "author": "曹辅",
        "paragraphs": [
            "此生飘泊住干坤，南北东西岂更论。",
            "万里欲封防墓土，十年重到李膺门。",
            "少惊人事时千变，尽付羁愁酒一尊。",
            "主上思贤厚风俗，如公终未老丘园。"
        ],
        "title": "呈恩府龙学",
        "id": "0e0495cb-1218-4ea0-80be-68aea97020d4"
    },
    {
        "author": "曹辅",
        "paragraphs": [
            "天地何曾着两雄，蛰龙飞去有冥鸿。",
            "北辰夜动双悬象，南浦秋归一钓篷。",
            "自昔何人继高躅，至今兹地仰清风。",
            "悲凉古意谁能尽，落日江山醉眼中。"
        ],
        "title": "钓台",
        "id": "3374247c-89f5-474e-b4b7-25fe470f83b1"
    },
    {
        "author": "曹辅",
        "paragraphs": [
            "庐陵太守告我行，先把庐陵为君说。",
            "龙须山对殷侯池，池面山容两清绝。"
        ],
        "title": "送周吉州",
        "id": "f242db8b-d9b0-408c-a413-e206e10d5dcd"
    },
    {
        "author": "曹辅",
        "paragraphs": [
            "峿台倚溪云，痦亭枕溪石。",
            "水石竞奇丽，中有漫郎宅。"
        ],
        "title": "元次山居",
        "id": "61851609-2eca-4513-9e6f-3052fa9a686d"
    },
    {
        "author": "曹辅",
        "paragraphs": [
            "海穷山尽尚南征，髀肉销残只白惊。",
            "回首长安八千里，此中那得有秦城。"
        ],
        "title": "古秦城",
        "id": "0fb82c4f-0294-4f63-a46e-2fac617610b8"
    },
    {
        "author": "曹辅",
        "paragraphs": [
            "石磴仙岩路，登临莫倦攀。",
            "乱泉归万壑，一目尽千山。",
            "障雨收云後，松风吹莫还。",
            "道人今不见，无处觅玄关。"
        ],
        "title": "刘仙岩",
        "id": "d1a2a989-4423-4e50-84d0-cabd46a5625c"
    },
    {
        "author": "曹辅",
        "paragraphs": [
            "故老能将旧事传，仙翁踪迹尚依然。",
            "方知物外壶中景，隐隐烟霞有洞天。"
        ],
        "title": "游刘道人岩",
        "id": "529efb96-5e09-4b2a-bf66-cb5993523d7f"
    },
    {
        "author": "曹辅",
        "paragraphs": [
            "一水群峰翠若堆，洞天终日鼓风雷。",
            "每怀绝境超然处，却与幽人偶尔来。"
        ],
        "title": "同欧阳晦夫邂逅游风洞",
        "id": "58cc6bc9-b735-4004-aa4b-464b8b5bd00c"
    },
    {
        "author": "曹辅",
        "paragraphs": [
            "尘路长迷眼，江亭一散襟。",
            "始惊天地阔，更觉水云深。",
            "点点鹥鹇影，疏疏橘柚林。",
            "扁舟他日兴，谁共此登临。"
        ],
        "title": "松江亭",
        "id": "33cb94af-4f65-4b41-a455-ba41d17b6d19"
    },
    {
        "author": "曹辅",
        "paragraphs": [
            "浮云万态变朝昏，叠嶂寻常翠满门。",
            "锦里先生多胜事，香山居上有贤孙。",
            "春风楼阁闻棋响，晚雨池塘见屐痕。",
            "寄谢世间无此乐，起予归兴忆江村。"
        ],
        "title": "题白氏庄",
        "id": "0a62b790-7a34-40b6-9a73-71b9dada570a"
    },
    {
        "author": "陈轩",
        "paragraphs": [
            "山色碧与溪，扁舟泛落晖。",
            "水烟帆界破，水鹭桨惊飞。",
            "岛屿随流曲，渔监隔岸微。",
            "月明何处宿，待访子陵矶。"
        ],
        "title": "清溪行",
        "id": "a270395c-b047-4fd4-b697-543d2cedf0c8"
    },
    {
        "author": "陈轩",
        "paragraphs": [
            "昔爱清溪景，人烟百里闲。",
            "湖居皆钓客，郭外尽禅关。",
            "酒市遥青旆，公街枕碧山。",
            "枉教成久别，无计约追还。"
        ],
        "title": "忆清溪县",
        "id": "db0bcc2f-e33e-4b19-bd9a-c68e4cf0fb4a"
    },
    {
        "author": "陈轩",
        "paragraphs": [
            "晓烟如练曳平津，一棹东风两岸春。",
            "岛鹭沙鸥休恋我，北堂归有白头亲。"
        ],
        "title": "泛清溪",
        "id": "41450a0c-307c-48b9-9097-d3e7462af2fa"
    },
    {
        "author": "陈轩",
        "paragraphs": [
            "松阴江曲旧斋堂，别业归来各一方。",
            "吟想晚潮烟柳湿，梦游春槛露花凉。",
            "杨朱路远空南北，青帝亭闲自短长。",
            "何门扬鞭访前景，竹窗重整读书床。"
        ],
        "title": "忆雉山书斋",
        "id": "f636edb3-dd61-4065-84e0-ee2a2bcb0217"
    },
    {
        "author": "陈轩",
        "paragraphs": [
            "浪催鸣舻去呕哑，古岸萧萧感岁华。",
            "雨脚苍茫惊断雁，烟痕蒙密湿栖鸦。",
            "芦花正落汀飞雪，枫叶初丹岸有霞。",
            "渐觉望中山色暝，数星镫火认渔家。"
        ],
        "title": "桐江夕下",
        "id": "02a63ff7-0f65-402d-8028-74d9d223981b"
    },
    {
        "author": "陈轩",
        "paragraphs": [
            "土狭山高更夹溪，登临缭绕与云齐。",
            "时时仰视天如练，往往穷川径似梯。",
            "石凿龛岩茅作屋，泉喷硗埆稻分畦。",
            "居人不信王畿地，千里平盘载马蹄。"
        ],
        "title": "建昌军",
        "id": "b20531a3-8c4c-401f-825c-588dc47ac07d"
    },
    {
        "author": "陈轩",
        "paragraphs": [
            "城里三山占越都，相望楼阁跨蓬壶。",
            "有时细雨轻烟罩，便是天然水墨图。"
        ],
        "title": "福州",
        "id": "2747e717-88b6-4b76-a9bc-858475b665d4"
    },
    {
        "author": "陈轩",
        "paragraphs": [
            "居人不记瓯闽事，遗迹空传福抚山。",
            "地有铜盐家自给，岁无兵盗戍长闲。"
        ],
        "title": "汀州  其一",
        "id": "72dd476b-3aa9-4bc9-9b0a-2761aced4be2"
    },
    {
        "author": "陈轩",
        "paragraphs": [
            "一川远汇三溪水，千嶂深围四面城。",
            "花继腊梅长不歇，鸟啼春谷半无名。"
        ],
        "title": "汀州  其二",
        "id": "a3747a60-7753-4bd8-91b2-09a1dc0d63b5"
    },
    {
        "author": "陈轩",
        "paragraphs": [
            "吁然碧玉洞，屹立分双户。",
            "天生护佳景，常恐尘土污。"
        ],
        "title": "南山",
        "id": "9ef43a56-d635-4542-ac0b-43d615ed784b"
    },
    {
        "author": "陈轩",
        "paragraphs": [
            "截断苍山百尺崖，峥嵘相倚洞门开。",
            "天生只隔红尘路，不碍浮云自往来。"
        ],
        "title": "苍玉洞",
        "id": "4ed8aaf9-ee03-49c4-9593-76ffc5f40b2d"
    },
    {
        "author": "陈轩",
        "paragraphs": [
            "迳石无声下无穴，停之不盈酌不竭。",
            "银瓶送响落清甃，镜奁破碎冰壶裂。"
        ],
        "title": "袈裟泉",
        "id": "34240f7c-5cbb-4e1c-bcf6-3a9be4a667f0"
    },
    {
        "author": "陈轩",
        "paragraphs": [
            "谁跨崇塘更起楼，卷帘平视四山头。",
            "田间草暖牛呼犊，叶底巢成鹊避鸠。"
        ],
        "title": "南楼",
        "id": "555dfc6c-660c-4ee8-9f43-ddd60f04b2c8"
    },
    {
        "author": "陈轩",
        "paragraphs": [
            "瓦流双涧合，帘压乱山青。",
            "佛刹蟠深崦，渔蓑散晚汀。"
        ],
        "title": "云骧阁",
        "id": "b13182b3-8ae0-46b3-a8b7-e48f6c64a544"
    },
    {
        "author": "陈轩",
        "paragraphs": [
            "我爱汀州好，山川秀所钟。",
            "阁前横潏水，亭畔列奇松。"
        ],
        "title": "苍玉亭",
        "id": "a0385685-41c6-4a06-a2d6-2f1fc720c042"
    },
    {
        "author": "陈轩",
        "paragraphs": [
            "扪萝百尺上孤峰，红藓斑斑杖屦踪。",
            "惟有潮声生绝顶，晚风吹动半岩松。"
        ],
        "title": "西峰院",
        "id": "c10d631a-21d4-423d-9ba0-097702457c58"
    },
    {
        "author": "陈轩",
        "paragraphs": [
            "楼上斜阳遇似飞，楼前秋景透人衣。",
            "横碧烟岚浓可扫，半红霜木冷相依。"
        ],
        "title": "熙春堂",
        "id": "3f97b211-0d17-4513-99e2-985a7a911bbc"
    },
    {
        "author": "陈轩",
        "paragraphs": [
            "五百年前兴废事，至今人号旧州城。",
            "草铺昔日笙歌地，云满当年剑戟营。"
        ],
        "title": "汀州旧州城",
        "id": "0eba57b9-774b-4852-b9a5-61e51176a095"
    },
    {
        "author": "陈轩",
        "paragraphs": [
            "不是十二面，虚堂空寂寂。",
            "不是一千年，丛林声呖呖。",
            "奇哉丹青者，具增减不得。",
            "珍重四方闻，一介善知识。"
        ],
        "title": "赞僧宗佑真",
        "id": "93337024-52b2-463a-ba07-8d002c3c3667"
    },
    {
        "author": "陈轩",
        "paragraphs": [
            "蓬莱观下瑞烟飘，刘氏曾经此地超。",
            "桃圃昔谐王母约，烟霄自赴玉皇朝。",
            "白鹅乘去人何在，青鸟飞来信已遥。",
            "若使何郎有仙骨，也须吹引凤凰箫。"
        ],
        "title": "题蓬莱观",
        "id": "e22c5b92-3c72-42fb-ad39-cd5a3a8a7025"
    },
    {
        "author": "陈轩",
        "paragraphs": [
            "白衣仙人无住着，补陀落伽渺云海。",
            "为大导师安乐国，歙然徧应河沙刹。",
            "世界热恼或有闻，曾不旋踵垂覆护。",
            "众生心念非一种，皇皇不足尝有求。",
            "如饥须食渴须水，顾亦何从满其愿。",
            "我观圣心等大虚，其视万物犹一物，细视一物如一身。",
            "是身四大犹不有，万物何能作留碍。",
            "殊功妙用济十方，欲求功用不可得。",
            "群生梦幻可两忘，尔固无余我无欠。",
            "尝观瑞像见宝光，如净明珠时白赤。",
            "琉璃琥珀杂苍玉，荧煌璀璨照眉宇。",
            "山顶或见初日升，匹素曳空烟缥缈。",
            "凡人颠倒作思惟，须臾变灭无复初。",
            "非空非色非有余，菩萨应身亦如是。",
            "堂堂秘殿表东南，山君海王尽回向。",
            "观音智功不思议，佛子当作何等观。"
        ],
        "title": "上竺寺记赞",
        "id": "0204cc36-c792-4ff3-979f-cafb45752e48"
    },
    {
        "author": "陈轩",
        "paragraphs": [
            "车轮马足走尘烟，竞看成都万炬然。",
            "独我踏开亭下雪，伴师同坐一庵禅。"
        ],
        "title": "题志添禅师",
        "id": "57979eb2-3a57-4614-a9f4-66044fc66b77"
    },
    {
        "author": "陈轩",
        "paragraphs": [
            "插尽黄花君上路。"
        ],
        "title": "句  其一",
        "id": "8bb5191b-778d-4985-9130-fd15d59fd1fa"
    },
    {
        "author": "陈轩",
        "paragraphs": [
            "门阚泉川南海浦，地雄都府左龙岗。"
        ],
        "title": "句  其二",
        "id": "28276417-117d-4a82-9f6a-bd7b1e710777"
    },
    {
        "author": "陈轩",
        "paragraphs": [
            "山连庾岭为南徼，水与潮阳作上流。"
        ],
        "title": "句  其三",
        "id": "de2867d7-fce2-464c-923c-51795d9d736e"
    },
    {
        "author": "陈轩",
        "paragraphs": [
            "巨为三县镇，雄据众山尊。"
        ],
        "title": "句  其四",
        "id": "dce5dbc9-ebab-48fe-8a6d-0c86452b8517"
    },
    {
        "author": "陈轩",
        "paragraphs": [
            "寒树似添新喜色，野猿犹听旧吟声。"
        ],
        "title": "句  其五",
        "id": "85484629-fb83-4c75-93fe-32f728f30996"
    },
    {
        "author": "陈轩",
        "paragraphs": [
            "十万人家溪两岸，绿杨烟锁济川桥。"
        ],
        "title": "句  其六",
        "id": "ed09831a-15d2-4ea6-8df6-4f195d5d8d01"
    },
    {
        "author": "陈轩",
        "paragraphs": [
            "渡溪缘石磴，问寺转松岗。"
        ],
        "title": "句  其七",
        "id": "4e694cad-67f6-4425-971a-892d137b2563"
    },
    {
        "author": "陈轩",
        "paragraphs": [
            "奇哉江南郭夫子，一顾能令泉价美。"
        ],
        "title": "句  其八",
        "id": "aa27fc9b-a210-4b80-babf-a0a31dae92b6"
    },
    {
        "author": "陈轩",
        "paragraphs": [
            "溪云影乱杉松暝，檐铎声流殿阎寒。"
        ],
        "title": "句  其九",
        "id": "6ed10a8a-db78-4557-b0db-84aea0b62b3d"
    },
    {
        "author": "陈轩",
        "paragraphs": [
            "清风猿鸟自吟叹，白日轮蹄谁往还。"
        ],
        "title": "句  其一○",
        "id": "b5a7763f-c203-4379-a049-57caf5a455c4"
    },
    {
        "author": "陈轩",
        "paragraphs": [
            "云边借榻开僧阎，松下听泉洗客心。"
        ],
        "title": "句  其一一",
        "id": "5e0de0e9-777a-47fe-ad24-e1cc3fe371ee"
    },
    {
        "author": "陈轩",
        "paragraphs": [
            "涨水尽头飞雁骛，行云缺处见亭台。"
        ],
        "title": "句  其一二",
        "id": "0c147d37-8597-4107-92be-b47d99924259"
    },
    {
        "author": "陈轩",
        "paragraphs": [
            "尘埃不到溪山好，风雨初晴燕雀多。"
        ],
        "title": "句  其一三",
        "id": "13d438d5-4f5e-46e1-b1d2-fe9fd6ca2e42"
    },
    {
        "author": "陈轩",
        "paragraphs": [
            "南安岩近南斗傍，干坤缔结雷电守。",
            "云寒木老洞穴古，巨鳖露脊鲸牙口。"
        ],
        "title": "句  其一四",
        "id": "a8f57d38-1dff-496c-a378-3013f4de6dfe"
    },
    {
        "author": "陈轩",
        "paragraphs": [
            "相看竺国两高士，对立剑潭双老龙。"
        ],
        "title": "句  其一五",
        "id": "6579d759-8746-4063-a0b2-537fa23a9a5d"
    },
    {
        "author": "陈轩",
        "paragraphs": [
            "南极星边人望阙，北山楼上客思家。"
        ],
        "title": "句  其一六",
        "id": "7fbe5cb8-cc6c-4a43-aa28-72c43dd6a7e5"
    },
    {
        "author": "陈轩",
        "paragraphs": [
            "水暖池塘闲睡鸭，烟深村落自鸣鸠。"
        ],
        "title": "句  其一七",
        "id": "167217ce-20f0-4998-8837-7c54686b4fd4"
    },
    {
        "author": "陈轩",
        "paragraphs": [
            "对面心千里，藏机势万般。"
        ],
        "title": "句  其一八",
        "id": "224c8453-c9c6-4b83-99c0-5b2addc3c34a"
    },
    {
        "author": "周衮",
        "paragraphs": [
            "萧萧秋鬓衰，谁复到荒郊。",
            "海内文章伯，平生道义交。",
            "学须明体用，诗许定推敲。",
            "但共余年醉，何妨作解嘲。"
        ],
        "title": "谢王介甫见寄",
        "id": "21448b56-bfdc-4b58-8c83-66247694f798"
    },
    {
        "author": "周衮",
        "paragraphs": [
            "寂寂山中寺，萧萧月下庭。",
            "烟云晴自散，松桧老还青。",
            "地僻堪藏拙，僧闲不诵经。",
            "我来非有意，乘兴寄疏棂。"
        ],
        "title": "早发湖口宿道傍山寺",
        "id": "c5b95db1-0ead-487f-b0b3-af6161da8cf1"
    },
    {
        "author": "周邠",
        "paragraphs": [
            "堂上歌声想遏云，玉人休整碧纱裙。",
            "妆残粉落臙脂晕，饮剧杯深琥珀纹。",
            "簪屣定知高楚客，笑谈应好却秦军。",
            "莫辞上马玉山倒，已是迟留至夜分。"
        ],
        "title": "簪屣",
        "id": "5c5ac476-995a-46e1-9ec1-e69d00bca482"
    },
    {
        "author": "周邠",
        "paragraphs": [
            "放归绉骑独寻山，直入青萝翠蔼间。",
            "谢客藜杖方自适，阮公蜡屐许谁攀。",
            "何愁白发能添老，须信黄金不买闲。",
            "应向林泉真得趣，徜徉终日未经还。"
        ],
        "title": "窃闻子瞻学士昨日飘然单乘独出南屏旋至北山穷幽览胜真得物外自适之趣邠尝从欧阳公诗云使君厌骑从车马留山前行歌招野叟共步青林间然明公今日之乐正得于此因成诗一章上寄",
        "id": "923ccab7-044e-4371-8d37-9f7c14432719"
    },
    {
        "author": "周邠",
        "paragraphs": [
            "月华圆满正秋中，天上人间此夕同。",
            "桂魄十分澄浪海，冰轮千里碾霜空。"
        ],
        "title": "中秋",
        "id": "fe55f43e-f589-46cf-ae15-e8e536bb9563"
    },
    {
        "author": "周邠",
        "paragraphs": [
            "落照西山夜色浮，弯弯寒挂碧云头。",
            "宝奁新样横眉黛，珠箔斜悬半额钩。",
            "丹桂一枝初浅露，金波千里未圆流。",
            "婵娟三五纔成魄，散满清光四百州。"
        ],
        "title": "月",
        "id": "af4a0961-f3a7-4cce-9940-ee711b75bfb3"
    },
    {
        "author": "周邠",
        "paragraphs": [
            "登山穿破乱云堆，不见高人眼倦开。",
            "门掩水声闲白日，路无车迹长苍苔。",
            "墙头五柳空摇曳，池上双凫自往来。",
            "却棹扁舟自回去，过江思上子陵台。"
        ],
        "title": "访慧山钱道人不遇",
        "id": "2f29249a-4eeb-41cc-bbe4-0b8ae58bd29e"
    },
    {
        "author": "周邠",
        "paragraphs": [
            "当年一弃会稽侯，大墓烟芜锁别愁。",
            "惆怅不逢郎衣锦，至今粉骨尚含羞。"
        ],
        "title": "羞墓诗",
        "id": "6f647952-4a40-405d-85e0-2019d61779cd"
    },
    {
        "author": "周邠",
        "paragraphs": [
            "簇簇峰峦遍四围，神僊旧隐叹今非。",
            "溪中不见金沙出，山外空惊白鹤飞。",
            "石上瀑泉清照眼，竹间岚气冷侵衣。",
            "王箫声断人何处，千古烟云锁翠微。"
        ],
        "title": "箫台山",
        "id": "e26a2298-9e67-4b05-b046-e2054a4cdeb0"
    },
    {
        "author": "周邠",
        "paragraphs": [
            "赏徧他山到此山，始知仙境异人寰。",
            "岩前羽客寻黄鹤，涧下樵人放白鹇。",
            "路入洞门纡五锁，云盘石径叠三关。",
            "窑间犹有仙翁灶，忆昔丹成炼九还。"
        ],
        "title": "白石山  其一",
        "id": "593dd720-2859-42b5-a930-fca0be79a557"
    },
    {
        "author": "周邠",
        "paragraphs": [
            "登山踏遍万千峰，直到青云第一重。",
            "路僻频惊来瑞鹿，洞深还见挂苍龙。",
            "偶穿白石寻黄石，却倚青松慕赤松。",
            "日脚西垂促归兴，巾车无复更从容。"
        ],
        "title": "白石山  其二",
        "id": "93abfadc-ecd8-4abe-a480-cae41cbcac3d"
    },
    {
        "author": "周邠",
        "paragraphs": [
            "石城岭下白莲宫，天柱峰前碧玉丛。",
            "误入蓬瀛知有路，回看图画恨无功。",
            "平霞列嶂堆苍黛，飞瀑寒岩挂断虹。",
            "眼底更无尘一点，霅川休说水帘宫。"
        ],
        "title": "云岩禅寺",
        "id": "57257c3b-4807-4152-86a7-fd6e31909e02"
    },
    {
        "author": "周邠",
        "paragraphs": [
            "水帘谷口瀑泉飞，金鼎峰前玉骨奇。",
            "入院未登居士榻，升堂先谒赞皇祠。",
            "庵开明月长圆满，路插重云半崄巇。",
            "杖屦偶来聊宴坐，徘徊不厌出山迟。"
        ],
        "title": "净名院  其一",
        "id": "979a782b-07b3-4806-afd1-017cc2a2b2d5"
    },
    {
        "author": "周邠",
        "paragraphs": [
            "净名庵畔水帘谷，万仞苍崖漱寒玉。",
            "布衣如帘窣地垂，更有莺声如度曲。"
        ],
        "title": "净名院  其二",
        "id": "42fa858f-9f78-4a9a-a249-39e0aa318936"
    },
    {
        "author": "周邠",
        "paragraphs": [
            "珍重开山李道人，林峦奇秀甲诸邻。",
            "夺将狐兔千年穴，化作寒泉一境春。"
        ],
        "title": "集真观",
        "id": "472e9242-c9b3-40be-8ede-841cc00f0b61"
    },
    {
        "author": "周邠",
        "paragraphs": [
            "此境曾闻父老传，顷无凡迹到岩颠。",
            "青霄咫尺不多地，碧洞深沉第几天。",
            "千古烟霞真胜境，一方水石最清渊。",
            "我行聊慰登临兴，着意来游已四年。"
        ],
        "title": "白石洞天",
        "id": "cb89ea60-c765-4ba2-900d-1d196877dc0f"
    },
    {
        "author": "周邠",
        "paragraphs": [
            "小杜池边暂舣舟，老齐山下共寻幽。"
        ],
        "title": "句  其一",
        "id": "162dbf75-7bab-4443-b409-6cdbe69c3fe8"
    },
    {
        "author": "周邠",
        "paragraphs": [
            "泗水西来一带长，望中烟浪似吾乡。",
            "云收雁塔初晴影，月照龟山午夜光。",
            "沿汴晓穿榆荚影，过淮时嗅稻苗香。"
        ],
        "title": "句  其二",
        "id": "9fe69392-951b-4c24-a404-31bdcf33f78b"
    },
    {
        "author": "周邠",
        "paragraphs": [
            "候得南枝腊後芳。"
        ],
        "title": "句  其三",
        "id": "a2ea4be3-7f4c-431c-85cb-c2c5ba527379"
    },
    {
        "author": "周邠",
        "paragraphs": [
            "沧波水上巅崔嵬，中有幽亭向水开。",
            "草色直连天色远，风声长送浪声来。",
            "云收山脚鸡园见，潮满航头钓艇回。",
            "咫尺市廛尘不到，槛前鸥鸟自毰毸。"
        ],
        "title": "望江亭",
        "id": "e182b7b8-2b1c-4f5c-926f-12fd877f7932"
    },
    {
        "author": "周邠",
        "paragraphs": [
            "怪石参差蹲虎兕，乱峰重叠走龙蛇。"
        ],
        "title": "句",
        "id": "1c7b2e3c-c162-4f6e-9436-3d0228ee6352"
    },
    {
        "author": "杨处厚",
        "paragraphs": [
            "问篱菊，谁遗金英秋始缛。",
            "花枝依旧去年黄，人髪不如当日绿。"
        ],
        "title": "菊花诗问答  其一",
        "id": "4a9f992d-a58b-47fb-a0cc-520e806891e9"
    },
    {
        "author": "杨处厚",
        "paragraphs": [
            "篱菊答，清香数日还飘飒。",
            "纵使人生鬓易华，犹见黄花开几匝。"
        ],
        "title": "菊花诗问答  其二",
        "id": "46fd9ee2-70d1-4c06-b1bf-7223e2743c02"
    },
    {
        "author": "杨处厚",
        "paragraphs": [
            "回望乡关在何处，更闻杜宇转凝魂。"
        ],
        "title": "句",
        "id": "e918c978-bde0-4d6c-aefc-e9d5b69aa2c0"
    },
    {
        "author": "颜复",
        "paragraphs": [
            "剡溪风雨霁，航苇重行行。",
            "到处杨柳色，几家荷叶声。",
            "噪蝉金鼎沸，游水玉壶清。",
            "最喜鱼梁伴，归帆的的轻。"
        ],
        "title": "雨霁剡溪",
        "id": "5cfb782b-dcd0-416a-9cc1-a5ed20329e94"
    },
    {
        "author": "颜复",
        "paragraphs": [
            "句溪曲曲剡山重，谁访桑门物外踪。",
            "超世有言皆实际，示人无意在机锋。",
            "平生怀抱佳高遯，壮岁衣冠锁俗容。",
            "每想清蝉心暂寂，秋声萧瑟夜庵松。"
        ],
        "title": "寄云门运禅师",
        "id": "bacf9d0f-5c9a-4577-b69b-a9dbbfcba55d"
    },
    {
        "author": "颜复",
        "paragraphs": [
            "云门山巅樱叶青，云门山脚阴溪鸣。",
            "山翁毁服惧世荣，大心圆静无能名。",
            "松间一饭养槁形，石壁几见秋苔生，爱山不免搜其情。",
            "缀拾短阕成长行，施子传来奇可惊。",
            "爽阔空谷天外声，高风摆荡疑茎英。"
        ],
        "title": "再寄云门运禅师",
        "id": "9ad9afe7-9dcf-46d7-8033-994f401fa92e"
    },
    {
        "author": "黄廉",
        "paragraphs": [
            "高唐不是那高唐，风物由来各异乡。",
            "若向此中求梦雨，只应愁杀楚襄王。"
        ],
        "title": "调王辟之",
        "id": "fe03f6a0-a602-4866-90a5-83d6aa91fca3"
    },
    {
        "author": "黄廉",
        "paragraphs": [
            "河东人物气劲豪，泽州学者如牛毛。",
            "大家子弟弄文墨，其次亦复夸弓刀。",
            "去年校射九百人，五十八人同赐袍。",
            "今年两科取进士，十子钓海顿灵鳌。",
            "迩来习俗益迁善，家家门户争相高。",
            "驱儿市上买书读，宁使田间禾不薅。",
            "我因行县饱闻见，访问终日忘勤劳。",
            "太平父老知此否，语汝圣世今难遭。",
            "欲令王民尽知教，先自乡里蒸群髦。",
            "古云将相本无种，从今着意鞭儿曹。"
        ],
        "title": "劝学",
        "id": "925fdba2-fce3-42a9-ae78-d0ba00f596a2"
    },
    {
        "author": "黄廉",
        "paragraphs": [
            "隔岸山如戏狮子，背看松林闲掉尾。",
            "天际苍茫落数峰，青虬下饮黄河水。",
            "洪涛日夜洗崖脚，容易沙洲忽生嘴。",
            "浮岚积霭增气象，因抱汤城来迤逦。",
            "圣世封疆属乡县，令宰衙门对山起。",
            "朝看片云浮檐栋，暮雨逡巡周百里。",
            "可怜居民老苍翠，未省劳生有尘滓。",
            "乘轺亦复愧斯人，特地邮亭解行李。"
        ],
        "title": "留题洪庆观",
        "id": "9b2e4f01-299c-4d6f-9ba6-f4fcbd77c78e"
    },
    {
        "author": "黄廉",
        "paragraphs": [
            "乌噪僧眠春昼迟，松阴楼殿日高时。",
            "入门未脱征裘立，拂壁先看学士诗。"
        ],
        "title": "过灵泉寺  其一",
        "id": "8f14d074-82bc-411c-87a5-96097a114761"
    },
    {
        "author": "黄廉",
        "paragraphs": [
            "六年道路三经此，山色泉声似故人。",
            "惭愧老僧相慰问，官郎何事过门频。"
        ],
        "title": "过灵泉寺  其二",
        "id": "118e7f48-3d80-4254-a75d-315148679693"
    },
    {
        "author": "黄廉",
        "paragraphs": [
            "瘦马行行不着鞭，一逢泉石便留连。",
            "每来无可相求索，只是松窗借榻眠。"
        ],
        "title": "过灵泉寺  其三",
        "id": "ca6d41f7-7c75-4264-b418-9fc1403e3c2a"
    },
    {
        "author": "黄廉",
        "paragraphs": [
            "揽胜寻幽本为闲，可能忙里去游山。",
            "权宜且辍公家事，看徧林泉夜始还。"
        ],
        "title": "过灵泉寺  其四",
        "id": "bf76b58b-73a4-456d-aa04-d68e6e06c575"
    },
    {
        "author": "黄廉",
        "paragraphs": [
            "一钵谁知去住空，前朝遗事寄禅宫。",
            "孤吟盘礴数行墨，古韵萧条四壁风。",
            "游客落帆频上下，荒庭疏树几青红。",
            "有人会得诗中趣，日月由来亦转蓬。"
        ],
        "title": "石潭院次蟾禅师韵",
        "id": "b6cc4a71-dcea-4a9f-b13a-35847677c9a9"
    },
    {
        "author": "黄廉",
        "paragraphs": [
            "眉间见喜气，行人有归期。"
        ],
        "title": "句",
        "id": "647e793b-8b26-4699-813e-c705a0f8ea32"
    },
    {
        "author": "韦骧",
        "paragraphs": [
            "之罘之碑何所刻，昔者秦人纪秦德。",
            "风锼日铄断璞昏，雨暴冰残老龟坼。",
            "微芒遗字三四行，容易历年千五百。",
            "文词事实可考求，赖有子长修简策。",
            "始皇末年气益矜，轻视天下夸功名。",
            "玉墀金户厌宫殿，不远万里为游行。",
            "鼓钟帷帐不移徙，所至毫发皆如情。",
            "温寒凊暑回造化，绝深度险安经营。",
            "徐市卢生巧窥测，浪语神仙致君惑。",
            "东巡亟欲见三山，从此海壖来辙迹。",
            "神仙杳邈不可攀，六龙回首沧波碧。",
            "从臣无以慰踌躇，请陈勋业刊诸石。",
            "高文大句如形容，将以荣耀传无穷。",
            "银钩玉箸勒未久，变故恍惚如飘风。",
            "人心恚望鬼神怒，滈池神怪俄符同。",
            "祸秦非胡日在国，长城未毕咸阳空。",
            "空遗此石苍崖里，万古悠悠辨终始。",
            "虽然篆刻半缺讹，至今不得藏虚美。",
            "世人往往爱瑰奇，蜡泽松烟印之纸。",
            "览观莫不哀所为，岂独玩焉而已矣。"
        ],
        "title": "和邓舍人读之罘碑二十韵",
        "id": "652c7eb4-1cc0-40e0-9ed8-6a0033cd0593"
    },
    {
        "author": "韦骧",
        "paragraphs": [
            "明公器业真无敌，术学精深贯今昔。",
            "胸中应变勇所为，韬养许谁窥畛域。",
            "立朝壮齿名已高，君相都俞采风迹。",
            "擢从畿邑超等伦，寘之计府凭宣力。",
            "古来才盛多见排，议论波涛起寻尺。",
            "剖符江表虽左迁，愤恤何尝动颜色。",
            "惟思补报诚益勤，奚翅循墙惊宠锡。",
            "锄奸整敝皆得要，百事详求不容隙。",
            "宜阳编户十万余，疲瘵弥年逢药石。",
            "旄倪爱戴忧公去，口颂心祈继朝夕。",
            "除书忽尔天上来，借寇无缘徒怅惜。",
            "汝曹固恨夺慈父，上意其如念河北。",
            "河北近罹灾变深，垫溺之余病艰食。",
            "经营调度难其任，正是庙堂精选择。",
            "此时委寄非平时，贤者岂辞当远适。",
            "长川六月风云爽，苒苒双旌标画鹢。",
            "送行拥岸车马稠，恋德尤多泪沾臆。",
            "袁民慎勿挽公舟，蚤看公归广膏泽。"
        ],
        "title": "送皮献臣郎中赴河朔",
        "id": "1aa8094f-3672-4fad-b631-68521aaa6e96"
    },
    {
        "author": "韦骧",
        "paragraphs": [
            "篮舆远冒西山色，宛转羊肠踏寒碧。",
            "岩涯深处屡腾声，何事晴云多霹雳。",
            "寻声迤逦过枯林，始见羣工劈山石。",
            "斧斤锋刃奚足云，铁楔纵横乃为力。",
            "随文察理以段致，大或寻常小盈尺。",
            "心冥手应出自然，不啻庖丁操騞砉。",
            "问其勤苦将胡为，驱车运致希酬直。",
            "牛山濯濯罹采伐，萌蘖悄如无夜息。",
            "此山遭值甚牛山，攻撃何年可终极。",
            "石顽人智其奈何，智巧反为天地贼。"
        ],
        "title": "观劈石",
        "id": "e8cdacf1-dc5e-4795-aab1-c2fe40ff97d3"
    },
    {
        "author": "韦骧",
        "paragraphs": [
            "晴光泛泛山之阿，谷禽朝飞声已和。",
            "溪面冰消玉沙活，临溪逆想春风过。",
            "忽来忽往祇随兴，驺从屏寘殊无多。",
            "略挽梅梢数纤蕊，後日重来添几何。"
        ],
        "title": "和残腊幽谷西游适",
        "id": "860f0eac-3d86-4bec-b758-28978b48cf5a"
    },
    {
        "author": "韦骧",
        "paragraphs": [
            "结根长江左，移植清流曲。",
            "朝晖敛夜霜，香苞间寒绿。",
            "落落黄金丸，堆盘照明玉。",
            "远想洞庭姿，宜惭风韵俗。",
            "咀嚼聊一评，嗜甘毋见辱。"
        ],
        "tags": [
            "长江",
            "洞庭湖"
        ],
        "title": "赋金橘得曲字",
        "id": "8de2ef68-13bf-40fa-995a-6dbc3c30cfdc"
    },
    {
        "author": "韦骧",
        "paragraphs": [
            "金炉兽焰回春律，碧琖蚁花资野逸。",
            "腊枝剪断玉莲光，歌扇舞茵争秀出。",
            "主人醉宾宾醉德，倾兀不惭冠武侧。",
            "一时陈迹去莫追，此段清欢宁易得。"
        ],
        "title": "即席",
        "id": "d2dbe8a4-5b8c-4095-8437-f11c63b81923"
    },
    {
        "author": "韦骧",
        "paragraphs": [
            "耐冲晓雾狐裘密，乱踏寒霜马蹄逸。",
            "徧行属邑敢惮劳，乐岁偿逋民易出。",
            "云间想恋双旌色，跋辔长坡首频侧。",
            "更怀珍句重见酬，一颗骊珠探颔得。"
        ],
        "title": "复用前韵谢和鄙篇以送行县",
        "id": "6a05fc94-b9af-4ccb-8914-cd99a7bea84f"
    },
    {
        "author": "韦骧",
        "paragraphs": [
            "梅，迟回。",
            "雪已消，花未开。",
            "傍山林馆，近水亭台。",
            "相期白玉蕊，数费碧云才。",
            "况有冰霜对偶，且无蜂蝶嫌猜。",
            "含蓄清香知自负，包藏幽艳俟谁来。",
            "岭头信兮使骑未至，楼间怨兮角声已哀。",
            "提壶秉笔兮酣咏其侧，花神有知兮得不留心哉。"
        ],
        "title": "和待梅花从一字至十字句",
        "id": "dfa193a3-0afc-4699-9812-445778079cf2"
    },
    {
        "author": "韦骧",
        "paragraphs": [
            "……药伤才小补。",
            "此时得雨诚可歌，千里一情同鼓舞。",
            "邦人钦诵太守吟，太守怜民过慈父。"
        ],
        "title": "□□□",
        "id": "da61a000-85d1-4245-8cfb-17aa98812692"
    },
    {
        "author": "韦骧",
        "paragraphs": [
            "晴溪绿于蓝，舴艋随风泛。",
            "春光一何明，山川在轩槛。",
            "杖履登青皋，牵条繋柔缆。",
            "追攀尽幽兴，寻源达觞滥。"
        ],
        "title": "和新晴",
        "id": "18ef205a-cd98-4322-b578-f77313210f78"
    },
    {
        "author": "韦骧",
        "paragraphs": [
            "蜿蜒溪岸寻芳草，似觉城东春色早。",
            "并溪穿竹入幽林，已爱和风养华藻。",
            "叅差雕槛木芍药，细叶新抽看渐好。",
            "花开使节傥尚留，愿奉清樽为花倒。"
        ],
        "title": "早春游王氏园看牡丹约花开再游探韵赋诗得早字",
        "id": "3f5525f7-e150-4dcc-b7b0-3bfb94454878"
    },
    {
        "author": "韦骧",
        "paragraphs": [
            "淮野征途人，邻邦莲幕客。",
            "飞鸟逸鞭声，遥山引行色。",
            "归欤况春近，林芳多甲拆。",
            "投宿可收灯，囊中夜光白。"
        ],
        "title": "和留春亭席上送苏判官",
        "id": "e53017dd-bc06-4e1a-b868-4634f1f91869"
    },
    {
        "author": "韦骧",
        "paragraphs": [
            "拂闾尖出樱桃表，花枝巧向春风袅。",
            "四座交飞白玉船，一声相劝提壶鸟。",
            "摇摇画隼青天杳，落日酣歌近芳草。",
            "拨开尘淟从清游，安得樽前辞醉倒。"
        ],
        "title": "饮樱桃园",
        "id": "1c0cbb4f-a623-4465-bd76-c8e2fcf33239"
    },
    {
        "author": "韦骧",
        "paragraphs": [
            "永阳州宅如仙隐，花药妆春有畦畛。",
            "牡丹开处彩为栏，翠幕障风怯风紧。",
            "日高花醒一开筵，酒琖照花花自哂。",
            "东君不负禁林人，猛放滂葩肆钩引。",
            "莫教狂雨妬清欢，狂雨来时似秋槿。",
            "主人爱客令翦送，一朵彩云离玉笋。",
            "饮量恨非千丈陂，欲吸百嘲还噪吻。",
            "殷勤厚意不可酬，谩作短歌羞不敏。"
        ],
        "title": "州宅牡丹盛开蒙剪栏中奇品见赠仍属为短歌于席上",
        "id": "f2ec369c-1e09-4f68-b6a1-e6503dfc4251"
    },
    {
        "author": "韦骧",
        "paragraphs": [
            "美泉在山人不知，美泉出山还有时。",
            "琅邪之东幽谷西，公来发此清涟漪。",
            "搜寻土脉示山叟，霜镢入土荆榛披。",
            "逡巡方丈露澄莹，十目争看青琉璃。",
            "一之二之来觱沸，岭猨惊啸溪禽飞。",
            "呼工丛手甃白石，玉匣宝鉴生光辉。",
            "自从开凿贮寒碧，朝云夜月常迟迟。",
            "春华将近天气爽，公携宾从何逶迤。",
            "回环栏楯照丹碧，颠倒旌旆浮葳蕤。",
            "飞觞弄翰不胜乐，梅柳恨不先芳菲。",
            "此时玩泉爱清切，异日饮德钦规为。",
            "甘香润泽济枯槁，源源难绝滁人思。"
        ],
        "title": "新泉",
        "id": "99ccf65f-d851-42cc-a789-936c9f7f2dc0"
    },
    {
        "author": "韦骧",
        "paragraphs": [
            "酴醾高架凌春风，飘然疑与天香同。",
            "琼英绿叶何玲珑，开樽烂赏情无穷。",
            "把酒祝花花且记，玉堂仙人将整辔。",
            "柔条好为挽云軿，少慰邦人恋轩意。"
        ],
        "title": "赋酴醾短歌少留行旆",
        "id": "f81e12fb-1780-470d-ab2e-b8862384fb83"
    },
    {
        "author": "韦骧",
        "paragraphs": [
            "北风吹云顽不散，山雨萧萧夜将旦。",
            "起来勉强着征衣，索马踌躇就途晏。",
            "冈泥渐滑沮遄迈，林霭正浓迷远盼。",
            "旅怀惨鬰亦所宜，安得秋阳露霄汉。"
        ],
        "title": "晓雨离铜山驿",
        "id": "b24ec8e1-8153-464f-968c-a652ee8b7b84"
    },
    {
        "author": "韦骧",
        "paragraphs": [
            "尘迹走尘途，禅林少禅客。",
            "我来宿方丈，但爱秋月白。",
            "夜分始就寝，万籁同一默。",
            "清辉满纱幌，归梦徒反侧。",
            "木鱼虽无心，琅琅动吾息。"
        ],
        "title": "宿景德方丈",
        "id": "cb6ac5d9-cac8-4e78-ab66-c0b8277a1279"
    },
    {
        "author": "韦骧",
        "paragraphs": [
            "环抱烟云峰，坦夷杉松迳。",
            "古寺聊税鞅，忻然遇幽胜。",
            "跻攀上崖阁，足以远眺听。",
            "秋花或丹紫，残蝉尚呼应。",
            "着处有佳趣，征途自无定。",
            "临风诵韩诗，两事皆害性。"
        ],
        "title": "鹅湖仁寿寺",
        "id": "4c3584bc-37aa-44a3-a3eb-16961085eb45"
    },
    {
        "author": "韦骧",
        "paragraphs": [
            "浅浅山下洞，澄澄洞中泉。",
            "泉声寂无闻，泉色碧于天。",
            "解缨不欲濯，莹澈殊可怜。",
            "掬饮聊漱甘，顾我心常蠲。"
        ],
        "title": "石井泉",
        "id": "57de987e-6ea1-4a01-931d-d57d7b600383"
    },
    {
        "author": "韦骧",
        "paragraphs": [
            "联舟以为梁，度溪即幽寺。",
            "危亭蹑层云，远日得以肆。",
            "城中楼阁多，水外峰峦翠。",
            "地主喜载酒，相从车马萃。",
            "客心正悠悠，严闉促回辔。"
        ],
        "title": "上饶祥符寺山亭",
        "id": "7f9af59b-93ca-46f6-9b84-4496527d2d6e"
    },
    {
        "author": "韦骧",
        "paragraphs": [
            "一等造化功，此岩以异绝。",
            "其高仅齐云，中空杳如月。",
            "如月月不圆，望之光芒全。",
            "何人植苍桂，婆娑亦相缘。",
            "凡物偶有象，爱好独难偏。",
            "强名虽自人，所得重天然。",
            "诗人衒巧思，或比蚀与弦。",
            "由来假借中，奚必加钻研。"
        ],
        "title": "月岩",
        "id": "5e694bbf-26a1-4465-8ac8-57bc56dec2f9"
    },
    {
        "author": "韦骧",
        "paragraphs": [
            "节物惊重九，区区尚山行。",
            "固无登高约，迟明即修程。",
            "下马入古寺，榜悬凤凰名。",
            "来巢古所传，至今得徽称。",
            "拂席坐其堂，耳目一以清。",
            "歘然壮穉集，往往持盘罂。",
            "问其何以至，云此谢秋成。",
            "年年当此时，村落相经营。",
            "薄具𤌭饤饾，所将惟至诚。",
            "感此良自叹，吾生殆如萍。",
            "从仕徒衮衮，退亦无田耕。",
            "去岁尝为客，今晨复遄征。",
            "佳节眼前过，有酒难独倾。",
            "紫萸金菊花，何以为芳馨。",
            "岂如羣野人，蹄涔自纾情。",
            "行矣姑勉强，义命心所明。"
        ],
        "title": "九日凤凰寺",
        "id": "d13a9428-d702-46bf-a83d-adb32150df81"
    },
    {
        "author": "韦骧",
        "paragraphs": [
            "古言行路难，非独在险阻。",
            "兹焉婺源道，登岭足劳苦。",
            "所谓路之难，其他未足数。",
            "跻攀上崎岖，仅与猨狖伍。",
            "下临万丈崖，险黑不可睹。",
            "马蹄长及腹，仆颔几着土。",
            "俯盼飞鸟背，仰蹑游云缕。",
            "藤萝为所依，用力必审举。",
            "终日践羊肠，天寒汗如雨。",
            "凝结本无心，开凿知强取。",
            "君不见世情崄恶未易论，此岭虽高前孰御。"
        ],
        "title": "过婺源诸岭",
        "id": "0ea9e6bb-1718-450d-a6e7-ac5522aef1e8"
    },
    {
        "author": "韦骧",
        "paragraphs": [
            "黄金铸印龟为纽，埋没郊原已绵久。",
            "春泥深处衬耕蹄，腊雪销时经猎走。",
            "腊去春来几百年，年年寂寞无收夤缘。",
            "不知何代何王赐，于此奚为独坠捐。",
            "由来至宝宁长弃，一旦光辉难自秘。",
            "牧儿荛子两窥观，不识雕章祇知利。",
            "里胥白官官为收，歘从下邑归之州。",
            "发囊启袭生精彩，十目争视寒星流。",
            "粲然五字分明在，苍龙副将军所佩。",
            "将军安在惟空名，方寸坚刚终不溃。",
            "物否而通理所宜，在人谁谓殊于斯。",
            "请看金印杂瓦砾，未逢采拾毋轻嗤。"
        ],
        "title": "古金章",
        "id": "2c35e973-5626-42d9-8d24-f84639408e69"
    },
    {
        "author": "韦骧",
        "paragraphs": [
            "秋阳远泛秋山色，越峤连云耸深碧。",
            "廓然千里会一堂，势压全吴迥无敌。",
            "古今贵耳不贵目，方丈蓬莱徒记籍。",
            "安知严丽非壶中，登览浑疑脱尘迹。",
            "芙蓉耐霜红两行，杉桧凌空翠千尺。",
            "卷帘樽俎当清风，大白一飞羣虑释。",
            "烨烨辉光生旧榜，公以中和乐邦职。",
            "又钦德操必有邻，朝夕堂阴看七石。"
        ],
        "title": "中和堂",
        "id": "67c9a44a-cfce-4e05-a775-9ff32ed19879"
    },
    {
        "author": "韦骧",
        "paragraphs": [
            "皎皎园中霜，鲜鲜砌间菊。",
            "长至破旬来，兹芳乃幽独。",
            "岂其时使然，寒威未加肃。",
            "又岂各有命，荣谢分迟速。",
            "如何纤柔质，坚可敌松竹。",
            "绿叶共威蕤，金英相陆续。",
            "究之得所自，养助为之福。",
            "去蠧诱童稚，剪蒿专野仆。",
            "恐弱即枝扶，忧干必浇沃。",
            "北风赖密樊，朝晖借余燠。",
            "侵牟绝蜂蝶，蹴蹂无鸡骛。",
            "得以保天材，隆冬尚芬馥。",
            "一溉必後枯，嵇生论尤笃。",
            "孟轲亦尝叹，濯濯牛山木。",
            "奚独物有是，在人宜慎毓。",
            "关节防疾疢，驱除先嗜欲。",
            "所养重于心，非徒口与腹。",
            "所履正乎道，非徒险与曲。",
            "纷华靡交战，忮害尽消逐。",
            "自然致冲和，久寿不遭促。",
            "持兹养生理，可继乔松躅。",
            "兴作寒菊诗，葩浮宁传俗。"
        ],
        "title": "寒菊",
        "id": "c98239cc-6d33-45ff-85f0-c0ccbe1001e5"
    },
    {
        "author": "韦骧",
        "paragraphs": [
            "人生扰扰无非寓，以寓名庵深得趣。",
            "寓翁之庵年月多，一日持文索诗句。",
            "乃知主意不在诗，欲以斯言昭未悟。",
            "吾侪又赋寓翁庵，附赘悬疣聊复赋。"
        ],
        "title": "题君佐寓翁庵",
        "id": "7fb5d1f8-c1c8-42cf-9b61-48b68cc0f720"
    },
    {
        "author": "韦骧",
        "paragraphs": [
            "忆昔曾观名画记，画马独贵江都王。",
            "当时所画拳毛騧，声名气格凌有唐。",
            "太宗爱之自题识，缣素翕赩生辉光。",
            "何年流落传人间，至今不冺犹珍藏。",
            "高堂邂逅一注目，彷佛神骏如腾骧。",
            "拳毛騧非凡马匹，天驷之精为时出。",
            "虬须英主数跨鞍，出入戈鋋势飘逸。",
            "谷州洺水血战酣，电转风驰万人屈。",
            "欃枪扫尽社稷牢，归来始觉金创密。",
            "江都能事妙入神，落笔夺得造化真。",
            "星瞳月颊批竹耳，一毫不谬诚绝伦。",
            "时移物化丹青在，後世乃识真骐驎。",
            "寂寥莫继数百载，世间唯有曹将军。",
            "将军画马超俦侣，于此区区奚足数。",
            "为图谩杂师子花，忍使龙媒失其处。",
            "予知此画名实兼，虚美安能动今古。",
            "叹嗟不足聊一歌，却愧辞华非杜甫。"
        ],
        "title": "观江都王画拳毛騧",
        "id": "ee4b608e-1d7f-48bd-be62-360a1db883d5"
    },
    {
        "author": "韦骧",
        "paragraphs": [
            "伯英临池池水黑，世称草圣真无敌。",
            "逸少奇踪昔所珍，曾为换鹅书道德。",
            "晚有张颠尤怪伟，意自公孙剑中得。",
            "由来传播千百年，笔法至今为准的。",
            "近时此学虽雕零，妙绝何尝虚赏识。",
            "唯公气格出天然，挥扫能兼古人迹。",
            "纵如烟海鱼龙游，俊若秋天鹰隼撃。",
            "斡旋舒惨在术内，心通手应难窥测。",
            "曩传法帖久已寘，安得千文饱矜式。",
            "越溪明楮白于霜，昼永愿公飞电墨。"
        ],
        "title": "求陈和叔草书千文",
        "id": "5270c601-7731-4a4d-b1f8-e11b5ed44baf"
    },
    {
        "author": "韦骧",
        "paragraphs": [
            "蒸云炽结炎威稔，紫禁传宣驰内品。",
            "颁冰首及辅臣家，三伏歘成秋气凛。",
            "寒光莹澈带恩辉，圭角峥嵘出天禀。",
            "红尘不敢傍朱门，溽暑何由近华寝。",
            "无瑕独惬水精盘，荐冷潜被文石枕。",
            "池凤应思引轻喙，鼎梅亦觊清余餁。",
            "蜗庐穷处厌烦酷，嘉惠分沾幸尤甚。",
            "儿童惊目且相欢，蝇蚋窜身宁自审。",
            "荷公借润变焦枯，食蘖肺肠方渴饮。",
            "强持累句冒钧衡，深愧才华非鲍沈。"
        ],
        "title": "谢中书张侍郎分惠赐冰",
        "id": "0b55dd37-798f-4f62-8ea1-8536383cc2ac"
    },
    {
        "author": "韦骧",
        "paragraphs": [
            "暑云结雨殊蒸鬰，骑马天街尘土沕。",
            "汗渍巾冠溜墨珠，两目昏眵睛忽忽。",
            "入门下马意歘纾，一派清风偶飘拂。",
            "豁然自喜方自疑，短轴碧笺僮捧出。",
            "开卷知为清叟诗，濯热蠲烦一何疾。",
            "清叟之诗豪且丽，笔力滂葩少俦匹。",
            "上篇首吟东府西壁之画竹，彷佛龙孙见奇质。",
            "继言手植湘川斑，一一琅玕露萧瑟。",
            "次篇追忆钱塘西湖之荷花，十里红香梦难必。",
            "形容摸写极纤妙，造物无心为之屈。",
            "繄余何幸并获观，冰饮玉壶清澈骨。",
            "须臾狂霔轰雷车，至宝似难安陋室。",
            "欲还却记古人言，在处护藏宜有物。",
            "且摅鄙思酢所贻，无以续貂还见诘。"
        ],
        "tags": [
            "西湖"
        ],
        "title": "暮夜还家得清叟所留二诗因以谢",
        "id": "6c89df48-2dc6-486c-81de-99d022e5f0a5"
    },
    {
        "author": "韦骧",
        "paragraphs": [
            "屋梁晓影初日暾，银潢下沃昆冈焚。",
            "铁骑腾突方追奔，玙璠入水体自温。",
            "翩翩梦翼飞天门，异香气力能返魂。",
            "真珠倾写琉璃盆，青铜古镜磨尘昏。",
            "知音听凤裁龙孙，重然宝剑垂荒坟。",
            "扶摇九万观化鲲，君诗体格能并存。",
            "大言软语清兼浑，搜索物象穷干坤。",
            "琼笺碾出花无根，字字馥郁如芳荪。",
            "至宝无价难轻论，洪波荡纵长鲸吞。",
            "元化运转通昆仑，探颐不见雕镌痕。",
            "胡为及我穷陋门，守护固乏育与贲。",
            "美材谁荐为牺樽，羃之疏布饰以琨，致用清庙非常恩。"
        ],
        "title": "昨日辄以鄙句奉谢重辱长篇为贶再藉来韵和答次韵",
        "id": "33c40b83-4013-4655-9b34-72d182d0f835"
    },
    {
        "author": "韦骧",
        "paragraphs": [
            "双扉窈窕疑仙穴，锁宿弥旬尘事绝。",
            "夜色萧然鼓二更，联步空庭望寒月。",
            "众星掩抑天无云，万瓦鳞鳞带霜雪。",
            "俯看腐草亦光辉，仰数冥鸿自行列。",
            "瑶台十二好裴徊，银界三千孰分别。",
            "钩帘却坐未欲寝，况有高谈助清澈。",
            "匆匆置酒当虚檐，肴蔌饤饾殊微纤。",
            "长檠彻去不复用，岂假密炬徒炎炎。",
            "追思李杜篇章妙，亦有狂语时相兼。",
            "举杯劝饮一何怪，斫桂浪恣尤难厌。",
            "岂如我辈赏以意，一觞一咏情何恬。",
            "兴阑影侧各分散，心月两适俱无嫌。"
        ],
        "title": "和彦常看月",
        "id": "83a7d08b-a578-4e82-91c7-8c4baeedd66f"
    },
    {
        "author": "韦骧",
        "paragraphs": [
            "峥嵘岁律垂更旧，芜室萧然度清昼。",
            "追想牙旌欲首途，策羸取别尝重复。",
            "踌躇去德不胜情，归迫严闉仅能走。",
            "歘惊霜月再弦望，西向拳拳使心疚。",
            "心之疚兮日益深，使者踵门书忽授。",
            "灿然诲语盈累幅，字字辉华敌琼琇。",
            "殷勤睠与奚所贻，纸尾复题酥以侑。",
            "开缄珍视未敢尝，捧重临风且三嗅。",
            "初疑黄玉可如泥，和以露华凝不溜。",
            "又讶仙膏久炼成，自有光芒发昏瞀。",
            "轻言岂学陆机对，以况莼羮一何谬。",
            "依稀乳酒下青云，诗慕少陵惭浅陋。",
            "汪洋惠意不可酬，匕箸姑停聊密覆。",
            "留向春朝助後觞，却望台星祝公寿。"
        ],
        "title": "谢郑州张资政惠书寄酥十四韵",
        "id": "6375dabf-69a1-4023-909f-0df1ec76cd6d"
    },
    {
        "author": "韦骧",
        "paragraphs": [
            "薄晚出城闉，江桥渡清澈。",
            "暝投僧居宿，虚阁对圜月。",
            "收灯纳寒光，莹凈见毫末。",
            "久之未即卧，爽气爱轩豁。",
            "既眠复辗转，竟夕滩声聒。",
            "嘐嘐辨初鸣，隶报马已秣。",
            "就途诹所历，七驿皆岑绝。",
            "自兹五昏晓，寝食乃其歇。",
            "肩舁及揽辔，必步由险辍。",
            "侧身经崎岖，仰首睨嵽嵲。",
            "萦栈远如线，危处甚苕髪。",
            "独榷跨不测，震足殊卼臲。",
            "履之为不疑，无乃徼幸切。",
            "缘崖瞩飞涛，尽眼喷霜雪。",
            "往往生眩转，收昐不敢瞥。",
            "间或得佳趣，终多备惊蹶。",
            "高峰撼玉枕，日射增皎洁。",
            "因以名其村，野老能指说。",
            "蘧庐尽流泉，夜响每凄咽。",
            "哀吟听猿狖，残星半明灭。",
            "边城行渐近，山势如削铁。",
            "跋历愈艰苦，气象且凋缺。",
            "萧条道旁舍，编版代瓦设。",
            "田妇负所汲，鸢肩语嘲哳。",
            "对此动叹嗟，闾里念远别。",
            "我行缘所职，期会尤慎发。",
            "指日鸠羣众，乡兵谨冬阅。",
            "腰弓盈半万，着令明赏罚。",
            "颛颛觊讫事，且惮粮糗竭。",
            "唯予敢自暇，憩止养关节。",
            "所以图兼程，黾勉强羸劣。",
            "读书贵行志，王事无琐屑。",
            "致身非青云，努力乏奇烈。",
            "天涯适驰走，使指亦忝窃。",
            "何当成岁课，归奏黄金阙。",
            "解组虽未能，乞麾蕲敛拙。",
            "优游近吾土，庶便松楸谒。",
            "遐想无以止，作诗纾鬰结。"
        ],
        "title": "之文",
        "id": "ec16b68f-bd8c-40cf-9900-3bc44bd7ed86"
    },
    {
        "author": "韦骧",
        "paragraphs": [
            "山椒积雪尚堆琼，山下桃花已开锦。",
            "若教传画入中州，便谓仙家事难审。"
        ],
        "title": "小仲渡",
        "id": "21a59102-727c-4e5d-a024-bb6ef3f60a83"
    },
    {
        "author": "韦骧",
        "paragraphs": [
            "呦呦山中鹿，仓卒出深薮。",
            "车徒歘以至，惊顾却冲走。",
            "荷箧适当之，抵触难措手。",
            "一夫不能胜，掎角赖前後。",
            "我马止其所，险隘不敢骤。",
            "思欲纵之去，腾突惧反受。",
            "𨃪𨈌絷四足，愤气徒阴吼。",
            "更番耦八肩，双只度九堠。",
            "顺风率汗背，暮达行馆右。",
            "解徽置中庭，微息已绝脰。",
            "事殊注虞旗，难以公私剖。",
            "脔割遇善屠，騞砉声随肘。",
            "均沾及兵隶，不使或薄厚。",
            "投醪古所重，况此徧羣口。",
            "闻音不食肉，兹义予独守。",
            "猗嗟鹿之微，共命殆非偶。",
            "不由驰猎窘，不以罟擭诱。",
            "逡巡赴死地，有若杵投臼。",
            "无乃失所向，猖狂自贻咎。",
            "彼类榛莽间，知而能警否。"
        ],
        "title": "得鹿",
        "id": "b90d9f36-0b1f-4fde-a25f-d0e28be3c15c"
    },
    {
        "author": "韦骧",
        "paragraphs": [
            "巍峨江之干，故迹百堂寺。",
            "寺垫徙于旁，遗构十一二。",
            "百堂依岩崖，像貌宛以备。",
            "间虽或雕缺，亦足起敬畏。",
            "江流几浅深，江木几荣悴。",
            "舟车日往还，兴寝谁复议。",
            "炉香有余烬，无乃妄侥觊。",
            "独叹镌凿功，绵历何所自。"
        ],
        "title": "百堂寺",
        "id": "b4f409c8-7b69-4676-a708-5e678e190fa9"
    },
    {
        "author": "韦骧",
        "paragraphs": [
            "一登石柜阁，载读石柜诗。",
            "诗人不可作，诗思清可思。",
            "至今江水流，哀响犹依依。",
            "佳趣想如古，物是惟人非。",
            "孤烟起林坳，夕鸟相与归。",
            "揽辔复前征，长言解歔欷。"
        ],
        "title": "石柜阁",
        "id": "a7fcbd7b-87c2-466b-8a32-d1e2f76b0806"
    },
    {
        "author": "韦骧",
        "paragraphs": [
            "石鏊久已传，往还迷所自。",
            "下马诘亭卒，指以水之涘。",
            "徐行即其旁，执镢俟我至。",
            "问其将胡为，云此久埋秘。",
            "泥沙亦易发，应手可立致。",
            "逡巡肆挥举，两鏊露精粹。",
            "青如碧琅玕，光莹非琢治。",
            "圆模出自然，小大羌有贰。",
            "石根不可穷，名鏊乃以类。",
            "象物固其偶，芜没良可喟。",
            "傥非以名求，何以见珍异。",
            "顾我乏高才，为诗强标识。"
        ],
        "title": "石鏊",
        "id": "a5c3d4e6-5cdd-4174-ab29-0a204a4ee804"
    },
    {
        "author": "韦骧",
        "paragraphs": [
            "晓过龙洞口，秋雨寒江急。",
            "㸐炬撒星飞，随风光熠熠。",
            "危阁势凌空，履滑难择涩。",
            "特特马蹄声，谷虚良易入。",
            "祇恐惊神怪，轰雷起蟠蛰。",
            "岂不念怀安，自公忘岌岌。"
        ],
        "title": "过龙洞",
        "id": "fec494da-2a2d-46b3-8b82-01f81ecb9b63"
    },
    {
        "author": "韦骧",
        "paragraphs": [
            "长风掠疏林，残叶何凄凄。",
            "浮云带远山，半压愁眉低。",
            "纵游乌奴寺，乃在嘉陵西。",
            "嘉陵清且湍，依约剡中溪。",
            "十月未成梁，傍舟祛挈提。",
            "篙工上下手，往往咍州犂。",
            "系缆即肩舁，踏石避角圭。",
            "诘屈上嵯峨，恍若登云梯。",
            "下视飞鸟背，仰听惊猿啼。",
            "参差列佳境，画幅展不齐。",
            "峥嵘楼殿雄，势欲凌烟霓。",
            "香穗暗金像，岚光映璇题。",
            "宝函发神翰，熣灿壁与奎。",
            "圣言远如天，至理岂易稽。",
            "洗目幸荣观，讵止徒攀跻。",
            "四座敬无哗，寂默桃李蹊。",
            "遗韶动众听，司南警羣迷。",
            "兹辰尤乐只，并合又将暌。",
            "鹏抟九万程，鹪鹩一枝栖。",
            "其适固均耳，安中养天倪。"
        ],
        "title": "和苏进之同游乌奴山告成寺",
        "id": "cba6e450-2089-4b81-bef9-4aeca2e86423"
    },
    {
        "author": "韦骧",
        "paragraphs": [
            "班超已老入玉关，仲子欲绝得螬李。",
            "洗肠术妙久疾愈，拜井诚危涌泉起。",
            "较之今日遇滂沱，彼情未足方吾喜。",
            "自从三月变旱暵，百口嗸嗸沸田里。",
            "豚蹄榼醑谩祷求，朝夕丛祠致拳跪。",
            "苗根土干类龟坼，愁望油云杳无涘。",
            "富忧攘夺贫忧踣，疾首蹙頞谁不尔。",
            "噫予岂独钧尔忧，反覆万端思所以。",
            "察冤遣滞督郡邑，焚巫暴尫固非理。",
            "精虔赖我同僚贤，甘泽应祈灾可弭。",
            "沛然倾注数十刻，沟畎皆盈一何伟。",
            "闽山草木亦增辉，万口欢声宁遽止。",
            "翼朝又复得高篇，磊落珠玑光满纸。",
            "强酬珍贶愧拙疏，两喜相投当不鄙。"
        ],
        "title": "喜雨和曹子方",
        "id": "63286d30-9628-46f3-9ed3-0de83cc07e77"
    },
    {
        "author": "韦骧",
        "paragraphs": [
            "崔嵬倚天苍翠匀，罗列百里清无尘。",
            "气象不与凡山钧，举目已讶非前闻。",
            "悠悠官道行溪滨，不陟峻险仙源分。",
            "穿松度竹微荆榛，古观壮丽依嶙峋。",
            "道人鹤氅乌纱巾，引我举棹来长津。",
            "横滩激浪花如银，舟子敏捷妙入神。",
            "萦纡逆泝山之根，两壁万仞干青云。",
            "如庵如室如仓囷，奇踪怪状何纷纷。",
            "仰观持久头酸辛，开蓬偃卧望始真。",
            "遗机断脱垆不熏，漆棺不朽藏何身。",
            "鸡窠乱草宛若新，舟航六七排鱼鳞。",
            "半入崖厂谁施陈，辄疑构置因昔人。",
            "留此诡异矜常伦，却看危峭无攀扪。",
            "下插万丈深潭沦，虽有智力何由伸。",
            "此莫谩诘徒自勤，手披旧记烦咨询。",
            "逖想会仙奚所存，两峰最大势最尊。",
            "当时曾集三千宾，幔亭铺设紫云茵。",
            "酒味醇洁肴羞珍，凤儿荷香艺绝羣。",
            "宾云奏彻更几春，饮散祇以夸曾孙。",
            "神仙渺茫难重论，此会此语相传云。",
            "俨然遗迹尚不冺，严祠唯奉武夷君。",
            "潜有惠泽均斯民，我游自午至夕醺。",
            "目力所能纔逡巡，长言记录濡毫频。",
            "师仙术异非所欣，但怅胜概无缘邻。"
        ],
        "title": "武夷游仙咏",
        "id": "3dfa1f3b-a535-4a2e-83f3-5afeb3058478"
    },
    {
        "author": "韦骧",
        "paragraphs": [
            "浮梁跨寒溪，出郭十余里。",
            "暝投僧舍宿，月影清如水。",
            "剪烛吏人退，孤坐俄隐几。",
            "逡巡念岁月，雕疏惊鬓齿。",
            "少学虽自勇，壮行何不伟。",
            "胡为浪奔走，岂足称使指。",
            "许国徒有心，归田尚无拟。",
            "徘徊仕路间，老大良可耻。",
            "气弱不耐饮，诗多常累纸。",
            "一吟聊破闷，再咏渐辏理。",
            "以及百千言，往往不能已。",
            "且以养情性，固非争绮靡。",
            "此乐非丝竹，美听不在耳。",
            "纡鬰得以纾，易直油然起。",
            "所以驱驰中，冥搜未尝弛。",
            "今宵幸夷旷，似匪尘纷迩。",
            "悠悠万感集，销烁欲何以。",
            "遂为行役篇，篇成姑自喜。",
            "挥毫复吟讽，若与嘉宾比。",
            "疏泉以养泉，所益不在彼。",
            "蛟蚓间相杂，要之适吾己。",
            "傥或不吾知，奚恤讥狂斐。"
        ],
        "title": "行役一首",
        "id": "802099a8-f6f9-4c56-ba60-29d49bb0a1a6"
    },
    {
        "author": "韦骧",
        "paragraphs": [
            "御茶贡了文书閴，静一堂深生昼寂。",
            "木兰花谢叶成阴，霁日辉辉荡轻碧。",
            "主人为我开芳筵，滟灔金樽泛春色。",
            "举杯相属念我行，赠以长篇重圭璧。",
            "联官共职诚意钧，踰岁光阴驹过隙。",
            "自惭老钝于事疏，每幸高才见禆益。",
            "招携地宝溢课输，立遣讼筒平鬰抑。",
            "隔州移粟赈疲甿，指日驱兵斩狂贼。",
            "走章驰檄公事外，间有赓酬副清适。",
            "搜罗绝景穷造化，铺写幽情露胸臆。",
            "今朝饮别接殷勤，判袂分岐在朝夕。",
            "萍蓬邂逅难期度，鱼雁附托宜频的。",
            "愿聆三节促归轩，聊慰驰情想风格。"
        ],
        "title": "别李世美",
        "id": "7fb447ae-8b83-447b-bc8c-7bcde90bbb7e"
    },
    {
        "author": "韦骧",
        "paragraphs": [
            "渊明植五柳，万古清风传。",
            "子猷种修竹，幽况亦飘然。",
            "峥嵘韩退之，甘受庭楸牵。",
            "由来高爽姿，气欲凌云烟。",
            "嗜好脱凡近，孰能窥後先。",
            "岳岳尚书公，声华天下贤。",
            "仪曹经昼闲，春日方暄妍。",
            "不思葩蘤妖，惟喜操节坚。",
            "呼工斩恶木，买松种堂前。",
            "培溉劳朝夕，霜雪期千年。",
            "北垣有余地，虚锸徒自怜。",
            "名卿送珍材，类至诚所缘。",
            "穉栝仅踰尺，标致怀参天。",
            "拱把念所养，扶持必周旋。",
            "孤根旧土随，不使知其迁。",
            "逡巡十旬浃，生意何鲜鲜。",
            "栋梁他日功，顾遇此辰偏。",
            "清诗为题品，光芒耀星躔。",
            "栝荣诗不朽，流芳共绵延。",
            "後来戒翦伐，当继甘棠篇。"
        ],
        "title": "和礼部苏尚书穉栝",
        "id": "fb9d9760-d693-49a4-ab36-5fe58073064e"
    },
    {
        "author": "韦骧",
        "paragraphs": [
            "淳深等彭泽，瑰怪轻玉川。",
            "读公冬雪吟，爽气何飘然。",
            "斋祠宿华省，对此同云天。",
            "坐看积琼瑶，光辉想蓝田。",
            "泥滓歘藏垢，朽枯顿增妍。",
            "纷纷布寒空，往往迷飞仙。",
            "狐裘閷余温，薫炉凝微烟。",
            "清冷彻心骨，复谁嘲昼眠。",
            "雄词笔下驱，若放春水船。",
            "庆丰仍记岁，讽咏期他年。"
        ],
        "title": "和孔彦常侍郎癸酉冬雪",
        "id": "cb4aa98d-93cb-4818-9d87-b63de1a32eea"
    },
    {
        "author": "韦骧",
        "paragraphs": [
            "丰都县北岷江侧，古观峥嵘耀金碧。",
            "层峦秀拔异羣山，乔木侵云竞千尺。",
            "二仙去久丹灶冷，空载遗文在碑刻。",
            "俗士纷纷徒叹嗟，曾有何人继真迹。"
        ],
        "title": "留题忠州丰都景德观",
        "id": "48bf1aa1-7e46-4e56-9fdc-60094b69c743"
    },
    {
        "author": "韦骧",
        "paragraphs": [
            "耽耽石洞天开镌，岑公之隐来何年。",
            "一朝仙去名晦然，商人受香忘所传。",
            "舟抑不进方省愆，奉香入洞舟乃前。",
            "灵踪自此人拳拳，至今干溢皆致虔。",
            "恍忽应祷殊无偏，我来敬谒岁欲迁。",
            "舣泊沙碛登舁肩，蹴踏锦石行江壖。",
            "洞门屣步侵云烟，瞻望塑像钦华颠。",
            "挺之作记夸唐贤，勒珉虽昏辞尚全。",
            "却恨戾止非炎天，不见百尺悬飞泉。",
            "唯有岩窦声涓涓，顷之自可遗尘缘。",
            "况乃投隙图留连，嗟予远宦方拘挛。",
            "搜奇寻胜姑勉旃，此日得此澄心渊。",
            "安能摆脱追神僊，临崖浪笔书长篇。"
        ],
        "title": "岑公洞",
        "id": "113df258-27d3-4005-84f7-56d6cab98d9a"
    },
    {
        "author": "韦骧",
        "paragraphs": [
            "西园正月月欲残，海棠一株花正繁。",
            "滂葩滟滟斗朝日，露洗蜀锦红光寒。",
            "回环桃李竞无色，卓尔独秀当朱栏。",
            "两春行役不及见，今日偶幸官身闲。",
            "拟开金罇恣欢赏，酬酢宿恨开衰颜。",
            "无何职事忽牵制，遽戒舟楫乘波澜。",
            "却嗟逐物犹带芥，未免回首兴长叹。",
            "悠悠清夜入寤寐，往往蝶梦曾飞还。",
            "归来绿叶空满枝，正与老态相追攀。",
            "须知乐事少如欲，谁谓天意于人悭。"
        ],
        "title": "追咏西园海棠",
        "id": "f72c517a-5a56-47d5-803e-9a60d4c9f487"
    },
    {
        "author": "韦骧",
        "paragraphs": [
            "无为山色参天碧，翰林旧隐多遗迹。",
            "跨鹤凌风去几年，独有文章光翕赩。",
            "构堂续志广所存，善矣鸰原足余力。",
            "清白永随风月久，形容杳与尘埃隔。",
            "伊尔歘忆四纪前，曾蹑云梯附鹏翼。",
            "此堂坐想不获登，谩寄长言勒岩石。"
        ],
        "title": "杨内翰读书堂",
        "id": "01299665-9053-4c70-bf53-751e7c8c787e"
    },
    {
        "author": "韦骧",
        "paragraphs": [
            "浙湍浩溔连溟渤，宵昼潮头卷沙出。",
            "中秋三日日欲西，一岁之潮盛今日。",
            "雪山横亘截江来，巨浪翻空生倐忽。",
            "吴儿当此夸善泅，执炬扬旗徐出没。",
            "旁观奚止动精爽，壮士为之犹股栗。",
            "由来习俗竞兹辰，士女欣然勇相率。",
            "纷纷毕集遶长堤，翠盖成阴何栉密。",
            "邦侯乐众为开筵，歌管凌虚遏云物。",
            "玉堂鉅公临右席，宾主交辉映簪绂。",
            "注目应同济川念，赏心仍寓和民术。",
            "区区下客久不逢，二纪光阴容易失。",
            "幸陪高会还旧观，聊解叹嗟挥老笔。"
        ],
        "tags": [
            "钱塘江"
        ],
        "title": "八月十八日观潮",
        "id": "65adb035-dd86-445b-80cd-a712cac14ce3"
    },
    {
        "author": "韦骧",
        "paragraphs": [
            "退之昔日谗风伯，今日吾友谗应龙。",
            "应龙闻之两耳卓，急卷海水飞长空。",
            "阴云曀曀为後先，变化赫日成昏曚。",
            "田间槁穗有生意，虢子属纩卢医逢。",
            "望霓万口动一喜，往往备赛求豜豵。",
            "顷之气象复舒霁，飘洒尚不遭溟蒙。",
            "龙乎奚尔不努力，遽若有禀还收踪。",
            "天岂虐斯民，不欲为年丰。",
            "林林未必皆咎戾，必有任责当其凶。",
            "蕲君勿龙谗，谗龙非无从。",
            "旱干水溢各有召，应答不谬如洪钟。",
            "昭昭之鉴明且威，讵敢旷久而忘功。",
            "一欲窃弄权，霶霈私羣农。",
            "震怒起旋踵，葅醢灾谁躬。",
            "慎无凝土像夭矫，昼夜狂舞青衣童。",
            "精诚修警感毕听，朝暮膏泽盈寰中。"
        ],
        "title": "谗龙",
        "id": "8cf06e11-6d0a-4f8c-833a-b7a6dd479365"
    },
    {
        "author": "韦骧",
        "paragraphs": [
            "城闉北出春江阔，铁锁联舟波浪截。",
            "驱车度岸得幽岑，半带云阴青欲活。",
            "何年造化成此岩，谁为高阁依巉巉。",
            "穿岩登阁意思豁，气象百种相交参。",
            "双旌远映苍烟色，山鸟江花俱自得。",
            "使君暇豫真适然，万室鸣弦不知极。",
            "江南旧美传庾公，浩辈爽逸陪游从。",
            "风流不减当时盛，独愧非才列座中。"
        ],
        "title": "陪宜春守皮献臣游化成岩",
        "id": "63e5ea20-4698-44b3-9f02-1d382b2a65c8"
    },
    {
        "author": "韦骧",
        "paragraphs": [
            "风流富川盛，善政久濡沾。",
            "市价童无惑，关讥盗不潜。",
            "卖刀人向本，让路俗知谦。",
            "明府精区处，圜扉绝滞淹。",
            "青纶方调补，内屏幸趋瞻。",
            "直道爰来遇，孤踪岂自嫌。",
            "有时申谳议，仰见霁威严。",
            "志得宁辞贱，公闲倍养恬。",
            "爰须祈汲引，足以慰清廉。",
            "静念官居乐，长言孰可箝。"
        ],
        "title": "上太守陈少卿十韵",
        "id": "5bca5965-dbcf-4c88-bcb7-92ef5ca1b6a5"
    },
    {
        "author": "韦骧",
        "paragraphs": [
            "突兀灵亭倚翠微，纷然尘境此中遗。",
            "高明颇惬星郎意，邃密如嫌俗客知。",
            "吟对青山摇玉麈，醉临华月解银龟。",
            "襟怀蹇蹇安闲久，偃卧多应梦赤墀。"
        ],
        "title": "董都官索署中山亭诗",
        "id": "cbb78228-b614-4a4f-966e-90ae5691e480"
    },
    {
        "author": "韦骧",
        "paragraphs": [
            "轸下传音旨，胸中长忸怩。",
            "如何终日暇，犹负隔年诗。",
            "寡和知声妙，难抽恨思迟。",
            "殷勤还见趣，荒鄙敢为辞。"
        ],
        "title": "答董都官索去年诗债",
        "id": "f3591651-fe79-4c95-912f-97f07a706d46"
    },
    {
        "author": "韦骧",
        "paragraphs": [
            "五载兴贤日月疏，间关多是老闲居。",
            "朝廷远虑淹才敝，郡国新颁间岁书。",
            "士子将期贺空谷，诗人当复兴嘉鱼。",
            "无能自愧逢辰早，已脱犂锄就栈车。"
        ],
        "title": "和闻新制间岁贡士",
        "id": "8d2a3ed3-23e8-4981-b51d-93f0cc57e943"
    },
    {
        "author": "韦骧",
        "paragraphs": [
            "亭压长江气象雄，清明时节夕阳中。",
            "天边远嶂横深翠，花外余霞没乱红。",
            "鸥鹭飞鸣得闲趣，渔樵歌唱有淳风。",
            "谁能共向春光醉，穷达多忘学塞翁。"
        ],
        "tags": [
            "长江"
        ],
        "title": "和江亭春半",
        "id": "819bbf60-5ebf-4b5b-9bf6-600bc16a38fc"
    },
    {
        "author": "韦骧",
        "paragraphs": [
            "阴霖继月酷相因，旱魃今年遽丧神。",
            "膏泽翻忧害东作，芳期那敢爱青春。",
            "蜼谷虽智能蒙鼻，奈有民咨易动唇。",
            "天听甚卑羣语切，雨师何事未回轮。"
        ],
        "title": "和久雨",
        "id": "27bc6507-c42f-4012-9f6b-88ecf18e5093"
    },
    {
        "author": "韦骧",
        "paragraphs": [
            "城关咫尺到春郊，跃马行春固不劳。",
            "寒食萧疏观物态，楚歌嘲哳聚儿曹。",
            "平湖漾日扁舟满，芳榭迎风画鼓高。",
            "薄暮田翁醉归乐，山花倒插挈余醪。"
        ],
        "title": "和寒食",
        "id": "ae1e899a-79e4-4a0a-a12f-e4ac941e0676"
    },
    {
        "author": "韦骧",
        "paragraphs": [
            "长林栖息自安如，谩劝闲人挈酒壶。",
            "世治有谁从醉隐，徒劳健吻汝知无。"
        ],
        "title": "杂咏五首  其一",
        "id": "002ba35c-a38c-4064-a9e1-e4ae8d15cbb7"
    },
    {
        "author": "韦骧",
        "paragraphs": [
            "切切声呼泥滑滑，强关人事最无机。",
            "安知巧舌为身累，锁向雕笼不得飞。"
        ],
        "title": "杂咏五首  其二",
        "id": "4d5d2ece-9eb7-43d2-806d-4b5207fd14dd"
    },
    {
        "author": "韦骧",
        "paragraphs": [
            "蝈氏官亡种类滋，脰鸣连党欲何为。",
            "喧然无理令人恶，忆着昌黎吏部诗。"
        ],
        "title": "杂咏五首  其三",
        "id": "3fc2201e-1a8e-4ef3-9ffe-5db643c500c2"
    },
    {
        "author": "韦骧",
        "paragraphs": [
            "忧乐由来繋所存，强名微草不须论。",
            "箪瓢悦道颜渊德，陋巷当时岂种萱。"
        ],
        "title": "杂咏五首  其四",
        "id": "5c9d1a85-112c-47e7-bb72-2b8defcaddd8"
    },
    {
        "author": "韦骧",
        "paragraphs": [
            "啼血辛勤尔自贻，百花时节好闲飞。",
            "行人日日春山过，相劝相呼总不归。"
        ],
        "title": "杂咏五首  其五",
        "id": "88f7299e-3534-4649-9cad-0d415d8a91b9"
    },
    {
        "author": "韦骧",
        "paragraphs": [
            "玉人携酒对花枝，怅息红芳已半稀。",
            "楚帐歌中别虞氏，马嵬坡里顾杨妃。"
        ],
        "title": "惜花",
        "id": "ea129105-6f1a-465e-af86-d190f92c3b9f"
    },
    {
        "author": "韦骧",
        "paragraphs": [
            "彷佛渔阳参鼓挝，依稀江左後庭花。",
            "清明旧俗无佳尚，唯此喧声杂暮蛙。"
        ],
        "title": "清明闻楚歌",
        "id": "a1945f22-250e-40e4-83e2-078d6989f91f"
    },
    {
        "author": "韦骧",
        "paragraphs": [
            "朝晖还复变蒙蒙，过尽韶华冷落中。",
            "媚紫妖红如病悴，也应无暇笑东风。"
        ],
        "title": "初晴复雨感事",
        "id": "f4d60109-4343-4259-85c3-85db15f31c80"
    },
    {
        "author": "韦骧",
        "paragraphs": [
            "危楼百尺据城堧，徙倚浑疑到紫烟。",
            "卑湿岂愁梅雨地，清和尤喜麦秋天。",
            "一川晚照飞孤鹜，满袖薫风听杜鹃。",
            "乡思摇摇白云外，官拘唯幸际尧年。"
        ],
        "title": "和董都官登城南楼",
        "id": "cbf4be21-b8e2-44d6-8d3b-4a6ea86c0e3a"
    },
    {
        "author": "韦骧",
        "paragraphs": [
            "雨气侵池馆，清如秋向深。",
            "遥知修敌具，萧洒不关心。"
        ],
        "title": "对雨怀陶掾",
        "id": "b562ae54-96bc-49f4-922a-777b9b2150ee"
    },
    {
        "author": "韦骧",
        "paragraphs": [
            "懒登危阁望天东，山外风烟隔几重。",
            "白髪庭闱未归侍，青纶尘土若为悰。",
            "故乡辽夐踰千里，薄宦拘挛等万钟。",
            "指数瓜期尚稽远，悠悠斗粟为谁舂。"
        ],
        "title": "思养",
        "id": "d8cf2a58-2c35-4ac0-9519-c98a7d405991"
    },
    {
        "author": "韦骧",
        "paragraphs": [
            "衮衮孤城里，惟君离俗居。",
            "车鱼绝嗟叹，诗酒养冲虚。",
            "掩面羞龙断，澄心对古书。",
            "天其假幽寂，停滀合何如。"
        ],
        "title": "和聂充甫水南见寄",
        "id": "f0027db9-5ba7-4945-b46d-a37a2ac2d37b"
    },
    {
        "author": "韦骧",
        "paragraphs": [
            "诗来盛说溪山好，局事萧萧似隐流。",
            "闲对文枰销白日，勇持吟笔战清秋。",
            "城中事逐渔樵得，门外客无车马留。",
            "而我拘挛但增羡，强酬佳句思难抽。"
        ],
        "title": "又和",
        "id": "5f119385-3016-4b89-b5c7-08c00cdcaf52"
    },
    {
        "author": "韦骧",
        "paragraphs": [
            "霜叶乘风舞，秋云盖野平。",
            "南溪尘境绝，东道玉壶清。",
            "佳处怜君得，新篇慰我情。",
            "无缘一携手，相共濯冠缨。"
        ],
        "title": "和酬聂充甫新寄",
        "id": "bb3fb007-f14d-4a51-96ee-7e9c4fbfbdb1"
    },
    {
        "author": "韦骧",
        "paragraphs": [
            "官冷余才晦，涂清得代还。",
            "维舟纷扰外，行酒别离间。",
            "水落蛟鼋伏，沙空雁鹜闲。",
            "归欤风味好，天末辨家山。"
        ],
        "title": "送李尉解任归庐陵",
        "id": "c6207c35-7502-4ef8-9049-f87e66b2a9ba"
    },
    {
        "author": "韦骧",
        "paragraphs": [
            "三参军事归权握，贱务区区日倍增。",
            "却笑近贤衔署贵，时人虚号一条冰。"
        ],
        "title": "摄户纠二曹事因自戏",
        "id": "08ce5224-15ed-4ccf-bd35-a094260bcbb5"
    },
    {
        "author": "韦骧",
        "paragraphs": [
            "月粟见须何太迫，贱生奔走正无聊。",
            "蕲君勿虑晨炊绝，吾党而今解折腰。"
        ],
        "title": "贾尉见迫给廪因以诗戏",
        "id": "b15e9eda-cf9c-4bea-9048-0e1e70c8a6a1"
    },
    {
        "author": "韦骧",
        "paragraphs": [
            "平生落落多豪气，万里区区赴冷官。",
            "今日送君非故闬，一樽为我尽情欢。",
            "解舟吴浦江云重，策马并门塞雪寒。",
            "富贵功名行孰御，古来新沐必弹冠。"
        ],
        "title": "送浦大会甫赴榆次",
        "id": "05b3e2b6-c28b-45fc-9552-919c95a4a559"
    },
    {
        "author": "韦骧",
        "paragraphs": [
            "雪意将成腊欲来，乱山深处见寒梅。",
            "化工若与人情比，此树多应未及开。"
        ],
        "title": "贾庆甫示山中梅诗因继成",
        "id": "3085550f-6bc2-4937-8bdb-732e79e01498"
    },
    {
        "author": "韦骧",
        "paragraphs": [
            "鄙才效职便穷僻，忽忽天星殆二周。",
            "系狱空虚民讼少，幸门堙塞吏心忧。",
            "琴书永日清无际，草树逢春绿正柔。",
            "惊坐高宾如见顾，幽欢何惜贳貂裘。"
        ],
        "title": "答鲁虞部见寄",
        "id": "1dde5063-8b58-49df-94b9-f8388140c6cf"
    },
    {
        "author": "韦骧",
        "paragraphs": [
            "珠玑盈纸将新味，方丈分甘及贱夫。",
            "大啜一杯乡思动，却咍张翰只思鲈。"
        ],
        "title": "又答惠诗并新鳝",
        "id": "51e09ed6-40bf-49bf-bbbf-56bb05276f1d"
    },
    {
        "author": "韦骧",
        "paragraphs": [
            "扬扬何处一逍遥，朱阁临清兴味高。",
            "翠霭相连结春态，澄光下视鉴秋毫。",
            "绿杨静舞腰初困，白鸟闲栖目不逃。",
            "独到独归俱有意，暂期尘土落祇裯。"
        ],
        "title": "独登临清阁",
        "id": "751f4316-d451-4c8e-9990-9a95d395ba5a"
    },
    {
        "author": "韦骧",
        "paragraphs": [
            "晚来音驿拜勤渠，咫尺拘挛万里疏。",
            "却羡浔阳堤上柳，长条往往拂贤车。"
        ],
        "title": "得董都官书因为寄四首  其一",
        "id": "d434f126-1f4d-449a-967f-c023d1f68b95"
    },
    {
        "author": "韦骧",
        "paragraphs": [
            "七年恬寞坐江濒，今日登途气象春。",
            "请剧书成为泽大，马蹄无惜入红尘。"
        ],
        "title": "得董都官书因为寄四首  其二",
        "id": "61bd47df-3184-48ad-8e21-7c95ad0bce16"
    },
    {
        "author": "韦骧",
        "paragraphs": [
            "花表危楼远目穷，华轩不见见春浓。",
            "春山缭绕无重数，还在春山第几重。"
        ],
        "title": "得董都官书因为寄四首  其三",
        "id": "c267b6b0-ac12-4943-ad54-c36763470eb6"
    },
    {
        "author": "韦骧",
        "paragraphs": [
            "登临何以慰相思，把酒开编读旧诗。",
            "正是去年酬唱景，春风花草半离披。"
        ],
        "title": "得董都官书因为寄四首  其四",
        "id": "093c4b32-d113-4e04-99cd-7ecedd6b96e8"
    },
    {
        "author": "韦骧",
        "paragraphs": [
            "叶落不随羣，花开亦趁春。",
            "初包莲蕊白，半折粟文皴。",
            "蜂蝶遥相笑，儿童冷不亲。",
            "华丹君勿责，劲直在吾身。"
        ],
        "title": "椶花",
        "id": "e4196682-de4c-4aac-b23c-04e6512bdf26"
    },
    {
        "author": "韦骧",
        "paragraphs": [
            "朱阁新前构，峥嵘枕水端。",
            "地饶千顷秀，天付四时寒。",
            "波蹙龙鳞活，山斜凤翼攒。",
            "晴光照毛发，翠霭夺华丹。",
            "贺老空游鉴，严公浪记滩。",
            "轩窗通浩荡，榱桷变雕残。",
            "静极尘机丧，清多饵钓难。",
            "来当思洁白，意不在游盘。",
            "气爽如开凌，堤环若刈兰。",
            "绘工忧措手，诗将勇濡翰。",
            "远目穷层汉，澄心俯曲栏。",
            "鸢鱼皆自得，宇宙始知寛。",
            "神物亨中发，贤侯与众欢。",
            "政声喧盛美，隅泣解辛酸。",
            "登览临春昼，雍容兀醉冠。",
            "千龄幸臣宋，五袴正歌潘。",
            "环佩锵芳席，旌麾掲画竿。",
            "笳箫音嘒嘒，貔虎势桓桓。",
            "俗乐芹争采，宾归铗不弹。",
            "落成今日事，遗爱永江干。"
        ],
        "title": "和太守临清阁一首",
        "id": "5b7c8e1d-1b93-4c20-9f0d-31e6fe2415c0"
    },
    {
        "author": "韦骧",
        "paragraphs": [
            "本根树立宜坚厚，韡韡佳花号石榴。",
            "丹赤终能尽敷吐，馨香何必事飘浮。",
            "晴光照处火欲烈，雨气凝时血不流。",
            "莫怨春风施力晚，天教美实冠清秋。"
        ],
        "title": "榴花",
        "id": "0946483e-ea41-4a0f-b91d-66c46c89d9b1"
    },
    {
        "author": "韦骧",
        "paragraphs": [
            "祥电当年绕斗明，岩廊今日享隆平。",
            "三朝功业山河固，万国讴歌宇宙清。",
            "湛露均恩锡华宴，薫风入奏阜羣生。",
            "庶官愿祝无疆寿，葵藿心齐向日倾。"
        ],
        "title": "干元节口号",
        "id": "81896d40-ac48-4fff-b236-4269a003d51b"
    },
    {
        "author": "韦骧",
        "paragraphs": [
            "不卜天时不背山，枯棋遇敌战谈间。",
            "藏机闇伏三千楯，侵道雄窥百二关。",
            "羣语虽咻难改听，一先偶失若无颜。",
            "人心勇善能如此，谁谓渊骞未易攀。"
        ],
        "title": "观棋",
        "id": "88a44679-8e41-4c28-a305-b2c4d41e687a"
    },
    {
        "author": "韦骧",
        "paragraphs": [
            "花神委曲竞光阴，特向低丛剪寸金。",
            "买断园林初夏景，竟教蜂蝶慰寒心。",
            "玲珑圆影风前舞，寂寞红芳雨後深。",
            "稚子知名不知实，采之掷地听余音。"
        ],
        "title": "剪金花一首和陶掾",
        "id": "58be95ce-0190-44b4-82a7-3f7e8a0e4fa4"
    },
    {
        "author": "韦骧",
        "paragraphs": [
            "美种盛东南，园林十二三。",
            "金丸方磊落，琼液正包含。",
            "采熟鸣禽怨，餐多稚子贪。",
            "岂须江国重，天下嗜柔甘。"
        ],
        "title": "枇杷",
        "id": "19107a30-fb18-4c58-9ad8-a5b84d4610ab"
    },
    {
        "author": "韦骧",
        "paragraphs": [
            "芳蹊诘曲上亭南，小树萦纡若舞骖。",
            "直对苍山班席坐，旋寻幽卉满头篸。",
            "楮皮裁幅明如玉，竹叶浮杯渌似蓝。",
            "共酌共谈其乐胜，俗忧应是不能堪。"
        ],
        "title": "和陶掾同登晓亭",
        "id": "105ff562-072c-4af7-bf16-a52a0b33867c"
    },
    {
        "author": "韦骧",
        "paragraphs": [
            "碾玉为棋黑白明，临枰思策且须精。",
            "莫教败衄空如扫，却出枝辞辄罪兵。"
        ],
        "title": "庆甫借棋子",
        "id": "8f90f593-17d1-44be-9df3-039c0d1b1a95"
    },
    {
        "author": "韦骧",
        "paragraphs": [
            "只恐繁云炽碧空，火龙昼跃汗随风。",
            "飘来翠叶亭亭处，滴出芳葩点点红。",
            "最美虚心如有待，直饶润色更无浓。",
            "主人为尔邀宾醉，狼藉杯盘晚照中。"
        ],
        "title": "和贾尉女真花",
        "id": "4d11c592-7dd9-4562-983e-586a690a4da9"
    },
    {
        "author": "韦骧",
        "paragraphs": [
            "见许黎明和露翦，日高何事尚稽期。",
            "也知更欲延宾履，次第开时固未迟。"
        ],
        "title": "昨暮会饮庆甫署观女真花因求一二诺以厥明至期不至遂戏成一首",
        "id": "a5e27f13-472f-4690-afcf-cee32b1d5074"
    },
    {
        "author": "韦骧",
        "paragraphs": [
            "种继青门气类嘉，恩传铃阁动光华。",
            "含滋虽本生成力，采实难胜宠赐加。",
            "冽若层冰破蒸鬰，明如碧玉照玼瑕。",
            "贱官咀嚼深衔恋，代至明年正及瓜。"
        ],
        "title": "谢太守惠家园瓜",
        "id": "556d678e-5a0e-49d0-85db-81e3369a3790"
    },
    {
        "author": "韦骧",
        "paragraphs": [
            "萧洒参军宇，临庭客不过。",
            "秋花生意渐，夏木昼阴多。",
            "坦腹羣书榥，搘藜一径莎。",
            "尘泥奔走外，得此兴如何。"
        ],
        "title": "萧洒参军宇六首  其一",
        "id": "1cd415df-4452-4aad-8c54-2ac7da8f130e"
    },
    {
        "author": "韦骧",
        "paragraphs": [
            "萧洒参军宇，年来讼狱稀。",
            "凝尘掩丹笔，苍藓半圜扉。",
            "晚树鸣蝉沸，虚檐鬬雀飞。",
            "何须溪谷隐，即此是忘机。"
        ],
        "title": "萧洒参军宇六首  其二",
        "id": "bdca1438-248c-4294-b0bd-7ce787af00f8"
    },
    {
        "author": "韦骧",
        "paragraphs": [
            "萧洒参军宇，郊原咫尺分。",
            "门前涨溪水，屋角露山云。",
            "白鸟斜阳见，鸣榔半夜闻。",
            "安知名利境，驰骋共纷纷。"
        ],
        "title": "萧洒参军宇六首  其三",
        "id": "ddd7c7bb-35b8-4f82-9abd-61bdf1df3b37"
    },
    {
        "author": "韦骧",
        "paragraphs": [
            "萧洒参军宇，回环百亩间。",
            "山光侵户牖，柳色锁门阑。",
            "尽爱清风满，相仍白日闲。",
            "祇赢诗思勇，濡笔溅青纶。"
        ],
        "title": "萧洒参军宇六首  其四",
        "id": "5cce9d77-54af-4944-ad28-854c84923108"
    },
    {
        "author": "韦骧",
        "paragraphs": [
            "萧洒参军宇，疏池小圃东。",
            "风荷朝披靡，月竹夜玲珑。",
            "樽酒有时满，嚢钱计日空。",
            "养恬真得地，捽茹乐融融。"
        ],
        "title": "萧洒参军宇六首  其五",
        "id": "cbec9963-56c5-46e0-ab3e-75519d173084"
    },
    {
        "author": "韦骧",
        "paragraphs": [
            "萧洒参军宇，幽轩占一隅。",
            "栟榈双翡翠，薜荔绿氍毹。",
            "偃息三年计，炎歊六月无。",
            "跧藏晦疏拙，违俗任卢胡。"
        ],
        "title": "萧洒参军宇六首  其六",
        "id": "f1e1851e-fa2a-4f93-84bb-d50e95071a07"
    },
    {
        "author": "韦骧",
        "paragraphs": [
            "送客欲逡巡，方舟舣棹频。",
            "夕阳千嶂外，秋色一江匀。",
            "酒面红烟惨，歌眉翠黛颦。",
            "昔年离别恨，今日并如新。"
        ],
        "title": "八月泛江送客",
        "id": "09290ee0-2126-427e-801a-692120c8de7e"
    }
]