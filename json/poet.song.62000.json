[
    {
        "author": "賀鑄",
        "paragraphs": [
            "可憐明月光，委曲照空牀。",
            "自是元無夢，更悲今夜長。"
        ],
        "title": "寒宵歎",
        "id": "f6fa9c86-b30c-422a-bbeb-3882c6cceca9"
    },
    {
        "author": "賀鑄",
        "paragraphs": [
            "楊華吹復盡，春色但茫茫。",
            "獨立西樓上，持情向夕陽。"
        ],
        "title": "春晚樓上",
        "id": "b4afcb3f-7270-4cec-99a0-cd3d13d5434f"
    },
    {
        "author": "賀鑄",
        "paragraphs": [
            "薰風酣綠樹，午日思黄鸝。",
            "的的羅窗夢，西鄰可得知。"
        ],
        "title": "和王文舉別館初夏",
        "id": "548cd31b-bd16-4ba5-a26f-55ad806352db"
    },
    {
        "author": "賀鑄",
        "paragraphs": [
            "近砌擲鳴籤，長簷懸素綆。",
            "溼翅暝鴉歸，高梧落寒井。"
        ],
        "title": "和陳傳道秋日十詠 秋雨",
        "id": "5aedbca5-18b4-4fa7-8cab-ee5afb276f32"
    },
    {
        "author": "賀鑄",
        "paragraphs": [
            "歸雲去悠悠，長風來獵獵。",
            "簷角兩長楸，斜陽曬黄葉。"
        ],
        "title": "和陳傳道秋日十詠 秋晴",
        "id": "820bf79e-083f-4cc0-ae3b-eb868d8a29c6"
    },
    {
        "author": "賀鑄",
        "paragraphs": [
            "病骨倦空林，曳杖閑庭步。",
            "暗燭與寒蟲，迢迢思風露。"
        ],
        "title": "和陳傳道秋日十詠 秋夜",
        "id": "0bd82aff-1517-4f5d-b6bc-1eeaeb88b5fa"
    },
    {
        "author": "賀鑄",
        "paragraphs": [
            "未捲半簾霜，猶疑在庭月。",
            "倚樹汲清泉，疏風獵華髮。"
        ],
        "title": "和陳傳道秋日十詠 秋曉",
        "id": "0b417f88-3faa-432f-a3e5-11eaa84c2d64"
    },
    {
        "author": "賀鑄",
        "paragraphs": [
            "霜空出華月，樽酒聊相對。",
            "別夜復嬋娟，故人千里外。"
        ],
        "title": "和陳傳道秋日十詠 秋月",
        "id": "e7736072-a125-47d6-affa-5edc2572afc5"
    },
    {
        "author": "賀鑄",
        "paragraphs": [
            "紛紛脫柯葉，衮衮斷根蓬。",
            "不待吹揚力，隨風亦自東。"
        ],
        "title": "和陳傳道秋日十詠 秋風",
        "id": "45cf77c1-a560-445a-bdfd-b891b7608ae2"
    },
    {
        "author": "賀鑄",
        "paragraphs": [
            "宿雨塵霾靜，寒原黍稷空。",
            "臨風聊放目，不爲送飛鴻。"
        ],
        "title": "和陳傳道秋日十詠 秋望",
        "id": "10c2b00b-d73b-4b80-a9fb-c38253c7a023"
    },
    {
        "author": "賀鑄",
        "paragraphs": [
            "擬從康樂公，雙躡登山屐。",
            "晴夜宿天台，披雲看初日。"
        ],
        "title": "和陳傳道秋日十詠 秋興",
        "id": "ed8cec5e-ce3f-4d8c-814e-030c93f4593f"
    },
    {
        "author": "賀鑄",
        "paragraphs": [
            "梅梁巢已空，去此復何從。",
            "勿憚歸飛遠，冰霜不爾容。"
        ],
        "title": "和陳傳道秋日十詠 秋燕",
        "id": "8412cb9b-2d84-4baf-a234-0090926076e9"
    },
    {
        "author": "賀鑄",
        "paragraphs": [
            "不復怒飛聲，朝雞得擅鳴。",
            "婆娑猶有地，媚竈畢餘生。"
        ],
        "title": "和陳傳道秋日十詠 秋蠅",
        "id": "fec32fd9-04dc-4ec1-8a3d-fffdbd522bde"
    },
    {
        "author": "賀鑄",
        "paragraphs": [
            "悒悒復悒悒，愁眠成夢泣。",
            "薄暮落花天，高樓面風立。"
        ],
        "title": "和同行潘生悒悒悠悠二首  其一",
        "id": "a04fc41a-42f8-4c30-9368-6e1a82df1f1a"
    },
    {
        "author": "賀鑄",
        "paragraphs": [
            "悠悠復悠悠，淚寄東風流。",
            "所思悵何許，西北齊雲樓。"
        ],
        "title": "和同行潘生悒悒悠悠二首  其二",
        "id": "3c9fe284-4693-4179-af43-90d9a6abfccb"
    },
    {
        "author": "賀鑄",
        "paragraphs": [
            "長安在何許，疑是青天上。",
            "矯首遡西風，溪雲斷人望。"
        ],
        "title": "長安在何許二首  其一",
        "id": "9f473467-04e2-4f0f-a132-8fc24043afdf"
    },
    {
        "author": "賀鑄",
        "paragraphs": [
            "長安在何許，疑在白日下。",
            "徘徊天一隅，華月生新夜。"
        ],
        "title": "長安在何許二首  其二",
        "id": "0123307c-5ae7-45e9-b72c-9cb7e925d4db"
    },
    {
        "author": "賀鑄",
        "paragraphs": [
            "不見江南客，願聽江南鐘。",
            "傾耳度遥夜，天寒多北風。"
        ],
        "title": "懷寄清凉和上人二首  其一",
        "id": "400c441b-9172-4a32-bd19-c77fa1283047"
    },
    {
        "author": "賀鑄",
        "paragraphs": [
            "試問江南客，何時肯度杯。",
            "多情是湖水，每日石頭來。"
        ],
        "title": "懷寄清凉和上人二首  其二",
        "id": "0c1341e8-f741-484f-8d6b-59996167a47d"
    },
    {
        "author": "賀鑄",
        "paragraphs": [
            "石頭城上客，領取一枝梅。",
            "何事春消息，今從江北來。"
        ],
        "title": "梅華寄清凉和上人",
        "id": "99a9943b-2f5b-4b51-b052-43177bfd74fd"
    },
    {
        "author": "賀鑄",
        "paragraphs": [
            "千里長淮北，東風破雪寒。",
            "此行休問路，驀直到長安。"
        ],
        "title": "送僧法印智因西上",
        "id": "767d48a3-d6b1-4375-a756-1cd99da9fbd2"
    },
    {
        "author": "賀鑄",
        "paragraphs": [
            "元弼今安健，音塵久闊疏。",
            "早年傾蓋意，白首復何如。"
        ],
        "title": "懷寄彭城朋好十首 寇三",
        "id": "47dfe7b7-476b-43e4-a0ef-f32180daa60b"
    },
    {
        "author": "賀鑄",
        "paragraphs": [
            "努力張謀父，躬耕老白雲。",
            "無年儉足用，此外奈何君。"
        ],
        "title": "懷寄彭城朋好十首 張大",
        "id": "9c1e02b8-7297-462d-9e49-59545df10bdd"
    },
    {
        "author": "賀鑄",
        "paragraphs": [
            "子仲安貧者，毗陵久罷歸。",
            "秋風一相憶，頼有燕西飛。"
        ],
        "title": "懷寄彭城朋好十首 劉四",
        "id": "b103bd51-0523-45f9-b06e-c9eb2111ffd5"
    },
    {
        "author": "賀鑄",
        "paragraphs": [
            "好在張居士，雲龍寄夢頻。",
            "西齋見風月，連榻復何人。"
        ],
        "title": "懷寄彭城朋好十首 張十七",
        "id": "bb3d595f-8160-4f98-8b42-a4619366a261"
    },
    {
        "author": "賀鑄",
        "paragraphs": [
            "希遠來彭澤，聊爲三逕資。",
            "拂衣歸底處，命駕定何時。"
        ],
        "title": "懷寄彭城朋好十首 董大",
        "id": "4741c48a-9467-4217-a4e8-40c5e81c47a9"
    },
    {
        "author": "賀鑄",
        "paragraphs": [
            "遠寄陳傳道，窮秋亦罷官。",
            "還驅款段馬，吟雪向長安。"
        ],
        "title": "懷寄彭城朋好十首 陳二",
        "id": "160b035e-85fa-41a6-a4eb-3d7d60fdfc55"
    },
    {
        "author": "賀鑄",
        "paragraphs": [
            "不見會之久，每思詩酒豪。",
            "扁舟由甬上，乘興可須招。"
        ],
        "title": "懷寄彭城朋好十首 王十三",
        "id": "26dd2bb5-c432-4e42-a3e0-bd776cb261eb"
    },
    {
        "author": "賀鑄",
        "paragraphs": [
            "子敏超龍級，得官何處州。",
            "它時趨洛下，獨與士龍遊。"
        ],
        "title": "懷寄彭城朋好十首 王七",
        "id": "ffd557ac-e805-403c-8280-f950e437fd1e"
    },
    {
        "author": "賀鑄",
        "paragraphs": [
            "寇叔情何厚，郵筒數得書。",
            "前春應上冢，能訪酒家無。"
        ],
        "title": "懷寄彭城朋好十首 寇十一",
        "id": "b5b7eb4d-2a8c-4f82-b92b-55a99a13bcce"
    },
    {
        "author": "賀鑄",
        "paragraphs": [
            "試吏王文舉，俄纏風樹哀。",
            "明年道濉上，爲爾一徘徊。"
        ],
        "title": "懷寄彭城朋好十首 王三",
        "id": "13ebfd1f-a250-436a-8bdf-206a0e024d0c"
    },
    {
        "author": "賀鑄",
        "paragraphs": [
            "駕犁豈知耕，布穀不入田。",
            "大農坐官府，百吏飽窮年。"
        ],
        "title": "和錢德循古意二首  其一",
        "id": "b31b941c-7c9d-4b7e-8947-545044ad5b7d"
    },
    {
        "author": "賀鑄",
        "paragraphs": [
            "維漢南有箕，垂象列三辰。",
            "長司簸揚職，糠秕居前塵。"
        ],
        "title": "和錢德循古意二首  其二",
        "id": "885e20e2-70e4-482e-8d24-61951449e10c"
    },
    {
        "author": "賀鑄",
        "paragraphs": [
            "千載君臣會，將圖不世功。",
            "卷收天下福，偏厚右扶風。"
        ],
        "title": "送王西樞出鎮鄭圃八首  其一",
        "id": "056262d2-32cb-41ad-8f54-5394bb200143"
    },
    {
        "author": "賀鑄",
        "paragraphs": [
            "帷幄參神算，邊塵萬里清。",
            "西藩聊偃息，猶是一長城。"
        ],
        "title": "送王西樞出鎮鄭圃八首  其二",
        "id": "dde5ce6b-13d7-461e-8d23-5483ee9c440b"
    },
    {
        "author": "賀鑄",
        "paragraphs": [
            "公論由來重，高懷此去輕。",
            "吾非厚知己，感歎此蒼生。"
        ],
        "title": "送王西樞出鎮鄭圃八首  其三",
        "id": "76e513e8-8c82-4abe-b9c6-0bbccd9ac074"
    },
    {
        "author": "賀鑄",
        "paragraphs": [
            "新書許從事，狡穴盪應空。",
            "寄語征西將，無矜獵犬功。"
        ],
        "title": "送王西樞出鎮鄭圃八首  其四",
        "id": "b29f8073-1b10-41ec-a9be-efacbee5d960"
    },
    {
        "author": "賀鑄",
        "paragraphs": [
            "前日神州尹，聲華掩趙張。",
            "春風長有待，難樹是甘棠。"
        ],
        "title": "送王西樞出鎮鄭圃八首  其五",
        "id": "f8b9f874-0bb0-424c-8d31-70b438c08a59"
    },
    {
        "author": "賀鑄",
        "paragraphs": [
            "來暖西樞席，斯民頼已多。",
            "前春鳳池水，四海漲恩波。"
        ],
        "title": "送王西樞出鎮鄭圃八首  其六",
        "id": "1a43e3bb-878c-4f24-9659-5be66417b44e"
    },
    {
        "author": "賀鑄",
        "paragraphs": [
            "門闌曳裾客，皆自許人豪。",
            "今日宸廷下，誰知北郭騷。"
        ],
        "title": "送王西樞出鎮鄭圃八首  其七",
        "id": "523773e5-65e7-49d3-a749-88f3e7315917"
    },
    {
        "author": "賀鑄",
        "paragraphs": [
            "衮繡行將復，沙堤百里東。",
            "病夫雖老矣，猶解賦豳風。"
        ],
        "title": "送王西樞出鎮鄭圃八首  其八",
        "id": "df03e36d-6232-4715-9015-05af4e60ac64"
    },
    {
        "author": "賀鑄",
        "paragraphs": [
            "池上千條柳，依依解占春。",
            "自憐衰颯鬢，不與物爭新。"
        ],
        "title": "題海陵寓舍二首  其一",
        "id": "fd0b1b62-26df-4203-b5c8-734630f0b333"
    },
    {
        "author": "賀鑄",
        "paragraphs": [
            "池上雪初消，春鴉已占巢。",
            "自憐流寓迹，無地可誅茅。"
        ],
        "title": "題海陵寓舍二首  其二",
        "id": "b4ac46f9-a443-40c3-a274-b162a45d6c78"
    },
    {
        "author": "賀鑄",
        "paragraphs": [
            "朝爲去山雲，暮爲還山雨。",
            "誰謂物無情，歡期不知許。"
        ],
        "title": "追和亡友杜仲觀古黄生曲三首  其一",
        "id": "3fe7ea87-831f-4072-9260-748184598dcf"
    },
    {
        "author": "賀鑄",
        "paragraphs": [
            "歡歸夜何其，月照臨門別。",
            "後夜待歡來，開門但明月。"
        ],
        "title": "追和亡友杜仲觀古黄生曲三首  其二",
        "id": "7d34da56-1830-44d4-9e36-02a0bf74da5b"
    },
    {
        "author": "賀鑄",
        "paragraphs": [
            "要知兩儂心，等是它山石。",
            "此誠不可轉，彼情無自入。"
        ],
        "title": "追和亡友杜仲觀古黄生曲三首  其三",
        "id": "dbea80b7-d479-41ff-b96d-7e298ac26aa0"
    },
    {
        "author": "賀鑄",
        "paragraphs": [
            "壯圖可復道，罄折營五斗。",
            "負郭二頃田，何時落吾手。"
        ],
        "title": "京居感興五首  其一",
        "id": "c8b2c855-b973-407f-93d4-eda536281fc4"
    },
    {
        "author": "賀鑄",
        "paragraphs": [
            "平生感激心，炯炯徒自許。",
            "塵埃五十絃，難爲齊人拊。"
        ],
        "title": "京居感興五首  其二",
        "id": "26c4ee0f-3e2e-4b41-8216-ea016bc8cff5"
    },
    {
        "author": "賀鑄",
        "paragraphs": [
            "稠人致高位，一二難遽數。",
            "驃騎彼將軍，未應賢第五。"
        ],
        "title": "京居感興五首  其三",
        "id": "17a2dd28-a002-444e-a8b0-6f26328c42b7"
    },
    {
        "author": "賀鑄",
        "paragraphs": [
            "擾擾塵籠下，容身亦自賢。",
            "橫屍道邊子，共笑直如弦。"
        ],
        "title": "京居感興五首  其四",
        "id": "81a84338-e04a-4366-8d78-ca369752ae7a"
    },
    {
        "author": "賀鑄",
        "paragraphs": [
            "長言與短調，誰謂高游藝。",
            "謾賦芳草篇，長安居不易。"
        ],
        "title": "京居感興五首  其五",
        "id": "6fcf940e-ab56-4249-a915-6268ceb65121"
    },
    {
        "author": "賀鑄",
        "paragraphs": [
            "郎官老辭筆，得爾壽春碑。",
            "姦賊餘靈在，斯文是戮屍。"
        ],
        "title": "和邠老郎官湖懷古五首  其一",
        "id": "8dde2da4-87b8-4df8-9421-62b0db468a71"
    },
    {
        "author": "賀鑄",
        "paragraphs": [
            "白也遭時網，臨年放夜郎。",
            "何妨去物遠，當道橫豺狼。"
        ],
        "title": "和邠老郎官湖懷古五首  其二",
        "id": "bf3d1ef3-e557-439b-a5e7-d1af012a501b"
    },
    {
        "author": "賀鑄",
        "paragraphs": [
            "昔人泯黄壤，陳迹變滄波。",
            "劫火洞然壞，無如嘉句何。"
        ],
        "title": "和邠老郎官湖懷古五首  其三",
        "id": "4029c724-8594-4352-8047-308b255e288e"
    },
    {
        "author": "賀鑄",
        "paragraphs": [
            "杜守王明府，吾知夫不凡。",
            "解持餘酒胾，一飫逐臣饞。"
        ],
        "title": "和邠老郎官湖懷古五首  其四",
        "id": "d3badf0c-f7c7-4cb4-8358-34674b74e029"
    },
    {
        "author": "賀鑄",
        "paragraphs": [
            "岑輔何爲者，當年唱不應。",
            "名隨詩石在，附驥兩青蠅。"
        ],
        "title": "和邠老郎官湖懷古五首  其五",
        "id": "39f16fbe-3a77-4ee4-9929-431639030534"
    },
    {
        "author": "賀鑄",
        "paragraphs": [
            "祖龍礪長劍，昔道此南巡。",
            "徒挾雄鋩利，湘川奈水神。"
        ],
        "title": "江夏八詠 磨劍池",
        "id": "b99964fb-ecfb-46ee-a61b-b2d493e7ee47"
    },
    {
        "author": "賀鑄",
        "paragraphs": [
            "孟公泣竹地，今是布金園。",
            "不保五畝宅，非無百代孫。"
        ],
        "title": "江夏八詠 靈竹寺",
        "id": "f416cd48-03f8-4a40-ae49-7be527514799"
    },
    {
        "author": "賀鑄",
        "paragraphs": [
            "高岸已爲谷，斯人如蛻蟬。",
            "固應留寶刻，信示當家仙。"
        ],
        "title": "江夏八詠 祖貫墓銘",
        "id": "6dd42e64-e01e-420c-b050-df407da94296"
    },
    {
        "author": "賀鑄",
        "paragraphs": [
            "□□□□□，□□□□□。",
            "□□□□□，□□□□□。"
        ],
        "title": "江夏八詠 舒元輿榜",
        "id": "0a5d0fdf-4775-4141-87a9-671ad298f9d7"
    },
    {
        "author": "賀鑄",
        "paragraphs": [
            "亭揭奇章榜，斯民孰去思。",
            "多慙羊叔子，涕泗峴山碑。"
        ],
        "title": "江夏八詠 奇章亭",
        "id": "e49da40c-df19-4b78-8b94-4861817e5069"
    },
    {
        "author": "賀鑄",
        "paragraphs": [
            "南津趙佗石，云是昔人舟。",
            "長懷精衛志，不礙長江流。"
        ],
        "tags": [
            "长江"
        ],
        "title": "江夏八詠 趙佗石",
        "id": "58f92daa-32ea-49eb-af62-8e7e7b7a1f23"
    },
    {
        "author": "賀鑄",
        "paragraphs": [
            "西戍夕陽晴，東城石鏡明。",
            "有山名八字，供作兩眉橫。"
        ],
        "title": "江夏八詠 石鏡亭",
        "id": "8bc862f6-e3d1-4b78-a6a0-582f6f7ce4a3"
    },
    {
        "author": "賀鑄",
        "paragraphs": [
            "應龍昔此去，雷雨助騰伸。",
            "舊穴潛鮫蜃，風波橫要津。"
        ],
        "title": "江夏八詠 龍穴渡",
        "id": "9e713af5-7021-4a23-82e4-6f1fe8e49408"
    },
    {
        "author": "賀鑄",
        "paragraphs": [
            "莫把雕檀楫，江清如可涉。",
            "但聞歌竹枝，不見迎桃葉。"
        ],
        "title": "變竹枝詞九首  其一",
        "id": "6cfc4352-0a31-493b-8981-b113a01d3d4e"
    },
    {
        "author": "賀鑄",
        "paragraphs": [
            "隔岸東西州，清川拍岸流。",
            "但聞竹枝曲，不見青翰舟。"
        ],
        "title": "變竹枝詞九首  其二",
        "id": "bbbdc1ff-9735-44d6-88f2-a4c86529c20f"
    },
    {
        "author": "賀鑄",
        "paragraphs": [
            "露溼雲羅碧，月澄江練白。",
            "但聞竹枝歌，不見騎鯨客。"
        ],
        "title": "變竹枝詞九首  其三",
        "id": "ac83d306-fd24-4f50-aa4d-0710ef64ebbb"
    },
    {
        "author": "賀鑄",
        "paragraphs": [
            "北渚芙蓉開，褰裳擬屬媒。",
            "但聞竹枝曲，不見莫愁來。"
        ],
        "title": "變竹枝詞九首  其四",
        "id": "49f4e08a-bb14-472b-9b80-daf8359de436"
    },
    {
        "author": "賀鑄",
        "paragraphs": [
            "西戍長回首，高城當夏口。",
            "但聞竹枝歌，不見行吟叟。"
        ],
        "title": "變竹枝詞九首  其五",
        "id": "09ada4dd-5f66-49f2-a092-708063e855da"
    },
    {
        "author": "賀鑄",
        "paragraphs": [
            "南浦下魚筒，孤篷信晚風。",
            "但聞竹枝曲，不見滄浪翁。"
        ],
        "title": "變竹枝詞九首  其六",
        "id": "016df4a9-3589-413b-9d44-1cca6956ad0f"
    },
    {
        "author": "賀鑄",
        "paragraphs": [
            "勝概今猶昨，層樓栖燕雀。",
            "但聞歌竹枝，不見乘黄鶴。"
        ],
        "title": "變竹枝詞九首  其七",
        "id": "a6f24711-0e87-483d-84a6-3ff351c56925"
    },
    {
        "author": "賀鑄",
        "paragraphs": [
            "危構壓江東，江山形勝雄。",
            "但聞竹枝曲，不見胡牀公。"
        ],
        "title": "變竹枝詞九首  其八",
        "id": "e8adc0f7-45e9-42b8-a789-f10f07fa2f6e"
    },
    {
        "author": "賀鑄",
        "paragraphs": [
            "蒹葭被洲渚，鳬鶩方容與。",
            "但聞歌竹枝，不見題鸚鵡。"
        ],
        "title": "變竹枝詞九首  其九",
        "id": "96af5913-5f47-4652-add4-382637d7d4a2"
    },
    {
        "author": "賀鑄",
        "paragraphs": [
            "蹇馿烏帽禪客，落日黄塵故關。",
            "已悔棄繻昔去，更逢挈履今還。"
        ],
        "title": "題畫卷後六言二首 關路逢僧圖",
        "id": "53b50343-c4ad-45d2-9fc0-d1ca97a75878"
    },
    {
        "author": "賀鑄",
        "paragraphs": [
            "結茅百尺荒臺，杖藜一徑莓苔。",
            "謝絕雞羣老鶴，不應端爲琴來。"
        ],
        "title": "題畫卷後六言二首 鳴琴召鶴圖",
        "id": "5bc02945-27c4-44cb-b752-64a28e7d9885"
    },
    {
        "author": "賀鑄",
        "paragraphs": [
            "雀聲嘖嘖燕飛飛，在得殘紅一兩枝。",
            "睡思乍來還乍去，日長披卷下簾時。"
        ],
        "title": "清燕堂",
        "id": "1b70cc7b-2dc5-45ae-8db2-c0de5a3de48a"
    },
    {
        "author": "賀鑄",
        "paragraphs": [
            "天氣清和樹蔭濃，冥濛薄雨溼簾櫳。",
            "蔫紅半落生香在，向晚玫瑰架上風。"
        ],
        "title": "北園初夏",
        "id": "ca22c847-a147-4f1e-ae66-d6725f96244d"
    },
    {
        "author": "賀鑄",
        "paragraphs": [
            "襲人風露覺秋初，臨水高樓更雨餘。",
            "天幕鮮明河影淡，行雲流月兩徐徐。"
        ],
        "title": "秋風登城樓",
        "id": "04db6758-341f-4c22-8b5e-750fd484691d"
    },
    {
        "author": "賀鑄",
        "paragraphs": [
            "安能屈指計封侯，西日東風見白頭。",
            "信是色身非我有，若論身外更悠悠。"
        ],
        "title": "初見白髮示內",
        "id": "5ed14203-c0b2-4446-a7bd-75506fb42c49"
    },
    {
        "author": "賀鑄",
        "paragraphs": [
            "心火成灰不復然，故園笑別十三年。",
            "晚凉退食無餘事，坐與兒曹挽紙鳶。"
        ],
        "title": "局中歸",
        "id": "46b01e45-4537-4977-a7e0-ad26c103eac7"
    },
    {
        "author": "賀鑄",
        "paragraphs": [
            "津頭微逕望城斜，水落孤村格嫩沙。",
            "黄草菴中疏雨溼，白頭翁嫗坐看瓜。"
        ],
        "title": "野步",
        "id": "3196ab0b-707b-4c88-a91b-a00a1e790ca2"
    },
    {
        "author": "賀鑄",
        "paragraphs": [
            "鼓聲迎客醉還家，社樹團欒日影斜。",
            "共喜今年春賽好，纏頭紅有象生花。"
        ],
        "title": "和崔若拙四時田家詞四首  其一",
        "id": "63f78211-6f0e-4560-bf0a-80767ba88488"
    },
    {
        "author": "賀鑄",
        "paragraphs": [
            "野蔓牽花過短牆，麥秋時節併蠶忙。",
            "迎門老父延行客，井汲清甘樹蔭凉。"
        ],
        "title": "和崔若拙四時田家詞四首  其二",
        "id": "aa0c7595-0363-47f8-8602-bd3d5f7ea3ca"
    },
    {
        "author": "賀鑄",
        "paragraphs": [
            "雞聲犬吠遠相望，社酒登槽喚客嘗。",
            "曉日晴明陂更闊，風吹蕎麥蜜花香。"
        ],
        "title": "和崔若拙四時田家詞四首  其三",
        "id": "089964f9-8042-4f2f-8a5b-1f8a4ac8e38b"
    },
    {
        "author": "賀鑄",
        "paragraphs": [
            "晚雪漫漫沒兔罝，滿盃豆粥餉鄰家。",
            "夜長少婦無舂織，一點青燈伴緝麻。"
        ],
        "title": "和崔若拙四時田家詞四首  其四",
        "id": "68787c66-9ffb-45d8-9640-d0ecb1f12b43"
    },
    {
        "author": "賀鑄",
        "paragraphs": [
            "燭冷塵消過上元，晴明風日柳初繁。",
            "偷閑偶到西城陌，喜見青山似故園。"
        ],
        "title": "西城馬上",
        "id": "76519c2e-25a4-40ca-a7b4-8100b9972bbd"
    },
    {
        "author": "賀鑄",
        "paragraphs": [
            "柳條破眼已堪攀，鷺下城隅水一灣。",
            "後日重來寒食近，杏花林外見青山。"
        ],
        "title": "再遊西城",
        "id": "00e6295d-3df2-49fd-a88b-b53d3b8d2ba1"
    },
    {
        "author": "賀鑄",
        "paragraphs": [
            "向午孤烟起客檣，一陂春水兩鴛鴦。",
            "漁童解唱滄浪曲，應笑塵埃馬上郎。"
        ],
        "title": "東城送客馬上",
        "id": "5ddffc85-732a-45eb-aa2d-532f4a9b8060"
    },
    {
        "author": "賀鑄",
        "paragraphs": [
            "短短宮牆見杏花，霏霏晚雨溼啼鴉。",
            "欲將今夜思歸夢，憑仗春風吹到家。"
        ],
        "title": "魏城東",
        "id": "0434eb9a-24e1-4236-8f9c-5d4e7ffed4ee"
    },
    {
        "author": "賀鑄",
        "paragraphs": [
            "蒼面黄須過壯時，欲投閑去兩難期。",
            "人生自是無根物，南北東西任所之。"
        ],
        "title": "成安道中懷寄馮惟逸",
        "id": "77e85f13-c438-4fe1-841b-53a8a53567fd"
    },
    {
        "author": "賀鑄",
        "paragraphs": [
            "西望叢臺百尺間，車輪無角不知還。",
            "大夫庭下長無訟，誰伴青堂整日閑。"
        ],
        "title": "李固道中懷寄杜邯鄲",
        "id": "41d014bf-cd25-4563-85c6-eb26562e195d"
    },
    {
        "author": "賀鑄",
        "paragraphs": [
            "簷雨濺濺滴砌沙，綠叢深處一榴花。",
            "小窗隠几俄成夢，堪笑無功飯後茶。"
        ],
        "title": "僧居對雨二首  其一",
        "id": "9fa787b0-f626-4edb-aa00-357d06e48443"
    },
    {
        "author": "賀鑄",
        "paragraphs": [
            "平沙四繞護城堤，小雨經旬不作泥。",
            "似與幽人慰牢落，一雙黄鳥隔牆啼。"
        ],
        "title": "僧居對雨二首  其二",
        "id": "f5ad7115-e5b9-45c1-9a97-b20f903a36ba"
    },
    {
        "author": "賀鑄",
        "paragraphs": [
            "滯水生苔沒馬蹄，漲沙隠約見金隄。",
            "禹功寖久人無繼，未信東流不復西。"
        ],
        "title": "再涉南羅渡",
        "id": "4c0fa47b-7333-4038-b287-c24c130845df"
    },
    {
        "author": "賀鑄",
        "paragraphs": [
            "黄流漫渙浸城根，烟火依微日欲昏。",
            "禾黍不登非政罪，居人猶得飽魚飧。"
        ],
        "title": "金隄客舍望南樂城",
        "id": "fdf2eeca-08e9-435f-a5fe-aa11b75c1363"
    },
    {
        "author": "賀鑄",
        "paragraphs": [
            "带沙畎畝幾經淤，半死黄桑繞故墟。",
            "未必鄰封政如虎，自甘十室九爲魚。"
        ],
        "title": "過澶魏被水民居二首  其一",
        "id": "7c808057-f1e1-4290-93b1-8e3d636d5068"
    },
    {
        "author": "賀鑄",
        "paragraphs": [
            "莫問居人溺與逃，破籬敧屋宿漁舠。",
            "中庭老樹秋風後，鸛鶴將雛奪鵲巢。"
        ],
        "title": "過澶魏被水民居二首  其二",
        "id": "be52ab7e-02b5-46e4-9bdb-83ebca668fc5"
    },
    {
        "author": "賀鑄",
        "paragraphs": [
            "別酒厭厭一據鞍，遠林微逕雪迷漫。",
            "傷心不似來時路，柳擺東風絮作團。"
        ],
        "title": "離冠氏道中",
        "id": "d2ad906c-847a-4439-afda-2dc19bc3fc8c"
    },
    {
        "author": "賀鑄",
        "paragraphs": [
            "壁缸向滅硯生澌，仰屋重哦舊卷詩。",
            "懸想北園閑散伴，青錢堆坐賭宮棋。"
        ],
        "title": "冬夜懷寄周文清郭天輔",
        "id": "ba3f617d-13aa-4a41-8a7c-a21f750d4b2a"
    },
    {
        "author": "賀鑄",
        "paragraphs": [
            "伏櫪駑駘伏枕人，不應俱是厭京塵。",
            "東城自有乘肥客，白苧新裁探候春。"
        ],
        "title": "病告中答王錡見招",
        "id": "564a0ec8-43c7-40cf-80d2-593f45f5168e"
    },
    {
        "author": "賀鑄",
        "paragraphs": [
            "綵蝀橋西七日留，幾回回首鳳皇樓。",
            "如何一葉扁舟裏，載得離人萬斛愁。"
        ],
        "title": "檥舟廣津門外作",
        "id": "223fa538-771c-4b7d-980f-4a2e514e3c07"
    },
    {
        "author": "賀鑄",
        "paragraphs": [
            "後日符離復捨舟，馬蹄塵土入徐州。",
            "祇應明月曾相識，伴我時登燕子樓。"
        ],
        "title": "晚泊會亭",
        "id": "cf77eaeb-bc73-4130-ba29-9437bf4a37c9"
    },
    {
        "author": "賀鑄",
        "paragraphs": [
            "征衫初解就僧牀，惠我翛然一枕凉。",
            "赤日黄塵畏途裏，此君風味可能忘。"
        ],
        "title": "題承天寺竹軒",
        "id": "f9fff36e-081a-4c2d-8d03-bc6c33cc8359"
    },
    {
        "author": "賀鑄",
        "paragraphs": [
            "方過清明雨後天，回塘照影弄躚躚。",
            "深情擬屬風光主，愛惜長條待少年。"
        ],
        "title": "楊柳枝詞二首  其一",
        "id": "b496fd04-4ff9-42da-83a8-ff0b4856a7e0"
    },
    {
        "author": "賀鑄",
        "paragraphs": [
            "楊柳東風盡日吹，柔條應自不禁持。",
            "都門三月傷心地，强半青青贈別離。"
        ],
        "title": "楊柳枝詞二首  其二",
        "id": "f59abb7d-5073-4e7b-82d0-16e30292b37f"
    },
    {
        "author": "賀鑄",
        "paragraphs": [
            "歸路塵埃嬾著鞭，北窗仰枕碧雲天。",
            "柴桑此興無人學，負爾清風七百年。"
        ],
        "title": "自衛還徐憩永城王氏園",
        "id": "a17695ab-d441-46d1-8912-b128e0166800"
    },
    {
        "author": "賀鑄",
        "paragraphs": [
            "忍穿布襪與青鞋，困走京塵十二街。",
            "擬仗飛雲寄招隠，東風吹送落君懷。"
        ],
        "title": "席上分韵寄陳傳道",
        "id": "d17dc3ab-76d0-464e-98c8-24cf95677881"
    },
    {
        "author": "賀鑄",
        "paragraphs": [
            "頓轡揮毫墨尚新，碧紗從此碧生塵。",
            "可憐庭下長楊樹，猶有清陰待路人。"
        ],
        "title": "東平周村驛觀臨川吳公題",
        "id": "b84df832-400c-4686-87a5-2151039bcbcc"
    },
    {
        "author": "賀鑄",
        "paragraphs": [
            "昨夜新霜滿菊叢，起來何面對西風。",
            "白衣送酒無消息，頼有西鄰張長公。"
        ],
        "title": "九日答張謀父見招",
        "id": "fea66ee3-eac3-4c67-8120-944d9dc4f507"
    },
    {
        "author": "賀鑄",
        "paragraphs": [
            "浪竹低枝掃隙塵，到簾清月欲留人。",
            "西家一斛黄華酒，沈醉吳音賀季真。"
        ],
        "title": "九日張謀父席上",
        "id": "3dca0804-1fed-4511-a6e8-a43da411f6b8"
    },
    {
        "author": "賀鑄",
        "paragraphs": [
            "處處春林有鳥啼，恨無芳酒一樽携。",
            "何緣復得彭城夢，日日東風送我西。"
        ],
        "title": "早發斜溝道中寄王有元",
        "id": "642437a8-e984-4748-ac2a-6b0373ee2fe9"
    },
    {
        "author": "賀鑄",
        "paragraphs": [
            "正西千里是青門，橋下春流带雨渾。",
            "想見舊遊芳草合，有誰樓上與銷魂。"
        ],
        "title": "泊舟永城寄京都朋遊",
        "id": "c3cc48fa-ce9f-471e-83ca-355bd5d3ae20"
    },
    {
        "author": "賀鑄",
        "paragraphs": [
            "幾對春風把酒杯，小舟臨發更徘徊。",
            "四明狂客重來日，庭下榴花開未開。"
        ],
        "title": "將發永城題陳伯雋蒙軒",
        "id": "595c12d8-f875-46ab-9e6b-e86e6e650ad0"
    },
    {
        "author": "賀鑄",
        "paragraphs": [
            "閑坊稅屋遠人羣，晨鵲昏鴉亦厭聞。",
            "無奈春風作多事，滿庭花絮正紛紛。"
        ],
        "title": "京居暮春感興二首  其一",
        "id": "1a858f74-bf85-4b02-bbd2-1d21c177e372"
    },
    {
        "author": "賀鑄",
        "paragraphs": [
            "擾擾奔蹄與疾輪，九街尋勝作狂人。",
            "東風漫送朝來雨，可奈長安自古塵。"
        ],
        "title": "京居暮春感興二首  其二",
        "id": "eef36bd6-b3f3-4a56-b914-a5c8c7be0ca3"
    },
    {
        "author": "賀鑄",
        "paragraphs": [
            "麗景門頭初月明，清川燈火兩橋橫。",
            "一舟若許東南去，何啻西風羽翼生。"
        ],
        "title": "春夜對月",
        "id": "e945ae3a-1211-4a50-8562-75377bbfea58"
    },
    {
        "author": "賀鑄",
        "paragraphs": [
            "百根高樹挂凌霄，鶗鴂飛來深處巢。",
            "心喜它年有歸著，白衣居士此誅茅。"
        ],
        "title": "遊夷門資福佛祠園",
        "id": "d01763b7-b2ea-4a05-ac2e-add5969841ba"
    },
    {
        "author": "賀鑄",
        "paragraphs": [
            "丙寅元祐初年冬，賀老困寓京塵中。",
            "無心炙手權門熱，曝背晴陽坐屋東。"
        ],
        "title": "卯醉口號",
        "id": "fbb978f8-8182-449d-b69e-ea5779864cda"
    },
    {
        "author": "賀鑄",
        "paragraphs": [
            "隋渠經雪已流冰，乘興東遊恐未能。",
            "試問何人知夜永，一樽相伴小窗燈。"
        ],
        "title": "汴下晚歸",
        "id": "d26ad890-4623-40dd-af66-e4907322b07d"
    },
    {
        "author": "賀鑄",
        "paragraphs": [
            "强半春風掩戶庭，出門唯見麥青青。",
            "從來赤白歌桃李，曾與何人伴醉酲。"
        ],
        "title": "陳留道中",
        "id": "5d690e2a-9244-4199-a91e-3ac4052d1805"
    },
    {
        "author": "賀鑄",
        "paragraphs": [
            "香風細細出重牆，不見繁枝已斷腸。",
            "知有何人卷簾箔，卧看零落滿斜陽。"
        ],
        "title": "過曹氏園馬上作",
        "id": "c6361de4-ec61-422c-9d91-5311c0cf6b2e"
    },
    {
        "author": "賀鑄",
        "paragraphs": [
            "入簾輕絮故依人，夢後題詩欲判春。",
            "縱使相思解銷骨，此情終未作黄塵。"
        ],
        "title": "和人傷春",
        "id": "7126e80d-280b-4580-913b-6a4b54aaca9e"
    },
    {
        "author": "賀鑄",
        "paragraphs": [
            "怒風狂雨信悠悠，收拾春華不少留。",
            "祗有柳綿吹未盡，牆陰落泊伴人愁。"
        ],
        "title": "重賦京居暮春感興",
        "id": "672e2dcd-c130-4de1-93bb-5385f0458281"
    },
    {
        "author": "賀鑄",
        "paragraphs": [
            "三年不見鼎湖龍，弓劍塵埃玉座空。",
            "白髮孤臣心斷絕，滿山明月柏城風。"
        ],
        "title": "送人朝饗裕陵",
        "id": "c35af865-a621-47e5-a5a8-9769c54ce912"
    },
    {
        "author": "賀鑄",
        "paragraphs": [
            "怪槐風動綠鬅鬙，廊外時聞演梵僧。",
            "怊悵無人共樽酒，可憐明月最高層。"
        ],
        "title": "登興國寺樓",
        "id": "5e97ee9d-c76e-40a7-b726-db8baf37e4b4"
    },
    {
        "author": "賀鑄",
        "paragraphs": [
            "湖外西風吹雨絲，半隨楊柳拂漣漪。",
            "女郎偷折藕花去，沙上鴛鴦睡不知。"
        ],
        "title": "李氏池上",
        "id": "a144d9a3-e731-461a-967f-ae77a1947442"
    },
    {
        "author": "賀鑄",
        "paragraphs": [
            "石楠花落小池清，獨下平橋弄扇行。",
            "蔽日綠陰無覓處，不如歸去兩三聲。"
        ],
        "title": "遊莊嚴寺園",
        "id": "c9c329f8-f11e-4ac7-adcb-252400bf5b21"
    },
    {
        "author": "賀鑄",
        "paragraphs": [
            "浮生欲寄酒杯間，馬上誰容一日閑。",
            "不是登高粗能賦，老夫真負爾江山。"
        ],
        "title": "黄埭魏氏見江亭",
        "id": "ec302292-92b1-4e2d-8b49-4e237b0f6614"
    },
    {
        "author": "賀鑄",
        "paragraphs": [
            "歲計江邊二頃田，不能多應世間緣。",
            "閉門密竹荒松裏，杯粥爐香六十年。"
        ],
        "title": "題贈芥堂老僧遇來",
        "id": "d03cfedf-41a1-4c32-a8e2-dc03135c676c"
    },
    {
        "author": "賀鑄",
        "paragraphs": [
            "壯圖忽忽負當年，回羨農兒過我賢。",
            "水落陂塘秋日薄，仰眠牛背看青天。"
        ],
        "title": "茅塘馬上",
        "id": "db7e1ba2-92df-47bf-b586-fb0ffe96b1c3"
    },
    {
        "author": "賀鑄",
        "paragraphs": [
            "小孤山下晚波恬，妥墮青鬟玉鏡奩。",
            "借與彭郎作眉樣，西南初月正尖纖。"
        ],
        "title": "阻風小孤山晚晴作",
        "id": "bb0f1a8c-e41f-42f8-88b3-58ca224afb78"
    },
    {
        "author": "賀鑄",
        "paragraphs": [
            "曾無沃若飽吳蠶，腹蠹聊供啄木饞。",
            "底事殷勤喭元緒，不應有意附炎炎。"
        ],
        "title": "題漢陽寓舍老桑",
        "id": "a21626e9-0abf-41a1-ad95-5f502210dc50"
    },
    {
        "author": "賀鑄",
        "paragraphs": [
            "黄蘆洲渚赤楓林，林外殘陽疊嶂深。",
            "記得廣陵城裏市，董源橫障賣千金。"
        ],
        "title": "秋江晚望",
        "id": "3bcc8597-a7ba-4a05-8ff5-24413e8fd5ac"
    },
    {
        "author": "賀鑄",
        "paragraphs": [
            "雀羅門巷不容車，杖屨相過一試茶。",
            "後日相思會乘興，五雲溪上是儂家。"
        ],
        "title": "和吳達夫見過留題",
        "id": "7df752fd-517b-44be-afe9-6276a82ef624"
    },
    {
        "author": "賀鑄",
        "paragraphs": [
            "詩豈窮人窮者工，斯言聞諸六一翁。",
            "端慙少作老更拙，不廢汝詩吾固窮。"
        ],
        "title": "題詩卷後",
        "id": "6c4b61ad-b088-4e7c-9b6a-bc9ab580390c"
    },
    {
        "author": "賀鑄",
        "paragraphs": [
            "唐代衣冠高四姓，天宗之亞滎陽鄭。",
            "不墜家聲五百年，桂籍相望三葉慶。",
            "上人猛謝區中緣，破冠投櫛還童顛。",
            "寸灰已滅五經笥，來入辨才無礙禪。",
            "我竊官糧衆人後，相逢宛是平生舊。",
            "一聞南國白頭吟，萬媿西風碧雲陋。",
            "老鶴終辭雞鶩羣，誰將斷綆絆浮雲。",
            "它日傳衣度梅嶺，解留何語與將軍。"
        ],
        "title": "答僧訥",
        "id": "4ec9a470-2cd7-492b-b952-ad862ed09742"
    },
    {
        "author": "賀鑄",
        "paragraphs": [
            "樓外浮雲何可攀，聊持樽酒共銷閑。",
            "歸心欻起登臨際，春色來從想像間。",
            "晚雪晞時見芳草，滄波盡處欠青山。",
            "長安桃李行應好，解笑劉郎底未還。"
        ],
        "title": "登海陵齊雲樓",
        "id": "46e83187-5bd9-4063-bda3-08767e186974"
    },
    {
        "author": "賀鑄",
        "paragraphs": [
            "昔年室邇歎人遐，少日相逢別日賒。",
            "聊寄歸心天北雁，會乘高興斗邊槎。",
            "雷驚白晝龍蛇起，風蕩青春草木華。",
            "誰念渠伊獨憔悴，豈容平世賦懷沙。"
        ],
        "title": "酬別曾忱",
        "id": "4c17e18a-4cc1-4fac-bfec-cc77e9a2a766"
    },
    {
        "author": "賀鑄",
        "paragraphs": [
            "爰居蹭蹬海西頭，紫鳳求皇亦少留。",
            "持酒一樽明日別，題詩幾處舊年遊。",
            "春風白芷江南岸，暑雨黄梅嶺上州。",
            "却望衡陽千里遠，懸知無雁託音郵。"
        ],
        "title": "送張師常之官南雄",
        "id": "bb82ae5a-74d2-4d5e-80bd-037400671861"
    },
    {
        "author": "賀鑄",
        "paragraphs": [
            "平世功名輸阿童，束書洗劍栖漁篷。",
            "晚交東武百里長，想見桐廬三拜風。",
            "白雪興闌吟社遠，綠槐陰合訟庭空。",
            "它年朱紱指東道，試訪釣鼇浮玉翁。"
        ],
        "title": "送方安行之官高密令",
        "id": "b7cc2305-c313-4d99-8d75-2ac88b95d8fe"
    },
    {
        "author": "賀鑄",
        "paragraphs": [
            "山陽澤國四無山，百雉危城兩水關。",
            "楊柳遥知紫極路，滄波長羨白鷗閑。",
            "病來藥裹爲吾累，興盡漁舟送子還。",
            "風月異時何限思，區區併入尺書間。"
        ],
        "title": "送江與京歸山陽",
        "id": "acd0e043-698d-4b74-8374-fcf0fdb60677"
    },
    {
        "author": "賀鑄",
        "paragraphs": [
            "海濱流浪胡爲乎，況復支離百病餘。",
            "三月逢梅識春色，半年無雁託歸書。",
            "老烏啄屋巫呼鬼，野艇橫門米換魚。",
            "回首揚州纔百里，畫橋風月可憐渠。"
        ],
        "title": "海陵書事",
        "id": "7c987759-e8ae-4191-b6f4-2a485b309019"
    },
    {
        "author": "賀鑄",
        "paragraphs": [
            "海陵春後雨冥冥，耳厭蛙嗥鸛齒鳴。",
            "何意東亭好風日，流鶑忽作故園聲。",
            "故園千里長牽夢，老病三年不廢情。",
            "想見楊花收卷盡，綠苔池院落朱櫻。"
        ],
        "title": "聞鶑有懷故園",
        "id": "7e406d7b-9f2f-4c97-adc0-7b1a146d55e6"
    },
    {
        "author": "賀鑄",
        "paragraphs": [
            "天涯樽酒與誰開，風外徂春挽不回。",
            "掃地可憐花更落，卷簾無奈燕還來。",
            "王孫莫顧漳濱卧，漁父何知楚客才。",
            "强策駑筋懷故國，浮雲千里思悠哉。"
        ],
        "title": "海陵西樓寓目",
        "id": "a1f02215-fb99-42a4-b952-792a42760384"
    },
    {
        "author": "賀鑄",
        "paragraphs": [
            "何準第五不足稱，黄童無雙非自名。",
            "卑栖鸞鳳安初仕，葆練龍虎希長生。",
            "明月高吟紫芝曲，紅塵先老白雲兄。",
            "莫辭一力走三舍，遽未能來頻寄聲。"
        ],
        "title": "寄興化黄主簿杞",
        "id": "6236d4d0-8863-4cab-bf78-69b7c4780fd6"
    },
    {
        "author": "賀鑄",
        "paragraphs": [
            "閏年四月之相交，旱天雲物何蕭騷。",
            "清風捲地換塵世，白雨入林翻海濤。",
            "殊勝農兒踏車健，少寬病夫揮扇勞。",
            "須晴徑買一漁艇，想見橫塘深半篙。"
        ],
        "title": "海陵喜雨",
        "id": "7c70a35a-6ae6-4bee-8ee7-5a7be8544157"
    },
    {
        "author": "賀鑄",
        "paragraphs": [
            "雨長沙田三尺蘆，截江邏釣待嘉魚。",
            "上鉤一尾誇先得，下筯千錢忍棄餘。",
            "倦客罷彈腰下鋏，故人忘寄腹中書。",
            "知機何獨張生翰，不俟秋風已起予。"
        ],
        "title": "食鰣魚",
        "id": "eb271002-e0a4-425b-a0e0-2c8c7feebc8a"
    },
    {
        "author": "賀鑄",
        "paragraphs": [
            "藜藿荒庭微逕通，支撐破屋古池東。",
            "暮凉百燕抵突雨，晝靜一蟬饕餮風。",
            "隠几敢希南郭久，移文方誚北山空。",
            "森然槐柳相差地，它日低回憶箇中。"
        ],
        "title": "題海陵寓舍四首  其一",
        "id": "1794ad08-6ad3-4516-bcb5-9978a2fd4287"
    },
    {
        "author": "賀鑄",
        "paragraphs": [
            "近溼籬根歌蟪蛄，向明屋角網蜘蛛。",
            "黄葵紫莧雨張王，花蚊白蟻風驅除。",
            "輾轉猶憎夏夜久，支離何堪春病餘。",
            "預愁還作舊年調，兩眼京塵懷鏡湖。"
        ],
        "title": "題海陵寓舍四首  其二",
        "id": "846c2552-2460-4c72-abc5-0301f6e943b7"
    },
    {
        "author": "賀鑄",
        "paragraphs": [
            "倒障開窗面曲池，塵襟初喜豁然披。",
            "清風殊不去人遠，明月端能與我期。",
            "鼓吹青蛙聊自喜，歌謳白鳥漸相欺。",
            "紛紛利害朝昏出，閉目忘言是住持。"
        ],
        "title": "題海陵寓舍四首  其三",
        "id": "6d56bf6a-d1d0-4e83-8b4b-847af560210e"
    },
    {
        "author": "賀鑄",
        "paragraphs": [
            "千里家園安在哉，羈栖猶喜占池臺。",
            "酒非從事斷年別，風是故人彌日來。",
            "黄鳥綿蠻紫椹熟，白鷗瀺灂綠萍開。",
            "頗知老子機心廢，留得渠伊興盡回。"
        ],
        "title": "題海陵寓舍四首  其四",
        "id": "827f2bed-5897-4497-8bc5-ed54da1cd0d0"
    },
    {
        "author": "賀鑄",
        "paragraphs": [
            "嶺首登臨楚粵分，披襟先喜得南薰。",
            "座隅鵩鳥敢要賦，溪下鰐魚知畏文。",
            "酒洗黄茅瘴時雨，嘯驅碧落洞中雲。",
            "高才何假江山助，未擬區區詠五君。"
        ],
        "title": "聞蘇眉山謫守英州作",
        "id": "6d6628a4-8356-4e2c-bfe6-9f6d50247a45"
    },
    {
        "author": "賀鑄",
        "paragraphs": [
            "舊年問米欲東流，先賦新詩寄石頭。",
            "赤鯶久沉江上信，雜懸誤落海邊州。",
            "想君道眼遥相識，顧我官身可自由。",
            "香火因緣知有在，草菴蔬粥不他求。"
        ],
        "title": "寄金陵和上人",
        "id": "8604166c-ce79-4d9e-b7f2-9bc53cba0297"
    },
    {
        "author": "賀鑄",
        "paragraphs": [
            "流浪江湖跨兩年，西風猶駐木蘭船。",
            "可人方外二三子，與爾樽中十八仙。",
            "處士妄同公子議，麴生未減索郎賢。",
            "自憐衰病方轟飲，也在劉家幕下天。"
        ],
        "title": "許永席上賦",
        "id": "005da4e8-98f0-4469-81b0-69bda53654b1"
    },
    {
        "author": "賀鑄",
        "paragraphs": [
            "早慕浮雲恥繫匏，泠然風馭起三茅。",
            "青菁可種無閑地，黄鶴歸來失舊巢。",
            "石鼎頗傳驚俗句，醉圖未免取僧嘲。",
            "何須西望長安笑，誰是平生莫逆交。"
        ],
        "title": "酬別道師許自然",
        "id": "e2058bbf-2575-486c-b8cf-b8613b1e352b"
    },
    {
        "author": "賀鑄",
        "paragraphs": [
            "釣魚公子學屠龍，潦倒西班八品中。",
            "鼠目獐頭登要地，雞鳴狗盜策奇功。",
            "儀刑拔士無光祿，經術傳家有聖童。",
            "慨想斯人安可作，九原松檟幾秋風。"
        ],
        "title": "題任氏傳德集",
        "id": "61281025-2206-4078-97b1-e06a23bf1cab"
    },
    {
        "author": "賀鑄",
        "paragraphs": [
            "三尺京塵衮衮中，略無閑地貯清風。",
            "鱸魚菰菜經年別，皂蓋朱轓一日東。",
            "俗眼强分青白在，芳樽未覺聖賢空。",
            "鄱陽不乏江山助，高興都盧屬謝公。"
        ],
        "title": "送周開祖出守鄱陽",
        "id": "0630172e-aa9c-4283-a882-fdec7c9a32a9"
    },
    {
        "author": "賀鑄",
        "paragraphs": [
            "昔年杖舄幾相從，同遇彌天漢上翁。",
            "早恨揚舲南浦別，俄驚掃地北山空。",
            "壯心脫落浮雲外，病骨枝梧夢境中。",
            "頼有西巖舊桃李，異時應許共春風。"
        ],
        "title": "贈僧彥",
        "id": "c443b810-78b1-4d9d-ba42-2b83faef07c4"
    },
    {
        "author": "賀鑄",
        "paragraphs": [
            "秦淮兩潮西復東，淮邊楊柳酣薰風。",
            "送春白花去漠漠，避日黄鳥啼怱怱。",
            "陶彭澤多倦官歎，桓琅邪今衰病翁。",
            "此身會復有健日，擬就綠陰橫釣篷。"
        ],
        "title": "秦淮官柳二首  其一",
        "id": "05903574-4d80-49fa-9546-f21d84e76083"
    },
    {
        "author": "賀鑄",
        "paragraphs": [
            "西來載病一扁舟，建業江山負勝遊。",
            "楊柳經眠方自得，蒲帆臨掛復遲留。",
            "長條似舞前溪曲，卷葉宜翻出塞愁。",
            "想見南朝舊人物，可憐能閟樣風流。"
        ],
        "title": "秦淮官柳二首  其二",
        "id": "cad3e720-3292-47bd-a624-ad57c340836d"
    },
    {
        "author": "賀鑄",
        "paragraphs": [
            "明朝解携白鷺洲，後日相望黄鶴樓。",
            "建業水清供白酌，武昌魚賤足音郵。",
            "著身物外不無處，俛首人羣非有求。",
            "願報西庵落成會，待公退卧儂歸休。"
        ],
        "title": "和別清凉和上人",
        "id": "922b2259-12c0-4e71-9dff-3c80aa658139"
    },
    {
        "author": "賀鑄",
        "paragraphs": [
            "分手風波路幾千，侵尋老境百疴纏。",
            "一官得飽亦勞矣，大士忘情猶泫然。",
            "北道音塵長斷望，西菴香火不無緣。",
            "是身脫使先朝露，圖像聊依十七賢。"
        ],
        "title": "重別和上人",
        "id": "8e8e5565-4844-479c-b542-4383a0a50cbb"
    },
    {
        "author": "賀鑄",
        "paragraphs": [
            "道人臨別重留連，應念吾生汩世緣。",
            "拄笏看山猶故態，量船載酒異常年。",
            "興來不計遠千里，休去可須持一錢。",
            "會作清凉老庵主，兩盂分粥對床眠。"
        ],
        "title": "留別彥上人",
        "id": "af5be646-e9b0-4e77-801f-03b1004ffa2a"
    },
    {
        "author": "賀鑄",
        "paragraphs": [
            "婆娑晚境未知還，邂逅故人增厚顔。",
            "次道志包宇宙外，子牟身寄江湖間。",
            "一乘妙義想冰釋，九死餘生非石頑。",
            "敢負清凉阿師約，西菴先辦十年閑。"
        ],
        "title": "留別王閑叟",
        "id": "a0a3311e-d095-43dc-829f-8afacd7a821c"
    },
    {
        "author": "賀鑄",
        "paragraphs": [
            "張帆早發石頭城，淹泊風波百里程。",
            "白芷汀洲潮進退，黄梅村落晝陰晴。",
            "官糧牽迫少休日，藥物扶持多半生。",
            "深閉船扉謝漁老，自慙塵垢滿襟纓。"
        ],
        "title": "烈洲守風",
        "id": "012f3cee-1253-4c28-b5fd-f5c347ac02d9"
    },
    {
        "author": "賀鑄",
        "paragraphs": [
            "三山春水拍江流，六代餘風掃地收。",
            "破國龍驤復安在，賦詩宣城難與酬。",
            "傷心遠宦北宗老，滿眼舊遊南豫州。",
            "寄聲好住數君子，一別相忘風馬牛。"
        ],
        "title": "晚泊三山懷古兼寄歷陽朋遊",
        "id": "0b1cefc2-6ace-4928-ae49-8b41bbe2b858"
    },
    {
        "author": "賀鑄",
        "paragraphs": [
            "謝衛將軍憐苦吟，袁臨汝郎遭賞音。",
            "風流人物豈如昨，形勝江關留與今。",
            "控鯉直思淩浩渺，然犀何假照幽深。",
            "莫招捉月翰林老，屈曲塵間猶陸沉。"
        ],
        "title": "晚泊東采石磯",
        "id": "23aeb406-1286-41a1-a3f1-b19e2cfd3ff9"
    },
    {
        "author": "賀鑄",
        "paragraphs": [
            "潮來姑熟半篙深，帆落溪口檣如林。",
            "謝氏青山失故井，桓郎白苧無遺音。",
            "良遊躡屐負登覽，衰病伏枕方呻吟。",
            "箇中二頃了吾事，怊悵十年懷此心。"
        ],
        "title": "檥舟姑熟溪",
        "id": "82d8bc0f-6449-4356-b526-1832a06ad725"
    },
    {
        "author": "賀鑄",
        "paragraphs": [
            "斗立孤城日四圍，賊奴曾未懾天威。",
            "風生虎帳豺聲厲，塵犯龍顔魚服歸。",
            "首揭大航遺臭在，歌流樂府舊音非。",
            "當時不慕桓文舉，草滿中原胡馬肥。"
        ],
        "title": "蕪湖王敦城下作",
        "id": "ea0c7dca-029b-4a97-a4d7-e6302cae82f0"
    },
    {
        "author": "賀鑄",
        "paragraphs": [
            "江轉皖公山北流，蕭閑人物美田疇。",
            "一溪春水百家利，二頃夏秧千石收。",
            "小市竹樓張酒旆，平橋松島蔭漁舟。",
            "莫知農老何爲者，幾葉傳封樂國侯。"
        ],
        "title": "題皖山北瀕江田舍",
        "id": "c9b40a78-f39c-4df5-a1cb-074a46f61d4f"
    },
    {
        "author": "賀鑄",
        "paragraphs": [
            "江勢東南陡折回，兩山屹立地維開。",
            "顛風裂石轟雷下，駭浪澎舟卷雪來。",
            "捫蝨王孫初睥睨，飽魚烏鬼但毰毸。",
            "物情豈識忘形樂，嘯倚檣干獨快哉。"
        ],
        "title": "晚泊小孤山作",
        "id": "62126b45-58a8-457d-aa64-dd3002f45d95"
    },
    {
        "author": "賀鑄",
        "paragraphs": [
            "離離赤棗牆東林，開窗下榻依牆陰。",
            "杖藜相顧頼之子，隠几忘言知我心。",
            "晚契初逢一東野，清詩屢擲雙南金。",
            "官身爲米自南北，世路亡羊無古今。",
            "夢澤草荒孤驛遠，洞庭雨入滄江深。",
            "相思何以祝高韵，桂樹秋風吟玉琴。"
        ],
        "tags": [
            "洞庭湖"
        ],
        "title": "得周元翁蘄春道中書",
        "id": "7d1e2f59-887f-4236-a217-e65778832dd5"
    },
    {
        "author": "賀鑄",
        "paragraphs": [
            "高歌每憶故山薇，笑擲青衫換綵衣。",
            "竟爲蒼生安石起，本來男子次君歸。",
            "脫冠弭櫂興非淺，戴笠乘車誓莫違。",
            "明日渡江聊贈別，武昌官柳尚依依。"
        ],
        "title": "送漢陽刑獄掾鄒永年解官歸養",
        "id": "4fbf2ef1-7a0e-45f8-b2b2-612d95932d8e"
    },
    {
        "author": "賀鑄",
        "paragraphs": [
            "磴道淩虛挂白虹，頭陀上方黄鵠東。",
            "滄溟五夜浴新日，老木三伏來淒風。",
            "北夢南雲展張闊，縱江橫漢并吞雄。",
            "楚鄉絕境此其一，付與微吟多病翁。"
        ],
        "title": "登頭陀寺峰頂庵",
        "id": "266d3a63-1ded-4d04-ad47-3c20e8e4c867"
    },
    {
        "author": "賀鑄",
        "paragraphs": [
            "揚舲瓜步背瓜洲，底處孤亭是玉鈎。",
            "蠟燭有心啼別夜，布帆無恙到南州。",
            "黄華嘉節與何事，白髮故人分取愁。",
            "頼有滄江知客恨，長年西北望京流。"
        ],
        "title": "九日寄維揚劉明仲",
        "id": "093e6f69-765a-4d4f-b3c4-0f9d16a3068c"
    },
    {
        "author": "賀鑄",
        "paragraphs": [
            "陳物紛然眼界中，長年何與偶書空。",
            "滄浪難爲俗子唱，絡緯漫催貧女工。",
            "風月少容休吏役，烟波長與濟途窮。",
            "功成身退非吾事，猶辦扁舟東復東。"
        ],
        "title": "江夏秋懷三首  其一",
        "id": "f4047af0-7ee6-4da2-bfbf-e5e6003cd96a"
    },
    {
        "author": "賀鑄",
        "paragraphs": [
            "人物駸尋迫暮遲，秋風萬里來如期。",
            "幽蟲切切竟何道，羈燕怱怱將安之。",
            "洛下微吟聊擁鼻，西山爽氣爲支頤。",
            "肯將翰墨悲流落，寄語三閭彼一時。"
        ],
        "title": "江夏秋懷三首  其二",
        "id": "05a8114b-92e2-48f0-9c29-f9514732ad9b"
    },
    {
        "author": "賀鑄",
        "paragraphs": [
            "此身豈復繫西東，流浪江湖伴塞鴻。",
            "曲突非圖三爵客，直鉤何羨六鼇翁。",
            "千年陳迹祇今日，萬里故園猶箇中。",
            "冗散偶逃人指數，未應吟嘯坐妨公。"
        ],
        "title": "江夏秋懷三首  其三",
        "id": "5b6e0f29-30f9-4333-8dc5-8ff4dd7c06d1"
    },
    {
        "author": "賀鑄",
        "paragraphs": [
            "求田問舍良可嘉，元龍偶未思之耶。",
            "黄鼠長爲太倉耗，白雲猶有青山家。",
            "人生欻爾待鑽石，世故紛然勞算沙。",
            "銷磨髀肉亦何事，竟作子陽同井蛙。"
        ],
        "title": "書國志陳登事後",
        "id": "2f5f5bfa-bf0e-47e9-b10f-1706755092c1"
    },
    {
        "author": "賀鑄",
        "paragraphs": [
            "沔陽湖上小留連，疑是前時李謫仙。",
            "流向夜郎纔半道，徑還江夏樂當年。",
            "箇儂生以才爲累，阿堵官于老有緣。",
            "待得公歸吾亦罷，春風先辦兩漁船。"
        ],
        "title": "寄別秦觀少游",
        "id": "3a3cf047-40f0-425e-afc4-784e204d019f"
    },
    {
        "author": "賀鑄",
        "paragraphs": [
            "人烟寂絕鬼門關，更指儋州杳莽間。",
            "三四月交天漏雨，東南地盡水浮山。",
            "依迷春草鴒原失，響像秋風鶴馭還。",
            "回羨河陽賢父子，雪堂曾伴十年閑。"
        ],
        "title": "潘豳老出十數詩皆有懷蘇儋州者因賦二首  其一",
        "id": "d514df38-87ca-4a7a-b5fc-22711d5be1da"
    },
    {
        "author": "賀鑄",
        "paragraphs": [
            "舊隠江城東復東，堂前楊柳付春風。",
            "猶傳白雪興中曲，俄失黄粱夢後翁。",
            "儋耳吉音無雁使，峨眉爽氣屬狙公。",
            "不應更廣窮愁志，悟取平生坐底窮。"
        ],
        "title": "潘豳老出十數詩皆有懷蘇儋州者因賦二首  其二",
        "id": "3ae7bb54-2600-40f1-96dd-d6e6e40b79c7"
    },
    {
        "author": "賀鑄",
        "paragraphs": [
            "未聞東觀奏書成，俄見西南萬里行。",
            "從坐何關李都尉，補亡猶待褚先生。",
            "心懸黄犬沈來耗，耳慣青駒祗舊鳴。",
            "時節私庭差自慰，鳳將雛去雁隨兄。"
        ],
        "title": "有僧自峽中來持黄黔州手製茶兼能道其動靜與潘豳老賦二首  其一",
        "id": "73a04d8d-c97f-43ea-95be-29a5355509ab"
    },
    {
        "author": "賀鑄",
        "paragraphs": [
            "平生得祿僅榮親，持底天涯料理貧。",
            "夜戶不關無長物，晨炊待火乞諸鄰。",
            "山𤢖頗俠能來虎，水弩何知枉中人。",
            "少減家園舊年調，携籠先采雨前春。"
        ],
        "title": "有僧自峽中來持黄黔州手製茶兼能道其動靜與潘豳老賦二首  其二",
        "id": "c4c67c71-3d76-40d3-9f79-6cd9fec5649f"
    },
    {
        "author": "賀鑄",
        "paragraphs": [
            "西戍角聲清且哀，東城鼓動殷然雷。",
            "雨闌伏檻月可待，風橫檥舟君不來。",
            "得酒未容歡獨伯，把書端與睡爲媒。",
            "雪堂歛穀急還舍，更約頭陀黄菊開。"
        ],
        "title": "中秋日懷寄潘邠老賦",
        "id": "6f9cf547-4be4-4d0b-b7f3-151fb2df678b"
    },
    {
        "author": "賀鑄",
        "paragraphs": [
            "輕舠驀水帆如弓，一伸臂頃來江東。",
            "聊持美酒致吾子，方事綵衣娛汝翁。",
            "懸榻可容它客坐，閉關正與無月同。",
            "夙興行樂竟何有，醒醉陰晴皆夢中。"
        ],
        "title": "重寄潘豳老",
        "id": "18af65db-ed87-474f-94f8-0ed121e7d127"
    },
    {
        "author": "賀鑄",
        "paragraphs": [
            "元凱有言君盍知，借書還書皆可嗤。",
            "家傳五載亦勤矣，吾與兩雛當共之。",
            "吏役豈容方外駕，古人端在箇中期。",
            "聊分副本天隨子，輯綴來歸是一奇。"
        ],
        "title": "潘豳老以長篇求假吾書以副本送之",
        "id": "ec76db9c-4f63-4877-af30-57b0b198f54e"
    },
    {
        "author": "賀鑄",
        "paragraphs": [
            "違離南北幾星霜，短髮蕭蕭带尺長。",
            "執戟郎效官落拓，楚丘生觸緒悲凉。",
            "雙鳬乘雁誰比數，拉虎批熊猶健彊。",
            "端恨養疴妨廢酒，樽前都屬箇儂狂。"
        ],
        "title": "示王泌",
        "id": "19f509c9-70e2-4b09-8cdb-72966d0c27a0"
    },
    {
        "author": "賀鑄",
        "paragraphs": [
            "城隅黄鶴莫登臨，端使悲翁動楚吟。",
            "日下長安人共遠，天圍夢澤歲方陰。",
            "北風欲雪雁飛急，南渚始冰魚伏深。",
            "誰似草堂安隠客，下帷隠几不求心。"
        ],
        "title": "答致仕吳朝請潛登黄鶴樓見招",
        "id": "11b3d18a-453c-489f-a63d-aabd29d6a545"
    },
    {
        "author": "賀鑄",
        "paragraphs": [
            "歲律崢嶸臘盡頭，風吹朔雪到南州。",
            "三湖簸蕩鮫鼉恐，七澤迷漫狐兔愁。",
            "狂客定回青雀舫，獵兒初試皂貂裘。",
            "江樓伏檻迎新霽，羣玉峰前練带流。"
        ],
        "title": "雪後同吳達夫慎獻玉登黄鶴樓",
        "id": "6e1839b8-b4a3-4d36-8400-4edfeed59983"
    },
    {
        "author": "賀鑄",
        "paragraphs": [
            "老眼春風兩淚傾，繐帷樽俎異平生。",
            "可驚人與琴俱絕，但見肴晞酒復清。",
            "相合水邊傳美政，飛來峰下啟佳城。",
            "翩翩五六奇男子，肯使高門墜厥聲。"
        ],
        "title": "曹永州哀詞",
        "id": "404c089c-e405-444c-b9c9-cbbf12365d3f"
    },
    {
        "author": "賀鑄",
        "paragraphs": [
            "漢大將軍楚國材，半生倦韵浼塵埃。",
            "徐夫人匕首安在，丁令威華表歸來。",
            "紫府無蹤勞彷像，白雲有待久裴徊。",
            "樓標空闊天垠露，川勢從橫地紐開。",
            "隴鳥賦成洲共永，越人歌斷櫂先回。",
            "會招物外二三子，長嘯披襟挹快哉。"
        ],
        "title": "登黄鶴樓懷古兼寄潘豳老昆仲",
        "id": "75b45b64-318b-47f7-b0e5-b8400275bcdf"
    },
    {
        "author": "賀鑄",
        "paragraphs": [
            "好在桐江三拜翁，謫仙之裔好應同。",
            "如聞花縣兩郎子，興發能來一水東。",
            "共醉南樓故時月，斷無庾令浼人風。",
            "季真老病不堪酒，澤畔微吟懷四儂。"
        ],
        "title": "寄武昌方令臨李尉援兼簡黄岡二潘昆仲",
        "id": "4c76dcd6-ec12-4c5a-8eb1-7d0a798a4002"
    },
    {
        "author": "賀鑄",
        "paragraphs": [
            "仲宣何遽向荆州，謝惠連須更少留。",
            "二日舊傳挑菜節，一樽聊解負薪憂。",
            "向人草樹有佳色，带郭江山皆勝遊。",
            "載酒賦詩從此始，它年耆老話風流。"
        ],
        "title": "二月二日席上賦",
        "id": "66d81da4-9447-4a2d-9b6c-ff63521d45d5"
    },
    {
        "author": "賀鑄",
        "paragraphs": [
            "西來投策倦躋攀，晚葉寒華一逕間。",
            "盡日閑雲不留雨，斜陽還照隔江山。"
        ],
        "title": "斗峴山馬上",
        "id": "c32833f4-1f83-4d5f-a736-a08cc58abfe8"
    },
    {
        "author": "賀鑄",
        "paragraphs": [
            "楚郊十月尚聞蟬，傍道黄華亦可憐。",
            "特上西山最高處，長安應在夕陽邊。"
        ],
        "title": "登如方山",
        "id": "910e58e3-99c5-46fc-95cf-0f6f4a0c4480"
    },
    {
        "author": "賀鑄",
        "paragraphs": [
            "蕭蕭黄葉下清溝，白鳥飛來故少留。",
            "今夜行人短亭宿，小窗風雨夢漁舟。"
        ],
        "title": "渡冷水澗投宿萬歲嶺",
        "id": "e0875f7b-592a-4f77-99ac-96bdb0e527a9"
    },
    {
        "author": "賀鑄",
        "paragraphs": [
            "淡遊已恨失芝公，陳躅空留夢境中。",
            "欲問孤雲何處去，庭前雙樹自西風。"
        ],
        "title": "重遊寄老庵懷僧芝",
        "id": "92889d48-912d-408c-96e7-a55b3f6dc95e"
    },
    {
        "author": "賀鑄",
        "paragraphs": [
            "捷也當年避畏途，寄身一葉泛隋渠。",
            "定須慙愧操舟子，千里風波汝渡吾。"
        ],
        "title": "寄有捷上人",
        "id": "541de5da-9482-4cd2-abcc-4ab32e8aacd7"
    },
    {
        "author": "賀鑄",
        "paragraphs": [
            "夜雨蕭蕭徹曉聞，不應爲我掃塵紛。",
            "弄鞭十里西郊道，但見青山納白雲。"
        ],
        "title": "曉晴西郊馬上",
        "id": "3fbfc0d9-0b01-47ac-8ad8-c8e1d462dc34"
    },
    {
        "author": "賀鑄",
        "paragraphs": [
            "曉渡南岡五里松，精廬未見已聞鐘。",
            "門前拂地垂楊柳，掃浄秋來過馬蹤。"
        ],
        "title": "重遊梵行院",
        "id": "a832c65a-d9f0-487e-b80e-f6784c9c2ec1"
    },
    {
        "author": "賀鑄",
        "paragraphs": [
            "僧閤窗扉學畫船，青熒燈火對牀眠。",
            "北風带雪披簷竹，渾似瀟湘夜泊天。"
        ],
        "title": "同張漢求宿升中院西寮",
        "id": "976bc0fd-5b2e-4a97-95f7-e0543859e096"
    },
    {
        "author": "賀鑄",
        "paragraphs": [
            "刻雪裁冰物外人，强隨肥馬走京塵。",
            "未應無地栽桃李，江北江南一樣春。"
        ],
        "title": "送僧法印志因西遊京師",
        "id": "9aed28ff-da06-4d87-a3aa-39ef8a89fc04"
    },
    {
        "author": "賀鑄",
        "paragraphs": [
            "破冰泉脈漱籬根，壞衲遥疑掛樹猿。",
            "蠟屐舊痕尋不見，東風先爲我開門。"
        ],
        "title": "重遊鍾山定林寺",
        "id": "97db9ef9-eabd-4787-8813-c1088262dba2"
    },
    {
        "author": "賀鑄",
        "paragraphs": [
            "丞相園林半手栽，清樽曾爲幾人開。",
            "荒榛野蔓換桃李，慙愧春風如故來。"
        ],
        "title": "題賈氏廢園",
        "id": "d5e7e5d3-b413-4ef3-ba19-ab7fb1787592"
    },
    {
        "author": "賀鑄",
        "paragraphs": [
            "綵虹橋下水關東，接畛園林狹逕通。",
            "繁杏半開隨半落，短牆無計礙春風。"
        ],
        "title": "東城馬上",
        "id": "8ace0fd5-6980-4157-a76d-cdb378503f7a"
    },
    {
        "author": "賀鑄",
        "paragraphs": [
            "春風漠漠老江蘺，行矣騷人好自持。",
            "半百幻身如且健，石頭城下兩茅茨。"
        ],
        "title": "重送曾誠之兼簡俞澹陳庾  其一",
        "id": "3155739a-c7aa-44ce-a19a-fdddc0332dcd"
    },
    {
        "author": "賀鑄",
        "paragraphs": [
            "陳顛俞散舊朋遊，樽酒相逢定少留。",
            "衰病故情猶有在，春風一夜夢揚州。"
        ],
        "title": "重送曾誠之兼簡俞澹陳庾  其二",
        "id": "810e3db4-0006-4a25-bc97-f2b98d01fbc9"
    },
    {
        "author": "賀鑄",
        "paragraphs": [
            "東風南浦雨瀟瀟，欲去行人不自聊。",
            "誰道垂楊攀折苦，過春猶有最長條。"
        ],
        "title": "平野堂重送江茂宗",
        "id": "e625b416-7303-4311-909f-20b28d2d1024"
    },
    {
        "author": "賀鑄",
        "paragraphs": [
            "黄蝶尋花日百回，荒庭多雨漫莓苔。",
            "老狂能似徽之輩，借宅猶應乞竹栽。"
        ],
        "title": "追和杜仲觀詠蝶",
        "id": "356e7c6f-b9cb-4614-85fc-ed4d525cf093"
    },
    {
        "author": "賀鑄",
        "paragraphs": [
            "十畝荒池漲綠萍，南風不見芰荷生。",
            "隔窗頼有芭蕉葉，未負瀟湘夜雨聲。"
        ],
        "title": "題芭蕉葉",
        "id": "ba66bbab-2414-4a99-95f5-d8ab8d3370cd"
    },
    {
        "author": "賀鑄",
        "paragraphs": [
            "三處分携跨兩年，浮雲生計本悠然。",
            "江山勝地端相待，大有東南未盡緣。"
        ],
        "title": "留別僧永",
        "id": "3a27a719-fcaf-4fd6-a6e5-8e260e7fd799"
    },
    {
        "author": "賀鑄",
        "paragraphs": [
            "銀鈎入木揜鍾王，拂眼清風識楚狂。",
            "淮海京塵兩流落，與君大是覺身妨。"
        ],
        "title": "折中倉觀米元章題字",
        "id": "27a23342-c964-4335-9d9f-f191d9b558eb"
    },
    {
        "author": "賀鑄",
        "paragraphs": [
            "國門欲去尚遲遲，況復淒風落照時。",
            "猶有京塵坌舟尾，惱人無幾庾元規。"
        ],
        "title": "放舟通津門外作",
        "id": "1080ce06-a891-4c77-8db1-7014ba9309c6"
    },
    {
        "author": "賀鑄",
        "paragraphs": [
            "自昔有宇宙，便應有此山。",
            "如我與君者，幾輩來躋攀。",
            "聲迹兩磨滅，寥寥千古間。",
            "短生一浮漚，妄比金石頑。"
        ],
        "title": "黄山席上別當塗僚友  其一",
        "id": "888d45a4-329a-481f-a4cb-a0fbb5222c16"
    },
    {
        "author": "賀鑄",
        "paragraphs": [
            "五福人所願，九齡神所慳。",
            "著身名利場，寵辱如循環。",
            "不見倦飛鳥，翻然亦知還。",
            "酒闌解袂去，老矣遂投閑。"
        ],
        "title": "黄山席上別當塗僚友  其二",
        "id": "d05ec379-ca14-4b01-b1a7-e511b3fda594"
    },
    {
        "author": "賀鑄",
        "paragraphs": [
            "九夏赤旱百井枯，三秋積雨釜生魚。",
            "淩高徑醉不易圖，問底黄葉今有無。",
            "願致皎白來庭除，昏瞳爛卷勤卷舒。",
            "管中一班聊自娛，未羨北里鳴笙竽。",
            "少日用壯膽力麤，六鼇可取負而趨。",
            "誰謂衰遲百病餘，雀鼠入屋不受驅。",
            "長鋏長鋏歸來乎，泥深沒脛行無車。",
            "咄嗟蠟屐非雙鳬，安得翩然過故都。"
        ],
        "title": "九日雨中作",
        "id": "6a5a6200-46c8-4d4b-b118-1cf2e75b0e2b"
    },
    {
        "author": "賀鑄",
        "paragraphs": [
            "带郭荒山百匝牢，躋攀幾見病猿猱。",
            "官糧可數纔雞肋，吏事懸知倍馬曹。",
            "芸閣有書行且召，萱堂須養未容高。",
            "慶湖老子何堪別，隠几僧坊更寂寥。"
        ],
        "title": "送何安中之官新安錄事",
        "id": "0322fc98-2c8b-4894-a87b-c6a4321d7378"
    },
    {
        "author": "賀鑄",
        "paragraphs": [
            "壯年客宦樂徐州，五見黄華戲馬週。",
            "無復登山拋舊屐，不堪臨水送歸舟。",
            "東城公子猶三徑，南墅先生久一邱。",
            "爲話吳門非樂土，鱸魚菰黍漫淹留。"
        ],
        "title": "送時適歸彭城兼寄王會之并張白雲",
        "id": "e6847416-8c0c-4e17-8b18-25364a286ae9"
    },
    {
        "author": "賀鑄",
        "paragraphs": [
            "西上遲遲誰挽留，了君方寸慕松楸。",
            "三年既盡亦當起，五斗有餘非所求。",
            "早歲向風勞企羨，殘生指日願依投。",
            "得官儻近柴桑里，應許江邊著釣舟。"
        ],
        "title": "方明古免喪西上山陰賀鑄方回以詩送行非敢贈言聊書美志",
        "id": "0fd433f1-c9fd-465c-83aa-821e679454fa"
    },
    {
        "author": "賀鑄",
        "paragraphs": [
            "寒食晴暘少，江南此候同。",
            "侵晨潑火雨，薄暮駕潮風。",
            "目力書籤上，生涯藥裹中。",
            "可憐佳節物，似不繫衰翁。"
        ],
        "title": "清明病中",
        "id": "af9fe1b5-c4dd-4c99-8f99-f91e3fb5c8f8"
    },
    {
        "author": "賀鑄",
        "paragraphs": [
            "翰客文房萬卷餘，詵詵翻是蠹書魚。",
            "載薰載曝徒爲爾，秦築長城錯備胡。"
        ],
        "title": "題葉翰林道卿手書唐人唱和集後",
        "id": "8ecd10d6-58f6-4ed3-a0c9-e552dbb4f8ec"
    },
    {
        "author": "賀鑄",
        "paragraphs": [
            "分張天下付羣雄，回首咸陽卷地空。",
            "六國三秦隨擾攘，錦衣何暇到江東。"
        ],
        "title": "題項羽廟三首  其一",
        "id": "c0538ff0-6036-41f2-b04c-256bc5d40a56"
    },
    {
        "author": "賀鑄",
        "paragraphs": [
            "楚都陳迹久灰埃，一曲虞兮尚寄哀。",
            "不作偷生渡江計，可須千里更西來。"
        ],
        "title": "題項羽廟三首  其二",
        "id": "50556cd7-599a-4106-b1ca-f1ac631a6e1d"
    },
    {
        "author": "賀鑄",
        "paragraphs": [
            "三戶睢盱竟破秦，君王武略世稱神。",
            "途窮一夜無遺恨，挈首殷勤予故人。"
        ],
        "title": "題項羽廟三首  其三",
        "id": "897e9395-edc8-4af7-95e8-5455e6bc8ede"
    },
    {
        "author": "賀鑄",
        "paragraphs": [
            "高岸如陵累石頑，一支漲海橫中間。",
            "九軍雷鼓震玉壘，萬里墨雲驅雪山。",
            "秦政維舟羞膽怯，史遷舐筆恨才慳。",
            "錢郎幾許英雄氣，强弩三千擬射還。"
        ],
        "title": "錢塘海潮",
        "id": "34b111d5-ff87-452a-aa7c-cbad3459b446"
    },
    {
        "author": "賀鑄",
        "paragraphs": [
            "吳門客鬢再經秋，城郭籃舁久倦遊。",
            "平靜松江三萬頃，不應無處著漁舟。"
        ],
        "title": "吳門秋懷",
        "id": "bc09b463-a059-46b7-86b7-3d9407dfb1c0"
    },
    {
        "author": "賀鑄",
        "paragraphs": [
            "眼裏鉛華今日見，胸中冰炭幾時除。",
            "欲知老子消懷處，靜夜青燈一卷書。"
        ],
        "title": "丹陽客舍示曾紆公衮",
        "id": "efe20ba5-474e-4525-8534-872337992064"
    },
    {
        "author": "賀鑄",
        "paragraphs": [
            "求田問舍向吳津，欲著衰殘老病身。",
            "未拜君恩賜剡曲，歸來且醉鑑湖春。"
        ],
        "title": "鑄年五十八因病廢得旨休致一絕寄呈姑蘇毗陵諸友",
        "id": "be412f75-df03-4ff8-8e27-e2fc5c094aa3"
    },
    {
        "author": "賀鑄",
        "paragraphs": [
            "古寺相留跨兩年，窮通出處固天然。",
            "短檠燈火掩書卷，屢聽芭蕉夜雨眠。"
        ],
        "title": "題毗陵僧舍二首  其一",
        "id": "fb0f4037-8fba-4107-9727-c9df6d726ddd"
    },
    {
        "author": "賀鑄",
        "paragraphs": [
            "秋風忽起家山意，流落天涯歎憔悴。",
            "古寺不挂寰瀛圖，終南山翁何處至。"
        ],
        "tags": [
            "终南山"
        ],
        "title": "題毗陵僧舍二首  其二",
        "id": "3fb8a78d-d799-4b4b-8d57-b67e6dce6fab"
    },
    {
        "author": "賀鑄",
        "paragraphs": [
            "一種梅生禪老家，屋簷古幹恣敧斜。",
            "詩人莫訝深紅色，可勝尋常桃杏花。"
        ],
        "title": "和題毗陵薦福寺紅梅",
        "id": "e601f814-cec1-47f5-87e1-b97db1925231"
    },
    {
        "author": "賀鑄",
        "paragraphs": [
            "送別松陵道，輕舟助客拏。",
            "湖空翦葭菼，市隘集魚蝦。",
            "薄雨啼殘雪，新潮蝕嫩沙。",
            "鏡中羞沓颯，行復見春花。"
        ],
        "title": "吳江送客",
        "id": "78c1c218-724f-4a5d-b948-9dba546b520d"
    },
    {
        "author": "賀鑄",
        "paragraphs": [
            "秋色朝來已十分，遠山清瘦露雲根。",
            "芙蕖昨夜驚風雨，葉葉流香有淚痕。"
        ],
        "title": "題流香亭",
        "id": "0676d7b4-e3d6-45d6-9088-81e7500f4c6d"
    },
    {
        "author": "賀鑄",
        "paragraphs": [
            "我昔官房子，長懷忠穆賢。",
            "里無行馬第，山有卧牛阡。",
            "當代三公後，維君五福全。",
            "桐棺遠歸祔，追舊幾潸然。"
        ],
        "title": "王迥子高挽章五首  其一",
        "id": "2b5e18d2-0896-4526-9607-8d64fa70df3d"
    },
    {
        "author": "賀鑄",
        "paragraphs": [
            "卓爾金閨彥，頎然玉筍班。",
            "周旋三友益，零落十年間。",
            "轣轆靈輀動，悠揚素旐還。",
            "暮年懷抱愛，應未辨追攀。"
        ],
        "title": "王迥子高挽章五首  其二",
        "id": "005dfa56-a27c-44d2-8598-f2bf6ddae1fc"
    },
    {
        "author": "賀鑄",
        "paragraphs": [
            "蕭散竹林風，平生約略同。",
            "官班魏叔夜，年輩晉安豐。",
            "民詠濡須政，朝推𦚧䏰功。",
            "九原無復作，埋玉恨何窮。"
        ],
        "title": "王迥子高挽章五首  其三",
        "id": "01703262-6ff8-4bf0-89b3-6c54cb6005f2"
    },
    {
        "author": "賀鑄",
        "paragraphs": [
            "南浦維舟訪，東堂抵榻眠。",
            "後期猶指日，輕別遂終天。",
            "墨妙今初貴，詩鳴久已傳。",
            "清風知未墜，諸子更翩翩。"
        ],
        "title": "王迥子高挽章五首  其四",
        "id": "2fa33226-758b-4daa-a347-58f96e0d1d07"
    },
    {
        "author": "賀鑄",
        "paragraphs": [
            "已矣知無憾，賢愚共此途。",
            "白駒馳白日，黄髮掩黄壚。",
            "和氏終還趙，干將不葬吳。",
            "駑疴如可强，猶擬奠生芻。"
        ],
        "title": "王迥子高挽章五首  其五",
        "id": "fb1b6050-bee5-4aca-8fa2-478d8cb2c105"
    },
    {
        "author": "賀鑄",
        "paragraphs": [
            "九客相逢思楚狂，停歌罷鋏緩行觴。",
            "座中那更添嚴令，分韵吟詩招阿章。"
        ],
        "title": "約十客同集金山米芾元章約而不至坐中分題以元章未至分韵作詩拈鬮韵應口便作滯思即罰巨觥余得章字",
        "id": "5e960091-cabf-4cf5-a3fc-beabb5c10b6e"
    },
    {
        "author": "賀鑄",
        "paragraphs": [
            "淮海多才士，徒希馬少游。",
            "誰容老芸閣，自讖死藤州。",
            "狀貌披圖爽，陽春掩卷愁。",
            "湛郎長鬣爾，殊不嗣風流。"
        ],
        "title": "題秦觀少游寫真",
        "id": "8d62c884-b61e-4a2a-86de-68d69202bea5"
    },
    {
        "author": "賀鑄",
        "paragraphs": [
            "吾老無北里，子能詎南來。",
            "臨分即間訣，薄暮更徘徊。",
            "晚節徇微尚，方剛患多才。",
            "此生南與北，出處兩悠哉。"
        ],
        "title": "別王銍性之",
        "id": "48ba2946-d0ab-4691-821c-11db92bbcc9d"
    },
    {
        "author": "賀鑄",
        "paragraphs": [
            "餘不亭下檥歸舟，訪古懷賢百刻留。",
            "辦得千金脫元緒，此心端不爲封侯。"
        ],
        "title": "留題左顧亭二首  其一",
        "id": "f20841f2-db8c-4528-8595-c5baabea39fe"
    },
    {
        "author": "賀鑄",
        "paragraphs": [
            "亭際高樅滿百圍，不無山鬼此焉依。",
            "咿呦爲話當年事，曾見將軍佩印歸。"
        ],
        "title": "留題左顧亭二首  其二",
        "id": "e917b23a-8656-47b8-8c80-234474403039"
    },
    {
        "author": "賀鑄",
        "paragraphs": [
            "凜凜英風萬世孤，忽瞻容貌涕洟俱。",
            "遺謀不愧生張說，異事猶煩鬼董狐。",
            "黑白已分歸節義，丹青長懾在奸諛。",
            "不煩搖扇蒼蠅去，一片寒冰挂座隅。"
        ],
        "title": "客有携寇萊公真挂于驛舍傍題云今作閻羅王慨然有作",
        "id": "f55e5f69-5259-489f-903d-2959aaef5f6b"
    },
    {
        "author": "賀鑄",
        "paragraphs": [
            "落墨龍眠品入神，橫筇一見謫仙人。",
            "孤雲老鶴來何處，異石清流有是身。",
            "瞻仰生風開鬢髮，卷舒盥手敬星辰。",
            "他年莫用黄金鑄，傳在人間此逼真。"
        ],
        "title": "內翰出龍眠居士寫真圖",
        "id": "008c9434-4c3c-4341-81e1-8f411825ab23"
    },
    {
        "author": "王文舉",
        "paragraphs": [
            "何日面青山，相並兩茅屋。"
        ],
        "title": "句",
        "id": "a12c6452-dc1e-4dd7-8a8d-f052541679c1"
    },
    {
        "author": "王有元",
        "paragraphs": [
            "應無好夢到彭城。"
        ],
        "title": "句",
        "id": "c9ebc9fe-5551-44ec-9131-e455ee139537"
    },
    {
        "author": "鄔柄",
        "paragraphs": [
            "清監風流賀季真，先生端是昔人身。",
            "如何未老催歸去，要卧烟霞兩郡春。"
        ],
        "title": "鑑湖先生未老挂冠以詩卜居于姑蘇毗陵兩郡依韵奉和",
        "id": "3c24f45c-c6da-4ec7-94d6-95f0af6b765c"
    },
    {
        "author": "王藻",
        "paragraphs": [
            "仙人駕鶴上三清，壇石空留萬古名。",
            "昨夜碧天星斗爛，不聞朝禮步虛聲。"
        ],
        "title": "蓋仙山六題 仙洞",
        "id": "0891fff0-a5f0-4065-bfa3-eb67a260c816"
    },
    {
        "author": "王藻",
        "paragraphs": [
            "沉沉古洞鎖雲寒，中有龍依積水蟠。",
            "若爲蒼生作霖雨，九天飛去不爲難。"
        ],
        "title": "蓋仙山六題 龍洞",
        "id": "5cd6f128-077b-459f-8e89-8471d566b529"
    },
    {
        "author": "王藻",
        "paragraphs": [
            "一脈靈源來已長，色濃如醴味甘香。",
            "石龍洞處無塵染，留與仙家作玉漿。"
        ],
        "title": "蓋仙山六題 甘泉",
        "id": "130a635f-fd1f-4561-b943-36508a66fdce"
    },
    {
        "author": "王藻",
        "paragraphs": [
            "仙留白石顯靈蹤，化出水精雲洞中。",
            "一片寒冰清可琢，方員成器任良工。"
        ],
        "title": "蓋仙山六題 水精石",
        "id": "2baba940-005a-4bde-a624-74cd70486dc6"
    },
    {
        "author": "王藻",
        "paragraphs": [
            "生來雙筍幾經春，直上雲霄無蘚痕。",
            "若使堅剛解成竹，人應喚作兩龍孫。"
        ],
        "title": "蓋仙山六題 雙筍石",
        "id": "4f1806b4-4857-4d44-8259-7ed10c1f2d95"
    },
    {
        "author": "王藻",
        "paragraphs": [
            "元氣融成知幾春，石人峰好與誰論。",
            "擎天不老歲長在，捧日無言形獨尊。",
            "每爲頭先生雪白，何嘗口解把霞吞。",
            "登高望處渾疑活，自許相隨遊洞門。"
        ],
        "title": "蓋仙山六題 石人峰",
        "id": "b251b930-2a69-4f12-8184-95e6ab9f9298"
    },
    {
        "author": "王藻",
        "paragraphs": [
            "路入麕䴥亭子嶺，江圍蒲稗富川城。"
        ],
        "title": "句",
        "id": "0bbe2b0f-868d-40bb-b482-3f8f91b502db"
    },
    {
        "author": "孫大廉",
        "paragraphs": [
            "流水元依澗，孤雲不著山。",
            "萬緣機慮斷，一點浄明還。",
            "立雪人何在，銜花鳥自閒。",
            "羣昏疑網破，雄論落人間。"
        ],
        "title": "浄土院  其一",
        "id": "c3590935-f24b-4929-add3-fd1677235652"
    },
    {
        "author": "孫大廉",
        "paragraphs": [
            "白蓮開綠水，佛子舊家山。",
            "浄境無南北，塵心有去還。",
            "林深天籟遠，風定水雲閒。",
            "何日逢旌騎，重來翠巘間。"
        ],
        "title": "浄土院  其二",
        "id": "2cd01e94-1e7d-427b-89bc-3afcb211f4a6"
    },
    {
        "author": "毛注",
        "paragraphs": [
            "織水簾珠未是奇，舒王留詠奪天機。",
            "神光已比箕星列，文焰長依舜日暉。",
            "一沼蛟龍涎半積，兩檐鸞鶴勢雙飛。",
            "名山從此留傳詠，自昔因人重發揮。"
        ],
        "title": "水簾泉",
        "id": "27ae750d-20cd-4118-9527-524707c8e1de"
    },
    {
        "author": "毛注",
        "paragraphs": [
            "瀟洒仙居院，樓臺烟靄中。",
            "夜泉清浸月，午鐸冷搖風。",
            "轉目已成昨，累名俱是空。",
            "一尊林下醉，此興與誰同。"
        ],
        "title": "仙居寺",
        "id": "93905697-3323-468f-92f3-1437f65300a2"
    },
    {
        "author": "吳與",
        "paragraphs": [
            "高城頓崇岡，上與白雲遇。",
            "昔賢此登臨，懷古得佳句。",
            "結亭自何人，歲月更已屢。",
            "古篆僅存名，頹簷颯將仆。",
            "我來訪遺蹤，環賞愜幽趣。",
            "鳩工扶墊隉，選木換隳蠹。",
            "津梁五道人，悉力願相赴。",
            "經營未終月，突兀見翬翥。",
            "英英蒼梧雲，朝莫此屯聚。",
            "時從南山來，倏向高巖去。",
            "去來本無心，虛亭日新故。",
            "因之望故鄉，更識親闈處。",
            "南山互牽情，凭闌目空注。"
        ],
        "title": "白雲亭",
        "id": "f6b51b43-4f80-4e72-8285-a91b6a90e3ce"
    },
    {
        "author": "吳與",
        "paragraphs": [
            "靈鷲飛來處，南樓敞梵宮。",
            "僧歸明月下，人在白雲中。",
            "洗鉢泉源近，傳燈寶積通。",
            "坐依龍象晚，鐘磬滿松風。"
        ],
        "title": "南樓寺",
        "id": "e039646a-d024-449a-9f46-388f132308b4"
    },
    {
        "author": "吳與",
        "paragraphs": [
            "衆山重疊勢如環，地古基平數畝寬。",
            "山客曾留雙燕履，古松猶鎖七星壇。",
            "深林産藥人難老，碧洞藏龍氣自寒。",
            "丹竈久空遺迹在，塚中曾見舊衣冠。"
        ],
        "title": "七星壇",
        "id": "79e93f10-ff91-4327-a36d-f464a07e3cde"
    },
    {
        "author": "余亢",
        "paragraphs": [
            "不作從龍意，無心謾出山。",
            "可憐一片雪，長伴主人閑。"
        ],
        "title": "題白雲軒",
        "id": "59667d32-ef64-4ad4-a7f8-d8bd01cfd697"
    },
    {
        "author": "楊詢",
        "paragraphs": [
            "金剎岧嶢挂斷霓，島雲沮洳暗窗扉。",
            "江風曉定釣人出，山月夜高禪客歸。",
            "徑畔芭蕉曾有喻，庭前柏樹本無機。",
            "我來重見當時叟，紙帳松房補衲衣。"
        ],
        "title": "遊齊山寺",
        "id": "ff5bd1dd-8249-4fbc-9ba6-e2f30a0e9b5e"
    },
    {
        "author": "周壽",
        "paragraphs": [
            "清池带蒼巘，結構俯林麓。",
            "扶疏竹外山，相向隔羅縠。",
            "老禪謝人境，歲晚收白足。",
            "誰聆跫然音，息隠尚爭逐。",
            "道場坐千劫，不媿桑下宿。",
            "定中觀潮汐，絕事心已熟。"
        ],
        "tags": [
            "钱塘江"
        ],
        "title": "題金粟寺庵",
        "id": "bb9c693c-e58b-43eb-9776-10716f391d2c"
    },
    {
        "author": "余幹",
        "paragraphs": [
            "秋日同文館，官寮許暫依。",
            "衛軒留鶴住，楚澤滯鴻歸。",
            "木選山中勝，珍求世上稀。",
            "清時方物貢，寧在篋中璣。"
        ],
        "title": "和鄧慎思詩呈同院諸公三首  其一",
        "id": "964b672e-fc3d-45df-92e7-3ad5a5a75dbc"
    },
    {
        "author": "余幹",
        "paragraphs": [
            "秋日同文館，興賢道與光。",
            "雄奇思汝潁，浮巧笑齊梁。",
            "綠醑傾蛆甕，青燈拆米囊。",
            "雅談揮玉麈，未厭漏聲長。"
        ],
        "title": "和鄧慎思詩呈同院諸公三首  其二",
        "id": "ff18a0ac-7e7d-4767-bfd2-c1c0c6502333"
    },
    {
        "author": "余幹",
        "paragraphs": [
            "秋日同文館，掄才又一回。",
            "楩柟輸海徼，金玉振巖隈。",
            "富贍看先達，清新畏後來。",
            "百朋行可錫，所樂在多才。"
        ],
        "title": "和鄧慎思詩呈同院諸公三首  其三",
        "id": "239fa6a0-1fe8-4443-9cc3-8063168efeeb"
    },
    {
        "author": "余幹",
        "paragraphs": [
            "零露沾明砌，凄風入邃闈。",
            "添愁蟲勸織，驚夢鳥催歸。",
            "哀調孤吹笛，寒聲遠搗衣。",
            "飄蓬雖已久，今夜覺分違。"
        ],
        "title": "和鄧慎思未試即事雜書率用秋日同文館爲首句三首  其一",
        "id": "23ce5c5d-10a3-4a10-89b5-99dad050317d"
    },
    {
        "author": "余幹",
        "paragraphs": [
            "引類憑先進，搜材及寸長。",
            "隔簾愁晝暝，隠几怯秋凉。",
            "化力人難測，機心我已忘。",
            "封侯良可待，誰有不龜方。"
        ],
        "title": "和鄧慎思未試即事雜書率用秋日同文館爲首句三首  其二",
        "id": "18745195-a638-435f-a6f1-592a39a76d69"
    },
    {
        "author": "余幹",
        "paragraphs": [
            "簾幕深常閉，門庭閴未開。",
            "愁將河女隔，喜見月娥來。",
            "騷客吟冰柱，仙官醉玉杯。",
            "蹇修那可得，笑齒竟誰媒。"
        ],
        "title": "和鄧慎思未試即事雜書率用秋日同文館爲首句三首  其三",
        "id": "4d94e5ca-7595-497d-a626-c0f852e58815"
    },
    {
        "author": "余幹",
        "paragraphs": [
            "江南嘗應檄書行，多向西風拂露英。",
            "薄暮解裝融祖寺，侵晨揮策楚王城。",
            "明蟾又見中秋色，哀雁仍聞半夜聲。",
            "懷舊感新搔短髮，歸時應有二毛生。"
        ],
        "title": "和鄧慎思初入試院",
        "id": "20b26aa0-8977-4cae-9743-7b24a5cc72a6"
    },
    {
        "author": "余幹",
        "paragraphs": [
            "去家策馬上長河，逆旅光陰忽忽過。",
            "陳迹不堪追放浪，新才仍復委搜羅。",
            "雅談幸有青雲士，佳句寧無白雪歌。",
            "此興非憑吟笑遣，未應能奈客愁何。"
        ],
        "title": "試院即事呈諸公",
        "id": "dff26a0e-ccad-4fdd-951c-dac2a410ce98"
    },
    {
        "author": "余幹",
        "paragraphs": [
            "庭實方期國士充，知音須辦鐸符鐘。",
            "孔融愛客樽常滿，摩詰思親節又逢。",
            "鳥養任真終自適，彘謀傷性竟誰從。",
            "開門預計無多日，猶起清愁暮靄濃。"
        ],
        "title": "和鄧慎思重九考罷試卷書呈同院諸公",
        "id": "4b617e54-b81b-44b3-b2cf-d65b589b6bf4"
    },
    {
        "author": "余幹",
        "paragraphs": [
            "煙霞曾是踏諸峰，翻作清歌笑玉鐘。",
            "幾代孫經桃塢隔，千年壇憶華山逢。",
            "美才方赴鳴騶召，逸興何由稅駕從。",
            "我亦江鄉成阻闊，西風歸意浩然濃。"
        ],
        "title": "和鄧慎思同舍問及故山景物用鍾字韵詩以答",
        "id": "849f8a2f-6ce5-4beb-96d2-6557d66a2bed"
    },
    {
        "author": "余幹",
        "paragraphs": [
            "可畏日輪如赤釜，頼有羣仙司下土。",
            "稍從寥廓湧濃雲，旋向塵埃洒甘雨。",
            "松蘿既女更施澤，山木欲童俄得乳。",
            "馬牛暫息要途勞，魚鼈頓舒炎海苦。",
            "野鸛那虛屋上鳴，穴狸不繆山中語。",
            "清風豈假白羽搖，輕汗寧沾翠綃舞。",
            "已憐爽氣滿襟袖，更喜餘霞照庭戶。",
            "後朝便足閱英才，爲指帡幪設千俎。"
        ],
        "title": "和曹子方呈鄧張晁蔡",
        "id": "4a07b99d-152c-4461-8fcf-25f16de73013"
    },
    {
        "author": "余幹",
        "paragraphs": [
            "一片木柴投向釜，不是知音色如土。",
            "道途謾用運三車，根性終然資一雨。",
            "相逢倘獲個中人，涓滴何辭北馿乳。",
            "善才童子天質奇，拋官遠遁修行苦。",
            "果向北山曾遇人，便解捐書尋一語。",
            "而今脫却七斤衫，相見山山惟作舞。",
            "秋闈何幸相握手，未厭夜深來叩戶。",
            "莫愁客至將何待，困有眠牀饑有俎。"
        ],
        "title": "次韵天啟戲爲禪句之作",
        "id": "f606be6f-a45e-41e2-8e17-938d891175be"
    },
    {
        "author": "余幹",
        "paragraphs": [
            "毗陵城如金斗方，往事歷歷那能忘。",
            "相逢童子佩蘭芳，秀髮人指誰家郎。",
            "未幾重見突而長，即今不覺秋蓬蒼。",
            "戲笑豈復爲兒狂，追昔宓子初登堂。",
            "辭鋒峭拔森刀槍，器識沉遠包氐羌。",
            "陽秋寧肯露否臧，有子遊學先聚糧。",
            "相將百里陟岵岡，邂逅一挹坐僧牀。",
            "大辯傾注如無旁，天馬方謂先騫驤。",
            "觀魚誰復駐濠隍，瓜期受代垂趨裝。",
            "當路奏牘交稱揚，行將超擢奄云亡。",
            "坐令志氣不得償，傳家豈詫錢一囊。",
            "諸兒經行名州鄉，挾書繼踵諸父行。",
            "旋見天衢飛驌驦，論治直要超周商。",
            "術卑效淺笑杜房，况是亨運遭興王。",
            "致君紹祖邦家光，何止追考歸焚黄。",
            "邃庭朝露明芸香，異書滿閣秋氣凉。",
            "詠歌間成隨豆觴，讀之如欲凌雲翔。",
            "暫近大手離未央，□□□□□□望。",
            "挈篋來寄深閨霜，賓興賢能視文章。",
            "尊尚周孔麾韓莊，搜奇殆有通夕忙。",
            "英游疑動聚星祥，我歸復翳環堵牆。",
            "世味已能如飲漿，羲皇上人琴一張。"
        ],
        "title": "次韵贈無咎學士",
        "id": "ad696358-ad3e-4241-9e9b-022ed701819c"
    },
    {
        "author": "鍾伷",
        "paragraphs": [
            "萬石結叢林，縈回鳥道深。",
            "山高雲漠漠，洞古綠陰陰。",
            "壁擁虯龍篆，崖懸鐘鼓音。",
            "不須愁日暮，勝景且追尋。"
        ],
        "title": "龍南玉石巖",
        "id": "3c3baf76-741f-460d-8d8f-b246ce09d6b6"
    },
    {
        "author": "劉概",
        "paragraphs": [
            "昔年曾作瀟湘客，憔悴東秦歸未得。",
            "西軒忽見好溪山，如何尚有楚鄉憶。",
            "讀書誤人四十年，有時醉把闌干拍。"
        ],
        "title": "府舍西軒作",
        "id": "ebb9f13e-9874-4abf-9d0a-e5af672033f5"
    },
    {
        "author": "劉概",
        "paragraphs": [
            "岑崟千嶂插青霄，殿閣崢嶸霽靄交。",
            "已化靈蛇留徑迹，雙飛白鶴上雲巢。",
            "萬家香火春迎社，一派泉聲夜滌庖。",
            "投錫此來當有意，獨存秘宇在巖坳。"
        ],
        "title": "贈新住靈巖長老",
        "id": "5d95236b-f5c6-4d89-a1ac-a92a7d65551e"
    },
    {
        "author": "余深",
        "paragraphs": [
            "結實寧辭火後山，移根今照日華丹。",
            "來從南海航千里，賜比西山藥一丸。",
            "封植自憐依禁籞，芬芳無復耀幽蘭。",
            "萬年枝上風光別，嘗奉宣和燕暇看。"
        ],
        "title": "奉和御製頒賜荔枝",
        "id": "4777da10-08fa-4a8e-8f28-17fc7f99df3e"
    },
    {
        "author": "余深",
        "paragraphs": [
            "春深瓊苑百花明，拂曉鑾輿下太清。",
            "綵仗六軍嚴禁衛，虹橋千步跨仙瀛。",
            "講脩禊事垂遊豫，欲與民心樂治平。",
            "扈蹕兩經來此地，獨慚衰颯玷恩榮。"
        ],
        "title": "奉和駕幸西池",
        "id": "cefa0dbe-ab34-489a-a0b4-7e64746a1b83"
    },
    {
        "author": "余深",
        "paragraphs": [
            "晴日氛暄埽，都人祓禊初。",
            "湛恩施雨露，清宴集冠裾。",
            "風織波紋細，晴牽柳線舒。",
            "太平多盛事，恩許樂于胥。"
        ],
        "title": "奉和御製上巳日賜宴二首  其一",
        "id": "7525d32e-e45f-4b77-a1ce-dd989034fe7f"
    },
    {
        "author": "余深",
        "paragraphs": [
            "紀元新曆布，修禊暮春初。",
            "愷樂傳恩斝，榮光動拜裾。",
            "宸章爭日麗，聖澤與陽舒。",
            "欲識天臨遠，殊方屬象胥。"
        ],
        "title": "奉和御製上巳日賜宴二首  其二",
        "id": "2af8236b-27bb-4cab-a67d-f54d63b86327"
    },
    {
        "author": "余深",
        "paragraphs": [
            "節逢中伏許休閒，錫宴清都絳闕間。",
            "俯仰自驚希世遇，低徊終愧異恩頒。",
            "連雲竹影含風遠，撲面荷香擁棹還。",
            "施厚眷深知未報，獨憐疲瘁已衰顔。"
        ],
        "title": "奉和御製中伏入延福宮納凉",
        "id": "cb184678-b6c1-458f-b8a9-1c7fc68d4ce5"
    },
    {
        "author": "余深",
        "paragraphs": [
            "睿謨賜宴預英良，翠輦鳴鞘出紫房。",
            "閬苑羣仙環帝所，洞庭萬橘薦秋香。",
            "芬芳殽實容饕腹，咫尺天威許捧觴。",
            "日暮歸來自天上，恍然塵慮頓消忘。"
        ],
        "tags": [
            "洞庭湖"
        ],
        "title": "奉和御製睿謨殿賜宴",
        "id": "bf99273a-dc6e-4dff-9c99-d99d5741483d"
    },
    {
        "author": "余深",
        "paragraphs": [
            "觚稜金碧雪消殘，燈火東風破暮寒。",
            "扇影開雲瞻日表，月華如露泛仙盤。",
            "天顔有喜同遊豫，雅俗多歡樂治安。",
            "航海陪臣驚遠目，蓬瀛今向帝城看。"
        ],
        "title": "奉和御製御樓及睿謨殿觀燈  其一",
        "id": "2443f3b1-9f2c-4226-8cec-6305c14a1894"
    },
    {
        "author": "余深",
        "paragraphs": [
            "元宵欲近臘光殘，宮殿森嚴夜氣寒。",
            "金碧相輝花影動，雲烟低覆瑞光盤。",
            "臣心共慶千齡會，國勢方隆九鼎安。",
            "寶祚化成天上事，恍疑身在夢中看。"
        ],
        "title": "奉和御製御樓及睿謨殿觀燈  其二",
        "id": "463f2835-0d7f-4b60-a3b9-3acb259ad376"
    },
    {
        "author": "余深",
        "paragraphs": [
            "東樓預宴對天顔，身世渾疑在廣寒。",
            "妙舞清歌來禁殿，江苞海錯入珍盤。",
            "民心康樂時光好，樂奏和平化國安。",
            "詔許景龍歸緩轡，都民竟作異恩看。"
        ],
        "title": "奉和角樓特宴",
        "id": "12cd8b35-9ba2-4a45-ad06-522f87dff203"
    },
    {
        "author": "余深",
        "paragraphs": [
            "月華迎仗翠輿還，冉冉春光暖破寒。",
            "蓮炬浮雲星漢遠，鼇峰徹夜燭龍盤。",
            "况逢節好民風樂，自是祥多國祚安。",
            "萬井謳歌歸聖德，年年長擁路旁看。"
        ],
        "title": "奉和御製佑神觀觀燈從駕",
        "id": "bc53334f-cdf7-486f-bfcc-0594c1deb70f"
    },
    {
        "author": "余深",
        "paragraphs": [
            "蓬壺何幸又重來，湛露濃恩宴喜開。",
            "延福宮中聽度曲，仙桃花下許傳盃。"
        ],
        "title": "奉和御製禁苑花開社日錫宴穠華閣  其一",
        "id": "d1ae84be-b3de-411d-88f3-c0a44f8df9d2"
    },
    {
        "author": "余深",
        "paragraphs": [
            "文杏夭桃次第開，宣遊叨豫賞花來。",
            "飲歸帝所層城暮，恍若鈞天一夢回。"
        ],
        "title": "奉和御製禁苑花開社日錫宴穠華閣  其二",
        "id": "79265ce2-e568-4c17-8a50-8a471f44d4bb"
    },
    {
        "author": "余深",
        "paragraphs": [
            "閬山縈繞鎖春風，竹密花深隠映中。",
            "行到夾城催錫宴，穠華西畔看繁紅。"
        ],
        "title": "奉和御製禁苑花開社日錫宴穠華閣  其三",
        "id": "ba680468-3292-47d1-ba49-2a17104e3ad9"
    },
    {
        "author": "余深",
        "paragraphs": [
            "禁籞秋光睹物華，飄然清思浩無涯。",
            "沙邊橋下淺深水，岸側竹間紅白花。"
        ],
        "title": "奉和御製宣召遊龍德西園",
        "id": "bbbbd337-3883-48ba-95f2-26eddb5c7b6a"
    },
    {
        "author": "余深",
        "paragraphs": [
            "萬國恩波浸太平，清風和氣入歡聲。",
            "一詩榮遇真千載，共慶壬辰值此生。"
        ],
        "title": "奉和御製龍池",
        "id": "47ca4866-e3b0-4c6c-9475-c276aea06b7b"
    },
    {
        "author": "余深",
        "paragraphs": [
            "黄英紫蕊映雕觴，拂拂風生酒面光。",
            "佳節難逢恩更厚，坐令秋律變春陽。"
        ],
        "title": "奉和御製重陽宴西園",
        "id": "b9321941-2e82-4603-9250-04f496a3e1cf"
    },
    {
        "author": "翁績",
        "paragraphs": [
            "千里寒沙遺白骨，一番新鬼哭黄雲。",
            "偷生同惡終相蔽，安得忠誠達聖君。"
        ],
        "title": "感憤",
        "id": "1c930e8b-6950-4dd5-ac6d-3241ac302860"
    },
    {
        "author": "何去非",
        "paragraphs": [
            "貌妍足巧語，軀惡招歋歈。",
            "賦形具人獸，寧脫荆榛居。",
            "肉嘗登俎鼎，餉餽傳甘腴。",
            "失計墮醉鄉，顛躓無與扶。",
            "柔毫傳束縛，航海歸仙癯。",
            "浴質逸少池，摛藻知章湖。",
            "殺身固有用，賦芧從衆狙。",
            "坐令宣城工，無復誇栗鬚。",
            "文房甲四寶，萬兔慚蒙膚。",
            "數管友十年，閉門賦三都。",
            "之子信豪邁，嗜學每致劬。",
            "未冠游膠庠，已推經行儒。",
            "蓬山天祿閣，崢嶸凌碧虛。",
            "期予早登躡，同舍校魯魚。"
        ],
        "title": "次韵和翟公巽猩猩毛筆",
        "id": "337f077f-f379-4dd1-8770-40a984b5901d"
    },
    {
        "author": "查許國",
        "paragraphs": [
            "木葉蕭蕭江水清，幅巾藜杖繞山行。",
            "忽然行到山深處，聽得鳴絃一兩聲。"
        ],
        "title": "鳴絃峰",
        "id": "5cbadb14-4c68-4215-b842-69449b8a30e8"
    },
    {
        "author": "某女",
        "paragraphs": [
            "獨倚危闌淚滿襟，小園春色嬾追尋。",
            "深恩縱似丁香結，難展芭蕉一寸心。"
        ],
        "title": "寄賀方回",
        "id": "6f8ac273-dab2-4c48-8b7a-dfd02a3eecdb"
    },
    {
        "author": "王瑜",
        "paragraphs": [
            "千株相對復相重，裊娜繁枝夾路紅。",
            "疑是當時錦步障，至是留得罩春風。"
        ],
        "title": "莊嚴寺海棠洞",
        "id": "f40bbb06-2e71-4df3-906e-ac5c11ea4665"
    },
    {
        "author": "王瑜",
        "paragraphs": [
            "廢宇頹垣不復新，朝元輦道盡荆榛。",
            "惟餘一派溫湯水，長與行人洗路塵。"
        ],
        "title": "遊華清留絕句",
        "id": "4ab900c5-4b6f-43ed-87f5-56d8f099c184"
    },
    {
        "author": "劉和叔",
        "paragraphs": [
            "坐井而觀天，遂亦作天論。",
            "客問天方圓，低頭慙客問。"
        ],
        "title": "書詩話後",
        "id": "dee1d279-7d66-416e-9c65-9bd97f640cb0"
    },
    {
        "author": "陳師道",
        "paragraphs": [
            "主家十二樓，一身當三千。",
            "古來妾薄命，事主不盡年。",
            "起舞爲主壽，相送南陽阡。",
            "忍著主衣裳，爲人作春妍。",
            "有聲當徹天，有淚當徹泉。",
            "死者恐無知，妾身長自憐。"
        ],
        "title": "妾薄命二首  其一",
        "id": "98cc72ec-89e9-43a5-9338-c52645dab4a1"
    },
    {
        "author": "陳師道",
        "paragraphs": [
            "葉落風不起，山空花自紅。",
            "捐世不待老，惠妾無其終。",
            "一死尚可忍，百歲何當窮。",
            "天地豈不寬，妾身自不容。",
            "死者如有知，殺身以相從。",
            "向來歌舞處，夜雨鳴寒蛩。"
        ],
        "title": "妾薄命二首  其二",
        "id": "7cf91f63-64ec-49fc-9eeb-c517f7d0f8ce"
    },
    {
        "author": "陳師道",
        "paragraphs": [
            "早棄人間事，真從地下游。",
            "丘原無起日，江漢有東流。",
            "身世從違裏，功名取次休。",
            "不應須禮樂，始作後程仇。"
        ],
        "title": "南豐先生挽詞二首  其一",
        "id": "cd88a553-658c-4a4a-8118-04896fe75a46"
    },
    {
        "author": "陳師道",
        "paragraphs": [
            "精爽回長夜，衣冠出廣庭。",
            "勳庸留琬琰，形像付丹青。",
            "道喪餘篇翰，人亡更典刑。",
            "侯芭才一足，白首太玄經。"
        ],
        "title": "南豐先生挽詞二首  其二",
        "id": "6f922b6f-5a80-4d18-868f-c763d63f38e3"
    },
    {
        "author": "陳師道",
        "paragraphs": [
            "丈人東南來，復作西南去。",
            "連年萬里別，更覺貧賤苦。",
            "王事有期程，親年當喜懼。",
            "畏與妻子別，已復迫曛暮。",
            "何者最可憐，兒生未知父。",
            "盜賊非人情，蠻夷正狼顧。",
            "功名何用多，莫作分外慮。",
            "萬里早歸來，九折慎馳騖。",
            "嫁女不離家，生男已當戶。",
            "曲逆老不侯，知人公豈誤。"
        ],
        "title": "送外舅郭大夫槩西川提點刑獄",
        "id": "2495c3fe-d06e-4d43-8f0c-2d7ecff816d1"
    },
    {
        "author": "陳師道",
        "paragraphs": [
            "麀麌顧其子，燕雀各有隨。",
            "與子爲夫婦，五年三別離。",
            "兒女豈不懷，母老妹已笄。",
            "父子各從母，可喜亦可悲。",
            "關河萬里道，子去何當歸。",
            "三歲不可道，白首以爲期。",
            "百畝未爲多，數口可無饑。",
            "吞聲不敢盡，欲怨當歸誰。"
        ],
        "title": "送內",
        "id": "adcab296-4f96-4bbe-9484-8a91fec646a0"
    },
    {
        "author": "陳師道",
        "paragraphs": [
            "夫婦死同穴，父子貧賤離。",
            "天下寧有此，昔聞今見之。",
            "母前三子後，熟視不得追。",
            "嗟乎胡不仁，使我至於斯。",
            "有女初束髮，已知生離悲。",
            "枕我不肯起，畏我從此辭。",
            "大兒學語言，拜揖未勝衣。",
            "喚耶我欲去，此語那可思。",
            "小兒襁褓間，抱負有母慈。",
            "汝哭猶在耳，我懷人得知。"
        ],
        "title": "別三子",
        "id": "484a29f5-75f3-4e8d-9b35-36fe1dc94f54"
    },
    {
        "author": "陳師道",
        "paragraphs": [
            "巴蜀通歸使，妻孥且舊居。",
            "深知報消息，不忍問何如。",
            "身健何妨遠，情親未肯疏。",
            "功名欺老病，淚盡數行書。"
        ],
        "title": "寄外舅郭大夫二首  其一",
        "id": "83348e03-9230-4c1b-951d-0d254f902baa"
    },
    {
        "author": "陳師道",
        "paragraphs": [
            "丈人魯諸生，明刑如皋陶。",
            "幸寬右顧憂，未惜一身遥。",
            "西南萬里行，可以斷繩橋。",
            "慎勿用惠文，神母仁如堯。"
        ],
        "title": "寄外舅郭大夫二首  其二",
        "id": "afb7968a-3757-4265-a2d8-875959ddcceb"
    },
    {
        "author": "陳師道",
        "paragraphs": [
            "游子暮何歸，韋杜城南村。",
            "秋水深可測，挽衣踏行雲。",
            "道暗失歸處，棲鳥故不喧。",
            "牛羊閉籬落，稚子猶在門。"
        ],
        "title": "城南寓居",
        "id": "118321fc-258d-43aa-8c03-983fd36da319"
    },
    {
        "author": "陳師道",
        "paragraphs": [
            "莫愛西湖好，涓涓去不迴。",
            "無情是江水，猶解及時來。"
        ],
        "tags": [
            "西湖"
        ],
        "title": "江湖堂",
        "id": "601b0aa5-b521-4c02-9056-e16c52df039d"
    },
    {
        "author": "陳師道",
        "paragraphs": [
            "端也早豐下，歲晚未可量。",
            "我老不自食，安得如我長。",
            "呱呱棄不子，退省未始忘。",
            "吾母亦念我，與爾寧相望。"
        ],
        "title": "憶少子",
        "id": "0e7837e2-1590-4ac9-983f-9108c68d96ec"
    },
    {
        "author": "陳師道",
        "paragraphs": [
            "已是登臨晚，長須愛惜春。",
            "終當捐世事，來作卧雲人。"
        ],
        "title": "眠雲齋",
        "id": "25f9ade9-83c6-4b3e-8221-2027b2fd05d6"
    },
    {
        "author": "陳師道",
        "paragraphs": [
            "岷峨之山中巴江，桂椒柟櫨楓柞樟。",
            "青金黄玉丹砂良，獸皮鳥羽不足當。",
            "異人間出駭四方，嚴王陳李司馬揚。",
            "一翁二季對相望，奇寶橫道驥伏箱。",
            "誰其識者有歐陽，大科異等固其常。",
            "小却盛之白玉堂，典謨頌雅用所長。",
            "度越周漢登虞唐，千載之下有素王。",
            "平陳鄭毛視荒荒，後生不作諸老亡。",
            "文體變化未可量，萬口一律如吃羌。",
            "妖狐幻人犬陸梁，虎豹却走逢牛羊。",
            "上帝惠顧祓不祥，天門夜下龍虎章。",
            "前驅吳回後炎皇，絳旂丹轂朱冠裳。",
            "從以甲胄萬鬼行，乘風縱燎無留藏。",
            "天高地下日月光，授公以柄扶病傷。",
            "士如稻苗待公秧，臨流不渡公爲航。",
            "如大醫王治膏肓，外證已解中尚彊。",
            "探囊一試黄昏湯，一洗十年新學腸。",
            "老生塞口不敢嘗，向來狂殺今尚狂，請公別試囊中方。"
        ],
        "title": "贈二蘇公",
        "id": "7c977d0b-9555-4b05-8b16-f34ed55bcdd7"
    },
    {
        "author": "陳師道",
        "paragraphs": [
            "密雨吹不斷，貧居常閉門。",
            "東溟容有限，西極更能存。",
            "束濕炊懸釜，翻牀補壞垣。",
            "倒身無著處，呵手不成溫。"
        ],
        "title": "暑雨",
        "id": "f3e05165-ef20-49b6-880b-42e9fefbb21b"
    },
    {
        "author": "陳師道",
        "paragraphs": [
            "濠梁初得意，闕里舊論詩。",
            "晚歲何多難，經年始一辭。",
            "淮人饑饉後，良吏拊循時。",
            "欲託山陽簿，翁歸不受私。"
        ],
        "title": "送江楚州",
        "id": "10bc3c0e-88d8-4bd8-b3aa-ab1e46a28410"
    },
    {
        "author": "陳師道",
        "paragraphs": [
            "湖闊疑無地，河回忽見山。",
            "登臨聊自試，衰疾致身閑。",
            "四壁寧虞盜，多方莫駐顔。",
            "無風回遠笛，有月待人還。"
        ],
        "title": "山口",
        "id": "6f4b5d39-2fee-4030-8907-0b4984a8a4bf"
    },
    {
        "author": "陳師道",
        "paragraphs": [
            "白社雙林去，高軒二妙來。",
            "排門衝鳥雀，揮壁带塵埃。",
            "不憚除堂費，深愁載酒回。",
            "功名付公等，歸路在蓬萊。"
        ],
        "title": "晁無咎張文潛見過",
        "id": "7b4885ea-c2ee-491f-8913-c9e93d817997"
    },
    {
        "author": "陳師道",
        "paragraphs": [
            "去遠即相忘，歸近不可忍。",
            "兒女已在眼，眉目略不省。",
            "喜極不得語，淚盡方一哂。",
            "了知不是夢，忽忽心未穩。"
        ],
        "tags": [
            "古诗三百首",
            "宋诗",
            "思亲"
        ],
        "title": "示三子",
        "id": "45785209-b542-4530-823d-40fb3ba5669b"
    },
    {
        "author": "陳師道",
        "paragraphs": [
            "漢庭用少公何在，不使羣飛接羽翰。",
            "今代貴人須白髮，掛冠高處未宜彈。"
        ],
        "title": "次韵答邢居實二首  其一",
        "id": "0bda785b-8987-40e8-8588-b8982bea7ec7"
    },
    {
        "author": "陳師道",
        "paragraphs": [
            "秋來爲客意何如，千里山河信不疏。",
            "昔日老人今則少，不妨紅葉閉門書。"
        ],
        "title": "次韵答邢居實二首  其二",
        "id": "5f3a56de-e982-4a26-87bf-958db0740163"
    },
    {
        "author": "陳師道",
        "paragraphs": [
            "恭默思良弼，詩書正百工。",
            "事多違謝傅，天遽奪楊公。",
            "一代風流盡，三師禮數崇。",
            "若無天下議，美惡併成空。"
        ],
        "title": "丞相溫公挽詞三首  其一",
        "id": "2166fc50-7c49-44bc-b269-307c327ee05c"
    },
    {
        "author": "陳師道",
        "paragraphs": [
            "百姓歸周老，三年待魯儒。",
            "世方隨日化，身已要人扶。",
            "玉几雖來晚，明堂訖授圖。",
            "心知死諸葛，終不羨曹蜍。"
        ],
        "title": "丞相溫公挽詞三首  其二",
        "id": "d3e3aea3-15e7-4320-9575-5992cab0dc70"
    },
    {
        "author": "陳師道",
        "paragraphs": [
            "少學真成己，中年託著書。",
            "輟耕扶日月，起廢極吹噓。",
            "得志寧論晚，成功不願餘。",
            "一爲天下慟，不敢愛吾廬。"
        ],
        "title": "丞相溫公挽詞三首  其三",
        "id": "f4061a39-78a3-4cca-8c74-17aac714dd02"
    },
    {
        "author": "陳師道",
        "paragraphs": [
            "津津爽氣貫眉目，十五男兒萬里身。",
            "筆下倒傾三峽水，胸中別作一家春。"
        ],
        "title": "次韵答學者四首  其一",
        "id": "5ced5313-d050-4617-875f-8a8d28d225a6"
    },
    {
        "author": "陳師道",
        "paragraphs": [
            "黄塵投老得何郎，准擬明年共我長。",
            "熏沐不爲杯酒汙，飛揚未許老夫量。"
        ],
        "title": "次韵答學者四首  其二",
        "id": "3fec02a6-302f-43e8-8b53-df513a38bcdc"
    },
    {
        "author": "陳師道",
        "paragraphs": [
            "暗中摸索不難知，眼裏輪囷却見稀。",
            "行地徑須先八駿，刺天終不羨羣飛。"
        ],
        "title": "次韵答學者四首  其三",
        "id": "9429777b-c399-4193-a0ba-b7801d1a3258"
    },
    {
        "author": "陳師道",
        "paragraphs": [
            "太阿無前鋒不缺，鉛刀不堪供一切。",
            "至柔繞指剛則折，善而藏之光奪月。"
        ],
        "title": "次韵答學者四首  其四",
        "id": "45a6afb8-5787-4878-8203-7d187bc31f1d"
    },
    {
        "author": "陳師道",
        "paragraphs": [
            "行斷哀多影不留，有人中夜攬衣裘。",
            "筆頭細字真堪怨，眼裏長檠不解愁。"
        ],
        "title": "次韵秦覯聽雁聞雞二首  其一",
        "id": "fcc42fbb-7e4d-465d-b86a-1a2f78bd21b3"
    },
    {
        "author": "陳師道",
        "paragraphs": [
            "立馬階除待一鳴，何如春夢不聞聲。",
            "固知雞口羞牛後，不待鳴羣已可驚。"
        ],
        "title": "次韵秦覯聽雁聞雞二首  其二",
        "id": "7e18e7b9-25e2-4766-b766-6682e1ac5488"
    },
    {
        "author": "陳師道",
        "paragraphs": [
            "長鋏歸來夜帳空，衡陽回雁耳偏聰。",
            "若爲借與春風看，無限珠璣咳唾中。"
        ],
        "title": "嘲秦覯",
        "id": "3502a3ce-ceba-4bda-ab9e-0778ca65ea86"
    },
    {
        "author": "陳師道",
        "paragraphs": [
            "寒裏一枝春，白間千點黄。",
            "道人不好色，行處若爲香。"
        ],
        "title": "和豫章公黄梅二首  其一",
        "id": "1d21a8eb-2938-4cbd-b6c1-8465833d2896"
    },
    {
        "author": "陳師道",
        "paragraphs": [
            "色輕花更艷，體弱香自永。",
            "玉質金作裳，山明風弄影。"
        ],
        "title": "和豫章公黄梅二首  其二",
        "id": "01eac134-ee7b-4fa8-ab96-f72f824e987a"
    },
    {
        "author": "陳師道",
        "paragraphs": [
            "我貧無一錐，所向皆四壁。",
            "瀛洲足風露，胡不減饑色。",
            "昔聞杜氏子，剪髻事尊客。",
            "君婦定不賢，三梳奉巾櫛。"
        ],
        "title": "答張文潛",
        "id": "a8a97dbb-9128-41b8-8901-8ab3274e0e01"
    },
    {
        "author": "陳師道",
        "paragraphs": [
            "疾風回雨水明霞，沙步叢祠欲莫鴉。",
            "九日清樽欺白髮，十年爲客負黄花。",
            "登高懷遠心如在，向老逢辰意有加。",
            "淮海少年天下士，獨能無地落烏紗。"
        ],
        "tags": [
            "写景",
            "勉励",
            "抒情",
            "重阳节",
            "友人"
        ],
        "title": "九日寄秦覯",
        "id": "3775a7ce-85fa-49fd-a20e-04b2e681e950"
    },
    {
        "author": "陳師道",
        "paragraphs": [
            "餘力唐虞後，沉人海岱西。",
            "不應容桀黠，寧復有青齊。",
            "燈火魚成市，帆檣藕带泥。",
            "十年塵霧底，瞥眼怪鳧鷖。"
        ],
        "title": "巨野",
        "id": "e73df8d9-0d43-40e3-8bdf-cd152cdd1ee2"
    },
    {
        "author": "陳師道",
        "paragraphs": [
            "去年米賤家賜粟，百萬官倉不餘掬。",
            "青錢隨賜費追呼，昔日剜瘡今補肉。",
            "今年夏旱秋水生，江淮轉粟千里行。",
            "不應遠水救近渴，空倉四壁雀不鳴。",
            "似聞爲政不爲費，兩不相傷兩相濟。",
            "十年斂積用一朝，驚濤破山風動地。"
        ],
        "title": "追呼行",
        "id": "88b6e62c-6680-486e-9bc5-fb81737dbcc2"
    },
    {
        "author": "陳師道",
        "paragraphs": [
            "林廬煙不起，城郭歲將窮。",
            "雲日明松雪，溪山進晚風。",
            "人行圖畫裏，鳥度醉吟中。",
            "不盡山陰興，天留憶戴公。"
        ],
        "title": "雪後黄樓寄負山居士",
        "id": "85b39c1e-bfb5-423f-baec-97b928bbd812"
    },
    {
        "author": "陳師道",
        "paragraphs": [
            "窗鳴風歷耳，道壞草侵衣。",
            "月到千家靜，林昏一鳥歸。",
            "冥冥塵外趣，稍稍眼中稀。",
            "送老須公等，秋棋未解圍。"
        ],
        "title": "秋懷示黄預",
        "id": "612c1233-82a5-4b02-b66a-b81c968f52c2"
    },
    {
        "author": "陳師道",
        "paragraphs": [
            "曠度逢知晚，高才處下難。",
            "清秋一鶚上，拭目萬人看。",
            "白酒初同醉，黄花已戒寒。",
            "憑將衰老事，一一報長安。"
        ],
        "title": "送張支使",
        "id": "f33cf072-d085-465d-8567-02e85373a159"
    },
    {
        "author": "陳師道",
        "paragraphs": [
            "餽糧千里古無策，木牛流馬功不極。",
            "邊頭數米換黄金，將軍汗馬未伏櫪。",
            "黠羌人面作胡語，鳥雀貪生爾如許。",
            "熊虎可避蝱可驅，覆巢熏穴意何如。",
            "漢虜相當庸可盡，聊城正用一封書。",
            "巧手莫爲無麵餠，誰能留渴須遠井。",
            "國家有急君得辭，徐人不勞扣關請。",
            "隴上壯士莫捫舌，河西狂王防係頸。",
            "向來此地幾送迎，草間翁仲口不瘖。",
            "十年兩熟飽可待，一歲四守人何心。",
            "老稚持車車不留，歸人不行行轉頭。",
            "關中正須蕭丞相，省內早要富民侯。",
            "可同一夫在所憫，歲晚得無溝壑憂。"
        ],
        "title": "送杜侍御純陝西轉運",
        "id": "60b4b250-13fe-4569-8092-f54b5592fd32"
    },
    {
        "author": "陳師道",
        "paragraphs": [
            "相逢今已晚，同府尚經年。",
            "衆口不成虎，諸公更薦賢。",
            "兩親須薄祿，一障欲乘邊。",
            "往問顔夫子，何妨試著鞭。"
        ],
        "title": "送楊侍禁兼寄顔黄二公二首  其一",
        "id": "a902f336-b41c-4e9c-9595-9d734451a47b"
    },
    {
        "author": "陳師道",
        "paragraphs": [
            "多問黄居士，終年欠一書。",
            "因人候消息，有使報何如。",
            "向晚逢楊子，真堪託後車。",
            "親年方頼祿，不惜借吹噓。"
        ],
        "title": "送楊侍禁兼寄顔黄二公二首  其二",
        "id": "14fec06b-2968-4844-bf9e-992af097aa76"
    },
    {
        "author": "陳師道",
        "paragraphs": [
            "天險連三峽，官曹據上游。",
            "百年雙鬢白，萬里一身浮。",
            "可使人無訟，寧須意外憂。",
            "平生晏平仲，能費幾狐裘。"
        ],
        "title": "送外舅郭大夫夔路提點刑獄",
        "id": "5c5f3c9f-cc11-4518-aa5c-578648722af8"
    },
    {
        "author": "陳師道",
        "paragraphs": [
            "舊香餘味記黄封，厭見春泥滿眼紅。",
            "千乘莫從公子後，百壺能爲故人東。"
        ],
        "title": "謝人寄酒",
        "id": "328cc434-79b3-4d61-b8b0-069e91a49f31"
    },
    {
        "author": "陳師道",
        "paragraphs": [
            "倏作三年別，才堪一解顔。",
            "樓孤带清洛，林缺見巴山。",
            "五月池無水，千年鶴自還。",
            "白鷗沒浩蕩，愛惜鬢毛斑。"
        ],
        "title": "從蘇公登後樓",
        "id": "ed102c5a-90c9-43eb-b8c0-c1bd95306e3a"
    },
    {
        "author": "陳師道",
        "paragraphs": [
            "平生羊荆州，追送不作遠。",
            "豈不畏簡書，放麑誠不忍。",
            "一代不數人，百年能幾見。",
            "昔如馬口銜，今爲禁門鍵。",
            "一雨五月凉，中宵大江滿。",
            "風帆目力短，江空歲年晚。"
        ],
        "title": "送蘇公知杭州",
        "id": "9674bb61-147b-40a7-ab90-f455168b4d2f"
    },
    {
        "author": "陳師道",
        "paragraphs": [
            "士有從師樂，諸兒却未知。",
            "欲行天下獨，信有俗間疑。",
            "秋入川原秀，風連鼓角悲。",
            "目前㹠犬類，未必慰親思。"
        ],
        "title": "送秦覯二首  其一",
        "id": "92344770-036a-4fe3-a796-1929f7ec0d5e"
    },
    {
        "author": "陳師道",
        "paragraphs": [
            "師法時難得，親年富有餘。",
            "端爲李君御，盡讀鄴侯書。",
            "結友真莫逆，論才有不如。",
            "折腰終不補，可但曳長裾。"
        ],
        "title": "送秦覯二首  其二",
        "id": "b3fe1f1c-bb88-49d2-8720-86b8bfed6da7"
    },
    {
        "author": "陳師道",
        "paragraphs": [
            "風雨東籬冷落看，清溪水落玉峰寒。",
            "酒家不辦當壚費，乞與先生種杏壇。"
        ],
        "title": "和江秀才獻花三首  其一",
        "id": "0a666682-61f4-4bba-a0db-c23c8d101aa9"
    },
    {
        "author": "陳師道",
        "paragraphs": [
            "疏花得雨數枝黄，白髮緣愁百尺長。",
            "要與老生同一醉，故留秋意作重陽。"
        ],
        "title": "和江秀才獻花三首  其二",
        "id": "c11400bc-52f5-43fc-82ba-4db7714ed220"
    },
    {
        "author": "陳師道",
        "paragraphs": [
            "江公孤憤不宜秋，吟作秋蟲到白頭。",
            "過我可爲千日醉，從公難作百錢游。"
        ],
        "title": "和江秀才獻花三首  其三",
        "id": "ddd9fb38-106a-4697-898b-6f19572b2773"
    },
    {
        "author": "陳師道",
        "paragraphs": [
            "平林廣野騎臺荒，山寺鳴鐘報夕陽。",
            "人事自生今日意，寒花只作去年香。",
            "巾欹更覺霜侵鬢，語妙何妨石作腸。",
            "落木無邊江不盡，此身此日更須忙。"
        ],
        "tags": [
            "写景",
            "登高",
            "抒怀",
            "重阳节"
        ],
        "title": "次韵李節推九日登南山",
        "id": "79a7e620-22c3-4f8d-8404-56f9906b254e"
    },
    {
        "author": "陳師道",
        "paragraphs": [
            "田園相與老，此別意如何。",
            "更病可無酒，猶寒已自和。",
            "高名胡未廣，詩興尚能多。",
            "沙草東山路，猶須一再過。"
        ],
        "title": "別負山居士",
        "id": "fc9366ac-97d5-4779-9276-c92d9565ff4f"
    },
    {
        "author": "陳師道",
        "paragraphs": [
            "束髮相看到白頭，了知公鬢不勝憂。",
            "可堪親老須三釜，又著儒冠忍一羞。",
            "平世功名須晚節，向來旬月取封侯。",
            "北州豪傑知誰健，乞我黄淤十里秋。"
        ],
        "title": "送趙教授",
        "id": "6172cbbc-b4e4-4256-a312-5bf618585f70"
    },
    {
        "author": "陳師道",
        "paragraphs": [
            "欲作歸田計，無如二頃何。",
            "折腰方頼祿，拭面未傷和。",
            "日下烏聲樂，塵生鳥跡多。",
            "渡頭留小楫，乘興得相過。"
        ],
        "title": "次韵春懷",
        "id": "5bb1b8d7-3e80-4c50-807c-74ba86a1e965"
    },
    {
        "author": "陳師道",
        "paragraphs": [
            "異色深宜晚，生香故觸人。",
            "不施千點白，別作一家春。"
        ],
        "title": "黄梅五首  其一",
        "id": "d2b9a3f5-b124-4c97-99fb-4525de138ee9"
    },
    {
        "author": "陳師道",
        "paragraphs": [
            "舊鬢千絲白，新梅百葉黄。",
            "留花如有待，迷國更須香。"
        ],
        "title": "黄梅五首  其二",
        "id": "24ae8c09-7e03-4721-b217-bd1df488b0b0"
    },
    {
        "author": "陳師道",
        "paragraphs": [
            "冉冉梢頭綠，婷婷花下人。",
            "欲傳千里信，暗折一枝春。"
        ],
        "title": "黄梅五首  其三",
        "id": "c460e3cc-16b7-4ce2-8fe0-fcff44e941ab"
    },
    {
        "author": "陳師道",
        "paragraphs": [
            "黄裏含真意，春容带薄寒。",
            "欲知誰稱面，徧插一枝看。"
        ],
        "title": "黄梅五首  其四",
        "id": "0b4af324-6114-4047-8b2d-23c9d0347d8c"
    },
    {
        "author": "陳師道",
        "paragraphs": [
            "花裏重重葉，釵頭點點黄。",
            "祇應報春信，故作著人香。"
        ],
        "title": "黄梅五首  其五",
        "id": "b8e18969-4aeb-48c5-932e-173a6de62e71"
    },
    {
        "author": "陳師道",
        "paragraphs": [
            "雞鳴人當行，犬鳴人當歸。",
            "秋來公事急，出處不待時。",
            "昨夜三尺雨，竈下已生泥。",
            "人言田家樂，爾苦人得知。"
        ],
        "title": "田家",
        "id": "32db3851-2852-4bd3-9f39-5c448b8404db"
    },
    {
        "author": "陳師道",
        "paragraphs": [
            "紅落芙蕖晚，青深蒲稗秋。",
            "平湖無過鳥，鳴鼓有行舟。"
        ],
        "title": "巨野二首  其一",
        "id": "84a7560c-8da3-466e-a607-6fa8d207ee2d"
    },
    {
        "author": "陳師道",
        "paragraphs": [
            "蒲港侵衣綠，蓮塘亂眼紅。",
            "將身供世事，結纜待回風。"
        ],
        "title": "巨野二首  其二",
        "id": "8c02117c-ffd3-43f0-97d4-5e61fa155416"
    },
    {
        "author": "陳師道",
        "paragraphs": [
            "爲吏專文法，成家託弟昆。",
            "三年如昨日，一笑更何言。",
            "扶老須微祿，移官實至恩。",
            "兩疏元父子，何日復東轅。"
        ],
        "title": "別叔父錄曹",
        "id": "5c2869ec-83a0-4988-bcde-0de835e6915e"
    },
    {
        "author": "陳師道",
        "paragraphs": [
            "家世山東飽耕稼，晚託一舟順流下。",
            "漁溝寒餠不下筯，推柂轉頭更五夜。",
            "平明放溜出清口，霜落潮回霧連野。",
            "平淮一夢三十里，有日無風神所借。",
            "似憐憂患滿人間，百孔千瘡容一罅。",
            "文章末技將自效，語不驚人神可嚇。",
            "子女玉帛君所餘，寄聲白鳥煩多謝。"
        ],
        "title": "出清口",
        "id": "5052813f-05b0-4afa-b4b8-cccc4ef12eb4"
    },
    {
        "author": "陳師道",
        "paragraphs": [
            "冬暖仍初日，潮回更下風。",
            "鳥飛雲水裏，人語櫓聲中。",
            "平野容回顧，無山會有終。",
            "倚檣聊自逸，吟嘯不須工。"
        ],
        "title": "泛淮",
        "id": "a0f1e2c1-9daf-4093-a1b7-a438de6d4660"
    },
    {
        "author": "陳師道",
        "paragraphs": [
            "沐猴自戲馬自驚，圉人未解猴馬情。",
            "猴其天資馬何罪，意欲防患猶傷生。",
            "異類相宜亦相失，同類相傷非所及。",
            "志行萬里困一誤，吐豆齕荄甘伏櫪。"
        ],
        "title": "猴馬",
        "id": "42a5df3a-36ef-4a5e-a7ea-f8eea50fab44"
    },
    {
        "author": "陳師道",
        "paragraphs": [
            "倦游梁楚愛吾廬，老寄山林孰與娛。",
            "想見杖藜臨過鳥，更能赤手縛於菟。",
            "君寧平世輕三釜，我亦東原有一區。",
            "擬買嬋娟作歸計，可無堆玉斗量珠。"
        ],
        "title": "徐氏閑軒",
        "id": "60d3502e-9160-4f41-86bf-ba2b88da9d03"
    },
    {
        "author": "陳師道",
        "paragraphs": [
            "密雲不雨卧烏龍，已是人間第一功。",
            "得諾向來輕季子，打門何日走周公。"
        ],
        "title": "寄豫章公三首  其一",
        "id": "0da67934-1922-46a1-a6a5-8eb8dfae778d"
    },
    {
        "author": "陳師道",
        "paragraphs": [
            "愧無一縷破雙團，慣下薑鹽枉肺肝。",
            "誓酒不應忘此老，論詩寧肯乞麤官。"
        ],
        "title": "寄豫章公三首  其二",
        "id": "5d45f545-136e-44c6-9b42-f437510c062d"
    },
    {
        "author": "陳師道",
        "paragraphs": [
            "生須百斛買雙鬟，水截龍章試虎斑。",
            "老覺才粗渾不稱，自携雲月瀉湲潺。"
        ],
        "title": "寄豫章公三首  其三",
        "id": "4b06cba3-6392-451b-9927-59dc0875b25f"
    },
    {
        "author": "陳師道",
        "paragraphs": [
            "兩秦並立難爲下，萬里長驅在此初。",
            "別後未忘三日語，人來肯作數行書。"
        ],
        "title": "贈秦覯兼簡蘇迨二首  其一",
        "id": "78e20ee1-8078-4c81-ab52-cfe3f00d3bdd"
    },
    {
        "author": "陳師道",
        "paragraphs": [
            "文章從古不同時，詩語驚人筆益奇。",
            "過與阿平應絕倒，世間能有幾人知。"
        ],
        "title": "贈秦覯兼簡蘇迨二首  其二",
        "id": "e1964a9d-57f4-4f8a-9f76-92ab33276587"
    },
    {
        "author": "陳師道",
        "paragraphs": [
            "好合同黄卷，情新更白頭。",
            "胡然落丹墨，不坐致公侯。",
            "沙軟留徐步，潮迴趁急流。",
            "平生湖海興，日夜逐行舟。"
        ],
        "title": "送趙朝請赴蘇幕",
        "id": "b1b470da-1914-4e16-9072-3f1ae20e9757"
    },
    {
        "author": "陳師道",
        "paragraphs": [
            "斫水水可斷，續弦弦可完。",
            "如何鄭公客，不作百年看。"
        ],
        "title": "絕句",
        "id": "1f4e1373-554e-45c9-8b3d-4cbbb7b62da3"
    },
    {
        "author": "陳師道",
        "paragraphs": [
            "夕風朝未回，來雲去爲雨。",
            "繫舟直山口，天意遽如許。",
            "濤風兩方鬭，丘原莫當怒。",
            "兩山爲俯仰，一鳥不得度。",
            "臨深負高枕，偷生寧得所。",
            "歷歷數過帆，當塗氣如虎。",
            "快意亦適然，淹泊豈吾取。",
            "泝洄更去留，未易相爾汝。",
            "行登東山顛，壯觀前未睹。",
            "九澤不滿眼，五丈才一縷。",
            "茲山昔誰游，巨野傳自古。",
            "菰魚無凶年，末利猶不禦。",
            "荷隩活萬人，梨埒視千戶。",
            "東方富絲麻，小市藏百賈。",
            "連檣自南北，行談雜秦楚。",
            "向晚風力微，湖清魚可數。",
            "空倉鳥烏樂，外舍窗扉語。",
            "身非天下惜，家無十金聚。",
            "欲留盜賊迫，欲去波濤怒。",
            "兩者爾何從，一死吾未與。"
        ],
        "title": "山口阻風",
        "id": "7178bffc-60fc-4b74-b312-a60b18a01b8d"
    },
    {
        "author": "陳師道",
        "paragraphs": [
            "東山如覆盆，石塔仍數層。",
            "昔人行樂處，時過名不稱。",
            "秋風變草木，樵徑餘薪蒸。",
            "四顧一水間，不復知淄澠。",
            "菰蒲萬世利，煙火千人罾。",
            "平生登山脚，歲晚如不勝。",
            "求田君勿問，撫髀吾何能。",
            "飛鴻將目遠，秋水留心澄。",
            "茲游豈不朽，作歌記吾曾。"
        ],
        "title": "登冥山",
        "id": "0efd331f-72e0-44e8-a3d5-e11565179238"
    },
    {
        "author": "陳師道",
        "paragraphs": [
            "洞庭千木奴，寸絲不挂手。",
            "來輸步兵厨，釀作青田酒。",
            "王家玉東西，未覺歲華走。",
            "方從羅浮山，已作南陽壽。",
            "還將甕頭春，慰子雪入牖。",
            "我方縛禪律，一舉煩屢嗅。",
            "東坡酒中仙，醉墨粲星斗。",
            "詩成以屬我，千金須弊帚。",
            "何曾樽俎間，著客面黧黝。",
            "定須笑美人，蘸甲不濡口。"
        ],
        "tags": [
            "洞庭湖"
        ],
        "title": "和蘇公洞庭春色",
        "id": "068b070d-4f2c-4690-a10b-2b7a804eb60c"
    },
    {
        "author": "陳師道",
        "paragraphs": [
            "盎中有聲囊不癭，嚥息不如带加緊。",
            "人生七十今已半，一飽無時何可忍。",
            "公侯早歲有如此，奴婢蓐食支夜永。",
            "向來糠籺之子孫，居鄰無僧家有井。"
        ],
        "title": "擬古",
        "id": "529ebf2e-e9e9-46df-99d1-bf3cc41c0eb5"
    },
    {
        "author": "陳師道",
        "paragraphs": [
            "詩人要瘦君則肥，便然偉觀詩不宜。",
            "詩亦於人不相累，黄金九鐶腰十圍。",
            "一饑緣我不緣渠，身作賈孟行詩圖。",
            "窮人乃工君未可，早據要路肩安輿。"
        ],
        "title": "嘲無咎文潛",
        "id": "02e244ef-7297-47a9-923f-a8da2f5de275"
    },
    {
        "author": "陳師道",
        "paragraphs": [
            "暗雨來何急，寒房客自醒。",
            "驟看燈閃閃，擬對竹青青。",
            "聲到江干盡，風回葉上聽。",
            "更長那得曉，欹側想儀形。"
        ],
        "title": "次韵夜雨",
        "id": "dc0f29b7-86f6-446b-a493-83354278afa0"
    },
    {
        "author": "陳師道",
        "paragraphs": [
            "人老時情薄，春深花意微。",
            "暄寒南北異，風俗古今違。",
            "即事無同異，旁觀有是非。",
            "食蔬如許瘦，飽肉未須肥。"
        ],
        "title": "晦日",
        "id": "fd4016d9-d670-4825-bae6-3b908172ce5d"
    },
    {
        "author": "陳師道",
        "paragraphs": [
            "城郭春容晚，因行可當遊。",
            "飛來雙蛺蝶，目盡一浮鷗。",
            "峽嶮山將合，江平水却流。",
            "同來端興盡，且爲小遲留。"
        ],
        "title": "登城樓",
        "id": "d383e7fc-a936-48dd-b5a7-9dac7107fc57"
    },
    {
        "author": "陳師道",
        "paragraphs": [
            "合譜兒童歲，爲僚一再秋。",
            "初聞消息報，已作別離憂。",
            "急雪將無路，寒江欲斷流。",
            "相逢寧易得，端爲小遲留。"
        ],
        "title": "奉賀陳聖予",
        "id": "e8881be8-ebdc-486a-bc8d-7bc5c6af9f4f"
    },
    {
        "author": "陳師道",
        "paragraphs": [
            "近節翻多事，爲家不亦難。",
            "老成須藥力，愁絕向誰寬。",
            "凍雨能妨夢，朝霜故作寒。",
            "衰顔心自了，不待鏡中看。"
        ],
        "title": "和王子安至日三首  其一",
        "id": "c4bfcf8e-b452-4388-b78d-d9162431f72a"
    },
    {
        "author": "陳師道",
        "paragraphs": [
            "物理有終極，人情從往還。",
            "陰陽消長際，老疾去留間。",
            "申白徒懷惠，巢由不買山。",
            "更歌吾和汝，風日稍侵顔。"
        ],
        "title": "和王子安至日三首  其二",
        "id": "f3016973-a7d4-4a8a-a00a-1de8e64541ed"
    },
    {
        "author": "陳師道",
        "paragraphs": [
            "晨起公私迫，昏歸鳥雀催。",
            "百年忙裏盡，萬事醉間來。",
            "竹雨深宜晚，江梅半欲開。",
            "風燈挑不燄，寒火撥成灰。"
        ],
        "title": "和王子安至日三首  其三",
        "id": "b5550f94-972d-404d-a11d-0e91ef448c97"
    },
    {
        "author": "陳師道",
        "paragraphs": [
            "翰墨功名裏，江山富貴人。",
            "倏看雙鳥下，已負百年身。"
        ],
        "title": "次韵少游春江秋野圖二首  其一",
        "id": "a339a5c5-3551-4843-8ede-a412ac2b7bbf"
    },
    {
        "author": "陳師道",
        "paragraphs": [
            "江清風偃木，霜落雁橫空。",
            "若箇丹青裏，猶須著此翁。"
        ],
        "title": "次韵少游春江秋野圖二首  其二",
        "id": "3becbbf8-31cb-4e7f-a60a-23992c3f6a1a"
    },
    {
        "author": "陳師道",
        "paragraphs": [
            "北來消息不真傳，南度相忘更記年。",
            "湖海一舟須此老，蓬瀛方丈自飛仙。",
            "數臨黄卷聊遮眼，穩上青雲小著鞭。",
            "李杜齊名吾豈敢，晚風無樹不鳴蟬。"
        ],
        "title": "寄文潛無咎少游三學士",
        "id": "fba849d4-8d44-4fbb-9a13-8f66f97e4c05"
    },
    {
        "author": "陳師道",
        "paragraphs": [
            "掠地衝風敵萬人，蔽天密雪幾微塵。",
            "漫山塞壑疑無地，投隙穿帷巧致身。",
            "晚積讀書今已老，閉門高卧不緣貧。",
            "遥知更上湖邊寺，一笑潛回萬室春。"
        ],
        "title": "連日大雪以疾作不出聞蘇公與德麟同登女郎臺",
        "id": "f6958700-2d1e-4db8-b385-be63a9021990"
    },
    {
        "author": "陳師道",
        "paragraphs": [
            "馬蹄殘雪未成塵，梅子梢頭已著春。",
            "巧勝向人真奈老，衰顔從俗不宜新。",
            "高門肯送青絲菜，下里誰思白髮人。",
            "共學少年天下士，獨能濡濕轍中鱗。"
        ],
        "title": "立春",
        "id": "ca45494e-7299-489d-91d6-11cf28c71016"
    },
    {
        "author": "陳師道",
        "paragraphs": [
            "欲作新詩挑兩公，含毫不下思先窮。",
            "貪逢大敵能無懼，彊畫脩眉每未工。",
            "畏病忍狂妨痛飲，晚雲朝雨滯晴空。",
            "正須好句留春住，可使風飄萬點紅。"
        ],
        "title": "贈王聿脩商子常",
        "id": "6b9b8c86-fbbb-4572-b0be-f33d3516f693"
    },
    {
        "author": "陳師道",
        "paragraphs": [
            "朱櫻青子已嘗新，白帢黄衫見未頻。",
            "載酒對棋無俗士，閉門高枕有閑人。",
            "有底百年須薄祿，相看一笑却關身。",
            "肯留惡客開家釀，驚坐何人更姓陳。"
        ],
        "title": "寄寇元弼",
        "id": "6b3ac7ec-90aa-443e-a6ca-68fbee2c83e7"
    },
    {
        "author": "陳師道",
        "paragraphs": [
            "冥冥雨力及時來，冉冉春光作意回。",
            "白髮尚堪供語笑，青衫不惜著風埃。",
            "林廬要自家家到，尊酒寧辭日日開。",
            "只恐未便文字飲，人間無夢到陽臺。"
        ],
        "title": "次韵敬酬元弼三兄",
        "id": "a769403f-63c9-4a9d-8194-35ac9afd990f"
    },
    {
        "author": "陳師道",
        "paragraphs": [
            "湖海相忘日自疏，經年不作一行書。",
            "世間惟有韓康伯，肯爲淵源住歲餘。"
        ],
        "title": "寄都下故人示王子安",
        "id": "77c69ae4-5b2d-43f1-a2eb-f306053bed98"
    },
    {
        "author": "陳師道",
        "paragraphs": [
            "昔別青衿子，今爲白髮翁。",
            "此行何日見，多難向來同。",
            "官事酣歌裏，湖山秀句中。",
            "風塵莫回首，留眼送歸鴻。"
        ],
        "tags": [
            "衡山"
        ],
        "title": "送張衡山",
        "id": "0f53b485-9a15-4d1c-a7eb-846b3298c77f"
    },
    {
        "author": "陳師道",
        "paragraphs": [
            "歲晚身何託，燈前客未空。",
            "半生憂患裏，一夢有無中。",
            "髮短愁催白，顔衰酒借紅。",
            "我歌君起舞，潦倒略相同。"
        ],
        "tags": [
            "饮酒",
            "抒怀",
            "春节"
        ],
        "title": "除夜對酒贈少章",
        "id": "7ba60ae7-d1f0-440b-906d-439e7e8a3ace"
    },
    {
        "author": "陳師道",
        "paragraphs": [
            "縈縈裊裊幾絲飛，榴葉千燈照晚暉。",
            "紫翠園林鶑欲懶，黄昏簾幕燕初歸。",
            "花明西苑將迎幸，草綠平原正打圍。",
            "一卧海城春又晚，不妨閑處得真機。"
        ],
        "title": "和賈耘老春晚",
        "id": "13d0b958-852c-4cac-9cee-c83d0a97edee"
    },
    {
        "author": "陳師道",
        "paragraphs": [
            "葉葉霜林著意紅，翩翩行騎語牆東。",
            "黄金擬買長門賦，未信君恩屬畫工。"
        ],
        "title": "擬漢宮詞三首  其一",
        "id": "a41800cd-de06-45b6-90d0-71461f3c1691"
    },
    {
        "author": "陳師道",
        "paragraphs": [
            "月與秋期特地圓，花隨人意作春妍。",
            "却因姊弟爭珠鳳，更欲君王意外憐。"
        ],
        "title": "擬漢宮詞三首  其二",
        "id": "b294f928-cb36-48ea-9aa8-e868c2b01fee"
    },
    {
        "author": "陳師道",
        "paragraphs": [
            "帳底吹煙香自薰，鏡前含笑意生春。",
            "經年不道君恩薄，却是恩深更誤人。"
        ],
        "title": "擬漢宮詞三首  其三",
        "id": "307e1e42-40d8-4b64-a0ee-45dbce13bc5e"
    },
    {
        "author": "陳師道",
        "paragraphs": [
            "江青沙日暖，雄鴨雌鴛鴦。",
            "相看不相識，花晚褪紅香。"
        ],
        "title": "擬李義山柳枝詞五首  其一",
        "id": "23c1c351-8ada-4c09-aaa6-83c7a63afbeb"
    },
    {
        "author": "陳師道",
        "paragraphs": [
            "嫋嫋東門柳，重重小苑花。",
            "爲誰須落子，著意莫藏鴉。"
        ],
        "title": "擬李義山柳枝詞五首  其二",
        "id": "b0abb6c9-b024-446b-9aed-62e93112eff3"
    },
    {
        "author": "陳師道",
        "paragraphs": [
            "雨葉不自持，風花故入衣。",
            "飛花已無定，忍著惡風吹。"
        ],
        "title": "擬李義山柳枝詞五首  其三",
        "id": "22954028-6672-401c-9c17-c373fd6645ce"
    },
    {
        "author": "陳師道",
        "paragraphs": [
            "伏雌將阿鶩，水陸不相直。",
            "鴨鴨橫波去，嗝嗝呼不得。"
        ],
        "title": "擬李義山柳枝詞五首  其四",
        "id": "51e0da54-221d-454d-8e86-f9d4ca80698b"
    },
    {
        "author": "陳師道",
        "paragraphs": [
            "莫解丁香結，從教長苦辛。",
            "却因千種恨，別作一家春。"
        ],
        "title": "擬李義山柳枝詞五首  其五",
        "id": "d5eafc29-eae1-49b2-bb2e-92ddb50d82ad"
    },
    {
        "author": "陳師道",
        "paragraphs": [
            "重門傑觀屹相忘，表裏山河自一方。",
            "小市張燈歸意動，輕衫當戶晚風長。",
            "孤臣白首逢新政，遊子青春見故鄉。",
            "富貴本非吾輩事，江湖安得便相忘。"
        ],
        "title": "次韵鄭彥能題端禪師丈室",
        "id": "8f33f0c9-2165-4278-8422-7ebe032b959c"
    },
    {
        "author": "陳師道",
        "paragraphs": [
            "昔別子未仕，人言詩有神。",
            "預知河嶺阻，不作往來頻。",
            "剩喜今猶學，須知祿爲親。",
            "五陵花滿眼，作意莫禁春。"
        ],
        "title": "庚辰三月上旬登白門閑望",
        "id": "2a71d871-6fd9-46cf-8953-69f0f3e2ff3d"
    },
    {
        "author": "陳師道",
        "paragraphs": [
            "少共千憂老一官，中間毀譽兩茫然。",
            "去留有命真如此，俯仰從人却未然。",
            "故著江山供極目，正將彊健入新年。",
            "驚逢小杜風流勝，信有衣冠不乏賢。"
        ],
        "title": "次韵寇秀才寄下邳家兄",
        "id": "7418765e-96ec-40bf-85e0-f6a1300a0d32"
    },
    {
        "author": "陳師道",
        "paragraphs": [
            "黑頭居士元方弟，不肯作公稱法嗣。",
            "外人怪笑那得知，他日靈山親授記。",
            "學詩初學杜少陵，學書不學王右軍。",
            "黄塵扶杖笑鄰女，白衫騎馿驚市人。",
            "靜中作業此何因，醉裏逃禪却甚真。",
            "顧我無錢呼畢曜，有人載酒尋子雲。",
            "君家魯直不解事，愛作文章可人意。",
            "一人可以窮一家，怪君又以才爲累。",
            "請將飲酒換吟詩，酒不窮人能引睡。",
            "不須無事與多愁，老不欲醒惟欲醉。"
        ],
        "title": "贈知命",
        "id": "de39aed4-d09d-4598-a503-75dfa631a984"
    },
    {
        "author": "陳師道",
        "paragraphs": [
            "秦郎淮海士，才大難爲弟。",
            "蔚然霜雪後，不受江漢洗。",
            "春畦不滿眼，采掇到芹薺。",
            "多病促餘年，秋光欲辭抵。",
            "儒林文人行，掘起三界底。",
            "出入銀臺門，爲米不爲醴。",
            "白頭容北面，斯文分一體。",
            "愧我無異聞，口闞不得啟。"
        ],
        "title": "次韵答少章",
        "id": "e50596df-627d-4b69-a5bc-ab05ab19294e"
    },
    {
        "author": "陳師道",
        "paragraphs": [
            "飛沙破面風裂石，平林隠隠傾霹靂。",
            "野火燎原塵漲天，道聞馬嘶不相得。",
            "老翁彊欲作少年，立馬階除起無力。",
            "城南桃李春意動，少待明朝莫相失。"
        ],
        "title": "大風",
        "id": "658838cb-e05b-440c-8224-c587602b6595"
    },
    {
        "author": "陳師道",
        "paragraphs": [
            "淮南小山秦氏子，舊雨不來今雨來。",
            "風席起塵晨突冷，坐看鳥跡破蒼苔。"
        ],
        "title": "秦少章見過",
        "id": "e8f1174c-2953-49d2-a738-77a25f58111d"
    },
    {
        "author": "陳師道",
        "paragraphs": [
            "汝潁諸王後，風流獨此人。",
            "談鋒堅百戰，筆力舉千鈞。",
            "得士吾無愧，多聞子未貧。",
            "平生三學士，相見定相親。"
        ],
        "title": "送王君玉赴試",
        "id": "c523b6a9-8d4e-456e-8f59-cef539dcf29e"
    },
    {
        "author": "陳師道",
        "paragraphs": [
            "身退不待年，意足不待餘。",
            "寧聞有餘論，但問我何如。",
            "才名四十年，盛氣蓋諸儒。",
            "獨無金水力，竟與蛙黽俱。",
            "晚爲府中掾，直前不趑趄。",
            "曾何愧俯仰，頗亦困囁嚅。",
            "有粟尚可糊，有酒尚可娛。",
            "一朝脫章綬，用意不躊躇。",
            "富貴亦何有，惜君寧挽裾。",
            "人生一世間，誰得還其軀。",
            "謝公江海人，此計竟亦疏。",
            "千金一大錢，兩子雙明珠。",
            "妙語發幽光，東坡爲欷歔。",
            "不知兩疏去，能亦有此無。",
            "聊爲三徑資，從子並門居。"
        ],
        "title": "送路糾歸老丹陽",
        "id": "26b63b7b-94dd-4fe9-8096-920235668b43"
    },
    {
        "author": "陳師道",
        "paragraphs": [
            "正學元非世，能詩新有聲。",
            "諸公交鄭季，多士閉何生。",
            "泛愛經過數，移書底裏傾。",
            "又爲淮海別，病眼向誰明。"
        ],
        "title": "送江季恭",
        "id": "0fe0a3b6-3888-456b-92d9-8476e8e698b3"
    },
    {
        "author": "陳師道",
        "paragraphs": [
            "古今猶異俗，鄒魯尚多儒。",
            "簿領三年責，雲霄一武趨。",
            "數過忘潦倒，惜別更斯須。",
            "說與晁夫子，今年錐也無。"
        ],
        "title": "奉送閻醇老推官",
        "id": "1fee22bc-70e4-437f-a040-a8f7d1c4ec8e"
    },
    {
        "author": "陳師道",
        "paragraphs": [
            "懸流洶洶從天來，南風五日鬭不開。",
            "御風起柂虎著翼，衝風繫纜顔死灰。",
            "昨日逆風今日回，萬人莫挽才浮盃。",
            "篙牽相賀天意得，秋聲滿帆風倒桅。",
            "去留異態須一怒，造物可得無嫌猜。"
        ],
        "title": "回風行",
        "id": "e74053fa-5461-4a77-94e5-a969debc72ad"
    },
    {
        "author": "陳師道",
        "paragraphs": [
            "老去才先盡，春來酒屢空。",
            "甘爲耕釣手，畏作囁嚅翁。",
            "與罪寧無說，言詩新有功。",
            "不堪須野鶩，似欲吐長虹。"
        ],
        "title": "答李簿",
        "id": "1214225b-c400-4136-b73c-cd7b5120c171"
    },
    {
        "author": "陳師道",
        "paragraphs": [
            "好士如好色，昔聞今則無。",
            "平生席爲門，未識長者車。",
            "曠士慕林谷，羈人辱泥塗。",
            "願爲執鞭役，莫順下風趨。",
            "去年辱公先，懷刺留寓居。",
            "我往拜其門，鸑鷟鳴高梧。",
            "論交不計年，取材忘其愚。",
            "一寒我如此，百鎰公無餘。",
            "今年賀公歸，乃復過我廬。",
            "當使有近行，應門有長須。",
            "小家不耐事，雞飛犬升閭。",
            "莫歸自有恨，親顔一何娛。",
            "汝家吾無憂，能致賢大夫。",
            "吳公漢庭右，賈生世用疏。",
            "平分太倉粟，盡讀鄴侯書。",
            "士爲知己留，不爲食有魚。",
            "三言移曾母，投杼公何如。"
        ],
        "title": "謝傅監",
        "id": "38ff19cd-7270-4623-bdd3-c01ef04cc792"
    },
    {
        "author": "陳師道",
        "paragraphs": [
            "飛騰無那高詹事，犇軼難甘杜拾遺。",
            "釋梵不爲寧顧計，公侯有命却隨宜。",
            "且留陳迹來韓愈，不用逢人說項斯。",
            "富貴風聲真兩得，窮人從此不因詩。"
        ],
        "title": "賀文潛",
        "id": "266700d4-1be1-48b0-ad5b-77aca4ce18e0"
    },
    {
        "author": "陳師道",
        "paragraphs": [
            "張侯便然腹如鼓，饑雷收聲酒如雨。",
            "讀書不計有餘處，尚著我輩千百許。",
            "翻湖倒海不作難，將軍百戰富善賈。",
            "弟子不必不如師，欲知其人視其主。",
            "秋來待試丞相府，穀馬礪兵吾甚武。",
            "商周不敵聞其語，一戰而霸在此舉。",
            "百年富貴要自取，人將公卿還爾汝，德如墨君誰敢侮。"
        ],
        "title": "贈張文潛",
        "id": "b45fe15e-eae0-4307-be70-10fec7cb7df5"
    },
    {
        "author": "陳師道",
        "paragraphs": [
            "學詩如學仙，時至骨自換。",
            "縹緲鴻鵠上，衆目焉能玩。",
            "子從淮海來，一喙當百難。",
            "師儒有韓孟，拭目互驚惋。",
            "老生時在傍，縮手愧顔汗。",
            "黄公金華伯，莞爾回一眄。",
            "彼方試子難，疾前不應懦。",
            "要當攻石堅，切作摶沙散。",
            "桓璧雖具美，礲錯加璀璨。",
            "我老不足畏，後生何可慢。"
        ],
        "title": "次韵答秦少章",
        "id": "2482fd4d-8790-4785-8f33-359da1514e85"
    },
    {
        "author": "陳師道",
        "paragraphs": [
            "英英黄金花，論時不論美。",
            "靖節骨已朽，棄捐乃其理。",
            "兩公意有餘，采采今未已。",
            "尚念白頭生，臨風嗅霜蕊。"
        ],
        "title": "次韵答子實秦少章二首  其一",
        "id": "1fdb9495-efe8-42bb-b512-c1214f79307e"
    },
    {
        "author": "陳師道",
        "paragraphs": [
            "文新情已故，室遠人則邇。",
            "杯酒不相忘，一朝得二子。",
            "初花美無度，後時終可鄙。",
            "與汝卧秋風，看君控雙鯉。"
        ],
        "title": "次韵答子實秦少章二首  其二",
        "id": "72236895-1aba-4389-b513-efec09e1bb0f"
    },
    {
        "author": "陳師道",
        "paragraphs": [
            "十載都城客，孤身冒百艱。",
            "一饑非死所，萬里有生還。",
            "去國吾何意，從人病不間。",
            "共看雙白鬢，似得半生閑。"
        ],
        "title": "九月十三日出善利門",
        "id": "df336f7f-a3ce-43bb-b4a1-550ad9a7a048"
    },
    {
        "author": "陳師道",
        "paragraphs": [
            "早知汝潁多能事，晚以詩書託下寮。",
            "大府禮容寬懶慢，故家文物尚嫖姚。",
            "只將憂患供談笑，敢望功名答聖朝。",
            "歲歷四三仍此地，家餘五一見今朝。"
        ],
        "title": "贈歐陽叔弼學士",
        "id": "1fffdbf6-c6da-4385-91b5-c6d76ac3d13c"
    },
    {
        "author": "陳師道",
        "paragraphs": [
            "生世何用早，我已後此翁。",
            "頗識門下士，略已聞其風。",
            "中年見二子，已復歲一終。",
            "呼我過其廬，所得非所蒙。",
            "先朝羣玉殿，冠佩環羣公。",
            "神文煥王度，喜色見天容。",
            "御榻誰復登，帝書元自工。",
            "黄絹兩大字，一覽涕無從。",
            "似欲託其子，天意人與同。",
            "曆數况有歸，敢有貪天功。",
            "集古一千卷，明明並羣雄。",
            "誰爲第一手，未有百世公。",
            "廟器刻科斗，寶樽蟠華蟲。",
            "緬懷弁服士，酬獻鳴瑽瑢。",
            "插架一萬軸，遺子以固窮。",
            "素琴久絕絃，棋酒頗闕供。",
            "向來一瓣香，敬爲曾南豐。",
            "世雖嫡孫行，名在惡子中。",
            "斯人日已遠，千歲幸一逢。",
            "吾老不可待，草露濕寒蛩。"
        ],
        "title": "觀兖文忠公家六一堂圖書",
        "id": "da3a4329-6f84-41f3-a49e-7814a5a450f8"
    },
    {
        "author": "陳師道",
        "paragraphs": [
            "胸中歷歷著千年，筆下源源赴百川。",
            "真字飄揚今有種，清談絕倒古無傳。",
            "出塵悟解多爲路，隨世功名小著鞭。",
            "白首相逢恐無日，幾時筆札到林泉。"
        ],
        "title": "送蘇迨",
        "id": "d4adc9a3-8f9f-49cc-92b0-7652d88c3342"
    },
    {
        "author": "陳師道",
        "paragraphs": [
            "南第諸兄早相見，別時託子以無倦。",
            "百歲論交見子心，一朝取別寧吾願。",
            "妙歲遠游真所難，肯爲得官近長安。",
            "聖作詩書端有意，猶須用心科舉外。"
        ],
        "title": "送黄生兼寄二謝二首  其一",
        "id": "b1ca9178-fa52-4b74-8ec4-c0c827788064"
    },
    {
        "author": "陳師道",
        "paragraphs": [
            "城西兩謝俱能文，穰丞精悍吾所聞。",
            "每讀吾詩得人意，使不能文已可人。",
            "我昔謝公門下士，早年妄作功名意。",
            "如今老寄潁河東，九泉雖深愧此公。"
        ],
        "title": "送黄生兼寄二謝二首  其二",
        "id": "81f6173e-e347-46ec-acb0-83aeda631f86"
    },
    {
        "author": "陳師道",
        "paragraphs": [
            "窮秋積雨不破塊，霜落西湖露沙背。",
            "大魚泥蟠小魚樂，高丘覆杯水如带。",
            "魚窮不作搖尾憐，公寧忍口不忍鱠。",
            "脩鱗失水玉參差，晚日搖光金破碎。",
            "咫尺波濤有生死，安知平陸無灘瀨。",
            "此身寧供刀几用，著意更須風雨外。",
            "是間相忘不爲小，濠上之意誰得會。",
            "枯魚雖泣悔可及，莫待西江與東海。"
        ],
        "tags": [
            "西湖"
        ],
        "title": "次韵蘇公西湖徙魚三首  其一",
        "id": "dd82b10c-18ae-47e5-9eef-291eb1b5bd56"
    },
    {
        "author": "陳師道",
        "paragraphs": [
            "赤手取魚如拾塊，布網鳴舷攻腹背。",
            "豈知激濁與清流，恐懼駢頭牽翠带。",
            "居士仁心到魚鳥，會有微生化餘鱠。",
            "寧容網目漏吞舟，誰能烹鮮作苛碎。",
            "我亦江湖釣竿手，誤逐輕車從下瀨。",
            "生當得意落鷗邊，何用封侯墮鳶外。",
            "不如此魚今得所，置身暗與神明會。",
            "徑須作記戒鯨鯢，防有任公釣東海。"
        ],
        "tags": [
            "西湖"
        ],
        "title": "次韵蘇公西湖徙魚三首  其二",
        "id": "ee0065ef-8081-46fc-9e3b-4cca2817901f"
    },
    {
        "author": "陳師道",
        "paragraphs": [
            "詩成筆落驥歷塊，不用安西題紙背。",
            "小家厚歛四壁立，拆東補西裳作带。",
            "堂下觳觫牛何罪，太山之陽人作鱠。",
            "同生異趣有如此，缾懸瓽間終一碎。",
            "流水長者今公是，雨花散亂投金瀨。",
            "人言充庖須此輩，慈觀更須容度外。",
            "賜牆及肩人得視，公才槃槃一都會。",
            "有憐其窮與不朽，我亦牽聯書玉海。"
        ],
        "tags": [
            "西湖"
        ],
        "title": "次韵蘇公西湖徙魚三首  其三",
        "id": "61eb4549-a688-4e9f-83c9-29a6f9a49853"
    },
    {
        "author": "陳師道",
        "paragraphs": [
            "清湖納明月，遠覽無留雲。",
            "人生亦何須，有酒與桐君。",
            "自醉寧問客，一樽復一樽。",
            "平生今不飲，意得同酣醺。",
            "清言冰玉質，壞衲山水紋。",
            "殫精有後悟，畜耳無前聞。",
            "潛魚避流光，歸鳥投重昏。",
            "信有千丈清，不如一尺渾。"
        ],
        "tags": [
            "西湖"
        ],
        "title": "次韵蘇公西湖觀月聽琴",
        "id": "ca01b0bd-2da4-4d11-9f63-979e23a44988"
    },
    {
        "author": "陳師道",
        "paragraphs": [
            "公詩周魯後，曳曳垂天雲。",
            "府中顧長康，風味如麴君。",
            "非公無此客，請壽兩山樽。",
            "叔季大儒後，偏醒亦同醺。",
            "心與柏石堅，章成綺繡紋。",
            "多難獨不補，少戇今無聞。",
            "時無古今異，智有功名昏。",
            "可使百尺底，不作數斗渾。"
        ],
        "title": "再次韵蘇公示兩歐陽",
        "id": "fd127553-d421-4ee4-a8b3-1beba89e492c"
    },
    {
        "author": "陳師道",
        "paragraphs": [
            "衝風不成寒，脫木還自奇。",
            "坐看白日晚，起行清潁湄。",
            "三穴未爲得，一舟不作癡。",
            "路暗鳥遺音，江清魚弄姿。",
            "宇定怪物變，意行覺舟遲。",
            "公與兩公子，妙語含風漪。",
            "但怪笑談劇，莫知賓主誰。",
            "得句未肯吐，鬰鬰見睫眉。",
            "相從能幾何，行樂當及茲。",
            "生忍自作難，百憂間一嬉。",
            "時尋赤眼老，不探黄口兒。",
            "解公頭上巾，一洗七年緇。",
            "至潔而納汙，此水真吾師。",
            "須公曉二子，人自窮非詩。"
        ],
        "title": "次韵蘇公涉潁",
        "id": "c80b74ae-0ca6-4e5d-92cb-7e8cd647a66e"
    },
    {
        "author": "陳師道",
        "paragraphs": [
            "竹裏高亭燈燭光，今年復得杜襄陽。",
            "倏看老蓋千年後，更想霜林百尺强。"
        ],
        "title": "次韵蘇公竹間亭絕句",
        "id": "3a54d42f-66e9-40be-8fea-5177d4d33512"
    },
    {
        "author": "陳師道",
        "paragraphs": [
            "五士三不同，煩公以詩訴。",
            "强酒古所辭，妙語神其吐。",
            "自念每累人，舉扇毋我汙。",
            "復使兩歐陽，縮手不分付。",
            "平生西方社，努力須自度。",
            "不憂龜九頭，肯畏語一誤。",
            "頓悟而漸修，從此辭世故。",
            "公看萬金産，寧能一朝具。",
            "兩生文章家，夙記鳴蟬賦。",
            "請公堅城壘，兵來後無數。"
        ],
        "title": "次韵蘇公勸酒與詩",
        "id": "c4e76be5-5769-4d24-9075-513878e1fe6d"
    },
    {
        "author": "陳師道",
        "paragraphs": [
            "吟聲正可候蟲鳴，酒面猶須作老兵。",
            "豈有文章妨要務，孰知詩律自前生。",
            "向來懷璧真成罪，未必含光不屢驚。",
            "血指汗顔終縮手，此懷端復向誰傾。"
        ],
        "title": "次韵蘇公督兩歐陽詩",
        "id": "c8d13e47-0377-446b-a443-370e44f25252"
    },
    {
        "author": "陳師道",
        "paragraphs": [
            "行者悲故里，居者愛吾廬。",
            "生須著錐地，何頼汗牛書。",
            "丈室八尺牀，稱子閉門居。",
            "百爲會有還，一足不待餘。",
            "紛紛幼老間，失得了懸虛。",
            "客在醉則眠，聽我勿問渠。",
            "論勝已絕倒，句妙方愁予。",
            "竹几無留塵，霜畦有餘蔬。",
            "相從十五年，不爲食有魚。",
            "時須一俛仰，君可貸蘧篨。"
        ],
        "title": "次韵蘇公題歐陽叔弼息齋",
        "id": "3176aee8-1441-424c-a072-ad259f785881"
    },
    {
        "author": "陳師道",
        "paragraphs": [
            "平生西方願，擺落區中緣。",
            "惟於世外人，相從可忘年。",
            "道人贊公徒，相識幾生前。",
            "早作步兵語，晚參雲門禪。",
            "捨策孤山下，一室頗蕭然。",
            "林昏出幽磬，竹杪橫疏煙。",
            "昨日寄書至，坐想參寥泉。",
            "此泉如此公，遇物作清妍。",
            "一別今幾時，綠首成白顛。",
            "子亦憐我老，我豈要子憐。",
            "會逢萬里風，一繫五湖船。",
            "酌我巖下水，咽子山中篇。"
        ],
        "title": "寄參寥",
        "id": "0729b4a0-2fd5-4dc5-9da1-c78589d620fb"
    },
    {
        "author": "陳師道",
        "paragraphs": [
            "南蕩不可度，北渚風浪生。",
            "向來狐兔迹，已復蛟鼉鳴。"
        ],
        "title": "北渚",
        "id": "ce033d1a-716c-42ff-89c0-3917b3e549a0"
    },
    {
        "author": "陳師道",
        "paragraphs": [
            "東阡急雨未成泥，度密穿青取徑微。",
            "邂逅無人成獨往，慇懃有月與同歸。"
        ],
        "title": "東禪",
        "id": "e6925916-be41-42e1-85bd-f8e45ea65932"
    },
    {
        "author": "陳師道",
        "paragraphs": [
            "老著江湖才一得，病占風雨漫多知。",
            "身將白鳥同歸日，夢到黄粱未熟時。"
        ],
        "title": "絕句",
        "id": "feef0ee9-37a6-4f97-a56f-04d6391edc7f"
    },
    {
        "author": "陳師道",
        "paragraphs": [
            "一夢人間四十年，只應炊竈固依然。",
            "兩官不辦一丘費，五字虛隨萬里船。"
        ],
        "title": "八月十日二首  其一",
        "id": "aab9917c-901e-4c79-9e49-93997d7dd5d7"
    },
    {
        "author": "陳師道",
        "paragraphs": [
            "人生七十今强半，老去光陰已後身。",
            "更欲置身須世外，世間元自不關人。"
        ],
        "title": "八月十日二首  其二",
        "id": "e67a8b31-fba7-45fa-ab3d-6d5134eae196"
    },
    {
        "author": "陳師道",
        "paragraphs": [
            "早投林野違風雨，晚旁塵泥飽送迎。",
            "却愧兩街屠販子，卧聽車馬過橋聲。"
        ],
        "title": "迎新將至漕城暮歸遇雨",
        "id": "7830ff45-814a-47f2-9123-46eb9b3790db"
    },
    {
        "author": "陳師道",
        "paragraphs": [
            "老覺山林可避人，正須麋鹿與同羣。",
            "却嫌鳥語猶多事，强管陰晴報客聞。"
        ],
        "title": "即事",
        "id": "c086d70a-423e-41cf-8fb0-a6c1102295d6"
    },
    {
        "author": "陳師道",
        "paragraphs": [
            "青奴白牯靜相宜，老罷形骸不自持。",
            "一枕西窗深閉閤，卧聽叢竹雨來時。"
        ],
        "title": "齋居",
        "id": "fc5fc3bb-f6dd-450d-966c-c3534ca3d7e4"
    },
    {
        "author": "陳師道",
        "paragraphs": [
            "盈盈秋月不餘分，葉露懸光可數塵。",
            "此地正須煩一笑，要令排戶問東鄰。"
        ],
        "title": "中秋夜東剎贈仁公",
        "id": "b2116fc3-880a-46df-93a2-567ebf758726"
    },
    {
        "author": "陳師道",
        "paragraphs": [
            "向老逢清節，歸懷託素暉。",
            "飛螢元失照，重露已霑衣。",
            "稍稍孤光動，沉沉衆籟微。",
            "不應明白髮，似欲勸人歸。"
        ],
        "title": "十五夜月",
        "id": "e1363ca6-9600-4136-a380-9f3de2b68345"
    },
    {
        "author": "陳師道",
        "paragraphs": [
            "晚進違前輩，平生闕異聞。",
            "吾猶識此老，天豈喪斯文。",
            "善學家傳業，英詞世不羣。",
            "固應譏尚白，官序見揚雲。"
        ],
        "title": "胡士彥挽詞二首  其一",
        "id": "056bce1c-3ca4-4490-9f59-d4bab99b0ef2"
    },
    {
        "author": "陳師道",
        "paragraphs": [
            "此地來何晚，經年見未頻。",
            "薦賢仍賭命，有道可辭貧。",
            "徒弟三千子，聲名四十春。",
            "襄陽耆舊內，無復姓龐人。"
        ],
        "title": "胡士彥挽詞二首  其二",
        "id": "706b9f5e-91ff-4bb7-b90a-0379eefcf4d7"
    },
    {
        "author": "陳師道",
        "paragraphs": [
            "先生隠德世難名，晚見諸孫也自成。",
            "潁水向來須好句，道山今日有宗英。",
            "林湖更覺追隨盡，巾帽猶堪語笑傾。",
            "勤苦讀書終不補，未須牆角棄長檠。"
        ],
        "title": "送趙承議",
        "id": "8615b22f-c151-4c98-830c-4e513305745c"
    },
    {
        "author": "陳師道",
        "paragraphs": [
            "眼看游舊半東都，五歲曾無一紙書。",
            "平日齊名多早達，暮年同國未情疏。",
            "稍尋東剎論茲事，頼有西方託後車。",
            "說與杜郎須著便，不應濠上始知魚。"
        ],
        "title": "寄李學士",
        "id": "c6f1cba3-e6e2-4f5f-80bc-25e280200649"
    },
    {
        "author": "陳師道",
        "paragraphs": [
            "初雪已覆地，晚風仍積威。",
            "木鳴端自語，鳥起不成飛。",
            "寒巷聞驚犬，鄰家有夜歸。",
            "不無慚敗絮，未易泣牛衣。"
        ],
        "title": "雪",
        "id": "48e52587-4330-4953-9b33-a9d54dc7841f"
    },
    {
        "author": "陳師道",
        "paragraphs": [
            "應俗敢辭疾，衝風寧小驅。",
            "聊爲一日役，不憚百金軀。",
            "雪路無行迹，冰枝有落烏。",
            "寒門閉蕭瑟，窮里聽嚱吁。"
        ],
        "title": "晚出",
        "id": "d36c15ae-f8b9-48c1-ae27-e4c0f0a8bfc8"
    },
    {
        "author": "陳師道",
        "paragraphs": [
            "人言婚宦情欲本，我始求脫君已半。",
            "孰知一世如一夢，在夢而覺寧待旦。",
            "寒簷凍雨作秋聲，冷屋風燈挑不明。",
            "樽前已作十年語，後會未期吾屢驚。",
            "一聞七字心已識，鈎章棘句天與力。",
            "念子方壯我已衰，不見參天二千尺。",
            "季也亦有詩百篇，叔子擬度驊騮前。",
            "端能過我三冬學，可復參儂一味禪。"
        ],
        "title": "寄晁載之兄弟",
        "id": "0265b728-66cb-41de-bf48-2b186a2a318a"
    },
    {
        "author": "陳師道",
        "paragraphs": [
            "人情校往復，屢勉終不近。",
            "一詩已經年，知子不我怨。",
            "生世餘幾何，尺箠日取寸。",
            "懷祿有遐心，從俗無遠韵。",
            "時從府中歸，數過林下飯。",
            "平生功名意，回作香火願。",
            "三年不舉觴，吻頰煙火焮。",
            "豈無兩蒼龍，霑我一雨潤。",
            "官粗詩未工，猛乞毋小靳。",
            "人生如此爾，文字已其閏。",
            "是身雖臭腐，寧作青紫楦。",
            "永懷忘年友，死矣餘令問。",
            "念子頗似之，老我何所恨。"
        ],
        "title": "寄答王直方",
        "id": "80ad04fd-ec7a-4858-83b9-3a7c67e5bee9"
    },
    {
        "author": "陳師道",
        "paragraphs": [
            "從事有多譽，還家能少留。",
            "持盃猶潁尾，解纜即沙頭。",
            "好事今猶壯，論文老自休。",
            "風埃留我老，說與五湖秋。"
        ],
        "title": "送章推官",
        "id": "ce29da2b-d904-4c5c-8167-2680ec3fbd9d"
    },
    {
        "author": "陳師道",
        "paragraphs": [
            "末塗一過馬羣空，老眼雙瞻碣石鴻。",
            "固有江東兼渭北，其如明月與清風。",
            "一官羈絆吾堪老，萬里嫖姚子未窮。",
            "寄語此時懷馬祖，叩門何日許龐公。"
        ],
        "title": "送章氏兄弟兼寄金山寧禪師",
        "id": "1d439a11-67a2-4e91-86c3-cf1b2c5393f3"
    },
    {
        "author": "陳師道",
        "paragraphs": [
            "兩官俱爲鄰，常若千里遠。",
            "經年不通書，子孰知我懶。",
            "相期宇宙外，肯復校繁簡。",
            "我愚亦知此，子意豈不滿。",
            "子教東方生，自視何益損。",
            "人言不當價，一錢萬金産。",
            "須子五千卷，丹筆校黄本。",
            "子家太史氏，名成南北阮。",
            "道山鴻雁行，豈惟私門衎。",
            "功名須老大，四十未爲晚。",
            "快意會有違，急行寧小緩。",
            "忽有河山阻，遂恐消息斷。",
            "我獨不念此，人窮令智短。",
            "子勿效我慵，書來慰愁眼。"
        ],
        "title": "寄晁以道",
        "id": "011e7f83-23a5-43f1-9b42-fdd50ab49064"
    },
    {
        "author": "陳師道",
        "paragraphs": [
            "六月西湖早得秋，二年歸思與遲留。",
            "一時賓客餘枚叟，在處兒童說細侯。",
            "經國向來須老手，有懷何必到壺頭。",
            "遥知丹地開黄卷，解記清波沒白鷗。"
        ],
        "tags": [
            "西湖"
        ],
        "title": "寄侍讀蘇尚書",
        "id": "25601a99-5c0d-4953-ae00-50b5b49cea97"
    },
    {
        "author": "陳師道",
        "paragraphs": [
            "湖海相望闕寄聲，雲林過雨未全晴。",
            "青衫作吏非前日，白首論文笑後生。",
            "似聽兒童迎五馬，稍修書札問專城。",
            "一聞苦李蒙莊句，不復人間世後名。"
        ],
        "title": "寄亳州林待制",
        "id": "01d2beab-85d3-40ca-84cc-fde76ad40204"
    },
    {
        "author": "陳師道",
        "paragraphs": [
            "老裏何堪病再來，愁邊不復酒相開。",
            "一生也作千年調，兩脚猶須萬里回。"
        ],
        "title": "卧疾絕句",
        "id": "51ea5d42-7455-43c4-86e3-1f51c6660bbb"
    },
    {
        "author": "陳師道",
        "paragraphs": [
            "少日書林頗著勳，暮年貪佛替論文。",
            "銅鑪瓦枕芒鞋裏，此外惟須對此君。"
        ],
        "title": "南軒",
        "id": "ab1226b3-2a5f-467c-a6d1-f5f659e2296a"
    },
    {
        "author": "陳師道",
        "paragraphs": [
            "文章平日事，風竹莫年須。",
            "衰疾懸知此，霜毛不更除。",
            "一丘吾欲往，百畝有如無。",
            "魑魅須游子，乾坤著腐儒。",
            "扣門聞啄木，喚酒有提壺。",
            "門徑無行跡，秋來不遣鋤。"
        ],
        "title": "獨坐",
        "id": "00fce8bd-1b37-4d23-92e3-f7936531d886"
    },
    {
        "author": "陳師道",
        "paragraphs": [
            "外家英俊場，季氏不好弄。",
            "用意丘壑間，頗以石自奉。",
            "誰言拳握間，意作萬牛重。",
            "岱宗小天下，不辦一席用。"
        ],
        "tags": [
            "泰山"
        ],
        "title": "幼嶺",
        "id": "b8a942d6-8d0e-4772-b3ef-7c5987df1fdf"
    },
    {
        "author": "陳師道",
        "paragraphs": [
            "曉領黄冠子，步尋東澗源。",
            "拖筇探清淺，垂手弄潺湲。",
            "岸閣殘花片，槎留舊漲痕。",
            "鳳潛丹穴邃，龍卧古潭渾。",
            "脩竹青垂蔭，長蘿翠可捫。",
            "忽驚穿藥圃，不覺到雲根。",
            "嶝外看飛鳥，崖邊見飲猿。",
            "援琴寫山水，布席坐蘭蓀。",
            "白石支棋局，青沙藉酒尊。",
            "醉歌歸路穩，洞口月黄昏。"
        ],
        "title": "同道士錢泠然尋澗水源",
        "id": "05098268-12d3-42e0-a2e2-ce5cfdeda0ad"
    },
    {
        "author": "陳師道",
        "paragraphs": [
            "衾裘夜宿方丈屋，風燈微茫照溪谷。",
            "杖屨朝行百丈山，林風清泠搖佩環。",
            "道人八十更聰明，耳邊猶愛松風聲。",
            "風前飽食松下卧，夢裏光陰等閑過。",
            "世間貴人多白頭，未容白首送林丘。",
            "左足拘攣右臂緩，榮華只得傍人看。",
            "信知佛法有天樂，掃除疾痼何須藥。",
            "山林於我却有因，願言築室爲比鄰。",
            "不辭棄世伴幽獨，猶恐山僧嫌近俗。"
        ],
        "title": "八月十日宿百丈山慶善院明日遊松風菴謁震禪師",
        "id": "8b46ac64-4cba-4512-bda8-b7f18822c410"
    },
    {
        "author": "陳師道",
        "paragraphs": [
            "一年壯觀盡今朝，水伯何知故晚潮。",
            "海浪肯隨山俯仰，風帆長共客飄搖。"
        ],
        "tags": [
            "钱塘江"
        ],
        "title": "十八日觀潮  其一",
        "id": "c5f4688b-8c32-46e5-a19b-e07e860eb3b4"
    },
    {
        "author": "陳師道",
        "paragraphs": [
            "眼看白浪覆青山，誰信黄昏去復還。",
            "縱使百年終有盡，何須豪橫詫吳蠻。"
        ],
        "tags": [
            "钱塘江"
        ],
        "title": "十八日觀潮  其二",
        "id": "8e7c01f9-fd9d-4796-b962-9015282d5552"
    },
    {
        "author": "陳師道",
        "paragraphs": [
            "千槌擊鼓萬人呼，一抹濤頭百尺餘。",
            "明日潮來人不見，江邊只有候潮魚。"
        ],
        "tags": [
            "钱塘江"
        ],
        "title": "十八日觀潮  其三",
        "id": "ff854ddd-a339-4b76-85ee-5fbe56398140"
    },
    {
        "author": "陳師道",
        "paragraphs": [
            "江平石出漲沙浮，船閣平洲水斷流。",
            "朝暮去來何日了，一杯誰與弔陽侯。"
        ],
        "tags": [
            "钱塘江"
        ],
        "title": "十八日觀潮  其四",
        "id": "e05d7f78-fdf6-48be-b066-4469303f258e"
    },
    {
        "author": "陳師道",
        "paragraphs": [
            "髭髮難藏老，湖山穩寄身。",
            "却尋方外士，招作社中人。",
            "霜葉深於染，秋花晚自春。",
            "無人還有礙，詩卷莫辭頻。"
        ],
        "title": "湖上晚歸寄詩友  其一",
        "id": "088be85f-d7d4-4566-b5b0-044e09f25037"
    },
    {
        "author": "陳師道",
        "paragraphs": [
            "蓑笠宜多病，衣冠錯致身。",
            "清愁偏待客，白髮解禁人。",
            "江月深留雪，山梅探借春。",
            "興從湖上發，詩爲道人頻。"
        ],
        "title": "湖上晚歸寄詩友  其二",
        "id": "cdc14439-709d-4490-8926-21212934c372"
    },
    {
        "author": "陳師道",
        "paragraphs": [
            "功名違壯志，戒律負前身。",
            "劉德長欺客，王融却笑人。",
            "殘年增受歲，病眼怯逢春。",
            "杖屨知何向，知公未厭頻。"
        ],
        "title": "湖上晚歸寄詩友  其三",
        "id": "4b42a236-7eca-4d97-b6fb-a1dfa52acd5b"
    },
    {
        "author": "陳師道",
        "paragraphs": [
            "紅綠羞明眼，欹斜久病身。",
            "年齡不待命，湖海却留人。",
            "點滴花間露，新鮮柳上春。",
            "情懷將底用，詩外不須頻。"
        ],
        "title": "湖上晚歸寄詩友  其四",
        "id": "da8382df-e90d-4880-8823-4caed33d48c8"
    },
    {
        "author": "陳師道",
        "paragraphs": [
            "西湖欲雨厨煙滿，風葉倒囊雲覆碗。",
            "望湖樓上白頭人，獨倚欄干誰肯伴。",
            "獨有詩人記病身，清風千里寄行塵。",
            "豪華信有回天力，驚開桃李閑新春。",
            "往事不回如過雨，醉夢恍然忘惡語。",
            "人生如幻此何尤，未信黄金貴於土。",
            "愛子千篇頃刻成，借將胸腹詫吳人。",
            "吟哦怪有芳鮮氣，却被湖山識姓名。",
            "文章廢退知難强，身外虛華本無望。",
            "何曾臨水惜芒鞋，却解逢人拈拄杖。",
            "眼根清浄塵不留，登伽過盡不回頭。",
            "家在中原歸未得，江淮斷道無行舟。",
            "兩山相逢翻手疾，欲謀一笑寧無日。",
            "却慚懷朴似周人，祇可聞名不須識。"
        ],
        "tags": [
            "西湖"
        ],
        "title": "次韵寄答晁無咎",
        "id": "b13a349c-b1f1-448c-b2f4-df87037a642b"
    },
    {
        "author": "陳師道",
        "paragraphs": [
            "薄命猶多難，浮生未定居。",
            "故人憂已矣，千里問何如。",
            "白髮羞明鏡，青燈怯細書。",
            "不曾知史館，何用索枯魚。"
        ],
        "title": "寄答顔長道  其一",
        "id": "bf9fead0-6d8e-4322-9a89-51ec243f956b"
    },
    {
        "author": "陳師道",
        "paragraphs": [
            "貧病憂居士，雕蟲累壯夫。",
            "不能羞齒頰，幸免葬江湖。",
            "疲馬甘垂首，游鷹不應呼。",
            "爲誰歸未得，山水故鄉居。"
        ],
        "title": "寄答顔長道  其二",
        "id": "bc9f9e11-d8db-4613-87f2-8a35ae3a0b3c"
    },
    {
        "author": "陳師道",
        "paragraphs": [
            "昔作梁宋游，幽憂廢朝昏。",
            "閉門無往還，不厭兒女喧。",
            "隔牆聞剝啄，暮夜誰扣門。",
            "知是邢夫子，低回過高軒。",
            "願爲布衣交，不顧年德尊。",
            "匆匆立談罷，又見東南奔。",
            "江湖多病後，僅免餉魚黿。",
            "久廢數行書，因人問寒暄。",
            "但愛孤山西，松筠數家村。",
            "便欲築居室，插秧仍灌園。",
            "生前不自愛，身後何足論。",
            "草玄笑揚雄，贊易悲虞翻。",
            "文章徒自苦，紙筆莫更存。",
            "却尋南郭老，隠几學忘言。",
            "他日宦游客，誤入桃花源。",
            "葦間見漁父，誰識王公孫。"
        ],
        "title": "寄邢和叔",
        "id": "05c0661a-578b-4c92-82eb-54f5b1208fde"
    },
    {
        "author": "陳師道",
        "paragraphs": [
            "潮頭初出海門山，千里平沙轉面間。",
            "猶有江神憐北客，欲將奇觀破衰顔。"
        ],
        "tags": [
            "钱塘江"
        ],
        "title": "十七日觀潮三首  其一",
        "id": "8c943990-c057-414b-83ce-db7ca33e031f"
    },
    {
        "author": "陳師道",
        "paragraphs": [
            "江水悠悠自在流，向人無恨不應愁。",
            "相逢不覺渾相似，誰使清波早白頭。"
        ],
        "tags": [
            "钱塘江"
        ],
        "title": "十七日觀潮三首  其二",
        "id": "230bef9c-e140-449e-a197-370df8c25229"
    },
    {
        "author": "陳師道",
        "paragraphs": [
            "漫漫平沙走白虹，瑶臺失手玉杯空。",
            "晴天搖動清江底，晚日浮沉急浪中。"
        ],
        "tags": [
            "钱塘江",
            "带有地名",
            "写景",
            "地名"
        ],
        "title": "十七日觀潮三首  其三",
        "id": "984bfa71-ac20-432f-814b-083061109dbf"
    },
    {
        "author": "陳師道",
        "paragraphs": [
            "隔江燈火見西興，江水清平霧雨輕。",
            "風送潮來雲四散，水光月色鬭分明。"
        ],
        "tags": [
            "钱塘江"
        ],
        "title": "月下觀潮二首  其一",
        "id": "16431740-3776-44e4-bb9a-fd3831720bba"
    },
    {
        "author": "陳師道",
        "paragraphs": [
            "素練橫斜雪滿頭，銀潮吹浪玉山浮。",
            "猶疑海若誇河伯，豪悍須教水倒流。"
        ],
        "tags": [
            "钱塘江"
        ],
        "title": "月下觀潮二首  其二",
        "id": "63bebd61-242f-4376-8097-ba0ec7ea8ecf"
    },
    {
        "author": "陳師道",
        "paragraphs": [
            "平湖遶舍山無盜，官事長閑俸有金。",
            "安得終身爲禦寇，不辭兒女作吳音。"
        ],
        "title": "宿錢塘尉廨",
        "id": "746d2767-4b8b-4db2-a73a-18ac9e892d80"
    },
    {
        "author": "陳師道",
        "paragraphs": [
            "十年聞問不逢人，一面相逢過所聞。",
            "高士不應輕俗士，欲將汙脚上垂雲。"
        ],
        "title": "寄北山順法師二首  其一",
        "id": "82289d1b-9cdb-4dc9-9db4-37f85a1e72bf"
    },
    {
        "author": "陳師道",
        "paragraphs": [
            "山下游塵不汙人，耳邊溪水去猶聞。",
            "羨君身世渾無事，坐看青山過白雲。"
        ],
        "title": "寄北山順法師二首  其二",
        "id": "3742f4ae-6a8c-46b3-9e93-7d2b4898652b"
    },
    {
        "author": "陳師道",
        "paragraphs": [
            "少年初識字，已誦子虛賦。",
            "嘗疑天上人，已離人間去。",
            "蹉跎二十年，久自歎遲暮。",
            "倦游梁宋間，却踏江湖路。",
            "此地始逢君，秋陽破朝霧。",
            "白首鬢毛新，青衫顔色故。",
            "問君胡爲然，竟坐文字誤。",
            "人事久難知，高才常不遇。",
            "論人較賢智，富貴寧在數。",
            "不見竹林詩，山王俱不與。",
            "湖塘發高興，山林有佳處。",
            "迨此閒暇時，觀游莫辭屢。",
            "功名如附贅，得失何用顧。",
            "但當勤秉燭，長願隨杖屨。"
        ],
        "title": "贈關彥長",
        "id": "783c95e0-df0a-493c-b758-dd1c091b8b23"
    },
    {
        "author": "陳師道",
        "paragraphs": [
            "早歲相知晚相識，抵掌回頭已陳迹。",
            "萬里從軍壯此行，一筯鱸魚留不得。",
            "夜靜關山秋月明，莫聽嶺頭流水聲。",
            "平世功名須少壯，看君一箭下遼城。"
        ],
        "title": "送鄜州關司法",
        "id": "6f77b5e8-c9ce-49f1-97a1-cb7b8e5518d4"
    },
    {
        "author": "陳師道",
        "paragraphs": [
            "超世功名子有憑，過人才藝我何曾。",
            "詩書廢忘難支敵，門館光華怯再登。",
            "捐棄妻兒逃世累，掃除鬚髮伴禪僧。",
            "待君持節東南日，試問當年杜伯升。"
        ],
        "title": "寄曾公權",
        "id": "bdfd79b2-650e-4b78-8e78-23c1a3bebfca"
    },
    {
        "author": "陳師道",
        "paragraphs": [
            "蜿蜒曲龍腰，山間隠樓觀。",
            "孤高伏龍角，浮圖刺雲漢。",
            "脩林霜雪餘，落葉青紅亂。",
            "想見洞中人，不知時節換。",
            "咳唾落江東，江東兩眼中。",
            "舉頭觸浮雲，失脚驚飛鴻。",
            "逢人自笑謀身拙，坐使紅塵生白髮。",
            "入山便欲棄人間，出山又與松筠別。"
        ],
        "title": "登鳳凰山懷子瞻  其一",
        "id": "72eafd5d-78ea-4b62-a74e-0ba9e0eb9e38"
    },
    {
        "author": "陳師道",
        "paragraphs": [
            "數篇曾見使君詩，前後登臨各一時。",
            "妙舞新聲難得繼，清風明月却相宜。",
            "朱闌行遍花間路，看盡當年題壁處。",
            "更有何人問使君，青春欲盡花飛去。"
        ],
        "title": "登鳳凰山懷子瞻  其二",
        "id": "10f36904-ec8e-4839-8584-0bad23b379aa"
    },
    {
        "author": "陳師道",
        "paragraphs": [
            "我家山水間，耳目厭華麗。",
            "聞道浙西山，經年通夢寐。",
            "從爲遠游客，忘却歸來計。",
            "欲買湖上田，謝絕人間世。",
            "湖山多變態，橫斜光景異。",
            "隨山轉朱閣，臨顧窮幽邃。",
            "惟有宣公樓，浮空堆亂翠。",
            "疑是水仙人，臨牆露高髻。",
            "道人迹愛山，朝昏閱終歲。",
            "最愛煙雨中，半掩青羅袂。",
            "我來悲歲晚，風霜掃昏翳。",
            "不見嶺頭雲，未盡登臨意。"
        ],
        "title": "平翠閣",
        "id": "88c64c33-e9ce-45aa-9c77-abb1c04c06fa"
    },
    {
        "author": "陳師道",
        "paragraphs": [
            "林間細路暗通門，火閤深藏雪裏春。",
            "自笑世間千計錯，羨他湖上十年人。"
        ],
        "title": "贈太素菴軻律師  其一",
        "id": "b2097fbe-483a-41c3-982f-8581d6572c6b"
    },
    {
        "author": "陳師道",
        "paragraphs": [
            "枕帳清寒夜色空，琉璃明浄晚燈紅。",
            "定知城市無窮事，盡在山人冷眼中。"
        ],
        "title": "贈太素菴軻律師  其二",
        "id": "4de978aa-5dfa-408a-a2ec-c3a45815c0fa"
    },
    {
        "author": "陳師道",
        "paragraphs": [
            "世態輕浮君莫道，相逢何必論才調。",
            "鉛刀快利莫耶遲，果下翩翩望雲老。",
            "人前安得無窮好，應須富貴長年少。",
            "莫教白髮更棲遲，不遭毀駡逢人笑。"
        ],
        "title": "古怨贈關彥長",
        "id": "413a5019-d10d-4df6-8193-04b4944baa38"
    },
    {
        "author": "陳師道",
        "paragraphs": [
            "風樹吹花落四鄰，暮雲將雨作催人。",
            "旋傾美酒留連客，急作新詩報答春。",
            "試傍清湖看鬢髮，莫辭行樂費金銀。",
            "如今歸去還高卧，更問風光有幾旬。"
        ],
        "title": "次韵關子容湖上晚飲",
        "id": "895afbb7-4f18-4c02-a550-eb072b180005"
    },
    {
        "author": "陳師道",
        "paragraphs": [
            "繁杏青猶小，幽花落更香。",
            "目隨雲雨斷，恨與水風長。",
            "蟻子何緣鬭，蜂兒有底忙。",
            "山人能棄世，遊子不思鄉。"
        ],
        "title": "春晚游寶雲寺",
        "id": "b21ccaef-6629-43ac-9a82-704c07bbeac9"
    },
    {
        "author": "陳師道",
        "paragraphs": [
            "花絮隨風盡，歡娛過眼空。",
            "窮多詩有債，愁極酒無功。",
            "家在斜陽下，人歸滿月中。",
            "肝腸渾欲破，魂夢更無窮。"
        ],
        "title": "夏日書事",
        "id": "7f709bff-dcac-4e4f-afa1-db562a5a6484"
    },
    {
        "author": "陳師道",
        "paragraphs": [
            "久病多愁易老身，塵容衰鬢不長新。",
            "早須置我山巖裏，不是麒麟閤上人。"
        ],
        "title": "贈寫真禧道人",
        "id": "0965423d-c127-4c2a-b455-53f65b965931"
    },
    {
        "author": "陳師道",
        "paragraphs": [
            "冷落叢祠晚，回斜狹路賒。",
            "平荷留夜雨，驚鳥過鄰家。",
            "雲暗重重樹，風開旋旋花。",
            "病身無俗事，待得後歸鴉。"
        ],
        "title": "晚遊九曲院",
        "id": "f9040b9a-bbcb-4148-9b1b-6d2dff6a72e5"
    },
    {
        "author": "陳師道",
        "paragraphs": [
            "喚作忘憂草，相看萬事休。",
            "若教花有語，却解使人愁。"
        ],
        "title": "萱草",
        "id": "6668dff7-e566-4a36-a976-2bb65f8d8fac"
    },
    {
        "author": "陳師道",
        "paragraphs": [
            "窗暗時時雨，門開處處山。",
            "心蘇解衣後，愁破立談間。",
            "枕簟長相待，功名久不關。",
            "論文非小陸，愧色滿顔間。"
        ],
        "title": "次韵順法師十三間樓避暑",
        "id": "3e41505c-c7a4-4845-98bf-21a2e15a2cfb"
    },
    {
        "author": "陳師道",
        "paragraphs": [
            "海風吹雨過梅黄，叢竹留陰借晚凉。",
            "更欲從君談妙理，鳧鷖能短鶴能長。"
        ],
        "title": "次韵性都正北山逐凉",
        "id": "12e2ff0d-b552-4bf5-ab3e-2d576d897a41"
    },
    {
        "author": "陳師道",
        "paragraphs": [
            "吉夢熊羆後，名家韋杜旁。",
            "風霜隨氣節，河漢借文章。",
            "漢相功名晚，周南德化長。",
            "欲伸千歲祝，願奉故人觴。"
        ],
        "title": "賀關彥長生日  其一",
        "id": "235a77c4-cc10-4a59-8717-64c51dd7a5ed"
    },
    {
        "author": "陳師道",
        "paragraphs": [
            "經術宜傳世，清明正得秋。",
            "德優高士傳，名重賦家流。",
            "短袖妨妍舞，青衫負白頭。",
            "待看靈壽杖，扶出富民侯。"
        ],
        "title": "賀關彥長生日  其二",
        "id": "432bdc89-7900-4584-bd5b-fbadc7cf7057"
    },
    {
        "author": "陳師道",
        "paragraphs": [
            "卒行無好步，事忙不草書。",
            "能事不促迫，快手多麤疏。",
            "君看荷葦槲葉扇，崔家仲叔三人俱。",
            "掃除事物費歲月，收定神氣忘形軀。",
            "恍然有得奪天巧，衰顔生態能相如。",
            "市師信手無贏餘，一日畫出東封圖。",
            "眼前百口怪神速，背後千指爭邪𣤔。",
            "君家畫苑傾東都，錦囊玉軸行盈車。",
            "補完破碎收亡逋，欲得不計有與無。",
            "問君此病何當祛，君言無事聊自娛。",
            "世間何事非迷途，挾策未必賢樗蒲。",
            "苑中最愛文與蘇，情親不獨生同閭。",
            "自謂知子誰如余，叔也不癡回不愚。",
            "憐君用意常勤劬，揮毫灑墨填空虛。",
            "風梢雨葉出新意，老樹僵立何年枯。",
            "我生百事不留意，外物不足煩敺除。",
            "翰墨纔能記名字，模臨寫貌無工夫。",
            "見溺不救危不扶，獨無一物充庖厨。",
            "看君髮漆顔丹朱，意氣健如生馬駒。",
            "逢人不信六十餘，郁然一莖無白鬚。",
            "呂翁落寞起釣屠，南山四老東宮須。",
            "人生晚達有如此，應笑虞翻早著書。"
        ],
        "title": "石氏畫苑",
        "id": "d435da00-829d-4c94-93f9-2aa2159885e7"
    },
    {
        "author": "陳師道",
        "paragraphs": [
            "山水如相識，豪華異昔聞。",
            "聲言隨地改，吳越到江分。",
            "門閉蕭蕭雨，風催緩緩雲。",
            "會隨麋鹿去，長謝犬羊羣。"
        ],
        "title": "錢塘寓居",
        "id": "045e8afa-8692-4e1d-81eb-2e45a70e6f19"
    },
    {
        "author": "陳師道",
        "paragraphs": [
            "幽恨清愁幾萬端，故將巧笑破霜寒。",
            "落英收拾供騷客，秋菊從來不足餐。"
        ],
        "title": "梅花七絕  其一",
        "id": "925af9cc-6778-4d84-baaf-0fe2168ed999"
    },
    {
        "author": "陳師道",
        "paragraphs": [
            "姑射仙姿不畏寒，謝家風格鄙鉛丹。",
            "誰知檀萼香鬚裏，已有調羹一點酸。"
        ],
        "title": "梅花七絕  其二",
        "id": "fcd88556-d5db-440c-bf78-70b2cd572b8c"
    },
    {
        "author": "陳師道",
        "paragraphs": [
            "林外啼禽自往還，風前詩客倚欄干。",
            "小園門鎖黄昏月，耿耿幽姿半夜寒。"
        ],
        "title": "梅花七絕  其三",
        "id": "d6c4249c-1c56-4882-af30-0082d1e2727a"
    },
    {
        "author": "陳師道",
        "paragraphs": [
            "清寒池館靜無塵，歲歲相逢似故人。",
            "任遣牆頭疑似雪，欲教園主早知春。"
        ],
        "title": "梅花七絕  其四",
        "id": "13e5c919-2eb8-4ffa-8564-b38130571889"
    },
    {
        "author": "陳師道",
        "paragraphs": [
            "任教雪壓色終勝，却要風嚴香更聞。",
            "江雨細時青子熟，聞名猶救渴將軍。"
        ],
        "title": "梅花七絕  其五",
        "id": "e479ceb0-caaa-456b-a990-eeac4c1f7cd7"
    },
    {
        "author": "陳師道",
        "paragraphs": [
            "數點深藏碧玉枝，翠峰十二擁瑶姬。",
            "憑君說與凡桃李，徹骨清寒不解肥。"
        ],
        "title": "梅花七絕  其六",
        "id": "728cb2b6-611e-4f67-8e1d-a0f7f786e94f"
    },
    {
        "author": "陳師道",
        "paragraphs": [
            "月落霜嚴自靚粧，北風工爲發清香。",
            "晚英數點辭林去，幽獨無人爲斷腸。"
        ],
        "title": "梅花七絕  其七",
        "id": "e4c84fa9-1bd3-451b-aa15-6ea03ece6b01"
    },
    {
        "author": "陳師道",
        "paragraphs": [
            "夜夜滄洲夢，歸心劇旆懸。",
            "呼童買輕舸，拂榻下平川。",
            "遡浪潮如鬭，凌風岸若牽。",
            "江鄉厭回首，行及練花天。"
        ],
        "title": "還江上",
        "id": "d58f781c-3a35-4df2-9b0b-cdf825742ed3"
    },
    {
        "author": "陳師道",
        "paragraphs": [
            "亂水交如線，群山翠作屏。",
            "寒輕春稍稍，雪盡麥青青。",
            "霜草猶疑滑，風林漸喜聽。",
            "生涯鞍馬上，歲月短長亭。"
        ],
        "title": "雜題  其一",
        "id": "fbfd5ad5-88e4-4965-82d9-85ae5bdeb419"
    },
    {
        "author": "陳師道",
        "paragraphs": [
            "泥雪纔通脚，煙雲復結陰。",
            "遲留隨處處，簾幕靜沉沉。",
            "去雁懷歸意，來禽欲好音。",
            "稍寬溝壑辱，不憚二毛侵。"
        ],
        "title": "雜題  其二",
        "id": "a38afb93-90d4-4899-93e9-74afc3672003"
    },
    {
        "author": "陳師道",
        "paragraphs": [
            "論世闕真是，憎好成愚賢。",
            "衆手挽跛牂，擬度驊騮前。",
            "與子早相好，於今不知年。",
            "似從欲著帽，憂喜同華顛。",
            "生世如風花，高下亦偶然。",
            "填溝偶不死，揮刃忽自全。",
            "病馬試春草，游魚縱奔川。",
            "稍思升斗祿，筦庫未闕員。",
            "一饑尚可忍，百歲當復延。",
            "相予乘下澤，得句要子宣。",
            "此生期樂死，它日須詩傳。",
            "縮手著袖間，彈棋一爭先。"
        ],
        "title": "奉酬應物",
        "id": "01bc84b5-0e76-49aa-93f4-5c4b9d19965f"
    },
    {
        "author": "陳師道",
        "paragraphs": [
            "扣門賞竹任推排，興盡歸舟挽不回。",
            "平世山林成偃蹇，新年詞句得參陪。",
            "醒心正頼揮毫疾，誤筆仍須送喜來。",
            "書省不應煩乳媼，一時除目盡英才。"
        ],
        "title": "酬應物見戲",
        "id": "7c1c9c09-569b-482c-a98e-78edc56c2ef1"
    },
    {
        "author": "陳師道",
        "paragraphs": [
            "一代蘇長公，四海名未已。",
            "投荒忘歲月，積毀高城壘。",
            "斯樓亦何與，與人壓復起。",
            "紛紛徒爾爲，長劍須天倚。",
            "循分即可久，吾行誰與止。",
            "邇來賢達人，五十笑百里。",
            "頼有寇公子，衆毀聞獨美。",
            "直氣懾狂童，牽聯皆可紀。",
            "少公作長句，班揚安得擬。",
            "頗有喜事人，睥睨欲搥毀。",
            "一朝陵谷變，天語含深旨。",
            "驚倒樓前人，今朝有行履。"
        ],
        "title": "次韵應物有歎黄樓",
        "id": "18654b3f-a2fd-426b-b39f-a64096808451"
    },
    {
        "author": "陳師道",
        "paragraphs": [
            "初聞簡策侍前旒，又見衣冠送作州。",
            "北府時清惟可飲，西山氣爽更宜秋。",
            "功名不朽聊通袖，海道無違具一舟。",
            "枉讀平生三萬卷，貂蟬當復自兜牟。"
        ],
        "title": "寄送定州蘇尚書",
        "id": "752fcc32-e55b-4517-ae65-1e3ed2b713f0"
    },
    {
        "author": "陳師道",
        "paragraphs": [
            "平生經世策，寄食不資身。",
            "孰使文章著，能辭轍跡頻。",
            "帝城分不入，書札詗何人。",
            "子未知吾懶，吾寧覺子貧。"
        ],
        "title": "寄答李方叔",
        "id": "3b3be3de-0dfe-424f-9ccc-dca87b8a89f5"
    },
    {
        "author": "陳師道",
        "paragraphs": [
            "晚渡呼舟疾，寒城著霧深。",
            "昏鷗明鳥道，風葉亂霜林。",
            "久客登臨目，中年懷舊心。",
            "猶須一長笛，領覽自霑襟。"
        ],
        "title": "智寶院後樓懷胡元茂",
        "id": "0bf87e94-4ec2-4558-9af9-539797d77dd0"
    },
    {
        "author": "陳師道",
        "paragraphs": [
            "老境難爲節，寒梢未得春。",
            "一官兼利害，百慮孰疏親。",
            "積雪無歸路，扶行有醉人。",
            "望鄉仍受歲，回首向松筠。"
        ],
        "title": "元日",
        "id": "92c77292-d4e4-4bdc-8094-c64cfbb4870e"
    },
    {
        "author": "陳師道",
        "paragraphs": [
            "施食烏鳶喜，持經鳥鼠聽。",
            "杖藜矜矍鑠，顧影怪伶俜。",
            "門靜行隨月，窗虛卧見星。",
            "擁衾眠未穩，艱阻飽曾經。"
        ],
        "title": "放懷",
        "id": "0a0a2707-efab-4468-b531-3a2bab779e9d"
    },
    {
        "author": "陳師道",
        "paragraphs": [
            "此生精力盡於詩，末歲心存力已疲。",
            "不共盧王爭出手，却思陶謝與同時。"
        ],
        "title": "絕句",
        "id": "cb6cbf3a-7149-45c8-aa62-2e04da4edc06"
    },
    {
        "author": "陳師道",
        "paragraphs": [
            "先子初增秩，年侵鬢已皤。",
            "念兄今善繼，此別喜如何。",
            "親老家仍困，門衰仕未多。",
            "猶須教兒子，早要中文科。"
        ],
        "title": "送伯兄赴吏部改官",
        "id": "e518b6c0-6e42-4c17-b24e-19bf02ac20e8"
    },
    {
        "author": "陳師道",
        "paragraphs": [
            "今代張平子，雄深次子長。",
            "名高三俊上，官立右螭旁。",
            "車笠吾何恨，飛騰子莫量。",
            "時平身早達，未用夢凝香。"
        ],
        "title": "寄張文潛舍人",
        "id": "c325c38e-36d2-4565-96c5-c29fe6671dea"
    },
    {
        "author": "陳師道",
        "paragraphs": [
            "水浄偏明眼，城荒可當山。",
            "青林無限意，白鳥有餘閑。",
            "身致江湖上，名成伯季間。",
            "目隨歸雁盡，坐待暮鴉還。"
        ],
        "title": "後湖晚坐",
        "id": "70abcb39-8c24-4237-8e74-bf604702ea9b"
    },
    {
        "author": "陳師道",
        "paragraphs": [
            "東風作惡不成寒，野水穿沙自作灘。",
            "細草無端留客卧，繁枝有意待人看。"
        ],
        "title": "春興",
        "id": "0f5e44d3-7f34-446a-856b-c0e31250888c"
    },
    {
        "author": "陳師道",
        "paragraphs": [
            "一杯領意不須沽，六字持身已有餘。",
            "癡子未知天上樂，先生今解世間書。"
        ],
        "title": "次韵回山人贈沈東老二首  其一",
        "id": "8658cf25-2611-4815-873f-2b1790e756e2"
    },
    {
        "author": "陳師道",
        "paragraphs": [
            "隨世功名非所望，稱家豐儉不求餘。",
            "青衫出指論奇字，白髮挑燈寫細書。"
        ],
        "title": "次韵回山人贈沈東老二首  其二",
        "id": "694cbc92-afa1-44c0-bdf2-3941372790cf"
    },
    {
        "author": "陳師道",
        "paragraphs": [
            "老眼元多淚，春風見此行。",
            "又爲貧賤別，更覺急難情。",
            "斗食吾堪老，詞場爾向榮。",
            "未須憐野鶩，家法付宣城。"
        ],
        "title": "送孝忠二首  其一",
        "id": "183a65db-a6ac-4552-b26e-9aa9d9cb0439"
    },
    {
        "author": "陳師道",
        "paragraphs": [
            "經史三年學，聰明一旦開。",
            "把文甘潦倒，數日待歸來。",
            "士患聲名早，官今歲月催。",
            "有親須薄祿，臨路尚徘徊。"
        ],
        "title": "送孝忠二首  其二",
        "id": "8c11f3c6-b101-48aa-9d1c-3a6567cce163"
    },
    {
        "author": "陳師道",
        "paragraphs": [
            "錯節孤根勁有餘，坐牀須按起須扶。",
            "一生用底今相贈，更問林間有此無。"
        ],
        "title": "以拄杖供仁山主二首  其一",
        "id": "c708edf8-04a5-4af8-87ef-a7bd5d7df23e"
    },
    {
        "author": "陳師道",
        "paragraphs": [
            "洗足投筇只坐禪，厭尋歧路費行纏。",
            "老來不復人間事，不用山公更削圓。"
        ],
        "title": "以拄杖供仁山主二首  其二",
        "id": "590ddd86-8f95-4f3e-a370-a7cc7a668b38"
    },
    {
        "author": "陳師道",
        "paragraphs": [
            "老怯危橋泥沒膝，喜聞吾黨政如春。",
            "須君不惜千金費，此後寧無我輩人。"
        ],
        "title": "項城道中寄劉令使修溪橋",
        "id": "3074d71e-12f2-48a9-a37c-e82c60d9b492"
    },
    {
        "author": "陳師道",
        "paragraphs": [
            "以人爲食殺爲戲，自昔無聞爾所先。",
            "信有亡身一言盡，獨能遺臭萬人傳。"
        ],
        "title": "碓磨寨",
        "id": "6781856a-2e4c-482f-86c8-61d2ba2c8614"
    },
    {
        "author": "陳師道",
        "paragraphs": [
            "與世情將盡，懷仁老未忘。",
            "故人今五馬，高處謾三長。",
            "詩豈江山助，名成沈鮑行。",
            "肯爲文俗事，打鴨起鴛鴦。"
        ],
        "title": "寄張宣州",
        "id": "6df30872-3652-4682-99d6-1118bbaa013a"
    },
    {
        "author": "陳師道",
        "paragraphs": [
            "赤髭白足可憐生，躡蹻擔囊壯此行。",
            "要致雪峰千五百，不妨兼識謝宣城。"
        ],
        "title": "送倫化主",
        "id": "8e41290f-4a24-41ee-9891-42d8613f3065"
    },
    {
        "author": "陳師道",
        "paragraphs": [
            "小徑才容足，寒花只自香。",
            "官池下鳬雁，荒冢上牛羊。",
            "有子吾甘老，無家去未量。",
            "三年哦五字，草木借輝光。"
        ],
        "tags": [
            "西湖"
        ],
        "title": "西湖",
        "id": "b7d3fbcf-6764-4b0b-b935-f1fca1ab8088"
    },
    {
        "author": "陳師道",
        "paragraphs": [
            "寓世生同里，隨方去有情。",
            "來爲百年別，不惜片時程。",
            "齋鉢須勤供，經鐘莫倦鳴。",
            "當來第三會，此界却逢迎。"
        ],
        "title": "別月華嚴",
        "id": "03ab214d-a01f-460f-9964-52d960abc4e4"
    },
    {
        "author": "陳師道",
        "paragraphs": [
            "聞名欣識面，異好有同功。",
            "我亦慚吾子，人誰恕此公。",
            "百年雙白鬢，萬里一秋風。",
            "爲說任安在，依然一禿翁。"
        ],
        "tags": [
            "送别",
            "抒怀"
        ],
        "title": "送吳先生謁惠州蘇副使",
        "id": "594631aa-4666-4a2d-9f42-0d4751a2f802"
    },
    {
        "author": "陳師道",
        "paragraphs": [
            "法施老人卧不出，呼我取別行問疾。",
            "摩盤拭筯勸一飽，少待須臾莫蒼猝。",
            "早年著眼覷文字，萬卷初無一言契。",
            "多生綺語未經懺，半世虛名足爲累。",
            "此去它來尚有緣，頭童齒豁恐無年。",
            "慇懃三請久住世，弊惡可念未可捐。",
            "平生准擬西行計，老著人間此何意。",
            "他生佛會見頭陀，知是當年老居士。"
        ],
        "title": "別圓澄禪師",
        "id": "27dd55a1-9677-44e5-9846-f1349740b16c"
    },
    {
        "author": "陳師道",
        "paragraphs": [
            "離合應生理，過逢豈近緣。",
            "情親見今日，語妙記當年。",
            "閉戶安禪主，衝風逆水船。",
            "不應清夜月，故作別時圓。"
        ],
        "title": "別觀音山主",
        "id": "559ce2b9-ebb2-4eec-a5ef-25eef5932b0d"
    },
    {
        "author": "陳師道",
        "paragraphs": [
            "河市千人聚，寒江百丈牽。",
            "吾生能幾日，此地費三年。",
            "叢竹防供爨，池魚已割鮮。",
            "拙勤終不補，他日愧無傳。"
        ],
        "title": "離潁",
        "id": "6f194e46-8481-4766-955b-16646db3bec4"
    },
    {
        "author": "陳師道",
        "paragraphs": [
            "湖上難爲別，梅梢已著春。",
            "林喧烏啄啄，風過水鱗鱗。",
            "緣有三年盡，情無一日親。",
            "白頭厭奔走，何地與爲鄰。"
        ],
        "title": "湖上",
        "id": "d1dec27c-e2d7-41af-b196-27fad9c4607f"
    },
    {
        "author": "陳師道",
        "paragraphs": [
            "惡風橫江江卷浪，黄流湍猛風用壯。",
            "疾如萬騎千里來，氣壓三江五湖上。",
            "岸上空荒火夜明，舟中起坐待殘更。",
            "少年行路今頭白，不盡還家去國情。"
        ],
        "title": "舟中二首  其一",
        "id": "88969803-cc8f-4224-9d03-db7d13236138"
    },
    {
        "author": "陳師道",
        "paragraphs": [
            "野火燒原雉昏雊，黄塵漲天牛亂鬭。",
            "江間無日不風波，老去何時脫奔走。",
            "詩書滿腹不及口，遮日寧須釣竿手。",
            "愧爾茅簷炙背人，仰目青天搔白首。"
        ],
        "title": "舟中二首  其二",
        "id": "b88e9a45-4eac-48fa-990d-07b175bd483e"
    },
    {
        "author": "陳師道",
        "paragraphs": [
            "浄居衆天人，宮殿隨所適。",
            "少仕老不歸，重門閉榛棘。",
            "道人秀叢林，妙語出禪寂。",
            "是身如浮雲，隨處同建立。",
            "平生與二子，嗜好用一律。",
            "我此復助緣，語綺已多責。",
            "何年一把茅，據坐孤崒嵂。",
            "呵佛駡祖師，塗糊千五百。"
        ],
        "title": "規禪停雲齋",
        "id": "0b4f96ae-e7b0-4cfb-9074-b775884169ed"
    },
    {
        "author": "陳師道",
        "paragraphs": [
            "轉走東南復帝城，故人相見眼偏明。",
            "十年作吏仍糊口，兩地爲鄰闕寄聲。",
            "冷眼尚堪看細字，白頭寧復要時名。",
            "孰知范叔寒如此，未覺嚴公有故情。"
        ],
        "title": "答晁以道",
        "id": "d8582159-8be0-435d-8e51-f3d9c469cf22"
    },
    {
        "author": "陳師道",
        "paragraphs": [
            "今日秋風裏，何鄉一病翁。",
            "力微須杖起，心在與誰同。",
            "災疾資千悟，冤親併一空。",
            "百年先得老，三敗未爲窮。"
        ],
        "title": "病起",
        "id": "7bd1f46b-b7ef-4e37-9eba-64355ea31e00"
    },
    {
        "author": "陳師道",
        "paragraphs": [
            "節裏能相過，談間可解憂。",
            "致疏君未肯，得此我何由。",
            "語到君房妙，詩同客子游。",
            "一經從白首，萬里有封侯。"
        ],
        "title": "九月九日魏衍見過",
        "id": "0299cac8-5a6a-4daa-ae43-76f100ae1829"
    },
    {
        "author": "陳師道",
        "paragraphs": [
            "姓名曾落薦書中，刻畫無鹽自不工。",
            "一日虛聲滿天下，十年從事得途窮。",
            "白頭未覺功名晚，青眼常蒙今昔同。",
            "衰疾又爲今日別，數行老淚灑西風。"
        ],
        "title": "別黄徐州",
        "id": "7b438f7b-e28f-4c90-8abb-33706b6c43d9"
    },
    {
        "author": "陳師道",
        "paragraphs": [
            "女生願有家，名妾以不聘。",
            "田里亦慕君，又惡不由正。",
            "欲行不問塗，已破寧顧甑。",
            "耕蠶無一廛，庖井要三徑。",
            "還家憂患餘，挽鬚兒女競。",
            "十年寧有此，一寒可無命。",
            "平生晁夫子，得士公室慶。",
            "稍無車馬音，復作賓客請。",
            "論文到韓李，念舊說蘇鄭。",
            "長年斷消息，獨語誰和應。",
            "此生恩未報，他日目不瞑。",
            "歸卧無好懷，扣門有佳聽。",
            "詩來雪霜後，更覺天宇浄。",
            "少好老未工，持刃授子柄。"
        ],
        "title": "次韵答晁無斁",
        "id": "e9f3ce3f-d421-4343-a8b1-aa045dafadab"
    },
    {
        "author": "陳師道",
        "paragraphs": [
            "肩聳三峰峻，眉厖八字橫。",
            "玄談人絕倒，家法句新清。",
            "八俊先張子，諸公少賈生。",
            "已傳烏鵲喜，欲聽鶺鴒聲。"
        ],
        "title": "次韵無斁偶作二首  其一",
        "id": "8f77647a-ad4e-4980-a8d8-6f7f53708a44"
    },
    {
        "author": "陳師道",
        "paragraphs": [
            "此老三年別，何時萬里回。",
            "更無南去雁，猶見北枝梅。",
            "會有哀籠鳥，寧須溺死灰。",
            "聖朝無棄物，與子賦歸哉。"
        ],
        "title": "次韵無斁偶作二首  其二",
        "id": "23dc1f83-b297-46aa-8d86-ccaeb109a1b7"
    },
    {
        "author": "陳師道",
        "paragraphs": [
            "秦郎百好俱第一，烏丸如漆姿如石。",
            "巧作松身與鏡面，借美於外非良質。",
            "潘翁拜跪摩老眼，一生再見三歎息。",
            "了知至鑒無遁形，王家舊物秦家得。",
            "君今所有亦其亞，伯仲小低猶子姪。",
            "黄金白璧孰不有，古錦句囊聊可敵。",
            "睿思殿裏春夜半，燈火闌殘歌舞散。",
            "自書細字答邊臣，萬里風塵入長算。",
            "初聞橋山送弓劍，寧知玉碗人間見。",
            "夜光炎炎衝斗牛，會有太史占星變。",
            "人生尤物不必有，時一過目驚老醜。",
            "念子何忍遽磨研，少待須臾圖不朽。",
            "明窗浄几風日暖，有愁萬斛才八斗。",
            "徑須脫帽管城公，小試玉堂揮翰手。"
        ],
        "title": "古墨行",
        "id": "ddef4ee6-7cd2-42d4-92c4-3370f0e882e8"
    },
    {
        "author": "陳師道",
        "paragraphs": [
            "世學違從衆，名家最近天。",
            "感時猶壯志，得句起衰年。",
            "袁酒無何飲，陶琴不具絃。",
            "平生揮翰手，幾見絕韋編。"
        ],
        "title": "次韵晁無斁除日述懷",
        "id": "a72ee72a-012a-402d-b64c-1edcfa7a9338"
    },
    {
        "author": "陳師道",
        "paragraphs": [
            "閉閤春雲薄，開門夜雪深。",
            "江梅猶故意，湖雁起歸心。",
            "草潤留餘澤，窗明度積陰。",
            "慇懃報春信，屋角有來禽。"
        ],
        "title": "次韵無斁雪後二首  其一",
        "id": "096d42b9-f561-4b73-abc1-109f613ef59e"
    },
    {
        "author": "陳師道",
        "paragraphs": [
            "取性無通介，隨時有異同。",
            "雪餘蓋地白，春淺著梢紅。",
            "寄食虛長算，論詩闕近功。",
            "相看不相棄，頼有古人風。"
        ],
        "title": "次韵無斁雪後二首  其二",
        "id": "65330179-efdd-4051-8c0e-7740374019a5"
    },
    {
        "author": "陳師道",
        "paragraphs": [
            "妙年文墨秀儒林，老眼今晨得再明。",
            "歷塊過都聊可待，未須回首一長鳴。"
        ],
        "title": "贈魏衍三首  其一",
        "id": "08ca4035-80ab-432e-b918-3f1817e9f992"
    },
    {
        "author": "陳師道",
        "paragraphs": [
            "崔蔡論文不足過，新詩平處到陰何。",
            "寧須萬戶權輕重，不待千篇一已多。"
        ],
        "title": "贈魏衍三首  其二",
        "id": "df8d6e5d-4fdb-41ca-8e71-8cb15527350a"
    },
    {
        "author": "陳師道",
        "paragraphs": [
            "敏捷爲文筆不休，何妨縮手小遲留。",
            "名駒已自思千里，老子終當讓一頭。"
        ],
        "title": "贈魏衍三首  其三",
        "id": "bbf6a111-e589-480f-a05d-d56a635489f2"
    },
    {
        "author": "陳師道",
        "paragraphs": [
            "承家從昔如君少，得士於今孰我先。",
            "口擬說詩心已解，世間快馬不須鞭。"
        ],
        "title": "贈寇國寶三首  其一",
        "id": "97f0f318-86c1-4282-ae1e-2a21494dc13d"
    },
    {
        "author": "陳師道",
        "paragraphs": [
            "往歲黄童今寇君，高文要學亦多聞。",
            "留年看舉天南翼，過目先空冀北羣。"
        ],
        "title": "贈寇國寶三首  其二",
        "id": "64fed910-4b7f-4d75-a4d2-69ba5f734918"
    },
    {
        "author": "陳師道",
        "paragraphs": [
            "虎子墮地氣食牛，雀兒浴處魚何求。",
            "可奈我衰才亦盡，正須二子與同游。"
        ],
        "title": "贈寇國寶三首  其三",
        "id": "9ac0dca5-5f8b-445d-bacd-c8a8b2e986ec"
    },
    {
        "author": "陳師道",
        "paragraphs": [
            "老形已具臂膝痛，春事無多櫻笋來。",
            "敗絮不溫生蟣虱，大杯覆酒著塵埃。",
            "衰年此日仍爲客，舊國當時只廢臺。",
            "河嶺尚堪供極目，少年爲句未須哀。"
        ],
        "title": "次韵春懷",
        "id": "ee42a620-abc1-4aca-9b1f-611fc08f5f13"
    },
    {
        "author": "陳師道",
        "paragraphs": [
            "背水連漁屋，橫河架石梁。",
            "窺巢烏鵲競，過雨艾蒿光。",
            "鳥語催春事，窗明報夕陽。",
            "還家慰兒女，歸路不應長。"
        ],
        "title": "河上",
        "id": "27a404e6-bdd3-427b-98d6-91e6a3be3be9"
    },
    {
        "author": "陳師道",
        "paragraphs": [
            "桃李摧殘風雨春，天孫河鼓隔天津。",
            "主恩不與妍華盡，何限人間失意人。"
        ],
        "title": "題柱二首  其一",
        "id": "d389cf84-abcb-4b03-a8cc-5c0dc4beecee"
    },
    {
        "author": "陳師道",
        "paragraphs": [
            "從昔嬋娟多命薄，如今歌舞更能詩。",
            "孰知文雅河陽令，不削瓊奴柱下題。"
        ],
        "title": "題柱二首  其二",
        "id": "30979f71-3c97-443b-a7f2-cd807147ee63"
    },
    {
        "author": "陳師道",
        "paragraphs": [
            "物微趣下世不數，隨力捕生得稱虎。",
            "匿形注目搖兩股，卒然一擊勢莫禦。",
            "十中失一八九取，吻間流血腹如鼓。",
            "却行奮臂吾甚武，明日淮南作端午。"
        ],
        "title": "蠅虎",
        "id": "2a5ee586-8499-4500-9a77-2280bc882c31"
    },
    {
        "author": "陳師道",
        "paragraphs": [
            "千篇奏牘漫多知，百戰收功未出奇。",
            "名下難居身可辱，却將湖海換西施。"
        ],
        "title": "陶朱公廟",
        "id": "121f91be-3df6-4cc4-81a6-166474881e3e"
    },
    {
        "author": "陳師道",
        "paragraphs": [
            "咫尺隔山海，作書問如何。",
            "蟻垤既畜糧，蛙窟如鳴鼉。",
            "積暑復一雨，斧斫仍手摩。",
            "鈎窗欲懸麻，出門已橫河。",
            "人言月離畢，未必致滂沱。",
            "東皋繁草木，蘭艾不同科。",
            "驚魚畏密罟，獨鳥鳴南柯。",
            "稍無蟲飛喧，復覺蟬語多。",
            "因聲作好惡，與物殊未和。",
            "卧聞夜來雨，歸種故山禾。",
            "百年須下澤，萬里付長羅。",
            "先生斷百好，尚以詩作魔。",
            "縮子萬言手，聽渠七字哦。",
            "室邇人則遠，燕默勞者歌。",
            "思君得老瘦，觸熱生積痾。"
        ],
        "title": "次韵晁無斁夏雨",
        "id": "3cc69c27-1b02-4ade-9f96-5d2ee488e6bd"
    },
    {
        "author": "陳師道",
        "paragraphs": [
            "敬問晁夫子，官池幾許深。",
            "已應飛鳥下，復作卧龍吟。",
            "待我中痾愈，同君把臂臨。",
            "泥塗無去馬，夏木有來禽。"
        ],
        "title": "寄無斁",
        "id": "ea188c34-f37c-4926-8803-0ea9938f4dfd"
    },
    {
        "author": "陳師道",
        "paragraphs": [
            "中年爲別更堪頻，四海無家託一身。",
            "此別時須問生死，孰知詩力解窮人。"
        ],
        "title": "次韵別張芸叟",
        "id": "9f98ebae-d249-4ce3-989d-157bef224d8b"
    },
    {
        "author": "陳師道",
        "paragraphs": [
            "窈窕深明閣，晴寒是去年。",
            "老將災疾至，人與歲時遷。",
            "默坐元如在，孤燈共不眠。",
            "暮年身萬里，頼有故人憐。"
        ],
        "title": "宿深明閣二首  其一",
        "id": "ee25e35e-b2d2-4f5c-aaa4-35d12c20b239"
    },
    {
        "author": "陳師道",
        "paragraphs": [
            "縹緲金華伯，人間第一人。",
            "劇談連晝夜，應俗費精神。",
            "時要平安報，反愁消息真。",
            "牆根霜下草，又作一番新。"
        ],
        "title": "宿深明閣二首  其二",
        "id": "5e7a0e20-ef27-472c-b7f6-221800c502ad"
    },
    {
        "author": "陳師道",
        "paragraphs": [
            "土山宛轉屈蒼龍，下有槃槃蓋世翁。",
            "萬木刺天元自直，叢篁侵道更須東。",
            "百年富貴今誰見，一代功名託至公。",
            "少日拊頭期類我，暮年垂淚向西風。"
        ],
        "title": "東山謁外大父墓",
        "id": "9679ab47-3bc7-4fdc-8610-72ef10444b1d"
    },
    {
        "author": "陳師道",
        "paragraphs": [
            "寒窗冷硯欲生塵，短枕長衾却自親。",
            "老子形骸從薄暮，先生意氣尚青春。",
            "覆杯不待回丹頰，危坐猶能作直身。",
            "城郭山林兩無得，暮年當復幾霑巾。"
        ],
        "title": "次韵晁無斁冬夜見寄",
        "id": "228e1ef6-e0a8-4798-a105-88911ace8e11"
    },
    {
        "author": "陳師道",
        "paragraphs": [
            "同好共城郭，十日不一顧。",
            "人事雖好乖，吾生亦多忤。",
            "闔門對妻子，歲月不可度。",
            "閉目寧用遮，停杯仍下筯。",
            "獨無區中緣，永懷巖下趣。",
            "平生三徑資，安得一朝具。",
            "萬里初歷塊，前驅告曛暮。",
            "懷歸屬有思，棄世不待怒。",
            "老境厭逶遲，人情費將護。",
            "向來張長公，吾亦從茲去。",
            "燈花頻作喜，月色正可步。",
            "預恐何水曹，明朝有新句。"
        ],
        "title": "寒夜有懷晁無斁",
        "id": "66561c82-1fc9-404b-9e0f-ac784a108649"
    },
    {
        "author": "陳師道",
        "paragraphs": [
            "七十已强半，所餘能幾何。",
            "懸知暮景促，更覺後生多。",
            "遁世名爲累，留年睡作魔。",
            "西歸端著便，老子不婆娑。"
        ],
        "title": "除夜",
        "id": "898b7547-af86-42f4-9acf-dbba8fa14294"
    },
    {
        "author": "陳師道",
        "paragraphs": [
            "南陽老幼如雲屯，連日城東候使君。",
            "後者排前旁捷出，爭先見面作慇懃。",
            "六年重來已白髮，一日再見回青春。",
            "道傍過者怪相問，共言杜母真吾親。",
            "使君雖老心尚壯，文采風流諸謝上。",
            "名家從昔杜陵人，盛德于今丈人行。",
            "我昔卧病老彭城，畫船鳴鼓千里行。",
            "致書饋奠初未識，丁寧勞苦如平生。",
            "人言此事今未有，古人中求還得否。",
            "忘年屈勢不虛辱，公自爲德吾何取。",
            "菊潭之水甘且潔，潭上秋花照山白。",
            "請公酌此壽百年，奕奕長爲此邦伯。",
            "孰先一州後四方，重金疊蓋登廟堂。",
            "請從今日至雲來，月三十斛輸洛陽。"
        ],
        "title": "寄鄧州杜侍郎",
        "id": "c3425ad9-51f9-4a77-bbba-e0c89dbea26d"
    },
    {
        "author": "陳師道",
        "paragraphs": [
            "石渠金馬青雲上，東里西門濟水邊。",
            "上冢過家真樂事，平時持節貴當年。",
            "成家舊學諸儒問，脫手新詩衆口傳。",
            "范叔一寒今若此，相逢猶得故人憐。"
        ],
        "title": "寄提刑李學士",
        "id": "0f6dbad4-33d1-4246-af03-7d4bac3c26f4"
    },
    {
        "author": "陳師道",
        "paragraphs": [
            "詩家兩杜昔無鄰，文采傳家世有人。",
            "疾置送詩驚老醜，坐曹得句自清新。",
            "興來不假江山助，目過渾如草木春。",
            "農馬智專吾不讓，衡陽紙貴子能頻。"
        ],
        "title": "寄杜擇之",
        "id": "9a9a684b-27bd-4e44-9986-e2d3b12cec94"
    },
    {
        "author": "陳師道",
        "paragraphs": [
            "城郭朝陽散積陰，郊原注目日青深。",
            "年衰鷗鷺如今是，夢斷邯鄲何處尋。",
            "語鵲飛烏春稍稍，重簾深院晚沉沉。",
            "不辭杖屨衝泥雪，未有瓊琚報好音。"
        ],
        "title": "次韵晁無斁春懷",
        "id": "f63707b6-433e-4d2b-b5a1-024785a5f7e5"
    },
    {
        "author": "陳師道",
        "paragraphs": [
            "稍聽春鳥語丁寧，又見官池出斷冰。",
            "雪後踏青誰與共，花邊著語老猶能。",
            "笑談莫倦尋常聽，山院終同一再登。",
            "今日已知他日恨，搶榆况得及飛騰。"
        ],
        "title": "寄晁無斁",
        "id": "d42b9222-5005-44d4-b2d5-4268ee5f6cea"
    },
    {
        "author": "陳師道",
        "paragraphs": [
            "此地相逢晚，他方有勝緣。",
            "呪功先服猛，戒力得扶顛。",
            "暫息三支論，重參二老禪。",
            "夜牀鞋脚別，何日著行纏。"
        ],
        "title": "別寶講主",
        "id": "d5572abb-e5af-4938-8640-06f575b60d83"
    },
    {
        "author": "陳師道",
        "paragraphs": [
            "曠士愛吾廬，游子悲故鄉。",
            "慷慨四方志，老衰但悲傷。",
            "虛名自成誤，失得略相當。",
            "暮年還家樂，未覺道路長。",
            "閭里喜我來，車馬塞康莊。",
            "爭前借言色，草木亦晶光。",
            "向來千人聚，一老獨倘佯。",
            "手開南陽阡，松柏鬰蒼蒼。",
            "永願守一丘，脫身萬里航。",
            "平生功名念，倒海浣我腸。",
            "款段引下澤，斷絃更空觴。",
            "尚恐北山南，有文移路傍。"
        ],
        "title": "還里",
        "id": "a0484c4d-e604-4796-819b-0d688ae2a8d3"
    },
    {
        "author": "陳師道",
        "paragraphs": [
            "庭柏無生意，摧殘二十秋。",
            "稍霑杯水潤，已與歲寒謀。",
            "黄裏青青出，愁邊稍稍瘳。",
            "會看笙鶴下，暮雀莫深投。"
        ],
        "title": "老柏三首  其一",
        "id": "91ce0eb4-e564-4a68-b8ca-9a3e49032ddc"
    },
    {
        "author": "陳師道",
        "paragraphs": [
            "英姿带枯槁，勁節闕和柔。",
            "物理有興壞，人情成去留。",
            "稍看棲鳥集，聊待晚風秋。",
            "解道庭前柏，何曾識趙州。"
        ],
        "title": "老柏三首  其二",
        "id": "aef4c747-b7ba-4c67-93bb-c6a8fd088495"
    },
    {
        "author": "陳師道",
        "paragraphs": [
            "歲月那能記，風霜亦飽經。",
            "槁乾仍故節，潤澤出新青。",
            "色與江波共，聲留靜夜聽。",
            "輝輝垂重露，點點綴流螢。"
        ],
        "title": "老柏三首  其三",
        "id": "0936bbcd-f024-4ba4-8d28-1fb45a8da8ae"
    },
    {
        "author": "陳師道",
        "paragraphs": [
            "暑雨不作凉，爽風祇自高。",
            "我老亦衰疾，奈此正鬰陶。",
            "魏侯有新語，高處近風騷。",
            "隠几聆五字，未覺歷日勞。",
            "洒然墮冰井，起粟豎寒毛。",
            "三山已在目，萬象誰能逃。",
            "歷險見絕足，過口味豚膏。",
            "願爲夏雷鳴，莫作饑鳶號。"
        ],
        "title": "魏衍見過",
        "id": "c6b53a6e-4ebd-4c79-b814-3a0671c14a04"
    },
    {
        "author": "陳師道",
        "paragraphs": [
            "年侵觀物化，共被歲時催。",
            "熠熠孤光動，翩翩度水來。",
            "稍能穿幔入，已復受風回。",
            "投卷吾衰矣，微吟子壯哉。"
        ],
        "title": "次韵螢火",
        "id": "7df13a3a-08d2-46d6-a412-c4e99e04bede"
    },
    {
        "author": "陳師道",
        "paragraphs": [
            "漏屋簷生菌，臨江樹作門。",
            "卷簾通燕子，織竹護雞孫。",
            "向夕微凉進，相逢故意存。",
            "何當加我歲，從子問乾坤。"
        ],
        "title": "次韵夏日江村",
        "id": "aa04ed35-eac5-49f5-b4e5-3f464ce207ff"
    },
    {
        "author": "陳師道",
        "paragraphs": [
            "風雲隨落日，河漢欲回天。",
            "隔巷如千里，還家已再圓。",
            "簾疏分細細，江浄共娟娟。",
            "他日吾何適，聽詩說去年。"
        ],
        "title": "次韵觀月",
        "id": "f75a3112-7ce7-4abd-a929-214d513fb04f"
    },
    {
        "author": "陳師道",
        "paragraphs": [
            "江上雙峰一草堂，門閑心靜自清凉。",
            "詩書發冢功名薄，麋鹿同羣歲月長。",
            "句裏江山隨指顧，舌端幽眇致張皇。",
            "莫欺九尺鬚眉白，解醉佳人錦瑟傍。"
        ],
        "title": "次韵夏日",
        "id": "2094d5d4-8764-4236-a267-afa0175c311a"
    },
    {
        "author": "陳師道",
        "paragraphs": [
            "卧念張居士，逃名老石根。",
            "學詩真得瘦，識字即空樽。",
            "鳴笛夜宜遠，燈花曉更繁。",
            "未須哀老子，也復守丘園。"
        ],
        "title": "夏夜有懷",
        "id": "131e46e2-b116-4472-bebf-f059bb156a4e"
    },
    {
        "author": "陳師道",
        "paragraphs": [
            "兩父論詩伯仲間，去思今識謝家安。",
            "曠懷亦苦中年別，歸翼仍愁行路難。",
            "四壁未堪風雨夕，百圍已試雪霜寒。",
            "欲逃富貴疑無地，千丈竿頭試手看。"
        ],
        "title": "送林朝奉",
        "id": "62e2fa17-41a7-40bc-ac1a-c322dad531a8"
    },
    {
        "author": "陳師道",
        "paragraphs": [
            "初說南奔道路長，湖邊丹旐已飛揚。",
            "百年積慶鍾連璧，十念收功到浄方。",
            "絳幔未經親宋母，綠衣猶記識黄裳。",
            "欲圖不朽須詮載，今代誰堪著石章。"
        ],
        "title": "楊夫人挽詞",
        "id": "45e11d74-355f-49d7-a358-362dad51b788"
    },
    {
        "author": "陳師道",
        "paragraphs": [
            "平江如抱貫秦洪，雙嶺馳來欲並雄。",
            "是物皆爲萬世計，闔棺猶有一朝窮。",
            "林巒特起終爲汙，美惡千年竟不空。",
            "尚有風流羊叔子，稍經湔洗與清風。"
        ],
        "title": "桓山",
        "id": "40978bf4-9780-4ff7-972b-82439f71739d"
    },
    {
        "author": "陳師道",
        "paragraphs": [
            "煩君臨問我何堪，剩欲從君十日談。",
            "老退不應稱敏捷，顔蒼寧復借紅酣。",
            "世間公器毋多取，句裏宗風却飽參。",
            "陋巷遠孫還好學，未容光祿擅東南。"
        ],
        "title": "答顔生",
        "id": "56e212d1-fd75-4d00-bc10-3c64c065e071"
    },
    {
        "author": "陳師道",
        "paragraphs": [
            "平生師友豫章公，矻矻談君口不空。",
            "半面相看吾已了，連城增價子何窮。",
            "三千奏牘諸儒上，四百菴寮一歲中。",
            "二父風流皆可繼，謗禪排道不須同。"
        ],
        "title": "送劉主簿",
        "id": "df07de85-47c7-44a3-9c41-105dbae4e27e"
    },
    {
        "author": "陳師道",
        "paragraphs": [
            "溪響饑魚食，川明柱影斜。",
            "驚禽穿密竹，噪鵲立浮查。",
            "谷暗山藏雨，林喧雀啅蛇。",
            "鄉閭等行路，何向更爲家。"
        ],
        "title": "觸目",
        "id": "6da74853-a999-4d2a-8d40-33520393507f"
    },
    {
        "author": "陳師道",
        "paragraphs": [
            "黑雲映黄槐，更著白鳥度。",
            "蟬鳴不餘力，蛙腹能許怒。",
            "稱目有佳思，側逕無好步。",
            "興來成獨往，意得誰與賦。"
        ],
        "title": "晚望",
        "id": "51efb027-2788-4bac-ae68-2dc834d9019b"
    },
    {
        "author": "陳師道",
        "paragraphs": [
            "先生鍾舊德，大府冠羣能。",
            "過手無難事，逢人有異稱。",
            "薦賢餘一鶚，夙記契千燈。",
            "看挽秦梁纜，頭頭數不勝。"
        ],
        "title": "送高推官",
        "id": "be51d02d-dcae-4041-b236-3886d23bd894"
    },
    {
        "author": "陳師道",
        "paragraphs": [
            "我詩淺短子貢牆，衆目俯視無留藏。",
            "句中有眼黄別駕，洗滌煩熱生清凉。",
            "人言我語勝黄語，扶豎夜燎齊朝光。",
            "三年不見萬里外，安得奮身置汝傍。",
            "邇來諸子復秀發，曾未幾見加端章。",
            "剩欲摧藏讓頭角，豈是有意羣兒傷。",
            "於人無怨我何憾，愛者尚衆猶吾鄉。",
            "平生不自解嘲誚，禍來亦復非周防。",
            "我衰氣索不自振，正頼好語能恢張。",
            "詩家小魏新有聲，舊傳秀句西里黄。",
            "後生學行闕師友，臨路不進空回遑。",
            "看君事業青雲上，聽渠螟𧎬生膏肓。"
        ],
        "title": "答魏衍黄預勉余作詩",
        "id": "6845394e-1026-44c4-9c3c-93b99ea22020"
    },
    {
        "author": "陳師道",
        "paragraphs": [
            "宿雲護朝霜，秋陽佐殘暑。",
            "蠅癡驅復來，汗下拭莫禦。",
            "庭梧自黄隕，風過成夜語。",
            "幸是可憐生，胡然遽如許。",
            "黄生多新詩，如盆繭抽緒。",
            "唱高難欵乃，雋永得㕮咀。",
            "意合無古今，投闇有迎拒。",
            "名成弟子韓，價重先生楮。",
            "向來得斯人，孰謂余齟齬。",
            "晚炊鄰僧米，晝拾狙公芧。",
            "甘酸皆適口，霜黄未登俎。",
            "門有曲逆車，謗甚北山女。",
            "寧爲溝中斷，不作太倉鼠。",
            "老退無好懷，續明然兩炬。",
            "搔首不成眠，寒蛩促機杼。"
        ],
        "title": "和黄預感秋",
        "id": "fe888446-7717-4cd1-89f7-338812e90564"
    },
    {
        "author": "陳師道",
        "paragraphs": [
            "竹杖芒鞋取次行，琳琅觸目路人驚。",
            "常年此日仍爲客，病目今來喜再明。",
            "筋力尚堪供是事，登臨那得總無情。",
            "已知名世徒爲爾，可復緣渠太瘦生。"
        ],
        "title": "和顔生同游南山",
        "id": "0ad8a694-071f-46b2-be31-ada7e09f562f"
    },
    {
        "author": "陳師道",
        "paragraphs": [
            "驥騄同羣鴻雁行，登臨端爲作重陽。",
            "南臺二謝風流絕，準擬歸來古錦囊。"
        ],
        "title": "僧慧僧利同往南山",
        "id": "aa29abe9-cced-4e44-b9d3-63b80689a9ea"
    },
    {
        "author": "陳師道",
        "paragraphs": [
            "用直寧論世，名成不待官。",
            "低枝緣我有，偃蓋到誰看。",
            "秀色有新故，英姿無暑寒。",
            "要爲千歲計，豈慮萬牛難。"
        ],
        "title": "柏",
        "id": "59dad0c9-7ddb-433b-bed8-63e47e5c10a3"
    },
    {
        "author": "陳師道",
        "paragraphs": [
            "當家父子親分付，不比黄梅萬里來。",
            "不解當年明上座，嶺頭言下却空回。"
        ],
        "title": "叔父惠鉢三首  其一",
        "id": "9d1ab7d2-1167-40e4-b81f-8f7c1f917243"
    },
    {
        "author": "陳師道",
        "paragraphs": [
            "蒲團未有祖師意，洗鉢何曾識趙州。",
            "萬里空歸君解否，老胡端爲我能留。"
        ],
        "title": "叔父惠鉢三首  其二",
        "id": "32dc3706-64d0-4f34-ac78-974f163ce6ae"
    },
    {
        "author": "陳師道",
        "paragraphs": [
            "聲中得句已忘言，斷酒持齋却自然。",
            "大有西來真的意，饑時著飯飽時懸。"
        ],
        "title": "叔父惠鉢三首  其三",
        "id": "78145be1-4589-45dd-8e8f-7b003b001fb1"
    },
    {
        "author": "陳師道",
        "paragraphs": [
            "王家舊物羣偷後，石出蠻溪百丈深。",
            "揮翰吾非玉堂手，斷金君有古人心。"
        ],
        "title": "謝端硯",
        "id": "7f2b20e4-d7f1-40df-a713-c293587270f6"
    },
    {
        "author": "陳師道",
        "paragraphs": [
            "一狼將四子，二嶺走千羊。",
            "意得無前敵，時乖闕後防。",
            "寧知射生手，已發弩機張。",
            "會使烏鳶飽，空令豺虎傷。"
        ],
        "title": "捕狼",
        "id": "e25bd87c-e8bc-4053-8d09-d0ebec0d1e79"
    },
    {
        "author": "陳師道",
        "paragraphs": [
            "車馬競清夜，人物秀三楚。",
            "登臨得免俗，茲樓豈時睹。",
            "同來兩稚子，冠者亦四五。",
            "落落俱可人，頗亦厭歌鼓。",
            "山月出未高，潛鱗動寒浦。",
            "檣燈接疏星，奪目粲不數。",
            "魏侯轉物手，百好趨就敘。",
            "得句未肯吐，秀氣出眉宇。",
            "水浄納行影，山空答脩語。",
            "夜氣稍侵肌，鳥駭去其侶。",
            "清游豈有極，喜事戒多取。",
            "投靜未免喧，于今豈非古。",
            "永懷寂寞人，南北忘在所。",
            "橫嶺限魚鳥，作書欲誰與。",
            "情生文自哀，意動足復佇。",
            "憑檻共一默，望舒已侵午。"
        ],
        "title": "和魏衍元夜同登黄樓",
        "id": "1fdaf7dc-4e0e-47fa-9780-76f86127096f"
    },
    {
        "author": "陳師道",
        "paragraphs": [
            "笳鼓喧燈市，車輿避火城。",
            "彭黄爭地勝，汴泗迫人清。",
            "梅柳春猶淺，關山月自明。",
            "賦詩隨落筆，端復可憐生。"
        ],
        "title": "和元夜",
        "id": "3f88ee32-a4db-42de-bfed-a80ecc62c288"
    },
    {
        "author": "陳師道",
        "paragraphs": [
            "舊說春風亦世情，不應作意斷人行。",
            "絕須一怒催新句，更可多憂促短生。",
            "勝日著忙端取怪，妙年得此未須驚。",
            "懸知出處非吾事，已復星河爛漫晴。"
        ],
        "title": "和魏衍同遊阻風",
        "id": "ae255951-24f5-42fa-90a6-cc54f19cddb0"
    },
    {
        "author": "陳師道",
        "paragraphs": [
            "經時不出此同臨，小徑新摧草舊侵。",
            "欲傍江山看日落，不堪花鳥已春深。",
            "來牛去馬中年眼，朗月清風萬里心。",
            "故著連峰當極目，回看幽徑遶雙林。"
        ],
        "title": "和魏衍同登快哉亭",
        "id": "5b0658e4-734e-43ca-89c7-945b778e24dd"
    },
    {
        "author": "陳師道",
        "paragraphs": [
            "城與清江曲，泉流亂石間。",
            "夕陽初隠地，暮靄已依山。",
            "度鳥欲何向，奔雲亦自閑。",
            "登臨興不盡，稚子故須還。"
        ],
        "title": "登快哉亭",
        "id": "401819fe-5825-4da7-a24a-e6f2a2cad739"
    },
    {
        "author": "陳師道",
        "paragraphs": [
            "出門不雨即偶風，閉門值睡極力攻。",
            "似聞湯鼎作吟聲，已賀勝敵收全功。",
            "却思二子共一笑，撥棄舊語無新工。",
            "卒行好步不兩得，能致公等吾何窮。",
            "魏詩黄筆今未有，顧我獨得神所鍾。",
            "徑須相就踏泥潦，已辦煮餠澆油葱。"
        ],
        "title": "招黄魏二生",
        "id": "27577fde-967a-4650-8dc5-b662f4965fad"
    },
    {
        "author": "陳師道",
        "paragraphs": [
            "宿鳥一枝足，爭林終夜鳴。",
            "庭花當戶發，江月向人明。",
            "鳥度清溪影，風回晚市聲。",
            "夢中無好語，池草爲誰生。"
        ],
        "title": "春夜",
        "id": "a63757d2-c242-4eb1-b2bf-f7462d02e736"
    },
    {
        "author": "陳師道",
        "paragraphs": [
            "苦遭年少强追陪，病眼看花更覆杯。",
            "夾岸萬人傾國出，清江一注兩山開。",
            "遊人欲盡驚鷗下，晚日猶須惡雨催。",
            "更恐明年有離別，折花臨水共裴徊。"
        ],
        "title": "和三日",
        "id": "1d47b0ef-d1c5-48e9-90c5-12b8deec37c1"
    },
    {
        "author": "陳師道",
        "paragraphs": [
            "綠暗連村柳，紅明委地花。",
            "畫梁初著燕，廢沼已鳴蛙。",
            "鷗沒輕春水，舟橫著淺沙。",
            "相逢千歲語，猶說一枝花。"
        ],
        "title": "登燕子樓",
        "id": "82e912b0-280e-4970-99cd-b427606b03aa"
    },
    {
        "author": "陳師道",
        "paragraphs": [
            "林花女頰紅，春水瓜頭綠。",
            "步蹇我三休，來同君一足。",
            "苦嗟所歷小，不盡千里目。",
            "暮景向昏鴉，歸塗取脩竹。"
        ],
        "title": "和魏衍三日二首  其一",
        "id": "b044a94b-8504-4f1a-a883-c282371bda1b"
    },
    {
        "author": "陳師道",
        "paragraphs": [
            "堤沙泥盡未及塵，江波不動風生紋。",
            "虎頭魚尾不知數，朱旗一點來奔雲。",
            "春容已老有餘態，祓禊雖古無前聞。",
            "踏青摸石修祕祝，落日带雨催行人。",
            "聽詩對月兩不厭，頗覺過目徒紛紛。",
            "君不見天寶杜陵翁，屈宋才堪作近鄰。"
        ],
        "title": "和魏衍三日二首  其二",
        "id": "9f653338-7208-41c7-8da7-064a1ef541c8"
    },
    {
        "author": "陳師道",
        "paragraphs": [
            "開門先得故人書，稍喜提携起覆盂。",
            "得句有誰知我在，嘗新此日頼吾徒。",
            "傾籃的皪霑朝露，出袖熒煌得寶珠。",
            "會薦瑛盤驚一坐，莧腸藜口未良圖。"
        ],
        "title": "答魏衍惠朱櫻",
        "id": "1599a427-3aba-4cda-a1e5-721918b67a43"
    },
    {
        "author": "陳師道",
        "paragraphs": [
            "春力著人朝睡重，葉底黄鸝鳴自送。",
            "綠幕朱欄日觀明，回廊側戶風簾動。",
            "昨夜春回到寒谷，好鳥飛來把脩竹。",
            "整翰厲觜初一鳴，已落君詩專妙獨。",
            "退紅著綠春事殘，後時獨立知何言。",
            "側聽不盡已飛去，懷抱此時誰與論。"
        ],
        "title": "和魏衍聞鶑",
        "id": "6c811daf-b5d4-4d50-b7ad-dd497b29350c"
    },
    {
        "author": "陳師道",
        "paragraphs": [
            "逐勝闕勇功，餞春無少色。",
            "出門欲何向，坂丸隨所擊。",
            "百年餘幾何，十步復一息。",
            "同來二三子，楚楚頗脩飾。",
            "行前强老夫，徑捷疲峻陟。",
            "山門開煙霏，禪房閉岑寂。",
            "口燥沾茗椀，久厄此爲德。",
            "逐日下西山，草路荒不識。",
            "回溪轉鉤曲，門徑入繩直。",
            "故人喜領客，內愧積腹臆。",
            "所來爲親舊，掃除稱寥閴。",
            "疾風無末勢，過雨有餘瀝。",
            "高花初欲然，平荷已如拭。",
            "因君感衰盛，醜好移頃刻。",
            "交新厭區區，話舊聽歷歷。",
            "談間十一二，四座已傾側。",
            "茅屋漏風霜，山田带沙礫。",
            "尚能哀此老，舉手觸四塞。",
            "君如澗底松，超拔出天壁。",
            "學詩有新功，黄魏共推激。"
        ],
        "title": "和黄充實春盡游南山",
        "id": "dac24926-d444-4218-87b2-9d1300e755e8"
    },
    {
        "author": "陳師道",
        "paragraphs": [
            "密葉已成蔭，高花初著枝。",
            "幽香不自好，寒艷未多知。",
            "會見垂金彈，聊容折紫緌。",
            "粉身非所恨，猶復得聞思。"
        ],
        "title": "楝花",
        "id": "0700a7cf-5cbe-404a-a552-acaee9d922e1"
    },
    {
        "author": "陳師道",
        "paragraphs": [
            "春去花隨盡，紅榴暖欲然。",
            "後時何所恨，處獨不祈憐。",
            "葉葉自相偶，重重久更鮮。",
            "流珠沾暑雨，改色淡朝煙。",
            "著子專寒酒，移根擅化權。",
            "愧非無價手，刻畫竟難傳。"
        ],
        "title": "和黄充實榴花",
        "id": "b15a05d4-685f-4834-9061-bbc7089667d3"
    },
    {
        "author": "陳師道",
        "paragraphs": [
            "似聞藥病已投機，牛鬭蛇妖頓覺非。",
            "李賀固知當得疾，沈侯可更不勝衣。",
            "驚逢白璧山千仞，會見黄金带十圍。",
            "只信詩書端作祟，孰知糠籺亦能肥。"
        ],
        "title": "和黄預病起",
        "id": "a60c8946-0ac6-4a81-b4ec-b4c20f355a47"
    },
    {
        "author": "陳師道",
        "paragraphs": [
            "甲子仍逢夏，連朝雨脚垂。",
            "黑雲玄甲駐，鐵騎冷官馳。",
            "映日還蒙霧，懸麻却散絲。",
            "頹牆通犬豕，破柱出蛟螭。",
            "野潤風光秀，凉生枕席宜。",
            "撥雲開日月，噀水出虹蜺。",
            "貧可留須睫，恩當記扊扅。",
            "蒼頭行冒雨，赤脚出衝泥。",
            "詩好聲生吻，書工手著胝。",
            "衰年得佳句，懷抱頓能移。"
        ],
        "title": "和黄預久雨",
        "id": "13d6ee61-b6ab-4a36-8891-5a698c2a7c9f"
    },
    {
        "author": "陳師道",
        "paragraphs": [
            "龍蛇起伏筆無前，江漢淵回語更妍。",
            "好事元須一賞足，藏家不必萬人傳。"
        ],
        "title": "何郎中出示黄公草書四首  其一",
        "id": "dda53d43-c9dd-4d47-8a26-5dce88e14495"
    },
    {
        "author": "陳師道",
        "paragraphs": [
            "此詩此字有誰知，畫省郎官自倔奇。",
            "罪大從來身萬里，政成今有麥三岐。"
        ],
        "title": "何郎中出示黄公草書四首  其二",
        "id": "0d8e71ed-294f-4a84-a2f6-7e0e21831192"
    },
    {
        "author": "陳師道",
        "paragraphs": [
            "四海聲名何水曹，新詩舊德自相高。",
            "一官早要稱三字，二鬢何須著兩毛。"
        ],
        "title": "何郎中出示黄公草書四首  其三",
        "id": "c667ca26-ae79-4ec3-a8a1-f199f411a229"
    },
    {
        "author": "陳師道",
        "paragraphs": [
            "當年闕里與論詩，晚歲河山斷夢思。",
            "妙手不爲平世用，高懷猶有故人知。"
        ],
        "title": "何郎中出示黄公草書四首  其四",
        "id": "ea615a4d-9bbe-4e91-86ad-63ebaefcf8a8"
    },
    {
        "author": "陳師道",
        "paragraphs": [
            "壁立無堪佐子貧，漫修簡牒效慇懃。",
            "起臨明鏡看生意，卧向晴簷共白雲。",
            "逸氣不應供潦倒，劇談脫或致紛紜。",
            "但令蘇晉禪妨醉，不患何山病故葷。"
        ],
        "title": "和黄預感懷",
        "id": "9fb7ee2b-5e28-4020-975a-5445e43feeec"
    },
    {
        "author": "陳師道",
        "paragraphs": [
            "陳留人物後，疑有隠屠耕。",
            "斯人豈其徒，滿腹一杯羹。",
            "婷婷小家子，與翁同醉醒。",
            "薄暮行且歌，問之諱姓名。",
            "子豈達者與，槁竹聊一鳴。",
            "老生何所因，稍稍聲過情。",
            "閉門十日雨，吟作饑鳶聲。",
            "詩書工發冢，刀籋得養生。",
            "飛走不同穴，孔突不暇黔。"
        ],
        "title": "陳留市隠者",
        "id": "84ed5791-8d3c-41ec-a928-cc0bc62f6c53"
    },
    {
        "author": "陳師道",
        "paragraphs": [
            "無成底事到天涯，重見春工換柳枝。",
            "歷盡江山苦行役，歸來風雨過花時。",
            "驅馳共厭人間世，險阻時聞別後詩。",
            "獨有窮愁銷未盡，一番相見一伸眉。"
        ],
        "title": "和休文至自新安",
        "id": "4ed15899-c26d-484d-80b4-199d99e6a648"
    },
    {
        "author": "陳師道",
        "paragraphs": [
            "昨日山中雲，今朝山下雨。",
            "牛羊沒禾黍，蟋蟀促機杼。",
            "磨刀洗盆甕，社臘不勝數。",
            "豈無聚歛吏，觸手丞相怒。"
        ],
        "title": "秋懷十首  其一",
        "id": "1f9b8204-9573-44da-a88e-874433d566a7"
    },
    {
        "author": "陳師道",
        "paragraphs": [
            "有家汴泗間，歲久榛棘荒。",
            "稍知田家樂，感此歸意忙。",
            "老馬甘伏櫪，游魂還故鄉。",
            "四十尚無君，天下未敢忘。"
        ],
        "title": "秋懷十首  其二",
        "id": "71701fe7-cd07-4cf6-8859-0d120a6f0870"
    },
    {
        "author": "陳師道",
        "paragraphs": [
            "採薪墟墓間，行歌當歸耕。",
            "向來輕薄子，懷諼以爲榮。",
            "喘喘轅下犢，力盡官泥深。",
            "壯哉八百里，一割探其心。"
        ],
        "title": "秋懷十首  其三",
        "id": "f7980bb4-b90b-49ab-8cd1-150a68172c96"
    },
    {
        "author": "陳師道",
        "paragraphs": [
            "翩翩王公孫，館我翠微院。",
            "粥飯隨鍾魚，朝昏度黄卷。",
            "中年妻子累，往世西方願。",
            "獨無詩書力，尼父安得怨。"
        ],
        "title": "秋懷十首  其四",
        "id": "caadb1f7-3c48-4b62-982d-709fdd87f6e0"
    },
    {
        "author": "陳師道",
        "paragraphs": [
            "黄公輕千乘，尚愛五斗祿。",
            "風雨聽朝雞，歲月老松菊。",
            "平生白蓮社，不受一塵觸。",
            "識字即投閣，貴者須食肉。"
        ],
        "title": "秋懷十首  其五",
        "id": "0fbe0e67-3ad8-4958-9e7b-76567e328c4c"
    },
    {
        "author": "陳師道",
        "paragraphs": [
            "昔作九日期，一覽知四方。",
            "夜雨秋水深，烈風畏褰裳。",
            "尊空囊亦空，花豆爲我黄。",
            "官奴覆青綾，破屋任飛霜。"
        ],
        "title": "秋懷十首  其六",
        "id": "d9c2c4ef-5cf1-4e5e-a7ef-228a8e0ba5ed"
    },
    {
        "author": "陳師道",
        "paragraphs": [
            "翼翼陳州門，萬里遷人道。",
            "雨淚落成血，著木木立槁。",
            "今年蘇禮部，馬跡猶未掃。",
            "昔人死別處，一笑欲絕倒。"
        ],
        "title": "秋懷十首  其七",
        "id": "8dde6473-3626-4e56-8c1b-6d754e86b039"
    },
    {
        "author": "陳師道",
        "paragraphs": [
            "籊籊孤竹君，長我一身半。",
            "凜然霜雪間，時至亦陰換。",
            "共與王子猷，永結忘言伴。",
            "可使溪壑姿，充我眼中玩。"
        ],
        "title": "秋懷十首  其八",
        "id": "ae5babd1-86ea-489c-a625-6ff2862c4ac1"
    },
    {
        "author": "陳師道",
        "paragraphs": [
            "北闕書不上，南山田不歸。",
            "朝暮陳州門，悠悠此何爲。",
            "我老何所爲，暖日聊差池。",
            "君聽城上烏，啞啞端爲誰。"
        ],
        "title": "秋懷十首  其九",
        "id": "389364f0-139b-4c30-a484-54bf110a9bb4"
    },
    {
        "author": "陳師道",
        "paragraphs": [
            "潭潭明光殿，稽首西方僊。",
            "平生修何行，步有黄金蓮。",
            "我豈昔好徑，報以履下穿。",
            "洗足坐道場，卒卒此何緣。"
        ],
        "title": "秋懷十首  其一○",
        "id": "6bc4804a-bbac-4963-a2f6-8ff404321d9f"
    },
    {
        "author": "陳師道",
        "paragraphs": [
            "曠士三年別，荆山一顧中。",
            "百千人欲死，四六老能工。",
            "脫帽頭應白，求田意欲東。",
            "口須論世事，目已失飛鴻。"
        ],
        "title": "寄寇荆山",
        "id": "c9757f59-709d-4b41-92d1-dedee30f86a1"
    },
    {
        "author": "陳師道",
        "paragraphs": [
            "公詩端正道，亭亭如紫雲。",
            "落世不敢學，謂是詩中君。",
            "獨有黄太史，抱杓挹其尊。",
            "韵出百家上，誦之心已醺。",
            "黄鍾毀少合，大裘擯不文。",
            "世事如病耳，蟻鬭作牛聞。",
            "苦懷太史惠，養豹煙雨昏。",
            "後世無高學，舉俗愛許渾。"
        ],
        "tags": [
            "西湖"
        ],
        "title": "次韵蘇公西湖觀月聽琴",
        "id": "a1176a14-8cee-40ff-adaf-067e4cc58689"
    },
    {
        "author": "陳師道",
        "paragraphs": [
            "歲月不相貸，夜牀衾簟秋。",
            "朝來明鏡中，作意多少留。",
            "惟酒可爲娛，顧我非其流。",
            "丈夫意氣合，珮玦不循鈎。",
            "意行無人非，駿發不中休。",
            "相逢問何如，頗復中之不。",
            "清坐豈不好，致真豈糟丘。",
            "兩歐以詩鳴，與俗同沉浮。",
            "百鳥畏嘲弄，往和長鳴鷗。",
            "胡寧忍快便，風飄萬斛舟。"
        ],
        "title": "次韵德麟督叔弼季默詩及破余酒戒",
        "id": "00c76cd6-51e6-4fd4-9dd2-088dceb0dac6"
    },
    {
        "author": "陳師道",
        "paragraphs": [
            "靜中有業官成集，醉裏無何老是鄉。",
            "丈室向來無一物，却須天女與拈香。"
        ],
        "title": "次韵蘇公謁告三絕  其一",
        "id": "76c52fba-229b-478c-999f-e2fcdd26936b"
    },
    {
        "author": "陳師道",
        "paragraphs": [
            "竭澤回波不作難，未應平地起風瀾。",
            "是身非有從何病，試下先生一著看。"
        ],
        "title": "次韵蘇公謁告三絕  其二",
        "id": "f7c3b56f-4c36-4f63-aa28-302bddd16f6d"
    },
    {
        "author": "陳師道",
        "paragraphs": [
            "紙帳薰爐作小春，青奴白牯對忘言。",
            "更無人問維摩詰，始是東坡不二門。"
        ],
        "title": "次韵蘇公謁告三絕  其三",
        "id": "7c938d2b-467c-48be-9dc3-977790f27ae9"
    },
    {
        "author": "陳師道",
        "paragraphs": [
            "雲月酒下明，風露衣上落。",
            "是中有何好，草草成獨酌。",
            "使君顧謂客，老子興不薄。",
            "飲以全吾真，醉則忘所樂。",
            "未解飲中趣，中之如狂藥。",
            "起舞屢跳踉，駡坐失酬酢。",
            "終然厭多事，超繁趨淡薄。",
            "功名無前期，山林有成約。",
            "身將歲華晚，意與天宇廓。",
            "醒醉各有適，短長聽鳬鶴。"
        ],
        "title": "次韵蘇公獨酌",
        "id": "bb7b2874-cf17-4854-8a4f-786559be496d"
    },
    {
        "author": "陳師道",
        "paragraphs": [
            "白下官楊小弄黄，騎臺南路綠無央。",
            "含紅破白連連好，度水吹香故故長。",
            "蹲滑踏青穿馬耳，轉危緣險出羊腸。",
            "孰知南杜風流在，預怯排門有斷章。"
        ],
        "title": "城南",
        "id": "91a41e77-7f43-44e4-9ae7-5bfb32194a7d"
    },
    {
        "author": "陳師道",
        "paragraphs": [
            "僊人棄餘糧，玉色已可欺。",
            "小試換骨方，價重十冰磁。",
            "灌以長白虹，渺若江海瀰。",
            "浮之端不惡，舉者亦何辭。",
            "但愧聞道晚，早從雁門師。",
            "律部無明文，可復時中之。",
            "汝陽佳少年，三斗出六奇。",
            "家有持盃手，兩好當一施。",
            "風吹酒面仄，月度杯心遲。",
            "百年容有命，一笑更須時。"
        ],
        "title": "次韵蘇公獨酌試藥玉滑盞",
        "id": "70a3ef7c-ff73-485f-99f1-6845f288c715"
    },
    {
        "author": "陳師道",
        "paragraphs": [
            "種木待成材，聊爲十年事。",
            "日中趨百里，寧問萬牛費。",
            "植檜三尺强，已有凌雲氣。",
            "生世能幾何，擬作千歲計。",
            "衆人笑拍手，君子用其意。",
            "蕭蕭孤竹君，忘言理相契。",
            "名以金石交，椿楊豈奴婢。",
            "緬懷萬仞顛，千丈蔚蒼翠。",
            "蟠根泉石底，用意霜雪外。",
            "寧須大厦才，坐待斧斤至。",
            "散爲風雨聲，密作牛馬蔽。"
        ],
        "title": "次韵德麟植檜",
        "id": "d6459f0c-abe7-443a-aba8-bee1e59519d2"
    },
    {
        "author": "陳師道",
        "paragraphs": [
            "廬陵四公子，吾及識其半。",
            "叔也英達人，平易亦精悍。",
            "於時吾始壯，敗壁不塗墁。",
            "孤身客東都，轉食諸公館。",
            "時來扣君門，百過不留難。",
            "傾心倒囊笈，燕語徹昏旦。",
            "磬折晚爲親，少得而多患。",
            "相過汝潁上，歲月不勝難。",
            "君才得公餘，十日而千萬。",
            "舌端懸日月，筆下來江漢。",
            "此行不尋常，談者方一貫。",
            "逸足寧小試，寶刀當立斷。",
            "用意不崎嶇，欲得忘挾彈。",
            "卧念平生親，稍作春冰泮。",
            "因聲督張秦，書來不應緩。"
        ],
        "title": "送叔弼寄秦張",
        "id": "72e90531-4af4-497f-a149-ea2faee65abb"
    },
    {
        "author": "陳師道",
        "paragraphs": [
            "吳山那可說，已覺心耳靜。",
            "忍事如忍欲，可遏不可騁。",
            "人生如此耳，黄白滿朝鏡。",
            "寧懷斗升粟，不理東南艇。",
            "君從湖上歸，頗說寒事竟。",
            "沙草柔動色，溪喧魚不定。",
            "煩君冰玉句，緩作江湖興。",
            "君詩如靜女，妙絕人所敬。",
            "不更風雨秋，下有桃李徑。",
            "試寫孤竹君，名成三絕鄭。"
        ],
        "title": "次韵德麟吳越山水",
        "id": "47bd983b-af57-4a3b-9a8e-6ad570fa1979"
    },
    {
        "author": "陳師道",
        "paragraphs": [
            "清淵下無際，落日回風瀾。",
            "凜然毛髮直，敢以笑語干。",
            "坡陀百尺臺，葱翠萬木蟠。",
            "驚飈振積葉，清霜作朝寒。",
            "水旱或有差，精禱神其難。",
            "魚龍同一波，信有水府寬。",
            "向來三日雨，頼子一據鞍。",
            "何以報嘉惠，寒瓜薦金盤。",
            "萬口待一飽，歸卧神其安。",
            "猶須雪三赤，盛意莫得闌。"
        ],
        "title": "龍潭",
        "id": "4fb9ce62-176d-488c-80bd-9a44b7f887be"
    },
    {
        "author": "陳師道",
        "paragraphs": [
            "相逢不用蚤，論交宜晚歲。",
            "平生易諸公，斯人真可畏。",
            "見之三伏中，凜凜有寒意。",
            "名下今有人，胸中本無事。",
            "神物護詩書，星斗見光氣。",
            "惜無千人力，負此萬乘器。",
            "生前一樽酒，撥棄獨何易。",
            "我亦奉齋戒，妻子以爲累。",
            "子如雙井茶，衆口願其嘗。",
            "顧我如麥飯，猶足填饑腸。",
            "陳詩傳筆意，願立弟子行。",
            "何以報嘉惠，江湖永相忘。"
        ],
        "title": "贈魯直",
        "id": "3e89534b-3aa2-4b93-b63e-9b7480ebc2a6"
    },
    {
        "author": "陳師道",
        "paragraphs": [
            "春風永巷閑娉婷，長使青樓誤得名。",
            "不惜卷簾通一顧，怕君著眼未分明。"
        ],
        "title": "放歌行  其一",
        "id": "1eff90f8-56f7-48bc-9819-e7cd06814e62"
    },
    {
        "author": "陳師道",
        "paragraphs": [
            "當年不嫁惜娉婷，拔白施朱作後生。",
            "說與旁人須早計，隨宜梳洗莫傾城。"
        ],
        "title": "放歌行  其二",
        "id": "8f3ec290-866a-4c9d-8282-2aa172e68006"
    },
    {
        "author": "陳師道",
        "paragraphs": [
            "自昔有遺韵，小飲不盡觴。",
            "坐待竹間月，奈此雲影長。",
            "起行林下路，散策踰平崗。",
            "破眼一枝春，著意千葉黄。",
            "暄寒會有分，蜂蝶來無央。",
            "鳥語带餘寒，竹風回妙香。",
            "緬想兩公子，作惡變清凉。",
            "誰憐塵沙底，疲馬踏朝陽。",
            "斯人班馬後，如圭復如璋。",
            "相逢了無得，佳處每難忘。"
        ],
        "title": "次韵蘇公竹間亭小飲",
        "id": "dd027126-e722-4836-86a1-2a7ad2e2a45b"
    },
    {
        "author": "陳師道",
        "paragraphs": [
            "化人巧作襄樣花，何年落子空王家。",
            "羽衣霓袖涴香蠟，從此人間識尤物。",
            "青瑣諸郎却未知，天公下取仙翁詩。",
            "烏丸雞距寫玉葉，却怪寒花未清絕。",
            "北風驅雪度關山，把燭看花夜不眠。",
            "明朝詩成公亦去，長使梅仙誦佳句。",
            "湖山信美更須人，已覺西湖屬此君。",
            "坐想明年吳與越，行酒賦詩聽擊鉢。"
        ],
        "tags": [
            "西湖"
        ],
        "title": "次韵蘇公蠟梅",
        "id": "d3e200a4-8282-4fba-87ef-97b1f32225ca"
    },
    {
        "author": "陳師道",
        "paragraphs": [
            "伏盡暑猶壯，秋生凉故遲。",
            "蟬吟接遠響，螢燭度深枝。",
            "歲半身仍健，年侵意自悲。",
            "情知寇公子，不作感秋詞。"
        ],
        "title": "秋後五日應物無詩豈年志俱壯未解傷秋耶以詩挑之",
        "id": "deadc27b-70bb-4c26-a30e-0b881596fda2"
    },
    {
        "author": "陳師道",
        "paragraphs": [
            "一官歸老豈嘉賓，喜見羣材入選掄。",
            "學變古今人得意，化行梁楚俗還醇。",
            "士蒙餘勇天同力，詩度清秋物再新。",
            "勉作功名求善頌，徑從平地據通津。"
        ],
        "title": "次韵楊內翰贈諸進士",
        "id": "b9d88bfb-7a9a-40a5-b5be-27eab3b27220"
    },
    {
        "author": "陳師道",
        "paragraphs": [
            "謝公中年後，畏與親友別。",
            "數日懷抱惡，每笑冠纓絕。",
            "生有四方事，死當一語决。",
            "前笑今則悲，吾衰擬何說。",
            "著鞭何必先，倒筆不容掣。",
            "鞭爾轅下駒，萬里一改轍。"
        ],
        "title": "送李奉議亳州判官四首  其一",
        "id": "3ddd08fa-deeb-4508-b66a-0addb69e2fb1"
    },
    {
        "author": "陳師道",
        "paragraphs": [
            "祁氏號外府，藏室多異書。",
            "自公有餘力，一覽意何如。",
            "爲學雖日益，受益不受誣。",
            "正須高著眼，濠梁有游魚。"
        ],
        "title": "送李奉議亳州判官四首  其二",
        "id": "573e0766-1adc-4673-952f-0d74857bd27d"
    },
    {
        "author": "陳師道",
        "paragraphs": [
            "吾友孫子實，愛學吾所畏。",
            "持身如處子，得句有餘味。",
            "交歡艱難際，凜然見名誼。",
            "吾病卧里中，車馬日一至。",
            "遣醫饋粱肉，憂憙見顔際。",
            "慇懃勸加餐，代我破戒罪。",
            "一別已三秋，君室乃其季。",
            "輪囷見眼中，不作千里外。",
            "因聲問何如，胡不枉一字。"
        ],
        "title": "送李奉議亳州判官四首  其三",
        "id": "12a77c3b-02de-4eed-b5b8-59357bcff014"
    },
    {
        "author": "陳師道",
        "paragraphs": [
            "吾友張文潜，君行乃其里。",
            "當年釣游處，壯者或可指。",
            "聞風起遐想，意作千古士。",
            "不知塵土中，奴椎婢不齒。",
            "胸中無一塵，筆下有百紙。",
            "勿問見自知，未語君已憙。",
            "與遊今已後，行矣勿停軌。"
        ],
        "title": "送李奉議亳州判官四首  其四",
        "id": "6f67ed66-4984-4801-9881-e8a3df239aef"
    },
    {
        "author": "陳師道",
        "paragraphs": [
            "閱世真難記，如君自不忘。",
            "尚於書太簡，正以懶相妨。",
            "與有還家樂，終無却老方。",
            "莫須憂潦倒，未許細商量。"
        ],
        "title": "寄晁說之",
        "id": "2778149d-3f08-4077-9a43-510d7cc784cb"
    },
    {
        "author": "陳師道",
        "paragraphs": [
            "仕屈諸儒底，名成一戰中。",
            "酒爲千日計，詩費幾生功。",
            "戲馬章臺下，呼鷹上蔡東。",
            "少年豪俠窟，杵臼得梁鴻。"
        ],
        "title": "再贈寇司戶",
        "id": "56a43420-0470-45b9-9978-98fece46d0a2"
    },
    {
        "author": "陳師道",
        "paragraphs": [
            "諱窮懷祿得辭勞，腰折頭低不復高。",
            "夢幻更堪追鳥跡，去來何有校牛毛。",
            "依違玩世從君好，叱咤生風蓋代豪。",
            "聞說妙年心尚在，忍看花絮受風飄。"
        ],
        "title": "次韵寇司戶春懷",
        "id": "0b847f2f-d757-43d6-bc53-58c41d87ecca"
    },
    {
        "author": "陳師道",
        "paragraphs": [
            "疾雷倒海不成雨，黑雲銜日蠶不吐。",
            "深院回廊晝日長，青簾朱幕風鈴語。",
            "神仙中人龍作馬，翠旌絳節從天下。",
            "竹冠芒屨紫綺裘，曳杖林間觀物化。",
            "清池照眼自生凉，脩竹回陰欲過廊。",
            "樽酒未空高興動，含毫欲下雲飛揚。",
            "俗聞道士業符醫，未語已作庸人樣。",
            "但知一扇博百金，豈識雙松到千丈。",
            "蠅頭小字密著行，四座歡叫醒而狂。",
            "忽驚天姥到庭戶，風篁露草鳴寒螿。",
            "回天却日有餘力，小試席間留翰墨。",
            "請公慎用補天手，入佐后皇和玉石。"
        ],
        "title": "奉陪內翰二丈醴泉避暑",
        "id": "c781bbb6-6687-4dad-9360-a805758a4b07"
    },
    {
        "author": "陳師道",
        "paragraphs": [
            "稍稍昏烟集，鼕鼕一再更。",
            "短檠昏細字，高枕忘平生。",
            "來雁妨身健，新楊喚眼明。",
            "已須甘酒力，不用占時名。"
        ],
        "title": "秋懷",
        "id": "224d7a82-fabd-480c-a6e4-199dcd1bfeb8"
    },
    {
        "author": "陳師道",
        "paragraphs": [
            "濁涇清渭不同源，世好因循到子孫。",
            "只待白頭能潦倒，不虞青眼已瀾翻。"
        ],
        "title": "戲元弼  其一",
        "id": "91653785-0009-42fd-9ced-734ae0ae96be"
    },
    {
        "author": "陳師道",
        "paragraphs": [
            "山頭落日著窗明，花裏來禽起笑聲。",
            "豈有詩成須白傅，獨於酒可置公榮。"
        ],
        "title": "戲元弼  其二",
        "id": "4d0c4421-4a95-4de4-97dc-b4e977b53854"
    },
    {
        "author": "陳師道",
        "paragraphs": [
            "翩翩別去七經年，特特歸來兩浩然。",
            "東道有時推謝令，後堂無地著彭宣。"
        ],
        "title": "戲元弼  其三",
        "id": "65973df2-a554-4993-96d0-cf421c70623d"
    },
    {
        "author": "陳師道",
        "paragraphs": [
            "車馳卒奔風雨過，白髮故人餘一箇。",
            "幸是元無左阿君，何須不著陳驚坐。"
        ],
        "title": "戲元弼  其四",
        "id": "c8aa7db1-01d2-4ac1-9944-36cf6dac45fc"
    },
    {
        "author": "陳師道",
        "paragraphs": [
            "千里相從愧子心，未堪歸路馬駸駸。",
            "更能作意憐衰病，肯後重來道古今。",
            "三歲有期看一舉，百年聊待到千尋。",
            "行逢浄社論餘習，爲說登臨久廢吟。"
        ],
        "title": "陳詢秀才歸徐",
        "id": "c03aea20-6725-4f19-abee-dca61a3427ec"
    },
    {
        "author": "陳師道",
        "paragraphs": [
            "城上危樓江上城，風流千載擅佳名。",
            "水兼汴泗浮天闊，山入青齊煥眼明。",
            "喬木下泉餘故國，黄鸝白鳥解人情。",
            "須知壯士多秋思，不露文章世已驚。"
        ],
        "title": "登彭祖樓",
        "id": "ddbafd70-7f32-4c75-ab12-9de20a6eb4da"
    },
    {
        "author": "陳師道",
        "paragraphs": [
            "未仕寧論馬少游，虛名非復韓潮州。",
            "祖師若問西來信，爲說蒼頭與白頭。"
        ],
        "title": "送仁山主兼寄西堂園澄禪師",
        "id": "27623307-c1b4-475a-ad9d-c70291193d80"
    },
    {
        "author": "陳師道",
        "paragraphs": [
            "八年門第故違離，千里河山費夢思。",
            "淮海風濤真有道，麒麟圖畫豈無時。",
            "今朝有客傳河尹，是處逢人說項斯。",
            "三徑未成心已具，世間惟有白鷗知。"
        ],
        "title": "寄泰州曾侍郎",
        "id": "313076e7-e110-46fe-8b5f-9517ec8e775f"
    },
    {
        "author": "陳師道",
        "paragraphs": [
            "闕然車馬不聞音，行路艱危已備更。",
            "求舍問田真得計，臨流據石有餘清。",
            "江山滿目開新卷，韋杜諸人得細評。",
            "閑處著身容我老，忙中見記識君情。"
        ],
        "title": "答顔生見寄",
        "id": "1d08cf2d-4346-48a6-ab5d-09acc26fbbef"
    },
    {
        "author": "陳師道",
        "paragraphs": [
            "盈盈一水不斯須，經歲相過自作疏。",
            "坐待翔禽報佳會，徑須飛雨洗香車。",
            "超騰水部陳篇上，收拾愚溪作賦餘。",
            "信有神仙足官府，我寧辛苦守殘書。"
        ],
        "title": "和黄預七夕",
        "id": "c38f36bf-5c03-4343-924f-f5caccf7d7e6"
    },
    {
        "author": "陳師道",
        "paragraphs": [
            "千載歸來遼海東，江山如舊里閭空。",
            "時平未覺身難遇，學贍依然說不窮。",
            "著繡晝行真細事，下車磬折得深衷。",
            "聖朝未有徐州相，剩作功名跨數公。"
        ],
        "title": "贈鄭戶部",
        "id": "fbcc9d12-a93b-4461-bcf6-adaeeb72f506"
    },
    {
        "author": "陳師道",
        "paragraphs": [
            "九日登臨迫閉藏，老懷無恨自淒涼。",
            "山頭落帽風流絕，壁面稱詩語笑香。",
            "衝雨肯來尋此老，拂牀聊待熟黄粱。",
            "獨無樽酒爲君壽，正使秋花未肯黄。"
        ],
        "title": "九日不出魏衍見過",
        "id": "c01f0df1-e7bb-4cc2-b5fe-7e4b32e7d7a5"
    },
    {
        "author": "陳師道",
        "paragraphs": [
            "積雨斷行路，重江未安流。",
            "胡爲冒艱險，迫此米帛謀。",
            "歲晏風作橫，未寬爲子憂。",
            "卒然託異縣，所得如所求。",
            "主人如古人，待士禮亦優。",
            "人情樂新知，豈不懷舊丘。",
            "我貧無四壁，愛爾胡能留。",
            "子也尚不容，吾代諸公羞。",
            "勿云百里遠，已作千山愁。",
            "念子捨我去，誰復從我遊。",
            "諸石吾未識，因子卜可不。",
            "能此已可尚，終焉致綢繆。"
        ],
        "title": "送魏衍移沛",
        "id": "45d530fe-cfab-445b-a4c6-a2d35fdccbd8"
    },
    {
        "author": "陳師道",
        "paragraphs": [
            "今日中牟令，當年太守孫。",
            "獨能憐此老，肯避席爲門。",
            "寒日風濤壯，邊城簿領繁。",
            "平生子曾子，白首得重論。"
        ],
        "title": "送河間呂令",
        "id": "853db6c4-13ad-48a8-b29d-da2a3f3b7f2b"
    },
    {
        "author": "陳師道",
        "paragraphs": [
            "夜半風回雨脚收，萬家和氣與雲浮。",
            "蕭條寒巷荒三徑，突兀晴空聳二樓。",
            "勝日登臨輕一醉，下鄉昏墊肯同憂。",
            "江空峽響魚龍落，盡放青青極目秋。"
        ],
        "title": "次韵何子溫祈晴二首  其一",
        "id": "8051650c-45dc-49a7-a17f-e0f8f764672d"
    },
    {
        "author": "陳師道",
        "paragraphs": [
            "九虎當關信不傳，燒煙才上已回天。",
            "驅除霧雨還朝日，畜縮濤波復二川。",
            "奪目光華開秀句，堆場藁秸驗豐年。",
            "從今更上中和頌，少費將軍九萬牋。"
        ],
        "title": "次韵何子溫祈晴二首  其二",
        "id": "f84b3dc7-bcf0-4a7b-84f8-084fabb2feb2"
    },
    {
        "author": "陳師道",
        "paragraphs": [
            "湖嶺一都會，西南更上游。",
            "秋盤堆鴨脚，春味薦貓頭。",
            "宣室來何暮，蒸池得借留。",
            "孰知爲郡樂，莫作越鄉憂。"
        ],
        "title": "寄潭州張芸叟二首  其一",
        "id": "481b5040-7013-4270-a84b-13aad7614912"
    },
    {
        "author": "陳師道",
        "paragraphs": [
            "去國如前日，爲邦得舊游。",
            "霜甘先落手，春雁幾回頭。",
            "只道風沙惡，寧知賈宋留。",
            "賦詩真有助，弔古不同憂。"
        ],
        "title": "寄潭州張芸叟二首  其二",
        "id": "520ce23a-7160-4469-8d79-17f876dccd8e"
    },
    {
        "author": "陳師道",
        "paragraphs": [
            "甲第衣冠後，東遷歲月侵。",
            "情親期一諾，急病闕千金。",
            "孰並還家樂，毋忘在莒心。",
            "時能記衰疾，聲迹到雲林。"
        ],
        "title": "送曹秀才",
        "id": "b09ee9e8-8442-47b1-868e-436d24ac84b5"
    },
    {
        "author": "陳師道",
        "paragraphs": [
            "先生英氣蓋區中，命與仇謀得老窮。",
            "又見長身有家法，可辭短簿怒吾公。",
            "石頭路滑行能速，宣室歸來語未終。",
            "宛洛風塵莫回顧，直須留眼送歸鴻。"
        ],
        "title": "送王元均貶衡州兼寄元龍二首  其一",
        "id": "edeb8d7f-5bf4-4320-ade7-a96229167510"
    },
    {
        "author": "陳師道",
        "paragraphs": [
            "先生秀句滿天東，二子緣渠再得窮。",
            "詩禮向來堪發冢，孫劉能使不爲公。",
            "炎方瘴癘避軒豁，故國山河開始終。",
            "傳語元龍要相識，江湖春動有來鴻。"
        ],
        "title": "送王元均貶衡州兼寄元龍二首  其二",
        "id": "836644cc-2b67-4b2d-8a7f-a6469349bcb9"
    },
    {
        "author": "陳師道",
        "paragraphs": [
            "美政真吾母，名家更杜陵。",
            "于張從昔少，魯衛至今稱。",
            "絲竹中年好，詞華夙世能。",
            "周南棠棣傳，平世幾人登。"
        ],
        "title": "杜侍郎挽詞三首  其一",
        "id": "de7015c2-6c41-4371-b471-5213d8fd5c19"
    },
    {
        "author": "陳師道",
        "paragraphs": [
            "驥騄方懷遠，松筠忽有秋。",
            "雍容名士數，終始法家流。",
            "凜凜驚千載，堂堂閟一丘。",
            "能令羊季子，不肯過西州。"
        ],
        "title": "杜侍郎挽詞三首  其二",
        "id": "1f40e310-9510-41f6-b672-436c7bab5b11"
    },
    {
        "author": "陳師道",
        "paragraphs": [
            "身去風流在，人難玉石分。",
            "平生才一見，治行已多聞。",
            "更覺知音少，還修地下文。",
            "他年九原淚，仍是兩馮君。"
        ],
        "title": "杜侍郎挽詞三首  其三",
        "id": "c22dc7f9-e277-47cc-abef-e85f40e1ef87"
    },
    {
        "author": "陳師道",
        "paragraphs": [
            "敏慧仍江夏，風流更妙年。",
            "貧焚酒家券，病得里胥錢。",
            "精爽來鷹隼，清明瀉澗瀍。",
            "無兒傳素業，有淚徹黄泉。"
        ],
        "title": "黄無悔挽詞四首  其一",
        "id": "c112c64d-55c3-456f-ab1f-7b7e6c93fdf7"
    },
    {
        "author": "陳師道",
        "paragraphs": [
            "骨秀神仙數，詩清雅頌才。",
            "識高懸日月，韵勝脫塵埃。",
            "去就堪同事，摧殘盡一哀。",
            "了知天上去，不似世間來。"
        ],
        "title": "黄無悔挽詞四首  其二",
        "id": "407b1901-eaa4-4aef-846c-6dade1ca0f7b"
    },
    {
        "author": "陳師道",
        "paragraphs": [
            "志大期千里，身宜置一丘。",
            "英詞真蓋世，爽氣已橫秋。",
            "地要黄金骨，天成白玉樓。",
            "平生斲泥手，斤斧恐長休。"
        ],
        "title": "黄無悔挽詞四首  其三",
        "id": "7bf05cc6-ab3d-404b-833a-647953c57745"
    },
    {
        "author": "陳師道",
        "paragraphs": [
            "玉筯凝潮後，絲桐藝業餘。",
            "遠塗憎早悟，曠度得中疏。",
            "子逝今何遽，吾生孰與居。",
            "豈無文士傳，未有茂陵書。"
        ],
        "title": "黄無悔挽詞四首  其四",
        "id": "b9e68e8a-a689-4491-ae5c-9990f893300e"
    },
    {
        "author": "陳師道",
        "paragraphs": [
            "積雨不受暑，既晴還得秋。",
            "未免困河魚，寧如喘吳牛。",
            "風梧有先聲，巢燕無後留。",
            "人生行樂爾，一經今白頭。"
        ],
        "title": "秋懷四首  其一",
        "id": "237ef652-25ae-472f-b743-8eec8802e67e"
    },
    {
        "author": "陳師道",
        "paragraphs": [
            "小雨斷復續，回斜落晚風。",
            "寒心生蟋蟀，秋色傍梧桐。",
            "草與遥山碧，花欺晚照紅。",
            "口須談世事，目已失飛鴻。"
        ],
        "title": "秋懷四首  其二",
        "id": "59313eb1-2551-444b-92b9-76fcc20df341"
    },
    {
        "author": "陳師道",
        "paragraphs": [
            "山斷開平野，河回殺急流。",
            "登臨須向夕，風雨更宜秋。",
            "急急後飛雁，翩翩不下鷗。",
            "晚舟猶小待，暮雀已深投。"
        ],
        "title": "秋懷四首  其三",
        "id": "d2a7d315-1f11-4dd8-8f4e-1c67f25933d3"
    },
    {
        "author": "陳師道",
        "paragraphs": [
            "梨埒當千戶，漁防擁萬頭。",
            "寧須一網盡，不爲百人留。",
            "密雨點急水，驚風擘繫舟。",
            "百年供轉徙，因病得夷猶。"
        ],
        "title": "秋懷四首  其四",
        "id": "c324e491-2c5e-4a5e-8282-8bb107ab30fe"
    },
    {
        "author": "陳師道",
        "paragraphs": [
            "平生夫鐵脚，道價喧宇宙。",
            "望禮東南雲，吾今獨何後。",
            "晚始識其子，瑶林一枝秀。",
            "初聞飲光笑，復作空生瘦。",
            "今年退後禪，袖手不肯叉。",
            "真成菩薩魔，未免化城咎。",
            "白月懸清光，大鍾得辭扣。",
            "知止一何勇，隨緣豈無復。",
            "豐臺兩禪子，三請期一覯。",
            "翩然挈瓶盂，百里往相就。",
            "古寺風雨餘，觸目初邂逅。",
            "夙昔有靜緣，歡然宛如舊。",
            "教我早自異，業成誰得救。",
            "世故已備嘗，躊躇復何候。",
            "鑽火勿停手，時來自渠透。",
            "慇懃禮白足，吾爲太山溜。"
        ],
        "title": "送法寶禪師",
        "id": "faa2b9ea-13a0-4d3b-af23-0d8cd083c250"
    },
    {
        "author": "陳師道",
        "paragraphs": [
            "爲惠不必廣，但問與者誰。",
            "受施何用多，名義以爲資。",
            "平生師友間，四海參寥師。",
            "一窮無四壁，百代有千詩。",
            "再逐越淮江，三年魯中歸。",
            "初無贊公色，不異浄名衣。",
            "才如得風鷁，已復觸藩羝。",
            "路貧誰肯憐，語妙君所知。",
            "我往立談間，欻若白受緇。",
            "迺知仁者聽，不待辛苦詞。",
            "趙侯名教士，勁氣噴長蜺。",
            "論吐天下公，而合吾所私。",
            "明窗弄文墨，妍語含英姿。",
            "要與識者論，且避羣兒癡。",
            "舊好無新功，終年此交綏。",
            "未須堅百戰，當即建降旗。"
        ],
        "title": "贈趙奉議",
        "id": "f7196c49-de12-45ea-897c-c717cced2d13"
    },
    {
        "author": "陳師道",
        "paragraphs": [
            "半夜風如許，平明雪皓然。",
            "簾疏穿瑣細，竹壓更嬋娟。",
            "窘兔走留跡，饑烏鳴乞憐。",
            "遥忻炎海上，還復得新年。"
        ],
        "title": "元日雪二首  其一",
        "id": "46cf09c0-631b-49e9-a08d-711ad87c05d3"
    },
    {
        "author": "陳師道",
        "paragraphs": [
            "度臘闕三白，開正還積陰。",
            "炊煙茅舍濕，噪雀暮枝深。",
            "短髮千方誤，中年萬里心。",
            "成書著巖穴，或有後人尋。"
        ],
        "title": "元日雪二首  其二",
        "id": "15d15823-25a4-437e-baca-0fe47c17a22d"
    },
    {
        "author": "陳師道",
        "paragraphs": [
            "入竹投窗夜有聲，似違殘臘作初正。",
            "三更爽氣侵危坐，萬里回風逼發生。",
            "呵筆小吟撩我老，閉門高卧見君情。",
            "只今剩作驚人句，頗覺吟邊意未平。"
        ],
        "title": "次韵黄生",
        "id": "d0a00c1b-180e-4dca-8c58-cf383237894c"
    },
    {
        "author": "陳師道",
        "paragraphs": [
            "冰泥斷道雪塞門，遠坊累日無行人。",
            "卧聞喧呼誰叩閽，稚子往問鹿駭奔。",
            "黄生學詩用力新，急手疾口如翻盆。",
            "衝風踏凍送七言，要令寒屋回春溫。",
            "是時積陰又黄昏，叫鬧索火驚四鄰。",
            "邇來結字穩且勻，豈不見我參寥君。",
            "嗟吾老矣心尚存，後來得子空馬羣。",
            "徑須赤手縛麒麟，四大海水一口吞。",
            "丈夫意氣抗浮雲，道逢其人兩手分，妬婦拊膺王右軍。"
        ],
        "title": "答黄生",
        "id": "a66e2c61-c96d-41f2-bd7a-112facd32b21"
    },
    {
        "author": "陳師道",
        "paragraphs": [
            "送往開新雪又晴，故留臘白待春青。",
            "稍回杉色伸梅怨，併得朝看與夜聽。",
            "已覺庭泥生鳥跡，遽修田事带朝星。",
            "暮年功力歸持律，不是騷人故獨醒。"
        ],
        "title": "雪後",
        "id": "18fe9f80-6d5c-4378-bb4a-b0b4bfe7f331"
    },
    {
        "author": "陳師道",
        "paragraphs": [
            "接祿才餘歲，爲邦近故園。",
            "案圖三萬戶，鎮靜五千言。",
            "雪盡春泥滑，風生沙水昏。",
            "猶須放琴客，坐席稍能溫。"
        ],
        "title": "送張蘄縣",
        "id": "cb74247b-9efc-45b6-9404-dee991e1acd3"
    },
    {
        "author": "陳師道",
        "paragraphs": [
            "治出龍城守，名高水部郎。",
            "清明人共識，風味獨難忘。",
            "骨立秦書瘦，鬚粘檜密香。",
            "烹鮮師老耳，曳尾肯蒙莊。"
        ],
        "title": "送何子溫移亳州三首  其一",
        "id": "fca06316-3c50-456b-9550-a8337e3a8bc3"
    },
    {
        "author": "陳師道",
        "paragraphs": [
            "青衿曾誦賦，皓首始登門。",
            "意得寧論晚，心交不待言。",
            "向來期北上，可復改南轅。",
            "畫地數佳政，叢談何處村。"
        ],
        "title": "送何子溫移亳州三首  其二",
        "id": "d6e67c54-e646-4d48-bff5-6b42119bd06c"
    },
    {
        "author": "陳師道",
        "paragraphs": [
            "復作中年別，仍懷後日憂。",
            "關山遮極目，汴泗只東流。",
            "政好遭頻借，詩清得暗投。",
            "會看靈壽杖，扶出富民侯。"
        ],
        "title": "送何子溫移亳州三首  其三",
        "id": "f8aef797-b969-4c05-8cb0-0a6ce8d5dac8"
    },
    {
        "author": "陳師道",
        "paragraphs": [
            "學舍論交二十年，白頭相對固依然。",
            "才難孰爲吾君惜，果滿寧容我輩先。",
            "熟路長驅聊緩步，百全一發不虛絃。",
            "故懷未盡還成別，飽慣人間不更憐。"
        ],
        "title": "送詹司業",
        "id": "260126c6-496d-4add-9348-e3132aec29c5"
    },
    {
        "author": "陳師道",
        "paragraphs": [
            "紅綠相催春事闌，可能無意待人看。",
            "不因送客那能出，衰病經年一據鞍。"
        ],
        "title": "西郊二首  其一",
        "id": "cec7f08e-ca6d-416c-a4ed-55a4aa3051d0"
    },
    {
        "author": "陳師道",
        "paragraphs": [
            "攢眉斂目抵風沙，暗度城西十里花。",
            "歷肆側聽長短句，緣溪斜著兩三家。"
        ],
        "title": "西郊二首  其二",
        "id": "f9325bba-4ccf-4e4e-8320-c795aeeaf2c6"
    },
    {
        "author": "陳師道",
        "paragraphs": [
            "西南日下共浮雲，人事難羣喜勸分。",
            "已度城陰先得句，不應從俗未忘葷。",
            "松篁有節元宜晚，桃李無蹊只自薰。",
            "欲入帝城須帝力，且尋詩社著詩勳。"
        ],
        "title": "寄亳州何郎中二首  其一",
        "id": "3587ccdc-8304-4b77-a0f8-ad255217cf37"
    },
    {
        "author": "陳師道",
        "paragraphs": [
            "西原追送未成旬，赫赫傳聲已迫人。",
            "剩欲抄詩寄來使，尚能拂席致佳賓。",
            "孰知簡易歸劉向，誰使循良作寇恂。",
            "他日入東專一壑，少留餘地許爲鄰。"
        ],
        "title": "寄亳州何郎中二首  其二",
        "id": "02642269-7fb2-42eb-b708-fbb730699d90"
    },
    {
        "author": "陳師道",
        "paragraphs": [
            "千里馳詩慰別離，詩來吟詠轉悲思。",
            "靜中取適庸非計，林下相從會有時。",
            "生理只今那得說，交情從昔見於斯。",
            "含毫欲下還休去，懷抱何由得細知。"
        ],
        "title": "寄答泰州曾侍郎",
        "id": "8f417565-8e2b-408a-aefc-30c5c67ac9a9"
    },
    {
        "author": "陳師道",
        "paragraphs": [
            "襟袖從前相向開，倡酬于此未多陪。",
            "身更寵辱談彌勝，路別東西意自哀。",
            "隠几忘言終不近，白頭青簡兩相催。",
            "孰知衰老難爲別，聲問應須續續來。"
        ],
        "title": "送提刑李學士移使東路",
        "id": "ed339c0d-3913-4f72-95c0-dd857deee4af"
    },
    {
        "author": "陳師道",
        "paragraphs": [
            "遠遊遊則遠，安心心已安。",
            "茅茨更何事，一坐五年寬。",
            "客來問法要，示以無所還。",
            "勿云空生默，聽者不勝言。"
        ],
        "title": "和鄭戶部寶集丈室二首  其一",
        "id": "92fe75d0-0f1b-4131-a062-1a54e6a38f29"
    },
    {
        "author": "陳師道",
        "paragraphs": [
            "貴有空王章，貧無置錐地。",
            "衝風窗自語，涴壁蟲成字。",
            "向隅有知音，闔門接彊對。",
            "只道庭前柏，西來本無意。"
        ],
        "title": "和鄭戶部寶集丈室二首  其二",
        "id": "360aafb5-ef9e-4863-bae9-4346b2ba66be"
    },
    {
        "author": "陳師道",
        "paragraphs": [
            "高齋繚繞度雙溝，老氣軒昂蓋九州。",
            "不謂江山開悒怏，正緣風味得淹留。",
            "招携好客供談笑，拆補新詩擬獻酬。",
            "小摘自鋤稀菜甲，旁觀虛作不堪憂。"
        ],
        "title": "隠者郊居",
        "id": "19e49a4f-2bcf-4282-be4f-af996a538953"
    },
    {
        "author": "陳師道",
        "paragraphs": [
            "斷岸通橫水，吹花滿繫船。",
            "中年擅幽獨，輟食買林泉。",
            "草木真宜主，江山故作妍。",
            "升沉有流轉，且復賦歸田。"
        ],
        "title": "覽勝亭",
        "id": "4f5ce2e5-7a06-494a-9a3a-4dd3a8135f4f"
    },
    {
        "author": "陳師道",
        "paragraphs": [
            "課最三川守，名成萬石君。",
            "平生欠一識，聲烈即多聞。",
            "兜率真歸處，琴臺只斷雲。",
            "傷心今夜月，忍便到初墳。"
        ],
        "title": "何太中挽詞二首  其一",
        "id": "86f3fa03-790f-4474-9954-c395237a5ea4"
    },
    {
        "author": "陳師道",
        "paragraphs": [
            "哀挽諸儒競，豐碑故吏繁。",
            "素車紛雨泣，丹旐與風翻。",
            "幾地留遺愛，他年作九原。",
            "涕流耆舊盡，不獨爲鄉園。"
        ],
        "title": "何太中挽詞二首  其二",
        "id": "d256998e-5530-4492-be9b-042021a4f1f0"
    },
    {
        "author": "陳師道",
        "paragraphs": [
            "貧有分離苦，官無早晚宜。",
            "又爲千里別，未覺十年遲。",
            "日與江山遠，風連草木悲。",
            "平生劉子政，見可只論詩。"
        ],
        "title": "送大兄兼寄趙團練",
        "id": "c7e6eef9-1a1f-4fdb-8645-42dbd1b0964e"
    },
    {
        "author": "陳師道",
        "paragraphs": [
            "中年爲吏晚專城，不獨身榮府亦榮。",
            "江漢風流見羊杜，相門經術有韋平。",
            "十年一別音書絕，萬里相看骨肉情。",
            "今代龐公入城府，定將懸榻與逢迎。"
        ],
        "title": "寄襄州程大夫",
        "id": "d47a1731-e411-4cc2-ac99-97e37356ac9d"
    },
    {
        "author": "陳師道",
        "paragraphs": [
            "三歲公門不屢過，作牋時得問如何。",
            "及茲去去翻爲恨，向使常常肯謂多。",
            "勇銳閉房猶著酒，切深疾惡反傷和。",
            "贈言竊取仁人號，善聽君居長者科。"
        ],
        "title": "送檢法趙奉議",
        "id": "971a8d01-f202-4437-807f-a9952207910f"
    },
    {
        "author": "陳師道",
        "paragraphs": [
            "清江畫舸照新晴，鐃鼓喧喧聒市鳴。",
            "昔日布衣今着繡，他年鶴化只空城。",
            "還朝不待三年最，得郡何妨萬里行。",
            "歲祿二千親八十，世間誰有此時榮。"
        ],
        "title": "送建州鄭戶部",
        "id": "6f438488-3ac8-406f-a91a-142bb89fcd59"
    },
    {
        "author": "陳師道",
        "paragraphs": [
            "學又三年積，功收一日長。",
            "擅場推老手，附尾續諸郎。",
            "度鳥界晴碧，過雲回夕黄。",
            "熟知詩有驗，莫慍路無糧。"
        ],
        "title": "送張秀才",
        "id": "807c63ea-5e6b-45fd-a2fe-1001d46f6d43"
    },
    {
        "author": "陳師道",
        "paragraphs": [
            "前身阮始平，今代王摩詰。",
            "偃屈蓋代氣，萬里入方尺。",
            "朽老詩作妙，險絕天與力。",
            "君不見杜陵老翁語，湘娥增悲真宰泣。"
        ],
        "title": "晁無咎畫山水扇",
        "id": "945e0827-6807-4673-a69b-5820188c7b0f"
    },
    {
        "author": "陳師道",
        "paragraphs": [
            "後水喧江落渾黄，晚雲障日作微凉。",
            "笙歌聲裏旌旗動，羅綺叢中語笑香。",
            "勸相秋郊開稔熟，摩娑苔壁弔荒亡。",
            "風流一代今山簡，有底樽前著葛强。"
        ],
        "title": "奉陪趙大夫游桓山",
        "id": "562a64d3-c010-46d1-a558-58696fbc896c"
    },
    {
        "author": "陳師道",
        "paragraphs": [
            "東方千騎貴當年，白髮居頭也自賢。",
            "肯費精神修客主，稍回功譽入章篇。",
            "虛名不救空腸厄，晚歲仍遭末疾纏。",
            "死去不爲天下惜，鏡中當有故人憐。"
        ],
        "title": "寄曹州晁大夫",
        "id": "d5b93c59-bbee-4255-8a7e-f451e009ba67"
    },
    {
        "author": "陳師道",
        "paragraphs": [
            "三楚風流信有人，先聲今已徹咸秦。",
            "寧爲雞口官無小，欲試牛刀久要新。",
            "細肋卧沙勤下筯，長芒刺眼莫霑唇。",
            "山西豪傑知吾老，爲說猶堪舉萬鈞。"
        ],
        "title": "送馮翊宋令",
        "id": "55b0f3b8-0c6f-445d-a484-f314dd812c54"
    },
    {
        "author": "陳師道",
        "paragraphs": [
            "張生服石爲石奴，下潦上乾如渴烏。",
            "一朝僨蹶須人扶，伏毒未動風出虛。",
            "此生所得與昔殊，韓子作志還自屠。",
            "自笑未竟人復吁，以身濟欲未必愚。",
            "欲久而速反所圖，嗟哉偉然二大夫。"
        ],
        "title": "嗟哉行",
        "id": "83965071-dc5d-4b93-bb59-fa5ca2c78e8c"
    },
    {
        "author": "陳師道",
        "paragraphs": [
            "過雨作秋清，歸雲放月明。",
            "入簾搖竹影，塞耳落洪聲。"
        ],
        "title": "夜句三首  其一",
        "id": "385b13ac-c13a-401a-b72f-1d6e86a3feda"
    },
    {
        "author": "陳師道",
        "paragraphs": [
            "老樹仍孤秀，秋蟾只獨明。",
            "何須夜來雨，却聽枕前聲。"
        ],
        "title": "夜句三首  其二",
        "id": "528ba282-c0b3-4c1e-8b0e-6418380401fc"
    },
    {
        "author": "陳師道",
        "paragraphs": [
            "短短長長柳，三三五五星。",
            "斷雲當極目，不盡遠峰青。"
        ],
        "title": "夜句三首  其三",
        "id": "00b74622-1288-4cd3-9ac4-e7d9d58d498a"
    },
    {
        "author": "陳師道",
        "paragraphs": [
            "妙年失手未須恨，白璧深藏可自妍。",
            "短髮我能今種種，曉妝他日看娟娟。",
            "千金市帚寧論價，萬戶分封信有年。",
            "清白傳家有如此，歸塗囊盡不留錢。"
        ],
        "title": "送孝忠落解南歸",
        "id": "15c295d7-f8a6-4d0d-b974-83a062d4082a"
    },
    {
        "author": "陳師道",
        "paragraphs": [
            "平生天上張公子，尚記門間半面人。",
            "聲烈與風來不盡，音書無使去難頻。",
            "一言悟主心猶壯，百巧成窮髮自新。",
            "聞說監河收貸粟，定傾東海活窮鱗。"
        ],
        "title": "寄單州張朝請",
        "id": "f65b37b1-dd48-44a8-8b75-5137f2591c5f"
    },
    {
        "author": "陳師道",
        "paragraphs": [
            "平生忍欲今忍貧，閉口逢人不少陳。",
            "俸薄身清趙都史，也能作意向詩人。"
        ],
        "title": "謝憲臺趙史惠米",
        "id": "84f59c76-e1c3-4a74-98ae-68085e41efc3"
    },
    {
        "author": "陳師道",
        "paragraphs": [
            "趙侯詩律近風騷，雅意推賢答聖朝。",
            "鴻雁著行過渭水，鳳凰覽德下虞韶。",
            "三千著籍今爲盛，九萬論程不作遥。",
            "不讀世書談世事，卧看君自致青霄。"
        ],
        "title": "和趙大夫鹿鳴宴集",
        "id": "0c1aebbe-0841-4a4b-a451-850103d7cffa"
    },
    {
        "author": "陳師道",
        "paragraphs": [
            "三楚風流秀士林，英詞從昔動脩門。",
            "充庭初識蒼龍礎，賜醴行霑白獸樽。",
            "已上薦書輕一鶚，更憑詩力化羣鯤。",
            "千年遼鶴空城郭，誰見朱公有異孫。"
        ],
        "title": "和朱智叔鹿鳴席上",
        "id": "1930a5c8-0a54-4988-9711-0aca36956e3e"
    },
    {
        "author": "陳師道",
        "paragraphs": [
            "老去斯文不更論，却因夫子話師門。",
            "清談不待傾三語，勝日何知共一樽。",
            "逐北我方填坎井，圖南誰得料鵬鯤。",
            "過逢爲說侯芭在，卧檝生衣犢有孫。"
        ],
        "title": "酬智叔見贈",
        "id": "891ce28b-034c-416c-aa85-147eb446e9bd"
    },
    {
        "author": "陳師道",
        "paragraphs": [
            "鄉里衣冠不絕人，近天尺五只清門。",
            "論文正可簪雙筆，澆舌行看賜上樽。",
            "瓊玖每蒙先木李，蜩鳩方共笑飛鯤。",
            "固知賢傑當傳世，下里朱陳亦有孫。"
        ],
        "title": "再酬",
        "id": "18c6f417-f3b9-4c01-a293-a5656dc87717"
    },
    {
        "author": "陳師道",
        "paragraphs": [
            "龍爭虎據竟成塵，只有青樓與白門。",
            "令宰才高先得句，使君情重數開樽。",
            "江山故國難留鶴，科斗荒池可著鯤。",
            "直使頷鬚渾作白，未應投鑷愧諸孫。"
        ],
        "title": "敬酬智叔三賜之辱兼戲楊理曹二首  其一",
        "id": "ea6913b1-a515-4f47-a04e-26d84172387f"
    },
    {
        "author": "陳師道",
        "paragraphs": [
            "險韵廋詞費討論，真持布鼓過雷門。",
            "更看九日臺頭句，未用三人月下樽。",
            "鏡裏黄花明白髮，海邊赤脚踏長鯤。",
            "從來相戒莫打鴨，可打鴛鴦最後孫。"
        ],
        "title": "敬酬智叔三賜之辱兼戲楊理曹二首  其二",
        "id": "7cce6e82-12df-40eb-b552-1216faab6b83"
    },
    {
        "author": "陳師道",
        "paragraphs": [
            "百念皆空習尚存，稍修香火踏空門。",
            "槌腰摩腹非春事，割愛投閑覆玉樽。",
            "白髮情多猶可染，驂鸞興盡却乘鯤。",
            "上界紛紛足官府，也容河鼓過天孫。"
        ],
        "title": "酬智叔見戲二首  其一",
        "id": "703785e6-3cad-4e84-acd3-d953abedda57"
    },
    {
        "author": "陳師道",
        "paragraphs": [
            "雨花風葉未宜春，私柳官渠白下門。",
            "每度清溪嘲短髮，時容使席近芳樽。",
            "雄蜂雌蝶元非偶，野馬游塵不佐鯤。",
            "若許成功當封賞，請看子子與孫孫。"
        ],
        "title": "酬智叔見戲二首  其二",
        "id": "66d00f61-24b9-419b-be0e-cc606d3b7ea0"
    },
    {
        "author": "陳師道",
        "paragraphs": [
            "二謝將能事，重陽只故臺。",
            "固須衝節去，便恐带秋回。",
            "敏捷才無盡，鋪張意有開。",
            "猶須記衰疾，書與雁同來。"
        ],
        "title": "送智叔令咸平",
        "id": "438f5cc5-314f-4ccf-a3d6-c303d7e97978"
    },
    {
        "author": "陳師道",
        "paragraphs": [
            "騎臺九日登臨處，只有歸人醉扶路。",
            "千年二謝孰可代，我每苦留君只去。",
            "花粗且爲前人惜，曲誤不解丞卿怒。",
            "只消著帽受西風，不待風流到新句。"
        ],
        "title": "九月八日夜雨留智叔",
        "id": "8d7d2248-2f25-4a2a-992c-9a8c4726932f"
    },
    {
        "author": "陳師道",
        "paragraphs": [
            "鵰堂從昔有惡客，酒盡不去仍復索。",
            "欲留歌舞盡客意，風雨和更作三厄。",
            "佳辰難得客更難，我窮無酒爲君歡。",
            "只欲泥行過白下，萬一簾疏見一斑。"
        ],
        "title": "九日與智叔鵰堂宴集夜歸",
        "id": "3805e3df-024a-407e-b1b9-ab04672600a9"
    },
    {
        "author": "陳師道",
        "paragraphs": [
            "書生作意一斑足，杜陵據鞍兩眼寒。",
            "風雨喚人歸去好，免教街吏報平安。"
        ],
        "title": "城南夜歸寄趙大夫",
        "id": "f446a847-b6ef-4bdb-91c2-6ec3dce81f23"
    },
    {
        "author": "陳師道",
        "paragraphs": [
            "稍開襟抱使心寬，大放酒腸須盞乾。",
            "珠簾十里城南道，肯作當年小杜看。"
        ],
        "title": "席上勸客酒",
        "id": "dafd90df-8c76-43d5-a723-7fd785b8ef38"
    },
    {
        "author": "陳師道",
        "paragraphs": [
            "杜老秋來眼更寒，蹇馿無復逐金鞍。",
            "南鄰却有新歌舞，借與詩人一面看。"
        ],
        "title": "戲寇君二首  其一",
        "id": "99ab85f1-39f9-4177-bf18-7e43136dbfe6"
    },
    {
        "author": "陳師道",
        "paragraphs": [
            "南鄰歌舞隔牆聽，想對朝窗暈倒青。",
            "莫望喚人看娜嫋，只憑幽夢寄丁寧。"
        ],
        "title": "戲寇君二首  其二",
        "id": "6869a94c-2e64-44b7-9765-9cd5b4079d1f"
    },
    {
        "author": "陳師道",
        "paragraphs": [
            "秋牀歸卧不緣愁，病與衰謀作老仇。",
            "數樹直青能爾瘦，一軒殘照爲誰留。"
        ],
        "title": "絕句四首  其一",
        "id": "51a31991-7797-423b-a718-a9a814e34dff"
    },
    {
        "author": "陳師道",
        "paragraphs": [
            "芒鞋竹杖最關身，散髮披衣不待人。",
            "三兩作鄰堪共活，五千插架未爲貧。"
        ],
        "title": "絕句四首  其二",
        "id": "162b7f34-860c-44dd-8522-56653bf3e309"
    },
    {
        "author": "陳師道",
        "paragraphs": [
            "昏昏嗜睡元非病，續續題詩不耐閑。",
            "作意買山還得笑，多方拔白却成斑。"
        ],
        "title": "絕句四首  其三",
        "id": "94846b25-7c1d-4ac8-b77c-c3b565558d78"
    },
    {
        "author": "陳師道",
        "paragraphs": [
            "書當快意讀易盡，客有可人期不來。",
            "世事相違每如此，好懷百歲幾回開。"
        ],
        "tags": [
            "哲理",
            "人生",
            "感叹"
        ],
        "title": "絕句四首  其四",
        "id": "d376a198-d45e-4f74-ba1a-ded5ee377699"
    },
    {
        "author": "陳師道",
        "paragraphs": [
            "復作騎馿不跨馿，此生斷酒未須扶。",
            "獨無錦里驚人句，也得梁園畫作圖。"
        ],
        "title": "騎馿二首  其一",
        "id": "cbb9c559-55f1-4547-9363-1b6934fe8dd1"
    },
    {
        "author": "陳師道",
        "paragraphs": [
            "衝籬突市不逡巡，掠面驚風撲眼塵。",
            "出手推敲寧避尹，題門吟詠不逢人。"
        ],
        "title": "騎馿二首  其二",
        "id": "40e6e272-e43a-42a0-9344-8227488d15ff"
    },
    {
        "author": "陳師道",
        "paragraphs": [
            "兩大推平日，三從播後聲。",
            "憂勤登上壽，簫鼓閉佳城。",
            "緦布千人從，松楸十里行。",
            "哀榮動鄰里，點筆競諸生。"
        ],
        "title": "壽安縣君挽詞",
        "id": "73153aa9-865e-4c08-980a-6b7a60e58ece"
    },
    {
        "author": "陳師道",
        "paragraphs": [
            "墮絮隨風花作塵，黄樓桃李不成春。",
            "只今容有名駒子，困倚欄干一欠伸。"
        ],
        "title": "寄曹州晁大夫",
        "id": "42fa9eb4-a36b-4a01-a8f5-29ed8936515f"
    },
    {
        "author": "陳師道",
        "paragraphs": [
            "使君高會答清秋，增飾披雲作勝游。",
            "九日再逢堪一笑，終朝百過更深憂。",
            "落霞孤鶩知才盡，疏雨微雲怯語遒。",
            "賓主縱賢終少在，只今未可壓黄樓。"
        ],
        "title": "寄題披雲樓",
        "id": "6cef7fb9-2d2c-4862-90fa-6b0d63d08d36"
    },
    {
        "author": "陳師道",
        "paragraphs": [
            "木搖電繞雷取龍，伏蛙號蚓溝瀆空。",
            "黑雲黄槐度白鳥，映日急雨回斜風。"
        ],
        "title": "絕句",
        "id": "bfafef03-e149-42c9-aaa7-2e29c812ab85"
    },
    {
        "author": "陳師道",
        "paragraphs": [
            "俗子推不去，可人費招呼。",
            "世事每如此，我生亦何娛。",
            "黄生後來秀，純茂靜者徒。",
            "不見動經月，來亦不須臾。",
            "人事已好乖，可復自作疏。",
            "子雖向人懶，勝處不可孤。",
            "迨此田事休，仍當寒雨餘。",
            "深知阻泥濘，步屐意何如。"
        ],
        "title": "寄黄充",
        "id": "44f3ba00-c625-49ae-be7e-b9303838198b"
    },
    {
        "author": "陳師道",
        "paragraphs": [
            "只應青眼老，尚記白頭翁。",
            "一別今何向，三年信不通。",
            "不應書字倦，未有北來鴻。",
            "肯作彭城守，何時馬首東。"
        ],
        "title": "寄張大夫",
        "id": "f5103435-6f71-4498-817b-3273fd65efec"
    },
    {
        "author": "陳師道",
        "paragraphs": [
            "海外三年謫，天南萬里行。",
            "生前只爲累，身後更須名。",
            "未得平安報，空懷故舊情。",
            "斯人有如此，無復涕縱橫。"
        ],
        "title": "懷遠",
        "id": "db4d7f30-4d25-478f-bfcf-552c808bb623"
    },
    {
        "author": "陳師道",
        "paragraphs": [
            "酒亦有何好，人今不肯忘。",
            "苟無愁可解，何必醉爲鄉。",
            "剩欲論奇字，終能諱祕方。",
            "直饒肌骨秀，正要畫眉長。"
        ],
        "title": "答田生",
        "id": "abce612e-3b11-4d68-a93b-12e380fb2329"
    },
    {
        "author": "陳師道",
        "paragraphs": [
            "鄰雞接響作三鳴，殘點連聲殺五更。",
            "寒氣挾霜侵敗絮，賓鴻將子度微明。",
            "有家無食違高枕，百巧千窮只短檠。",
            "翰墨日疏身日遠，世間安得尚虛名。"
        ],
        "title": "早起",
        "id": "90af6bf7-aea1-4665-aabd-b3e8f6cafd7a"
    },
    {
        "author": "陳師道",
        "paragraphs": [
            "度臘侵春亦未遲，紛紛款款意猶微。",
            "霑衣带潤元無見，著物還消不待晞。",
            "剩欲打窗連夜聽，未須迷雁斷行飛。",
            "老年才盡無新語，只欲煩君急手揮。"
        ],
        "title": "和黄充小雪",
        "id": "b113795b-bfdc-43ae-a84d-e49709f6379b"
    },
    {
        "author": "陳師道",
        "paragraphs": [
            "湖海三年別，譙徐一日間。",
            "經時猶未見，凡事信多艱。",
            "理極那須說，情生不自還。",
            "從來闕聲問，相見若爲顔。"
        ],
        "title": "寄張學士",
        "id": "a5dc6fba-60cf-4e39-9d4f-7bdd8feafcf9"
    },
    {
        "author": "陳師道",
        "paragraphs": [
            "欲落未落雪迫人，將盡不盡冬壓春。",
            "風枝冰瓦有去鳥，遠坊窮巷無來人。",
            "忽聞叩門聲遽速，驚雞透籬犬升屋。",
            "使君傳教賜薪炭，妓圍那解思寒谷。",
            "老身曲直不足云，冷窗凍壁作春溫。",
            "定知和氣家家到，不獨先生席作門。"
        ],
        "title": "謝趙使君",
        "id": "adce2c16-daea-4d23-9852-832a7b769534"
    },
    {
        "author": "陳師道",
        "paragraphs": [
            "薄薄初經眼，輝輝已映空。",
            "融泥還結凍，落木復沾叢。",
            "意在千山表，情生一念中。",
            "遥知吟榻上，不道絮因風。"
        ],
        "title": "雪中寄魏衍",
        "id": "66aa9a2c-0961-415b-a9b8-4f3f5f92b08d"
    },
    {
        "author": "陳師道",
        "paragraphs": [
            "宦游男子事，訪別故人情。",
            "能吏于今少，春風及此行。",
            "英雄餘戰伐，犴獄寄廉平。",
            "未肯輕衰疾，人來闕寄聲。"
        ],
        "title": "送澶州錄曹宋參軍",
        "id": "1b10b1ac-8ddc-4057-bb74-26775e097390"
    },
    {
        "author": "陳師道",
        "paragraphs": [
            "送客尋山已自仙，行談坐笑復忘年。",
            "平郊走馬斜陽裏，破屋傳杯積水邊。",
            "洗壁題名留歲月，登高著句記山川。",
            "風流幕下諸公子，縮手吟邊更覺賢。"
        ],
        "title": "和范教授同游桓山",
        "id": "f4b4c562-58fd-47ad-b0ff-47fab332111d"
    },
    {
        "author": "陳師道",
        "paragraphs": [
            "往昔敦朋好，猶能作報書。",
            "老衰渾得懶，疏密略相如。",
            "名墮網中蝶，身隨冰下魚。",
            "填門車馬客，左席爲君虛。"
        ],
        "title": "答寄魏衍",
        "id": "f1d1c9c0-1a83-45c7-afb0-ce8d6faff421"
    },
    {
        "author": "陳師道",
        "paragraphs": [
            "度臘不成雪，迎年遽得春。",
            "冰開還舊淥，魚喜躍脩鱗。",
            "柳及年年發，愁隨日日新。",
            "老懷吾自異，不是故違人。"
        ],
        "title": "早春",
        "id": "38204e20-827a-40b1-ac0b-333503cef5cf"
    },
    {
        "author": "陳師道",
        "paragraphs": [
            "蓬壺仙子補天手，筆妙詩清萬世功。",
            "肯學黄家元祐脚，信知人厄匪天窮。"
        ],
        "title": "徐僊書三首  其一",
        "id": "bf3ea304-7b3d-4d8c-8d9d-a4332f71880f"
    },
    {
        "author": "陳師道",
        "paragraphs": [
            "詩成已作客兒語，筆下還爲魯直書。",
            "豈是神仙未賢聖，不隨時事向人疏。"
        ],
        "title": "徐僊書三首  其二",
        "id": "331eb364-a517-4ea3-b103-e9ec3ef76b68"
    },
    {
        "author": "陳師道",
        "paragraphs": [
            "金華牧羊小家子，西真攘桃何代兒。",
            "詩著海山書落爪，向來那免世人疑。"
        ],
        "title": "徐僊書三首  其三",
        "id": "61bd978c-36c1-4948-ba6c-50e814f8707a"
    },
    {
        "author": "陳師道",
        "paragraphs": [
            "冥冥超世網，蔚蔚秀儒林。",
            "他日熟看面，今詩初得心。",
            "白頭無故意，異代有同音。",
            "綆短徒施巧，終然莫汲深。"
        ],
        "title": "寄酬咸平朱宣德",
        "id": "418e01d4-333d-40c7-97f9-ed877843e538"
    },
    {
        "author": "陳師道",
        "paragraphs": [
            "昔人三百篇，善世已有余。",
            "後生守章句，不足供囁嚅。",
            "一登吏部選，筆硯隨掃除。",
            "閉閤畫眉嫵，隔屋聞歌呼。",
            "奉公用漢律，寧復要詩書。",
            "俛首出跨下，枉此七尺軀。",
            "今代陶朱公，不作大梁屠。",
            "計然特未用，意得輕全吳。",
            "爲邦得畿縣，政密自計疏。",
            "寧書下下考，不奉急急符。",
            "用意簿領外，築室課典謨。",
            "平生五千卷，還舍不問塗。",
            "近事更漢唐，稍以詩自娛。",
            "復作無事飲，醉卧擁青奴。",
            "桃李春事繁，軒窗晝景舒。",
            "鳴屋鳩渴雨，窺簾燕哺鶵。",
            "休吏散篇帙，風篁獻笙竽。",
            "听然一啟齒，斯民免爲魚。"
        ],
        "title": "咸平讀書堂",
        "id": "1b39a5a0-dd7f-455c-b896-da0b5a41ebb8"
    },
    {
        "author": "陳師道",
        "paragraphs": [
            "里中餽杏得嘗新，馬上逢花始見春。",
            "勤苦著書如作吏，世間枉是最閑人。"
        ],
        "title": "絕句二首  其一",
        "id": "055abd70-ecf8-4d12-8d09-0e267a5819d1"
    },
    {
        "author": "陳師道",
        "paragraphs": [
            "密密丹房疊疊花，一枝臨路爲人斜。",
            "丁寧語鳥傳春意，白下門東第幾家。"
        ],
        "title": "絕句二首  其二",
        "id": "37c1b53f-e86e-4527-b75b-3e2ce68d3aaa"
    },
    {
        "author": "陳師道",
        "paragraphs": [
            "斷牆著雨蝸成字，老屋無僧燕作家。",
            "剩欲出門追語笑，却嫌歸鬢著塵沙。",
            "風翻珠網開三面，雷動蜂窠趁兩衙。",
            "屢失南鄰春事約，只今容有未開花。"
        ],
        "tags": [
            "古诗三百首",
            "惜春",
            "生活",
            "宋诗"
        ],
        "title": "春懷示鄰里",
        "id": "edc0233f-628c-4c07-a7cb-43d5dd9b3024"
    },
    {
        "author": "陳師道",
        "paragraphs": [
            "弧矢千夫志，瀟湘萬里秋。",
            "寧爲寶箏柱，肯作置書郵。",
            "遠道勤相喚，羈懷誤作愁。",
            "聊寬稻粱意，寧復網羅憂。"
        ],
        "title": "歸雁二首  其一",
        "id": "d525c79a-6b2a-4f3b-bc9d-d9c6a0962ed4"
    },
    {
        "author": "陳師道",
        "paragraphs": [
            "作計胸懷早，爲生去住頻。",
            "固違陰嶺雪，不盡洞庭春。",
            "巧作斜行字，催歸去國人。",
            "知時如有信，决起亦相親。"
        ],
        "tags": [
            "洞庭湖"
        ],
        "title": "歸雁二首  其二",
        "id": "14b90c03-44e7-4553-82fd-0ba108f270fc"
    },
    {
        "author": "陳師道",
        "paragraphs": [
            "重門傑觀屹相望，表裏河山自一方。",
            "小市張燈歸意動，輕衫當戶晚風長。",
            "孤臣白首逢新政，遊子青春見故鄉。",
            "富貴本非吾輩事，江湖安得便相忘。"
        ],
        "title": "和寇十一晚登白門",
        "id": "374d8f8c-cd63-4a3b-bd29-7ebeb2dc3688"
    },
    {
        "author": "陳師道",
        "paragraphs": [
            "百工營材先利器，市道居貨如作贅。",
            "書生活計亦酸寒，斷塼半瓦寧求備。",
            "端溪四山下龍淵，鬰積中州清淑氣。",
            "金聲玉骨石爲容，河江屈流雲作使。",
            "滑如女膚色馬肝，夜半神光際天地。",
            "諸天散花百神喜，知有聖人當出世。",
            "沒人投深索千丈，探頷適遭龍伯睡。",
            "轆轤挽出萬人賀，千歲之藏一朝致。",
            "琢爲時樣供翰墨，十襲包藏百金貴。",
            "北行萬里更衆目，寇卿好事不計費。",
            "南鄰居士卿之孫，豐悴相從不爲異。",
            "似憐陶瓦磨竈煤，輟贈不減前人志。",
            "人言寒士莫作事，鬼奪客偷天破碎。",
            "龜玉韞匵與無同，錦衾還客棄佳惠。",
            "衆所欲得當有緣，天獨於余可無意。",
            "敢書細字注魚蟲，要傳華嚴八千偈。"
        ],
        "title": "謝寇十一惠端硯",
        "id": "8d69c369-a1ab-4643-a707-ddd0e6ae7194"
    },
    {
        "author": "陳師道",
        "paragraphs": [
            "南山樓觀插穹蒼，林杪青燈出上方。",
            "形勝自如諸老逝，功名隨盡二流長。",
            "馬游從昔哀吾老，王粲當年賦異鄉。",
            "少日幻心今浄盡，多生綺語未全忘。"
        ],
        "title": "再和寇十一二首  其一",
        "id": "5be3e1c4-5b3d-4801-9a59-5e046cbfdff9"
    },
    {
        "author": "陳師道",
        "paragraphs": [
            "與世相違孰自量，資身無策漫多方。",
            "逢場作戲真呈拙，誤筆成蠅豈所長。",
            "名字不歸青史筆，形容終老白雲鄉。",
            "可須五斗輕千里，頼有斯人未肯忘。"
        ],
        "title": "再和寇十一二首  其二",
        "id": "97fbb515-a859-4bf4-a4dc-908f3e058c09"
    },
    {
        "author": "陳師道",
        "paragraphs": [
            "早年學苦斷過從，晚歲逢春意未窮。",
            "欲共元劉爭著語，不堪姚魏已隨風。",
            "坐無上客席虛左，贈有英詞囊不空。",
            "障日長須釣竿手，歸來無計駐青驄。"
        ],
        "title": "與寇趙約丁塘看花寇以疾不赴有詩次其韵",
        "id": "6a8a92a1-1860-42da-8553-795b2bdb88d1"
    },
    {
        "author": "陳師道",
        "paragraphs": [
            "雨阻游南步，泥留逐北情。",
            "稍看飛霧斷，復作遠山橫。",
            "野潤膏新澤，樓明納晚晴。",
            "歸宜有佳思，紗帽壓香英。"
        ],
        "title": "和寇十一同游城南阻雨還登寺山",
        "id": "0fd62359-9e56-4a18-be82-31061f222fbf"
    },
    {
        "author": "陳師道",
        "paragraphs": [
            "五月榴花忽見春，白頭喜遇一番新。",
            "可能略不解春意，只有尋枝摘葉人。"
        ],
        "title": "三月二十二日榴花盛開戲作絕句",
        "id": "90c4869d-5abe-4c46-9d7a-e58f43352a8b"
    },
    {
        "author": "陳師道",
        "paragraphs": [
            "秀嶺歸雲裏，華譙夕照中。",
            "登臨終不數，吟笑近多同。",
            "麥秀知春力，人和驗歲豐。",
            "預爲逃暑約，一快楚臺風。"
        ],
        "title": "和寇十一雨後登樓",
        "id": "7b62c209-4635-46bb-8375-759480528ca4"
    },
    {
        "author": "陳師道",
        "paragraphs": [
            "故人憐一老，輟食寄三山。",
            "厚味非貧具，先嘗愧客閑。",
            "甘酸俱可口，衰白不宜顔。",
            "句妙那能繼，情深未覺慳。"
        ],
        "title": "答寇十一惠朱櫻",
        "id": "e9ca5e22-f4c2-4378-8b06-4e91b157285f"
    },
    {
        "author": "陳師道",
        "paragraphs": [
            "並蔕隨宜好，連心著意紅。",
            "只堪驚老眼，持此與誰同。"
        ],
        "title": "雙櫻",
        "id": "35a7433f-2199-4aed-8df8-c14bece6e7ba"
    },
    {
        "author": "陳師道",
        "paragraphs": [
            "郁郁芬芬十里薰，紅紅白白數枝春。",
            "要將結習惱鶖子，送與毗耶彼上人。"
        ],
        "title": "謝趙生惠芍藥三首  其一",
        "id": "99fb850a-4c56-4515-90b1-357f2a8ba86f"
    },
    {
        "author": "陳師道",
        "paragraphs": [
            "從微至老走風塵，喜見鄉園第四春。",
            "獨舞東風醉西子，政緣無語却宜人。"
        ],
        "title": "謝趙生惠芍藥三首  其二",
        "id": "a42a0d63-7182-49d0-9997-ebe9193d15aa"
    },
    {
        "author": "陳師道",
        "paragraphs": [
            "九十風光次第分，天憐獨得殿殘春。",
            "一枝剩欲簪雙髻，未有人間第一人。"
        ],
        "title": "謝趙生惠芍藥三首  其三",
        "id": "50bbd241-7ec0-4dd4-91da-107a8ea6fd1f"
    },
    {
        "author": "陳師道",
        "paragraphs": [
            "借子翩翩果下駒，春原隨處小踟躕。",
            "可能炙背春風裏，卧把青銅摘頷鬚。"
        ],
        "title": "寄憐",
        "id": "3eb0efdc-cfaa-4cc7-a0e9-08ed4be2ecc6"
    },
    {
        "author": "陳師道",
        "paragraphs": [
            "鄰里相望信不通，時因得句寄匆匆。",
            "畫樓著燕薰風裏，楊柳藏鴉白下東。",
            "度日守窗令節換，經旬無使覺門空。",
            "錦囊佳麗鄰徐庾，剩欲同君賦惱公。"
        ],
        "title": "寄寇十一",
        "id": "e80a6e9d-a4cb-4498-b23a-b600a60035c7"
    },
    {
        "author": "陳師道",
        "paragraphs": [
            "闕然聲問略相同，百里之間一水通。",
            "春興多多高紙價，愁懷一一逐歸鴻。",
            "不憂寒餓成吾老，稍喜朝廷記此公。",
            "夢每見君心已了，不因新句覺情東。"
        ],
        "title": "和酬魏衍",
        "id": "7c4002c8-cb0b-4c34-abda-ffe0f6be8a8c"
    },
    {
        "author": "陳師道",
        "paragraphs": [
            "果下翩翩跨紫騮，踏花濺水見風流。",
            "可無雙璧千金聚，付與狂兒取次遊。"
        ],
        "title": "觸目",
        "id": "72a625b1-74fe-4f43-b61b-c39df9efb4df"
    },
    {
        "author": "陳師道",
        "paragraphs": [
            "蒲巷牽絲直，平湖墜鏡清。",
            "順流風借便，捷路雪初晴。",
            "鳥度欲何向，鷗來只自驚。",
            "有行須快意，安得易爲情。"
        ],
        "title": "鉅野泊觸事",
        "id": "4eaba423-e517-4a7a-a654-acbec200732d"
    },
    {
        "author": "陳師道",
        "paragraphs": [
            "老作諸侯客，貧爲一飽謀。",
            "折腰真耐辱，捧檄敢輕投。",
            "早作千年調，中懷萬斛愁。",
            "暮年隨手盡，心事許溟鷗。"
        ],
        "title": "元符三年七月蒙恩復除棣學喜而成詩",
        "id": "08254d85-454e-40aa-973e-fa9818b9cf07"
    },
    {
        "author": "陳師道",
        "paragraphs": [
            "鄭公龍變不容親，猶有先生不絕塵。",
            "定力不爲生死動，始知天地有閑人。"
        ],
        "title": "送姚先生歸宜山三首  其一",
        "id": "672c2530-3797-49e6-8ec3-b17c0f0223e1"
    },
    {
        "author": "陳師道",
        "paragraphs": [
            "老逢熙運乞前官，病遇先生得內丹。",
            "一飽有期吾事了，千年不死後人看。"
        ],
        "title": "送姚先生歸宜山三首  其二",
        "id": "e25ca67a-b5cf-4311-8641-4c02e945f3dd"
    },
    {
        "author": "陳師道",
        "paragraphs": [
            "宇定心清面發丹，下牀投杖覺輕安。",
            "此身已許壺丘子，他日爭尋靖長官。"
        ],
        "title": "送姚先生歸宜山三首  其三",
        "id": "699eb7da-3610-45b0-be78-35c3e1fa98e2"
    },
    {
        "author": "陳師道",
        "paragraphs": [
            "老氣崢嶸蓋九州，治聲騰湧逐雙流。",
            "向來置醴蒙殊遇，此日彈冠愧少留。",
            "千里山連環故國，中秋月好傍黄樓。",
            "不應爲米輕鄉里，定復還從馬少游。"
        ],
        "title": "上趙使君",
        "id": "286f852f-af9b-4ede-9b1c-d534b603deb6"
    },
    {
        "author": "陳師道",
        "paragraphs": [
            "持節還家未白頭，有親八十更何求。",
            "又須急詔登天去，不爲寒鄉盡歲留。",
            "四著儒冠甘送老，數經奇運得銷憂。",
            "擬登碣石臨朝日，浩蕩滄溟沒白鷗。"
        ],
        "title": "送鄭祠部",
        "id": "2de9dde9-4539-44ad-896c-d4ad24edc2eb"
    },
    {
        "author": "陳師道",
        "paragraphs": [
            "度暑無好懷，憑危略幽致。",
            "衣冠蔚如林，從我才一二。",
            "茲山昔深登，歲月誰得記。",
            "尚有名勝流，不與金石悴。",
            "孰知千載後，我與子復至。",
            "煙昏倏見燈，洪發恐無地。",
            "領略章句手，割據英雄志。",
            "興壞容一瞬，今昔當幾喟。",
            "圍山缺西北，放目不可制。",
            "歸懷納清境，夜榻成良寐。",
            "零落壁間詩，豈特彼所愧。",
            "會逢南過適，不問西來意。"
        ],
        "title": "和寇十一同登寺山",
        "id": "232006c9-a673-4df8-b7db-4bfadb4b80c9"
    },
    {
        "author": "陳師道",
        "paragraphs": [
            "奚李風流盡，法傳外諸孫。",
            "常山陳贍子，懷抱自高攑。",
            "孰云勝潘翁，惟眉山公言。",
            "四海未盡試，一變歸九原。",
            "胡郎少年子，外家典刑存。",
            "一點落髹漆，重價壓璵璠。",
            "孫侯磊落人，情義久益惇。",
            "解囊贈玄圭，孰知師白猿。",
            "我資不解書，下筆輒自喛。",
            "良寶不受辱，默默面稱冤。"
        ],
        "title": "謝孫奉職惠胡德墨",
        "id": "86f00d34-e1c5-454e-ba4e-983081b64792"
    },
    {
        "author": "陳師道",
        "paragraphs": [
            "晴山堪著眼，別意不勝秋。",
            "小作三年別，聊爲五斗謀。",
            "要須乘下澤，不待到壺頭。",
            "預恐登臨處，長思馬少游。"
        ],
        "title": "登寺山",
        "id": "3789314c-ca72-4fd3-bf85-d81c02d18891"
    },
    {
        "author": "陳師道",
        "paragraphs": [
            "千年茅竹蔽幽奇，一日堂成四海知。",
            "便有文公來作記，尚須吾輩與題詩。",
            "至人但有經行處，寶蓋仍存朽老枝。",
            "能事向來非促迫，經年安得便嫌遲。"
        ],
        "title": "拱翠亭",
        "id": "898d282a-d03d-4dee-b433-c100778611bb"
    },
    {
        "author": "陳師道",
        "paragraphs": [
            "衣冠魯國動成羣，憂患相從只有君。",
            "落筆如流寧蹈襲，行前應敵却紛紜。",
            "愧非伏老成和伯，喜有侯芭守子雲。",
            "意氣有餘功用少，相望千里定能勤。"
        ],
        "title": "贈田從先",
        "id": "48711a30-af9e-4f7d-888c-7c78eb4ef3a1"
    },
    {
        "author": "陳師道",
        "paragraphs": [
            "數有中年別，寬爲滿歲期。",
            "得無魚口厄，聊復雁門踦。",
            "齒脫心猶壯，秋清意自悲。",
            "平時郡文學，鄧禹得三爲。"
        ],
        "title": "別鄉舊",
        "id": "9119d587-e22a-4b52-a58f-6e0d7b513c93"
    },
    {
        "author": "陳師道",
        "paragraphs": [
            "登高能賦屬吾儕，不用傳杯擊鉢催。",
            "九日風光堪落帽，中年懷抱更登臺。",
            "江山信美因人勝，萸菊逢辰滿意開。",
            "二謝風流今復見，千年留句待公來。"
        ],
        "title": "和李使君九日登戲馬臺",
        "id": "724ae8bf-768a-4a34-901a-9389b5895417"
    },
    {
        "author": "陳師道",
        "paragraphs": [
            "將老蒙誤恩，受弔不受賀。",
            "欲起尚遲回，積閑習成惰。",
            "向來二三子，相與守寒餓。",
            "一日不可無，三歲安得過。",
            "是時秋益高，夜永月初破。",
            "漏鼓已再更，坐者餘幾箇。",
            "酒薄多可强，談勝堅莫破。",
            "簷昏讀字細，林缺瞻星大。",
            "吳吟未至慢，楚語不假些。",
            "懷遠已屢歎，論昔先急唾。",
            "身世喜相違，真成螘旋磨。",
            "平生陳孟公，歲晚不驚坐。"
        ],
        "title": "與魏衍寇國寶田從先二姪分韵得坐字",
        "id": "0d56c537-81e4-46f1-8c48-b338ff200c42"
    },
    {
        "author": "陳師道",
        "paragraphs": [
            "右坊左里遠相求，東度南登稱意游。",
            "已著連峰妨目極，不應疾雨使心休。"
        ],
        "title": "和黄充出游三首  其一",
        "id": "bf9f0e95-6322-4b41-b011-2481e14c3d41"
    },
    {
        "author": "陳師道",
        "paragraphs": [
            "諸郎聯璧萬人看，新有詩聲伯仲間。",
            "作意登臨還得句，此生寧復要長閑。"
        ],
        "title": "和黄充出游三首  其二",
        "id": "af7c34a6-b577-432f-806a-e4648c5dcc28"
    },
    {
        "author": "陳師道",
        "paragraphs": [
            "剩欲登臨强作歡，衣冠未動意先闌。",
            "從今泉石非吾事，只借君詩細細看。"
        ],
        "title": "和黄充出游三首  其三",
        "id": "c89dce43-5cc8-405e-abd8-582867132332"
    },
    {
        "author": "陳師道",
        "paragraphs": [
            "耕桑戰伐飽曾經，廟毀村荒不乞靈。",
            "尚有君王盤馬跡，至今草木不能青。"
        ],
        "title": "盤馬山",
        "id": "1ff1b9b9-6cbf-4c41-a910-c953eb567a85"
    },
    {
        "author": "陳師道",
        "paragraphs": [
            "亂石何年爛，千林昨夜黄。",
            "曉耕來鳥雀，麥壠縱牛羊。",
            "投老須微祿，持身闕寸長。",
            "洗心聞吉語，時事信難量。"
        ],
        "title": "爛石村",
        "id": "f986ac5b-f773-43c7-a04c-277b0e7af580"
    },
    {
        "author": "陳師道",
        "paragraphs": [
            "父子兼知己，扶携共白頭。",
            "又爲千里別，未使寸心休。",
            "鳥雀空庭曉，風霜落木秋。",
            "近親零落盡，更覺別離愁。"
        ],
        "title": "別叔父崑山丞",
        "id": "5b988a82-5bcb-4610-b4e7-629c43840bc0"
    },
    {
        "author": "陳師道",
        "paragraphs": [
            "南朝官紙女兒膚，玉版雲英比不如。",
            "乞與此翁元不稱，他年留待大蘇書。"
        ],
        "title": "從寇生求茶庫紙",
        "id": "d9e89ad0-9574-403a-aaa8-521e85c972de"
    },
    {
        "author": "陳師道",
        "paragraphs": [
            "樓上當當徹夜聲，與人何事有枯榮。",
            "已傳紙貴咸陽市，更恐書留後世名。"
        ],
        "title": "黄樓",
        "id": "b31395e2-49e8-4479-9a03-86c2b895dda2"
    },
    {
        "author": "陳師道",
        "paragraphs": [
            "破卵剝膜肌理滑，削玉作版光氣熏。",
            "老子尚堪哦七字，阿買頗能書八分。"
        ],
        "title": "酬顔生惠茶庫紙",
        "id": "44e398a6-eb19-4b89-9c7d-8850828a8489"
    },
    {
        "author": "陳師道",
        "paragraphs": [
            "樓以風流勝，情緣貴賤移。",
            "屏亡老畢篆，市發大蘇碑。",
            "更覺江山好，難忘父老思。",
            "只應千載後，覽古勝當時。"
        ],
        "title": "黄樓",
        "id": "b47b618f-4a32-4e88-81bb-d0dccb026b4d"
    },
    {
        "author": "陳師道",
        "paragraphs": [
            "我無置錐君立壁，舂黍作麋甘勝蜜。",
            "綈袍不受故人意，藥餌肯爲兒輩屈。",
            "割白鷺股何足難，食盧鷀肉未爲失。",
            "暮年五斗得千里，有愧寒簷背朝日。"
        ],
        "title": "答黄充",
        "id": "ffaba545-46d3-41a3-9fae-bceac2d68384"
    },
    {
        "author": "陳師道",
        "paragraphs": [
            "閉戶風將雨，通宵浪打頭。",
            "若爲中夕聽，復作別時愁。",
            "宿雁鳴漁火，村舂急暗投。",
            "不應田二頃，能使寸心休。"
        ],
        "title": "寒夜",
        "id": "67caae7f-6e1e-4a3e-9389-928e91c05c9f"
    },
    {
        "author": "陳師道",
        "paragraphs": [
            "與君世好自比鄰，豐悴相從久更親。",
            "急棹小舟來取別，固知風味似前人。"
        ],
        "title": "贈周秀才二首  其一",
        "id": "16c5308c-2db2-41ee-85e8-592680872c46"
    },
    {
        "author": "陳師道",
        "paragraphs": [
            "早逢異人得異術，究考咎休出頃刻。",
            "相逢拍手問由來，怪我今年有陰德。"
        ],
        "title": "贈周秀才二首  其二",
        "id": "f3bc7849-21da-4efe-8dd2-b695fdd038b2"
    },
    {
        "author": "陳師道",
        "paragraphs": [
            "中年患別多作別，早日諱窮常得窮。",
            "勿云一水四十里，衣冠塞郭何人同。",
            "周生子病輟身出，劉子遠來今幾日。",
            "石家仲叔好少年，頗能厭俗從吾律。",
            "魏君不獨相從早，自君之來吾却掃。",
            "歲月磨人孰能久，反覆看渠難得好。",
            "湖陵古城風日寒，情義乃知生別難。",
            "高懷已爲故人盡，交道應留後代看。"
        ],
        "title": "五子相送至湖陵",
        "id": "bcc8b821-48b6-4d5b-bbf9-3c650f028642"
    },
    {
        "author": "陳師道",
        "paragraphs": [
            "觸寒歷險來特特，愧無以當欣有得。",
            "向來憂患不相捨，知子用心堅鐵石。",
            "人畏有心事無難，此語雖鄙理則然。",
            "君今意在翰墨間，他日人爭讓一先。"
        ],
        "title": "湖陵與劉生別",
        "id": "4832899a-19a5-411b-90a9-22f3bbc22541"
    },
    {
        "author": "陳師道",
        "paragraphs": [
            "滕大夫伯陽父孫，烹小鮮治大國原。",
            "一得何用五千言，弛災决獄人不冤。",
            "盛氣走訟畏討論，終歲斂吏不到門。",
            "子弟無頼皆西奔，外吏畏懼過乃尊。",
            "踵門父老如雲屯，拊髀跳踉走兒孫。",
            "絳幡翠節歌唄喧，畫盆戴頂煙如焚。",
            "繡褾綵軸箱帕繁，曲躬叉手前致言。",
            "畜眼未見耳不聞，暮年何以答此恩，請誦華嚴壽我君。"
        ],
        "title": "寄滕縣李奉議",
        "id": "9b771813-7890-47d3-b2ca-b2d69145d749"
    },
    {
        "author": "陳師道",
        "paragraphs": [
            "斷岸通橫水，枯荷著早霜。",
            "一陂堪度歲，數雁不成行。",
            "市遠無繒繳，年豐足稻粱。",
            "中原有佳氣，不必到衡陽。"
        ],
        "title": "住雁",
        "id": "ed197934-7c53-4401-9b47-806494d64972"
    },
    {
        "author": "陳師道",
        "paragraphs": [
            "曲曲河回復，青青草接連。",
            "去帆風力滿，來雁一聲先。",
            "野曠低歸鳥，江平進晚牽。",
            "望鄉從此始，留眼未須穿。"
        ],
        "title": "寓目",
        "id": "2c16452f-15f8-4ef8-9857-6d5f463a7d48"
    },
    {
        "author": "陳師道",
        "paragraphs": [
            "霜葉紅於染，吹花落更馨。",
            "平江行詰曲，小徑夾葱青。",
            "度鳥開愁眼，遥山入畫屏。",
            "畏人惟可飲，從俗却須醒。"
        ],
        "title": "野望",
        "id": "8bdcde0e-43c8-403f-a43b-1aefd1b176e6"
    },
    {
        "author": "陳師道",
        "paragraphs": [
            "往時三呂共脩途，擬上青雲近玉除。",
            "中道勒回奔電足，今年還直邇英廬。",
            "縱談尚記華嚴夜，枉道難隨刺史車。",
            "遣興寬爲七字語，尋人聊代一行書。"
        ],
        "title": "寄單州呂侍講",
        "id": "4f040f55-6df4-4907-b105-59ba556e38a4"
    },
    {
        "author": "陳師道",
        "paragraphs": [
            "平生魯國老先生，晚見諸郎識老成。",
            "怪有武功蒙寵錫，果緣陰德貫神明。",
            "金池已作歸田計，玉版方書濟物情。",
            "百里饑寒獨顔闔，忍令一物不敷榮。"
        ],
        "title": "寄沛縣姜承議",
        "id": "c5e9f409-09fe-466a-9b45-aee956ad72c8"
    },
    {
        "author": "陳師道",
        "paragraphs": [
            "去國遭前政，還家未白頭。",
            "百年當晚遇，一辱獨先收。",
            "齒脫空餘舌，顔衰早著秋。",
            "三爲郡文學，大勝鄧元侯。"
        ],
        "title": "寄兖州張龍圖文潛二首  其一",
        "id": "52412f5b-53ff-4a29-bf38-9171976f92a2"
    },
    {
        "author": "陳師道",
        "paragraphs": [
            "剩喜開三面，旋聞乞一州。",
            "力難隨鳥翼，行復立螭頭。",
            "今日騏驎閣，當年鸚鵡洲。",
            "寄書愁不達，書達得無愁。"
        ],
        "title": "寄兖州張龍圖文潛二首  其二",
        "id": "f8f769e4-2c73-4c0e-a972-1bb6a4d3faca"
    },
    {
        "author": "陳師道",
        "paragraphs": [
            "遶舍苔衣積，倚牆梨頰紅。",
            "地平宜落日，野曠自多風。",
            "禹跡千年後，家山一顧中。",
            "未休嗤土偶，已復逐飄蓬。"
        ],
        "title": "晚立",
        "id": "4ed86e8c-65d9-4d4a-9a3c-1cb40074f230"
    },
    {
        "author": "陳師道",
        "paragraphs": [
            "一夜風澎浪，中宵月脫雲。",
            "到窗資少睡，遠響倦多聞。",
            "星火遠相亂，江山氣不分。",
            "早雞先得便，斷雁屢鳴羣。"
        ],
        "title": "寒夜",
        "id": "9a9477d5-a8d7-4fae-a893-069effbce33b"
    },
    {
        "author": "陳師道",
        "paragraphs": [
            "來往違寒暑，飛鳴在稻粱。",
            "未知溟海大，不肯過衡陽。"
        ],
        "title": "雁二首  其一",
        "id": "08bbca23-c069-4cc4-a495-99328980aa02"
    },
    {
        "author": "陳師道",
        "paragraphs": [
            "截水無留影，哀空有斷羣。",
            "翅開先作字，行斷不成文。"
        ],
        "title": "雁二首  其二",
        "id": "78e3ac71-0da9-4d2d-8a81-520423edc0b6"
    },
    {
        "author": "陳師道",
        "paragraphs": [
            "重霧真成雨，疏簾不隔風。",
            "青林擁紅樹，家鶩雜賓鴻。",
            "漁屋渾環水，晴湖半落東。",
            "往來成一老，猶在半塗中。"
        ],
        "title": "山口",
        "id": "65b6ba8e-bed5-4baf-92a9-1ca23a247760"
    },
    {
        "author": "陳師道",
        "paragraphs": [
            "清切臨風笛，深明隔水燈。",
            "堆場穿鳥雀，暗溜入溝塍。",
            "年使扶行老，船催趁渡僧。",
            "茲遊恐未已，著句續先曾。"
        ],
        "title": "晚泊",
        "id": "3bbbaa0c-06f3-4ab7-a245-c5f14da58a7a"
    },
    {
        "author": "陳師道",
        "paragraphs": [
            "十月天猶雨，三更月失明。",
            "溟濛才灑潤，點滴不成聲。",
            "闢戶風煙入，投林鳥雀輕。",
            "旅懷終易感，倏起別離情。"
        ],
        "title": "夜雨",
        "id": "fad582ba-8f20-4e1c-be3a-1fe683ef569c"
    },
    {
        "author": "陳師道",
        "paragraphs": [
            "風葉初疑雨，晴窗誤作明。",
            "穿林出去鳥，舉棹有來聲。",
            "深渚魚猶得，寒沙雁自驚。",
            "卧家還就道，自計豈蒼生。"
        ],
        "title": "宿合清口",
        "id": "a32b751b-c6cd-4499-9fab-a1f43f362875"
    },
    {
        "author": "陳師道",
        "paragraphs": [
            "弱柳經寒色，懸流盡夜聲。",
            "更長疑睡少，霜落怯寒生。",
            "急急占星度，搖搖苦舫傾。",
            "風濤兼盜賊，恩重覺身輕。"
        ],
        "title": "宿泊口",
        "id": "eeab23a7-b753-431b-801d-b669fc226304"
    },
    {
        "author": "陳師道",
        "paragraphs": [
            "山開兩岸柳，水遶數家村。",
            "地勢傾崖口，風濤嚙石根。",
            "平林霜著色，沙岸水留痕。",
            "剩寄還鄉泣，難招去國魂。"
        ],
        "title": "野望",
        "id": "91a0673d-7ee4-48d4-a44f-fc279da39dbc"
    },
    {
        "author": "陳師道",
        "paragraphs": [
            "卧埋塵葉走風煙，齒豁頭童不記年。",
            "起倒不供聊應俗，高低莫可只隨緣。",
            "鼕鼕遠鼓三行夜，隠隠平湖四接天。",
            "枕底濤波蓬上雨，故將羈老到愁邊。"
        ],
        "title": "宿柴城",
        "id": "6bba23aa-15a0-48e8-8e96-ce09cbe216ab"
    },
    {
        "author": "陳師道",
        "paragraphs": [
            "水到西流闊，風從北極來。",
            "聲驅峽口坼，力拔嶺根摧。",
            "突兀重重浪，轟豗處處雷。",
            "順流看過舫，更著快帆催。"
        ],
        "title": "顔市阻風二首  其一",
        "id": "ce713274-d546-4029-8baa-61e28f614717"
    },
    {
        "author": "陳師道",
        "paragraphs": [
            "萬古梁山泊，今年未掾船。",
            "阻風兼著雪，費日亦忘年。",
            "世事元相忤，衰懷忍自煎。",
            "晚來聲更惡，始覺畏途邊。"
        ],
        "title": "顔市阻風二首  其二",
        "id": "deb9b545-faf9-44fc-8b05-682036dbe617"
    },
    {
        "author": "陳師道",
        "paragraphs": [
            "柳弱留春色，梅寒讓雪花。",
            "溪明數積石，月過戀平沙。",
            "病減還憎藥，年侵却累家。",
            "後歸棲未定，不但只昏鴉。"
        ],
        "title": "晚坐",
        "id": "6917f627-60e0-4b3c-b2c4-b54a47f0ab67"
    },
    {
        "author": "陳師道",
        "paragraphs": [
            "留滯常思動，艱虞却悔來。",
            "寒燈挑不燄，殘火撥成灰。",
            "凍水滴還歇，風簾掩復開。",
            "孰知文有忌，情至自生哀。"
        ],
        "title": "寒夜",
        "id": "49051ec9-bbbb-44be-8123-fd448780ffe8"
    },
    {
        "author": "陳師道",
        "paragraphs": [
            "雲海冥冥日向西，春風欲動意猶微。",
            "無端一棹歸舟疾，驚起鴛鴦相背飛。"
        ],
        "title": "絕句",
        "id": "567467b7-f3e8-4283-b9f8-c4087864b205"
    },
    {
        "author": "陳師道",
        "paragraphs": [
            "至人本無心，起滅因衆緣。",
            "化盡悲願在，留形此臺顛。",
            "聞名與致敬，獲福皆無前。",
            "千年一鉢水，宿疾幾人痊。",
            "驍雄兖州軍，馬步餘數千。",
            "一呼可摧山，四合如垂天。",
            "老幼十八村，頃刻理無全。",
            "哀鳴寄香火，毀塔投其塼。",
            "盛怒忽驚奔，如有所見然。",
            "等觀同一子，豈特此所憐。",
            "我來已再見，童稚亦虔虔。",
            "發火觸暗室，青燈已娟妍。",
            "始讀壁間碑，妙力隠不傳。",
            "頗恨語未工，安得筆如椽。",
            "歸路雲月黑，濤波隔長川。",
            "溪翁停舟待，相喚聲相連。",
            "解纜風泊岸，中流水入船。",
            "欹側脚不停，竟脫蛟魚涎。",
            "興壞如有待，適當使君賢。",
            "定能選妙士，拂塵起熏煙。",
            "昔承靈山囑，早契少林禪。",
            "丐我一片石，併刻維摩篇。"
        ],
        "title": "禮武臺坐化僧",
        "id": "9d9769d9-c7c0-4e8e-a4f0-cf9f6f5513b6"
    },
    {
        "author": "陳師道",
        "paragraphs": [
            "去國猶能別，逢人始欲愁。",
            "不干遮極目，自是怯回頭。",
            "布網收漁槮，連筒下釣鈎。",
            "誰初教鮮食，澤竭未能休。"
        ],
        "title": "晚興",
        "id": "89108859-ace3-49d6-914f-2ca7fa9aa0e7"
    },
    {
        "author": "陳師道",
        "paragraphs": [
            "燭暗人初寂，寒生夜向深。",
            "潛魚聚沙窟，墜鳥滑霜林。",
            "稍作他方計，初回萬里心。",
            "還家只有夢，更著曉寒侵。"
        ],
        "title": "宿齊河",
        "id": "169b25f4-ee28-4b62-8e37-97e3a9af5cbd"
    },
    {
        "author": "陳師道",
        "paragraphs": [
            "一別已六載，相逢有餘哀。",
            "公私兩多事，災病百相催。",
            "無酒與君別，有懷向誰開。",
            "深知百里遠，肯爲老夫來。"
        ],
        "title": "別劉郎",
        "id": "070ef0e2-2026-4816-80cb-70d6fd4f2076"
    },
    {
        "author": "陳師道",
        "paragraphs": [
            "一市萬人聚，四衝千里遥。",
            "胡然不作邑，兼自可成橋。",
            "羣盜去無跡，諸家壓不驕。",
            "由來天下事，浮議易傾搖。"
        ],
        "title": "趙巖",
        "id": "0c9145fd-3df4-451e-a5ee-844554354492"
    },
    {
        "author": "陳師道",
        "paragraphs": [
            "河市新經集，雞籠舊得名。",
            "初聞北人語，意作故鄉聲。",
            "客久艱難極，情忘去就輕。",
            "空虛仍廢忘，何以慰諸生。"
        ],
        "title": "雞籠鎮",
        "id": "8117c2c7-1794-4502-9f37-a2f5fb79be79"
    },
    {
        "author": "陳師道",
        "paragraphs": [
            "慟哭東阿縣，傷心莫與論。",
            "却思當痛日，敢望此身存。",
            "舉目人將母，回頭影弔魂。",
            "更堪悲手足，孤稚滿船門。"
        ],
        "title": "東阿",
        "id": "36920040-e4ab-478c-b4be-ae435f0b6b17"
    },
    {
        "author": "陳師道",
        "paragraphs": [
            "峻壁亭臨水，橫陂樹徹山。",
            "兩河惟甲氏，數柏共蒼顔。",
            "隨意游成適，回舟月與還。",
            "早知乘下澤，不再結青綸。"
        ],
        "title": "甲亭",
        "id": "ff79d5a2-91a0-4fc1-aa0d-a49db86c1bdc"
    },
    {
        "author": "陳師道",
        "paragraphs": [
            "積石橫成嶺，行楊密映門。",
            "人聲隠林杪，僧舍遶雲根。",
            "頓攝塵緣盡，方知象教尊。",
            "只應羊叔子，名字與山存。"
        ],
        "title": "游鵲山院",
        "id": "1f62fa9e-a7da-4173-8cc3-30ff404ee931"
    },
    {
        "author": "陳師道",
        "paragraphs": [
            "小試登山脚，今年不用扶。",
            "微微交濟濼，歷歷數青徐。",
            "朴俗猶虞力，安流尚禹謨。",
            "終年聊一快，吾病失醫盧。"
        ],
        "title": "登鵲山",
        "id": "40e95ede-6606-4501-a9ab-b13034dfad17"
    },
    {
        "author": "陳師道",
        "paragraphs": [
            "積陰風易作，隆寒聲益急。",
            "百爲定有數，一動必三日。",
            "奔隤水勢壯，犦胅波頭立。",
            "前行後浪促，突起旁抶射。",
            "奔騰萬騎來，倏忽一箭疾。",
            "摧殘蒲葦盡，簸蕩魚龍泣。",
            "私憂地軸脫，已分梁山沒。",
            "向來萬斛重，不作一葉直。",
            "舟行兩水間，觸奪聲蟋蟀。",
            "路轉帆舉落，舟排冰疊積。",
            "經事長一智，中人所知識。",
            "千金不垂堂，豈復待一失。",
            "窮途得偉觀，老氣猶少色。",
            "事定未得忘，嗟來庶可及。"
        ],
        "title": "梁山泊",
        "id": "a59f8e47-502d-4f0a-a812-4cf49af299a5"
    },
    {
        "author": "陳師道",
        "paragraphs": [
            "扶老趨嚴召，徐行及聖時。",
            "端能幾字正，敢恨十年遲。",
            "肯著金根謬，寧辭乳媼譏。",
            "向來憂畏斷，不盡鹿門期。"
        ],
        "title": "除官",
        "id": "9ad10abf-b230-4812-a4ca-0f7a1f095372"
    },
    {
        "author": "陳師道",
        "paragraphs": [
            "頓有亭前玉色梅，情知不肯破寒開。",
            "似憐憔悴兩公客，獨倚東風遣信來。"
        ],
        "title": "酬王立之二首  其一",
        "id": "6ebc96b0-37fe-49c3-b8e4-1e8440977354"
    },
    {
        "author": "陳師道",
        "paragraphs": [
            "重梅雙杏巧相將，不爲遊人只自芳。",
            "應怪詩翁非老手，相逢不作舊時香。"
        ],
        "title": "酬王立之二首  其二",
        "id": "54d07c93-abe8-4f13-a3a5-7d263c828c47"
    },
    {
        "author": "陳師道",
        "paragraphs": [
            "二妃端協帝，三后共興周。",
            "决策天同力，收功語不流。",
            "權宜從殺禮，末命尚深憂。",
            "鬰鬰佳城閉，終天配壽丘。"
        ],
        "title": "欽聖憲肅皇后挽詞二首  其一",
        "id": "cbf5eb92-0dac-4b18-b855-a407633e21ea"
    },
    {
        "author": "陳師道",
        "paragraphs": [
            "復辟先元約，長年損積憂。",
            "春移柏城仗，仙去帝鄉游。",
            "德並塗莘敏，功臨馬鄧優。",
            "千秋修故事，車馬戒如流。"
        ],
        "title": "欽聖憲肅皇后挽詞二首  其二",
        "id": "31e358f0-34d9-42ad-83e1-cb4472f31e2d"
    },
    {
        "author": "陳師道",
        "paragraphs": [
            "二祧從孝祀，五典載虞嬪。",
            "顯號追先志，陰功見後人。",
            "承顔親不待，罔極痛如新。",
            "未有如椽筆，光容可得陳。"
        ],
        "title": "欽慈皇后挽詞二首  其一",
        "id": "1eac50d5-e66c-4d95-a428-7ce7293395aa"
    },
    {
        "author": "陳師道",
        "paragraphs": [
            "靈岳占佳氣，琳宮閟寶衣。",
            "應祈符聖曆，錫號煥皇扉。",
            "日月堯同數，謳歌啟與歸。",
            "傷心五雲去，不見六龍飛。"
        ],
        "title": "欽慈皇后挽詞二首  其二",
        "id": "05e155cc-9753-46a0-bedd-58ebe8c5235f"
    },
    {
        "author": "陳師道",
        "paragraphs": [
            "德名三后並，母道兩朝尊。",
            "勇决高千古，危疑定一言。",
            "先期還政事，隆禮改山園。",
            "哀挽西郊道，雲愁晝亦昏。"
        ],
        "title": "大行皇太后挽詞二首  其一",
        "id": "c37e3455-72f4-4fac-8e1d-dea7d7f21311"
    },
    {
        "author": "陳師道",
        "paragraphs": [
            "扶日行黄道，乘雲上紫微。",
            "憂勞形末命，恭儉見陳衣。",
            "布德刑開網，和戎戢武威。",
            "要知懷惠處，行路涕交揮。"
        ],
        "title": "大行皇太后挽詞二首  其二",
        "id": "d922d613-94aa-4f18-a0ac-7d1e551d8894"
    },
    {
        "author": "陳師道",
        "paragraphs": [
            "彤管書陰教，黄圖載德容。",
            "漢宮元夢日，代邸近乘龍。",
            "喬岳已遺服，青門啟故封。",
            "從今祠百世，清廟配商宗。"
        ],
        "title": "追尊皇太后挽詞二首  其一",
        "id": "51e82ea5-8832-4d3a-b946-e5f64a8653e8"
    },
    {
        "author": "陳師道",
        "paragraphs": [
            "典冊尊徽號，欽崇煥德名。",
            "終身聞舜慕，歷月見堯生。",
            "兵衛嚴天仗，車輿轉帝城。",
            "故奩脂澤在，哀感倍皇情。"
        ],
        "title": "追尊皇太后挽詞二首  其二",
        "id": "f9037886-40bd-4769-bf57-cc7589bf333c"
    },
    {
        "author": "陳師道",
        "paragraphs": [
            "施報終何在，窮通共一空。",
            "兩言成益友，百代仰高風。",
            "終始無遺恨，恩榮託至公。",
            "不應埋直氣，會見吐長虹。"
        ],
        "title": "王察院挽詞二首  其一",
        "id": "97accae9-cb73-4abb-8a16-f39fc76031cd"
    },
    {
        "author": "陳師道",
        "paragraphs": [
            "良貴官何與，長年死不亡。",
            "身須禦魑魅，氣已懾豺狼。",
            "不盡胸中藴，猶堪地下郎。",
            "豈惟吾道慶，編簡亦輝光。"
        ],
        "title": "王察院挽詞二首  其二",
        "id": "01ccf6fe-63f5-4296-8750-136f48967cdc"
    },
    {
        "author": "陳師道",
        "paragraphs": [
            "法筵應供頼三車，堆案抽身輟算沙。",
            "破暑好風開樂國，脫塵新句散餘霞。",
            "僧奩手汗空留迹，佛几堆紅拂委花。",
            "客舍黄粱未應熟，且容秋蝶夢南華。"
        ],
        "title": "和吳子副知海齋",
        "id": "2d640e1c-5daa-4c6c-a238-83fa690813c9"
    },
    {
        "author": "陳師道",
        "paragraphs": [
            "堂因竹柏有，花與歲時闌。",
            "欲作終年計，長留別眼看。",
            "色侵杯酒重，子孰落聲乾。",
            "只有林園主，相期耐歲寒。"
        ],
        "title": "舅氏新齋",
        "id": "c7503f65-796b-4a79-a61c-c5db209d7f0c"
    },
    {
        "author": "陳師道",
        "paragraphs": [
            "每逢無可語，暫阻即相求。",
            "解卷初增氣，開懷得寫憂。",
            "昏煙宜带雨，風樹更添秋。",
            "絕唱猶多和，先衰怯後酬。"
        ],
        "title": "答王立之",
        "id": "b1895793-5944-4617-af42-1bb5f5e57bca"
    },
    {
        "author": "陳師道",
        "paragraphs": [
            "潁陰爲別悔匆匆，十載相望信不通。",
            "晚遇聖朝收放逸，旋遭官禁限西東。",
            "又爲太守專淮石，剩喜郎君類若翁。",
            "梅柳作新詩興動，可令千里不同風。"
        ],
        "title": "送歐陽叔弼知蔡州",
        "id": "5bda8a3e-c55d-4103-a51d-ba06291f7abf"
    },
    {
        "author": "陳師道",
        "paragraphs": [
            "中年爲別不堪憂，束髮登門到白頭。",
            "南省望郎仍國士，東方千騎更吾州。",
            "彭翁老壽終遺骨，燕子飛來只故樓。",
            "知己難逢身易老，煩公置醴我歸休。"
        ],
        "title": "送晁堯民守徐",
        "id": "3700186b-393d-4ac1-93f1-32c36abfe970"
    },
    {
        "author": "陳師道",
        "paragraphs": [
            "一長未可衆人師，萬里元隨八馬蹄。",
            "不解征西說子弟，却憐野鶩厭家雞。"
        ],
        "title": "贈吳氏兄弟三首  其一",
        "id": "baf8c291-e5f0-480d-9078-afa724a8468c"
    },
    {
        "author": "陳師道",
        "paragraphs": [
            "才隨年盡不重奇，每愧諸郎索近詩。",
            "旋作七言供一笑，自癡那得使人癡。"
        ],
        "title": "贈吳氏兄弟三首  其二",
        "id": "b5e9a345-1d54-4190-9546-fce7ce8a2b97"
    },
    {
        "author": "陳師道",
        "paragraphs": [
            "得失媸妍只自知，略容千載有心期。",
            "恨君不識金華伯，何處如今更有詩。"
        ],
        "title": "贈吳氏兄弟三首  其三",
        "id": "8678541b-9730-4272-aade-aca5c62408f7"
    },
    {
        "author": "陳師道",
        "paragraphs": [
            "兩疏父子共含香，不獨家榮國有光。",
            "剩欲展懷因問疾，孰知相對只銜觴。",
            "年侵身要兼人健，節近花須滿意黄。",
            "從此竹林須小阮，只今未可棄山王。"
        ],
        "title": "上晁主客",
        "id": "730c839b-4619-451d-91cf-cb1308271612"
    },
    {
        "author": "陳師道",
        "paragraphs": [
            "此別未爲遠，兩都東西州。",
            "情親有乖隔，江湖成阻脩。",
            "脫塵度翠密，徐行當尋幽。",
            "各有惜別懷，共此一日留。",
            "意合豈待約，酒盡不更求。",
            "闕詞固未可，忍手亦何猶。",
            "坐有黄冠師，未解逍遥遊。",
            "興來我與共，醉罷君當休。",
            "僧房火可親，此樂行且謀。",
            "萬事自糾紛，高懷元一丘。"
        ],
        "title": "和鮮于大受崇先觀餞別曾元中",
        "id": "7623c56c-0270-4dee-898a-c7787f427603"
    },
    {
        "author": "陳師道",
        "paragraphs": [
            "寺古專宜僻，居深自作幽。",
            "興來寧憚遠，句苦不緣愁。",
            "逸氣無前足，虛懷不繫舟。",
            "逢人難晤語，冒雨亦相求。"
        ],
        "title": "和過田承君",
        "id": "5b92f252-4fb8-414e-86f3-6f8d643d04a3"
    },
    {
        "author": "陳師道",
        "paragraphs": [
            "多方作計老如期，百疾交攻遽得衰。",
            "晚有勝緣逢異士，生須快意闕前知。",
            "迫人鬢頷紛紛白，臨事回迂種種遲。",
            "分我刀圭容不死，他年鶴馭得追隨。"
        ],
        "title": "贈石先生",
        "id": "5c003df5-a82a-4d63-a096-a1f08db2bbc5"
    },
    {
        "author": "陳師道",
        "paragraphs": [
            "一麾出守自多奇，四十專城古亦稀。",
            "解榻坐談無我輩，鋪筵踏舞欠崔徽。",
            "的桃作劇聊同俗，遇事當前莫後幾。",
            "聖世急才常患少，棧羊釃酒待公歸。"
        ],
        "title": "送晁無咎出守蒲中",
        "id": "27f07fdf-8dd6-4825-8d2b-5c990f71b27b"
    },
    {
        "author": "陳師道",
        "paragraphs": [
            "孤身十載客都城，白社雙林諱姓名。",
            "授館不爲他日計，解衣真出故人情。",
            "翹材必定延枚叟，宣室終須記賈生。",
            "萬里歸來髮如漆，了知句畫更新清。"
        ],
        "title": "送王定國通判河南",
        "id": "25eb22b1-67b0-4aed-bdd1-f22f4e84f40c"
    },
    {
        "author": "陳師道",
        "paragraphs": [
            "致君意氣日方中，許國精誠月貫虹。",
            "一代英豪出門第，當時毀譽豈窮通。",
            "風流身致羲黄上，日夜心隨汴洛東。",
            "從使少年輕我輩，只留顔面對吾公。"
        ],
        "title": "寄子開",
        "id": "f6f98eb5-eadd-428a-9613-ba519f9748e9"
    },
    {
        "author": "陳師道",
        "paragraphs": [
            "早聞英氣擅家聲，晚得諸郎識老成。",
            "可恨治朝無此老，却嫌晚進不同生。",
            "足知落筆千言疾，尚想揮毫一坐傾。",
            "未信哲人窮五字，二難還復以詩鳴。"
        ],
        "title": "題王平甫帖",
        "id": "a7878860-e29d-487f-833b-512f59c4ab8b"
    },
    {
        "author": "陳師道",
        "paragraphs": [
            "朝流駭汗蒸雙猊，風卷屯雲散萬蹄。",
            "任使輕衫汙嬌色，可令纖手洗春泥。"
        ],
        "title": "和李文叔退朝",
        "id": "87a8b739-7231-4993-9587-064ab3e2e29c"
    },
    {
        "author": "陳師道",
        "paragraphs": [
            "逢花駐馬尚多情，天不違人旋作晴。",
            "不使近詩增紙價，得知春入鳳凰城。"
        ],
        "title": "和謝公定雨行逢賣花",
        "id": "c67b502d-0501-4b33-9519-68a2d02c6778"
    },
    {
        "author": "陳師道",
        "paragraphs": [
            "過雨生泥風作塵，馬蹄聲裏度芳辰。",
            "城南居士風流在，時送名花與報春。"
        ],
        "title": "謝王立之送花",
        "id": "fa98f13f-d766-4721-84ed-8f99d9aa2e48"
    },
    {
        "author": "陳師道",
        "paragraphs": [
            "短牆春色過鄰家，行不逢人只見花。",
            "新綠葱葱紅蔌蔌，却成粧面映青紗。"
        ],
        "title": "和參寥明發見鄰家花二首  其一",
        "id": "3a0523b9-10b4-41af-ab33-25adbb08125f"
    },
    {
        "author": "陳師道",
        "paragraphs": [
            "滿城桃李一番新，深院繁枝別得春。",
            "從此詩翁有新語，不須紅濕少城闉。"
        ],
        "title": "和參寥明發見鄰家花二首  其二",
        "id": "4a0ea166-3b38-4c00-96d0-e207bcc36ae1"
    },
    {
        "author": "陳師道",
        "paragraphs": [
            "朝下公門不曳裾，身寬心遠等林居。",
            "傳家聲烈三公後，貯腹平生萬卷餘。",
            "藤架倚春聽語鳥，石池迎日數游魚。",
            "人言酷似牢之舅，未有新詩錦不如。"
        ],
        "title": "和張奉議贈舅氏龐大夫",
        "id": "acbbf1c4-46c0-48ee-8188-17b708a67728"
    },
    {
        "author": "陳師道",
        "paragraphs": [
            "追陪强韵愧難過，應接前聞覺未多。",
            "盛禮每虛摩詰席，舊詞猶可雪兒歌。",
            "手開新徑延徐步，眼趁高梧上碧蘿。",
            "風雨入懷泥滿眼，時須好語滌煩痾。"
        ],
        "title": "和舅氏公退言懷",
        "id": "3dde87a6-565f-435c-8fc5-5e4622b92285"
    },
    {
        "author": "陳師道",
        "paragraphs": [
            "斯人不復有，累世或可期。",
            "每於丹青裏，一見如平時。",
            "壞障塵得入，慘澹令人悲。",
            "墨色落欲盡，嚴顔終不移。",
            "朽老莫使年，石心烏銅皮。",
            "念此猶少作，未盡冰霰姿。",
            "北枝把異鵲，意定了不疑。",
            "惜哉不得語，胸次幾興衰。",
            "一爲要貴役，可復辭畫師。",
            "隠奧雖可惜，塗抹復見遺。",
            "謝侯名家子，感慨形苦詞。",
            "豈惟語畫工，勁特頗似之。",
            "何當補諫列，一吐胸中奇。"
        ],
        "title": "和謝公定觀秘閣文與可枯木",
        "id": "32d1dc9f-0859-4c26-b06c-f88e570e9cab"
    },
    {
        "author": "陳師道",
        "paragraphs": [
            "君不見浣花老翁醉騎馿，熊兒捉轡驥子扶。",
            "金華仙伯哦七字，好事不復千金模。",
            "青蓮居士亦其亞，斗酒百篇天所借。",
            "英姿秀骨尚可似，逸氣高懷那得畫。",
            "周郎韵勝筆有神，解衣磅礴未必真。",
            "一朝寫此英妙質，似悔只識如花人。",
            "醉色欲盡玉色起，分明尚带金井水。",
            "烏紗白紵真天人，不用更著山巖裏。",
            "平生潦倒飽丘園，禁省不識將軍尊。",
            "袖手猶懷脫靴氣，豈是從來骨相屯。",
            "仰視雲空鴻鵠舉，眼前紛紛那得顧。",
            "是非榮辱不到處，只恐朝來有新句。",
            "勿言身後不要名，尚得吳侯費百金。",
            "江西勝士與長吟，後來不憂身陸沉。"
        ],
        "title": "題畫李白真",
        "id": "cc5344e5-88bf-445e-b7e0-4adcfd991d27"
    },
    {
        "author": "陳師道",
        "paragraphs": [
            "滕王蛺蝶江都馬，一紙千金不當價。",
            "異才天縱非力能，畫工不是甘爲下。",
            "今代風流數大年，含毫落筆開山川。",
            "忽忘朽老壓塵底，却怪鳬鴻墮目前。",
            "爾來八二復秀出，萬里河山才咫尺。",
            "眼邊安得有突兀，復似天地初開闢。",
            "明窗寫出高軒過，便逐愈湜聞吟哦。",
            "晚知書畫真有益，却悔歲月來無多。",
            "官禁修嚴斷過訪，時於僻寺逢稅鞅。",
            "秀潤如行琮璧間，清明似引星辰上。",
            "憂悲愉怢百不平，河擘太華東南傾。",
            "平生秀句寰區滿，拾掇餘棄成丹青。",
            "平湖遠嶺開精神，斗覺文字生清新。",
            "未許二豪今角立，要知旁有衛夫人。"
        ],
        "title": "題明發高軒過圖",
        "id": "17474ac3-8138-47e0-bc3a-0ed0ceeb3dd7"
    },
    {
        "author": "陳師道",
        "paragraphs": [
            "卧龍山上摘黄花，曾共西風醉帽斜。",
            "當日已應天下樂，無人傳入畫圖誇。",
            "低頭强笑今何似，多病難堪懶自嗟。",
            "聞道承明方厭直，幾時來伴訪山家。"
        ],
        "title": "寄徐吉父學士",
        "id": "f44eedf2-e239-4b0b-9a2b-3ec613127b7c"
    },
    {
        "author": "陳師道",
        "paragraphs": [
            "孤雲秀壁共崔嵬，倚壁看雲足懶回。",
            "睡眼剩潮寒綠洗，醉頭强爲好峰擡。",
            "山僧煮茗留寬坐，寺板題名卜再來。",
            "有愧野人能自在，塵樊束縛久低徊。"
        ],
        "title": "和南豐先生西游之作",
        "id": "3f368dba-f1aa-4092-87e3-08c28ec87c5a"
    },
    {
        "author": "陳師道",
        "paragraphs": [
            "側徑籃舁兩眼明，出山猶带骨毛清。",
            "白雲笑我還多事，流水隨人合有情。",
            "不及鳥飛渾自在，羨他僧住便平生。",
            "未能與世全無意，起爲蒼生試一鳴。"
        ],
        "title": "和南豐先生出山之作",
        "id": "2333c61a-6c56-4b77-920b-1925552f51c1"
    },
    {
        "author": "陳師道",
        "paragraphs": [
            "去歲尋山有舊題，重來似與故人期。",
            "回巒俯仰如迎客，流水喧鳴擬索詩。",
            "嶺路依危通鳥過，吾身趁健白雲隨。",
            "自憐久快屠門嚼，欲往安能久茹芝。"
        ],
        "title": "和張次道再游翠巖之作",
        "id": "1f65f502-dd7b-4403-9fd8-30e3a13afef8"
    },
    {
        "author": "陳師道",
        "paragraphs": [
            "溪遶層巒路遶溪，飛梁相接掛晴霓。",
            "山川王氣今何有，巖谷靈蹤昔未躋。",
            "十里松篁參羽仗，半天樓閣倚雲梯。",
            "勝遊欲盡無窮目，未到桃源客已迷。"
        ],
        "title": "初到錦城",
        "id": "fbcad1dc-2623-46ce-adf9-bbfd5a2f97ae"
    },
    {
        "author": "陳師道",
        "paragraphs": [
            "負俗寧能累哲人，昔賢由此致功名。",
            "驥收鹽坂車前足，琴得焦桐爨下聲。",
            "三獻荆山時未識，一鳴齊鳥衆方驚。",
            "傳聞下詔搜遺逸，勸講方思用老成。"
        ],
        "title": "何復教授以事待理",
        "id": "d6a4a0b3-6abc-4188-a580-90c7cceeb7ac"
    },
    {
        "author": "陳師道",
        "paragraphs": [
            "節物驚心懶復嗟，罇中酒盡復誰賒。",
            "風撩雨脚俄成陣，雪閣雲頭欲結花。",
            "萬里可堪長作客，一年將盡未還家。",
            "自憐落落終難合，白首詩書謾五車。"
        ],
        "title": "和富中容朝散雨中感懷",
        "id": "a15f36d1-0ddd-47b6-bbf0-a92eb32b3d45"
    },
    {
        "author": "陳師道",
        "paragraphs": [
            "好在談經老上人，衝風踏雪到江濱。",
            "百篇出篋自新得，一鉢隨身依舊貧。",
            "終歲杜門逃俗士，爲師設榻對脩筠。",
            "蒲團藜杖焚香坐，此意此時無點塵。"
        ],
        "title": "謝贇闍梨見訪",
        "id": "f40e0b4e-6191-4687-b2fe-ac0361e39510"
    },
    {
        "author": "陳師道",
        "paragraphs": [
            "高牙大纛曉登山，卷帳飛觴不避寒。",
            "十二玉樓橫閤道，三千銀甲壯師干。",
            "封條已驗遺蝗化，平隴寧虞宿麥乾。",
            "預喜豐年惟太守，旋追賓從促盃盤。"
        ],
        "title": "和蒲左丞有美座上觀雪二首  其一",
        "id": "6c43d0ca-2dac-4fe5-941d-ae7605a8dd00"
    },
    {
        "author": "陳師道",
        "paragraphs": [
            "破曉初驚失舊山，瑶臺化出坐中寒。",
            "江心凍合愁蛟蜃，匣裏冰生吼鏌干。",
            "門閉洛陽人跡絕，指穿東郭履痕乾。",
            "鳳池不比梁園客，咳唾珠璣落玉盤。"
        ],
        "title": "和蒲左丞有美座上觀雪二首  其二",
        "id": "0281eba8-ac8b-4395-9b4c-f6ce916de9d4"
    },
    {
        "author": "陳師道",
        "paragraphs": [
            "曉風疏日乍相親，黯黯輕寒拂拂春。",
            "觸目漸隨紅蕊亂，經年不見綠條新。",
            "寧論白黑人間世，懶復雌黄紙上塵。",
            "十里松陰窮野步，暫時留得自由身。"
        ],
        "title": "和秦太虛湖上野步",
        "id": "67d11d14-6630-48ff-bc43-2c44d047a440"
    },
    {
        "author": "陳師道",
        "paragraphs": [
            "倦看世態久低徊，且置窮通近酒杯。",
            "未忍一身閑處著，暫容雙眼醉時開。",
            "爲呼阿武扶頭起，擬與山翁倒載回。",
            "好在東籬舊時菊，無心準擬白衣來。"
        ],
        "title": "和沈世卿推官見寄",
        "id": "41f94199-6b08-4ea3-a379-ae2d0255d886"
    },
    {
        "author": "陳師道",
        "paragraphs": [
            "胡牀欲上庾公樓，那復周南歎滯留。",
            "皓魄光連鮫室午，疏星冷浸洞庭秋。",
            "錦袍有興思姑熟，桃楫無心問莫愁。",
            "喚取長江來入社，不勞牛渚問行舟。"
        ],
        "tags": [
            "长江",
            "洞庭湖"
        ],
        "title": "和劉元樂月夜寄賈耘老",
        "id": "242d8d60-b87c-4724-83f2-fdd45224e216"
    },
    {
        "author": "陳師道",
        "paragraphs": [
            "當日功名指顧收，一言悟主過千秋。",
            "去登霄漢如平地，歸到雲山尚黑頭。",
            "解組行參蓮社客，揮金坐揖醉鄉侯。",
            "謝公不爲蒼生起，擁鼻重來可自由。"
        ],
        "title": "酬呂明父學士",
        "id": "eab4ab54-a814-452b-9fdc-48606c5cdb1f"
    },
    {
        "author": "陳師道",
        "paragraphs": [
            "漸漸烏竿五兩輕，一帆秋色下江濱。",
            "請纓北闕非無意，捧檄南州且爲親。",
            "神驥解韁天上足，風鵬搖翮日邊身。",
            "歸途瞇眼塵沙惡，想夢西湖十里春。"
        ],
        "tags": [
            "西湖"
        ],
        "title": "送傅子正宣義",
        "id": "63bf7a58-f23d-4fce-8641-fe344a8103dc"
    },
    {
        "author": "陳師道",
        "paragraphs": [
            "遶郭溪山接四鄰，身輕步躡一梯雲。",
            "圖南羽翮摶空見，倚北光芒入夜分。",
            "蕪沒池臺餘故事，風流人物想前聞。",
            "翛然便欲移招隠，猿鶴還應怨舊羣。"
        ],
        "title": "和元樂銷暑樓曉望",
        "id": "985dd856-7718-4940-9e76-9fb62d9a7b93"
    },
    {
        "author": "陳師道",
        "paragraphs": [
            "仰高當日誦成規，想見風流盛一時。",
            "魯國故知臧有後，孔庭早見鯉能詩。",
            "侵尋末路同傾蓋，邂逅清談爲解頤。",
            "願借湖山容膝地，爲令松菊寄吾衰。"
        ],
        "title": "和寄朱文中",
        "id": "fe8e792f-a518-48e0-b4ba-a8f1cd8f06a2"
    },
    {
        "author": "陳師道",
        "paragraphs": [
            "末路相逢首重回，紫芝眉宇向人開。",
            "老來惟有風情在，事去空憐歲月催。",
            "憔悴不堪臨楚澤，棲遲無路上燕臺。",
            "少陵肺病疏杯斝，想負花前載酒來。"
        ],
        "title": "和王明之見寄",
        "id": "dd8878d9-863e-4f97-9c19-c96765f3bf96"
    },
    {
        "author": "陳師道",
        "paragraphs": [
            "山陰傾蓋兩綢繆，十載重來鬢已秋。",
            "往事侵尋如昨日，故人牢落半滄洲。",
            "流離道路生涯拙，蕪沒田園歲計休。",
            "久要尚憐君子在，爲言雞黍亦遲留。"
        ],
        "title": "和酬施和叟宣德",
        "id": "93da24af-fff7-4cae-874d-fd98494359ed"
    },
    {
        "author": "陳師道",
        "paragraphs": [
            "司漏凌晨報曉籤，曈曈赫日上重簷。",
            "良辰也應純乾策，吉夢先符太卜占。",
            "棣萼同時升紫禁，棠陰由此駐彤襜。",
            "一杯欲助邦人禱，願借黄堂壽斝添。"
        ],
        "title": "呂吉父使君生日",
        "id": "18d23af4-c71f-4c2f-9fb6-517a5f945da6"
    },
    {
        "author": "陳師道",
        "paragraphs": [
            "夢裏揚州十載間，青樓陳迹故依然。",
            "袍爭爛錦催詩筆，雨濺明珠落酒船。",
            "顧我老無騎鶴興，羨君行及看花天。",
            "囊中繡句歸應滿，不負韋郎五色牋。"
        ],
        "title": "送澤之過維揚",
        "id": "648b7bf8-dcbf-4549-a0bc-2a8d0b981e80"
    },
    {
        "author": "陳師道",
        "paragraphs": [
            "青雲直上馬如龍，來往泠然若御風。",
            "高步只應天咫尺，舊游寧寄浙西東。",
            "升沉道路從今異，邂逅比鄰此日同。",
            "相見可堪懷抱冷，需君健語破樊籠。"
        ],
        "title": "和和叟第課還自都下",
        "id": "90a5ffc7-ce87-4cc7-a382-e031cd7bf628"
    },
    {
        "author": "陳師道",
        "paragraphs": [
            "百卉前頭第一芳，低臨粉水浸寒光。",
            "卷簾初認雲猶凍，逆鼻渾疑雪亦香。",
            "鼎實自應終有待，天真不假更勻粧。",
            "江南望斷無來使，且伴詩翁入醉鄉。"
        ],
        "title": "和和叟梅花",
        "id": "c2abf99c-af9e-4e44-b1b4-8b4c7a615229"
    },
    {
        "author": "陳師道",
        "paragraphs": [
            "負笈重來感舊游，流年衰鬢兩經秋。",
            "湖山依舊渾相識，風月愁人不自由。",
            "尚有故交重冷榻，可堪歸夢到滄洲。",
            "誰憐壯志空凋落，百鍊金爲繞指柔。"
        ],
        "title": "再到錢塘呈會宗伯益",
        "id": "d78ede13-11f9-47e9-9dbb-07d272cd9959"
    },
    {
        "author": "陳師道",
        "paragraphs": [
            "侯門誰預識馮諼，歲晚寧知范叔寒。",
            "傾蓋尚憐吾道在，立談相信古人難。",
            "開懷磊落無城府，握手侵尋出肺肝。",
            "共許異時終此去，滿冠塵土待君彈。"
        ],
        "title": "簡楊安國",
        "id": "ce15559d-7911-4404-80be-510fe12c8b26"
    },
    {
        "author": "陳師道",
        "paragraphs": [
            "虀鹽度歲每無餘，垂橐東歸口未糊。",
            "貧裏交遊新斷絕，老來光景半消除。",
            "時情視我門前雀，人好看君屋上烏。",
            "尚喜弊廬連蔣徑，願求佳句遞髯奴。"
        ],
        "title": "簡李伯益",
        "id": "26228579-d581-4070-b65e-f9e43cd28969"
    },
    {
        "author": "陳師道",
        "paragraphs": [
            "老大悲傷節物催，酒腸枯涸壯心灰。",
            "慚無白水真人分，難置青州從事來。",
            "倦筆懶從都市出，醉眸剛爲麴車回。",
            "黄花也似相欺得，坐對空樽不肯開。"
        ],
        "title": "九日無酒書呈漕使韓伯修大夫",
        "id": "5c814637-1e08-4765-99c6-2eddbc1db30a"
    },
    {
        "author": "陳師道",
        "paragraphs": [
            "陳蕃解榻爲留連，俯仰徒驚歲月遷。",
            "故意斯人奈風雨，多情於我獨山川。",
            "可憐顔貌非前日，依舊窮愁似去年。",
            "後夜相思隔煙水，夢魂空寄過江船。"
        ],
        "title": "過杭留別曹無逸朝奉",
        "id": "0ba0b895-2cab-4997-8fb4-3efc0a631f62"
    },
    {
        "author": "陳師道",
        "paragraphs": [
            "六月鄞江旱，焦勞刺史憂。",
            "戴星趨洞府，踏月叩龍湫。",
            "引咎青章設，爲壇古法修。",
            "山川將爾徧，牲幣豈吾留。",
            "帝意茲回眷，神聰俯應求。",
            "油雲潜感召，靈雨忽滂流。",
            "急勢朝翻幕，寒聲暮咽溝。",
            "餘波平浦嶼，翠色蔽田疇。",
            "池閣消殘暑，閭閻慶有秋。",
            "邦民無以謝，惟起載途謳。"
        ],
        "title": "五言賀雨出",
        "id": "7f05f18a-81e6-45ee-b13a-cadc0f632db1"
    },
    {
        "author": "陳師道",
        "paragraphs": [
            "三宿城隈寺，輕齎類老禪。",
            "暫來真偶爾，適去更翛然。",
            "笑別留春塢，行尋下瀨船。",
            "此身猶斷梗，飄泊且隨緣。"
        ],
        "title": "別威德寺",
        "id": "48d4ca30-1320-44c3-9be7-d4eceff12d74"
    },
    {
        "author": "陳師道",
        "paragraphs": [
            "春水漲湖田，先尋滬瀆船。",
            "隔江爭問主，入市不論錢。",
            "味得蓴尤滑，香因豉更便。",
            "它年楝花落，追憶漫流涎。"
        ],
        "title": "雜題",
        "id": "cc7c8bad-bdcf-4cd6-a063-80bb838c21b2"
    },
    {
        "author": "陳師道",
        "paragraphs": [
            "共作東州客，同棲古寺深。",
            "論交非有舊，不見解相尋。",
            "冷過清明節，悲生故國心。",
            "此身隨所寄，未足問升沉。"
        ],
        "title": "和董判官寺居作",
        "id": "5ddeb1ab-694e-41a4-a07a-6931c85931d2"
    },
    {
        "author": "陳師道",
        "paragraphs": [
            "瓶錫倦西東，歸來一榻空。",
            "宗乘能自判，文學更兼通。",
            "講徹夜堂月，定回枯樹風。",
            "無從參浄社，回首倦飛蓬。"
        ],
        "title": "贈白闍梨",
        "id": "1c1ad0fb-e396-4fde-8640-1ee078326ce1"
    },
    {
        "author": "陳師道",
        "paragraphs": [
            "回合江山秀，佳城去域中。",
            "珮環無曉日，蘋藻自春風。",
            "斷髮人何在，捐金事已空。",
            "遂移男子孝，更作直臣忠。"
        ],
        "title": "舒御史太夫人挽辭",
        "id": "b7cd6cc3-b66d-429b-afec-9b2eac4efa19"
    },
    {
        "author": "陳師道",
        "paragraphs": [
            "陋巷少行跡，故人車馬稀。",
            "世情方汩沒，吾道肯依違。",
            "萬葉迎風脫，孤雲带月歸。",
            "獨憐高義在，猶肯問柴扉。"
        ],
        "title": "和賈明叔秋晚見懷",
        "id": "b351ed44-7868-43f3-8738-eee6dc8f3054"
    },
    {
        "author": "陳師道",
        "paragraphs": [
            "磧戍人何在，秋霜志不移。",
            "無言息媯怨，有淚舜娥悲。",
            "山靜雲盤髻，江空月印眉。",
            "誰將望遠意，歌作送征詩。"
        ],
        "title": "望夫石",
        "id": "4885ec0a-589c-48c9-880d-239be5d24f36"
    },
    {
        "author": "陳師道",
        "paragraphs": [
            "一室青蕪長，終朝靜不譁。",
            "聖賢開美酒，子母破新瓜。",
            "綠篠初翻籜，紅蕖稍薦花。",
            "咄嗟功業晚，覽照鬢初華。"
        ],
        "title": "夏杪",
        "id": "bc060c63-8e42-4653-b7d5-b623e973033e"
    },
    {
        "author": "陳師道",
        "paragraphs": [
            "幽草默通神，舊題虞美人。",
            "長言方度曲，應節若翻身。",
            "律呂聲相召，雲龍氣自親。",
            "無情猶感會，不獨在君臣。"
        ],
        "title": "虞美人草",
        "id": "2c3ff817-e853-46e2-8b59-dc335b018e19"
    },
    {
        "author": "陳師道",
        "paragraphs": [
            "壁間水墨畫，爲爾拂塵埃。",
            "草樹精神出，溪山氣勢回。",
            "路從沙觜斷，人自渡頭來。",
            "莫怪知音少，牙絃匣不開。"
        ],
        "title": "沈道院有水墨壁畫奇筆也惜其窮年無賞之者賈明叔請余同賦",
        "id": "7905277e-ee5d-4713-8ea4-2e632d1b5466"
    },
    {
        "author": "陳師道",
        "paragraphs": [
            "酷暑不可處，相將尋晝凉。",
            "清談廕廣厦，甘寢就匡牀。",
            "蓮剝明珠滑，瓜浮紺玉香。",
            "因知北窗卧，自信出羲皇。"
        ],
        "title": "同蘇不疑避暑法惠寺",
        "id": "08cb42f7-9e8d-41c2-a260-bd1e7bc3cf28"
    },
    {
        "author": "陳師道",
        "paragraphs": [
            "開窗得遠意，興出杳冥間。",
            "芳草日邊路，片雲天外山。",
            "好花和露斸，脩竹夾藤刪。",
            "每許南鄰伴，時來一寄閑。"
        ],
        "title": "和彥詹題遠軒",
        "id": "d445053d-a8b2-4019-840b-40dcaad62d05"
    },
    {
        "author": "陳師道",
        "paragraphs": [
            "西方社裏收身早，白髮人中得計長。",
            "不作北門東掖客，更無閑事可思量。"
        ],
        "title": "讀白樂天臨水坐詩",
        "id": "d81c07d1-27e1-4c10-8333-2b78729c35a1"
    },
    {
        "author": "陳師道",
        "paragraphs": [
            "不見紫霄翁，侵尋鬢已蓬。",
            "倦游鄉域異，歸夢夙宵同。",
            "愛酒貧應甚，吟詩老更工。",
            "清時公道在，未足歎途窮。"
        ],
        "title": "寄君玉",
        "id": "e19f8d9b-4cff-4e5e-b408-026ed373bd9c"
    },
    {
        "author": "陳師道",
        "paragraphs": [
            "居連里巷室連甍，多謝能空鑿壁生。",
            "幸有餘光子何損，豈無鄰好我先傾。",
            "已知涉世蘧蘧夢，但欲求田俋俋耕。",
            "貧病久甘從棄置，寧堪更類汝南評。"
        ],
        "title": "簡令由司理",
        "id": "2b46c779-aae0-49f4-be36-284756cfc8f0"
    },
    {
        "author": "陳師道",
        "paragraphs": [
            "霏微臘雪不霑塵，收拾陽和作早春。",
            "一坐盡傾歸盛德，四時難得是佳辰。",
            "鬢邊綵勝年年好，樽下歌聲日日新。",
            "一笑難逢時易失，杯行到手莫辭頻。"
        ],
        "title": "立春致語口號",
        "id": "9b55214c-48a7-4535-bdbf-2e689ac3cc41"
    },
    {
        "author": "陳師道",
        "paragraphs": [
            "歡聲喜氣塞康莊，妙舞清歌樂未央。",
            "此節定知隨意好，今宵端復爲人長。",
            "粧成粉白生春色，酒瀉鵝黄射燭光。",
            "報答風光須一醉，從來千騎貴東方。"
        ],
        "title": "上元致語口號",
        "id": "3ba46e5d-8001-4ba1-aab7-239f45d6318f"
    },
    {
        "author": "陳師道",
        "paragraphs": [
            "當年天下無雙譽，此日朝中第一人。",
            "坐使黄流隨指顧，即看丹閣畫精神。",
            "天威行復朝三接，和氣今如物再春。",
            "肯駐行軒慰離索，聽歌舉白莫辭頻。"
        ],
        "title": "宴黄提刑致語口號",
        "id": "cb4d3753-7a80-4105-8182-18c6665fc06c"
    },
    {
        "author": "陳師道",
        "paragraphs": [
            "劍珮聲來合玉除，騏驎煙上暗金鋪。",
            "近臣先識天顔喜，九奏初知晝景舒。",
            "東海爲田將幾見，南山稱壽已三呼。",
            "欲知帝力今多少，醉舞行歌塞道塗。"
        ],
        "title": "興龍節致語口號",
        "id": "d8342b17-e66b-4865-b629-e58a6fd4f8c5"
    },
    {
        "author": "陳師道",
        "paragraphs": [
            "黄堂窈窕慶佳辰，密坐雍容合搢紳。",
            "廣樂充庭如在夢，歡聲著物似逢春。",
            "瞻天已祝無窮壽，盡醉爲期莫計巡。",
            "平世難逢身易老，嶺梅初破酒方醇。"
        ],
        "title": "對廳口號",
        "id": "c234056c-e18b-4f15-a3ba-fe84987f2a02"
    },
    {
        "author": "陳師道",
        "paragraphs": [
            "長安千門憎熱客，我獨憐君來解熱。",
            "呼兒具飯懶出口，藜羹不糝甘一啜。",
            "北州別駕玉刻麟，索書往見良可人。",
            "驛使別來無一字，知有此情誰與親。"
        ],
        "title": "送張秀才兼簡德麟",
        "id": "9bf0840a-26ad-4450-bb51-85ec363ab974"
    },
    {
        "author": "陳師道",
        "paragraphs": [
            "煙昏晚寒風發屋，行者抽篷離者哭。",
            "青衫白髮兩相鮮，積雪朝陽眩雙目。",
            "猛虎食子有分羹，潔鷺割股謀補肉。",
            "妻孥不用哭窮途，前府故人風義篤。"
        ],
        "title": "寄子閔",
        "id": "a7887859-e8be-4292-89a6-15381934c279"
    },
    {
        "author": "陳師道",
        "paragraphs": [
            "黄童三尺世無雙，筆頭滾滾懸秋江。",
            "不憂老子難爲父，平生崛强今心降。",
            "我來喜共阿戎語，應敵縱橫如急雨。",
            "生子還如孫仲謀，豚犬漫多何足數。",
            "黄家小兒名小德，眉如長林目如漆。",
            "只今數歲已動人，老人留眼看他日。",
            "笑君老蚌生明珠，自笑此物吾家無。",
            "君當置酒吾當賀，有兒傳業更何須。"
        ],
        "title": "贈黄氏子小德",
        "id": "31f5aff8-8906-4608-a46a-2583d06dd325"
    },
    {
        "author": "陳師道",
        "paragraphs": [
            "遠洞容徐步，繁英故壓枝。",
            "錦衾堆襞積，春事向離披。",
            "作意真成誤，尋芳似較遲。",
            "預爲來歲約，及早共瑶巵。"
        ],
        "title": "次韵游花洞",
        "id": "d0de2cbd-f302-49e6-b5f5-e0dd572f428c"
    },
    {
        "author": "陳師道",
        "paragraphs": [
            "相逢已偶爾，告別更蒼然。",
            "離合驚時換，行藏乃世緣。",
            "君無學干祿，我亦賦歸田。",
            "泗水秋山外，長安夕照邊。"
        ],
        "title": "送張芝卿",
        "id": "771e94ee-e06c-4d8c-8289-bfcd99940f9f"
    },
    {
        "author": "陳師道",
        "paragraphs": [
            "歲晚方奔命，春期作過賓。",
            "逢君爲地主，顧我拙謀身。",
            "官是三年客，情緣一日親。",
            "將身隨斗食，應作未歸人。"
        ],
        "title": "行次舊縣寄立之",
        "id": "d1a96725-8357-4e97-afa8-a018d6ee2e8d"
    },
    {
        "author": "陳師道",
        "paragraphs": [
            "公族仍前輩，都城早與遊。",
            "士窮須祿食，才大豈身謀。",
            "雪嶺無歸鳥，冰河有去舟。",
            "平生湖海意，不爲有魚留。"
        ],
        "title": "送晁奉議高郵判官",
        "id": "cce45a78-2007-4423-84dd-85ab9573e990"
    },
    {
        "author": "陳師道",
        "paragraphs": [
            "二頃田園汴泗東，春來心事幾人同。",
            "固知短綆無深汲，又見新花發舊叢。",
            "花氣著人渾欲醉，妍華過眼旋成空。",
            "冷官門外無消息，與報江南春信通。"
        ],
        "title": "張謀父乞花",
        "id": "0751b56a-d82a-4045-bc28-1d7847c9a65b"
    },
    {
        "author": "陳師道",
        "paragraphs": [
            "道山清絕况真仙，杜曲風流最近天。",
            "曹濮於今真樂國，股肱從昔著時賢。",
            "今回不辨終朝語，此去無端久疾痊。",
            "可念卧時遭末劫，新陳埋沒不知年。"
        ],
        "title": "寄子開",
        "id": "bdfe1f9c-1c55-4cc4-8837-0af62e5d58c8"
    },
    {
        "author": "陳師道",
        "paragraphs": [
            "雪擁寒門鵲不來，江南春信小遲回。",
            "遥知詩力生春早，一抹江梅趁眼開。"
        ],
        "title": "次韵黄無悔惜梅",
        "id": "496d17a7-c225-493a-bc16-70b33087243e"
    },
    {
        "author": "陳師道",
        "paragraphs": [
            "蕭蕭竹雨亂鳴鴉，嫋嫋風窗暗碧紗。",
            "玉座塵埃香火冷，酒家來獻一枝花。"
        ],
        "title": "酒戶獻花以奉先聖戲作",
        "id": "f7a73048-1d75-438e-b174-3fd9aef2ea91"
    },
    {
        "author": "陳師道",
        "paragraphs": [
            "登門執別有不答，慚愧公家父子孫。",
            "顧我何堪能至此，正緣同德又同門。"
        ],
        "title": "謝田氏",
        "id": "57bc5d07-3193-4c7f-9f00-9f132b2439b1"
    },
    {
        "author": "陳師道",
        "paragraphs": [
            "城郭收燈興未休，却回春信到臺頭。",
            "東風未借登臨便，柳色遥看特地愁。"
        ],
        "title": "南臺",
        "id": "a5bbfdef-f982-4e7e-815a-895c7a921fff"
    },
    {
        "author": "陳師道",
        "paragraphs": [
            "廉纖小雨濕黄昏，十里塵泥不受辛。",
            "轉就鄰家借油蓋，始知公是最閑人。"
        ],
        "title": "馬上口占呈立之",
        "id": "d696d5ba-a217-48de-8b23-ed1711c19bbb"
    },
    {
        "author": "陳師道",
        "paragraphs": [
            "若奚不鸇，吾知避而遷。",
            "汝胡不貍，吾知遠而馳。",
            "宵邇吾巢，晨並吾枝。",
            "懷毒妊凶，初不汝期。",
            "莽莽拳拳，甫笑嬉嬉。",
            "情貌深厚，孰從而追。"
        ],
        "title": "鷙鵲詩",
        "id": "2cd3eee9-da44-4b1c-a164-30427fc69a4d"
    },
    {
        "author": "陳師道",
        "paragraphs": [
            "舊歲連新歲，凉牀又暖牀。",
            "山川屏裏畫，時刻篆中香。",
            "畏壘安吾土，支離飽太倉。",
            "若教身再健，鶴背入維揚。"
        ],
        "title": "病中六首  其一",
        "id": "3bb15e76-2011-4988-9895-137d55ea4db9"
    },
    {
        "author": "陳師道",
        "paragraphs": [
            "日暖衣猶襲，宵長被有稜。",
            "朝晡三楪飯，昏曉一缸燈。",
            "伴坐跧如几，扶行瘦比藤。",
            "生緣堪入畫，寂寞憩松僧。"
        ],
        "title": "病中六首  其二",
        "id": "729db430-7f63-4379-9dd5-6f04a657f5c2"
    }
]