[
    {
        "author": "卢纶",
        "paragraphs": [
            "头白乘驴悬布囊，一回言别泪千行。",
            "儿孙满眼无归处，唯到尊前似故乡。"
        ],
        "title": "赠别李纷",
        "id": "7d9e9be5-962b-42d5-9190-c156201650f8"
    },
    {
        "author": "卢纶",
        "paragraphs": [
            "谋身当议罪，宁遣友朋闻。",
            "祸近防难及，愁长事未分。",
            "寂寥惊远语，幽闭望归云。",
            "亲戚如相见，唯应泣向君。"
        ],
        "title": "罪所送苗员外上都",
        "id": "c438d6af-aceb-4d5a-a283-02262f35a793"
    },
    {
        "author": "卢纶",
        "paragraphs": [
            "泥坂望青城，浮云与栈平。",
            "字形知国号，眉势识山名。",
            "编简尘封阁，戈鋋雪照营。",
            "男儿须聘用，莫信笔堪耕。"
        ],
        "title": "送李校书赴东川幕",
        "id": "dd4b60d2-ed07-456f-bb82-2db027e705ed"
    },
    {
        "author": "卢纶",
        "paragraphs": [
            "时难访亲戚，相见喜还悲。",
            "好学年空在，从戎事已迟。",
            "听琴泉落处，步履雪深时。",
            "惆怅多边信，青山共有期。"
        ],
        "title": "至德中赠内兄刘赞",
        "id": "82a9fe1c-3f19-4351-9b6a-13d690a366ed"
    },
    {
        "author": "卢纶",
        "paragraphs": [
            "坐见春云暮，无因报所思。",
            "川平人去远，日暖鴈飞迟。",
            "对酒山长在，看花鬓自衰。",
            "谁堪登灞岸，还作旧乡悲。"
        ],
        "title": "春日灞亭同苗员外寄皇甫侍御",
        "id": "34368466-3d81-438a-a69a-039f47eff812"
    },
    {
        "author": "卢纶",
        "paragraphs": [
            "丛篁叫寒笛，满眼塞山青。",
            "才子尊前画，将军石上铭。",
            "猎声云外响，战血雨中腥。",
            "苦乐从来事，因君一涕零。"
        ],
        "title": "送颜推官游银夏谒韩大夫",
        "id": "c44d1d7b-e055-4100-8dfd-3b4760edd8e4"
    },
    {
        "author": "卢纶",
        "paragraphs": [
            "旧居无旧邻，似见故乡春。",
            "复对别离酒，欲成衰老人。",
            "客衣频染泪，军旅亦多尘。",
            "握手重相勉，平生心所因。"
        ],
        "title": "咸阳送房济侍御归太原幕",
        "id": "dacfff7a-fffe-423e-9c52-14f2efccae80"
    },
    {
        "author": "卢纶",
        "paragraphs": [
            "参差岩障东，云日晃龙宫。",
            "石净非因雨，松凉不为风。",
            "恋泉将鹤并，偷果与猨同。",
            "眼界尘虽染，心源蔽已通。",
            "莲花国何限，贝叶字无穷。",
            "早晚登麟阁，慈门欲付公。"
        ],
        "title": "宝泉寺送李益端公归邠宁幕",
        "id": "dda04c39-322e-4e47-9a9c-9b5854795efb"
    },
    {
        "author": "卢纶",
        "paragraphs": [
            "襃斜行客过，栈道响危空。",
            "路湿云初上，山明日正中。",
            "水程通海货，地利杂吴风。",
            "一别金门远，何人复荐雄。"
        ],
        "title": "送何召下第後归蜀",
        "id": "357b89f6-fc6f-4aa2-b158-6da38f820c6b"
    },
    {
        "author": "卢纶",
        "paragraphs": [
            "古塔荒台出禁墙，磬声初尽漏声长。",
            "云生紫殿幡花湿，月照青山松栢香。",
            "禅室夜闻风过竹，奠筵朝启露沾裳。",
            "谁悟威灵同寂灭，更堪砧杵发昭阳。"
        ],
        "title": "宿定陵寺",
        "id": "37d82fab-d24d-41ee-9547-b828eec2e945"
    },
    {
        "author": "卢纶",
        "paragraphs": [
            "一门三代贵，非是主恩偏。",
            "破虏山铭在，承家剑艺全。",
            "夺旗貂帐侧，射虎雪林前。",
            "鴈塞逢兄弟，云州发管弦。",
            "冻河光带日，枯草净无烟。",
            "儒者曾修武，因贻上将篇。"
        ],
        "title": "送彭开府往云中觐使君兄",
        "id": "ddf8afda-8f2c-4bbb-8180-7055321d4a6f"
    },
    {
        "author": "卢纶",
        "paragraphs": [
            "旧国仍连五将营，儒衣何处谒公卿。",
            "波翻远水蒹葭动，路入寒村机杼鸣。",
            "嵇康书论多归兴，谢氏家风有学名。",
            "为问西来雨中客，空山几处是前程。"
        ],
        "title": "送李缃",
        "id": "ae03dbb4-7244-43ef-97a9-920813e9c679"
    },
    {
        "author": "卢纶",
        "paragraphs": [
            "常嗟外族兄弟稀，转觉心孤是送归。",
            "醉掩壶觞人有泪，梦惊波浪日无辉。",
            "烹鱼绿岸烟浮草，摘橘青溪露湿衣。",
            "闻说江楼长卷幔，几回风起望胡威。"
        ],
        "title": "送内弟韦宗仁归信州觐省",
        "id": "dba31336-8f07-4f4c-809f-06894ceb9ce5"
    },
    {
        "author": "卢纶",
        "paragraphs": [
            "九重深锁禁城秋，月过南宫渐映楼。",
            "紫陌夜深槐露滴，碧空云尽火星流。",
            "清风刻漏传三殿，甲第歌钟乐五侯。",
            "楚客病来乡思苦，寂寥灯下不胜愁。"
        ],
        "title": "长安疾後首秋夜即事",
        "id": "87b6f483-98c5-4ec5-a715-87e36110e96b"
    },
    {
        "author": "卢纶",
        "paragraphs": [
            "五马临流待幕宾，羡君谈笑出风尘。",
            "身闲就养宁辞远，世难移家莫厌贫。",
            "天际晓山三峡路，津头腊市九江人。",
            "何处遥知最惆怅，满湖青草鴈声春。"
        ],
        "title": "送崔琦赴宣州幕",
        "id": "6d8d65c5-372c-4d4d-afae-5ada1d1ff2c7"
    },
    {
        "author": "卢纶",
        "paragraphs": [
            "登楼掩泣话归期，楚树荆云发远思。",
            "日里扬帆闻戍鼓，舟中酹酒见山祠。",
            "西江风浪何时尽，北客音书欲寄谁。",
            "若说湓城杨司马，知君望国有新诗。"
        ],
        "title": "送杨皞东归",
        "id": "a7eef0a3-b6c6-41bf-9943-ac00dc60f57a"
    },
    {
        "author": "卢纶",
        "paragraphs": [
            "乱离无处不伤情，况复看碑对古城。",
            "路遶寒山人独去，月临秋水鴈空惊。",
            "颜衰重喜归乡国，身贱多惭问姓名。",
            "今日主人还共醉，应怜世故一儒生。"
        ],
        "title": "至德中途中书事却寄李僴",
        "id": "6846805b-01f3-442f-b7be-220466bd9c57"
    },
    {
        "author": "卢纶",
        "paragraphs": [
            "露如轻雨月如霜，不见星河见鴈行。",
            "虚晕入池波自泛，满轮当苑桂多香。",
            "春台几望黄龙阙，云路宁分白玉郎。",
            "是夜巴歌应金石，岂殊萤影对清光。"
        ],
        "title": "奉和太常王卿酬中书李舍人中书寓直春夜对月见寄",
        "id": "776db07f-66d2-4776-bd49-70f44b8aa67f"
    },
    {
        "author": "卢纶",
        "paragraphs": [
            "令伯支离晚读书，岂知词赋称相如。",
            "枉逢花木无新思，拙就溪潭损旧居。",
            "禁路看山歌自缓，云司玩月漏应疎。",
            "沈忧敢望金门召，空媿巴歈并子虚。"
        ],
        "title": "詶包佶郎中览拙卷後见寄",
        "id": "4dbaf1a5-195f-4924-845c-b61746bb3d3f"
    },
    {
        "author": "卢纶",
        "paragraphs": [
            "朱门洞启俨行车，金鐍装囊半是书。",
            "君向东州问徐胤，羊公何事灭吹鱼。"
        ],
        "title": "送史寀滑州谒贾仆射",
        "id": "23abc995-8b4c-4993-adc8-2ed76d03a09a"
    },
    {
        "author": "卢纶",
        "paragraphs": [
            "分路引鸣驺，喧喧似陇头。",
            "暂移西掖望，全解北门忧。",
            "专幕临都护，分曹制督邮。",
            "积冰营不下，盛雪猎方休。",
            "白草连胡帐，黄云拥戍楼。",
            "今朝送旌斾，一减鲁儒羞。"
        ],
        "title": "送鲍中丞赴太原",
        "id": "90bab4dd-df1b-4079-9c1d-16b826f242ab"
    },
    {
        "author": "卢纶",
        "paragraphs": [
            "传令收遗籍，诸儒喜饯君。",
            "孔家唯有地，禹穴但生云。",
            "编简知还续，虫鱼亦自分。",
            "如逢北山隐，一为谢移文。"
        ],
        "title": "送耿拾遗湋充括图书使往江淮",
        "id": "02bb777a-fa66-4121-9551-be32bea452df"
    },
    {
        "author": "卢纶",
        "paragraphs": [
            "黄河九曲流，缭绕古边州。",
            "鸣鴈飞初夜，羌胡正晚秋。",
            "凄凉金管思，迢遰玉人愁。",
            "七叶推多庆，须怀杀敌忧。"
        ],
        "tags": [
            "黄河"
        ],
        "title": "送郭判官赴振武",
        "id": "933c7d8b-2648-46ac-8159-f7788a50d6e6"
    },
    {
        "author": "卢纶",
        "paragraphs": [
            "洞庭芳草遍，楚客莫思归。",
            "经难人空老，逢春鴈自飞。",
            "东西兄弟远，存没友朋稀。",
            "独立还垂泪，天南一布衣。"
        ],
        "tags": [
            "洞庭湖"
        ],
        "title": "春江夕望",
        "id": "31b1a00e-1ae0-42d5-9996-e5bf8beecbb6"
    },
    {
        "author": "卢纶",
        "paragraphs": [
            "欲成云海别，一夜梦天涯。",
            "白浪缘江雨，青山绕县花。",
            "风标当剧部，冠带称儒家。",
            "去矣谢亲爱，知予发已华。"
        ],
        "title": "送元昱尉义兴",
        "id": "f2c41f70-3904-4f90-b029-bd8d00145d33"
    },
    {
        "author": "卢纶",
        "paragraphs": [
            "郎马两如龙，春朝上路逢。",
            "鸳鸯初集水，薜荔欲依松。",
            "步帐歌声转，妆台烛影重。",
            "何言在阴者，得是戴侯宗。"
        ],
        "title": "送黎兵曹往陕府结亲",
        "id": "4cf72563-5645-4422-a473-c3629ecfe6b5"
    },
    {
        "author": "卢纶",
        "paragraphs": [
            "累职比柴桑，清秋入楚乡。",
            "一船灯照浪，两岸树凝霜。",
            "亭吏趋寒雾，山城敛曙光。",
            "无辞折腰久，仲德在鸳行。"
        ],
        "title": "送乐平苗明府",
        "id": "a239b10c-5bf9-4567-b4e4-981c1cdccc2f"
    },
    {
        "author": "卢纶",
        "paragraphs": [
            "老翁曾旧识，相引出柴门。",
            "苦话别时事，因寻溪上村。",
            "数年何处客，近日几家存。",
            "冒雨看禾黍，逢人忆子孙。",
            "乱藤穿井口，流水到篱根。",
            "惆怅不堪住，空山月又昏。"
        ],
        "title": "晚到盩厔耆老家",
        "id": "4a648ac2-fe66-438d-b082-2da34f651fe6"
    },
    {
        "author": "卢纶",
        "paragraphs": [
            "苦心三十载，白首遇艰难。",
            "旧地成孤客，全家赖钓竿。",
            "貌衰缘药尽，起晚为山寒。",
            "老病今如此，无人更问看。"
        ],
        "title": "卧病书怀",
        "id": "6817cfc5-e3fb-4b7a-bfad-2c0834b25fbd"
    },
    {
        "author": "卢纶",
        "paragraphs": [
            "久为名所误，春尽始归山。",
            "落羽羞言命，逢人强破颜。",
            "交疎贫病里，身老是非间。",
            "不及东溪月，渔翁夜往还。"
        ],
        "title": "落第後归终南别业",
        "id": "9f9a289a-d34d-4eb2-b088-101ad715f873"
    },
    {
        "author": "卢纶",
        "paragraphs": [
            "千室暮山西，浮云与树齐。",
            "剖辞云落纸，拥吏雪成泥。",
            "野火芦千顷，河田水万畦。",
            "不知琴月夜，谁得听乌啼。"
        ],
        "title": "送朝邑张明府",
        "id": "bc7ab474-3bbf-45d3-8a4c-e93cb4f7cf26"
    },
    {
        "author": "卢纶",
        "paragraphs": [
            "故交三四人，闻别共沾巾。",
            "举目是陈事，满城无至亲。",
            "身从丧日病，家自俭年贫。",
            "此去何堪远，遗孤在旧邻。"
        ],
        "title": "送李方东归",
        "id": "2bf05512-c1a2-4b61-9003-836641e6d37a"
    },
    {
        "author": "卢纶",
        "paragraphs": [
            "天晴禾黍平，畅目亦伤情。",
            "野店云日丽，孤庄砧杵鸣。",
            "川原唯寂寞，岐路自纵横。",
            "前後无俦侣，此怀谁与呈。"
        ],
        "title": "秋晚霁後野望忆夏侯审",
        "id": "90fc2eea-4a5c-4bca-8720-23c04d7f523d"
    },
    {
        "author": "卢纶",
        "paragraphs": [
            "梦别一仙人，霞衣满鹤身。",
            "旌幢天路晚，桃杏海山春。",
            "种玉非求稔，烧金不为贫。",
            "自怜头白早，难与葛洪亲。"
        ],
        "title": "送王尊师",
        "id": "0d07bc17-063e-495e-bb05-f70bb9af671f"
    },
    {
        "author": "卢纶",
        "paragraphs": [
            "周郎三十余，天子赐鱼书。",
            "龙节随云水，金铙动里闾。",
            "松声三楚远，乡思百花初。",
            "若转弘农守，萧咸事不如。"
        ],
        "title": "送抚州周使君",
        "id": "2eb449c7-94b0-48e5-a152-5037b4d7f78b"
    },
    {
        "author": "卢纶",
        "paragraphs": [
            "有月曾同赏，无秋不共悲。",
            "如何与君别，又是菊花时。"
        ],
        "title": "赠别司空曙",
        "id": "dffd705d-29d2-422f-883a-36ae86876fce"
    },
    {
        "author": "卢纶",
        "paragraphs": [
            "古堤迎拜路，万里一帆前。",
            "潮作浇田雨，云成煮海烟。",
            "吏闲唯重法，俗富不忧边。",
            "西掖今宵咏，还应寄阿连。"
        ],
        "title": "送王录事赴任苏州",
        "id": "8101e679-7510-483b-b032-75f6bfb5529d"
    },
    {
        "author": "卢纶",
        "paragraphs": [
            "渐欲休人事，僧房学闭关。",
            "伴鱼浮水上，看鹤向林间。",
            "寺古秋仍早，松深暮更闲。",
            "月中随道友，夜夜坐空山。"
        ],
        "title": "大梵山寺院奉呈趣上人赵中丞",
        "id": "8bd2b585-be71-4b37-be22-a8ce63972b65"
    },
    {
        "author": "卢纶",
        "paragraphs": [
            "依佛不违亲，高堂与寺邻。",
            "问安双树晓，求膳一僧贫。",
            "持呪过龙庙，翻经化海人。",
            "还同惠休去，儒者亦沾巾。"
        ],
        "title": "送恒操上人归江外觐省",
        "id": "e1255db2-ff1c-49ff-b4b0-9914fbad280e"
    },
    {
        "author": "卢纶",
        "paragraphs": [
            "钟陵暮春月，飞观延羣英。",
            "晨霞耀中轩，满席罗金琼。",
            "持杯凝远睇，触物结幽情。",
            "树色参差绿，湖光潋滟明。",
            "礼卑瞻绛帐，恩浃厕华缨。",
            "徒记山阴兴，祓禊乃为荣。"
        ],
        "title": "上巳日陪齐相公花楼宴",
        "id": "d8592aae-e77c-4393-91b5-30a4db50c8e3"
    },
    {
        "author": "卢纶",
        "paragraphs": [
            "孤客飘飘岁载华，况逢寒食倍思家。",
            "莺啼远墅多从柳，人哭荒坟亦有花。",
            "浊水秦渠通渭急，黄埃京洛上原斜。",
            "驱车西近长安好，宫观参差半隐霞。"
        ],
        "title": "寒食",
        "id": "64e506a0-6664-49b3-bd7d-826cc4629274"
    },
    {
        "author": "卢纶",
        "paragraphs": [
            "寒食空江曲，孤舟渺水前。",
            "鬬鸡沙鸟异，禁火岸花然。",
            "日霁开愁望，波喧警醉眠。",
            "因看数茎鬓，倍欲惜芳年。"
        ],
        "title": "舟中寒食",
        "id": "6367bd53-1d65-492f-afae-57db79e5c812"
    },
    {
        "author": "卢纶",
        "paragraphs": [
            "万戟凌霜布，森森瑞气间。",
            "垂衣当晓日，上寿对南山。",
            "济济延多士，跹跹舞百蛮。",
            "小臣无事谏，空愧伴鸣环。"
        ],
        "title": "元日早朝呈故省诸公",
        "id": "a2db743e-ffb6-4ad8-8afe-87d0b5a79633"
    },
    {
        "author": "卢纶",
        "paragraphs": [
            "鸣佩随鹓鹭，登阶见冕旒。",
            "无能裨圣代，何事别沧洲。",
            "闲夜贫还醉，浮名老渐羞。",
            "凤城春欲晚，郎吏忆同游。"
        ],
        "title": "元日朝回中夜书情寄南宫二故人",
        "id": "4f637cfe-2766-4d58-925a-fe3e4ae6b864"
    },
    {
        "author": "卢纶",
        "paragraphs": [
            "长安豪贵惜春残，争翫街西紫牡丹。",
            "别有玉盘承露冷，无人起就月中看。"
        ],
        "tags": [
            "咏物",
            "咏物诗",
            "牡丹",
            "花",
            "赞美",
            "写花"
        ],
        "title": "裴给事宅白牡丹",
        "id": "2072e6c8-0902-4c2b-aa89-9fc077a928c2"
    },
    {
        "author": "卢纶",
        "paragraphs": [
            "前峰後岭碧蒙蒙，草拥惊泉树带风。",
            "人语马嘶听不得，更堪长路在云中。"
        ],
        "title": "送韦判官得雨中山",
        "id": "95551421-c7e5-4b3b-9524-2b16e2adfffb"
    },
    {
        "author": "卢纶",
        "paragraphs": [
            "带绶别乡亲，东为千里人。",
            "俗讹唯竞祭，地古不留春。",
            "野戍云藏火，军城树拥尘。",
            "少年何所重，才子又清贫。"
        ],
        "title": "送宛丘任少府",
        "id": "1d9d13a9-948b-485d-ad51-4f562bcddd7a"
    },
    {
        "author": "卢纶",
        "paragraphs": [
            "鹤唳蒹葭晓，中流见楚城。",
            "浪清风乍息，山白月犹明。",
            "废路开荒木，归人种古营。",
            "悬闻正讹俗，邴曼更知名。"
        ],
        "title": "送永阳崔明府",
        "id": "c7116858-e5b8-49df-a243-7e9b469fd55d"
    },
    {
        "author": "卢纶",
        "paragraphs": [
            "我家有翦刀，人云鬼国铁。",
            "裁罗裁绮无钝时，用来三年一股折。",
            "南中匠人淳用钢，再令盘屈随手伤。",
            "改锻割飞二刀子，色迎霁雪锋含霜。",
            "两条神物秋冰薄，刃淬初蟾鞘金错。",
            "越戟吴钩不足夸，斩犀切玉应怀怍。",
            "日试曾磨汉水边，掌中恄栗声冷然。",
            "神惊魄悸却收得，刃头已吐微微烟。",
            "刀乎刀乎何烨烨，魑魅须藏怪须慑。",
            "若非良工变尔形，只向裁缝委箱箧。"
        ],
        "title": "割飞二刀子歌",
        "id": "19710654-694f-4c8b-a46f-7eaf13ff8570"
    },
    {
        "author": "卢纶",
        "paragraphs": [
            "赐衣兼授节，行日郢中闻。",
            "花发登山庙，天晴阅水军。",
            "渔商三楚接，郡邑九江分。",
            "高兴应难遂，元戎有大勋。"
        ],
        "title": "送郎士元使君赴郢州",
        "id": "95282845-ccd2-4adb-983d-c05d7bd69b1d"
    },
    {
        "author": "卢纶",
        "paragraphs": [
            "北苑罗裙带，尘衢锦绣鞵。",
            "醉眠芳树下，半被落花埋。"
        ],
        "title": "春词",
        "id": "d0732778-7a5f-428b-b5dd-3b0d4b6b4d57"
    },
    {
        "author": "卢纶",
        "paragraphs": [
            "玉壶冰始结，循吏政初成。",
            "既有虚心鉴，还如照胆清。",
            "瑶池惭洞澈，金镜让澄明。",
            "气若朝霜动，形随夜月盈。",
            "临人能不蔽，待物本无情。",
            "怯对圆光裹，妍蚩自此呈。"
        ],
        "title": "清如玉壶冰",
        "id": "0522c67c-f6ed-413b-8e0f-03b1f1d2c8bf"
    },
    {
        "author": "卢纶",
        "paragraphs": [
            "登登山路行时尽，决决溪泉到处闻。",
            "风动叶声山犬吠，一家松火隔秋云。"
        ],
        "title": "山店",
        "id": "682673fa-3fe9-4902-bb0a-0588c23ec54e"
    },
    {
        "author": "崔琮",
        "paragraphs": [
            "应律三阳首，朝天万国同。",
            "斗边看子月，台上候祥风。",
            "五夜钟初动，千门日正融。",
            "玉阶文物盛，仙仗武貔雄。",
            "率舞皆羣辟，称觞即上公。",
            "南山为圣寿，长对未央宫。"
        ],
        "title": "长至日上公献寿",
        "id": "6efc7239-d114-47bd-b94d-f5742d60101b"
    },
    {
        "author": "李竦",
        "paragraphs": [
            "候晓金门辟，乘时玉历长。",
            "羽仪瞻上宰，云物丽初阳。",
            "汉礼方传佩，尧年正捧觞。",
            "日行临观阙，帝锡洽珪璋。",
            "盛美超三代，洪休降百祥。",
            "自怜朝末坐，空此咏无[疆]。"
        ],
        "title": "长至日上公献寿",
        "id": "276ff801-6047-46aa-9382-61cb0b824e5d"
    },
    {
        "author": "李竦",
        "paragraphs": [
            "当时无外守，方物四夷通。",
            "列土金河北，朝天玉塞东。",
            "自将荆璞比，不与郑环同。",
            "正朔虽传汉，衣冠尚带戎。",
            "幸承提佩宠，多媿琢磨功。",
            "绝域知文教，争趋上国风。"
        ],
        "title": "赋得西戎献白玉环",
        "id": "d8d7e9ee-237a-4b42-b9a8-bf55b3c66246"
    },
    {
        "author": "章八元",
        "paragraphs": [
            "江源南去永，野渡暂维梢。",
            "古戍悬鱼网，空林露鸟巢。",
            "雪晴山脊见，沙浅浪痕交。",
            "自笑无媒者，逢人作解嘲。"
        ],
        "title": "新安江行",
        "id": "489af613-f3cc-42ad-b304-a4f928917a4e"
    },
    {
        "author": "章八元",
        "paragraphs": [
            "夜凉河汉白，卷箔出南轩。",
            "过月鸿争远，辞枝叶暗翻。",
            "独谣闻丽曲，缓步接清言。",
            "宣室思前席，行看拜主恩。"
        ],
        "title": "酬刘员外月下见寄",
        "id": "1d371211-04bf-43d5-a5fd-39d664a176b7"
    },
    {
        "author": "章八元",
        "paragraphs": [
            "旧宅平津邸，槐阴接汉宫。",
            "鸣驺驰道上，寒日直庐中。",
            "白雪歌偏丽，青云宦早通。",
            "悠然一缝掖，千里限清风。"
        ],
        "title": "寄都官刘员外",
        "id": "5c228217-7f18-441d-9c3b-539338458cf9"
    },
    {
        "author": "章八元",
        "paragraphs": [
            "十层突兀在虚空，四十门开面面风。",
            "却怪鸟飞平地上，自惊人语半天中。",
            "回梯暗踏如穿洞，绝顶初攀似出笼。",
            "落日凤城佳气合，满城春树雨蒙蒙。"
        ],
        "title": "题慈恩寺塔",
        "id": "a82531fb-9915-49a7-bb2d-0fc4cec6fd2f"
    },
    {
        "author": "章八元",
        "paragraphs": [
            "昨辞夫子棹归舟，家在桐庐忆旧丘。",
            "三月暖时花竞发，两溪分处水争流。",
            "近闻江老传乡语，遥见家山减旅愁。",
            "或在醉中逢夜雪，怀贤应向剡川游。"
        ],
        "title": "归桐庐旧居寄严长史",
        "id": "3f350588-b1b6-455d-b871-e6703f228cea"
    },
    {
        "author": "章八元",
        "paragraphs": [
            "八重岩崿叠晴空，九色烟霞遶洞宫。",
            "仙道多因迷路得，莫将心事问樵翁。"
        ],
        "title": "天台道中示同行",
        "id": "90dbe859-93fb-4ccb-a5b0-1896eb2da0bb"
    },
    {
        "author": "章八元",
        "paragraphs": [
            "万国来朝岁，千年觐圣君。",
            "辇迎仙杖出，扇匝御香焚。",
            "俯对朝容近，先知曙色分。",
            "冕旒开处见，钟磬合时闻。",
            "影动承朝日，花攒似庆云。",
            "蒲葵那可比，徒用隔炎氛。"
        ],
        "title": "元日望含元殿御扇开合",
        "id": "1a6a438f-ee84-40e8-8e66-56ccc4ace6df"
    },
    {
        "author": "史延",
        "paragraphs": [
            "上苑连侯第，清明及暮春。",
            "九天初改火，万井属良辰。",
            "颁赐恩逾洽，承时庆自均。",
            "翠烟和柳嫩，红焰出花新。",
            "宠命尊三老，祥光烛万人。",
            "太平当此日，空复荷陶甄。"
        ],
        "title": "清明日赐百僚新火",
        "id": "732defb7-3b46-41cb-b01f-6b77a1bb875b"
    },
    {
        "author": "韩浚",
        "paragraphs": [
            "朱骑传红烛，天厨赐近臣。",
            "火随黄道见，烟遶白榆新。",
            "荣耀分他日，恩光共此辰。",
            "更调金鼎膳，还暖玉堂人。",
            "灼灼千门晓，辉辉万井春。",
            "应怜萤聚夜，瞻望及东邻。"
        ],
        "title": "清明日赐百僚新火",
        "id": "f7648c0c-9b9c-48ce-8737-a857b49d55c4"
    },
    {
        "author": "韩浚",
        "paragraphs": [
            "改火清明後，优恩赐近臣。",
            "漏残丹禁晚，燧发白榆新。",
            "瑞彩来双阙，神光焕四邻。",
            "气回侯第暖，烟散帝城春。",
            "利用调羹鼎，余辉烛缙绅。",
            "皇明如照隐，愿及聚萤人。"
        ],
        "title": "清明日赐百僚新火",
        "id": "0c7fe215-f78d-409a-ad00-d0c425df5775"
    },
    {
        "author": "韩浚",
        "paragraphs": [
            "御火传香殿，华光及侍臣。",
            "星流中使马，烛耀九衢人。",
            "转影连金屋，分辉丽锦茵。",
            "焰迎红蘂发，烟染绿条春。",
            "助律和风早，添炉暖气新。",
            "谁怜一寒士，犹望照东邻。"
        ],
        "title": "清明日赐百僚新火",
        "id": "07921a7f-dd01-4929-852f-8b2d6d213b34"
    },
    {
        "author": "独孤绶",
        "paragraphs": [
            "至道归淳朴，明珠被弃捐。",
            "天真来照乘，成性却沈泉。",
            "不是灵蛇吐，非缘合浦还。",
            "岸傍随月落，波底共星悬。",
            "致远终无胫，怀贪遂息肩。",
            "欲知恭俭德，所宝在惟贤。"
        ],
        "title": "投珠于泉",
        "id": "09615497-a813-43c2-bcd9-39dc6d386646"
    },
    {
        "author": "独孤绶",
        "paragraphs": [
            "万古秦时镜，从来抱至精。",
            "依台月自吐，在匣水常清。",
            "烂烂金光发，澄澄物象生。",
            "云天皆洞鉴，表里尽虚明。",
            "但见人窥胆，全胜响应声。",
            "妍媸定可识，何处更逃情。"
        ],
        "title": "秦镜",
        "id": "41960329-86d2-4636-83cf-80292b6d1bb9"
    },
    {
        "author": "张佐",
        "paragraphs": [
            "楼上秦时镜，千秋独有名。",
            "菱花寒不落，冰质夏长清。",
            "龙在形难掩，人来胆易呈。",
            "升台宜远照，开匣乍藏明。",
            "皎色新磨出，圆规旧铸成。",
            "愁容如可鉴，当欲拂尘缨。"
        ],
        "title": "秦镜",
        "id": "f0aea48b-98b5-42de-8986-3d2e80540dd5"
    },
    {
        "author": "张佐",
        "paragraphs": [
            "忆昨天台到赤城，几朝仙籁耳中生。",
            "云龙出水风声急，海鹤鸣皋日色清。",
            "石笋半山移步险，桂花当涧拂衣轻。",
            "今来尽是人间梦，刘阮茫茫何处行。"
        ],
        "title": "忆游天台寄道流",
        "id": "2b8ded04-d94a-4096-abd3-73993cce7fcf"
    },
    {
        "author": "张佐",
        "paragraphs": [
            "天意将垂象，神龟出负图。",
            "五方行有配，八卦义宁孤。",
            "作瑞旌君德，披文叶帝谟。",
            "乘流喜得路，逢圣幸存躯。",
            "莲叶池通泛，桃花水自浮。",
            "还寻九江去，安肯曳泥途。"
        ],
        "title": "龟负图",
        "id": "3e3f5d61-6068-4103-b470-5bccf1eb5127"
    },
    {
        "author": "张佐",
        "paragraphs": [
            "梦中朝上日，阙下拜天颜。",
            "彷佛瞻王母，分明献玉环。",
            "灵姿趋甲帐，悟道契玄关。",
            "似见霜姿白，如看月彩弯。",
            "霓裳归物外，凤历晓人寰。",
            "仙圣非相远，昭昭寤寐间。"
        ],
        "title": "上元日梦王母献白玉环",
        "id": "a8ad6062-6360-4804-8a85-e123e41c7058"
    },
    {
        "author": "张佐",
        "paragraphs": [
            "人功虽未及，地力信非常。",
            "不任耕耘早，偏宜黍稷良。",
            "无年皆有获，後种亦先芳。",
            "膴膴盈千亩，青青保万箱。",
            "何须祭田祖，讵要察农祥。",
            "况是春三月，和风日又长。"
        ],
        "title": "良田无晚岁",
        "id": "1c2a1bfc-9b0c-48ef-a5f1-c6a028bc0837"
    },
    {
        "author": "阎济美",
        "paragraphs": [
            "謇谔王臣直，文明雅量全。",
            "望炉金自跃，应物镜何偏。",
            "南国幽沈尽，东堂礼乐宣。",
            "转令游艺士，更惜至公年。",
            "芳树欢新景，青云泣暮天。",
            "唯愁凤池拜，孤贱更谁怜。"
        ],
        "title": "下第献座主张谓",
        "id": "1595f1a9-d8fb-4b39-a406-c242b0e47ba7"
    },
    {
        "author": "阎济美",
        "paragraphs": [
            "新霁洛城端，千家积雪寒。",
            "未收清禁色，偏向上阳残。"
        ],
        "title": "天津桥望洛城残雪",
        "id": "b39ea5db-c0a2-4ff9-8f7c-a77e66c902fe"
    },
    {
        "author": "张少博",
        "paragraphs": [
            "建礼含香处，重城待漏辰。",
            "徐声传凤阙，晓唱辨鸡人。",
            "银箭听将尽，铜壶滴更新。",
            "催筹当五夜，移刻及三春。",
            "杳杳从天远，泠泠出禁频。",
            "直庐残响曙，肃穆对钩陈。"
        ],
        "title": "尚书郎上直闻春漏",
        "id": "67390431-5c05-4de2-8fbc-2fbe19f363b2"
    },
    {
        "author": "张少博",
        "paragraphs": [
            "残雪初睛後，鸣珂奉阙庭。",
            "九门传晓漏，五夜候晨扃。",
            "北斗横斜汉，东方落曙星。",
            "烟氛初动色，簪佩未分形。",
            "雪重犹垂白，山遥不辨青。",
            "鸡人更唱处，偏入此时听。"
        ],
        "title": "雪夜观象阙待漏",
        "id": "2fa31522-6b7d-4c10-b9a4-ee278d17a714"
    },
    {
        "author": "周彻",
        "paragraphs": [
            "建礼通华省，含香直紫宸。",
            "静闻铜史漏，暗识桂宫春。",
            "滴沥疑将绝，清泠发更新。",
            "寒声临鴈沼，疎韵应鸡人。",
            "迥入千门彻，行催五夜频。",
            "高台闲自听，非是驻征轮。"
        ],
        "title": "尚书郎上直闻春漏",
        "id": "c0837426-530d-494d-aa6f-65251b567723"
    },
    {
        "author": "高拯",
        "paragraphs": [
            "公子求贤未识真，欲将毛遂比常伦。",
            "当时不及三千客，今日何如十九人。"
        ],
        "title": "及第後赠试官",
        "id": "128d20fe-45cc-41dc-8fd2-681d12c4d178"
    },
    {
        "author": "王表",
        "paragraphs": [
            "御苑春何早，繁花已绣林。",
            "笑迎明主仗，香拂美人簪。",
            "地接楼台近，天垂雨露深。",
            "晴光来戏蝶，夕景动栖禽。",
            "欲托凌云势，先开捧日心。",
            "方知桃李树，从此别成阴。"
        ],
        "title": "赋得花发上林",
        "id": "8a23377a-f7fc-46c8-adae-1c1c24983c9e"
    },
    {
        "author": "王表",
        "paragraphs": [
            "春城闲望爱睛天，何处风光不眼前。",
            "寒食花开千树雪，清明日出万家烟。",
            "兴来促席唯同舍，醉後狂歌尽少年。",
            "闻说莺啼却惆怅，诗成不见谢临川。"
        ],
        "title": "清明日登城春望寄大夫使君",
        "id": "e9ff4727-4dec-4fd8-ab61-336c693af7c3"
    },
    {
        "author": "王表",
        "paragraphs": [
            "赵女乘春上画楼，一声歌发满城秋。",
            "无端更唱关山曲，不是征人亦泪流。"
        ],
        "title": "成德乐",
        "id": "c6a5ff18-3608-4a2e-8303-9bce326fe4f4"
    },
    {
        "author": "独孤授",
        "paragraphs": [
            "上苑韶容早，芳菲正吐花。",
            "无言向春日，闲笑任年华。",
            "润色笼轻霭，睛光艳晚霞。",
            "影连千户竹，香散万人家。",
            "幸遶楼台近，仍怀雨露赊。",
            "愿君垂采摘，不使落风沙。"
        ],
        "title": "花发上林",
        "id": "07539a31-da11-4f18-a70f-8218274f6e23"
    },
    {
        "author": "王储",
        "paragraphs": [
            "东陆和风至，先开上苑花。",
            "秾枝藏宿鸟，香蘂拂行车。",
            "散白怜睛日，舒红爱晚霞。",
            "桃间留御马，梅处入胡笳。",
            "城郭连增媚，楼台映转华。",
            "岂同幽谷草，春至发犹赊。"
        ],
        "title": "赋得花发上林",
        "id": "f20723e8-6704-4fad-8888-66ca7ddda248"
    },
    {
        "author": "周渭",
        "paragraphs": [
            "灼灼花凝雪，春来发上林。",
            "向风初散蘂，垂叶欲成阴。",
            "人过香随远，烟晴色自深。",
            "净时空结雾，疎处未藏禽。",
            "菶茸何年植，间关几日吟。",
            "一枝如可冀，不负折芳心。"
        ],
        "title": "赋得花发上林",
        "id": "32b0c752-58ae-419d-abc2-c4bbc69e0632"
    },
    {
        "author": "周渭",
        "paragraphs": [
            "楮为冠子布为裳，吞得丹霞寿最长。",
            "混俗性灵常乐道，出尘风格早休粮。",
            "枕中经妙谁传与，肘後方新自写将。",
            "百尺松梢几飞步，鹤栖板上礼虚皇。"
        ],
        "title": "赠龙兴观主吴崇岳",
        "id": "022a1d72-1028-493e-897e-42b6cdb47e84"
    },
    {
        "author": "李益",
        "paragraphs": [
            "劳者且莫歌，我欲送君觞。",
            "从军有苦乐，此曲乐未央。",
            "仆居在陇上，陇水断人肠。",
            "东过秦宫路，宫路入咸阳。",
            "时逢汉帝出，谏猎至长杨。",
            "讵驰游侠窟，非结少年场。",
            "一旦承嘉惠，轻身重恩光。",
            "秉笔参帷帟，从军至朔方。",
            "边地多阴风，草木自凄凉。",
            "断绝海云去，出没胡沙长。",
            "参差引雁翼，隐辚腾军装。",
            "剑文夜如水，马汗冻成霜。",
            "侠气五都少，矜功六郡良。",
            "山河起目前，睚眦死路傍。",
            "北逐驱獯虏，西临复旧疆。",
            "昔还赋余资，今出乃赢粮。",
            "一矢弢夏服，我弓不再张。",
            "寄语丈夫雄，苦乐身自当。"
        ],
        "title": "从军有苦乐行",
        "id": "515db1b8-0e77-479d-b284-337960ed594c"
    },
    {
        "author": "李益",
        "paragraphs": [
            "汉家今上郡，秦塞古长城。",
            "有日云长惨，无风沙自惊。",
            "当今圣天子，不战四夷平。"
        ],
        "title": "登长城",
        "id": "b9fa15f5-c7ac-40b3-998f-6ae03ba52122"
    },
    {
        "author": "李益",
        "paragraphs": [
            "妾本蚕家女，不识贵门仪。",
            "藁砧持玉斧，交结五陵儿。",
            "十日或一见，九日在路岐。",
            "人生此夫壻，富贵欲何为。",
            "杨柳徒可折，南山不可移。",
            "妇人贵结发，宁有再嫁资。",
            "嫁女莫望高，女心愿所宜。",
            "宁从贱相守，不愿贵相离。",
            "蓝叶郁重重，蓝花若榴色。",
            "少妇归少年，华光自相得。",
            "谁言配君子，以奉百年身。",
            "有义即夫壻，无义还他人。",
            "爱如寒炉火，弃若秋风扇。",
            "山岳起面前，相看不相见。",
            "丈夫非小儿，何用强相知。",
            "不见朝生菌，易成还易衰。",
            "征客欲临路，居人还出门。",
            "北风河梁上，四野愁云繁。",
            "岂不恋我家，夫壻多感恩。",
            "前程有日月，勋绩在河源。",
            "少妇马前立，请君听一言。",
            "春至草亦生，谁能无别情。",
            "殷勤展心素，见新莫忘故。",
            "遥望孟门山，殷勤报君子。",
            "既为随阳雁，勿学西流水。",
            "尝闻生别离，悲莫悲于此。",
            "同器不同荣，堂下即千里。",
            "与君贫贱交，何异萍上水。",
            "托身天使然，同生复同死。"
        ],
        "title": "杂曲",
        "id": "ab07dac2-299a-485a-bc5f-41450e4a41e0"
    },
    {
        "author": "李益",
        "paragraphs": [
            "征人歌且行，北上辽阳城。",
            "二月戎马息，悠悠边草生。",
            "青山出塞断，代地入云平。",
            "昔者匈奴战，多闻杀汉兵。",
            "平生报国愤，日夜角弓鸣。",
            "勉君万里去，勿使虏尘惊。"
        ],
        "title": "送辽阳使还军",
        "id": "d9afbbdc-a953-44c7-93c6-dd133a03a2cd"
    },
    {
        "author": "李益",
        "paragraphs": [
            "碧草缦如线，去来双[飞燕]。",
            "长门未有春，先入班姬殿。",
            "梁空绕不息，檐寒窥欲遍。",
            "今至随红萼，昔还悲素扇。",
            "一别与秋鸿，差池讵相见。"
        ],
        "title": "赋得早燕送别",
        "id": "3ca620fc-0a9c-426b-95f1-041c6091da71"
    },
    {
        "author": "李益",
        "paragraphs": [
            "凤翔属明代，羽翼文葳蕤。",
            "昆仑进琪树，飞舞下瑶池。",
            "振仪自西睠，东夏复分厘。",
            "国典唯平法，伊人方在斯。",
            "荒岳宁桁杨肃，芳辉兰玉滋。",
            "明质鹜高景，飘飖服缨绥。",
            "天寒清洛苑，秋夕白云司。",
            "况复空岩侧，苍苍幽桂期。",
            "岁寒坐流霰，山川犹别离。",
            "浩思凭尊酒，氛氲独含辞。"
        ],
        "title": "秋晚溪中寄怀大理齐司直",
        "id": "ee2d9ff4-6312-41b4-b3b1-51096b8bfac7"
    },
    {
        "author": "李益",
        "paragraphs": [
            "蘅若夺幽色，衔思恍无悰。",
            "宵长霜雾多，岁晏淮海风。",
            "团团山中月，三五离夕同。",
            "露凝朱弦绝，觞至兰玉空。",
            "清光液流波，盛明难再逢。",
            "尝恐河汉远，坐窥烟景穷。",
            "小人谅处阴，君子树大功。",
            "永愿厉高翼，慰我丹桂丛。"
        ],
        "title": "溪中月下寄杨子尉封亮",
        "id": "8ea0d141-1f1f-4a54-b38e-bc62fb19b466"
    },
    {
        "author": "李益",
        "paragraphs": [
            "留春春竟去，春去花如此。",
            "蝶舞遶应稀，鸟惊飞讵已。",
            "衰红辞故萼，繁绿扶雕蕊。",
            "自委不胜愁，庭风那更起。"
        ],
        "title": "春晚赋得余花落",
        "id": "e70823e0-fc5f-4037-be83-4cbe7c64dbe4"
    },
    {
        "author": "李益",
        "paragraphs": [
            "故人惜此去，留琴明月前。",
            "今来我访旧，泪洒白云天。",
            "讵欲匣孤响，送君归夜泉。",
            "抚琴犹可绝，况此故无弦。",
            "何必雍门奏，然後泪潺湲。"
        ],
        "title": "闻亡友王七嘉禾寺得素琴",
        "id": "ad33b922-6943-43a1-9359-c07d8d9b5901"
    },
    {
        "author": "李益",
        "paragraphs": [
            "明镜出匣时，明如云间月。",
            "一别青春鉴，回光照华髪。",
            "美人昔自爱，鞶带手中结。",
            "愿以三五期，经天无玷缺。"
        ],
        "title": "校书郎杨凝往年以古镜贶别今追赠以诗",
        "id": "ade51752-8b55-4531-a8c5-d791afa59916"
    },
    {
        "author": "李益",
        "paragraphs": [
            "置酒命所欢，凭觞遂为戚。",
            "日往不再来，兹辰坐成昔。",
            "百龄非久长，五十将半百。",
            "胡为劳我形，已须还复白。",
            "西山鸾鹤羣，矫矫烟雾翮。",
            "明霞发金丹，阴洞潜水碧。",
            "安得凌风羽，崦嵫驻灵魄。",
            "无然坐衰老，惭叹东陵柏。"
        ],
        "title": "置酒行",
        "id": "bb5e5716-f3f4-4b1f-9f73-f0468647a683"
    },
    {
        "author": "李益",
        "paragraphs": [
            "旦随三鸟去，羽节凌霞光。",
            "暮与双凫宿，云车下紫阳。",
            "天坛临月近，洞水出山长。",
            "海峤年年别，丘陵徒自伤。"
        ],
        "title": "长社窦明府宅夜送王屋道士常究子",
        "id": "733b1783-2f55-486d-9ee8-92ac305b8f87"
    },
    {
        "author": "李益",
        "paragraphs": [
            "行行上陇头，陇月暗悠悠。",
            "万里将军没，回旌陇戍秋。",
            "谁令呜咽水，重入故营流。"
        ],
        "title": "观回军三韵",
        "id": "1d330002-71b0-4c14-a73d-ed005b3fd550"
    },
    {
        "author": "李益",
        "paragraphs": [
            "阴山临古道，古庙闭山碧。",
            "落日春草中，搴芳荐瑶席。",
            "明灵达精意，髣髴如不隔。",
            "岩雨神降时，回飙入松栢。",
            "常闻坑儒後，此地返秦璧。",
            "自古害忠良，神其辅宗祏。"
        ],
        "title": "华山南庙",
        "id": "a993cb9d-5032-49bc-be23-e9e3fda3de76"
    },
    {
        "author": "李益",
        "paragraphs": [
            "雀噪空城阴，木衰羇思远。",
            "已蔽青山望，徒悲白云晚。",
            "别离千里风，雨中同一饭。",
            "开径说逢康，临觞方接阮。",
            "旅宦竟何如，劳飞思自返。"
        ],
        "title": "喜邢校书远至对雨同赋远晚饭阮返五韵",
        "id": "a3a39ad1-5f25-463c-a4a3-09c0dd7c814c"
    },
    {
        "author": "李益",
        "paragraphs": [
            "葳蕤凌风竹，寂寞离人觞。",
            "怆怀非外至，沈郁自中肠。",
            "远行从此始，别袂重凄霜。"
        ],
        "title": "城西竹园送裴佶王达",
        "id": "44e15dd3-3621-46ff-be2a-145555ed2593"
    },
    {
        "author": "李益",
        "paragraphs": [
            "天河夜未央，漫漫复苍苍。",
            "重君远行至，及此明目光。",
            "华星暎衰柳，暗水入寒塘。",
            "客心定何似，余欢方自长。"
        ],
        "title": "月下喜邢校书至自洛",
        "id": "a47b1955-1d2d-4229-abd2-13f63dc48b33"
    },
    {
        "author": "李益",
        "paragraphs": [
            "炎祚昔昏替，皇基此郁盘。",
            "玄命久已集，抚运良乃艰。",
            "南阨羊肠险，北走雁门寒。",
            "始于一戎定，垂此亿世安。",
            "唐风本忧思，王业寔艰难。",
            "中历虽横溃，天纪未可干。",
            "圣明所兴国，灵岳固不殚。",
            "咄咄薄游客，斯言殊不刊。"
        ],
        "title": "北至太原",
        "id": "8500c255-d23f-45d9-9e39-740d3db74207"
    },
    {
        "author": "李益",
        "paragraphs": [
            "三考四岳下，官曹少休沐。",
            "久负青山诺，今还获所欲。",
            "尝闻玉清洞，金简受玄箓。",
            "夙驾升天行，云游恣霞宿。",
            "平明矫轻策，扪石入空曲。",
            "仙人古石坛，苔遶青瑶局。",
            "阳桂凌烟紫，阴萝冒水绿。",
            "隔世闻丹经，悬泉注明玉。",
            "前惊羽人会，白日天居肃。",
            "问我将致辞，笑之自相目。",
            "竦身云遂起，仰见双白鹄。",
            "堕其一纸书，文字类鸟足。",
            "视之了不识，三返又三复。",
            "归来问方士，举世莫解读。",
            "何必若蜉蝣，然後为局促。",
            "鄙哉宦游子，身志俱降辱。",
            "再往不及期，劳歌叩山木。"
        ],
        "title": "入华山访隐者经仙人石坛",
        "id": "d093922e-8afb-4b35-a3dd-be3fca63e29c"
    },
    {
        "author": "李益",
        "paragraphs": [
            "手中青铜镜，照我少年时。",
            "衰飒一如此，清光难复持。",
            "欲令孤月掩，从遣半心疑。",
            "纵使逢人见，犹胜自见悲。"
        ],
        "title": "罢镜",
        "id": "ad4dd7c8-f86a-44ec-b83c-bd90010336ac"
    },
    {
        "author": "李益",
        "paragraphs": [
            "苍崖抱寒泉，沦照洞金碧。",
            "潜鳞孕明晦，山灵閟幽赜。",
            "前峯何其诡，万变穷日夕。",
            "松老风易悲，山秋云更白。",
            "故人邑中吏，五里仙雾隔。",
            "美质简琼瑶，英声铿金石。",
            "烦君竟相问，问我此何适。",
            "我因赞时理，书寄西飞翮。",
            "哲匠熙百工，日月被光泽。",
            "大国本多士，荆岑无遗璧。",
            "高网弥八纮，皇图明四辟。",
            "羣材既兼畅，顾我在草泽。",
            "贵无身外名，贱有区中役。",
            "忽忽百龄内，殷殷千虑迫。",
            "人生已如寄，在寄复为客。",
            "旧国不得归，风尘满阡陌。"
        ],
        "title": "华阴东泉同张处士诣藏律师兼简县内同官因寄齐中书",
        "id": "a42e87f4-178e-4efe-b243-97c7c076921b"
    },
    {
        "author": "李益",
        "paragraphs": [
            "孤云生西北，从风东南飘。",
            "帝乡日已远，苍梧无还飙。",
            "已矣玄凤叹，严霜集灵苕。",
            "君其勉我怀，岁暮孰不雕。"
        ],
        "title": "答郭黄中孤云首章见赠",
        "id": "c2e57bc6-5287-4794-a099-e361b004ff83"
    },
    {
        "author": "李益",
        "paragraphs": [
            "霜露肃时序，缅然方独寻。",
            "暗溪迟仙侣，寒涧闻松禽。",
            "寂历兹夜永，清明秋序深。",
            "微波澹澄夕，烟景含虚林。",
            "素志久沦否，幽怀方自吟。"
        ],
        "title": "合源溪期张计不至",
        "id": "0412e81a-6c61-423a-9822-8c728327f315"
    },
    {
        "author": "李益",
        "paragraphs": [
            "访竹越云崖，即林若溪绝。",
            "宁知修干下，漠漠秋苔洁。",
            "清光溢空曲，茂色临幽澈。",
            "采摘愧芳鲜，奉君岁暮节。"
        ],
        "title": "竹溪",
        "id": "8bfe2432-2fa9-4733-a72a-45030c30a391"
    },
    {
        "author": "李益",
        "paragraphs": [
            "别愁已万绪，离曲方三奏。",
            "远宦一辞乡，南天异风候。",
            "秦城岁芳老，越国春山秀。",
            "落日望寒涛，公门闭清昼。",
            "何用慰相思，裁书寄关右。"
        ],
        "tags": [
            "送别",
            "写景"
        ],
        "title": "送诸曁王主簿之任",
        "id": "5994ba67-0113-4080-9b77-0cb3ef0f6c68"
    },
    {
        "author": "李益",
        "paragraphs": [
            "委绶来名山，观奇恣所停。",
            "山中若有闻，言此不死庭。",
            "遂逢五老人，一谓西岳灵。",
            "或闻樵人语，飞去入昴星。",
            "授我出云路，苍然凌石屏。",
            "视之有文字，乃古黄庭经。",
            "左右长松列，动摇风露零。",
            "上蟠千年枝，阴虬负青冥。",
            "下结九秋霰，流膏为茯苓。",
            "取之砂石间，异若龟鹤形。",
            "况闻秦宫女，华发变已青。",
            "有如上帝心，与我千万龄。",
            "始疑有仙骨，炼魂可永宁。",
            "何事逐豪游，饮啄以膻腥。",
            "神物亦自閟，风雷护此扃。",
            "欲传山中宝，回策忽已暝。",
            "乃悲世上人，求醒终不醒。"
        ],
        "tags": [
            "华山"
        ],
        "title": "罢秩後入华山采茯苓逢道者",
        "id": "cae9a08c-a98f-44c7-a836-499214f972c7"
    },
    {
        "author": "李益",
        "paragraphs": [
            "予本疎放士，朅来非外矫。",
            "误落边尘中，爱山见山少。",
            "始投清凉宇，门值烟岫表。",
            "参差互明灭，彩翠竟昏晓。",
            "泠泠远风来，过此羣木杪。",
            "英英二三彦，襟旷去烦扰。",
            "游川出潜鱼，息阴倦飞鸟。",
            "徇物不可穷，唯于此心了。"
        ],
        "title": "自朔方还与郑式瞻崔称郑子周岑赞同会法云寺三门避暑",
        "id": "b3ccab07-1c3c-458b-97ef-db1e536c324e"
    },
    {
        "author": "李益",
        "paragraphs": [
            "束发逢世屯，怀恩抱明义。",
            "读书良有感，学剑惭非智。",
            "遂别鲁诸生，来从窦车骑。",
            "追兵赴边急，络马黄金辔。",
            "出入燕南陲，由来重意气。",
            "自经皋兰战，又破楼烦地。",
            "西北护三边，东南留一尉。",
            "时过歘如云，参差不自意。",
            "将军失恩泽，万事从此异。",
            "置酒高台上，薄暮秋风至。",
            "长戟与我归，归来同弃置。",
            "自酌还自饮，非名又非利。",
            "歌出易水寒，琴下雍门泪。",
            "出逢平乐旧，言在天阶侍。",
            "问我从军苦，自陈少年贵。",
            "丈夫交四海，徒论身自致。",
            "汉将不封侯，苏卿劳远使。",
            "今我终此曲，此曲诚不易。",
            "贵人难识心，何由知忌讳。"
        ],
        "title": "来从窦车骑行",
        "id": "4a4e193a-a232-4a00-b6b2-65e8489a0853"
    },
    {
        "author": "李益",
        "paragraphs": [
            "边马枥上惊，雄剑匣中鸣。",
            "半夜军书致，匈奴寇六城。",
            "中坚分暗阵，太乙起神兵。",
            "出没风云合，苍黄豺虎争。",
            "今日边庭战，缘赏不缘名。"
        ],
        "title": "夜发军中",
        "id": "7a6b502b-cb9c-497a-9d54-9ba097e0ea2d"
    },
    {
        "author": "李益",
        "paragraphs": [
            "弭盖出故关，穷秋首边路。",
            "问我此何为，平生重一顾。",
            "风吹山下草，系马河边树。",
            "奉役良有期，回瞻终未屡。",
            "去乡幸未远，戎衣今已故。",
            "岂惟幽朔寒，念我机中素。",
            "去矣勿复言，所酬知音遇。"
        ],
        "title": "将赴朔方早发汉武泉",
        "id": "cedafb62-7ae2-4a70-a2db-f48facd08f36"
    },
    {
        "author": "李益",
        "paragraphs": [
            "长生边城傍，出身事弓马。",
            "少年有胆气，独猎阴山下。",
            "偶与匈奴逢，曾擒射鵰者。",
            "名悬壮士籍，请君少相假。"
        ],
        "title": "城傍少年",
        "id": "a9438f77-6c30-4d0d-bd59-8048625585a1"
    },
    {
        "author": "李益",
        "paragraphs": [
            "女羞夫壻薄，客耻主人贱。",
            "遭遇同众流，低回媿相见。",
            "君非青铜镜，何事空照面。",
            "莫以衣上尘，不谓心如练。",
            "人生当荣盛，待士勿言倦。",
            "君看白日驰，何异弦上箭。"
        ],
        "title": "游子吟",
        "id": "c50617c3-db50-4e02-a04f-c875072e9a89"
    },
    {
        "author": "李益",
        "paragraphs": [
            "百马饮一泉，一马争上游。",
            "一马喷成泥，百马饮浊流。",
            "上有沧浪客，对之空叹息。",
            "自顾缨上尘，裴回终日夕。",
            "为问泉上翁，何时见沙石。"
        ],
        "title": "饮马歌",
        "id": "a299bc6f-f1c3-49dd-b450-c6a86c070155"
    },
    {
        "author": "李益",
        "paragraphs": [
            "五月渡淮水，南行遶山陂。",
            "江村远鸡应，竹里闻缲丝。",
            "楚女肌发美，莲塘烟露滋。",
            "菱花覆碧渚，黄鸟双飞时。",
            "渺渺泝洄远，凭风托微词。",
            "斜光动流睇，此意难自持。",
            "女歌本轻艳，客行多怨思。",
            "女萝蒙幽蔓，拟上青桐枝。"
        ],
        "title": "莲塘驿",
        "id": "3c0f4e33-d046-48ce-bf7f-0aaf1d7f85dc"
    },
    {
        "author": "李益",
        "paragraphs": [
            "金铙随玉节，落日河边路。",
            "沙鸣後骑来，雁起前军度。",
            "五城鸣斥堠，三秦新召募。",
            "天寒白登道，塞浊阴山雾。",
            "仍闻旧兵老，尚在乌兰戍。",
            "笳箫汉思繁，旌旗边色故。",
            "寝兴倦弓甲，勤役伤风露。",
            "来远赏不行，锋交勋乃茂。",
            "未知朔方道，何年罢兵赋。"
        ],
        "title": "五城道中",
        "id": "9ab87ffd-4188-4986-9367-e47bfafb7e13"
    },
    {
        "author": "李益",
        "paragraphs": [
            "连冈出古寺，流睇移芳燕。",
            "鸟没汉诸陵，草平秦故殿。",
            "摇光浅深树，拂木参差燕。",
            "春心断易迷，远目伤难徧。",
            "壮日各轻年，暮年方自见。"
        ],
        "title": "与王楚同登青龙寺上方",
        "id": "0635bc3b-9aab-41e0-92d9-9fee8a31a838"
    },
    {
        "author": "李益",
        "paragraphs": [
            "六州胡儿六蕃语，十岁骑羊逐沙鼠。",
            "沙头牧马孤雁飞，汉军游骑貂锦衣。",
            "云中征戍三千里，今日征行何岁归。",
            "无定河边数株柳，共送行人一杯酒。",
            "胡儿起作和蕃歌，齐唱呜呜尽垂手。",
            "心知旧国西州远，西向胡天望乡久。",
            "回头忽作异方声，一声回尽征人首。",
            "蕃音虏曲一难分，似说边情向塞云。",
            "故国关山无限路，风沙满眼堪断魂。",
            "不见天边青作冢，古来愁杀汉昭君。"
        ],
        "title": "登夏州城观送行人赋得六州胡儿歌",
        "id": "8879571b-91bc-47a4-b2f8-4094ed1440ed"
    },
    {
        "author": "李益",
        "paragraphs": [
            "我行空碛，见沙之磷磷，与草之幂幂。",
            "半没胡儿磨剑石，当时洗剑血成川。",
            "至今草与沙皆赤，我因扣石问以言。",
            "水流呜咽幽草根，君宁独不怪阴磷。",
            "吹火荧荧又为碧，有鸟自称蜀帝魂。",
            "南人伐竹湘山下，交根接叶满泪痕。",
            "请君先问湘江水，然我此恨乃可论。",
            "秦亡汉绝三十国，关山战死知何极。",
            "风飘雨洒水自流，此中有冤消不得。",
            "为之弹剑作哀吟，风沙四起云沈沈。",
            "满营战马嘶欲尽，毕昴不见胡天阴。",
            "东征曾吊长平苦，往往睛明独风雨。",
            "年移代去感精魂，空山月暗闻鼙鼓。",
            "秦坑赵卒四十万，未若格鬬伤戎虏。",
            "圣君破胡为六州，六州又尽为胡丘。",
            "韩公三城断胡路，汉甲百万屯边秋。",
            "乃分司空授朔土，拥以玉节临诸侯。",
            "汉为一雪万世雠，我今抽刀勒剑石，告尔万世为唐休。",
            "又闻招魂有美酒，为我浇酒祝东流。",
            "殇为魂兮，可以归还故乡些。",
            "沙场地无人兮，尔独不可以久留。"
        ],
        "title": "从军夜次六胡北饮马磨剑石为祝殇辞",
        "id": "7e7eeac9-cf7a-4b57-af7d-60ac5ab60ad3"
    },
    {
        "author": "李益",
        "paragraphs": [
            "朝游碧峯三十六，夜上天坛月边宿。",
            "仙人携我搴玉英，坛上夜半东方明。",
            "僊钟撞撞近海日，海中离离三山出。",
            "霞梯赤城遥可分，霓旌绛节倚彤云。",
            "八鸾五凤纷在御，王母欲上朝元君。",
            "羣仙指此为我说，几见尘飞沧海竭。",
            "竦身别我期丹宫，空山处处遗清风。",
            "九州下视杳未旦，一半浮生皆梦中。",
            "始知武皇求不死，去逐瀛洲羡门子。"
        ],
        "title": "登天坛夜见海",
        "id": "fd7ee0fc-78eb-4b7c-86e3-efe3e65ffda9"
    },
    {
        "author": "李益",
        "paragraphs": [
            "大明曈曈天地分，六龙负日升天门。",
            "凤凰飞来衔帝箓，言我万代金皇孙。",
            "灵鸡鼓舞承天赦，高翔百尺垂朱幡。",
            "宸居穆清受天历，建中甲子合上元。",
            "昊穹景命即已至，王事乃可酬干坤。",
            "升中告成答玄贶，泥金检玉昭鸿恩。",
            "云亭之事略可记，七十二君宁独尊。",
            "小臣欲上封禅表，久而未就归文园。"
        ],
        "title": "大礼毕皇帝御丹凤门改元建中大赦",
        "id": "53507dd1-ecdc-459b-ad7f-18951aa1751b"
    },
    {
        "author": "李益",
        "paragraphs": [
            "豪不必驰千骑，雄不在垂双鞬。",
            "天生俊气自相逐，出与鵰鹗同飞翻。",
            "朝行九衢不得意，下鞭走马城西原。",
            "忽闻燕雁一声去，回鞍挟弹平陵园。",
            "归来青楼曲未半，美人玉色当金尊。",
            "淮阴少年不相下，酒酣半笑倚市门。",
            "安知我有不平色，白日欲落红尘昏。",
            "死生容易如反掌，得意失意由一言。",
            "少年但饮莫相问，此中报雠亦报恩。"
        ],
        "title": "轻薄篇",
        "id": "baf32153-80f8-4276-835e-ad216726ee00"
    },
    {
        "author": "李益",
        "paragraphs": [
            "日没出古城，野田何茫茫。",
            "寒狐啸青冢，鬼火烧白杨。",
            "昔人未为泉下客，行到此中曾断肠。"
        ],
        "title": "野田行",
        "id": "64efbf7a-0bf7-4d4c-bdfa-66a6868ca3df"
    },
    {
        "author": "李益",
        "paragraphs": [
            "双剑欲别风凄然，雌沈水底雄上天。",
            "江回汉转两不见，云交雨合知何年。",
            "古来万事皆由命，何用临岐苦涕涟。"
        ],
        "title": "古别离",
        "id": "5c1e4978-6cc4-4de9-86d1-f7dcc8cce6e1"
    },
    {
        "author": "李益",
        "paragraphs": [
            "促促何促促，黄河九回曲。",
            "嫁与棹船郎，空床将影宿。",
            "不道君心不如石，那教妾貌长如玉。"
        ],
        "tags": [
            "黄河"
        ],
        "title": "效古促促曲为河上思妇作",
        "id": "6ce804ea-013c-4af4-a4c3-4e1e4fb89500"
    },
    {
        "author": "李益",
        "paragraphs": [
            "君不见上宫警夜营八屯，冬冬街鼓朝朱轩。",
            "玉阶霜仗拥未合，少年排入铜龙门。",
            "暗闻弦管九天上，宫漏沈沈清吹繁。",
            "平明走马绝驰道，呼鹰挟弹通缭垣。",
            "玉笼金锁养黄口，探雏取卵伴王孙。",
            "分曹陆博快一掷，迎欢先意笑语喧。",
            "巧为柔媚学优孟，儒衣嬉戏冠沐猿。",
            "晚来香街经柳市，行过倡舍宿桃根。",
            "相逢杯酒一言失，回朱点白闻至尊。",
            "金张许史伺颜色，王侯将相莫敢论。",
            "岂知人事无定势，朝欢暮戚如掌翻。",
            "椒房宠移子爱夺，一夕秋风生戾园。",
            "徒用黄金将买赋，宁知白玉暗成痕。",
            "持杯收水水已覆，徙薪避火火更燔。",
            "欲求四老张丞相，南山如天不可上。"
        ],
        "title": "汉宫少年行",
        "id": "31fa0be9-47e6-424d-8d1a-c31a00492172"
    },
    {
        "author": "李益",
        "paragraphs": [
            "微风惊暮坐，临牖思悠哉。",
            "开门复动竹，疑是故人来。",
            "时滴枝上露，稍沾阶下苔。",
            "何当一入幌，为拂绿琴埃。"
        ],
        "tags": [
            "思念",
            "风",
            "写风"
        ],
        "title": "竹窗闻风寄苗发司空曙",
        "id": "7b501b42-fe79-4c87-97bc-7ff610629698"
    },
    {
        "author": "李益",
        "paragraphs": [
            "漠漠复霏霏，为君垣上衣。",
            "昭阳辇下草，应笑此生非。",
            "掩蔼青春去，苍茫白露稀。",
            "犹胜萍逐水，流浪不相依。"
        ],
        "title": "赋得垣衣",
        "id": "eb0f6c98-600f-490d-aab0-8e2eedcf33b4"
    },
    {
        "author": "李益",
        "paragraphs": [
            "汉章虽约法，秦律已除名。",
            "谤远人多惑，官微不自明。",
            "霜风先独树，瘴雨失荒城。",
            "畴昔长沙事，三年召贾生。"
        ],
        "title": "送人流贬",
        "id": "1a2250c9-1c3b-46ec-8872-f0decaa82b7d"
    },
    {
        "author": "李益",
        "paragraphs": [
            "人言下江疾，君道下江迟。",
            "五月江路恶，南风惊浪时。",
            "应知近家喜，还有异乡悲。",
            "无奈孤舟夕，山歌闻竹枝。"
        ],
        "title": "送人南归",
        "id": "8b4c8085-3507-4d7d-b0d0-23b86cde36d1"
    },
    {
        "author": "李益",
        "paragraphs": [
            "月落寒雾起，沈思浩通川。",
            "宿禽啭木散，山泽一苍然。",
            "漠漠沙上路，沄沄洲外田。",
            "犹当依远树，断续欲穷天。"
        ],
        "title": "水亭夜坐赋得晓雾",
        "id": "2baaeb98-3c3e-4474-a224-9e251f9f440d"
    },
    {
        "author": "李益",
        "paragraphs": [
            "凉王宫殿尽，芜没陇云西。",
            "今日闻君使，雄心逐鼓鼙。",
            "行当收汉垒，直可取蒲泥。",
            "旧国无由到，烦君下马题。"
        ],
        "title": "送常曾侍御使西蕃寄题西川",
        "id": "b7796060-d3ba-48f2-ae1b-75d75215548d"
    },
    {
        "author": "李益",
        "paragraphs": [
            "木陨水归壑，寂然无念心。",
            "南行有真子，被褐息山阴。",
            "石路瑶草散，松门寒景深。",
            "吾师亦何爱，自起定中吟。"
        ],
        "title": "入南山至全师兰若",
        "id": "1dba323d-1fb0-4e7c-9631-1756f73cb66c"
    },
    {
        "author": "李益",
        "paragraphs": [
            "白马羽林儿，扬鞭薄暮时。",
            "独将轻骑出，暗与伏兵期。",
            "雨雪移军远，旌旗上垄迟。",
            "圣心戎寄重，未许让恩私。"
        ],
        "title": "送韩将军还边",
        "id": "8990d048-1892-4577-b4d7-1fb4b01573d8"
    },
    {
        "author": "李益",
        "paragraphs": [
            "卧床如旧日，窥户易伤春。",
            "灵寿扶衰力，芭蕉对病身。",
            "道心空寂寞，时物自芳新。",
            "旦夕谁相访，唯当摄上人。"
        ],
        "title": "晚春卧病喜振上人见访",
        "id": "2ed55057-2952-43ca-9480-449f2750d6e2"
    },
    {
        "author": "李益",
        "paragraphs": [
            "侍臣朝谒罢，戚里自相过。",
            "落日青丝骑，春风白纻歌。",
            "恩承三殿近，猎向五陵多。",
            "归路南桥望，垂杨拂细波。"
        ],
        "title": "春行",
        "id": "d7ac0c91-1a6a-497e-b9e0-888d5864ef98"
    },
    {
        "author": "李益",
        "paragraphs": [
            "离亭饯落晖，腊酒减春衣。",
            "岁晚烟霞重，川寒云树微。",
            "戎装千里至，旧路十年归。",
            "还似汀洲雁，相逢又背飞。"
        ],
        "title": "洛阳河亭奉酬留守羣公追送",
        "id": "c003d0a4-d608-4d4f-b9fc-7b87b4202d53"
    },
    {
        "author": "李益",
        "paragraphs": [
            "山阴寻道士，暎竹羽衣新。",
            "侍坐双童子，陪游五老人。",
            "水花松下静，坛草雪中春。",
            "见说桃源洞，如今犹避秦。"
        ],
        "title": "寻纪道士偶会诸叟",
        "id": "aa3d4999-dde9-40af-958d-0a79eb4d2171"
    },
    {
        "author": "李益",
        "paragraphs": [
            "微月空山曙，春祠谒少君。",
            "落花坛上拂，流水洞中闻。",
            "酒引芝童奠，香余桂子焚。",
            "鹤飞将羽节，遥向赤城分。"
        ],
        "title": "同萧炼师宿太乙庙",
        "id": "bd1f5183-318f-40d2-ac1c-fe5b12415a25"
    },
    {
        "author": "李益",
        "paragraphs": [
            "东门有行客，落日满前山。",
            "圣代谁知者，沧洲今独还。",
            "片云归海暮，流水背城闲。",
            "余亦依嵩颍，松花深闭关。"
        ],
        "title": "送同落第者东归",
        "id": "b4ed9dbf-ff4b-49ee-b3bd-6d621c5f5766"
    },
    {
        "author": "李益",
        "paragraphs": [
            "边庭汉仪重，旌甲似云中。",
            "虏地山川壮，单于鼓角雄。",
            "关寒塞榆落，月白胡天风。",
            "君逐嫖姚将，麒麟有战功。"
        ],
        "title": "送柳判官赴振武",
        "id": "1f4dfb15-6a50-428f-8ce8-121b853cce12"
    },
    {
        "author": "李益",
        "paragraphs": [
            "调元方翼圣，轩盖忽言东。",
            "道以中枢密，心将外理同。",
            "白头生远浪，丹叶下高枫。",
            "江上萧疎雨，何人对谢公。"
        ],
        "title": "述怀寄衡州令狐相公",
        "id": "66d3a87d-2758-4bd0-8e07-927f9e722afc"
    },
    {
        "author": "李益",
        "paragraphs": [
            "薙草开三径，巢林喜一枝。",
            "地宽留种竹，泉浅欲开池。",
            "紫阁当疎牖，青松入坏篱。",
            "从今安僻陋，萧相是吾师。"
        ],
        "title": "喜入兰陵望紫阁峯呈宣上人",
        "id": "566b6a8b-7a12-4b35-a277-f9b4a530c908"
    },
    {
        "author": "李益",
        "paragraphs": [
            "十年离乱後，长大一相逢。",
            "问姓惊初见，称名忆旧容。",
            "别来沧海事，语罢暮天钟。",
            "明日巴陵道，秋山又几重。"
        ],
        "tags": [
            "唐诗三百首",
            "离别",
            "五言律诗"
        ],
        "title": "喜见外弟又言别",
        "id": "d755f74b-18fd-44d1-a6e1-43e77490bb09"
    },
    {
        "author": "李益",
        "paragraphs": [
            "边声日夜合，朔风惊复来。",
            "龙山不可望，千里一裴回。",
            "捐扇破谁执，素纨轻欲裁。",
            "非时妬桃李，自是舞阳台。"
        ],
        "title": "立春日宁州行营因赋朔风吹飞雪",
        "id": "17e7a317-f30f-4f25-ac0f-d43111ce9da1"
    },
    {
        "author": "李益",
        "paragraphs": [
            "草绿古燕州，莺声引独游。",
            "雁归天北畔，春尽海西头。",
            "向日花偏落，驰年水自流。",
            "感恩知有地，不上望京楼。"
        ],
        "title": "献刘济",
        "id": "2ece861e-f4da-4663-9ca7-22ed69e049dd"
    },
    {
        "author": "李益",
        "paragraphs": [
            "遍与傍人别，临终尽不愁。",
            "影堂谁为扫，坐塔自看修。",
            "白日钟边晚，青苔钵上秋。",
            "天涯禅弟子，空到柏岩游。"
        ],
        "title": "哭柏岩禅师",
        "id": "f99ee05c-2dff-4dc0-9a51-22f8168b5427"
    },
    {
        "author": "李益",
        "paragraphs": [
            "身承汉飞将，束发即言兵。",
            "侠少何相问，从来事不平。",
            "黄云断朔吹，白雪拥沙城。",
            "幸应边书募，横戈会取名。"
        ],
        "title": "赴邠宁留别",
        "id": "73165d09-7d28-4501-8b78-3770ebca3914"
    },
    {
        "author": "李益",
        "paragraphs": [
            "争场看鬬鸡，白鼻紫骝嘶。",
            "漳水春闺晚，丛台日向低。",
            "歇鞍珠作汗，试剑玉如泥。",
            "为谢红梁燕，年年妾独栖。"
        ],
        "title": "紫骝马",
        "id": "1c00d44f-c654-4483-94e0-bdb85cd6f977"
    },
    {
        "author": "李益",
        "paragraphs": [
            "入夜思归切，笛声清更哀。",
            "愁人不愿听，自到枕前来。",
            "风起塞云断，夜深关月开。",
            "平明独惆怅，落尽一庭梅。"
        ],
        "title": "夜上受降城闻笛",
        "id": "33ab5d59-0df0-48f6-8830-9086b4915a9b"
    },
    {
        "author": "李益",
        "paragraphs": [
            "鹳雀楼西百尺樯，汀洲云树共茫茫。",
            "汉家箫鼓空流水，魏国山河半夕阳。",
            "事去千年犹恨速，愁来一日即为长。",
            "风烟倂起思归望，远目非春亦自伤。"
        ],
        "title": "同崔邠登鹳雀楼",
        "id": "2bf81ba1-a18f-4e42-9bad-ac68cae86da4"
    },
    {
        "author": "李益",
        "paragraphs": [
            "忽闻此夜携琴宿，遂叹常时尘吏喧。",
            "庭木已衰空月亮，城砧自急对霜繁。",
            "犹持副节留军府，未荐高词直掖垣。",
            "谁问南飞长绕树，官微同在谢公门。"
        ],
        "title": "奉酬崔员外副使携琴宿使院见示",
        "id": "13bfd558-12d2-49c1-8968-a94c7246c83a"
    },
    {
        "author": "李益",
        "paragraphs": [
            "北风吹雁数声悲，况指前林是别时。",
            "秋草不堪频送远，白云何处更相期。",
            "山随匹马行看暮，路入寒城独去迟。",
            "为向东州故人道，江淹已拟惠休诗。"
        ],
        "title": "送贾校书东归寄振上人",
        "id": "030307a8-0ef0-4e9a-b7c0-5f1d5240b322"
    },
    {
        "author": "李益",
        "paragraphs": [
            "路至墙垣问樵者，顾予云是太真宫。",
            "太真血染马蹄尽，朱阁影随天际空。",
            "丹壑不闻歌吹夜，玉阶唯有薜萝风。",
            "世人莫重霓裳曲，曾致干戈是此中。"
        ],
        "title": "过马嵬二首 一",
        "id": "9657c24a-5dc0-409d-af80-ab182a7d336f"
    },
    {
        "author": "李益",
        "paragraphs": [
            "金甲银旌尽已回，苍茫罗袖隔风埃。",
            "浓香犹自随鸾辂，恨魄无由离马嵬。",
            "南内真人悲帐殿，东溟方士问蓬莱。",
            "唯留坡畔弯环月，时送残辉入夜台。"
        ],
        "title": "过马嵬二首 二",
        "id": "c599d603-fd7c-4711-a36c-155893c365a9"
    },
    {
        "author": "李益",
        "paragraphs": [
            "绿杨着水草如烟，旧是胡儿饮马泉。",
            "几处吹笳明月夜，何人倚剑白云天。",
            "从来冻合关山路，今日分流汉使前。",
            "莫遣行人照容鬓，恐惊憔悴入新年。"
        ],
        "title": "盐州过胡儿饮马泉",
        "id": "63aed9a9-4229-4f68-8fe9-e626ae91b5a0"
    },
    {
        "author": "李益",
        "paragraphs": [
            "危心惊夜雨，起望漫悠悠。",
            "气耿残灯暗，声繁高树秋。",
            "凉轩辞夏扇，风幌揽轻裯。",
            "思绪蓬初断，归期燕暂留。",
            "关山蔼已失，脸泪逬难收。",
            "赖君时一笑，方能解四愁。"
        ],
        "title": "宿冯翊夜雨赠主人",
        "id": "aa25ad03-1308-4c66-a2cf-351bbc3d22cf"
    },
    {
        "author": "李益",
        "paragraphs": [
            "天寒发梅柳，忆昔到襄州。",
            "树暖然红烛，江清展碧油。",
            "风烟临岘首，云水接昭丘。",
            "俗尚春秋学，词称文选楼。",
            "都门送旌节，符竹领诸侯。",
            "汉沔分戎寄，黎元减圣忧。",
            "时追山简兴，本自习家流。",
            "莫废思康乐，诗情满沃洲。"
        ],
        "title": "送襄阳李尚书",
        "id": "b22cb818-b07a-4024-855d-c3734cd1d237"
    },
    {
        "author": "李益",
        "paragraphs": [
            "风壤瞻唐本，山祠阅晋余。",
            "水亭开帟幕，岩榭引簪裾。",
            "地绿苔犹少，林黄柳尚疎。",
            "菱苕生皎镜，金碧照澄虚。",
            "翰苑声何旧，宾筵醉止初。",
            "中州有辽雁，好为系边书。"
        ],
        "title": "春日晋祠同声会集得疎字韵",
        "id": "344bb72a-dec5-427d-b523-bc60d71bc8ee"
    },
    {
        "author": "李益",
        "paragraphs": [
            "结发逐鸣鼙，连兵追谷蠡。",
            "山川搜伏虏，铠甲被重犀。",
            "故府旌旗在，新军羽校齐。",
            "报恩身未死，识路马还嘶。",
            "列嶂高烽举，当营太白低。",
            "平戎七尺剑，封检一丸泥。",
            "截海取蒲类，跑泉饮鸊鹈。",
            "汉庭中选重，更事五原西。"
        ],
        "title": "再赴渭北使府留别",
        "id": "6d0a1909-8650-4d3f-bd5e-ef4c1b69bb8a"
    },
    {
        "author": "李益",
        "paragraphs": [
            "东望扶桑日，何年是到时。",
            "片帆通雨露，积水隔华夷。",
            "浩渺风来远，虚明鸟去迟。",
            "长波静云月，孤岛宿旌旗。",
            "别叶传秋意，回潮动客思。",
            "沧溟无旧路，何处问前期。"
        ],
        "title": "送归中丞使新罗册立吊祭",
        "id": "16057a4a-3812-4449-8ade-86f71a10b88e"
    },
    {
        "author": "李益",
        "paragraphs": [
            "路傍一株柳，此路向延州。",
            "延州在何处，此路起悠悠。"
        ],
        "title": "赋得路傍一株柳送邢校书赴延州使府",
        "id": "2571f14e-0c02-4fa0-a52c-f3b75069e0b6"
    },
    {
        "author": "李益",
        "paragraphs": [
            "俱从四方事，共会九秋中。",
            "断蓬与落叶，相值各因风。"
        ],
        "title": "重赠邢校书",
        "id": "1e649844-ac06-47a4-96a7-baa2db22ea1b"
    },
    {
        "author": "李益",
        "paragraphs": [
            "衰鬓朝临镜，将看却自疑。",
            "惭君明似月，照我白如丝。"
        ],
        "title": "照镜",
        "id": "66322ac8-46e8-4561-9858-ece254a0de59"
    },
    {
        "author": "李益",
        "paragraphs": [
            "野性迷尧历，松窗有道经。",
            "故人为柱史，为我数阶蓂。"
        ],
        "title": "书院无历日以诗代书问路侍御六月大小",
        "id": "45b2a162-7434-46de-8d60-84a3f2aff8d9"
    },
    {
        "author": "李益",
        "paragraphs": [
            "胶胶司晨鸣，报尔东方旭。",
            "无事恋君轩，今君重凫鹄。"
        ],
        "title": "闻鸡赠主人",
        "id": "32e1f5b6-ef99-421b-a27a-005cfcab4a58"
    },
    {
        "author": "李益",
        "paragraphs": [
            "一鸟如霜雪，飞向白楼前。",
            "问君何以至，天子太平年。"
        ],
        "title": "登白楼见白鸟席上命鹧鸪辞",
        "id": "df9d56f5-78e1-44ca-993d-dcf464c5ab49"
    },
    {
        "author": "李益",
        "paragraphs": [
            "紫塞连年戍，黄砂碛路穷。",
            "故人今夜宿，见月石楼中。"
        ],
        "title": "石楼山见月",
        "id": "f8b05c06-42e5-4802-84e5-67d0f804f91e"
    },
    {
        "author": "李益",
        "paragraphs": [
            "畏老身全老，逢春解惜春。",
            "今年看花伴，已少去年人。"
        ],
        "title": "惜春伤同幕故人孟郎中兼呈去年看花友",
        "id": "c98125ab-4707-4368-96e8-349c1678b363"
    },
    {
        "author": "李益",
        "paragraphs": [
            "今日忆君处，忆君君岂知。",
            "空余暗尘字，读罢泪仍垂。"
        ],
        "title": "嘉禾寺见亡友王七题壁",
        "id": "4679a379-67a4-4359-b2c6-2fcac0cb20f0"
    },
    {
        "author": "李益",
        "paragraphs": [
            "赤白桃李花，先皇在时曲。",
            "欲向西宫唱，西宫[宫]树绿。"
        ],
        "title": "听唱赤白桃李花",
        "id": "d8d4a2e2-28ae-42d1-84ce-306a9b4df039"
    },
    {
        "author": "李益",
        "paragraphs": [
            "嫁得瞿塘贾，朝朝悞妾期。",
            "早知潮有信，嫁与弄潮儿。"
        ],
        "tags": [
            "闺怨",
            "唐诗三百首",
            "乐府"
        ],
        "title": "江南词",
        "id": "9bd49546-5289-4351-97f4-d69296720dfc"
    },
    {
        "author": "李益",
        "paragraphs": [
            "世故中年别，余生此会同。",
            "却将悲与病，来对朗陵翁。"
        ],
        "title": "赠内兄卢纶",
        "id": "e1d713a6-c56e-4f5c-9dbc-87806a7d9f51"
    },
    {
        "author": "李益",
        "paragraphs": [
            "榼小非由榼，星朗是酒星。",
            "解酲元有数，不用吓刘伶。"
        ],
        "title": "答窦二曹长留酒还榼",
        "id": "f7d970e1-655a-4f2d-b68d-f05424a35bba"
    },
    {
        "author": "李益",
        "paragraphs": [
            "居北有朝路，居南无住人。",
            "劳师问家第，山色是南邻。"
        ],
        "title": "答广宣供奉问兰陵居",
        "id": "e7abc1d7-3d6f-4e7a-9d00-399c4d6879c9"
    },
    {
        "author": "李益",
        "paragraphs": [
            "石色凝秋藓，峰形若夏云。",
            "谁留秦苑地，好赠杏溪君。"
        ],
        "title": "乞宽禅师瘿山罍呈宣供奉",
        "id": "60d8de49-e393-4470-bae6-6a7ce35c5d29"
    },
    {
        "author": "李益",
        "paragraphs": [
            "边头射鵰将，走马出中军。",
            "远见平原上，翻身向暮云。"
        ],
        "title": "观骑射",
        "id": "8aa31994-11ad-4080-8373-81b05d155b6e"
    },
    {
        "author": "李益",
        "paragraphs": [
            "征戍在桑干，年年蓟水寒。",
            "殷勤驿西路，北去向长安。"
        ],
        "title": "幽州赋诗见意时佐刘幕",
        "id": "1f307977-4e4b-4524-b9a7-f5cdf4c4bbe4"
    },
    {
        "author": "李益",
        "paragraphs": [
            "何地可潸然，阳城烽树边。",
            "今朝望乡客，不饮北流泉。"
        ],
        "title": "军次阳城烽舍北流泉",
        "id": "8cfd97dc-c9ce-47c0-81d1-d6fcf8af6859"
    },
    {
        "author": "李益",
        "paragraphs": [
            "绣帐博山炉，银鞍冯子都。",
            "黄昏莫攀折，惊起欲栖乌。"
        ],
        "title": "金吾子",
        "id": "bb6e33b6-6c5c-4994-8e76-163dfa886998"
    },
    {
        "author": "李益",
        "paragraphs": [
            "湘江斑竹枝，锦翅鹧鸪飞。",
            "处处湘云合，郎从何处归。"
        ],
        "title": "山鹧鸪词",
        "id": "097a5a64-1fd3-4307-94a0-f81bf732e94b"
    },
    {
        "author": "李益",
        "paragraphs": [
            "万事销身外，生涯在镜中。",
            "唯将满鬓雪，明日对秋风。"
        ],
        "title": "立秋前一日览镜",
        "id": "9fd85a05-3d4d-4f65-9a54-9f1f598ad091"
    },
    {
        "author": "李益",
        "paragraphs": [
            "绣户朝眠起，开帘满地花。",
            "春风解人意，欲落妾西家。"
        ],
        "title": "代人乞花",
        "id": "e25d24b0-a03f-4e3e-943c-8ca4ce2d917e"
    },
    {
        "author": "李益",
        "paragraphs": [
            "金谷园中柳，春来似舞腰。",
            "何堪好风景，独上洛阳桥。"
        ],
        "title": "上洛桥",
        "id": "40a9fe70-40d2-4718-a1af-09193449508a"
    },
    {
        "author": "李益",
        "paragraphs": [
            "故国歌钟地，长桥车马尘。",
            "彭城阁边柳，偏似不胜春。"
        ],
        "title": "扬州怀古",
        "id": "9f62397a-8eef-4408-81dc-2cb54b55a866"
    },
    {
        "author": "李益",
        "paragraphs": [
            "早雁忽为双，惊秋风水窗。",
            "夜长人自起，星月满空江。"
        ],
        "title": "水宿闻雁",
        "id": "dc6cab7b-c3ed-4645-9573-368a962ac03e"
    },
    {
        "author": "李益",
        "paragraphs": [
            "江上三千雁，年年过故宫。",
            "可怜江上月，偏照断根蓬。"
        ],
        "title": "扬州早雁",
        "id": "9eae2f1b-936a-4b82-9998-512b02a110e6"
    },
    {
        "author": "李益",
        "paragraphs": [
            "话旧全应老，逢春喜又悲。",
            "看花行拭泪，倍觉下楼迟。"
        ],
        "title": "下楼",
        "id": "44852ba9-ebb5-4651-8b5a-62e293438389"
    },
    {
        "author": "李益",
        "paragraphs": [
            "眼见风来沙旋移，经年不省草生时。",
            "莫言塞北无春到，总有春来何处知。"
        ],
        "title": "度破讷沙二首 一",
        "id": "6be79308-f67c-4d92-80eb-a4f206bc5b83"
    },
    {
        "author": "李益",
        "paragraphs": [
            "破讷沙头雁正飞，鸊鹈泉上战初归。",
            "平明日出东南地，满碛寒光生铁衣。"
        ],
        "title": "度破讷沙二首 二",
        "id": "72247708-1ff1-4fac-b17b-88cc88a9b553"
    },
    {
        "author": "李益",
        "paragraphs": [
            "汉将新从虏地来，旌旗半上拂云堆。",
            "单于每近沙场猎，南望阴山哭始回。"
        ],
        "title": "拂云堆",
        "id": "86e7df62-54b0-476d-9722-478c6bb6d8ce"
    },
    {
        "author": "李益",
        "paragraphs": [
            "洛水桥边雁影疎，陆机兄弟驻行车。",
            "欲陈汉帝登封草，犹待萧郎寄内书。"
        ],
        "title": "中桥北送穆质兄弟应制戏赠萧二策",
        "id": "877d4ad7-11a3-4595-b86c-50052ef738d2"
    },
    {
        "author": "李益",
        "paragraphs": [
            "柳吴兴近无消息，张长公贫苦寂寥。",
            "唯有角巾沾雨至，手持残菊向西招。"
        ],
        "title": "九月十日雨中过张伯佳期柳镇未至以诗招之",
        "id": "9f32abfa-6459-4020-b79d-5f96a026c945"
    },
    {
        "author": "李益",
        "paragraphs": [
            "汴水东流无限春，隋家宫阙已成尘。",
            "行人莫上长堤望，风起杨花愁杀人。"
        ],
        "title": "汴河曲",
        "id": "1ba500f4-7cd5-4e87-91e0-b23ec74228e1"
    },
    {
        "author": "李益",
        "paragraphs": [
            "蕃州部落能结束，朝暮驰猎黄河曲。",
            "燕歌未断塞鸿飞，牧马羣嘶边草绿。"
        ],
        "tags": [
            "黄河",
            "将士",
            "生活",
            "写景",
            "边塞"
        ],
        "title": "塞下曲 一",
        "id": "7874e72a-34c7-4fb4-9564-0005c67bb596"
    },
    {
        "author": "李益",
        "paragraphs": [
            "秦筑长城城已摧，汉武北上单于台。",
            "古来征战虏不尽，今日还复天兵来。"
        ],
        "title": "塞下曲 二",
        "id": "29fbdce1-7be4-40c6-8653-8dbe6009ce49"
    },
    {
        "author": "李益",
        "paragraphs": [
            "黄河东流流九折，沙场埋恨何时绝。",
            "蔡琰没去造胡笳，苏武归来持汉节。"
        ],
        "tags": [
            "黄河"
        ],
        "title": "塞下曲 三",
        "id": "b7c28260-45f1-466e-b5fb-901240b9bee5"
    },
    {
        "author": "李益",
        "paragraphs": [
            "为报如今都护雄，匈奴且莫下云中。",
            "请书塞北阴山石，愿比燕然车骑功。"
        ],
        "title": "塞下曲 四",
        "id": "04b1e32a-44da-4530-b953-2db87e4c9d5e"
    },
    {
        "author": "李益",
        "paragraphs": [
            "行人夜上西城宿，听唱梁州双筦逐。",
            "此时秋月满关山，何处关山无此曲。"
        ],
        "title": "夜上西城听梁州曲二首 一",
        "id": "6a1a1f44-9ea2-45a8-876a-57a374479897"
    },
    {
        "author": "李益",
        "paragraphs": [
            "鸿雁新从北地来，闻声一半却飞回。",
            "金河戍客肠应断，更在秋风百尺台。"
        ],
        "title": "夜上西城听梁州曲二首 二",
        "id": "1c4586db-d898-4587-96fa-3a41883587b3"
    },
    {
        "author": "李益",
        "paragraphs": [
            "胡风冻合鸊鹈泉，牧马千羣逐暖川。",
            "塞外征行无尽日，年年移帐雪中天。"
        ],
        "title": "暖川",
        "id": "7315d4f1-4a61-43f8-ad46-6477d8dd50e1"
    },
    {
        "author": "李益",
        "paragraphs": [
            "汉将如云不直言，寇来翻罪绮罗恩。",
            "托君休洗莲花血，留记千年妾泪痕。"
        ],
        "title": "过马嵬",
        "id": "9444dea4-3ec6-4ba6-b571-d569e203670e"
    },
    {
        "author": "李益",
        "paragraphs": [
            "晚逐旌旗俱白首，少游京洛共缁尘。",
            "不堪身外悲前事，强向杯中觅旧春。"
        ],
        "title": "答许五端公马上口号",
        "id": "299a6ee7-7b3b-4ae4-9ea7-bdd82d956c9e"
    },
    {
        "author": "李益",
        "paragraphs": [
            "紫蕊丛开未到家，却教游客赏繁华。",
            "始知年少求名处，满眼空中别有花。"
        ],
        "title": "牡丹",
        "id": "a62bde81-05f7-447b-b605-de65e96056e6"
    },
    {
        "author": "李益",
        "paragraphs": [
            "腰悬锦带佩吴钩，走马曾防玉塞秋。",
            "莫笑关西将家子，秪将诗思入凉州。"
        ],
        "tags": [
            "边塞"
        ],
        "title": "边思",
        "id": "64d63850-8805-4c14-8f2a-843fc441ec0a"
    },
    {
        "author": "李益",
        "paragraphs": [
            "蜀道山川心易惊，缘窗残梦晓闻莺。",
            "分明似写文君恨，万怨千愁弦上声。"
        ],
        "title": "奉和武相公春晓闻莺",
        "id": "663ad068-30f8-4b38-816c-eecead23bc7e"
    },
    {
        "author": "李益",
        "paragraphs": [
            "惆怅秦城送独归，蓟门云树远依依。",
            "秋来莫射南飞雁，从遣乘春更北飞。"
        ],
        "title": "送客还幽州",
        "id": "c5f09de1-23c6-4900-8cfc-c9086e07ae5f"
    },
    {
        "author": "李益",
        "paragraphs": [
            "青枫江畔白苹洲，楚客伤离不待秋。",
            "君见隋朝更何事，柳杨南渡水悠悠。"
        ],
        "title": "柳杨送客",
        "id": "f07da970-0a2f-4b34-a09f-ff47b6830769"
    },
    {
        "author": "李益",
        "paragraphs": [
            "天山雪後海风寒，横笛偏吹行路难。",
            "碛里征人三十万，一时回向月明看。"
        ],
        "tags": [
            "战争",
            "思乡",
            "边塞",
            "无奈",
            "悲凉"
        ],
        "title": "从军北征",
        "id": "bd1d28af-6231-4446-9d6a-fb76840dde90"
    },
    {
        "author": "李益",
        "paragraphs": [
            "边霜昨夜堕关榆，吹角当城汉月孤。",
            "无限塞鸿飞不度，秋风卷入小单于。"
        ],
        "tags": [
            "写景",
            "凄凉",
            "萧瑟",
            "秋天",
            "边塞"
        ],
        "title": "听晓角",
        "id": "426eea46-266e-472d-8fe4-a558b28d18f9"
    },
    {
        "author": "李益",
        "paragraphs": [
            "露湿晴花春殿香，月明歌吹在昭阳。",
            "似将海水添宫漏，共滴长门一夜长。"
        ],
        "tags": [
            "闺怨"
        ],
        "title": "宫怨",
        "id": "3ba7240c-f2c7-47b2-aab4-df61036655ca"
    },
    {
        "author": "李益",
        "paragraphs": [
            "烽火高飞百尺台，黄昏遥自碛西来。",
            "昔时征战回应乐，今日从军乐未回。"
        ],
        "title": "暮过回乐烽",
        "id": "9d52cf95-a86a-4041-831f-3c16d568ccde"
    },
    {
        "author": "李益",
        "paragraphs": [
            "黄扉晚下禁垣钟，归坐南闱山万重。",
            "独有月中高兴尽，雪峯明处见寒松。"
        ],
        "title": "奉和武相公郊居寓目",
        "id": "ef71c49c-0e5f-421e-b8da-f2a64606930e"
    },
    {
        "author": "李益",
        "paragraphs": [
            "柿叶翻红霜景秋，碧天如水倚红楼。",
            "隔窗爱竹无人问，遣向邻房觅户钩。"
        ],
        "title": "诣红楼院寻广宣不遇留题",
        "id": "9a26bdee-c60a-47d7-8a6d-1d9d51783899"
    },
    {
        "author": "李益",
        "paragraphs": [
            "关城榆叶早疎黄，日暮沙云古战场。",
            "表请回军掩尘骨，莫教士卒哭龙荒。"
        ],
        "title": "回军行",
        "id": "a841cfca-0ac2-4271-9ff0-34f87e837bbe"
    },
    {
        "author": "李益",
        "paragraphs": [
            "桃李年年上国新，风沙日日塞垣人。",
            "伤心更见庭前柳，忽有千条欲占春。"
        ],
        "title": "邠宁春日",
        "id": "3a692edc-d3bd-4be8-8142-42e9d058030c"
    },
    {
        "author": "李益",
        "paragraphs": [
            "破瑟悲秋已减弦，湘灵沈怨不知年。",
            "感君拂拭遗音在，更奏新声明月天。"
        ],
        "title": "古瑟怨",
        "id": "699800d5-6ce3-4f34-8f68-78b6c32f7202"
    },
    {
        "author": "李益",
        "paragraphs": [
            "微月东南上戍楼，琵琶起舞锦缠头。",
            "更闻横笛关山远，白草胡沙西塞秋。"
        ],
        "title": "夜宴观石将军舞",
        "id": "f68fbbd0-6729-40b1-8707-b8349dd44177"
    },
    {
        "author": "李益",
        "paragraphs": [
            "寒山吹笛唤春归，迁客相看泪满衣。",
            "洞庭一夜无穷雁，不待天明尽北飞。"
        ],
        "tags": [
            "洞庭湖"
        ],
        "title": "春夜闻笛",
        "id": "590153bb-2f4d-419d-84ac-c4b9cb785a48"
    },
    {
        "author": "李益",
        "paragraphs": [
            "南行直入鹧鸪羣，万岁桥边一送君。",
            "闻道望乡闻不得，梅花暗落岭头云。"
        ],
        "title": "扬州送客",
        "id": "6795f7bd-7a8b-452c-9c2a-ccf693710c85"
    },
    {
        "author": "李益",
        "paragraphs": [
            "统汉峰西降户营，黄河战骨拥长城。",
            "只今已勒燕然石，北地无人空月明。"
        ],
        "tags": [
            "黄河"
        ],
        "title": "统汉峰下",
        "id": "772f7f55-f920-4217-9024-4b5232e96d57"
    },
    {
        "author": "李益",
        "paragraphs": [
            "雾袖烟裾云母冠，碧琉璃簟井冰寒。",
            "焚香欲使三清鸟，静拂桐阴上玉坛。"
        ],
        "title": "避暑女冠",
        "id": "d83981b3-b9e0-4b94-9e63-a6392929acd6"
    },
    {
        "author": "李益",
        "paragraphs": [
            "柳花飞入正行舟，卧引菱花信碧流。",
            "闻道风光满扬子，天晴共上望乡楼。"
        ],
        "title": "行舟",
        "id": "fa3c1357-9b8c-4d13-aa5e-067758de57d0"
    },
    {
        "author": "李益",
        "paragraphs": [
            "燕语如伤旧国春，宫花一落已成尘。",
            "自从一闭风光後，几度飞来不见人。"
        ],
        "tags": [
            "吊古伤今",
            "写鸟",
            "鸟"
        ],
        "title": "隋宫燕",
        "id": "cfc5525c-1c63-4f1f-ac67-6aed44885d6e"
    },
    {
        "author": "李益",
        "paragraphs": [
            "烟草连天枫树齐，岳阳归路子规啼。",
            "春江万里巴陵戍，落日看沈碧水西。"
        ],
        "title": "送人归岳阳",
        "id": "48684889-1cbd-4b19-9768-be3c6b22d97e"
    },
    {
        "author": "李益",
        "paragraphs": [
            "黄昏鼓角似边州，三十年前上此楼。",
            "今日山城对垂泪，伤心不独为悲秋。"
        ],
        "title": "上汝州郡楼",
        "id": "73b9a9a6-8fcf-47bf-a8f2-f4aaf3a1419a"
    },
    {
        "author": "李益",
        "paragraphs": [
            "漠南春色到滹沱，碧柳青青塞马多。",
            "万里关山今不闭，汉家频许郅支和。"
        ],
        "title": "临滹沱见蕃使列名",
        "id": "8806295e-05bb-40d8-9776-e4eaeee89d1a"
    },
    {
        "author": "李益",
        "paragraphs": [
            "水纹珍簟思悠悠，千里佳期一夕休。",
            "从此无心爱良夜，任他明月下西楼。"
        ],
        "tags": [
            "失恋",
            "爱情"
        ],
        "title": "写情",
        "id": "1cb66aa8-e665-40b5-af59-253d8592f137"
    },
    {
        "author": "李益",
        "paragraphs": [
            "回乐峰前沙似雪，受降城下月如霜。",
            "不知何处吹芦管，一夜征人尽望乡。"
        ],
        "tags": [
            "唐诗三百首",
            "思念",
            "战争",
            "冬天",
            "边塞",
            "七言绝句",
            "月亮"
        ],
        "title": "夜上受降城闻笛",
        "id": "992df222-c445-4925-a656-0caa4447d5bb"
    },
    {
        "author": "李益",
        "paragraphs": [
            "边城已在虏城中，烽火南飞入汉宫。",
            "汉庭议事先黄老，麟阁何人定战功。"
        ],
        "title": "赴渭北宿石泉驿南望黄堆烽",
        "id": "f0b13311-ab59-4dc6-86e7-d201003dd201"
    },
    {
        "author": "李益",
        "paragraphs": [
            "无事将心寄柳条，等闲书字满芭蕉。",
            "乡关若有东流信，遣送扬州近驿桥。"
        ],
        "title": "逢归信偶寄",
        "id": "ed7f860f-572b-468f-a70a-d6b233f0cbc6"
    },
    {
        "author": "李益",
        "paragraphs": [
            "玉树溶溶仙气深，含光混俗似无心。",
            "长愁忽作鹤飞去，一片孤云何处寻。"
        ],
        "title": "赠毛仙翁",
        "id": "ace9546f-5d4e-42ac-8f07-d4707030f7a4"
    },
    {
        "author": "李益",
        "paragraphs": [
            "忆妾深闺里，烟尘不曾识。",
            "嫁与长干人，沙头候风色。",
            "五月南风兴，思君下巴陵。",
            "八月西风起，想君发扬子。",
            "去来悲如何，见少离别多。",
            "湘潭几日到，妾梦越风波。",
            "昨夜狂风度，吹折江头树。",
            "渺渺暗无边，行人在何处。",
            "好乘浮云骢，佳期兰渚东。",
            "鸳鸯绿浦上，翡翠锦屏中。",
            "自怜十五余，颜色桃花红。",
            "那作商人妇，愁水复愁风。"
        ],
        "title": "长干行",
        "id": "7ce1049a-e49a-4c44-8092-8147c5b8efb3"
    },
    {
        "author": "李益",
        "paragraphs": [
            "昔降英王顾。",
            "屏身幽岩曲，灵波结繁笳。",
            "爽籁赴鸣玉，运转春华至。",
            "岁来山草绿，青松掩落晖。",
            "白云竟空谷，伊人抚遗叹。",
            "恻恻芳又缛，云谁斅美香。",
            "分毫寄明牧。"
        ],
        "title": "和丘员外题湛长史旧居",
        "id": "44376f7d-a0d4-415d-a846-ec6da52ba651"
    },
    {
        "author": "李益",
        "paragraphs": [
            "骏马事轻车，军行万里沙。",
            "胡山通嗢落，汉节绕浑邪。",
            "桂满天西月，芦吹塞北笳。",
            "别离俱报主，路极不为赊。"
        ],
        "title": "送客归振武",
        "id": "2e0cd4ce-4297-420f-a4bf-92e48b38e5d2"
    },
    {
        "author": "李益",
        "paragraphs": [
            "旧是秦时镜，今藏古匣中。",
            "龙盘初挂月，凤舞欲生风。",
            "石黛曾留殿，朱光适在宫。",
            "应祥知道泰，鉴物觉神通。",
            "肝胆诚难隐，妍媸信易穷。",
            "幸居君子室，长愿免尘蒙。"
        ],
        "title": "府试古镜",
        "id": "7456cfc7-afe2-4f55-a95a-b6868ab10533"
    },
    {
        "author": "李益",
        "paragraphs": [
            "一国沙弥独解诗，人人道胜惠林师。",
            "先皇诏下征还日，今上龙飞入内时。",
            "看月忆来松寺宿，寻花思作杏溪期。",
            "因论佛地求心地，秪说常吟是住持。"
        ],
        "title": "赠宣大师",
        "id": "5a937bf2-db04-4f01-8af7-4d0ea02c9657"
    },
    {
        "author": "李益",
        "paragraphs": [
            "汉室长陵小市东，珠帘绣户对春风。",
            "君王昨日移仙仗，玉辇将迎入汉中。"
        ],
        "title": "汉宫词",
        "id": "03aceab2-1bbe-4c0f-850b-b98d3760e35a"
    },
    {
        "author": "李益",
        "paragraphs": [
            "长乐花枝雨点销，江城日暮好相邀。",
            "春楼不闭葳蕤锁，绿水回连宛转桥。"
        ],
        "title": "江南曲",
        "id": "3b28eace-a2e8-4627-a7ef-02e3b901be8f"
    },
    {
        "author": "李益",
        "paragraphs": [
            "浮云不共此山齐，山霭苍苍望转迷。",
            "晓月暂飞高树里，秋河隔在数峯西。"
        ],
        "tags": [
            "写山",
            "写景",
            "描写山"
        ],
        "title": "宿石邑山中",
        "id": "5d171072-47a3-4daf-ba8f-202d4c47ce49"
    },
    {
        "author": "李益",
        "paragraphs": [
            "湘竹斑斑湘水春，衡阳太守虎符新。",
            "朝来笑向归鸿道，早晚南飞见主人。"
        ],
        "title": "寄赠衡州杨使君",
        "id": "cc1bf6ee-a6d6-4018-a194-1d6e084d36ab"
    },
    {
        "author": "李益",
        "paragraphs": [
            "杨柳含烟灞岸春，年年攀折为行人。",
            "好风若借低枝便，莫遣青丝扫路尘。"
        ],
        "title": "途中寄李二",
        "id": "e8d49e76-fc92-40cb-81cb-458828cdaf8d"
    },
    {
        "author": "李益",
        "paragraphs": [
            "扫石焚香礼碧空，露华偏湿蕊珠宫。",
            "如何说得天坛上，万里无云月在中。"
        ],
        "title": "寄许炼师",
        "id": "b12f0f8a-a36e-446d-9607-e30772d52730"
    },
    {
        "author": "李益",
        "paragraphs": [
            "世故相逢各未闲，百年多在别离间。",
            "昨夜秋风今夜雨，不知何处入空山。"
        ],
        "title": "失题",
        "id": "a3f3a8b5-83d2-4e36-a1c1-20d6d1a0d465"
    },
    {
        "author": "李益",
        "paragraphs": [
            "伏波惟愿裹尸还，定远何须生入关。",
            "莫遣只轮归海窟，仍留一箭射天山。"
        ],
        "tags": [
            "写人",
            "边塞",
            "壮志"
        ],
        "title": "塞下曲",
        "id": "60adfcbb-87e0-4a68-851c-bb92ccc2f05a"
    },
    {
        "author": "李益",
        "paragraphs": [
            "心期紫阁山中月，身过黄堆烽上云。",
            "年发已从书剑老，戎衣更逐霍将军。"
        ],
        "title": "上黄堆烽",
        "id": "c3a17902-eb44-4244-9cd8-d60a4ac55f82"
    },
    {
        "author": "李益",
        "paragraphs": [
            "闲庭草色能留马，当路杨花不避人。"
        ],
        "title": "句",
        "id": "37ab7b24-b25e-4492-88de-16a5eb4c2008"
    },
    {
        "author": "李端",
        "paragraphs": [
            "水国叶黄时，洞庭霜落夜。",
            "行舟闻商估，宿在枫林下。",
            "此地送君还，茫茫似梦间。",
            "後期知几日，前路转多山。",
            "巫峡通湘浦，迢迢隔云雨。",
            "天晴见海樯，月落闻津鼓。",
            "人老自多愁，水深难急流。",
            "清宵歌一曲，白首对汀洲。"
        ],
        "tags": [
            "洞庭湖"
        ],
        "title": "古别离二首 一",
        "id": "ff6d2d68-17c4-4204-8d54-0203177c730b"
    },
    {
        "author": "李端",
        "paragraphs": [
            "与君桂阳别，令君岳阳待。",
            "後事忽差池，前期日空在。",
            "木落雁嗷嗷，洞庭波浪高。",
            "远山云似盖，极浦树如毫。",
            "朝发能几里，暮来风又起。",
            "如何两处愁，皆在孤舟里。",
            "昨夜天月明，长川寒且清。",
            "菊花开欲尽，荠菜泊来生。",
            "下江帆势速，五两遥相逐。",
            "欲问去时人，知投何处宿。",
            "空令猿啸时泣对湘簟竹。"
        ],
        "tags": [
            "洞庭湖"
        ],
        "title": "古别离二首 二",
        "id": "3c3ab4a7-a3d1-46bc-a942-1bb035d0e86b"
    },
    {
        "author": "李端",
        "paragraphs": [
            "东城攀柳叶，柳叶低着草。",
            "少壮莫轻年，轻年有衰老。",
            "柳发遍川冈，登高堪断肠。",
            "雨烟轻漠漠，何树近君乡。",
            "赠君折杨柳，颜色岂能久。",
            "上客莫沾巾，佳人正回首。",
            "新柳送君行，古柳伤君情。",
            "突兀临荒渡，婆娑出旧营。",
            "隋家两岸尽，陶宅五株荣。",
            "日暮偏愁望，春山有鸟声。"
        ],
        "title": "折杨柳",
        "id": "61194804-f2d2-41bc-a43e-a774f80f26dd"
    },
    {
        "author": "李端",
        "paragraphs": [
            "惆怅流水时，萧条背城路。",
            "离人出古亭，嘶马入寒树。",
            "江海正风波，相逢在何处。"
        ],
        "title": "留别柳中庸",
        "id": "d528ff85-134d-4d1d-86ba-e6053487bd8a"
    },
    {
        "author": "李端",
        "paragraphs": [
            "野菊开欲稀，寒泉流渐浅。",
            "幽人步林後，叹此年华晚。",
            "倚杖送行云，寻思故山远。"
        ],
        "title": "野亭三韵送钱员外",
        "id": "553ab62d-c697-480c-96a3-c9f93da53fc1"
    },
    {
        "author": "李端",
        "paragraphs": [
            "日长原野静，杖策步幽巘。",
            "雉雊麦苗阴，蝶飞溪草晚。",
            "我生好闲放，此去殊未返。",
            "自是君不来，非关故山远。"
        ],
        "title": "归山招王逵",
        "id": "96851a23-f8c1-49ea-8e6b-1d7063b8d0ad"
    },
    {
        "author": "李端",
        "paragraphs": [
            "入谷访君来，秋泉已堪涉。",
            "林间人独坐，月下山相接。",
            "重露湿苍苔，明灯照黄叶。",
            "故交一不见，素发何稠叠。"
        ],
        "title": "过谷口元赞善所居",
        "id": "9fa9dfb2-4e4a-4c51-bd1f-bb28049777d9"
    },
    {
        "author": "李端",
        "paragraphs": [
            "本与戴征君，同师竹上坐。",
            "偶为名利引，久废论真果。",
            "昨日山信回，寄书来责我。"
        ],
        "title": "旅次岐山得山友书却寄凤翔张尹",
        "id": "0b829019-582f-4b44-8e25-f6ef247fcb6b"
    },
    {
        "author": "李端",
        "paragraphs": [
            "我有惆怅词，待君醉时说。",
            "长来逢九日，难与菊花别。",
            "摘却正开花，暂言花未发。"
        ],
        "title": "九日赠司空文明",
        "id": "169db1f4-0f3e-49d4-b6a7-ac3d6ddea9ed"
    },
    {
        "author": "李端",
        "paragraphs": [
            "昔人登此地，丘陇已前悲。",
            "今日又非昔，春风能几时。",
            "风吹城上树，草没城边路。",
            "城里月明时，精灵自来去。"
        ],
        "title": "芜城",
        "id": "1187b7da-e4e4-4d63-800b-3e6e9d99d57e"
    },
    {
        "author": "李端",
        "paragraphs": [
            "才子神骨清，虚竦眉眼明。",
            "貌应同卫玠，鬓且异潘生。",
            "初戴莓苔帻，来过丞相宅。",
            "满堂归道师，众口宗诗伯。",
            "须臾里巷传，天子亦知贤。",
            "出诏升高士，驰声在少年。",
            "自为才哲爱，日与侯王会。",
            "匡主一言中，荣亲千里外。",
            "更闻仙士友，往往东回首。",
            "驱石不成羊，指丹空毙狗。",
            "孤帆淮上归，商估夜相依。",
            "海雾寒将尽，天星晓欲稀。",
            "潮头来始歇，浦口喧争发。",
            "乡树尚和云，邻船犹带月。",
            "到洞必伤情，巡房见旧名。",
            "醮疎坛路涩，汲少井栏倾。",
            "别我长安道，前期共须老。",
            "方随水向山，肯惜花辞岛。",
            "怅望执君衣，今朝风景好。"
        ],
        "title": "送吉中孚拜官归楚州",
        "id": "dde00080-96a2-45aa-a780-f19ced0019c5"
    },
    {
        "author": "李端",
        "paragraphs": [
            "南楼西下时，月里闻来棹。",
            "桂水舳舻回，荆州津济闹。",
            "移帷望星汉，引带思容貌。",
            "今夜一江人，唯应妾身觉。"
        ],
        "title": "荆州泊",
        "id": "26a9c152-dc44-4c44-a610-c84ca4d1d2e3"
    },
    {
        "author": "李端",
        "paragraphs": [
            "游童苏合弹，倡女蒲葵扇。",
            "初日映城时，相思忽相见。",
            "褰裳蹋路草，理鬓回花面。",
            "薄暮不同归，留情此芳甸。"
        ],
        "title": "春游乐",
        "id": "2859c7f7-5ebd-4ed0-8b4a-2d8212dbcc14"
    },
    {
        "author": "李端",
        "paragraphs": [
            "凉州风月美，遥望居延路。",
            "泛泛下天云，青青缘塞树。",
            "燕山苏武上，海岛田横住。",
            "更是草生时，行人出门去。"
        ],
        "title": "千里思",
        "id": "de1797c7-0c10-4d76-aac3-68dbfbf82b77"
    },
    {
        "author": "李端",
        "paragraphs": [
            "迥起来应近，高飞去自遥。",
            "映林同落雪，拂水状飜潮。",
            "犹有幽人兴，相逢到碧霄。"
        ],
        "title": "白鹭咏",
        "id": "5b2a69d8-3a60-4fea-b23b-eb83f81622f6"
    },
    {
        "author": "李端",
        "paragraphs": [
            "途穷别则怨，何必天涯去。",
            "共作出门人，不见归乡路。",
            "殷勤执杯酒，怅望送亲故。",
            "月色入闲轩，风声落高树。",
            "云霄望且远，齿发行应暮。",
            "九日泣黄花，三秋悲白露。",
            "君行过洛阳，莫向青山度。"
        ],
        "title": "冬夜与故友聚送吉校书",
        "id": "19a7e803-e3b8-4ebe-9dc1-2869c23122e9"
    },
    {
        "author": "李端",
        "paragraphs": [
            "古人留路去，今日共君行。",
            "若待青山尽，应逢白发生。",
            "谁知到兰若，流落一书名。"
        ],
        "title": "与苗员外山行",
        "id": "314d0c08-7c56-47a8-bc40-f48ef0742396"
    },
    {
        "author": "李端",
        "paragraphs": [
            "相见惜余辉，齐行登古寺。",
            "风烟结远恨，山水含芳意。",
            "车马莫前归，留看巢鹤至。"
        ],
        "title": "早春同庾侍郎题青龙上方院",
        "id": "5e8854d8-650e-4e80-b95a-6a40679681cd"
    },
    {
        "author": "李端",
        "paragraphs": [
            "荣家兼佐幕，叔父似还乡。",
            "王粲名虽重，郄超髯未长。",
            "鸣桡过夏口，敛笏见浔阳。",
            "後夜相思处，中庭月一方。"
        ],
        "title": "送从叔赴洪州",
        "id": "c98956e6-9415-4374-bfca-925ca2b91243"
    },
    {
        "author": "李端",
        "paragraphs": [
            "郄超本绝伦，得意在芳春。",
            "勋业耿家盛，风流荀氏均。",
            "声名金作赋，白皙玉为身。",
            "敛笏辞天子，乘龟从丈人。",
            "度关行且猎，鞍马何躞蹀。",
            "猿啸暮应愁，湖流春好涉。",
            "浔阳水分送，于越山相接。",
            "梅雨细如丝，蒲帆轻似叶。",
            "逢风燕不定，值石波先叠。",
            "楼见远公庐，船经徐穉业。",
            "邑人多秉笔，州吏亦负笈。",
            "村女解收鱼，津童能用檝。",
            "唯我有荆扉，无成未得归。",
            "见君兄弟出，今日自沾衣。"
        ],
        "title": "送路司谏侍从叔赴洪州",
        "id": "da45d665-c7b9-4403-b2f8-e2c30bfbd188"
    },
    {
        "author": "李端",
        "paragraphs": [
            "病来形貌秽，斋沫入东林。",
            "境静闻神远，身羸向道深。",
            "芭蕉高自折，荷叶大先沈。"
        ],
        "title": "病後游青龙寺",
        "id": "64ab14be-6565-4ac9-aa39-4a9e40d92023"
    },
    {
        "author": "李端",
        "paragraphs": [
            "鹤裘筇竹杖，语笑过林中。",
            "正是月明夜，陶家见远公。",
            "自嫌山客务，不与汉官同。"
        ],
        "title": "夜寻司空文明逢深上人因寄晋侍御",
        "id": "e802bf07-532a-4c10-a92a-baf6eaa25c29"
    },
    {
        "author": "李端",
        "paragraphs": [
            "朔雁去成行，哀蝉响如昨。",
            "时芳一憔悴，暮序何萧索。",
            "笑语且无聊，逢迎多约略。",
            "三山不可见，百岁空挥霍。",
            "故事尽为愁，新知无复乐。",
            "夫君又离别，而我加寂寞。",
            "惠远纵相寻，陶潜祗独酌。",
            "主人恩则厚，客子才自薄。",
            "委曲见提携，因循成蹇剥。",
            "论边书未上，招隐诗还作。",
            "贵者已朝餐，岂能敦宿诺。",
            "飞禽虽失树，流水长思壑。",
            "千里寄琼枝，梦寐青山郭。"
        ],
        "title": "长安书事寄薛戴",
        "id": "cc66b4b1-8c6f-4b27-8abb-27028bd76e2a"
    },
    {
        "author": "李端",
        "paragraphs": [
            "谢家能植药，万簇相萦倚。",
            "烂熳绿苔前，婵娟青草里。",
            "垂栏复照户，映竹仍临水。",
            "骤雨发芳香，回风舒锦绮。",
            "孤光杂新故，众色更重累。",
            "散碧出疎茎，分黄成细蘂。",
            "游蜂高更下，惊蝶坐还起。",
            "玉貌对应惭，霞标方不似。",
            "春阴怜弱蔓，夏日同短晷。",
            "回落报荣衰，交关鬬红紫。",
            "花时苟未赏，老至谁能止。",
            "上客屡移床，幽僧劳凭几。",
            "初合虽薄劣，却得陪君子。",
            "敢问贤主人，何如种桃李。"
        ],
        "title": "鲜于少府宅看花",
        "id": "7ac0a7d0-2347-4647-8165-9dca1bef2530"
    },
    {
        "author": "李端",
        "paragraphs": [
            "去者不可忆，旧游相见时。",
            "凌霄徒更发，非是看花期。",
            "倚玉交文友，登龙年月久。",
            "东阁许联床，西郊亦携手。",
            "彼苍何暖昧，薄劣翻居後。",
            "重入远师溪，谁尝陶令酒。",
            "伊昔会禅宫，容辉在眼中。",
            "篮舆来问道，玉柄解谈空。",
            "孔席亡颜子，僧堂失谢公。",
            "遗文一书壁，新竹再移丛。",
            "始聚终成散，朝欢暮不同。",
            "春霞方照日，夜烛忽迎风。",
            "蚁鬬声犹在，鸮灾道已穷。",
            "问天应默默，归宅太匆匆。",
            "凄其履还路，莽苍云林暮。",
            "九陌似无人，五陵空有雾。",
            "缅怀山阳笛，永恨平原赋。",
            "错莫过门栏，分明识行路。",
            "上智本全真，郄公况重臣。",
            "唯应抚灵运，暂是忆嘉宾。",
            "存信松犹小，缄哀草尚新。",
            "鲤庭埋玉树，那忍见门人。"
        ],
        "title": "慈恩寺怀旧",
        "id": "667d65f5-9f24-4abd-b635-214ba34533bb"
    },
    {
        "author": "李端",
        "paragraphs": [
            "晓雾忽为霜，寒蝉还罢响。",
            "行人在长道，日暮多归想。",
            "射策本何功，名登绛帐中。",
            "遂矜丘室重，不料阮途穷。",
            "交结惭时辈，龙钟似老翁。",
            "机非鄙夫正，懒是平生性。",
            "欹枕鸿雁高，闭关花药盛。",
            "厨烟当雨绝，阶竹连窗暝。",
            "欲赋苦饥行，无如消渴病。",
            "旧业历胡尘，荒原少四邻。",
            "田园空有处，兄弟未成人。",
            "毛义心长苦，袁安家转贫。",
            "今呈胸臆事，当为泪沾巾。"
        ],
        "title": "赠薛戴",
        "id": "1e5d503c-12ee-4e2c-a645-80e5e892316b"
    },
    {
        "author": "李端",
        "paragraphs": [
            "绿杨新草路，白发故乡人。",
            "既壮还应老，游梁复滞秦。",
            "逢花莫漫折，能有几多春。"
        ],
        "title": "东门送客",
        "id": "3cd9a856-d137-4760-8431-47fd482be3d3"
    },
    {
        "author": "李端",
        "paragraphs": [
            "春雨昨开花，秋霜忽沾草。",
            "荣枯催日夕，去住皆须老。",
            "君望汉家原，高坟渐成道。"
        ],
        "title": "送韩绅卿",
        "id": "d3df845a-eee5-4b84-beb4-0bdeb09cf264"
    },
    {
        "author": "李端",
        "paragraphs": [
            "襄阳堤路长，草碧柳枝黄。",
            "谁家女儿临夜妆，红罗帐里有灯光。",
            "雀钗翠羽动明珰，欲出不出脂粉香。",
            "同居女伴正衣裳，中庭寒月白如霜。",
            "贾生十八称才子，空得门前一断肠。"
        ],
        "title": "襄阳曲",
        "id": "77076b15-6e9b-4d55-81c8-89f66b33a428"
    },
    {
        "author": "李端",
        "paragraphs": [
            "胡腾身是凉州儿，肌肤如玉鼻如锥。",
            "桐布轻衫前後卷，葡萄长带一边垂。",
            "帐前跪作本音语，拾襟搅袖为君舞。",
            "安西旧牧收泪看，洛下词人抄曲与。",
            "扬眉动目踏花毡，红汗交流珠帽偏。",
            "醉却东倾又西倒，双靴柔弱满灯前。",
            "环行急蹴皆应节，反手叉腰如却月。",
            "丝桐忽奏一曲终，呜呜画角城头发。",
            "胡腾儿，胡腾儿，故乡路断知不知。"
        ],
        "title": "胡腾儿",
        "id": "f2a2bee8-b67a-47b5-a061-3e571e8371c9"
    },
    {
        "author": "李端",
        "paragraphs": [
            "黄须康兄酒泉客，平生出入王侯宅。",
            "今朝醉卧又明朝，忽忆故乡头已白。",
            "流年恍惚瞻西日，陈事苍茫指南陌。",
            "声名恒压鲍参军，班位不过扬执戟。",
            "迩来七十遂无机，空是咸阳一布衣。",
            "後辈轻肥贱衰朽，五侯门馆许因依。",
            "自言万物有移改，始信桑田变成海。",
            "同时献赋人皆尽，共壁题诗君独在。",
            "步出东城风景和，青山满眼少年多。",
            "汉家尚壮今则老，发短心长知奈何。",
            "华堂举杯白日晚，龙钟相见谁能免。",
            "君今已反我正来，朱颜宜笑能几回。",
            "借问朦胧花树下，谁家畚插筑高台。"
        ],
        "title": "赠康洽",
        "id": "86909f2e-2ccb-40d2-8773-8bdec8006cce"
    },
    {
        "author": "李端",
        "paragraphs": [
            "城傍牧马驱未过，一马徘徊起还卧。",
            "眼中有泪皮有疮，骨毛焦瘦令人伤。",
            "朝朝放在儿童手，谁觉举头看故乡。",
            "往时汉地相驰逐，如雨如风过平陆。",
            "岂意今朝驱不前，蚊蚋满身泥上腹。",
            "路人识是名马儿，畴昔三军不得骑。",
            "玉勒金鞍既已远，追奔获兽有谁知。",
            "终身枥上食君草，遂与驽骀一时老。",
            "傥借长鸣陇上风，犹期一战安西道。"
        ],
        "title": "瘦马行",
        "id": "5785bfff-5e2a-46bf-95ef-6737f20a6993"
    },
    {
        "author": "李端",
        "paragraphs": [
            "昨宵梦到亡何乡，忽见一人山之阳。",
            "高冠长剑立石堂，鬓眉飒爽瞳子方。",
            "胡麻作饭琼作浆，素书一帙在柏床。",
            "啖我还丹拍我背，令我延年在人代。",
            "乃书数字与我持，小儿归去须读之。",
            "觉来知是虚无事，山中雪平云覆地。",
            "东岭啼猿三四声，卷帘一望心堪碎。",
            "蓬莱有梯不可蹑，向海回头泪盈睫。",
            "且闻童子是苍蝇，谁谓庄生异蝴蝶。",
            "学仙去来辞故人，长安道路多风尘。"
        ],
        "title": "杂歌呈郑锡司空文明",
        "id": "0c98ec8b-0757-420a-8171-fd439d8c150f"
    },
    {
        "author": "李端",
        "paragraphs": [
            "汉水至清泥则浊，松枝至坚萝则弱。",
            "十三女儿事他家，颜色如花终索寞。",
            "兰生当门燕巢幙，兰芽未吐燕泥落。",
            "为姑偏忌诸嫂良，作妇翻嫌壻家恶。",
            "人生照镜须自知，无盐何用妬西施。",
            "秦庭野鹿忽为马，巧伪乱真君试思。",
            "伯奇掇蜂贤父逐，曾参杀人慈母疑。",
            "酒沽千日人不醉，琴弄一弦心已悲。",
            "常闻善交无尔汝，谗口甚甘良药苦。",
            "山鸡锦翼岂凤凰，陇鸟人言止鹦鹉。",
            "向栩非才徒隐灶，田文有命那关户。",
            "犀烛江行见鬼神，木人登席呈歌舞。",
            "乐生东去终居赵，阳虎北辕飜适楚。",
            "世间反覆不易陈，缄此贻君泪如雨。"
        ],
        "title": "杂歌",
        "id": "4bd7acac-92da-4afa-b14d-010bb5e9da52"
    },
    {
        "author": "李端",
        "paragraphs": [
            "白马逐朱车，黄昏入狭斜。",
            "狭斜柳树乌争宿，争枝未得飞上屋。",
            "东房少妇壻从军，每听乌啼知夜分。"
        ],
        "title": "乌栖曲",
        "id": "29349510-7c20-4105-b50d-258ce53a8523"
    },
    {
        "author": "李端",
        "paragraphs": [
            "昨夜东风吹尽雪，两京路上梅花发。",
            "行人相见便东西，日暮溪头饮马别。",
            "把君衫袖望垂杨，两行泪下思故乡。"
        ],
        "title": "送客东归",
        "id": "12cdd629-7c39-4d78-bfcc-246cffbb7127"
    },
    {
        "author": "李端",
        "paragraphs": [
            "妾本舟中女，闻君江上琴。",
            "君初感妾意，妾亦感君心。",
            "遂出合欢被，同为交颈禽。",
            "传杯唯畏浅，接膝犹嫌远。",
            "侍婢奏箜篌，女郎歌宛转。",
            "宛转怨如何，中庭霜渐多。",
            "霜多叶可惜，昨日非今夕。",
            "徒结万重欢，终成一宵客。",
            "王敬伯，绿水青山从此隔。"
        ],
        "title": "王敬伯歌",
        "id": "b0394c9f-7d5a-4880-a96a-b9211aecc6db"
    },
    {
        "author": "李端",
        "paragraphs": [
            "东西南北望，望远悲潜蓄。",
            "红黄绿紫花，花开看不足。",
            "今年与子少相随，他年与子老相逐。"
        ],
        "title": "救生寺望春寄畅当",
        "id": "e321d83c-6578-4f48-a774-aa4abc5d4f9d"
    },
    {
        "author": "李端",
        "paragraphs": [
            "余兄佐郡经西楚，饯行因赋荆门雨。",
            "𩆵𩆵燮燮声渐繁，浦里人家收市喧。",
            "重阴大点过欲尽，碎浪柔文相与飜。",
            "云间怅望荆衡路，万里青山一时暮。",
            "琵琶寺里响空廊，熨斗陂前湿荒戍。",
            "沙尾长樯发渐稀，竹竿草屩涉流归。",
            "夷陵已远半成烧，汉上游倡始濯衣。",
            "船门相对多商估，葛服龙钟篷下语。",
            "自是湘州石燕飞，那关齐地商羊舞。",
            "曾为江客念江行，肠断秋荷雨打声。",
            "摩天古木不可见，住岳高僧空得名。",
            "今朝拜首临欲别，遥忆荆门雨中发。"
        ],
        "title": "荆门歌送兄赴夔州",
        "id": "1acf8579-cac4-4305-82f6-de716ca26a76"
    },
    {
        "author": "李端",
        "paragraphs": [
            "忆妾初嫁君，花鬟如绿云。",
            "回灯入绮帐，转面脱罗裙。",
            "折步教人学，偷香与客熏。",
            "容颜南国重，名字北方闻。",
            "一从失恩意，转觉身顦顇。",
            "对镜不梳头，倚窗空落泪。",
            "新人莫恃新，秋至会无春。",
            "从来闭在长门者，必是宫中第一人。"
        ],
        "tags": [
            "闺怨"
        ],
        "title": "妾薄命",
        "id": "31db4b05-1ecc-4068-82e7-3c4681f2dcd7"
    },
    {
        "author": "李端",
        "paragraphs": [
            "露湿月苍苍，关头榆叶黄。",
            "回轮照海远，分彩上楼长。",
            "水冻频移幕，兵疲数望乡。",
            "只应城影外，万里共胡霜。"
        ],
        "title": "关山月",
        "id": "15a4577a-a56a-4576-bea0-d6f64aea1199"
    },
    {
        "author": "李端",
        "paragraphs": [
            "雁塞日初晴，狐关雪复平。",
            "危楼缘广漠，古窦傍长城。",
            "拂剑金星出，弯弧玉羽鸣。",
            "谁知系虏者，贾谊是书生。"
        ],
        "title": "度关山",
        "id": "a83f524c-ef82-4bb8-a14b-f3360e7b5d2a"
    },
    {
        "author": "李端",
        "paragraphs": [
            "巫山十二峯，皆在碧虚中。",
            "回合云藏月，霏微雨带风。",
            "猿声寒过涧，树色暮连空。",
            "愁向高唐望，清秋见楚宫。"
        ],
        "title": "巫山高",
        "id": "dd8200fc-61b8-4d38-8c30-15b54428be42"
    },
    {
        "author": "李端",
        "paragraphs": [
            "天山一丈雪，杂雨夜霏霏。",
            "湿马胡歌乱，经烽汉火微。",
            "丁零苏武别，疎勒范羌归。",
            "若看关头下，长榆叶定稀。"
        ],
        "title": "雨雪曲",
        "id": "318bbfaf-054e-4d21-b82b-eb5a62c1fccf"
    },
    {
        "author": "李端",
        "paragraphs": [
            "柘弹连钱马，银钩妥堕鬟。",
            "摘桑春陌上，踏草夕阳间。",
            "意合辞先露，心诚貌却闲。",
            "明朝若相忆，云雨出巫山。"
        ],
        "title": "春游乐",
        "id": "01fb9d75-9711-4b11-b58d-6d767575044b"
    },
    {
        "author": "李端",
        "paragraphs": [
            "碧水暎丹霞，溅溅度浅沙。",
            "暗通山下草，流出洞中花。",
            "净色和云落，喧声遶石斜。",
            "明朝更寻去，应到阮郎家。"
        ],
        "title": "山下泉",
        "id": "d8e54bab-695d-4ce2-89a8-908d28feea5d"
    },
    {
        "author": "李端",
        "paragraphs": [
            "草色随骢马，悠悠共出秦。",
            "水传云梦晓，山接洞庭春。",
            "帆影连三峡，猿声在四邻。",
            "青门一分手，难见杜陵人。"
        ],
        "tags": [
            "洞庭湖",
            "送别"
        ],
        "title": "送客赴洪州",
        "id": "24ca4298-5f1f-4a0e-93b1-4e72caafbaee"
    },
    {
        "author": "李端",
        "paragraphs": [
            "东门垂柳长，回首独心伤。",
            "日暖临芳草，天晴忆故乡。",
            "暎花莺上下，过水蝶飞扬。",
            "借问同行客，今朝泪几行。"
        ],
        "title": "与郑锡游春",
        "id": "37f4077e-4ef3-4815-bcf9-e8d0e177799d"
    },
    {
        "author": "李端",
        "paragraphs": [
            "闻说湘川路，年年古木多。",
            "猿啼巫峡夜，月照洞庭波。",
            "穷海人还去，孤城雁与过。",
            "青山不同赏，来往自蹉跎。"
        ],
        "tags": [
            "洞庭湖"
        ],
        "title": "送友人",
        "id": "9ad223b0-9c4e-4889-9285-c32465441457"
    },
    {
        "author": "李端",
        "paragraphs": [
            "阮宅闲园暮，窗中见树阴。",
            "樵歌依远草，僧语过长林。",
            "鸟咔花间曲，人弹竹里琴。",
            "自嫌身未老，已有住山心。"
        ],
        "title": "题从叔沆林园",
        "id": "31f756f8-7fbd-47f7-852b-5d15bccede9a"
    },
    {
        "author": "李端",
        "paragraphs": [
            "削发本求道，何方不是归。",
            "松风开法席，江月濯禅衣。",
            "飞阁蝉鸣早，漫天客过稀。",
            "戴颙常执笔，不觉此身非。"
        ],
        "title": "送少微上人入蜀",
        "id": "dc1cc95e-2380-4997-9a98-779a7c22b737"
    },
    {
        "author": "李端",
        "paragraphs": [
            "骤雨归山尽，颓阳入辋川。",
            "看虹登晚墅，踏石过春泉。",
            "紫葛藏仙井，黄花出野田。",
            "自知无路去，回步就人烟。"
        ],
        "title": "雨後游辋川",
        "id": "07596669-74eb-4543-adf4-0562ec1cdba4"
    },
    {
        "author": "李端",
        "paragraphs": [
            "焚香居一室，尽日见空林。",
            "得道轻年暮，安禅爱夜深。",
            "东西皆是梦，存没岂关心。",
            "唯羡诸童子，持经在竹阴。"
        ],
        "title": "同皇甫侍御题惟一上人房",
        "id": "68c41266-d7f8-442e-bd0e-d25192e47ea3"
    },
    {
        "author": "李端",
        "paragraphs": [
            "潘安秋兴动，凉夜宿僧房。",
            "倚杖云离月，垂帘竹有霜。",
            "回风生远迳，落叶飒长廊。",
            "一与交亲会，空贻别後伤。"
        ],
        "title": "同苗员外宿荐福寺僧舍",
        "id": "a5c02d9d-0d51-4e6a-8533-26f1ffafc4fd"
    },
    {
        "author": "李端",
        "paragraphs": [
            "识君年已老，孤棹向潇湘。",
            "素发临高镜，清晨入远乡。",
            "三山分夏口，五两映涔阳。",
            "更逐巴东客，南行泪几行。"
        ],
        "title": "送客往湘江",
        "id": "c04af040-9b5f-4954-8080-fc0e5a7feb80"
    },
    {
        "author": "李端",
        "paragraphs": [
            "嘉陵天气好，百里见双流。",
            "帆影缘巴字，钟声出汉州。",
            "绿原春草晚，青木暮猿愁。",
            "本是风流地，游人易白头。"
        ],
        "title": "送友人游蜀",
        "id": "480b2291-d1d9-4bd7-9851-93f4cf8192e2"
    },
    {
        "author": "李端",
        "paragraphs": [
            "江上花开尽，南行见杪春。",
            "鸟声悲古木，云影入通津。",
            "返景斜连草，回潮暗动苹。",
            "谢公今在郡，应喜得诗人。"
        ],
        "title": "送友人游江东",
        "id": "ce356bec-ac61-4adb-ab69-fcf465118812"
    },
    {
        "author": "李端",
        "paragraphs": [
            "本自求彭泽，谁云道里赊。",
            "山从石壁断，江向弋阳斜。",
            "暮色随枫树，阴云暗荻花。",
            "诸侯旧调鼎，应重宰臣家。"
        ],
        "title": "送乐平苗明府得家字",
        "id": "a0748bf1-95fb-4c94-882d-f60af170e41c"
    },
    {
        "author": "李端",
        "paragraphs": [
            "睢阳陷虏日，外绝救兵来。",
            "世乱忠臣死，时清明主哀。",
            "荒郊春草徧，故垒野花开。",
            "欲为将军哭，东流水不回。"
        ],
        "title": "过宋州",
        "id": "6381e1ed-6c1f-4b0a-b4aa-26fd2370c2c4"
    },
    {
        "author": "李端",
        "paragraphs": [
            "宿雨朝来歇，空山秋气清。",
            "盘云双鹤下，隔水一蝉鸣。",
            "古道黄花落，平芜赤烧生。",
            "茂陵虽有病，犹得伴君行。"
        ],
        "title": "茂陵山行陪韦金部",
        "id": "6805e578-f4a7-4cf3-9010-6aa77700dd2c"
    },
    {
        "author": "李端",
        "paragraphs": [
            "共尔髫年故，相逢万里余。",
            "新春两行泪，故国一封书。",
            "夏口帆初落，涔阳雁正疎。",
            "唯当执杯酒，暂食汉江鱼。"
        ],
        "title": "江上逢司空曙",
        "id": "5e2d8a26-816a-42a0-a793-43cb68b807be"
    },
    {
        "author": "李端",
        "paragraphs": [
            "逢君自乡至，雪涕问田园。",
            "几处生乔木，谁家在旧村。",
            "山峰横二室，水色映千门。",
            "愁见游从处，如今花正繁。"
        ],
        "title": "逢王泌自东京至",
        "id": "0a3c8ec7-42d7-48b9-90df-b961b50d2a28"
    },
    {
        "author": "李端",
        "paragraphs": [
            "行人路不同，花落到山中。",
            "水暗蒹葭雾，月明杨柳风。",
            "年华惊已掷，志业飒然空。",
            "何必龙钟後，方期事远公。"
        ],
        "title": "山中期吉中孚",
        "id": "2f5fd8d9-88ef-4407-baa9-cb359cfb0668"
    },
    {
        "author": "李端",
        "paragraphs": [
            "君家旧林壑，寄在乱峰西。",
            "近日春云满，相思路亦迷。",
            "闻钟投野寺，待月过前溪。",
            "怅望成幽梦，依依识故蹊。"
        ],
        "title": "酬前大理寺评事张芬",
        "id": "07f81b2b-dc25-4246-b886-3374c8e4d564"
    },
    {
        "author": "李端",
        "paragraphs": [
            "泉水山边去，高人月下看。",
            "润松秋色净，落涧夜声寒。",
            "委曲穿深竹，潺湲过远滩。",
            "圣朝无隐者，早晚罢渔竿。"
        ],
        "title": "赋得山泉送房造",
        "id": "4e36c646-625d-40db-8060-1433058bb551"
    },
    {
        "author": "李端",
        "paragraphs": [
            "草堂高树下，月向後池生。",
            "野客如僧静，新荷共水平。",
            "锦鳞沉不食，绣羽乱相鸣。",
            "即事思江海，谁能万里行。"
        ],
        "title": "宿兴善寺後堂池",
        "id": "37843026-d9d5-407b-81b3-74dbfada971d"
    },
    {
        "author": "李端",
        "paragraphs": [
            "未得从师去，人间万事劳。",
            "云门不可见，山木已应高。",
            "向日开柴户，惊秋问敝袍。",
            "何由宿峰顶，窗里望波涛。"
        ],
        "title": "忆皎然上人",
        "id": "a5ba3afd-a08c-49e8-a13e-9c90d1d88428"
    },
    {
        "author": "李端",
        "paragraphs": [
            "旧住衡州寺，随缘偶北来。",
            "夜禅山雪下，朝汲竹门开。",
            "半偈传初尽，羣生意未回。",
            "唯当与樵者，杖锡入天台。"
        ],
        "title": "赠衡岳隐禅师",
        "id": "09e8939a-ce9c-42d6-b6d5-1d0ae752a3c6"
    },
    {
        "author": "李端",
        "paragraphs": [
            "花洞晚阴阴，仙坛隔杏林。",
            "漱泉春谷冷，捣药夜窗深。",
            "石上开仙酌，松间对玉琴。",
            "戴家溪北住，雪後去相寻。"
        ],
        "title": "云阳观寄袁稠",
        "id": "be3a6223-111c-4452-81ee-7483c9462f52"
    },
    {
        "author": "李端",
        "paragraphs": [
            "暮来思远客，独立在东田。",
            "片雨无妨景，残虹不映天。",
            "别愁逢夏果，归兴入秋蝉。",
            "莫作隳官意，陶潜未必贤。"
        ],
        "title": "晚游东田寄司空曙",
        "id": "7ea7f9d1-64cc-4496-b27a-930f2f52f905"
    },
    {
        "author": "李端",
        "paragraphs": [
            "上士爱清辉，开门向翠微。",
            "抱琴看鹤去，枕石待云归。",
            "野坐苔生席，高眠竹挂衣。",
            "旧山东望远，惆怅暮花飞。"
        ],
        "title": "题崔端公园林",
        "id": "68d9ed9c-3785-4e67-9f3c-6e214f9a15a5"
    },
    {
        "author": "李端",
        "paragraphs": [
            "闻君随谢朓，春夜宿前川。",
            "看竹云垂地，寻僧月满田。",
            "熊寒方入树，鱼乐稍离船。",
            "独夜羇愁客，惟知惜故年。"
        ],
        "title": "早春雪夜寄卢纶兼呈秘书元丞",
        "id": "f99c8509-6d10-44bc-aa49-90dc515dd4ce"
    },
    {
        "author": "李端",
        "paragraphs": [
            "如何逋客会，忽在侍臣家。",
            "新草犹停雪，寒梅未放花。",
            "衔杯鸡欲唱，逗月雁应斜。",
            "年齿俱憔悴，谁堪故国赊。"
        ],
        "title": "早春夜集耿拾遗宅",
        "id": "48463e26-4422-448c-b3fa-d1245915026d"
    },
    {
        "author": "李端",
        "paragraphs": [
            "登龙兼折桂，归去当高车。",
            "旧楚枫犹在，前隋柳已疎。",
            "月中逢海客，浪里得乡书。",
            "见说江边住，知君不厌鱼。"
        ],
        "title": "元丞宅送胡浚及第东归觐省",
        "id": "28dab00e-5163-4f57-921e-1da2b551712e"
    },
    {
        "author": "李端",
        "paragraphs": [
            "游宦今空返，浮淮一雁秋。",
            "白云阴泽国，青草遶扬州。",
            "调膳过花下，张筵到水头。",
            "昆山仍有玉，岁晏莫淹留。"
        ],
        "title": "送魏广下第归扬州宁亲",
        "id": "3cff4d95-87c2-48bc-81d8-721f843f9a39"
    },
    {
        "author": "李端",
        "paragraphs": [
            "野客本无事，此来非有求。",
            "烦君征乐饯，未免忆山愁。",
            "红烛侵明月，青娥促白头。",
            "童心久已尽，岂为艳歌留。"
        ],
        "title": "归山与酒徒别",
        "id": "2baf65cc-4604-4ccf-ac0a-94994e18e15e"
    },
    {
        "author": "李端",
        "paragraphs": [
            "独坐知霜下，开门见木衰。",
            "壮应随日去，老岂与人期。",
            "废井虫鸣早，阴阶菊发迟。",
            "兴来空忆戴，不似剡溪时。"
        ],
        "title": "冬夜寄韩弇",
        "id": "c340def5-21ad-4179-bfac-3007ebe37f5d"
    },
    {
        "author": "李端",
        "paragraphs": [
            "闻有华阳客，儒裳谒紫微。",
            "旧山连药卖，孤鹤带云归。",
            "柳市名犹在，桃源梦已稀。",
            "还乡见鸥鸟，应愧背船飞。"
        ],
        "title": "闻吉道士还俗因而有赠",
        "id": "6e839873-f7fa-477e-bbae-ba1add31be7e"
    },
    {
        "author": "李端",
        "paragraphs": [
            "入花凡几步，此树独相留。",
            "发艳红枝合，垂烟绿水幽。",
            "倂开偏觉好，未落已成愁。",
            "一到芳菲下，空招两鬓秋。"
        ],
        "title": "韦员外东斋看花",
        "id": "2e235fe0-7c45-444b-b33d-a317f79b6ec5"
    },
    {
        "author": "李端",
        "paragraphs": [
            "邠郊泉脉动，落日上城楼。",
            "羊马水草足，羌胡帐幕稠。",
            "射鵰过海岸，传箭怯边州。",
            "何事归朝将，今年又拜侯。"
        ],
        "title": "边头作",
        "id": "aa5b58b9-029a-4cc0-856b-a2dd09cb4a74"
    },
    {
        "author": "李端",
        "paragraphs": [
            "泉声宜远听，入夜对支公。",
            "断续来方尽，潺湲咽又通。",
            "何年出石下，几里在山中。",
            "君问穷源处，禅心与此同。"
        ],
        "title": "宿深上人院听远泉",
        "id": "ac707a09-78f2-4230-a223-17d9173ef41a"
    },
    {
        "author": "李端",
        "paragraphs": [
            "春天黄鸟啭，野迳白云闲。",
            "解带依芳草，支颐想故山。",
            "人行九州路，树老五陵间。",
            "谁道临邛远，相如自忆还。"
        ],
        "title": "茂陵村行赠何兆",
        "id": "c3c25268-b08b-4126-8e77-141cf5bbeaad"
    },
    {
        "author": "李端",
        "paragraphs": [
            "去国渡关河，蝉鸣古树多。",
            "平原正超忽，行子复蹉跎。",
            "去事不可想，旧游难再过。",
            "何当嵩岳下，相见在烟萝。"
        ],
        "title": "送友人还洛",
        "id": "0e58b1d3-ae22-41da-9995-93c3d985e01c"
    },
    {
        "author": "李端",
        "paragraphs": [
            "柔桑锦臆雉，相送到烟霞。",
            "独隐空山里，闲门几树花。",
            "草生杨柳岸，鸟啭竹林家。",
            "不是谋生拙，无为末路赊。"
        ],
        "title": "送戴征士还山",
        "id": "3adb71b6-f985-49f8-8c0d-cda8ddd64891"
    },
    {
        "author": "李端",
        "paragraphs": [
            "凉风飒穷巷，秋思满高云。",
            "吏隐俱不就，此心仍别君。",
            "素怀宗淡泊，羁旅念功勋。",
            "转忆西林寺，江声月下闻。"
        ],
        "title": "秋日旅舍别司空文明",
        "id": "4d79a7f2-2e3c-496a-b9bd-9f778aee26ee"
    },
    {
        "author": "李端",
        "paragraphs": [
            "杨花惊满路，面市忽狂风。",
            "骤下摇兰叶，轻飞集竹丛。",
            "欲将琼树比，不共玉人同。",
            "独望徽之棹，青山在雪中。"
        ],
        "title": "旅舍对雪赠考功王员外",
        "id": "5fbdbf12-a0c7-4e46-bca8-8d09a3dfdaa8"
    },
    {
        "author": "李端",
        "paragraphs": [
            "因君灞陵别，故国一回看。",
            "共食田文饭，先之梅福官。",
            "江风转日暮，山月满潮寒。",
            "不得同舟望，淹留岁月阑。"
        ],
        "title": "送丁少府往唐上",
        "id": "aba0b6ed-1b47-4c35-bd39-17a4a4a069b5"
    },
    {
        "author": "李端",
        "paragraphs": [
            "青春事汉主，白首入秦城。",
            "遍识才人字，多知旧曲名。",
            "风流随故事，语笑合新声。",
            "独有垂杨树，偏伤日暮情。"
        ],
        "title": "赠李龟年",
        "id": "28af459d-8908-4c13-ae29-d6d768ad54d4"
    },
    {
        "author": "李端",
        "paragraphs": [
            "东门春尚浅，杨柳未成阴。",
            "雁影愁斜日，莺声怨故林。",
            "隋宫江上远，梁苑雪中深。",
            "独有怀归客，难为欲别心。"
        ],
        "title": "送郭补阙归江阳",
        "id": "99edd908-d72c-419a-b92f-61939a21ad4a"
    },
    {
        "author": "李端",
        "paragraphs": [
            "今年华鬓色，半在故人中。",
            "欲写无穷恨，先期一醉同。",
            "绿丛犹覆雪，红萼已凋风。",
            "莫负归山契，君看陌上蓬。"
        ],
        "title": "早春会王逵主人得蓬字",
        "id": "c119d5d1-3bd8-40af-ae71-a9f5a990ce14"
    },
    {
        "author": "李端",
        "paragraphs": [
            "僧房秋雨歇，愁卧夜更深。",
            "欹枕闻鸿雁，回灯见竹林。",
            "归萤入草尽，落月映窗沉。",
            "拭泪无人觉，长谣向壁阴。"
        ],
        "title": "宿山寺思归",
        "id": "517af7f0-4487-4764-9ade-e6838c8b445f"
    },
    {
        "author": "李端",
        "paragraphs": [
            "露下晚蝉愁，诗人旧怨秋。",
            "沅湘莫留滞，宛洛好遨游。",
            "饮马逢黄菊，离家值白头。",
            "竟陵明月夜，为上庾公楼。"
        ],
        "title": "送客赴江陵寄郢州郎士元",
        "id": "7e4f268d-88bd-4640-9992-d20c160a1d3d"
    },
    {
        "author": "李端",
        "paragraphs": [
            "巴水天边路，啼猿伤客情。",
            "迟迟云外尽，杳杳树中生。",
            "残月暗将落，空霜寒欲明。",
            "楚人皆掩泪，闻到第三声。"
        ],
        "title": "送客赋得巴江夜猿",
        "id": "06a0a6ef-06f6-45dc-b9be-c94b65e8c7e5"
    },
    {
        "author": "李端",
        "paragraphs": [
            "一从持钵别，更未到人间。",
            "好静居贫寺，遗名弃近山。",
            "雨前缝百衲，叶下闭重关。",
            "若便浔阳去，须将旧客还。"
        ],
        "title": "秋日忆暕上人",
        "id": "624cc745-9bec-4afc-9032-52042f103c9e"
    },
    {
        "author": "李端",
        "paragraphs": [
            "车马朝初下，看山忆独寻。",
            "会知逢水尽，且爱入云深。",
            "残雨开斜日，新蝉发迥林。",
            "阮咸虽别巷，遥识此时心。"
        ],
        "title": "寄上舍人叔",
        "id": "04fb8049-647f-44a5-b729-20ba3af1399a"
    },
    {
        "author": "李端",
        "paragraphs": [
            "畴昔十年兄，相逢五校营。",
            "今宵举杯酒，陇月见军城。",
            "堠火经阴绝，边人接晓行。",
            "殷勤送书记，强虏几时平。"
        ],
        "title": "送古之奇赴安西幕",
        "id": "e9013cb0-39cc-4b2a-9f1d-6b466b6a2389"
    },
    {
        "author": "李端",
        "paragraphs": [
            "久是天涯客，偏伤落木时。",
            "如何故国见，更欲异乡期。",
            "鸟暮东西急，波寒上下迟。",
            "空将满眼泪，千里怨相思。"
        ],
        "title": "送张芬归江东兼寄柳中庸",
        "id": "f61b4916-5970-4772-8090-8faab5cb0acf"
    },
    {
        "author": "李端",
        "paragraphs": [
            "故山霜落久，才子忆荆扉。",
            "旅舍寻人别，秋风逐雁归。",
            "梦愁枫叶尽，醉惜菊花稀。",
            "肯学求名者，经年未拂衣。"
        ],
        "title": "送丘丹归江东",
        "id": "8204939c-ce4f-42e9-8a0c-042d847893f3"
    },
    {
        "author": "李端",
        "paragraphs": [
            "故人初未贵，相见得淹留。",
            "一自朝天去，因成计日游。",
            "月明应独醉，叶下肯同愁。",
            "因恨刘桢病，空园卧见秋。"
        ],
        "title": "卧病寄苗员外",
        "id": "12676785-e9e4-4d9b-83de-ff031e56f520"
    },
    {
        "author": "李端",
        "paragraphs": [
            "隋堤望楚国，江上一归人。",
            "绿气千樯暮，青风万里春。",
            "试才初得桂，泊渚肯伤苹。",
            "拜手终凄怆，恭承中外亲。"
        ],
        "title": "送杨皋擢第归江东",
        "id": "4bf27b1f-061f-4463-8180-61927064aac2"
    },
    {
        "author": "李端",
        "paragraphs": [
            "谢家今日晚，词客愿抽毫。",
            "枥马方回影，池鹅正理毛。",
            "竹筒传水远，麈尾坐僧高。",
            "独有宗雷贱，过君着敝袍。"
        ],
        "title": "题郑少府林园",
        "id": "c326aa75-69df-42ec-b918-aacbb8d10860"
    },
    {
        "author": "李端",
        "paragraphs": [
            "南入华阳洞，无人古树寒。",
            "吟诗开旧帙，带绶上荒坛。",
            "因病求归易，沾恩更隐难。",
            "孟宗应献鲊，家近守渔官。"
        ],
        "title": "送吉中孚拜官归业",
        "id": "ee3750cc-563c-4bc1-be08-92cbe45ba0d1"
    },
    {
        "author": "李端",
        "paragraphs": [
            "冠带仁兄後，光辉寿母前。",
            "陆云还入洛，潘岳更张筵。",
            "井邑嵩山对，园林颍水连。",
            "东人欲相送，旅舍已潸然。"
        ],
        "title": "送杨少府赴阳翟",
        "id": "477e1b28-8c69-4536-9442-41681596f0eb"
    },
    {
        "author": "李端",
        "paragraphs": [
            "悠然对惠远，共结故山期。",
            "汲井树阴下，闭门亭午时。",
            "地闲花落厚，石浅水流迟。",
            "愿与神仙客，同来事本师。"
        ],
        "title": "慈恩寺暕上人房招耿拾遗",
        "id": "5cbacdef-c801-4b10-b17e-05adda87211a"
    },
    {
        "author": "李端",
        "paragraphs": [
            "独爱僧房竹，春来长到池。",
            "云遮皆晃朗，雪压半低垂。",
            "不见侵山叶，空闻拂地枝。",
            "鄙夫今夜兴，唯有子猷知。"
        ],
        "title": "宿山寺雪夜寄吉中孚",
        "id": "10343b4e-a3ad-48f1-8bed-e0d7e4905971"
    },
    {
        "author": "李端",
        "paragraphs": [
            "圣朝殊汉令，才子少登科。",
            "每见先鸣早，常惊後进多。",
            "独居方寂寞，相对觉蹉跎。",
            "不是通家旧，频劳文举过。"
        ],
        "title": "赠赵神童",
        "id": "62178074-6682-491e-8e6f-13258a757d32"
    },
    {
        "author": "李端",
        "paragraphs": [
            "暂别青蓝寺，今来发欲斑。",
            "独眠孤烛下，风雨在前山。",
            "坏宅终须去，空门不易还。",
            "支公有方便，一愿启玄关。"
        ],
        "title": "宿云际寺赠深上人",
        "id": "c90872e4-378a-48f6-b5dd-3ddf44f4af01"
    },
    {
        "author": "李端",
        "paragraphs": [
            "援琴兼爱竹，遥夜在湘沅。",
            "鹤舞月将下，乌啼霜正繁。",
            "乱流喧橘岸，飞雪暗荆门。",
            "佐郡无辞屈，其如相府恩。"
        ],
        "title": "送从兄赴洪州别驾兄善琴",
        "id": "b15981cd-41a4-484b-be49-c8c92bddf5e5"
    },
    {
        "author": "李端",
        "paragraphs": [
            "石堤春草碧，双燕向西飞。",
            "怅望云天暮，佳人何处归。",
            "药栏虫网遍，苔井水痕稀。",
            "谁道嵇康懒，山中自掩扉。"
        ],
        "title": "山中期张芬不至",
        "id": "9991691b-23a6-463b-9eef-0f36027d8a9b"
    },
    {
        "author": "李端",
        "paragraphs": [
            "麦秀草芊芊，幽人好昼眠。",
            "云霞生岭上，猿鸟下床前。",
            "颜子方敦行，支郎久住禅。",
            "中林轻暂别，约略已经年。"
        ],
        "title": "寄畅当",
        "id": "51169d5f-1218-48cf-873a-c2851aa0c9b7"
    },
    {
        "author": "李端",
        "paragraphs": [
            "逢君惠连第，初命[便]光辉。",
            "已得羣公祖，终妨太傅讥。",
            "路长人反顾，草断燕回飞。",
            "本是江南客，还同衣锦归。"
        ],
        "title": "送义兴元少府",
        "id": "4f0445db-513b-4949-ab33-5412bcd8c074"
    },
    {
        "author": "李端",
        "paragraphs": [
            "病来喜无事，多卧竹林间。",
            "此日一相见，明朝还掩关。",
            "幽人爱芳草，志士惜颓颜。",
            "岁[晏]不我弃，期君在故山。"
        ],
        "title": "卧病别郑锡",
        "id": "d166bb61-1756-49af-8967-29ae96ddf592"
    },
    {
        "author": "李端",
        "paragraphs": [
            "少喜神仙术，未去已蹉跎。",
            "壮志一为累，浮生事渐多。",
            "衰颜不相识，岁暮定相过。",
            "请问宗居士，君其奈老何。"
        ],
        "title": "书志赠畅当",
        "id": "f81acf44-ba49-457e-9735-26292f63ec3b"
    },
    {
        "author": "李端",
        "paragraphs": [
            "山公访嵇绍，赵武见韩侯。",
            "事去恩犹在，名成泪却流。",
            "一官同北去，千里赴南州。",
            "才子清风後，无贻相府忧。"
        ],
        "title": "送诸曁裴少府",
        "id": "90000504-3c60-4a56-8955-0760535a6d42"
    },
    {
        "author": "李端",
        "paragraphs": [
            "宁亲西陟险，君去异王阳。",
            "在世谁非客，还家即是乡。",
            "剑门千转尽，巴水一支长。",
            "请语愁猿道，无烦促泪行。"
        ],
        "title": "送郑宥入蜀迎觐",
        "id": "ec92b206-bff8-43a6-ae6b-977430e21bd8"
    },
    {
        "author": "李端",
        "paragraphs": [
            "驱传草连天，回风满树蝉。",
            "将过夫子宅，前问孝廉船。",
            "汉使收三箧，周诗采百篇。",
            "别来将有泪，不是怨流年。"
        ],
        "title": "送耿拾遗湋使江南括图书",
        "id": "664aff60-36cb-4907-8842-e6717be10cce"
    },
    {
        "author": "李端",
        "paragraphs": [
            "马卿方失意，东去谒诸侯。",
            "过宋人应少，游梁客独愁。",
            "鸟翻千室暮，蝉急两河秋。",
            "仆本无媒者，因君泪亦流。"
        ],
        "title": "送王少府游河南",
        "id": "2a24e107-6995-4aba-8051-bd14bd55e78f"
    },
    {
        "author": "李端",
        "paragraphs": [
            "诸宗称叔父，从子亦光辉。",
            "谢脁中书直，王祥别乘归。",
            "江帆冲雨上，海树隔潮微。",
            "南阮贫无酒，唯将泪湿衣。"
        ],
        "title": "送别驾赴晋陵即舍人叔之兄",
        "id": "0f2f5bed-450c-40f4-b45c-4838badedf18"
    },
    {
        "author": "李端",
        "paragraphs": [
            "病中贪好景，强步出幽居。",
            "紫葛垂山径，黄花遶野渠。",
            "荒林飞老鹤，败堰过游鱼。",
            "纵忆同年友，无人可寄书。"
        ],
        "title": "卧病寄阎寀",
        "id": "b4f9fafa-98fa-4d1a-b7a7-893371caaf1b"
    },
    {
        "author": "李端",
        "paragraphs": [
            "昨日莺啭声，今朝蝉忽鸣。",
            "朱颜向华发，定是几年程。",
            "故国白云远，闲居青草生。",
            "因垂数行泪，书报十年兄。"
        ],
        "title": "晚夏闻蝉寄广文",
        "id": "12235098-ffc0-49a5-bca0-0730abcbc337"
    },
    {
        "author": "李端",
        "paragraphs": [
            "怅望青山下，回头泪满巾。",
            "故乡多古树，落日少行人。",
            "发鬓将回色，簪缨未到身。",
            "谁知武陵路，亦有汉家臣。"
        ],
        "title": "归山居寄钱起",
        "id": "616d4775-8f78-4128-ada7-4722ae705698"
    },
    {
        "author": "李端",
        "paragraphs": [
            "晓发悲行客，停桡独未前。",
            "寒江半有月，野戍渐无烟。",
            "棹唱临高岸，鸿嘶发远田。",
            "谁知避徒御，对酒一潸然。"
        ],
        "title": "晓发瓜州",
        "id": "f3019c14-dd48-4626-8fe8-a31151f8456e"
    },
    {
        "author": "李端",
        "paragraphs": [
            "秦人江上见，握手泪沾巾。",
            "落日见秋草，暮年逢故人。",
            "非夫长作客，多病浅谋身。",
            "台阁旧亲友，谁曾见苦辛。"
        ],
        "title": "江上喜逢司空文明",
        "id": "dde43147-3d4b-4c3b-b9f8-5e45db51e046"
    },
    {
        "author": "李端",
        "paragraphs": [
            "追凉寻宝剎，畏日望璇题。",
            "卧草同鸳侣，临池似虎溪。",
            "树闲人迹外，山晚鸟行西。",
            "若问无心法，莲花隔淤泥。"
        ],
        "title": "同苗发慈恩寺避暑",
        "id": "29b0a3bb-27ae-462d-a793-f632108d3a58"
    },
    {
        "author": "李端",
        "paragraphs": [
            "唱高人不和，此去泪难收。",
            "上国经年住，长江满目流。",
            "弈棊知胜偶，射策请焚舟。",
            "应是田囗囗，玄成许尔游。"
        ],
        "tags": [
            "长江"
        ],
        "title": "送潘述宏词下第归江外",
        "id": "c427bc24-14a9-4fdb-8801-ead203ab9fa2"
    },
    {
        "author": "李端",
        "paragraphs": [
            "虽为州县职，还欲抱琴过。",
            "树古闻风早，山枯见雪多。",
            "鸡声连绛市，马色傍黄河。",
            "太守新临郡，还逢五袴歌。"
        ],
        "tags": [
            "黄河"
        ],
        "title": "送张少府赴夏县",
        "id": "d455202e-0577-4455-bf2b-0e7040ed9bf4"
    },
    {
        "author": "李端",
        "paragraphs": [
            "闻说漳滨卧，题诗怨岁华。",
            "求医主高手，报疾到贫家。",
            "撒枕销行蚁，移杯失画蛇。",
            "明朝九衢上，应见玉人车。"
        ],
        "title": "酬秘书元丞郊园卧疾见寄",
        "id": "80c7cd27-c454-481e-b3d5-5845b4bc3627"
    },
    {
        "author": "李端",
        "paragraphs": [
            "蜀门云树合，高栈有猿愁。",
            "驱传加新命，之官向旧游。",
            "晨装逢酒雨，夜梦见刀州。",
            "远别长相忆，当年莫滞留。"
        ],
        "title": "送成都韦丞还蜀",
        "id": "fd046c72-5c26-4565-b0cc-044e954feda6"
    },
    {
        "author": "李端",
        "paragraphs": [
            "争途苦不前，贫病遂连牵。",
            "向暮同行客，当秋独长年。",
            "晚花唯有菊，寒叶已无蝉。",
            "吏部逢今日，还应瓮下眠。"
        ],
        "title": "晚秋旅舍寄苗员外",
        "id": "a2ade3e4-2e64-4fb2-9b4c-0b07bcad2ffb"
    },
    {
        "author": "李端",
        "paragraphs": [
            "拟诗偏不类，又送上人归。",
            "寄世同高鹤，寻仙称坏衣。",
            "雨行江草短，露坐海帆稀。",
            "正被空门缚，临岐乞解围。"
        ],
        "title": "送惟良上人归润州",
        "id": "c9d73415-8fff-4c3a-8857-f49b49e3fdf1"
    },
    {
        "author": "李端",
        "paragraphs": [
            "重江不可涉，孤客莫晨装。",
            "高木莎城小，残星栈道长。",
            "褭猿枫子落，过雨荔枝香。",
            "劝尔成都住，文翁有草堂。"
        ],
        "title": "送何兆下第还蜀",
        "id": "c0c804f0-03cb-4610-a809-f413608ac25e"
    },
    {
        "author": "李端",
        "paragraphs": [
            "从宦舟行远，浮湘又入闽。",
            "蒹葭无朔雁，柽栝有蛮神。",
            "传吏闲调象，山精暗讼人。",
            "唯须千树橘，暂救李衡贫。"
        ],
        "title": "送友人宰湘阴",
        "id": "010728ad-02ef-48b6-a80b-1602b392a698"
    },
    {
        "author": "李端",
        "paragraphs": [
            "泽国舟车接，关门雨雪乖。",
            "春天行故楚，夜月下清淮。",
            "讲易居山寺，论诗到郡斋。",
            "蒋家人暂别，三路草连阶。"
        ],
        "title": "送元晟归江东旧居",
        "id": "7378a7d0-6a90-4ab6-852b-74b8b98f09e6"
    },
    {
        "author": "李端",
        "paragraphs": [
            "诗礼称才子，神仙是丈人。",
            "玉山那惜醉，金谷已无春。",
            "白马如风疾，青袍夺草新。",
            "不嫌鸣吠客，愿用百年身。"
        ],
        "title": "送黎少府赴阳翟",
        "id": "8670e43a-7cff-4436-81ab-157afb81eac3"
    },
    {
        "author": "李端",
        "paragraphs": [
            "西望烟绵树，愁君上蜀时。",
            "同林息商客，隔栈见罛师。",
            "石滑羊肠险，山空杜宇悲。",
            "琴心正幽怨，莫奏凤凰诗。"
        ],
        "title": "送夏侯审游蜀",
        "id": "2fb33cc4-43fb-42b9-8e7e-2790d9a01d6b"
    },
    {
        "author": "李端",
        "paragraphs": [
            "封植因高兴，孤贞契素期。",
            "由来得地早，何事结花迟。",
            "叶重凝烟後，条寒过雨时。",
            "还同李家树，争赋角弓诗。"
        ],
        "title": "单推官厅前双桐咏",
        "id": "dbe3db07-8b1c-4edf-8a8d-eefb22db972e"
    },
    {
        "author": "李端",
        "paragraphs": [
            "浮舟压芳草，容裔逐江春。",
            "远避看书吏，行当入幕宾。",
            "夜潮冲老树，晓雨破轻苹。",
            "鸳鹭多伤别，栾家德在人。"
        ],
        "title": "送宋校书赴宣州幕",
        "id": "ed458409-9298-486a-b549-65f60c967a8b"
    },
    {
        "author": "李端",
        "paragraphs": [
            "太傅怜羣从，门人亦贱回。",
            "入官先爱子，赐酒许同杯。",
            "淮海春多雨，蒹葭夜有雷。",
            "遥知拜庆後，梅尉称仙才。"
        ],
        "title": "送赵给事侄尉丹阳",
        "id": "313f41fa-0152-4b99-81d2-ee96ff20a074"
    },
    {
        "author": "李端",
        "paragraphs": [
            "怀人同不寐，清夜起论文。",
            "月魄正出海，雁行斜上云。",
            "寒潮来滟滟，秋叶下纷纷。",
            "便送江东去，徘徊祗待君。"
        ],
        "title": "宿瓜洲寄柳中庸",
        "id": "2213a457-daa0-4b8c-8576-928ab743e4cd"
    },
    {
        "author": "李端",
        "paragraphs": [
            "虢田留古宅，入夜足秋风。",
            "月影来窗里，灯光落水中。",
            "征诗逢谢客，饮酒得陶公。",
            "更爱疎篱下，繁霜湿菊丛。"
        ],
        "title": "夜宴虢县张明府宅逢宇文评事",
        "id": "2c1885e2-fc93-4291-82ab-c2c92055a909"
    },
    {
        "author": "李端",
        "paragraphs": [
            "乘龟兼戴豸，白面映朱衣。",
            "安石还须起，泉明不得归。",
            "譍门常吏在，登席旧寮稀。",
            "远客长先醉，那知亚相威。"
        ],
        "title": "冬夜集张尹後阁",
        "id": "8b0f0da9-2461-4e36-9044-1b49a44efbe7"
    },
    {
        "author": "李端",
        "paragraphs": [
            "弱年知己少，前路主人稀。",
            "贫病期相惜，艰难又忆归。",
            "事成应未卜，身贱又无机。",
            "幸到龙门下，须因羽翼飞。"
        ],
        "title": "将之泽潞留别王郎中",
        "id": "05bce030-82e2-495c-a8a3-20ae16cc7564"
    },
    {
        "author": "李端",
        "paragraphs": [
            "雪後柳条新，巴陵城下人。",
            "烹鱼邀水客，载酒奠山神。",
            "云去低斑竹，波回动白苹。",
            "不堪逢楚老，日暮正江春。"
        ],
        "title": "晚次巴陵",
        "id": "5bf914dc-5c7f-4d9f-abe7-b5b2e1b10186"
    },
    {
        "author": "李端",
        "paragraphs": [
            "先生归有处，欲别笑无言。",
            "绿水到山口，青林连洞门。",
            "月明寻石路，云霁望花源。",
            "早晚还乘鹤，悲歌向故园。"
        ],
        "tags": [
            "庐山"
        ],
        "title": "送荀道士归庐山",
        "id": "de08789e-f931-4c88-aece-d70d5c5aa197"
    },
    {
        "author": "李端",
        "paragraphs": [
            "日惨长亭暮，天高大泽闲。",
            "风中闻草木，雪里见江山。",
            "马向塞云去，人随古道还。",
            "阮家今夜乐，应在竹林间。"
        ],
        "title": "送张淑归觐叔父",
        "id": "eb5774b6-2822-479b-92ab-c4028ec564bd"
    },
    {
        "author": "李端",
        "paragraphs": [
            "登车君莫望，故绛柳条春。",
            "蒲泽逢胡雁，桃源见晋人。",
            "佐军髯尚短，掷地思还新。",
            "小谢常携手，因之醉路尘。"
        ],
        "title": "送郭参军赴绛州",
        "id": "5b59eecb-8e64-4f62-8642-9d154a869838"
    },
    {
        "author": "李端",
        "paragraphs": [
            "江南衰草遍，十里见长亭。",
            "客去逢摇落，鸿飞入杳冥。",
            "空城寒雨细，深院晓灯青。",
            "欲去行人起，徘徊恨酒醒。"
        ],
        "title": "送袁稠游江南",
        "id": "da1f200e-5c0e-47f3-a256-793110d7b716"
    },
    {
        "author": "李端",
        "paragraphs": [
            "楚县入青枫，长江一派通。",
            "板桥寻谢客，古邑事陶公。",
            "片雨收山外，连云上汉东。",
            "陆机犹滞洛，念子望南鸿。"
        ],
        "tags": [
            "长江"
        ],
        "title": "送夏中丞赴宁国任",
        "id": "5c365aaf-f2df-4a07-adf6-dd460903675d"
    },
    {
        "author": "李端",
        "paragraphs": [
            "不才先上第，词客却空还。",
            "边地行人少，平芜尽日闲。",
            "一蝉陂树里，众火陇云间。",
            "羡汝归茅屋，书窗见远山。"
        ],
        "title": "送卫雄下第归同州",
        "id": "f8abbcf9-6e8c-474c-a9e0-cdf19686d015"
    },
    {
        "author": "李端",
        "paragraphs": [
            "少年趋盛府，颜色比花枝。",
            "范匄非童子，杨修岂小儿。",
            "叨陪丈人行，常恐阿戎欺。",
            "此去云霄近，看君逸足驰。"
        ],
        "title": "送单少府赴扶风",
        "id": "a64c0e34-2b67-4ae9-95a3-6603562da624"
    },
    {
        "author": "李端",
        "paragraphs": [
            "旧宅在山中，闲门与寺通。",
            "往来黄叶路，交结白头翁。",
            "晚笋难成竹，秋花不满丛。",
            "生涯祗麤粝，吾岂讳言穷。"
        ],
        "title": "题山中别业",
        "id": "95d54531-dd2a-4f05-8064-c28224919dfc"
    },
    {
        "author": "李端",
        "paragraphs": [
            "野菊有黄花，送君千里还。",
            "鸿来燕又去，离别惜容颜。",
            "流水通归梦，行云失故关。",
            "江风正摇落，宋玉莫登山。"
        ],
        "title": "送司空文明归江上旧居",
        "id": "6bf8b3b5-c0a1-4b65-945a-1f8cbcc10770"
    },
    {
        "author": "李端",
        "paragraphs": [
            "遥想隋堤路，春天楚国情。",
            "白云当海断，青草隔淮生。",
            "雁起斜还直，潮回远复平。",
            "莱芜不可到，一醉送君行。"
        ],
        "title": "送新城戴叔伦明府",
        "id": "b065477a-bb08-4ce1-b740-c736fd542d1c"
    },
    {
        "author": "李端",
        "paragraphs": [
            "丛车饯才子，路走许东偏。",
            "远水同春色，繁花胜雪天。",
            "鸟行侵楚邑，树影向殷田。",
            "莫学生乡思，梅真正少年。"
        ],
        "title": "送雍丘任少府",
        "id": "b476bd50-8790-464f-9141-8c9d88097745"
    },
    {
        "author": "李端",
        "paragraphs": [
            "厌郎思出守，遂领汉东军。",
            "望月逢殷浩，缘江送范云。",
            "城闲烟草遍，浦逈雪林分。",
            "谁伴楼中宿，吟诗估客闻。"
        ],
        "title": "送雍郢州",
        "id": "61b2b15c-601a-479b-a00a-f4dcd6f88b13"
    },
    {
        "author": "李端",
        "paragraphs": [
            "酒乐今年少，僧期近日频。",
            "买山多为竹，卜宅不缘贫。",
            "志业归初地，文章寄此身。",
            "嵇康虽有病，犹得见情人。"
        ],
        "title": "寄王密卿",
        "id": "cfa9216e-b1c0-459d-94c9-972427733c96"
    },
    {
        "author": "李端",
        "paragraphs": [
            "寻危兼采药，渡水又登山。",
            "独与高僧去，逍遥落日间。",
            "渐看闾里远，自觉性情闲。",
            "回首知音在，因令怅望还。"
        ],
        "title": "与萧远上人游少华山寄皇甫侍御",
        "id": "4af45c65-e023-4d75-9d16-11c31976c68d"
    },
    {
        "author": "李端",
        "paragraphs": [
            "京洛风尘後，村乡烟火稀。",
            "少年曾失所，衰暮欲何依。",
            "夜静临江哭，天寒踏雪归。",
            "时清应不见，言罢泪盈衣。"
        ],
        "title": "代村中老人答",
        "id": "e8711802-5f93-4354-8422-a634ba2213e4"
    },
    {
        "author": "李端",
        "paragraphs": [
            "平生在边日，鞍马若星流。",
            "独出间千里，相知满九州。",
            "恃功凌主将，作气见王侯。",
            "谁道廉颇老，犹能报远雠。"
        ],
        "title": "赠故将军",
        "id": "1c37df28-5999-4773-bc0a-5927ec7a278f"
    },
    {
        "author": "李端",
        "paragraphs": [
            "汉家分列宿，东土佐诸侯。",
            "结束还军府，光辉过御沟。",
            "农桑连紫陌，分野入青州。",
            "覆被恩难报，西看成白头。"
        ],
        "title": "送陆郎中归田司空幕",
        "id": "49676c14-b0aa-4ff9-b221-0479c049aa25"
    },
    {
        "author": "李端",
        "paragraphs": [
            "野客蒙诗赠，殊恩欲报难。",
            "本求文举识，不在子真官。",
            "细雨双林暮，重阳九日寒。",
            "贫斋一丛菊，愿与上宾看。"
        ],
        "title": "酬晋侍御见寄",
        "id": "7b4af0a9-b307-4092-bb74-859934b5e429"
    },
    {
        "author": "李端",
        "paragraphs": [
            "昔闻公族出，其从亦高车。",
            "为善唯求乐，分贫必及疎。",
            "身承汉枝叶，手习鲁诗书。",
            "尚说无功德，三年在石渠。"
        ],
        "title": "送铜泽王归城",
        "id": "ae54e684-8316-4298-b04d-1ad47322262b"
    },
    {
        "author": "李端",
        "paragraphs": [
            "秦人江上见，握手便沾衣。",
            "近日相知少，往年亲故稀。",
            "远游何处去，旧业几时归。",
            "更向巴陵宿，堪闻雁北飞。"
        ],
        "title": "江上别柳中庸",
        "id": "0ce098bc-1f0b-4e01-95fb-d0eba63ef813"
    },
    {
        "author": "李端",
        "paragraphs": [
            "为郎三载後，宠命一朝新。",
            "望苑迁词客，儒林拜丈人。",
            "莺飞绮阁曙，柳拂画堂春。",
            "几日调金鼎，诸君欲望尘。"
        ],
        "title": "喜皇甫郎中拜谕德兼集贤学士",
        "id": "9345bb4c-1059-4af4-9c1e-c75839490a66"
    },
    {
        "author": "李端",
        "paragraphs": [
            "东方发车骑，君是上头人。",
            "奠雁逢良日，行媒及仲春。",
            "时称渡河妇，宜配坦床宾。",
            "安得同门吏，扬鞭入後尘。"
        ],
        "title": "送黎兵曹往陕府结婚",
        "id": "4e114210-7201-44d1-a969-2afc1146136c"
    },
    {
        "author": "李端",
        "paragraphs": [
            "梨花开上苑，游女着罗衣。",
            "闻道情人怨，应须走马归。",
            "御桥迟日暖，官渡早莺稀。",
            "莫遣佳期过，看看蝴蝶飞。"
        ],
        "title": "送窦兵曹",
        "id": "e8b648ab-64a5-4200-9a19-f721ca120ffb"
    },
    {
        "author": "李端",
        "paragraphs": [
            "此别不可道，此心当语谁。",
            "春风灞水上，饮马桃花时。",
            "误作好文士，祗应游宦迟。",
            "留书下朝客，我有故山期。"
        ],
        "title": "留别故人",
        "id": "f66715b5-7e80-4014-acb6-6bed68d6a4f4"
    },
    {
        "author": "李端",
        "paragraphs": [
            "东周遣戍役，才子欲离羣。",
            "部领河源去，悠悠陇水分。",
            "笳声悲塞草，马首渡关云。",
            "辛苦逢炎热，何时及汉军。"
        ],
        "title": "奉送宋中丞使河源",
        "id": "aa6ff7f8-433b-4dc6-b98f-d78991d0b06f"
    },
    {
        "author": "李端",
        "paragraphs": [
            "幕府参戎事，承明伏奏归。",
            "都亭使者出，杯酒故人违。",
            "细雨沾官骑，轻风拂客衣。",
            "还从大夫後，吾党亦光辉。"
        ],
        "title": "都亭驿送郭判官之幽州幕府",
        "id": "89a5fd37-28dd-45c0-8b3f-b9165559b092"
    },
    {
        "author": "李端",
        "paragraphs": [
            "秦州贵公子，汉日羽林郎。",
            "事主来中禁，荣亲上北堂。",
            "輶车花拥路，宝剑雪生光。",
            "直扫三边靖，承恩向建章。"
        ],
        "title": "送王羽林往秦州",
        "id": "afe5ec61-08a5-47a6-8e03-dd06e917592b"
    },
    {
        "author": "李端",
        "paragraphs": [
            "闻君帝城去，西望一沾巾。",
            "落日见秋草，暮年逢故人。",
            "非才长作客，有命懒谋身。",
            "近更婴衰疾，空思老汉滨。"
        ],
        "title": "送友入关",
        "id": "afb2ce80-73ac-47b6-bc68-bbcb083c31a3"
    },
    {
        "author": "李端",
        "paragraphs": [
            "祖庭三献罢，严卫百灵朝。",
            "警跸移前殿，宫车上渭桥。",
            "寒霜凝羽葆，野吹咽笳箫。",
            "已向新京兆，谁云天路遥。"
        ],
        "title": "代宗挽歌",
        "id": "9b8d0786-3a7f-4231-8180-2e7706ef4fc8"
    },
    {
        "author": "李端",
        "paragraphs": [
            "素斾低寒水，清笳出晓风。",
            "鸟来伤贾傅，马立葬滕公。",
            "松柏青山上，城池白日中。",
            "一朝今古隔，唯有月明同。"
        ],
        "title": "张左丞挽歌二首 一",
        "id": "58dc279b-eebd-40eb-8ab6-ff1401504150"
    },
    {
        "author": "李端",
        "paragraphs": [
            "祸集钩方失，灾生剑忽飞。",
            "无由就日拜，空忆自天归。",
            "门吏看还葬，宫官识赐衣。",
            "东堂哀赠毕，从此故臣稀。"
        ],
        "title": "张左丞挽歌二首 二",
        "id": "2eb64614-d5a4-43a5-a796-a485efaeaced"
    },
    {
        "author": "李端",
        "paragraphs": [
            "艰难尝共理，海晏更相悲。",
            "况复登堂处，分明避暑时。",
            "绿槐千穗绽，丹药一番迟。",
            "蓬荜今何幸，先朝大雅诗。"
        ],
        "title": "奉和王元二相避暑怀杜太尉",
        "id": "fc44e3c3-935e-466d-9741-9fdffaaccba6"
    },
    {
        "author": "李端",
        "paragraphs": [
            "远公留故院，一径雪中微。",
            "童子逢皆老，门人问亦稀。",
            "飜经徒有处，携履遂无归。",
            "空念寻巢鹤，时来傍影飞。"
        ],
        "title": "青龙寺题故昙上人房",
        "id": "f92902f3-cfd7-4e89-bfec-3d439a6bf9b8"
    },
    {
        "author": "李端",
        "paragraphs": [
            "旧雪逐泥沙，新雷发草芽。",
            "晓霜应傍鬓，夜雨莫催花。",
            "行矣前途晚，归欤故国赊。",
            "不劳报春尽，从此惜年华。"
        ],
        "title": "早春夜望",
        "id": "85eadf60-2f98-41b2-88bf-b6337fa120e4"
    },
    {
        "author": "李端",
        "paragraphs": [
            "晴洲无远近，一树一潭春。",
            "芳草留归骑，朱樱掷舞人。",
            "空花对酒落，小翠隔林新。",
            "竟日皆携手，何由遇此辰。"
        ],
        "title": "宴伊东岸",
        "id": "7c0ba3e7-f201-4fa9-8caa-ff18105e927a"
    },
    {
        "author": "李端",
        "paragraphs": [
            "自得中峰住，深林亦闭关。",
            "经秋无客到，入夜有僧还。",
            "暗涧泉声小，荒村树影闲。",
            "高窗不可望，星月满空山。"
        ],
        "title": "云际中峰居喜见苗发",
        "id": "e4c2627a-cb2c-427e-a74c-e753682fa41c"
    },
    {
        "author": "李端",
        "paragraphs": [
            "白水连天暮，洪波带日流。",
            "风高云梦夕，月满洞庭秋。",
            "沙上渔人火，烟中贾客舟。",
            "西园与南浦，万里共悠悠。"
        ],
        "tags": [
            "洞庭湖"
        ],
        "title": "宿洞庭",
        "id": "e81493d1-0362-481b-9249-42674555c65c"
    },
    {
        "author": "李端",
        "paragraphs": [
            "疎鼓应繁丝，送神归九疑。",
            "苍龙随赤凤，帝子上天时。",
            "骤雨归山疾，长江下日迟。",
            "独怜游宦子，今夜泊天涯。"
        ],
        "tags": [
            "长江"
        ],
        "title": "江上赛神",
        "id": "24d4eccc-5f8b-483a-81ff-f610464ab4ea"
    },
    {
        "author": "李端",
        "paragraphs": [
            "垂朱领孙子，从宴在池塘。",
            "献寿回龟顾，和羹跃鲤香。",
            "高松先草晚，平石助泉凉。",
            "余橘期相及，门生有陆郎。"
        ],
        "title": "奉和元丞侍从游南城别业",
        "id": "39fdb908-0035-476f-b871-31447e4f7af1"
    },
    {
        "author": "李端",
        "paragraphs": [
            "巴字天边水，秦人去是归。",
            "栈长山雨响，溪乱火田稀。",
            "俗富行应乐，官雄禄岂微。",
            "魏舒终有泪，还湿宁家衣。"
        ],
        "title": "送从舅成都丞广南归蜀",
        "id": "4b6f6d7f-30d6-4ca9-955c-d5afe32401bb"
    },
    {
        "author": "李端",
        "paragraphs": [
            "青春都尉最风流，二十功成便拜侯。",
            "金距鬬鸡过上苑，玉鞭骑马出长楸。",
            "熏香荀令偏怜少，傅粉何郎不解愁。",
            "日暮吹箫杨柳陌，路人遥指凤凰楼。"
        ],
        "title": "赠郭驸马 一",
        "id": "d119e9a6-56b9-499a-a23a-3e76c0a12e99"
    },
    {
        "author": "李端",
        "paragraphs": [
            "方塘似镜草芊芊，初月如钩未上弦。",
            "新开金埒看调马，旧赐铜山许铸钱。",
            "杨柳入楼吹玉笛，芙蓉出水妬花钿。",
            "今朝都尉如相顾，愿脱长裾学少年。"
        ],
        "title": "赠郭驸马 二",
        "id": "19a1494a-7c0a-4513-a828-6443abe9db0a"
    },
    {
        "author": "李端",
        "paragraphs": [
            "愁心一倍长离忧，夜思千重恋旧游。",
            "秦地故人成远梦，楚天凉雨在孤舟。",
            "诸溪近海潮皆应，独树边淮叶尽流。",
            "别恨转深何处写，前程唯有一登楼。"
        ],
        "title": "宿淮浦忆司空文明",
        "id": "e7b59ce3-5d91-4ee2-b8ef-32416721d445"
    },
    {
        "author": "李端",
        "paragraphs": [
            "成名不遂双旌远，主印还为一郡雄。",
            "赤叶黄花随野岸，青山白水映江枫。",
            "巴人夜语孤舟里，越鸟春啼万壑中。",
            "闻说古书多未校，肯令才子久西东。"
        ],
        "title": "送濮阳录事赴忠州",
        "id": "898151bf-b3b7-4387-b41c-f56da1575e2e"
    },
    {
        "author": "李端",
        "paragraphs": [
            "南入商山松路深，石床溪水昼阴阴。",
            "云中采药随青节，洞里耕田映绿林。",
            "直上烟霞空举手，回经丘垄自伤心。",
            "武陵花木应长在，愿与渔人更一寻。"
        ],
        "title": "送马尊师",
        "id": "a35d2a45-1ce1-4455-a251-7398f204aecd"
    },
    {
        "author": "李端",
        "paragraphs": [
            "谢家门馆似山林，碧石青苔满树阴。",
            "乳鹊眄巢花巷静，鸣鸠鼓翼竹园深。",
            "桔槔转水兼通药，方丈留僧共听琴。",
            "独有野人箕踞惯，过君始得一长吟。"
        ],
        "title": "题元注林园",
        "id": "72e511e9-1a49-4cf9-a2fe-c5456af41343"
    },
    {
        "author": "李端",
        "paragraphs": [
            "青青麦垄白云阴，古寺无人新草深。",
            "乳燕拾泥依古井，鸣鸠拂羽历花林。",
            "千年驳藓明山履，万尺垂萝入水心。",
            "一卧漳滨今欲老，谁知才子忽相寻。"
        ],
        "title": "野寺病居喜卢纶见访",
        "id": "39640e40-b5f6-4ca0-8106-235b98251880"
    },
    {
        "author": "李端",
        "paragraphs": [
            "适来世上岂缘名，适去人间岂为情。",
            "古寺山中几日到，高松月下一僧行。",
            "云阴鸟道苔方合，雪映龙潭水更清。",
            "法主欲归须有说，门人流泪厌浮生。"
        ],
        "title": "送皎然上人归山",
        "id": "9b9e4720-2ced-46a8-8cd2-be4575f67658"
    },
    {
        "author": "李端",
        "paragraphs": [
            "姓氏不书高士传，形神自得逸人风。",
            "已传花洞将秦接，更指茅山与蜀通。",
            "懒说岁年齐绛老，甘为乡曲号涪翁。",
            "终朝卖卜无人识，敝服徒行入市中。"
        ],
        "title": "赠道士",
        "id": "97d8a9f6-e9da-443f-8e24-4003ee81123e"
    },
    {
        "author": "李端",
        "paragraphs": [
            "高僧居处似天台，锡杖铜瓶对绿苔。",
            "竹巷雨晴春鸟啭，山房日午老人来。",
            "园中鹿过椒枝动，潭底龙游水沫开。",
            "独夜焚香礼遗像，空林月出始应回。"
        ],
        "title": "题云际寺准上人房",
        "id": "7943654f-0f18-46ff-a747-e667525eb8f2"
    },
    {
        "author": "李端",
        "paragraphs": [
            "鸟鸣花发空山里，衡岳幽人藉草时。",
            "既近浅流安笔砚，还因平石布蓍龟。",
            "千寻楚水横琴望，万里秦城带酒思。",
            "闻说潘安方寓直，与君相见渐难期。"
        ],
        "title": "山中寄苗员外",
        "id": "e83897d9-af00-4337-bd76-3679065976e9"
    },
    {
        "author": "李端",
        "paragraphs": [
            "汉主金门正召才，马卿多病自迟回。",
            "旧山蹔别老将至，芳草欲阑归去来。",
            "云在高天风会起，年如流水日长催。",
            "知君素有栖禅意，岁晏蓬门迟尔开。"
        ],
        "title": "忆故山赠司空曙",
        "id": "855456e2-f8a8-4344-b207-b764395bda19"
    },
    {
        "author": "李端",
        "paragraphs": [
            "南陌晴云稍变霞，东风动柳水纹斜。",
            "园林带雪潜生草，桃李虽春未有花。",
            "幸接上宾登郑驿，羞为长女似黄家。",
            "今朝一望还成暮，欲别芳菲恋岁华。"
        ],
        "title": "闲园即事赠考功王员外",
        "id": "eb090f98-6185-4fba-8fe0-6bb295821b61"
    },
    {
        "author": "李端",
        "paragraphs": [
            "高僧无迹本难寻，更得禅行去转深。",
            "青草湖中看五老，白云山上宿双林。",
            "月明潭色澄空性，夜静猨声证道心。",
            "更[说谢]公南座好，烟萝到地几重阴。"
        ],
        "tags": [
            "庐山"
        ],
        "title": "寄庐山真上人",
        "id": "c23fcb9d-ed9e-4289-b0bb-c54e2b39ca6e"
    },
    {
        "author": "李端",
        "paragraphs": [
            "头白禅师何处还，独开兰若树林间。",
            "鬼因巫祝传移社，神见天人请施山。",
            "猛虎听经金磬动，猕猴献蜜雪窗闲。",
            "新斋结誓如相许，愿与雷宗永闭关。"
        ],
        "title": "题觉公新兰若",
        "id": "a5280a77-ac56-47b6-b489-76f03fc8fb5a"
    },
    {
        "author": "李端",
        "paragraphs": [
            "窗中忽有鹤飞声，方士因知道欲成。",
            "来取图书安枕里，便驱鸡犬向山行。",
            "花开深洞仙门小，路过悬桥羽节轻。"
        ],
        "title": "赠道者",
        "id": "57de89d2-d4bc-4d67-b88a-2cea34883ed5"
    },
    {
        "author": "李端",
        "paragraphs": [
            "玉垒城边争走马，铜鞮市里共乘舟。",
            "鸣环动佩恩无尽，掩袖低巾泪不流。",
            "畴昔将歌邀客醉，如今欲舞对君羞。",
            "忍怀贱妾平生曲，独上襄阳旧酒楼。"
        ],
        "title": "代弃妇答贾客",
        "id": "a15caa6f-dbca-4eec-8445-a1ece443d115"
    },
    {
        "author": "李端",
        "paragraphs": [
            "名卿步月正淹留，上客裁诗怨别游。",
            "素魄近成班女扇，清光远似庾公楼。",
            "婵娟更称凭高望，皎洁能传自古愁。",
            "盈手入怀皆不见，阳春曲丽转难酬。"
        ],
        "title": "和李舍人直中书对月见寄",
        "id": "668bda10-2fcd-45a3-9795-a8393e22ae00"
    },
    {
        "author": "李端",
        "paragraphs": [
            "汉家采使不求声，自慰文章道欲行。",
            "毛遂登门虽异赏，韩非入传滥齐名。",
            "云归暂爱青山出，客去还愁白发生。",
            "年少奉亲皆愿达，敢将心事向玄成。"
        ],
        "title": "卧病闻吉中孚拜官寄元秘书昆季",
        "id": "62ecb6aa-2aeb-41c1-9b6c-78784005f52d"
    },
    {
        "author": "李端",
        "paragraphs": [
            "旧住衡山曾夜归，见君江客忆荆扉。",
            "星沉岭上人行早，月过湖西鹤唳稀。",
            "弱竹万株频碍帻，新泉数步一褰衣。",
            "今来唯有禅心在，乡路翻成向翠微。"
        ],
        "tags": [
            "衡山"
        ],
        "title": "江上逢柳中庸",
        "id": "967ac6e2-b5ec-4d6c-b3e3-51ed1e9711d6"
    },
    {
        "author": "李端",
        "paragraphs": [
            "少寻道士居嵩岭，晚事高僧住沃洲。",
            "齿发未知何处老，身名且被外人愁。",
            "欲随山水居茅洞，已有田园在虎丘。",
            "独怪子猷缘掌马，雪时不肯更乘舟。"
        ],
        "title": "戏赠韩判官绅卿",
        "id": "3fa3ea71-5f33-42c7-8b83-2b96734e20cd"
    },
    {
        "author": "李端",
        "paragraphs": [
            "青枫树里宣城郡，独佐诸侯上板桥。",
            "江客亦能传好信，山僧多解说南朝。",
            "云阴出浦看帆小，草色连天见雁遥。",
            "别有空园落桃杏，知将丝组系兰桡。"
        ],
        "title": "送周长史",
        "id": "86e50e91-b337-47f9-bfee-4899b4ac4a84"
    },
    {
        "author": "李端",
        "paragraphs": [
            "曾将数骑过桑干，遥对单于饬马鞍。",
            "塞北征儿谙用剑，关西宿将许登坛。",
            "田园芜没归耕晚，弓箭开离出猎难。",
            "唯有老身如刻画，犹期圣主解衣看。"
        ],
        "title": "题故将军庄",
        "id": "fad6b3e0-61b6-4182-a4f5-2076f8cb940d"
    },
    {
        "author": "李端",
        "paragraphs": [
            "半夜中峰有磬声，偶寻樵者问山名。",
            "上方月晓闻僧语，下界林疎见客行。",
            "野鹤巢边松最老，毒龙潜处水偏清。",
            "愿得远山知姓字，焚香洗钵过余生。"
        ],
        "title": "夜投丰德寺谒海上人",
        "id": "b8b54726-0666-42fb-82ea-f60b2deff99c"
    },
    {
        "author": "李端",
        "paragraphs": [
            "二十在边城，军中得勇名。",
            "卷旗收败马，占碛拥残兵。",
            "覆阵乌鸢起，烧山草木明。",
            "塞闲思远猎，师老厌分营。",
            "雪岭无人迹，冰河足雁声。",
            "李陵甘此没，惆怅汉公卿。"
        ],
        "title": "塞上",
        "id": "8d1f6a8f-dd04-4527-a631-86238208076f"
    },
    {
        "author": "李端",
        "paragraphs": [
            "闻说苍鹰守，今朝欲下韛。",
            "因令白马将，兼道觅封侯。",
            "略地关山冷，防河雨雪稠。",
            "飜弓骋猨臂，承箭惜貂裘。",
            "设伏军谋密，坑降塞邑愁。",
            "报恩唯有死，莫使汉家羞。"
        ],
        "title": "送彭将军云中觐兄",
        "id": "fbc48a2e-dbd3-4862-8c5d-8e979f418df7"
    },
    {
        "author": "李端",
        "paragraphs": [
            "朱户敞高扉，青槐碍落晖。",
            "八龙承庆重，三虎递朝归。",
            "坐竹人声绝，横琴鸟语稀。",
            "花惭潘岳貌，年称老莱衣。",
            "叶暗新樱熟，丝长粉蝶飞。",
            "应怜鲁儒贱，空与故山违。"
        ],
        "title": "奉赠苗员外",
        "id": "0229d4a7-2410-41e2-ab77-0022f9a70c38"
    },
    {
        "author": "李端",
        "paragraphs": [
            "丘迟本才子，始冠即周旋。",
            "舅乏郄鉴爱，君如卫玠贤。",
            "礼将金友等，情向玉人偏。",
            "鄙俗那劳似，龙钟却要怜。",
            "投砖聊取笑，赠绮一何妍。",
            "野坐临黄菊，溪行踏绿钱。",
            "岩高云反下，洞黑水潜穿。",
            "僻岭猿偷栗，枯池雁唼莲。",
            "身居霞外寺，思发月明田。",
            "犹恨萦尘网，昏昏过几年。"
        ],
        "title": "酬丘拱外甥览余旧文见寄",
        "id": "a76e84bc-e1e1-459a-90bb-e2185b4a4ba3"
    },
    {
        "author": "李端",
        "paragraphs": [
            "昨夜闻山雨，归心便似迟。",
            "几回惊叶落，即到白头时。",
            "雁影将魂去，虫声与泪期。",
            "马卿兼病老，宋玉对秋悲。",
            "谢客纔为别，陶公已见思。",
            "非关口腹累，自是雪霜姿。",
            "酿酒栽黄菊，炊粳折绿葵。",
            "山河方入望，风日正宜诗。",
            "牧竖寒骑马，边烽晚立旗。",
            "兰凋犹有气，柳脆不成丝。",
            "别後如相问，高僧知所之。"
        ],
        "title": "赠岐山姜明府",
        "id": "d60bd6be-1b14-4468-8178-3c55883594d5"
    },
    {
        "author": "李端",
        "paragraphs": [
            "蓬荜春风起，开帘却自悲。",
            "如何飘梗处，又到采兰时。",
            "明镜方重照，微城寄一辞。",
            "家贫求禄早，身贱报恩迟。",
            "幸得皮存矣，须劳翼长之。",
            "铭肌非厚荅，肉骨是前期。",
            "纵觉新人好，宁忘旧主疑。",
            "终惭太丘道，不为小生私。"
        ],
        "title": "下第上薛侍郎",
        "id": "a90c22c3-4ea6-4839-b4c1-f01f10e03d19"
    },
    {
        "author": "李端",
        "paragraphs": [
            "高门有才子，能履古人踪。",
            "白社陶元亮，青云阮仲容。",
            "田园忽归去，车马杳难逢。",
            "废巷临秋水，支颐向暮峰。",
            "行鱼避杨柳，惊鸭触芙蓉。",
            "石窦红泉细，山桥紫菜重。",
            "凤雏终食竹，鹤侣暂巢松。",
            "愿接烟霞赏，羁离计不从。"
        ],
        "title": "奉和秘书元丞杪秋忆终南旧居",
        "id": "03b478b1-bef3-4398-ab4d-02f480749554"
    },
    {
        "author": "李端",
        "paragraphs": [
            "东望扶桑日，何年是到时。",
            "片帆通雨露，积水隔华夷。",
            "浩淼风来远，虚冥鸟去迟。",
            "长波静云月，孤岛宿旌旗。",
            "别叶传秋意，回潮动客思。",
            "沧溟无旧路，何处问前期。"
        ],
        "title": "送归中丞使新罗",
        "id": "bd2ab416-81a4-4e12-a9b4-1dec6b86ac43"
    },
    {
        "author": "李端",
        "paragraphs": [
            "庞眉一居士，鹑服隐尧时。",
            "种荳初成亩，还丹旧日师。",
            "入溪花径远，向岭鸟行迟。",
            "紫葛垂苔壁，青菰映柳丝。",
            "偶来尘外事，暂与素心期。",
            "终恨游春宫，同为岁月悲。"
        ],
        "title": "暮春寻终南柳处士",
        "id": "b6283b73-915a-4959-8579-19cc7e057f69"
    },
    {
        "author": "李端",
        "paragraphs": [
            "雪路夜朦胧，寻师杏树东。",
            "石坛连竹静，醮火照山红。",
            "再拜开金箓，焚香使玉童。",
            "篷瀛三岛至，天地一壶通。",
            "别客曾留药，逢舟或借风。",
            "出游居鹤上，避祸入羊中。",
            "过洞偏回首，登门未发蒙。",
            "桑田如可见，沧海几时空。"
        ],
        "title": "雪夜寻太白道士",
        "id": "29913307-4c08-4df9-baa4-89954f13172a"
    },
    {
        "author": "李端",
        "paragraphs": [
            "有谋皆轗轲，非病亦迟回。",
            "壮志年年减，驰晖日日催。",
            "还山不及伴，到阙又无媒。",
            "高卧成长策，微官称下才。",
            "诗人识何谢，居士别宗雷。",
            "迹向尘中隐，书从谷口来。",
            "药栏遭鹿践，涧户被猿开。",
            "野鹤巢云窦，游龟上水苔。",
            "新欢追易失，故思渺难裁。",
            "自有归期在，劳君示劫灰。"
        ],
        "title": "得山中道友书寄苗銭二员外",
        "id": "18970206-4b28-4c5e-974f-a9ef44cbc9a7"
    },
    {
        "author": "李端",
        "paragraphs": [
            "马融方直校，阅简复持铅。",
            "素业高风继，青春壮思全。",
            "论文多在夜，宿寺不虚年。",
            "自署区中职，同荒郭外田。",
            "山邻三径绝，野意八行传。",
            "煮玉矜新法，留符识旧仙。",
            "涵苔溪溜浅，摇浪竹桥悬。",
            "复洞潜栖燕，疎杨半翳蝉。",
            "咏歌虽有和，云锦独成妍。",
            "应以冯唐老，相讥示此篇。"
        ],
        "title": "酬前驾部员外郎苗发",
        "id": "1912131c-ca0a-497b-86b8-c4ce48a644a0"
    },
    {
        "author": "李端",
        "paragraphs": [
            "暮雨风吹尽，东池一夜凉。",
            "伏流回弱荇，明月入垂杨。",
            "石竹闲开碧，蔷薇暗吐黄。",
            "倚琴看鹤舞，摇扇引桐香。",
            "旧笋方辞箨，新莲未满房。",
            "林幽花晚发，地远草先长。",
            "抚枕愁华鬓，凭栏想故乡。",
            "露余清汉直，云卷白榆行。",
            "惊鹊仍依树，游鱼不过粱。",
            "系舟偏忆戴，炊黍愿期张。",
            "末路还思借，前恩讵敢忘。",
            "从来叔夜懒，非是接舆狂。",
            "众病婴公干，羣忧集孝璋。",
            "惭将多误曲，今日献周郎。"
        ],
        "title": "宿荐福寺东池有怀故园因寄元校书",
        "id": "4eadc463-caa7-4df0-ac58-a91ae885fe42"
    },
    {
        "author": "李端",
        "paragraphs": [
            "幷州近胡地，此去事风沙。",
            "铁马垂金络，貂裘犯雪花。",
            "曾持两郡印，多比五侯家。",
            "继世新恩厚，从军旧国赊。",
            "戍烟千里直，边雁一行斜。",
            "想到清油幕，长谋出左军。"
        ],
        "title": "送王副使还幷州",
        "id": "d047c01e-d574-42f8-a69e-b246ecc3c20d"
    },
    {
        "author": "李端",
        "paragraphs": [
            "欹冠枕如意，独寝落花前。",
            "姚馥清时醉，边韶白日眠。",
            "曝裈还当屋，张幕便成天。",
            "谒客唯题凤，偷儿欲觇毡。",
            "失杯犹离席，坠履反登筵。",
            "本是墙东隐，今为瓮下僊。",
            "卧龙髯乍磔，栖蝶腹何便。",
            "阮籍供琴韵，陶潜余秫田。",
            "人逢毂阳望，春似永和年。",
            "愿我非工饮，期君行见怜。",
            "尝知渴羌好，亦觉醉胡贤。",
            "炙熟樽方竭，车回辖且全。",
            "噀风仍作雨，洒地即成泉。",
            "自鄙新丰过，迟回惜十年。"
        ],
        "title": "晚春过夏侯校书值其沉醉戏赠",
        "id": "73ee65f1-307b-4978-bc2e-61918e3c6652"
    },
    {
        "author": "李端",
        "paragraphs": [
            "争路忽摧车，沈钩未得鱼。",
            "结交唯我少，丧旧自君初。",
            "谏草文难似，围棊智不如。",
            "仲宣新有赋，叔夜近无书。",
            "地闭滕公宅，山荒谢客庐。",
            "歼良从此恨，福善竟成虚。",
            "酿酒多同醉，烹鸡或取余。",
            "阮咸虽永别，岂共仲容疎。"
        ],
        "title": "哭张南史因寄南史侄叔宗",
        "id": "826e14b6-7575-46f7-86f5-444474771d12"
    },
    {
        "author": "李端",
        "paragraphs": [
            "十五事文翰，大儿轻孔融。",
            "长裾游邸第，笑傲五侯中。",
            "谏猎一朝寝，论边素未工。",
            "蹉跎潘鬓至，蹭蹬阮途穷。",
            "贷布怜宁兴，无金命未通。",
            "王陵固似戆，郭最遂非雄。",
            "敛板辞羣彦，回车访老农。",
            "咏诗怀洛下，送客忆山东。",
            "沈病魂神浊，清斋思虑空。",
            "羸将卫玠比，冷共邺侯同。",
            "草舍纔遮雨，荆窗不碍风。",
            "梨教通子守，酒是远师供。",
            "扪虱欣时泰，迎猫达岁丰。",
            "原门唯有席，井饮但加葱。",
            "少壮衿齐德，高年觉宋聋。",
            "寓书先论懒，读易反求蒙。",
            "昔慕能鸣雁，今怜半死桐。",
            "秉心犹似矢，搔首忽如蓬。",
            "赤叶翻藤架，黄花盖菊丛。",
            "聊将呈匠伯，今已学愚公。"
        ],
        "title": "长安感事呈卢纶",
        "id": "13bedf8d-9714-4c81-99a6-4de25b2e9845"
    },
    {
        "author": "李端",
        "paragraphs": [
            "半岭逢仙驾，清晨独采芝。",
            "壶中开白日，雾里卷朱旗。",
            "猨鸟知归路，松萝见会时。",
            "鸡声传洞远，鹤语报家迟。",
            "童子闲驱石，樵夫乐看棊。",
            "依稀醉後拜，恍惚梦中辞。",
            "海上终难接，人间益自疑。",
            "风尘甘独老，山水但相思。",
            "愿得烧丹诀，流沙永待师。"
        ],
        "tags": [
            "终南山"
        ],
        "title": "游终南山因寄苏奉礼士尊师苗员外",
        "id": "a13d5995-b530-465b-84bc-b3c847dd1c44"
    },
    {
        "author": "李端",
        "paragraphs": [
            "弱冠家庐岳，从师岁月深。",
            "翻同老夫见，殊寡少年心。",
            "及此时方晏，因之名亦沈。",
            "趋途非要路，避事乐空林。",
            "素业在山下，青泉当树阴。",
            "交游有凋丧，离别代追寻。",
            "向秀初闻笛，钟期久罢琴。",
            "残愁犹满貌，余泪可沾襟。",
            "勿以朱颜好，而忘白发侵。",
            "终期入灵洞，相与炼黄金。"
        ],
        "title": "长安书事寄卢纶",
        "id": "017cc40c-e1e0-492e-9e35-f19cb643ad13"
    },
    {
        "author": "李端",
        "paragraphs": [
            "献策不得意，驰车东出秦。",
            "暮年千里客，落日万家春。"
        ],
        "title": "送郭良辅下第东归",
        "id": "999dbf81-f5a8-4f71-87b3-54bd70dbeab0"
    },
    {
        "author": "李端",
        "paragraphs": [
            "自从君弃妾，憔悴不羞人。",
            "唯余坏粉泪，未免映衫匀。"
        ],
        "title": "妾薄命",
        "id": "9816ff60-fc81-4291-8d05-cad5e5541933"
    },
    {
        "author": "李端",
        "paragraphs": [
            "独将支遁去，欲往戴颙家。",
            "晴野人临水，春山树发花。"
        ],
        "title": "送暕上人游春",
        "id": "d7ca2c1c-1daa-495e-9796-f1e31472bdb2"
    },
    {
        "author": "李端",
        "paragraphs": [
            "晦日同携手，临流一望春。",
            "可怜杨柳陌，愁杀故乡人。"
        ],
        "title": "晦日同苗员外游曲江",
        "id": "69fc549b-654d-4ce7-8de6-8b9b6d6bd895"
    },
    {
        "author": "李端",
        "paragraphs": [
            "日落众山昏，萧萧暮雨繁。",
            "那堪两处宿，共听一声猨。"
        ],
        "title": "溪行逢雨与柳中庸",
        "id": "2d822a7d-7393-42c5-9366-263c627b8403"
    },
    {
        "author": "李端",
        "paragraphs": [
            "传书报刘尹，何事忆陶家。",
            "若为篱边菊，山中有此花。"
        ],
        "title": "和张尹忆东篱菊",
        "id": "8aa36cc8-fec9-455c-91b7-23fc83cdddb1"
    },
    {
        "author": "李端",
        "paragraphs": [
            "山舍千年树，江亭万里云。",
            "回潮迎伍相，骤雨送湘君。"
        ],
        "title": "幽居作",
        "id": "a0737190-4461-4ec7-b548-8b1534b87e47"
    },
    {
        "author": "李端",
        "paragraphs": [
            "白发怱怱色，青山草草心。",
            "远公仍下世，从此别东林。"
        ],
        "title": "题云际寺暕上人故院",
        "id": "0b4365f7-5f12-44bf-aef1-b30e2762fe41"
    },
    {
        "author": "李端",
        "paragraphs": [
            "虽过老人宅，不解老人心。",
            "何事残阳里，栽松欲待阴。"
        ],
        "title": "观邻老栽松",
        "id": "7a9e58d6-e9a2-4b7a-87b1-25f114878049"
    },
    {
        "author": "李端",
        "paragraphs": [
            "孔融过五十，海内故人稀。",
            "相府恩犹在，知君未拂衣。"
        ],
        "title": "赠胡居士",
        "id": "5f9b6ea2-3e56-453a-9d39-5e9bef673fb9"
    },
    {
        "author": "李端",
        "paragraphs": [
            "送客攀花後，寻僧坐竹时。",
            "明朝莫回望，青草马行迟。"
        ],
        "title": "荐福寺送元伟",
        "id": "5ba05573-8aed-4481-8905-cabca7a82160"
    },
    {
        "author": "李端",
        "paragraphs": [
            "旧友无由见，孤坟草欲长。",
            "月斜邻笛尽，车马出山阳。"
        ],
        "title": "哭苗垂",
        "id": "fc4c2a7c-919c-4f80-b76c-3e0f6623133c"
    },
    {
        "author": "李端",
        "paragraphs": [
            "旅行虽别路，日暮各思归。",
            "欲下今朝泪，知君亦湿衣。"
        ],
        "title": "客行赠冯着",
        "id": "1b3a08a6-de60-42f3-8b7b-bc949c34ad21"
    },
    {
        "author": "李端",
        "paragraphs": [
            "风吹城上树，草没城边路。",
            "城里月明时，精灵自来去。"
        ],
        "title": "芜城",
        "id": "3c77e523-20ae-4f4d-a181-74127bbb9af0"
    },
    {
        "author": "李端",
        "paragraphs": [
            "白首独一身，青山为四邻。",
            "虽行故乡陌，不见故乡人。"
        ],
        "title": "赠山中老人",
        "id": "5a8459fb-eaeb-4ba3-8d3d-f12cbfe3f11c"
    },
    {
        "author": "李端",
        "paragraphs": [
            "开帘见新月，便即下阶拜。",
            "细语人不闻，北风吹裙带。"
        ],
        "tags": [
            "写人",
            "月亮"
        ],
        "title": "拜新月",
        "id": "f166bcbd-1129-4a26-957a-30cd0f7d9389"
    },
    {
        "author": "李端",
        "paragraphs": [
            "鸣筝金粟柱，素手玉房前。",
            "欲得周郎顾，时时误拂弦。"
        ],
        "tags": [
            "唐诗三百首",
            "五言绝句",
            "音乐"
        ],
        "title": "听筝",
        "id": "7f3799de-78b4-49bc-b6d8-a5fa3ecacd33"
    },
    {
        "author": "李端",
        "paragraphs": [
            "文章似扬马，风骨又清羸。",
            "江汉君犹在，英灵信未衰。"
        ],
        "title": "赠何兆",
        "id": "6144e081-33f1-4157-a71f-dad2502278d2"
    },
    {
        "author": "李端",
        "paragraphs": [
            "我与雷居士，平生事远公。",
            "无人知是旧，共到影堂中。"
        ],
        "title": "同司空文明过坚上人故院",
        "id": "18e28a30-bd37-43c6-be88-a08d29b4f571"
    },
    {
        "author": "李端",
        "paragraphs": [
            "主第辞高饮，石家赴宵会。",
            "金谷走车来，玉人骑马待。"
        ],
        "title": "杂诗",
        "id": "889c97a7-a749-41f9-8441-2001b4b60fa9"
    },
    {
        "author": "李端",
        "paragraphs": [
            "香炉最高顶，中有高人住。",
            "日暮下山来，月明上山去。"
        ],
        "title": "感兴",
        "id": "a7e75600-f50b-4254-a731-ea10c358b148"
    },
    {
        "author": "李端",
        "paragraphs": [
            "先生沈病意何如，蓬艾门前客转疎。",
            "不见领徒过绛帐，唯闻与婢削丹书。"
        ],
        "title": "问张山人疾",
        "id": "5d8662c6-50dd-419b-b0d6-bacb6a227026"
    },
    {
        "author": "李端",
        "paragraphs": [
            "故人南去汉江阴，秋雨萧萧云梦深。",
            "江上见人应下泪，由来远客易伤心。"
        ],
        "title": "江上送客",
        "id": "64df610f-2fd8-479f-8ed5-8f87799e634d"
    },
    {
        "author": "李端",
        "paragraphs": [
            "月落星稀天欲明，孤灯未灭梦难成。",
            "披衣更向门前望，不忿朝来鹊喜声。"
        ],
        "title": "闺情",
        "id": "4810005b-9113-452a-b336-caafe5709ebe"
    },
    {
        "author": "李端",
        "paragraphs": [
            "几人同去谢宣城，未及酬恩隔死生。",
            "唯有夜猨知客恨，峄阳溪路第三声。"
        ],
        "title": "送刘侍郎",
        "id": "bc8c1156-0d8f-4302-94c5-f63bc3a123dd"
    },
    {
        "author": "李端",
        "paragraphs": [
            "黄花西上路何如，青壁连天雁亦疎。",
            "为报长卿休涤器，汉家思见茂陵书。"
        ],
        "title": "重送郑宥归蜀因寄何兆",
        "id": "81df0640-9a72-454b-89f9-8ed0008e9188"
    },
    {
        "author": "李端",
        "paragraphs": [
            "山店门前一妇人，哀哀夜哭向秋云。",
            "自说夫因征战死，朝来逢着旧将军。"
        ],
        "title": "宿石涧店闻妇人哭",
        "id": "d53959db-c139-454f-a061-f7604a37a823"
    },
    {
        "author": "李端",
        "paragraphs": [
            "闻说沧溟今已浅，何当白鹤更归来。",
            "旧师唯有先生在，忍见门人掩泪回。"
        ],
        "title": "与道者别",
        "id": "14d2c040-c7ac-4485-b966-6de812cb7b32"
    },
    {
        "author": "李端",
        "paragraphs": [
            "金壶漏尽禁门开，飞燕昭阳侍寝回。",
            "随分独眠秋殿里，遥闻语笑自天来。"
        ],
        "title": "长门怨",
        "id": "954f3f46-87dd-4f9b-b656-d61dae5fb23b"
    },
    {
        "author": "李端",
        "paragraphs": [
            "自嫌野性共人疎，忆向西林更结庐。",
            "寄谢山阴许都讲，昨来频得远公书。"
        ],
        "title": "忆友怀野寺旧居",
        "id": "a8be14f6-49ea-4e59-ad37-30bcf16e17a6"
    },
    {
        "author": "李端",
        "paragraphs": [
            "暮雨萧条过凤城，霏霏飒飒重还轻。",
            "闻君此夜东林宿，听得荷池几番声。"
        ],
        "title": "听夜雨寄卢纶",
        "id": "bee2baa5-b40f-4740-a10e-5633dc1250d8"
    },
    {
        "author": "李端",
        "paragraphs": [
            "李陵初送子卿回，汉月明时惆怅来。",
            "忆着长安旧游处，千门万户玉楼台。"
        ],
        "title": "昭君词",
        "id": "4d30f7f4-44ac-4dbf-964e-723479e69e1f"
    },
    {
        "author": "李端",
        "paragraphs": [
            "野寺寻春花已迟，背岩惟有两三枝。",
            "明朝携酒犹堪醉，为报春风且莫吹。"
        ],
        "title": "春晚游鹤林寺寄使府诸公",
        "id": "ca03d740-e7bc-4cbc-9007-c59a3043d798"
    },
    {
        "author": "畅当",
        "paragraphs": [
            "仆本濩落人，辱当州郡使。",
            "量力颇及早，谢归今即已。",
            "萧萧若凌虚，襟带顿销靡。",
            "车服率然来，涔阳作游子。",
            "郁郁寡开颜，默默独行李。",
            "忽逢平生友，一笑方在此。",
            "秋情宁风日，楚思浩云水。",
            "为语弋林者，冥冥鸿远矣。"
        ],
        "title": "南充谢郡客游澧州留赠宇文中丞",
        "id": "d9d4c055-1dc0-4555-b180-979008c8d0f0"
    },
    {
        "author": "畅当",
        "paragraphs": [
            "钟梵送沈景，星多露渐光。",
            "风中兰靡靡，月下树苍苍。",
            "夜殿若山横，深松如涧凉。",
            "羸然虎溪子，迟我一虚床。",
            "杳杳空寂舍，蒙蒙莲桂香。",
            "拥褐依西壁，纱灯霭中央。"
        ],
        "title": "宿报恩寺精舍",
        "id": "ac2183df-331b-4594-a1dd-0498da05e189"
    },
    {
        "author": "畅当",
        "paragraphs": [
            "晨兴平阳馆，见月沈江水。",
            "溶溶山雾披，肃肃沙鹭起。",
            "奉恩谬符竹，伏轼省顽鄙。",
            "何当施教化，愧迎小郡史。",
            "寥落火耕俗，征途青冥里。",
            "德绥及吾民，不德将鹿矣。",
            "擒奸非性能，多愍会衰齿。",
            "恭承共理诏，恒惧坠诸地。"
        ],
        "title": "自平阳馆赴郡",
        "id": "c0f6fbf7-0066-4d48-94bf-cb0c06c031a2"
    },
    {
        "author": "畅当",
        "paragraphs": [
            "寂寞一怅望，秋风山景清。",
            "此中惟草色，翻意见人行。",
            "荒径饶松子，深萝绝鸟声。",
            "阳崖全带日，宽嶂偶通耕。",
            "拙昧难容世，贫寒别有情。",
            "烦君琼玖赠，幽懒百无成。"
        ],
        "title": "天柱隐所重荅江州应物",
        "id": "4f54d9c1-76d9-4cca-b20a-17b33225a457"
    },
    {
        "author": "畅当",
        "paragraphs": [
            "孤柴泄烟处，此中山叟居。",
            "观云宁有事，耽酒讵知余。",
            "水定鹤翻去，松歌峰俨如。",
            "犹烦使君问，更欲结深庐。"
        ],
        "title": "山居酬韦苏州见寄",
        "id": "cae5034c-32bd-4cd7-9f3b-9ea8ac9ae813"
    },
    {
        "author": "畅当",
        "paragraphs": [
            "帝里阳和日，游人到御园。",
            "暖催新景气，春认旧兰荪。",
            "咏德先臣没，成蹊大树存。",
            "见桐犹近井，看柳尚依门。",
            "献地非更宅，遗忠永奉恩。",
            "又期攀桂後，来赏百花繁。"
        ],
        "title": "春日过奉诚园",
        "id": "c7637208-b55e-48a0-8c10-12cb7cc30e59"
    },
    {
        "author": "畅当",
        "paragraphs": [
            "酒渴爱江清，余酣漱晚汀。",
            "软莎欹坐稳，冷石醉眠醒。",
            "野膳随行帐，华音发从伶。",
            "数杯君不见，都已遣沈冥。"
        ],
        "title": "军中醉饮寄沈八刘叟",
        "id": "8d8a679a-e8c7-421d-9d83-534a1394c677"
    },
    {
        "author": "畅当",
        "paragraphs": [
            "珍木郁清池，风荷左右披。",
            "浅觞宁及醉，慢舸不知移。",
            "荫簟流光冷，凝簪照影欹。",
            "胡为独羁者，雪涕向涟漪。"
        ],
        "title": "偶宴西蜀摩诃池",
        "id": "e02943e8-20f0-479f-b3ea-db70190ed5b3"
    },
    {
        "author": "畅当",
        "paragraphs": [
            "诏出凤凰宫，新恩连帅雄。",
            "江湖经战阵，草木待仁风。",
            "豪右贪威爱，纡繁德简通。",
            "多惭君子顾，攀饯路尘中。"
        ],
        "title": "奉送杜中丞赴洪州",
        "id": "7df2e6f1-cd80-4543-9f36-2227f421238b"
    },
    {
        "author": "畅当",
        "paragraphs": [
            "羁旅逢佳节，逍遥忽见招。",
            "同倾菊花酒，缓棹木兰桡。",
            "平楚堪愁思，长江去寂寥。",
            "猿啼不离峡，滩沸镇如潮。",
            "举目关山异，伤心乡国遥。",
            "徒言欢满座，谁觉客魂消。"
        ],
        "tags": [
            "长江"
        ],
        "title": "九日陪皇甫使君泛江宴赤岸亭",
        "id": "bbe5917e-3b2f-45ac-b458-bcbf662e1aad"
    },
    {
        "author": "畅当",
        "paragraphs": [
            "苍苍中条山，厥形极奇磈。",
            "我欲涉其崖，濯足黄河水。"
        ],
        "tags": [
            "黄河"
        ],
        "title": "蒲中道中二首 一",
        "id": "c81c43d4-beab-4445-b3e9-d7992ff7b573"
    },
    {
        "author": "畅当",
        "paragraphs": [
            "古剎栖杮林，绿阴覆苍瓦。",
            "岁晏来品题，拾叶总堪写。"
        ],
        "title": "蒲中道中二首 二",
        "id": "e7140206-0d47-44c5-a3e2-e325d62c2cc1"
    },
    {
        "author": "畅当",
        "paragraphs": [
            "逈临飞鸟上，高出世尘间。",
            "天势围平野，河流入断山。"
        ],
        "tags": [
            "抒情",
            "景点"
        ],
        "title": "登鹳雀楼",
        "id": "fac2dc15-b1ab-4d6d-89f0-fab7c805398e"
    },
    {
        "author": "畅当",
        "paragraphs": [
            "夜潭有仙舸，与月当水中。",
            "嘉宾爱明月，游子惊秋风。"
        ],
        "title": "宿潭上二首 一",
        "id": "dabec09f-0fd1-4a09-b0c2-c3aae3db4c82"
    },
    {
        "author": "畅当",
        "paragraphs": [
            "青蒲野陂水，白露明月天。",
            "中夜秋风起，心事坐潸然。"
        ],
        "title": "宿潭上二首 二",
        "id": "ee628ffc-983f-4689-b6be-839ae94a65bf"
    },
    {
        "author": "畅当",
        "paragraphs": [
            "故交君独在，又欲与君离。",
            "我有新秋泪，非关宋玉悲。"
        ],
        "title": "别卢纶",
        "id": "c32bc3e0-3733-4816-b56d-9c72a0e20119"
    },
    {
        "author": "畅当",
        "paragraphs": [
            "江斋一入何亭亭，因寄沦涟心杳冥。",
            "绿绮琴弹白雪引，乌丝绢勒黄庭经。"
        ],
        "title": "题沈八斋",
        "id": "d14174f4-ac57-479f-b377-5dc1f7a44d9d"
    },
    {
        "author": "畅诸",
        "paragraphs": [
            "献岁春犹浅，园林未尽开。",
            "雪和新雨落，风带旧寒来。",
            "听鸟闻归鴈，看花识早梅。",
            "生涯知几日，更被一年催。"
        ],
        "title": "早春",
        "id": "ff85eb04-4826-4889-95b7-a362b0939f64"
    },
    {
        "author": "陆贽",
        "paragraphs": [
            "南宫闻古乐，拂曙听初惊。",
            "烟霭遥迷处，丝桐暗辨名。",
            "节随新律改，声带绪风轻。",
            "合雅将移俗，同和自感情。",
            "远音兼晓漏，余响过春城。",
            "九奏明初日，寥寥天地清。"
        ],
        "title": "晓过南宫闻太常清乐",
        "id": "f6e0972b-b2c8-4a54-b1ad-255e77cb708d"
    },
    {
        "author": "陆贽",
        "paragraphs": [
            "阴阴清禁里，苍翠满春松。",
            "雨露恩偏近，阳和色更浓。",
            "高枝分晓日，虚吹杂宵钟。",
            "香助炉烟远，形疑盖影重。",
            "愿符千载寿，不羡五株封。",
            "傥得回天眷，全胜老碧峰。"
        ],
        "title": "禁中春松",
        "id": "f0a74e24-e84f-48cd-a77c-cfdc6fa9a5fd"
    },
    {
        "author": "陆贽",
        "paragraphs": [
            "阴阴御园里，瑶草日光长。",
            "靃靡含烟雾，依稀带夕阳。",
            "雨余荑更密，风暖蕙初香。",
            "拥仗缘驰道，乘舆入建章。",
            "湿烟摇不散，细影乱无行。",
            "恒恐韶光晚，何人辨早芳。"
        ],
        "title": "赋得御园芳草",
        "id": "7035e601-9fae-45b2-8556-c2645bfc2f33"
    },
    {
        "author": "陆贽",
        "paragraphs": [
            "遶阶流㶁㶁，来砌树阴阴。"
        ],
        "title": "句",
        "id": "28503959-b22c-4839-bf8f-6afd22bd3842"
    },
    {
        "author": "张蒙",
        "paragraphs": [
            "玉珂经礼寺，金奏过南宫。",
            "雅调乘清晓，飞声向远空。",
            "慢随飘去雪，轻逐度来风。",
            "迥出重城里，傍闻九陌中。",
            "应将肆夏比，更与五英同。",
            "一听南薫曲，因知大舜功。"
        ],
        "title": "晓过南宫闻太常清乐",
        "id": "64f8effb-f257-4693-9682-d29cb6c9159b"
    },
    {
        "author": "常沂",
        "paragraphs": [
            "映殿松偏好，森森列禁中。",
            "攒柯沾圣泽，疎盖引皇风。",
            "晚色连秦苑，春香满汉宫。",
            "操将金石固，材与直臣同。",
            "翠影宜青琐，苍枝秀碧空。",
            "还知沐天眷，千载更葱茏。"
        ],
        "title": "禁中春松",
        "id": "6e10f0a1-a937-48ec-b21b-d50dd5e66007"
    },
    {
        "author": "周存",
        "paragraphs": [
            "几岁含贞节，青青紫禁中。",
            "日华留偃盖，雉尾转春风。",
            "不为繁霜改，那将众木同。",
            "千条攒翠色，百尺澹晴空。",
            "影密金茎近，花明凤沼通。",
            "安知幽涧侧，独与散樗丛。"
        ],
        "title": "禁中春松",
        "id": "0de77f00-258c-4c9b-b8a2-6f79bd0c3c66"
    },
    {
        "author": "周存",
        "paragraphs": [
            "天马从东道，皇威被远戎。",
            "来参八骏列，不假贰师功。",
            "影别流沙路，嘶流上苑风。",
            "望云时蹀足，向月每争雄。",
            "禀异才难状，标奇志岂同。",
            "驱驰如见许，千里一朝通。"
        ],
        "title": "西戎献马",
        "id": "c0e3d89d-ec95-4b54-b358-65d5dd40e9c8"
    },
    {
        "author": "黎逢",
        "paragraphs": [
            "上林新柳变，小苑暮天晴。",
            "始望和烟密，遥怜拂水轻。",
            "色承阳气暖，阴带御沟清。",
            "不厌随风弱，仍宜向日明。",
            "垂丝遍阁榭，飞絮触帘旌。",
            "渐到依依处，思闻出谷莺。"
        ],
        "title": "小苑春望宫池柳色",
        "id": "fd0fc773-5fe1-4fcd-bd2a-8e50417fc322"
    },
    {
        "author": "黎逢",
        "paragraphs": [
            "早夏宜初景，和光起禁城。",
            "祝融将御节，炎帝启朱明。",
            "日送残花晚，风过御苑清。",
            "郊原浮麦气，池沼发荷英。",
            "树影临山动，禽飞入汉轻。",
            "幸逢尧禹化，全胜谷中情。"
        ],
        "title": "夏首犹清和",
        "id": "edae3601-9f65-4bf2-8814-696f1a4c7ec8"
    },
    {
        "author": "张昔",
        "paragraphs": [
            "小苑春初至，皇衢日更清。",
            "遥分万条柳，回出九重城。",
            "隐映龙池润，参差凤阙明。",
            "影宜宫雪曙，色带禁烟晴。",
            "深浅残阳变，高低晓吹轻。",
            "年光正堪折，欲寄一枝荣。"
        ],
        "title": "小苑春望宫池柳色",
        "id": "d97a60f8-4b5a-4f77-a39a-00c869ff0ff3"
    },
    {
        "author": "丁位",
        "paragraphs": [
            "小苑春初望，宫池柳色轻。",
            "低昂含晓景，萦转带新晴。",
            "似盖芳初合，如丝荫渐成。",
            "依依连水暗，袅袅出墙明。",
            "虽以阳和发，能令旅思生。",
            "他时花满路，从此接迁莺。"
        ],
        "title": "小苑春望宫池柳色",
        "id": "5c7aca84-6bc9-4656-99c3-ce1515a8145e"
    },
    {
        "author": "元友直",
        "paragraphs": [
            "柳色新池遍，春光御苑晴。",
            "叶依青阁密，条向碧流倾。",
            "路暗阴初重，波摇影转清。",
            "风从垂处度，烟就望中生。",
            "断续游蜂聚，飘飖戏蝶轻。",
            "怡然变芳节，愿及一枝荣。"
        ],
        "title": "小苑春望宫池柳色",
        "id": "aa3870fe-2673-4710-bc94-802dcb4f42fd"
    },
    {
        "author": "杨系",
        "paragraphs": [
            "胜游从小苑，宫柳望春晴。",
            "拂地青丝嫩，萦风绿带轻。",
            "光含烟色远，影透水文清。",
            "玉笛吟何得，金闺画岂成。",
            "皇风吹欲断，圣日映逾明。",
            "愿驻高枝上，还同出谷莺。"
        ],
        "title": "小苑春望宫池柳色",
        "id": "b6ce9316-8ec8-4eb8-b767-d6eb614dbd3d"
    },
    {
        "author": "崔绩",
        "paragraphs": [
            "帝京春气早，御柳已先荣。",
            "嫩叶随风散，浮光向月明。",
            "悠扬生别意，断续引芳声。",
            "积翠连驰道，飘花出禁城。",
            "柔条依水弱，远色带烟轻。",
            "南望龙池畔，斜光照晚晴。"
        ],
        "title": "小苑春望宫池柳色",
        "id": "5878fe4c-3613-461b-ab7e-1444dd2492f8"
    },
    {
        "author": "张季略",
        "paragraphs": [
            "韶光归汉苑。",
            "柳色发春城，半见离宫出。",
            "纔分远水明，青葱当淑景。",
            "隐映媚新晴，积翠烟初合。",
            "微黄叶未生，迎春看尚嫩。",
            "照日见先荣，倘得辞幽谷。",
            "高枝寄一名。"
        ],
        "title": "小苑春望宫池柳色",
        "id": "8c0bbd24-967c-4c50-a027-50c786d8d576"
    },
    {
        "author": "裴达",
        "paragraphs": [
            "胜游经小苑，闲望上春城。",
            "御路韶光发，宫池柳色轻。",
            "乍浓含雨润，微澹带云晴。",
            "羃历残烟敛，摇扬落照明。",
            "几条垂广殿，数树影高旌。",
            "独有风尘客，思同雨露荣。"
        ],
        "title": "小苑春望宫池柳色",
        "id": "d595c63e-48b4-44d0-859e-e8e68f074aff"
    },
    {
        "author": "裴逵",
        "paragraphs": [
            "圆丘纔展礼，佳气近初分。",
            "太史新簪笔，高台纪彩云。",
            "烟空和缥缈，晓色共氛氲。",
            "道泰资贤辅，年丰荷圣君。",
            "恭惟司国瑞，兼用察人文。",
            "应念怀铅客，终朝望碧雰。"
        ],
        "title": "南至日太史登台书云物",
        "id": "01199cd7-9a2a-4489-8b81-2a61043b2d01"
    },
    {
        "author": "沈回",
        "paragraphs": [
            "今来游上苑，春染柳条轻。",
            "濯濯方含色，依依若有情。",
            "分行临曲沼，先发媚重城。",
            "拂水枝偏弱，摇风丝已生。",
            "变黄随淑景，吐翠逐新晴。",
            "伫立徒延首，裴回欲寄诚。"
        ],
        "title": "小苑春望宫池柳色",
        "id": "8b5e6994-a85a-4235-b84a-1d4f24ee0aa1"
    },
    {
        "author": "杨凭",
        "paragraphs": [
            "霓裳下晚烟，留客杏花前。",
            "徧问人寰事，新从洞府天。",
            "长松皆扫月，老鹤不知年。",
            "为说蓬瀛路，云涛几处连。"
        ],
        "title": "长安春夜宿开元观",
        "id": "4d936030-f10a-41fa-878c-7d48272a5c96"
    },
    {
        "author": "杨凭",
        "paragraphs": [
            "旅棹依遥戍，清湘急晚流。",
            "若为南浦宿，逢此北风秋。",
            "云月孤鸿晚，关山几路愁。",
            "年年不得意，零落对沧洲。"
        ],
        "title": "晚泊江戍",
        "id": "fef4870c-55a7-4c00-aa01-d3416ed33a46"
    },
    {
        "author": "杨凭",
        "paragraphs": [
            "五岭天无雁，三巴客问津。",
            "纷纷轻汉暮，漠漠暗江春。",
            "青草连湖岸，繁花忆楚人。",
            "芳菲无限路，几夜月明新。"
        ],
        "title": "巴江雨夜",
        "id": "1c2374ee-4b03-4303-8bed-377a9dfd290a"
    },
    {
        "author": "杨凭",
        "paragraphs": [
            "九原临得水，双足是重城。",
            "独许为儒老，相怜从骑行。",
            "细丛榆塞逈，高点雁山晴。",
            "圣主嗤炎汉，无心自勒兵。"
        ],
        "title": "边塞行",
        "id": "f71cc1a4-be4f-4cb2-b7da-22d345260d50"
    },
    {
        "author": "杨凭",
        "paragraphs": [
            "炎灵全盛地，明月半秋时。",
            "今古人同望，盈亏节暗移。",
            "彩凝双月逈，轮度八川迟。",
            "共惜鸣珂去，金波送酒巵。"
        ],
        "title": "乐游园望月",
        "id": "f3a91124-c4de-429d-be66-a80539dcefcf"
    },
    {
        "author": "杨凭",
        "paragraphs": [
            "千叶桃花胜百花，孤荣春晚驻年华。",
            "若教避俗秦人见，知向河源旧侣夸。"
        ],
        "title": "千叶桃花",
        "id": "08d0e076-ff46-4c75-b7d2-60a94290dfb6"
    },
    {
        "author": "杨凭",
        "paragraphs": [
            "仙郎归奏过湘东，正值三湘二月中。",
            "惆怅满川桃杏醉，醉看还与曲江同。"
        ],
        "title": "春中泛舟",
        "id": "26915352-6358-4301-a3cb-65813f8ec858"
    },
    {
        "author": "杨凭",
        "paragraphs": [
            "辞家远客怆秋风，千里寒云与断蓬。",
            "日暮隔山投古寺，钟声何处雨蒙蒙。"
        ],
        "title": "雨中怨秋",
        "id": "c646227d-122c-493c-b1fb-410397eb65f7"
    },
    {
        "author": "杨凭",
        "paragraphs": [
            "信马闲过忆所亲，秋山行尽路无尘。",
            "主人莫惜松阴醉，还有千钱沽酒人。"
        ],
        "title": "秋日独游曲江",
        "id": "f00e57ab-0566-404a-aef0-1762ef4933f7"
    },
    {
        "author": "杨凭",
        "paragraphs": [
            "晚烟洲雾共苍苍，河雁惊飞不作行。",
            "回斾转舟行数里，歌声犹自逐清湘。"
        ],
        "title": "寄别",
        "id": "bd7b2791-2af0-4dbb-8ad0-36686e015ab9"
    },
    {
        "author": "杨凭",
        "paragraphs": [
            "新种如今屡请和，玉关边上幸无他。",
            "欲知北海苦辛处，看取节毛余几多。"
        ],
        "title": "边情",
        "id": "9cbaabf1-7aed-421d-9dec-c8a401ca89c4"
    },
    {
        "author": "杨凭",
        "paragraphs": [
            "按节鸣笳中贵催，红旌白斾满船开。",
            "迎愁湓浦登城望，西见荆门积水来。"
        ],
        "title": "早发湘中",
        "id": "16a90c1d-52ba-46e1-bb5e-0d447c6a2a72"
    },
    {
        "author": "杨凭",
        "paragraphs": [
            "海榴殷色透帘栊，看盛看衰意欲同。",
            "若许三英随五马，便将浓艳鬬繁红。"
        ],
        "title": "海榴",
        "id": "5728bd1b-c657-43b4-b3e6-842ae3234a26"
    },
    {
        "author": "杨凭",
        "paragraphs": [
            "暮雨朝云几日归，如丝如雾湿人衣。",
            "三湘二月春光早，莫逐狂风缭乱飞。"
        ],
        "title": "春情",
        "id": "16b22371-368d-4d3c-90ee-dff0c3d16670"
    },
    {
        "author": "杨凭",
        "paragraphs": [
            "巴丘过日又登城，云水湘东一日平。",
            "若爱春秋繁露学，正逢元凯镇南荆。"
        ],
        "title": "送客往荆州",
        "id": "9b8a1a9f-19e7-4b7e-aef4-3078bb3dcbd5"
    },
    {
        "author": "杨凭",
        "paragraphs": [
            "心嫌碧落更何从，月帔花冠冰雪容。",
            "行雨若迷归处路，近南惟见祝融峰。"
        ],
        "title": "赠马炼师",
        "id": "0c4e7fc5-92f5-4bc5-a882-9e536a9c6dda"
    },
    {
        "author": "杨凭",
        "paragraphs": [
            "湘川洛浦三千里，地角天涯南北遥。",
            "除却同倾百壶外，不愁谁奈两魂销。"
        ],
        "title": "湘江泛舟",
        "id": "6145d26a-df42-47a1-80dd-d6cf5bd50112"
    },
    {
        "author": "杨凭",
        "paragraphs": [
            "江岸梅花雪不如，看君驿驭向南徐。",
            "相闻不必因来雁，云里飞輧落素书。"
        ],
        "title": "送别",
        "id": "d3848220-b67b-4df1-87ee-30b90a87f507"
    },
    {
        "author": "杨凭",
        "paragraphs": [
            "直用天才众却瞋，应欺李杜久为尘。",
            "南荒不死中华老，别玉翻同西国人。"
        ],
        "title": "赠窦牟",
        "id": "46ca0f44-e7b8-4569-a3d3-325d9724b938"
    },
    {
        "author": "杨凝",
        "paragraphs": [
            "樽酒邮亭暮，云帆驿使归。",
            "野鸥寒不起，川雨冻难飞。",
            "吴会家移遍，轩辕梦去稀。",
            "姓杨皆足泪，非是强沾衣。"
        ],
        "title": "送别",
        "id": "d6ad68da-ff7c-4611-a38f-e49d2bace84d"
    },
    {
        "author": "杨凝",
        "paragraphs": [
            "君向古营州，边风战地愁。",
            "草青缦别路，柳亚拂孤楼。",
            "人意伤难醉，莺啼咽不流。",
            "芳菲只合乐，离思返如秋。"
        ],
        "title": "送客东归",
        "id": "307e9576-89c6-44c5-8b80-0b46dd53da02"
    },
    {
        "author": "杨凝",
        "paragraphs": [
            "湖南树色尽，了了辨潭州。",
            "雨散今为别，云飞何处游。",
            "情来偏似醉，泪迸不成流。",
            "那向萧条路，缘湘篁竹愁。"
        ],
        "title": "送客归湖南",
        "id": "740ef99c-f962-402f-9147-030c2d1664f0"
    },
    {
        "author": "杨凝",
        "paragraphs": [
            "画舫照河堤，暄风百草齐。",
            "行丝直网蝶，去燕旋遗泥。",
            "郡向高天近，人从别路迷。",
            "非关御沟上，今日各东西。"
        ],
        "title": "送客归淮南",
        "id": "b0481b35-8972-4676-a749-ab9f209cdf28"
    },
    {
        "author": "杨凝",
        "paragraphs": [
            "旧宅洛川阳，曾游游侠场。",
            "水添杨柳色，花绊绮罗香。",
            "赵瑟多愁曲，秦家足艳妆。",
            "江潭远相忆，春梦不胜长。"
        ],
        "title": "春情",
        "id": "7ce33de2-76f5-4cec-8e53-db11a25021db"
    },
    {
        "author": "杨凝",
        "paragraphs": [
            "砧杵闻秋夜，裁缝寄远方。",
            "声微渐湿露，响细未经霜。",
            "兰牖唯遮树，风帘不碍凉。",
            "云中望何处，听此断人肠。"
        ],
        "title": "秋夜听捣衣",
        "id": "11c4239f-8784-43e5-87a7-3c2d2109dd22"
    },
    {
        "author": "杨凝",
        "paragraphs": [
            "都尉出居延，强兵集五千。",
            "还将张博望，直救范祁连。",
            "汉卒悲箫鼓，胡姬湿采旃。",
            "如今意气尽，流泪挹流泉。"
        ],
        "title": "从军行",
        "id": "89382d30-dbf7-4412-9c1c-fecb7e6876e5"
    },
    {
        "author": "杨凝",
        "paragraphs": [
            "宵直丹宫近，风传碧树凉。",
            "漏稀银箭滴，月度网轩光。",
            "凤诏裁多暇，兰灯梦更长。",
            "此时颜范贵，十步旧连行。"
        ],
        "title": "和直禁省",
        "id": "567571c0-a3a0-4e62-aa91-565636b1fd6f"
    },
    {
        "author": "杨凝",
        "paragraphs": [
            "玉节随东阁，金闺别旧僚。",
            "若为花满寺，跃马上河桥。"
        ],
        "title": "留别",
        "id": "43f7d5bf-6128-4c4a-97d7-db9b6de9fc15"
    },
    {
        "author": "杨凝",
        "paragraphs": [
            "九江归路远，万里客舟还。",
            "若过巴江水，湘东满碧烟。"
        ],
        "tags": [
            "洞庭湖"
        ],
        "title": "送客往洞庭",
        "id": "ed2e0aab-2ee3-4374-8aef-5a1817948255"
    },
    {
        "author": "杨凝",
        "paragraphs": [
            "倦客惊危路，伤禽遶树枝。",
            "非逢暴公子，不敢涕流离。"
        ],
        "title": "别友人",
        "id": "ff101c4c-b3bd-4aef-8e7e-9de532984840"
    },
    {
        "author": "杨凝",
        "paragraphs": [
            "别梦虽难觉，悲魂最易销。",
            "殷勤淮北岸，乡近去家遥。"
        ],
        "title": "初渡淮北岸",
        "id": "d60a1c3d-f288-4adb-a73f-baab5e6bf0a3"
    },
    {
        "author": "杨凝",
        "paragraphs": [
            "尘浥多人路，泥归足燕家。",
            "可怜缭乱点，湿尽满宫花。"
        ],
        "title": "咏雨",
        "id": "6641c4c2-33d9-4acc-bc58-41305dd34f1f"
    },
    {
        "author": "杨凝",
        "paragraphs": [
            "河畔多杨柳，追游尽狭斜。",
            "春风一回送，乱入莫愁家。"
        ],
        "title": "柳絮",
        "id": "a5b107aa-c8fe-43b3-a3af-631a839b9a40"
    },
    {
        "author": "杨凝",
        "paragraphs": [
            "席上沈香枕，楼中荡子妻。",
            "那堪一夜里，长湿两行啼。"
        ],
        "title": "花枕",
        "id": "01bcddd1-4f13-4740-9e1f-d2c510188ab7"
    },
    {
        "author": "杨凝",
        "paragraphs": [
            "新参将相事营平，锦带骍弓结束轻。",
            "晓上关城吟画角，暗驰羗马发支兵。",
            "回中地近风常急，鄜畤年多草自生。",
            "近喜扶阳系戎相，从来卫霍笑长缨。"
        ],
        "title": "送客往鄜州",
        "id": "79f78a30-4013-4ecf-ac2f-93fa0b234ecb"
    },
    {
        "author": "杨凝",
        "paragraphs": [
            "怜君此去过居延，古塞黄云共渺然。",
            "沙阔独行寻马迹，路迷遥指戍楼烟。",
            "夜投孤店愁吹笛，朝望行尘避控弦。",
            "闻有故交今从骑，何须着论更言钱。"
        ],
        "title": "送客往夏州",
        "id": "90c8c16c-b673-456c-b482-d21bad5558c1"
    },
    {
        "author": "杨凝",
        "paragraphs": [
            "细雨晴深小苑东，春云开气逐光风。",
            "雄儿走马神光上，静女看花佛寺中。",
            "书剑学多心欲懒，田园荒废望频空。",
            "南归路极天连海，惟有相思明月同。"
        ],
        "title": "春霁晚望",
        "id": "bd6fa3c6-5532-48c9-b78f-1357dd6e028f"
    },
    {
        "author": "杨凝",
        "paragraphs": [
            "瑶华琼蘂种何年，萧史秦嬴向紫烟。",
            "时控彩鸾过旧邸，摘花持献玉皇前。"
        ],
        "title": "唐昌观玉蘂花",
        "id": "f167222a-2efe-46c5-8fd7-c0d0bc6b0b7c"
    },
    {
        "author": "杨凝",
        "paragraphs": [
            "江边日暮不胜愁，送客沾衣江上楼。",
            "明月峡添明月照，蛾眉峰似两眉愁。"
        ],
        "title": "别李协",
        "id": "466c6b6d-4fd6-4697-8642-1c50e4b45b79"
    },
    {
        "author": "杨凝",
        "paragraphs": [
            "西江浪接洞庭波，积水遥连天上河。",
            "乡信为凭谁寄去，汀洲燕雁渐来多。"
        ],
        "tags": [
            "洞庭湖"
        ],
        "title": "初次巴陵",
        "id": "3499130a-78e3-42fb-8295-74bcd068d288"
    },
    {
        "author": "杨凝",
        "paragraphs": [
            "帝京元巳足繁华，细管清弦七贵家。",
            "此日风光谁不共，纷纷皆是掖垣花。"
        ],
        "title": "上巳",
        "id": "82b82749-a034-4ad1-97d2-ed361b75885c"
    },
    {
        "author": "杨凝",
        "paragraphs": [
            "花满帘栊欲度春，此时夫壻在咸秦。",
            "绿窗孤寝难成寐，紫燕双飞似弄人。"
        ],
        "title": "春怨",
        "id": "655946f1-eda9-469c-bc5b-da8dc465e9cf"
    },
    {
        "author": "杨凝",
        "paragraphs": [
            "行到河边从此辞，寒天日远暮帆迟。",
            "可怜芳草成衰草，公子归时过绿时。"
        ],
        "title": "送客归常州",
        "id": "a460c51f-1465-405f-b18b-6a295413054b"
    },
    {
        "author": "杨凝",
        "paragraphs": [
            "春愁不尽别愁来，旧泪犹长新泪催。",
            "相思倘寄相思字，君到扬州扬子回。"
        ],
        "title": "送别",
        "id": "73c24a9a-197c-4f48-a062-9083b6566ad6"
    },
    {
        "author": "杨凝",
        "paragraphs": [
            "剑阁迢迢梦想间，行人归路遶梁山。",
            "明朝骑马摇鞭去，秋雨槐花子午关。"
        ],
        "title": "送客入蜀",
        "id": "1f36603e-7e41-4fbe-ab85-1ac0c7ad6ccd"
    },
    {
        "author": "杨凝",
        "paragraphs": [
            "仙花笑尽石门中，石室重重掩绿空。",
            "蹔下云峰能几日，却回烟驾驭春风。"
        ],
        "title": "送别",
        "id": "50438e66-8665-4453-ba9c-3446251de626"
    },
    {
        "author": "杨凝",
        "paragraphs": [
            "五马踟蹰在路岐，南来只为看花枝。",
            "莺衔蝶弄红芳尽，此日深闺那得知。"
        ],
        "title": "残花",
        "id": "93be035d-9976-4033-a47f-5330fa8bea20"
    },
    {
        "author": "杨凝",
        "paragraphs": [
            "湘阴直与地阴连，此日相逢忆醉年。",
            "美酒非如平乐贵，十升不用一千钱。"
        ],
        "title": "戏赠友人",
        "id": "00701b63-8026-4375-bb72-1163b291e5e3"
    },
    {
        "author": "杨凝",
        "paragraphs": [
            "此囗风雨後，已觉减年华。",
            "若待皆无事，应难更有花。",
            "管弦临夜急，榆柳向江斜。",
            "且莫看归路，同须醉酒家。"
        ],
        "title": "赠同游",
        "id": "29f41c00-2f43-47cc-99dc-b4749beef2fc"
    },
    {
        "author": "杨凝",
        "paragraphs": [
            "北风吹雨雪，举目已凄凄。",
            "战鬼秋频哭，征鸿夜不栖。",
            "沙平关路直，碛广郡楼低。",
            "此去非东鲁，人多事鼓鼙。"
        ],
        "title": "送人出塞",
        "id": "0a7a2237-9f1c-485e-a2b7-10d862ff7349"
    },
    {
        "author": "杨凝",
        "paragraphs": [
            "此僧迷友着，因病得寻师。",
            "话尽山中事，归当月上时。",
            "高松连寺影，亚竹入窗枝。",
            "闲忆草堂路，相逢非素期。"
        ],
        "title": "寻僧元皎因病",
        "id": "1e3da629-3127-4806-a3d9-ffdc1162bfa3"
    },
    {
        "author": "杨凝",
        "paragraphs": [
            "飘飘东去客，一宿渭城边。",
            "远处星垂岸，中流月满船。",
            "凉归夜深簟，秋入雨余天。",
            "渐觉家山小，残程尚几年。"
        ],
        "title": "夜泊渭津",
        "id": "af5656ce-7ca5-4e01-b650-6187500120b2"
    },
    {
        "author": "杨凝",
        "paragraphs": [
            "一别同袍友，相思已十年。",
            "长安多在客，久病忽闻蝉。",
            "骤雨纔沾地，阴云不徧天。",
            "微凉堪话旧，移榻晚风前。"
        ],
        "title": "晚夏逢友人",
        "id": "4759caa1-7eea-4a67-9fa5-6cc614c69f4a"
    },
    {
        "author": "杨凝",
        "paragraphs": [
            "此地闻犹恶，人言是所之。",
            "一家书绝久，孤驿梦成迟。",
            "八月三湘道，闻猨冒雨时。",
            "不须祠楚相，臣节转堪疑。"
        ],
        "title": "别谪者",
        "id": "e4e287f1-f101-4d55-8448-1f73442ef2f5"
    },
    {
        "author": "杨凝",
        "paragraphs": [
            "千里岂云去，欲归如路穷。",
            "人间无暇日，马上又秋风。",
            "破月衔高岳，流星拂晓空。",
            "此时皆在梦，行色独怱怱。"
        ],
        "title": "行思",
        "id": "475caaa3-edca-4365-b4d8-f7dfba41ea1c"
    },
    {
        "author": "杨凝",
        "paragraphs": [
            "郗家庭树下，几度醉春风。",
            "今日花还发，当时事不同。",
            "流言应未息，直道竟难通。",
            "徒遣相思者，悲歌向暮空。"
        ],
        "title": "感怀题从舅宅",
        "id": "e43784bb-279b-4196-ba5a-1c919ee80aeb"
    },
    {
        "author": "杨凝",
        "paragraphs": [
            "蝉吟槐蘂落，的的是愁端。",
            "病觉离家远，贫知处事难。",
            "真交无所隐，深语有余欢。",
            "未必闻歌吹，羁心得蹔宽。"
        ],
        "title": "与友人会",
        "id": "a9ed41c1-862e-4dea-af90-f5de5a02e814"
    },
    {
        "author": "杨凝",
        "paragraphs": [
            "才薄命如此，自嗟兼自疑。",
            "遭逢好交日，黜落至公时。",
            "倚玉甘无路，穿杨却未期。",
            "更惭君侍坐，问许可言诗。"
        ],
        "title": "下第後蒙侍郎示意指于新先辈宣恩感谢",
        "id": "9de3db08-aaf6-42aa-96f5-a9af3dcb7526"
    },
    {
        "author": "杨凌",
        "paragraphs": [
            "淮扬为郡暇，坐惜流芳歇。",
            "散怀累榭风，清暑澄潭月。",
            "陪燕辞三楚，戒途绵百越。",
            "非当远别离，雅奏何由发。"
        ],
        "title": "奉酬韦滁州寄示",
        "id": "2502eef1-d7b2-4d3d-b4b8-ada2d713b03d"
    },
    {
        "author": "杨凌",
        "paragraphs": [
            "沧洲东望路，旅棹怆羁游。",
            "枫浦蝉随岸，沙汀鸥转流。",
            "露天星上月，水国夜生秋。",
            "谁忍持相忆，南归一叶舟。"
        ],
        "title": "梅里旅夕",
        "id": "b10851b9-e6cb-41eb-979a-c897ccaac1df"
    },
    {
        "author": "杨凌",
        "paragraphs": [
            "穷腊催年急，阳春怯和歌。",
            "残灯闪壁尽，夜雪透窗多。",
            "归路山川险，游人梦寐过。",
            "龙洲不可泊，岁晚足惊波。"
        ],
        "title": "钟陵雪夜詶友人",
        "id": "70ceb718-ac98-4a19-b8c7-652a3d2b6c5f"
    },
    {
        "author": "杨凌",
        "paragraphs": [
            "归心不可留，雪桂一丛秋。",
            "叶雨空江月，萤飞白露洲。",
            "野蝉依独树，水郭带孤楼。",
            "遥望山川路，相思万里游。"
        ],
        "title": "润州水楼",
        "id": "61b7672c-004e-42c9-815d-6b311e1492b6"
    },
    {
        "author": "杨凌",
        "paragraphs": [
            "陇雁送乡心，羁情属岁阴。",
            "惊秋黄叶遍，愁暮碧云深。",
            "月色吴江上，风声楚木林。",
            "交亲几重别，归梦并愁侵。"
        ],
        "title": "江上秋月",
        "id": "ae47f2c3-d219-43ed-8fa4-38f376e4ab7e"
    },
    {
        "author": "杨凌",
        "paragraphs": [
            "羣玉开双槿，丹荣对绛纱。",
            "含烟疑出火，隔雨怪舒霞。",
            "向晚争辞蘂，迎朝鬬发花。",
            "非关後桃李，为欲继年华。"
        ],
        "title": "阁前双槿",
        "id": "b1ea1885-1c8e-4c3f-abf4-829c989b8058"
    },
    {
        "author": "杨凌",
        "paragraphs": [
            "上苑闲游早，东风柳色轻。",
            "储胥遥掩映，池水隔微明。",
            "春至条偏弱，寒余叶未成。",
            "和烟变浓淡，转日异阴晴。",
            "不独芳菲好，还因雨露荣。",
            "行人望攀折，远翠暮愁生。"
        ],
        "title": "小苑春望宫池柳色",
        "id": "59df755e-5961-4146-80e9-e15c9cedea8a"
    },
    {
        "author": "杨凌",
        "paragraphs": [
            "水阔尽南天，孤舟去渺然。",
            "惊秋路傍客，日暮数声蝉。"
        ],
        "title": "送客往睦州",
        "id": "e7d5356c-0563-4a3a-8d01-c363ca8362b0"
    },
    {
        "author": "杨凌",
        "paragraphs": [
            "西蜀三千里，巴南水一方。",
            "晓云天际断，夜月峡中长。"
        ],
        "title": "送客之蜀",
        "id": "e82dfaab-abac-499f-a438-8258a87ac7ce"
    },
    {
        "author": "杨凌",
        "paragraphs": [
            "花落千回舞，莺声百啭歌。",
            "还同异方乐，不奈客愁多。"
        ],
        "title": "剡溪看花",
        "id": "fc1c773f-6b56-4f23-a682-0eff52500a4d"
    },
    {
        "author": "杨凌",
        "paragraphs": [
            "白浪暗江中，南泠路不通。",
            "高樯帆自满，出浦莫呼风。"
        ],
        "title": "江中风",
        "id": "bbab6661-1d07-4485-86d3-d0b6e6a9159d"
    },
    {
        "author": "杨凌",
        "paragraphs": [
            "粉落空床弃，尘生故箧留。",
            "先来无一半，情断不胜愁。"
        ],
        "title": "咏破扇",
        "id": "b537a242-f109-4ced-bbba-4cea3b3db597"
    },
    {
        "author": "杨凌",
        "paragraphs": [
            "山水路悠悠，逢滩即殢留。",
            "西江风未便，何日到荆州。"
        ],
        "title": "贾客愁",
        "id": "c24ce06f-f490-4466-92ea-dd991a4ed4ca"
    },
    {
        "author": "杨凌",
        "paragraphs": [
            "中禁鸣钟日欲高，北窗欹枕望频搔。",
            "相思寂寞青苔合，唯有春风啼伯劳。"
        ],
        "title": "即事寄人",
        "id": "d98880f6-8f83-4a02-9fc7-94dca8c9fed9"
    },
    {
        "author": "杨凌",
        "paragraphs": [
            "新年雨雪少晴时，屡失寻梅看柳期。",
            "乡信忆随回鴈早，江春寒带故阴迟。"
        ],
        "title": "早春雪中",
        "id": "95364c77-2a32-47e0-a5f8-78f13ecdbcf1"
    },
    {
        "author": "杨凌",
        "paragraphs": [
            "日日山川烽火频，山河重起旧烟尘。",
            "一生孤负龙泉剑，羞把诗书问故人。"
        ],
        "title": "北行留别",
        "id": "5770b5d6-3ea9-443a-8159-14d2b05771f6"
    },
    {
        "author": "杨凌",
        "paragraphs": [
            "客鴈秋来次第逢，家书频寄两三封。",
            "夕阳天外云归尽，乱见青山无数峰。"
        ],
        "title": "秋原野望",
        "id": "32f64e23-40d7-4bd1-a43b-5a94c6d57438"
    },
    {
        "author": "杨凌",
        "paragraphs": [
            "祥烟瑞气晓来轻，柳变花开共作晴。",
            "黄鸟远啼鳷鹊观，春风流出凤皇城。"
        ],
        "title": "春霁花萼楼南闻宫莺",
        "id": "7daf85fe-c509-48fd-b923-77dc3b2bb173"
    },
    {
        "author": "杨凌",
        "paragraphs": [
            "汉国明妃去不还，马驮弦管向阴山。",
            "匣中纵有菱花镜，羞对单于照旧颜。"
        ],
        "title": "明妃怨",
        "id": "8750bb8c-7de6-40b9-9da8-721df21f8573"
    },
    {
        "author": "杨凌",
        "paragraphs": [
            "南园桃李花落尽，春风寂寞摇空枝。"
        ],
        "title": "句",
        "id": "c76b3d42-b78a-45aa-8bf3-642c9573ef01"
    },
    {
        "author": "司空曙",
        "paragraphs": [
            "香殿留遗影，春朝玉户开。",
            "羽衣重素几，珠网俨轻埃。",
            "石自蓬山得，泉经太液来。",
            "柳丝遮绿浪，花粉落青苔。",
            "镜掩鸾空在，霞消凤不回。",
            "唯余古桃树，传是上仙栽。"
        ],
        "title": "题玉真观公主山池院",
        "id": "eb5923a0-e11c-466e-94ff-1b71c60e7efa"
    },
    {
        "author": "司空曙",
        "paragraphs": [
            "古国羣舒地，前当桐柏关。",
            "连绵江上雨，稠叠楚南山。",
            "沙馆行帆息，枫洲候吏还。",
            "乘篮若有暇，精舍在林间。"
        ],
        "title": "送永阳崔明府",
        "id": "07c96e92-8589-4e1b-9c90-44feedbaca48"
    },
    {
        "author": "司空曙",
        "paragraphs": [
            "山蹋青芜尽，凉秋古寺深。",
            "何时得连策，此夜更闻琴。",
            "穷水云同穴，过僧虎共林。",
            "殷勤如念我，遗尔挂冠心。"
        ],
        "title": "送曹三同猗游山寺",
        "id": "47f5d0d8-cd03-4b71-a545-eedb1ceac627"
    },
    {
        "author": "司空曙",
        "paragraphs": [
            "碧峯天柱下，鼓角镇南军。",
            "管记催飞檄，蓬莱辍校文。",
            "栈霜朝似雪，江雾晚成云。",
            "想出褒中望，巴庸方路分。"
        ],
        "title": "送崔校书赴梓幕",
        "id": "0659c894-8128-4d41-8136-e7afac1dcc33"
    },
    {
        "author": "司空曙",
        "paragraphs": [
            "鱼国巴庸路，麾幢汉守过。",
            "晓樯争市隘，夜鼓祭神多。",
            "云白当山雨，风清满峡波。",
            "夷陵旧人吏，犹诵两岐歌。"
        ],
        "title": "送夔州班使君",
        "id": "6cd63a0f-a484-4880-8a5e-d80ca885d868"
    },
    {
        "author": "司空曙",
        "paragraphs": [
            "业成洙泗客，皓发着儒衣。",
            "一与游人别，仍闻带印归。",
            "林多宛地古，云尽汉山稀。",
            "莫爱浔阳隐，嫌官计亦非。"
        ],
        "title": "送菊潭王明府",
        "id": "420fad84-9a0a-4718-a809-493e7845cd9f"
    },
    {
        "author": "司空曙",
        "paragraphs": [
            "遥见登山处，青芜雪後春。",
            "云深岳庙火，寺宿洛阳人。",
            "饵药将斋折，唯诗与道亲。",
            "凡经几回别，麈尾不离身。"
        ],
        "title": "送太易上人赴东洛",
        "id": "d8d8ad3c-2eed-41f8-bf50-6e980e4f4eb4"
    },
    {
        "author": "司空曙",
        "paragraphs": [
            "秋宜何处看，试问白云官。",
            "暗入蝉鸣树，微侵蝶绕兰。",
            "向风凉稍动，近日暑犹残。",
            "九陌浮埃减，千峯爽气攒。",
            "换衣防竹暮，沈果讶泉寒。",
            "宫响传花杵，天清出露盘。",
            "高禽当侧弁，游鲔对凭栏。",
            "一奏招商曲，空令继唱难。"
        ],
        "title": "和王卿立秋即事",
        "id": "3c9a2f78-0607-4a59-a2ee-018a2d391dd3"
    },
    {
        "author": "司空曙",
        "paragraphs": [
            "仙吏紫薇郎，奇花共翫芳。",
            "攒星排绿蒂，照眼发红光。",
            "暗妬翻阶药，遥连直署香。",
            "游枝蜂绕易，碍刺鸟衔妨。",
            "露湿凝衣粉，风吹散蕊黄。",
            "蒙茏珠树合，焕烂锦屏张。",
            "留客胜看竹，思人比爱棠。",
            "如传采苹咏，远思满潇湘。"
        ],
        "title": "和李员外与舍人咏玫瑰花寄徐侍郎",
        "id": "1b653bd7-8c7e-4265-ab0d-c9fc76da8b1d"
    },
    {
        "author": "司空曙",
        "paragraphs": [
            "旧时闻笛泪，今夜重沾衣。",
            "方恨同人少，何堪相见稀。",
            "竹烟凝涧壑，林雪似芳菲。",
            "多谢劳车马，应怜独掩扉。"
        ],
        "title": "冬夜耿拾遗王秀才就宿因伤故人",
        "id": "154b41e2-072d-4b2d-8c65-97cbed3f25f4"
    },
    {
        "author": "司空曙",
        "paragraphs": [
            "山寺临池水，春愁望远生。",
            "蹋桥逢鹤起，寻竹值泉横。",
            "新柳丝犹短，轻苹叶未成。",
            "还如虎溪上，日暮伴僧行。"
        ],
        "title": "早春游慈恩南池",
        "id": "ac86261f-08ed-47a0-b127-e776f59d0998"
    },
    {
        "author": "司空曙",
        "paragraphs": [
            "出户繁星尽，池塘暗不开。",
            "动衣凉气度，遰树远声来。",
            "灯外初行电，城隅偶隐雷。",
            "因知谢文学，晓望比尘埃。"
        ],
        "title": "雨夜见投之作",
        "id": "71862ef7-dc20-401d-a624-f079b6a089b9"
    },
    {
        "author": "司空曙",
        "paragraphs": [
            "清光此夜中，万古望应同。",
            "当野山沈雾，低城树有风。",
            "花宫纷共邃，水府皓相空。",
            "遥想高楼上，唯君对庾公。"
        ],
        "title": "龙池寺望月寄韦使君阎别驾",
        "id": "648d56c4-71c8-4613-96bb-c1a7e960c20b"
    },
    {
        "author": "司空曙",
        "paragraphs": [
            "右军多住寺，此夜後池秋。",
            "自与山僧伴，那因洛客愁。",
            "卷帘霜霭霭，满目水悠悠。",
            "若有诗相赠，期君忆惠休。"
        ],
        "title": "秋夜忆兴善院寄苗发",
        "id": "03eab4c0-f265-4545-9574-b9ebdda83b98"
    },
    {
        "author": "司空曙",
        "paragraphs": [
            "倦枕欲徐行，开帘秋月明。",
            "手便筇杖冷，头喜葛巾轻。",
            "绿草前侵水，黄花半上城。",
            "虚消此尘景，不见十年兄。"
        ],
        "title": "病中寄郑十六兄",
        "id": "bc7e7b02-fa9a-4405-8922-d2fbcba58136"
    },
    {
        "author": "司空曙",
        "paragraphs": [
            "倾筐呈绿叶，重叠色何鲜。",
            "讵是秋风里，犹如晓露前。",
            "仙方当见重，消疾本应便。",
            "全胜甘蕉赠，空投谢氏篇。"
        ],
        "title": "卫明府寄枇杷叶以诗荅",
        "id": "04e6eb11-0b8c-4b26-ae73-2c7dc13845dc"
    },
    {
        "author": "司空曙",
        "paragraphs": [
            "黄叶前朝寺，无僧寒殿开。",
            "池晴龟出曝，松暮鹤飞回。",
            "古井碑横草，阴廊画杂苔。",
            "禅宫亦销歇，尘世转堪哀。"
        ],
        "title": "过庆宝寺",
        "id": "3ba99fff-5db9-4e38-9f05-6e4466a2c150"
    },
    {
        "author": "司空曙",
        "paragraphs": [
            "野客居铃阁，重门将校稀。",
            "豸冠亲谷弁，龟印识荷衣。",
            "座右寒飙爽，谈余暮角微。",
            "苍生须太傅，山在岂容归。"
        ],
        "title": "奉和张大夫酬高山人",
        "id": "aff1a3de-cbb5-4c81-bdbb-a49b5526d5d6"
    },
    {
        "author": "司空曙",
        "paragraphs": [
            "家楚依三户，辞州选一钱。",
            "酒杯同寄世，客棹任销年。",
            "赤烧兼山远，青芜与浪连。",
            "青春明月夜，知上鄂君船。"
        ],
        "title": "送严使君游山",
        "id": "5e582786-a770-48c0-b971-06e4a84788dc"
    },
    {
        "author": "司空曙",
        "paragraphs": [
            "白日双流静，西看蜀国春。",
            "桐花能乳鸟，竹节竞祠神。",
            "蹇步徒相望，先鞭不可亲。",
            "知从江仆射，登榻更何人。"
        ],
        "title": "送柳震归蜀",
        "id": "47b2a70e-f226-4aef-9b58-06f835751cab"
    },
    {
        "author": "司空曙",
        "paragraphs": [
            "天际山多处，东安古邑深。",
            "绿田通竹里，白浪隔枫林。",
            "诗有江僧和，门唯越客寻。",
            "应将放鱼化，一境表吾心。"
        ],
        "title": "送乐平苗明府",
        "id": "a080ba0c-380b-4d9c-abc4-b2f3d092e627"
    },
    {
        "author": "司空曙",
        "paragraphs": [
            "梅含柳已动，昨日起东风。",
            "惆怅心徒壮，无如鬓作翁。",
            "百年飘若水，万绪尽归空。",
            "何可宗禅客，迟回岐路中。"
        ],
        "title": "赠送郑钱二郎中",
        "id": "19eabf31-3e26-479c-a0d1-1345d86cca1d"
    },
    {
        "author": "司空曙",
        "paragraphs": [
            "逢君喜成泪，暂似故乡中。",
            "谪宦犹多惧，清宵不得终。",
            "月烟高有鹤，宿草净无虫。",
            "明日郄超会，应思下客同。"
        ],
        "title": "酬郑十四望驿不得同宿见赠因寄张参军",
        "id": "299c887a-8188-4e6e-ba09-b0df94161482"
    },
    {
        "author": "司空曙",
        "paragraphs": [
            "草长花落树，羸病强寻春。",
            "无复少年意，空余华发新。",
            "青原高见水，白社静逢人。",
            "寄谢南宫客，轩车不可亲。"
        ],
        "title": "暮春野望寄钱起",
        "id": "082b82f8-8cf1-4c6b-9eef-384135b4b898"
    },
    {
        "author": "司空曙",
        "paragraphs": [
            "年少通经学，登科尚佩觿。",
            "张冯本名士，蔡廓是佳儿。",
            "鞍马临岐路，龙钟对别离。",
            "寄书胡太守，请与故人知。"
        ],
        "title": "送王使君小子孝廉登科归省",
        "id": "8235ff36-99aa-4a40-a364-7a3001c2d0c4"
    },
    {
        "author": "司空曙",
        "paragraphs": [
            "一自幽山别，相逢此寺中。",
            "高低俱出叶，深浅不分丛。",
            "野蝶难争白，庭榴暗让红。",
            "谁怜芳最久，春露到秋风。"
        ],
        "title": "云阳寺石竹花",
        "id": "813ba0d9-9978-4a68-b5b1-9cd1e9ee82ff"
    },
    {
        "author": "司空曙",
        "paragraphs": [
            "江上青枫岸，阴阴万里春。",
            "朝辞郢城酒，暮见洞庭人。",
            "兴比乘舟访，恩怀倒屣亲。",
            "想君登旧榭，重喜扫芳尘。"
        ],
        "tags": [
            "洞庭湖"
        ],
        "title": "送高胜重谒曹王",
        "id": "bb1b0816-697c-4727-bd4a-f9392b3c4a88"
    },
    {
        "author": "司空曙",
        "paragraphs": [
            "闻蝉昼眠後，欹枕对蓬蒿。",
            "羸病懒寻戴，田园方咏陶。",
            "傍檐虫挂静，出树蝶飞高。",
            "惆怅临清镜，思君见鬓毛。"
        ],
        "title": "闲园书事招畅当",
        "id": "8f23af48-ed87-40b3-bbfd-2824769aa0ae"
    },
    {
        "author": "司空曙",
        "paragraphs": [
            "为郎头已白，迹向市朝稀。",
            "移病居荒宅，安贫着败衣。",
            "野园随客醉，雪寺伴僧归。",
            "自说东峯下，松萝满故扉。"
        ],
        "title": "过钱员外",
        "id": "2c1a6bd0-a7fc-4485-97ce-040b34633957"
    },
    {
        "author": "司空曙",
        "paragraphs": [
            "年少身无累，相逢忆此时。",
            "雪过云寺宿，酒向竹园期。",
            "白发今催老，清琴但起悲。",
            "唯应逐宗炳，内学愿为师。"
        ],
        "title": "赠庾侍御",
        "id": "3b3cc904-7ddc-4f52-9bf1-4b222cbe804b"
    },
    {
        "author": "司空曙",
        "paragraphs": [
            "共忆南浮日，登高望若何。",
            "楚田湖草远，江寺海榴多。",
            "载酒寻山宿，思人带雪过。",
            "东西几回别，此会各磋砣。"
        ],
        "title": "赠李端",
        "id": "2cbfbe28-770f-4a19-ab6d-d97df02d83a7"
    },
    {
        "author": "司空曙",
        "paragraphs": [
            "闻说南中事，悲君重窜身。",
            "山村枫子鬼，江庙石郎神。",
            "童稚留荒宅，图书托故人。",
            "青门好风景，为尔一沾巾。"
        ],
        "title": "送流人",
        "id": "6be2f191-b7c7-4861-9212-88a2eb7a5723"
    },
    {
        "author": "司空曙",
        "paragraphs": [
            "旧日相知尽，深居独一身。",
            "闭门空有雪，看竹永无人。",
            "每许前山隐，曾怜陋巷贫。",
            "题诗今尚在，暂为拂流尘。"
        ],
        "title": "过胡居士覩王右丞遗文",
        "id": "e7be83d2-4e68-46e2-8fad-dbfafd0e5379"
    },
    {
        "author": "司空曙",
        "paragraphs": [
            "使君持节去，云水满前程。",
            "楚寺多连竹，江樯远暎城。",
            "登楼向月望，赛庙傍山行。",
            "若动思乡咏，应贻谢步兵。"
        ],
        "title": "送郎使君赴郢州",
        "id": "f66d3849-b32b-41d8-8bc0-8845cb0eb7ed"
    },
    {
        "author": "司空曙",
        "paragraphs": [
            "世乱同南去，时清独北还。",
            "他乡生白发，旧国见青山。",
            "晓月过残垒，繁星宿故关。",
            "寒禽与衰草，处处伴愁颜。"
        ],
        "tags": [
            "唐诗三百首",
            "酬赠",
            "感伤",
            "五言律诗"
        ],
        "title": "贼平後送人北归",
        "id": "4c745990-657a-41fe-ba2c-d9cf371ca563"
    },
    {
        "author": "司空曙",
        "paragraphs": [
            "缠臂绣纶巾，貂裘窄称身。",
            "射禽风助箭，走马雪翻尘。",
            "金埒争开道，香车为驻轮。",
            "翩翩不知处，传是霍家亲。"
        ],
        "title": "观猎骑",
        "id": "4ea9c5d8-c3dd-45cf-911e-e602fca2ff75"
    },
    {
        "author": "司空曙",
        "paragraphs": [
            "浮生共多故，聚宿喜君同。",
            "人息时闻磬，灯摇乍有风。",
            "霜阶疑水际，夜木似山中。",
            "一愿持如意，长来事远公。"
        ],
        "title": "同苗员外宿荐福常师房",
        "id": "47948a17-85bc-4a79-815b-888a7c0a47a4"
    },
    {
        "author": "司空曙",
        "paragraphs": [
            "遥想长淮尽，荒堤楚路斜。",
            "戍旌标白浪，罟网入青葭。",
            "啼鸟仍临水，愁人更见花。",
            "东堂一枝在，为子惜年华。"
        ],
        "title": "送乔广下第归淮南",
        "id": "20b23989-2e5d-4587-b486-e8f3b2b100a0"
    },
    {
        "author": "司空曙",
        "paragraphs": [
            "高风吹玉柱，万籁忽齐飘。",
            "飒树迟难度，萦空细渐销。",
            "松泉鹿门夜，笙鹤洛滨朝。",
            "坐与真僧听，支颐向寂寥。"
        ],
        "title": "风筝",
        "id": "d03165d5-faef-44bc-9e9b-9e3c16cbcb7d"
    },
    {
        "author": "司空曙",
        "paragraphs": [
            "渐向浮生老，前期竟若何。",
            "独身居处静，永夜坐时多。",
            "厌逐青林客，休吟白雪歌。",
            "支公有遗寺，重与谢安过。"
        ],
        "title": "闲居寄苗发",
        "id": "febd291a-db2c-48d0-9891-249237e794be"
    },
    {
        "author": "司空曙",
        "paragraphs": [
            "儒中年最老，独有济南生。",
            "爱子方传业，无官自耦耕。",
            "竹通山舍远，云接雪田平。",
            "愿作门人去，相随隐姓名。"
        ],
        "title": "送王先生归南山",
        "id": "bc1d4a33-47ed-4e34-b7da-ae8d0347efa9"
    },
    {
        "author": "司空曙",
        "paragraphs": [
            "天台瀑布寺，传有白头师。",
            "幻迹示羸病，空门无住持。",
            "雪晴看鹤去，海夜与龙期。",
            "永愿亲瓶屦，呈功得问疑。"
        ],
        "title": "寄天台秀师",
        "id": "ee741325-dc51-4625-8bb5-20d477c3efaa"
    },
    {
        "author": "司空曙",
        "paragraphs": [
            "青圻连白浪，晓日渡南津。",
            "山叠陵阳树，舟多建业人。",
            "烟霞高占寺，枫竹暗停神。",
            "如接玄晖集，江丞独见亲。"
        ],
        "title": "送夏侯审赴宁国",
        "id": "d3435bf5-5dcb-4b55-9cf1-216b699c96d0"
    },
    {
        "author": "司空曙",
        "paragraphs": [
            "故人江海别，几度隔山川。",
            "乍见翻疑梦，相悲各问年。",
            "孤灯寒照雨，湿竹暗浮烟。",
            "更有明朝恨，离杯惜共传。"
        ],
        "tags": [
            "唐诗三百首",
            "友情",
            "五言律诗",
            "惜别"
        ],
        "title": "云阳馆与韩绅宿别",
        "id": "3138fe30-6cf6-45b0-a441-2d5398107a9a"
    },
    {
        "author": "司空曙",
        "paragraphs": [
            "铙管随旌斾，高秋远上巴。",
            "白波连雾雨，青壁断蒹葭。",
            "凭几双童静，登楼万井斜。",
            "政成知变俗，当应画轮车。"
        ],
        "title": "送卢使君赴夔州",
        "id": "2be9ac64-89a2-43ac-a980-16aa2497fe02"
    },
    {
        "author": "司空曙",
        "paragraphs": [
            "雁响天边过，高高望不分。",
            "飕飗传细雨，嘹唳隔长云。",
            "散向谁家尽，归来几客闻。",
            "还将今夜意，西海话苏君。"
        ],
        "title": "夜闻回雁",
        "id": "ed7ad319-24c2-47d1-86be-f99ec92feccc"
    },
    {
        "author": "司空曙",
        "paragraphs": [
            "向浦参差去，随波远近还。",
            "初移芳草里，正在夕阳间。",
            "隐暎回孤驿，微明出乱山。",
            "向空看不尽，归思满江关。"
        ],
        "title": "赋得的的帆向浦",
        "id": "db5eca9b-a4c0-4b33-b1d3-629b78362f6c"
    },
    {
        "author": "司空曙",
        "paragraphs": [
            "静向懒相偶，年将衰共催。",
            "前途欢不集，往事恨空来。",
            "昼景委红叶，月华销绿苔。",
            "沈思竟何有，坐结玉琴哀。"
        ],
        "title": "秋思呈尹植裴说",
        "id": "6cae6c3b-725f-42f5-95ab-a78b42582b10"
    },
    {
        "author": "司空曙",
        "paragraphs": [
            "欲就东林寄一身，尚怜儿女未成人。",
            "柴门客去残阳在，药圃虫喧秋雨频。",
            "近水方同梅市隐，曝衣多笑阮家贫。",
            "深山兰若何时到，羡与闲云作四邻。"
        ],
        "title": "闲园即事寄暕公",
        "id": "e2740c24-d6db-4562-81ff-be9f0bfe16e0"
    },
    {
        "author": "司空曙",
        "paragraphs": [
            "闭门不出自焚香，拥褐看山岁月长。",
            "雨後绿苔生石井，秋来黄叶遍绳床。",
            "身闲何处无真性，年老曾言隐故乡。",
            "更说本师同学在，几时携手见衡阳。"
        ],
        "title": "题暕上人院",
        "id": "99025f97-6135-4fb8-b5dc-0e41106cb643"
    },
    {
        "author": "司空曙",
        "paragraphs": [
            "迢遰山河拥帝京，参差宫殿接云平。",
            "风吹晓漏经长乐，柳带晴烟出禁城。",
            "天净笙歌临路发，日高车马隔尘行。",
            "独有浅才甘未达，多惭名在鲁诸生。"
        ],
        "title": "长安晓望寄程补阙",
        "id": "59da8f38-abd3-4af3-b549-7b9ef4aec01f"
    },
    {
        "author": "司空曙",
        "paragraphs": [
            "微才空觉滞京师，末学曾为叔父知。",
            "雪里题诗偏见赏，林间饮酒独令随。",
            "游客尽伤春色老，贫居还惜暮阴移。",
            "欲归江海寻山去，愿报何人得桂枝。"
        ],
        "title": "下第日书情寄上叔父",
        "id": "0d8d840d-1f94-44da-9b52-18a01cf8ed82"
    },
    {
        "author": "司空曙",
        "paragraphs": [
            "荒原空有汉宫名，衰草茫茫雉堞平。",
            "连雁下时秋水在，行人过尽暮烟生。",
            "西陵歌吹何年绝，南陌登临此日情。",
            "故事悠悠不可问，寒禽野水自纵横。"
        ],
        "title": "南原望汉宫",
        "id": "550d7a0c-eb74-46c2-8bd8-7e837642be87"
    },
    {
        "author": "司空曙",
        "paragraphs": [
            "独游野径送芳菲，高竹林居接翠微。",
            "绿岸草深虫入徧，青藂花尽蝶来稀。",
            "珠荷荐果香寒簟，玉柄摇风满夏衣。",
            "蓬荜永无车马到，更当斋夜忆玄晖。"
        ],
        "title": "早夏寄元校书",
        "id": "6fb9719a-8cb6-4597-9e8a-a3d833addf5b"
    },
    {
        "author": "司空曙",
        "paragraphs": [
            "拥褐安居南岳头，白云高寺见衡州。",
            "石窗湖水摇寒月，枫树猨声报夜秋。",
            "讲席旧逢山鸟至，梵经初向竺僧求。",
            "垂垂身老将传法，因下人间逐北游。"
        ],
        "title": "赠衡岳隐禅师",
        "id": "bdd14fd6-3be3-4f4f-acb7-4c8080ee8c83"
    },
    {
        "author": "司空曙",
        "paragraphs": [
            "春山古寺遶沧波，石磴盘空鸟道过。",
            "百丈金身开翠壁，万龛灯焰隔烟萝。",
            "云生客到侵衣湿，花落僧禅覆地多。",
            "不与方袍同结社，下归尘世竟如何。"
        ],
        "title": "题凌云寺",
        "id": "225e5b02-b302-47a3-b95f-526b2acd82ac"
    },
    {
        "author": "司空曙",
        "paragraphs": [
            "临泛从公日，仙舟翠幕张。",
            "七桥通碧沼，双树接花塘。",
            "玉烛收寒气，金波隐夕光。",
            "野闻歌管思，水静绮萝香。",
            "游骑萦林远，飞桡截岸长。",
            "郊原怀灞浐，陂溠写江潢。",
            "常侍传花诏，偏裨问羽觞。",
            "岂令南岘首，千载播余芳。"
        ],
        "title": "晦日益州北池陪宴",
        "id": "e00db95a-acd8-4924-84e7-97b8e8adbb46"
    },
    {
        "author": "司空曙",
        "paragraphs": [
            "白石先生眉发光，已分甜雪饮红浆。",
            "衣巾半染烟霞气，语笑兼和药草香。",
            "茅洞玉声流暗水，衡山碧色暎朝阳。",
            "千年城郭如相问，华表峩峩有夜霜。"
        ],
        "tags": [
            "衡山"
        ],
        "title": "送曲山人之衡州",
        "id": "bf48fb27-3e4f-4381-901d-e3a806a81e1a"
    },
    {
        "author": "司空曙",
        "paragraphs": [
            "律变新秋至，萧条自此初。",
            "花酣莲报谢，叶在柳呈疎。",
            "澹日非云暎，清风似雨余。",
            "卷帘凉暗度，迎扇暑先除。",
            "草静多翻燕，波澄乍露鱼。",
            "今朝散骑省，作赋兴何如。"
        ],
        "title": "立秋日",
        "id": "a463ea97-2744-4c09-bf65-d6681e6e4136"
    },
    {
        "author": "司空曙",
        "paragraphs": [
            "共爱芳菲此树中，千跗万萼裹枝红。",
            "迟迟欲去犹回望，覆地无人满寺风。"
        ],
        "title": "咏古寺花",
        "id": "52aff993-0d3e-45d1-9e5c-a6bc5cd8c966"
    },
    {
        "author": "司空曙",
        "paragraphs": [
            "紫凤朝衔五色书，阳春忽布网罗除。",
            "已将心变寒灰後，岂料光生腐草余。",
            "建水风烟收客泪，杜陵花竹梦郊居。",
            "劳君故有诗相赠，欲报琼瑶恨不如。"
        ],
        "title": "酬张芬有赦後见赠",
        "id": "fb725498-003a-4a42-b634-c91f9813b47b"
    },
    {
        "author": "司空曙",
        "paragraphs": [
            "思君宁家宅，久接竹林期。",
            "尝值偷琴处，亲闻比玉时。",
            "高人不易合，弱冠早相知。",
            "试艺临诸友，能文即我师。",
            "凌寒松未老，先暮槿何衰。",
            "季子生前别，羊昙醉後悲。",
            "寿堂乖一恸，奠席阻长辞。",
            "因沥殊方泪，遥成墓下诗。"
        ],
        "title": "哭苗员外呈张参军",
        "id": "261d8e84-5e2f-4729-abc7-9e3c6730fa80"
    },
    {
        "author": "司空曙",
        "paragraphs": [
            "辇路江枫暗，宫庭野草春。",
            "伤心庾开府，老作北朝臣。"
        ],
        "title": "金陵怀古",
        "id": "2bba5a88-ee75-4eb5-9ab9-4b6f27402147"
    },
    {
        "author": "司空曙",
        "paragraphs": [
            "红烛津亭夜见君，繁弦急管两纷纷。",
            "平明分手空江转，唯有猨声满水云。"
        ],
        "title": "发渝州却寄韦判官",
        "id": "4c06e70d-d153-4fb4-bea7-1398ff964273"
    },
    {
        "author": "司空曙",
        "paragraphs": [
            "榆落鵰飞关塞秋，黄云画角见幷州。",
            "翩翩羽骑双旌後，上客亲随郭细侯。"
        ],
        "title": "送卢彻之太原谒马尚书",
        "id": "6c89eb3c-9aed-4afd-89cd-c424aaf88f86"
    },
    {
        "author": "司空曙",
        "paragraphs": [
            "峡口花飞欲尽春，天涯去住泪沾巾。",
            "来时万里同为客，今日飜成送故人。"
        ],
        "tags": [
            "离别",
            "春天"
        ],
        "title": "峡口送友人",
        "id": "ddf96d5e-ba4c-4bbc-9630-f4cc54d871a5"
    },
    {
        "author": "司空曙",
        "paragraphs": [
            "一日辞秦镜，千秋别汉宫。",
            "岂唯泉路掩，长使月轮空。",
            "苦色凝朝露，悲声切暝风。",
            "婉仪余旧德，仍载礼经中。"
        ],
        "title": "故郭婉仪挽歌",
        "id": "12fc2689-c215-415e-bc92-1ea4ea9d2a6a"
    },
    {
        "author": "司空曙",
        "paragraphs": [
            "汉恩天外洽，周颂日边称。",
            "文独司空羡，书兼太尉能。",
            "出关逢北雁，度岭逐南鹏。",
            "使者翰林客，余春归灞陵。"
        ],
        "title": "送翰林张学士岭南勒圣碑",
        "id": "13bb39b1-aeed-46ae-9576-315d59c1ddb5"
    },
    {
        "author": "司空曙",
        "paragraphs": [
            "少年芸阁吏，罢直暂归休。",
            "独与亲知别，行逢江海秋。",
            "听猨看楚岫，随雁到吴洲。",
            "处处园林好，何人待子猷。"
        ],
        "title": "送吉校书东归",
        "id": "7e77befb-75da-4226-b95d-0b44902bbb2e"
    },
    {
        "author": "司空曙",
        "paragraphs": [
            "东风春未足，试望秦城曲。",
            "青草状寒芜，黄花似秋菊。",
            "壮将欢共去，老与悲相逐。",
            "独作游社人，暮过威辇宿。"
        ],
        "title": "早春游望",
        "id": "d48cbe05-7d5a-4d01-a798-9b64117b301b"
    },
    {
        "author": "司空曙",
        "paragraphs": [
            "重城洞启肃秋烟，共说羊公在镇年。",
            "鞞鼓暗惊林叶落，旌旗遥拂雁行偏。",
            "石过桥下书曾受，星降人间梦已传。",
            "谪吏何能沐风化，空将歌颂拜车前。"
        ],
        "title": "秋日趋府上张大夫",
        "id": "e4fa2591-498f-46a4-8fa5-d813a13a1786"
    },
    {
        "author": "司空曙",
        "paragraphs": [
            "幽径行迹稀，清阴苔色古。",
            "萧萧风欲来，乍似蓬山雨。"
        ],
        "title": "竹里径",
        "id": "50540ff5-7284-49dc-bcf1-73c8171e4bea"
    },
    {
        "author": "司空曙",
        "paragraphs": [
            "岸芳春色晓，水影夕阳微。",
            "寂寂深烟里，渔舟夜不归。"
        ],
        "title": "黄子陂",
        "id": "c14e9734-cec8-445e-8d03-88d75a42f48e"
    },
    {
        "author": "司空曙",
        "paragraphs": [
            "散下渚田中，隐见菰蒲里。",
            "哀鸣自相应，欲作凌风起。"
        ],
        "title": "田鹤",
        "id": "7b9bc8ca-355e-44fc-84f9-edb83ba18dd9"
    },
    {
        "author": "司空曙",
        "paragraphs": [
            "春园芳已遍，绿蔓杂红英。",
            "独有深山客，时来辨药名。"
        ],
        "title": "药园",
        "id": "9ec10c43-5c07-40b9-a1e5-3684a31e3097"
    },
    {
        "author": "司空曙",
        "paragraphs": [
            "苔色遍春石，桐阴入寒井。",
            "幽人独汲时，先乐残阳影。"
        ],
        "title": "石井",
        "id": "bb578632-7e3b-45ba-af1e-adb0a6b4e805"
    },
    {
        "author": "司空曙",
        "paragraphs": [
            "横遮野水石，前带荒村道。",
            "来往见愁人，清风柳阴好。"
        ],
        "title": "板桥",
        "id": "66f33bac-616c-4430-a850-efbd43761213"
    },
    {
        "author": "司空曙",
        "paragraphs": [
            "今逢石上生，本自波中有。",
            "红艳秋风里，谁怜众芳後。"
        ],
        "title": "石莲花",
        "id": "e44c5577-e518-4ead-a5c3-1940c86f0c8b"
    },
    {
        "author": "司空曙",
        "paragraphs": [
            "杳杳疎钟发，因风清复引。",
            "中宵独听之，似与东林近。"
        ],
        "title": "远寺钟",
        "id": "9649f4dc-e18d-4b00-bb8c-018e0d725b03"
    },
    {
        "author": "司空曙",
        "paragraphs": [
            "不随晴野尽，独向深松积。",
            "落照入寒光，偏能伴幽寂。"
        ],
        "title": "松下雪",
        "id": "2e604fca-c9bc-4c80-a76b-102ba0c23af6"
    },
    {
        "author": "司空曙",
        "paragraphs": [
            "全欺芳蕙晚，似妬寒梅疾。",
            "撩乱发青条，春风来几日。"
        ],
        "tags": [
            "柳树"
        ],
        "title": "新柳",
        "id": "35577519-453b-4de0-a631-080f9f90eca2"
    },
    {
        "author": "司空曙",
        "paragraphs": [
            "遗殿空长闭，乘鸾自不回。",
            "至今荒草上，寥落旧花开。"
        ],
        "title": "唐昌公主院看花",
        "id": "852b6ae2-62ae-486b-b236-dd51254e743a"
    },
    {
        "author": "司空曙",
        "paragraphs": [
            "今日山晴後，残蝉菊发时。",
            "登楼见秋色，何处最相思。"
        ],
        "title": "别张赞",
        "id": "1f73ad47-4dc9-4422-83fd-04a6600e0328"
    },
    {
        "author": "司空曙",
        "paragraphs": [
            "蛩余窗下月，草湿阶前露。",
            "晚景凄我衣，秋风入庭树。"
        ],
        "title": "晚思",
        "id": "fe83cf62-7214-467e-ac9a-f776ab75a95b"
    },
    {
        "author": "司空曙",
        "paragraphs": [
            "知有前期在，难分此夜中。",
            "无将故人酒，不及石尤风。"
        ],
        "tags": [
            "送别"
        ],
        "title": "留卢秦卿",
        "id": "faafba66-ea77-4659-a4f3-705e983987ef"
    },
    {
        "author": "司空曙",
        "paragraphs": [
            "岘山回首望秦关，南向荆州几日还。",
            "今日登临唯有泪，不知风景在何山。"
        ],
        "title": "登岘亭",
        "id": "844a6888-158d-4ffd-9b8f-89fce8d79c9f"
    },
    {
        "author": "司空曙",
        "paragraphs": [
            "忆昔秋风起，君曾叹逐臣。",
            "何言芳草日，自作九泉人。"
        ],
        "title": "哭曲山人",
        "id": "f8bd6aed-f7ef-403a-9584-cef60350368d"
    },
    {
        "author": "司空曙",
        "paragraphs": [
            "旧依支遁宿，曾与戴颙来。",
            "今日空林下，唯知见绿苔。"
        ],
        "title": "过坚上人故院与李端同赋",
        "id": "b1b981cd-d3a7-4739-b886-a6e4f6bf2b09"
    },
    {
        "author": "司空曙",
        "paragraphs": [
            "万事伤心在目前，一身垂泪对花筵。",
            "黄金用尽教歌舞，留与他人乐少年。"
        ],
        "title": "病中嫁女妓",
        "id": "aa4585b5-4390-49ad-9a27-43904499dff1"
    },
    {
        "author": "司空曙",
        "paragraphs": [
            "钓罢归来不系船，江村月落正堪眠。",
            "纵然一夜风吹去，只在芦花浅水边。"
        ],
        "tags": [
            "乡村",
            "生活",
            "写景",
            "农村"
        ],
        "title": "江村即事",
        "id": "64d3f88f-ce69-4ea3-8646-5635a7ed9139"
    },
    {
        "author": "司空曙",
        "paragraphs": [
            "青枫江色晚，楚客独伤春。",
            "共对一尊酒，相看万里人。",
            "猜嫌成谪宦，正直不防身。",
            "莫畏炎方久，年年雨露新。"
        ],
        "title": "送郑明府贬岭南",
        "id": "ecd1b88c-bfc0-46b0-a91a-802f435755b6"
    },
    {
        "author": "司空曙",
        "paragraphs": [
            "柴桑官舍近东林，儿稚初髫即道心。",
            "侧寄绳床嫌凭几，斜安苔帻懒穿簪。",
            "高僧静望山僮逐，走吏喧来水鸭沈。",
            "翠竹黄花皆佛性，莫教尘境误相侵。"
        ],
        "title": "寄卫明府常见短靴褐裘又务持诵是以有末句之赠",
        "id": "2c044e03-74a7-41e1-a28e-1386228564c3"
    },
    {
        "author": "司空曙",
        "paragraphs": [
            "绿槐垂穗乳乌飞，忽忆山中独未归。",
            "青镜流年看发变，白云芳草与心违。",
            "乍逢酒客春游惯，久别林僧夜坐稀。",
            "昨日闻君到城阙，莫将簪弁胜荷衣。"
        ],
        "title": "酬李端校书见赠",
        "id": "3e6f3ca9-f771-438d-8f5f-75ba5b802739"
    },
    {
        "author": "司空曙",
        "paragraphs": [
            "五柳茅茨楚国贤，桔槔蔬圃水涓涓。",
            "黄花寒後难逢蝶，红叶晴来忽有蝉。",
            "韩康助采君臣药，支遁同看内外篇。",
            "为问潜夫空着论，如何侍从赋甘泉。"
        ],
        "title": "过卢秦卿旧居",
        "id": "f3dcc157-7b7f-43a1-b884-2aec0694612e"
    },
    {
        "author": "司空曙",
        "paragraphs": [
            "伤秋不是惜年华，别忆春风碧玉家。",
            "强向衰藂见芳意，茱萸红实似繁花。"
        ],
        "title": "秋园",
        "id": "559dd818-124e-426b-8304-585076bece88"
    },
    {
        "author": "司空曙",
        "paragraphs": [
            "新从刘太尉，结束向幷州。",
            "络脑青丝骑，盘囊锦带钩。",
            "出关逢将校，下岭拥戈矛。",
            "匣闭黄云冷，山传画角秋。",
            "剑锋将破虏，函道罢登楼。",
            "岂作书生老，当封万户侯。"
        ],
        "title": "送王使君赴太原拜节度副使",
        "id": "6d528dd1-986f-4758-bec4-909824a7f6c8"
    },
    {
        "author": "司空曙",
        "paragraphs": [
            "朱丝纽弦金点杂，双蔕芙蓉共开合。",
            "谁家稚女着罗裳，红粉青眉娇暮妆。",
            "木难作床牙作席，云母屏风光照壁。",
            "玉颜年几新上头，回身敛笑多自羞。",
            "红销月落不复见，可惜当时谁拂面。"
        ],
        "title": "拟百劳歌",
        "id": "9390e66b-2b88-4f90-a37b-3ae3a18bb5e9"
    },
    {
        "author": "司空曙",
        "paragraphs": [
            "吉日兮临水，沐青兰兮白芷。",
            "假山鬼兮请东皇，托灵均兮邀帝子。",
            "吹参差兮正苦，舞婆娑兮未已。",
            "鸾旌圆盖望欲来，山雨霏霏江浪起。",
            "神既降兮我独知，目成再拜为陈词。"
        ],
        "title": "迎神",
        "id": "e1b193e2-3062-4ac7-971b-33f310c12e93"
    },
    {
        "author": "司空曙",
        "paragraphs": [
            "神之去，回风袅袅云容与。",
            "桂尊瑶席不复陈，苍山绿水暮愁人。"
        ],
        "title": "送神",
        "id": "96d11aa0-418d-4fb9-a31c-248cb6edb341"
    },
    {
        "author": "司空曙",
        "paragraphs": [
            "残莺一何怨，百啭相寻续。",
            "始辨下将高，稍分长复促。",
            "绵蛮巧状语，机节终如曲。",
            "野客赏应迟，幽僧闻讵足。",
            "禅斋深树夏阴清，零落空余三两声。",
            "金谷筝中传不似，山阳笛里写难成。",
            "忆昨乱啼无远近，晴宫晓色偏相引。",
            "送暖初随柳色来，辞芳暗逐花枝尽。",
            "歌残莺，歌残莺，悠然万感生。",
            "谢朓羇怀方一听，何郎闲吟本多情。",
            "乃知众鸟非俦比，暮噪晨鸣倦人耳。",
            "共爱奇音那可亲，年年出谷待新春。",
            "此时断绝为君惜，明日玄蝉催发白。"
        ],
        "title": "残莺百啭歌同王员外耿拾遗吉中孚李端游慈恩各赋一物",
        "id": "b47d819e-df0d-47a8-8864-5aadeb8190f8"
    },
    {
        "author": "司空曙",
        "paragraphs": [
            "云起山苍苍，林居萝薜荒。",
            "幽人老深境，素发与青裳。",
            "雨涤莓苔绿，风摇松桂香。",
            "洞泉分溜浅，岩笋出藂长。",
            "败屦安松砌，余棊在石床。",
            "书名一为别，还路已堪伤。"
        ],
        "title": "过终南柳处士",
        "id": "048e688e-e32f-4dd7-9278-c83ab555f771"
    },
    {
        "author": "司空曙",
        "paragraphs": [
            "明府之官官舍春，春风辞我两三人。",
            "可怜江县闲无事，手板支颐独咏贫。"
        ],
        "title": "春送郭大之官",
        "id": "b62f493a-1634-4d07-a453-c2b51840ca9b"
    },
    {
        "author": "司空曙",
        "paragraphs": [
            "汉阳云树清无极，蜀国风烟思不堪。",
            "莫怪别君偏有泪，十年曾事晋征南。"
        ],
        "title": "送郑锡",
        "id": "4e5cc00a-1a2a-4a6a-9a98-2bea7f08255b"
    },
    {
        "author": "司空曙",
        "paragraphs": [
            "新琴传凤凰，晴景称高张。",
            "白玉连徽净，朱丝系爪长。",
            "轻埃随拂拭，杂籁满铿锵。",
            "暗想山泉合，如亲兰蕙芳。",
            "正声消郑卫，古状掩笙簧。",
            "远识贤人意，清风愿激扬。"
        ],
        "title": "同张参军喜李尚书寄新琴",
        "id": "4d524713-c72f-4d10-b632-f4cfab9abece"
    },
    {
        "author": "司空曙",
        "paragraphs": [
            "暑气发炎州，焦烟远未收。",
            "啸风兼炽焰，挥汗讶成流。",
            "鹳鹊投林尽，龟鱼拥石稠。",
            "漱泉齐饮酎，衣葛剧兼裘。",
            "长簟贪欹枕，轻巾懒挂头。",
            "招商如有曲，一为取新秋。"
        ],
        "title": "苦热",
        "id": "4cbf0ade-9d50-476d-84b2-c20f21697c4c"
    },
    {
        "author": "司空曙",
        "paragraphs": [
            "伏波箫鼓水云中，长戟如霜大斾红。",
            "油幕晓开飞鸟绝，翩翩上将独趋风。"
        ],
        "title": "送人归黔府",
        "id": "2fea3769-7cab-4c8d-9a7b-5a9d654b9573"
    },
    {
        "author": "司空曙",
        "paragraphs": [
            "月没辽城暗出师，双龙金角晓天悲。",
            "黄尘满目随风散，不认将军燕尾旗。"
        ],
        "title": "杂兴",
        "id": "5f8c955d-332c-40ee-bb64-017021a187b9"
    },
    {
        "author": "司空曙",
        "paragraphs": [
            "腊月江天见春色，白花青柳疑寒食。",
            "洛阳旧社各东西，楚国游人不相识。"
        ],
        "title": "岁暮怀崔峒耿湋",
        "id": "002d65d7-a386-46f1-8c8f-007095ec68bd"
    },
    {
        "author": "司空曙",
        "paragraphs": [
            "翠蛾红脸不胜情，管绝弦余发一声。",
            "银烛摇摇尘暗下，却愁红粉泪痕生。"
        ],
        "title": "观妓",
        "id": "a66209d3-155e-41b7-b272-8344f078847c"
    },
    {
        "author": "司空曙",
        "paragraphs": [
            "湖草青青三两家，门前桃杏一般花。",
            "迁人到处唯求醉，闻说渔翁有酒赊。"
        ],
        "title": "过长林湖西酒家",
        "id": "87ea72d1-8b8b-402f-b331-79f7a24dea41"
    },
    {
        "author": "司空曙",
        "paragraphs": [
            "每逢佳节何曾坐，唯有今年不得游。",
            "张邴卧来休送客，菊花枫叶向谁秋。"
        ],
        "title": "过阎采病居",
        "id": "83c73d1e-bc22-4ba1-8974-2c8354de41cd"
    },
    {
        "author": "司空曙",
        "paragraphs": [
            "悠悠多路岐，相见又别离。",
            "东风催节换，焰焰春阳散。",
            "楚草渐烟绵，江云亦芜漫。",
            "送子恨何穷，故关如梦中。",
            "游人尽还北，旅雁辞南国。",
            "枫树几回青，逐臣归不得。"
        ],
        "title": "送程秀才",
        "id": "d2454276-7690-4f8a-8a84-f594d3856f05"
    },
    {
        "author": "司空曙",
        "paragraphs": [
            "主人琱盘盘素丝，寒女眷眷墨子悲。",
            "乃言假使饧为之，八珍重沓失颜色。",
            "手援玉筯不敢持，始状芙蓉新出水。",
            "仰坼重衣倾万蕊，又如合欢交乱枝。",
            "红茸向暮花参差，吴蚕络茧抽尚绝。",
            "细缕纤毫看欲灭，雪发羞垂倭堕鬟。",
            "绣囊畏并茱萸结，我爱此丝巧。",
            "妙绝世间无，为君作歌陈座隅。"
        ],
        "title": "长林令卫象饧丝结歌",
        "id": "e3855367-0506-4851-a0e0-289ce9bf8f7e"
    },
    {
        "author": "司空曙",
        "paragraphs": [
            "趋陪禁掖雁行随，迁放江潭鹤发垂。",
            "素浪遥疑太液水，青枫忽似万年枝。",
            "嵩南春遍愁魂梦，壶口云深隔路岐。",
            "共望汉朝多沛泽，苍蝇早晚得先知。"
        ],
        "title": "酬崔峒见寄",
        "id": "2a438ef5-b62e-4e29-9a48-b507796e5ba2"
    },
    {
        "author": "司空曙",
        "paragraphs": [
            "水国春雷早，阗阗若众车。",
            "自怜迁逐者，犹滞蛰藏余。"
        ],
        "title": "闻春雷",
        "id": "d2f4fe85-03f9-467c-a6f9-8d9a435fdbf2"
    },
    {
        "author": "司空曙",
        "paragraphs": [
            "昼漏传清唱，天恩禁旅秋。",
            "雁亲承露掌，砧隔曝衣楼。",
            "赐膳中人送，余香侍女收。",
            "仍闻劳上直，晚步凤池头。"
        ],
        "title": "晚秋西省寄上李韩二舍人",
        "id": "3ed0cf4f-099d-4637-b8af-0a6b30356b98"
    },
    {
        "author": "司空曙",
        "paragraphs": [
            "悠悠次楚乡，楚口下涔阳。",
            "雪隐洲渚暗，沙高芦荻黄。",
            "渔人共留滞，水鸟自喧翔。",
            "怀土年空尽，春风又淼茫。"
        ],
        "title": "下武昌江行望涔阳",
        "id": "cd9b9080-f3c9-4e70-8a5a-00f34b32569c"
    },
    {
        "author": "司空曙",
        "paragraphs": [
            "峡口巴江外，无风浪亦翻。",
            "蒹葭新有雁，云雨不离猨。",
            "行客思乡远，愁人赖酒昏。",
            "檀郎好联句，共滞谢家门。"
        ],
        "title": "送史申之峡州",
        "id": "ab3404a2-34a0-4ad2-b2a6-37cf28250a89"
    },
    {
        "author": "司空曙",
        "paragraphs": [
            "相送临寒水，苍然望故关。",
            "江芜连梦泽，楚雪入商山。",
            "话我他年旧，看君此日还。",
            "因将自悲泪，一洒别离间。"
        ],
        "title": "送王闰",
        "id": "7d3d42b2-b1f2-4e2f-9e43-219fa45f2427"
    },
    {
        "author": "司空曙",
        "paragraphs": [
            "种柳南江边，闭门三四年。",
            "艳花那胜竹，凡鸟不如蝉。",
            "嗜酒渐婴渴，读书多欲眠。",
            "平生故交在，白首远相怜。"
        ],
        "title": "江园书事寄卢纶",
        "id": "879f54a8-2beb-4334-bc17-6d7e7c29be15"
    },
    {
        "author": "司空曙",
        "paragraphs": [
            "西楚见南关，苍苍落日间。",
            "云离大雷树，潮入秣陵山。",
            "登戍因高望，停桡放溜闲。",
            "陈公有贤榻，君去岂空还。"
        ],
        "title": "送郑况往淮南",
        "id": "f0d7e119-8760-4482-b19b-7f424a116c0c"
    },
    {
        "author": "司空曙",
        "paragraphs": [
            "江天清更愁，风柳入江楼。",
            "雁惜楚山晚，蝉知秦树秋。",
            "凄凉多独醉，零落半同游。",
            "岂复平生意，苍然兰杜洲。"
        ],
        "title": "题江陵临沙驿楼",
        "id": "fa9f873b-8b08-400c-8acb-f33b76db429f"
    },
    {
        "author": "司空曙",
        "paragraphs": [
            "今朝蝉忽鸣，迁客若为情。",
            "便觉一年老，能令万感生。",
            "微风方满树，落日稍沈城。",
            "为问同怀者，凄凉听几声。"
        ],
        "title": "新蝉",
        "id": "90a58cb0-26fa-46ef-b1ba-e7c12bc12a06"
    },
    {
        "author": "司空曙",
        "paragraphs": [
            "拥棹江天旷，苍然下郢城。",
            "冰霜葭菼变，云泽鹧鸪鸣。",
            "酒倦临流醉，人逢置榻迎。",
            "尝闻藉东观，不独鲁诸生。"
        ],
        "title": "送张弋",
        "id": "1a159d93-1de3-4be6-81de-10338e557ec7"
    },
    {
        "author": "司空曙",
        "paragraphs": [
            "袈裟出尘外，山径几盘缘。",
            "人到白云树，鹤沈青草田。",
            "龛泉朝请盥，松籁夜和禅。",
            "自昔闻多学，逍遥注一篇。"
        ],
        "title": "送僧无言归山",
        "id": "1ee4fce8-9ad0-4931-90e6-6a5e6846e94c"
    },
    {
        "author": "司空曙",
        "paragraphs": [
            "解带独裴回，秋风如水来。",
            "轩墀湿繁露，琴几拂轻埃。",
            "晨鸟犹在叶，夕虫余囗苔。",
            "苍然发高兴，相仰坐难陪。"
        ],
        "title": "和卢校书文若早入使院书事",
        "id": "888f45a4-87d6-411d-854a-dd3a937c62a6"
    },
    {
        "author": "司空曙",
        "paragraphs": [
            "谢朓怀西府，单车触火云。",
            "野蕉依戍客，庙竹暎湘君。",
            "梦渚巴山断，长沙楚路分。",
            "一杯从别後，风月不相闻。"
        ],
        "title": "送史泽之长沙",
        "id": "9d587424-e1fd-4046-b518-b5f6dfec0922"
    },
    {
        "author": "司空曙",
        "paragraphs": [
            "田家喜雨足，邻老相招携。",
            "泉溢沟塍坏，麦高桑柘低。",
            "呼儿催放犊，宿客待烹鸡。",
            "搔首蓬门下，如将轩冕齐。"
        ],
        "title": "田家",
        "id": "78a0656c-3a6e-43b0-9e67-1a894ded1688"
    },
    {
        "author": "司空曙",
        "paragraphs": [
            "羁贫不易去，此日始西东。",
            "旅舍秋霖叶，行人寒草风。",
            "酒醒余恨在，野饯暂游同。",
            "莫使祢生刺，空留怀袖中。"
        ],
        "title": "送卢堪",
        "id": "8acf36ea-95e1-4491-9718-8e0b85ee106d"
    },
    {
        "author": "司空曙",
        "paragraphs": [
            "粉堞连青气，喧喧杂万家。",
            "夷人祠竹节，蜀鸟乳桐花。",
            "酒报新丰景，琴迎抵峡斜。",
            "多闻滞游客，不似在天涯。"
        ],
        "title": "送柳震入蜀",
        "id": "d3dc254c-55e1-4114-93e6-44ebc2f07232"
    },
    {
        "author": "司空曙",
        "paragraphs": [
            "不事兰台贵，全多韦带风。",
            "儒官比刘向，使者得陈农。",
            "晚烧平芜外，朝阳叠浪东。",
            "归来喜调膳，寒笋出林中。"
        ],
        "title": "送李嘉佑正字括图书兼往扬州觐省",
        "id": "3c65a23c-f6bb-478e-8386-50278c0f0e1a"
    },
    {
        "author": "司空曙",
        "paragraphs": [
            "狱成收夜烛，整豸出登车。",
            "黄叶辞荆楚，青山背汉初。",
            "早朝新羽卫，晚下步徒胥。",
            "应念长沙谪，思乡不食鱼。"
        ],
        "title": "送刘侍御",
        "id": "3ca822a6-8abd-42b0-a0cd-d38e81e22fb0"
    },
    {
        "author": "司空曙",
        "paragraphs": [
            "天远风烟异，西南见一方。",
            "乱山来蜀道，诸水出辰阳。",
            "堆案青油暮，看棋画角长。",
            "论文谁可制，记室有何郎。"
        ],
        "title": "送庞判官赴黔中",
        "id": "54e145bf-46ef-4ee6-8a40-7aaf46a35b14"
    },
    {
        "author": "司空曙",
        "paragraphs": [
            "万里南游客，交州见柳条。",
            "逢迎人易合，时日酒能消。",
            "浪晓浮青雀，风温解黑貂。",
            "囊金如未足，莫恨故乡遥。"
        ],
        "tags": [
            "写人",
            "告诫",
            "写人诗"
        ],
        "title": "送人游岭南",
        "id": "d668141d-a638-4b3d-af3a-fee7293fb90c"
    },
    {
        "author": "司空曙",
        "paragraphs": [
            "青春三十余，众艺尽无如。",
            "中散诗传画，将军扇续书。",
            "楚田晴下雁，江日暖游鱼。",
            "惆怅空相送，欢游自此疎。"
        ],
        "title": "送曹同椅",
        "id": "ea112d09-8374-4aba-bdae-504d8c8d893c"
    },
    {
        "author": "司空曙",
        "paragraphs": [
            "苍苍岘亭路，腊月汉阳春。",
            "带雪半山寺，行沙隔水人。",
            "王祥因就宦，莱子不违亲。",
            "正恨殊乡别，千条楚柳新。"
        ],
        "title": "送鄂州张别驾襄阳觐省",
        "id": "70bd18cf-3075-4752-8817-e591ace351e9"
    },
    {
        "author": "司空曙",
        "paragraphs": [
            "芦荻湘江水，萧萧万里秋。",
            "鹤高看迥野，蝉远入中流。",
            "访友多成滞，携家不厌游。",
            "惠连仍有作，知得从兄酬。"
        ],
        "title": "送魏季羔游长沙觐兄",
        "id": "8095147b-d6cc-449c-9b3b-02996f626e1f"
    },
    {
        "author": "司空曙",
        "paragraphs": [
            "伏余西景移，风雨洒轻絺。",
            "燕拂青芜地，蝉鸣红叶枝。"
        ],
        "title": "杂言",
        "id": "d52299f9-b685-4f94-bb8e-ea0d5a9e9069"
    },
    {
        "author": "司空曙",
        "paragraphs": [
            "衰鬓千茎雪，他乡一树花。",
            "今朝与君醉，忘却在长沙。"
        ],
        "title": "翫花与卫象同醉",
        "id": "cc51c891-8c40-4c18-9d15-a8530db21be0"
    },
    {
        "author": "司空曙",
        "paragraphs": [
            "烟芜满洞青山遶，幢节飘空紫凤飞。",
            "金阙乍看迎日丽，玉箫遥听隔花微。",
            "多开石髓供调膳，时御霓裳奉易衣。",
            "莫学辽东华表上，千年始欲一回归。"
        ],
        "title": "送王尊师归湖州",
        "id": "a9a12ca0-3896-4787-a112-d9cbc41bac60"
    },
    {
        "author": "司空曙",
        "paragraphs": [
            "风息斜阳尽，游人曲落间。",
            "采花因覆酒，行草转看山。",
            "柳散新霜下，天晴早雁还。",
            "伤秋非骑省，玄发白成斑。"
        ],
        "title": "九日洛东亭",
        "id": "bbe5c098-6fd2-4fdc-ace3-d7b049bc66c3"
    },
    {
        "author": "司空曙",
        "paragraphs": [
            "送人冠獬豸，值节佩茱萸。",
            "均覆征三壤，登车出五湖。",
            "水风凄落日，岸叶飒衰芜。",
            "自恨尘中使，何因在路隅。"
        ],
        "title": "九日送人",
        "id": "402a706d-4568-471e-ac1f-e01a7f90f6cf"
    },
    {
        "author": "司空曙",
        "paragraphs": [
            "已叹漳滨卧，何言驻隙难。",
            "异才伤促短，诸友哭门阑。",
            "古道松声暮，荒阡草色寒。",
            "延陵今葬子，空使鲁人观。"
        ],
        "title": "哭王注",
        "id": "287ab2db-8089-4449-bfaa-a292facd81cf"
    },
    {
        "author": "司空曙",
        "paragraphs": [
            "一见林中客，闲知州县劳。",
            "白云秋色远，苍岭夕阳高。",
            "自说名因石，谁逢手种桃。",
            "丹经傥相授，何用恋青袍。"
        ],
        "title": "遇谷口道士",
        "id": "871acf59-5c9b-4ed7-b140-d0c524481dca"
    },
    {
        "author": "司空曙",
        "paragraphs": [
            "静夜四无邻，荒居旧业贫。",
            "雨中黄叶树，灯下白头人。",
            "以我独沈久，愧君相见频。",
            "平生自有分，况是蔡家亲。"
        ],
        "tags": [
            "唐诗三百首",
            "生活",
            "五言律诗",
            "年老"
        ],
        "title": "喜外弟卢纶见宿",
        "id": "f0cd6afd-c89d-4fc3-b214-bcbf63042e8e"
    },
    {
        "author": "司空曙",
        "paragraphs": [
            "雁稀秋色尽，落日对寒山。",
            "避事多称疾，留僧独闭关。",
            "心归尘俗外，道胜有无间。",
            "仍忆东林友，相期久不还。"
        ],
        "title": "深上人见访忆李端",
        "id": "99b28edd-1f27-415b-993f-f7ca05f18279"
    },
    {
        "author": "司空曙",
        "paragraphs": [
            "年深宫院在，旧客自相逢。",
            "闭户临寒竹，无人有夜钟。",
            "降龙今已去，巢鹤竟何从。",
            "坐见繁星晓，凄凉识旧峯。"
        ],
        "title": "宿青龙寺故昙上人院",
        "id": "cc1afbea-10f7-4e8d-b768-da36dfa19bab"
    },
    {
        "author": "司空曙",
        "paragraphs": [
            "太一天坛天柱西，垂萝为幌石为梯。",
            "前登灵境青霄绝，下视人间白日低。",
            "松籁万声和管盘，丹光五色杂虹蜺。",
            "春山一入寻无路，鸟响烟深水满溪。"
        ],
        "tags": [
            "峨眉山"
        ],
        "title": "送张炼师还峨嵋山",
        "id": "d41d9356-525f-4680-93cc-724d67035925"
    },
    {
        "author": "司空曙",
        "paragraphs": [
            "南客何时去，相逢问故人。",
            "望乡空泪落，嗜酒转家贫。",
            "疎懒辞微禄，东西任老身。",
            "上楼多看月，临水共伤春。",
            "五柳终期隐，双鸥自可亲。",
            "应怜折腰吏，冉冉在风尘。"
        ],
        "title": "逢江客问南中故人因以诗寄",
        "id": "58fe608e-8583-4be2-951a-4303ebac66f3"
    },
    {
        "author": "司空曙",
        "paragraphs": [
            "江草知寒柳半衰，行吟怨别独迟迟。",
            "何人讲席投如意，唯有东林远法师。"
        ],
        "title": "送皋法师",
        "id": "5a5a657c-624e-44c1-8abd-4318953d1c56"
    },
    {
        "author": "司空曙",
        "paragraphs": [
            "苍苍楚色水云间，一醉春风送尔还。",
            "何处乡心最堪羡，汝南初见洛阳山。"
        ],
        "title": "送郑佶归洛阳",
        "id": "47fed2c6-8061-49e1-9228-ae17232c6026"
    },
    {
        "author": "司空曙",
        "paragraphs": [
            "古时愁别泪，滴作分流水。",
            "日夜东西流，分流几千里。",
            "通塞两不见，波澜各自起。",
            "与君相背飞，去去心如此。"
        ],
        "title": "分流水",
        "id": "47e070ca-4722-4870-a959-ed38b3eeca3e"
    },
    {
        "author": "司空曙",
        "paragraphs": [
            "元日争朝阙，奔流若会溟。",
            "路尘和薄雾，骑火接低星。",
            "门响双鱼钥，车喧百子铃。",
            "冕旒当翠殿，幢戟满彤庭。",
            "积岁方编瑞，乘春即省刑。",
            "大官陈禹玉，司历献尧蓂。",
            "寿酒三觞退，箫韶九奏停。",
            "太阳开物象，霈泽及生灵。",
            "南陌高山碧，东方晓气青。",
            "自怜扬子贱，归草太玄经。"
        ],
        "title": "和耿拾遗元日观早朝",
        "id": "7bcc43ce-4c7c-4339-8b24-3c3cb0e5dad3"
    },
    {
        "author": "司空曙",
        "paragraphs": [
            "寒柳接胡桑，军门向大荒。",
            "幕营随月魄，兵气长星芒。",
            "横吹催春酒，重裘隔夜霜。",
            "冰开不防虏，青草满辽阳。"
        ],
        "title": "塞下曲",
        "id": "dd7eeaf4-69cf-42f4-8f43-ef2f8ec7dcbc"
    },
    {
        "author": "司空曙",
        "paragraphs": [
            "苍茫明月上，夜久光如积。",
            "野幕冷胡霜，关楼宿边客。",
            "陇头秋露暗，碛外寒沙白。",
            "唯有故乡人，沾裳此闻笛。"
        ],
        "title": "关山月",
        "id": "d526d975-3b1e-45d9-9424-dc49390a5f7b"
    },
    {
        "author": "司空曙",
        "paragraphs": [
            "上上开鹑野，师师出凤城。",
            "因知圣主念，得遂老农情。",
            "陇麦垂秋合，郊尘得雨清。",
            "时新荐玄祖，岁足富苍生。",
            "却马川原静，闻鸡水土平。",
            "熏弦歌舜德，和鼎致尧名。",
            "览物欣多稼，垂衣御大明。",
            "史官何所录，称瑞满天京。"
        ],
        "title": "御制雨後出城观览敕朝臣已下属和",
        "id": "cb161a4b-f295-4b84-8cdf-e0c9a6ac7ccd"
    },
    {
        "author": "司空曙",
        "paragraphs": [
            "蔼蔼凤凰宫，兰台玉署通。",
            "夜霜凝树羽，朝日照相风。",
            "官附三台贵，儒开百氏宗。",
            "司言陈禹命，侍讲发尧聪。",
            "香卷青编内，铅分绿字中。",
            "缀签从太史，锵佩揖羣公。",
            "池接天泉碧，林交御果红。",
            "寒龟登故叶，秋蝶恋疎藂。",
            "颜谢征文并，钟裴直事同。",
            "离羣惊海鹤，属思怨江枫。",
            "地远姑苏外，山长越绝东。",
            "惭当哲匠後，下曲本难工。"
        ],
        "title": "奉和常舍人晚秋集贤院即事寄徐薛二侍郎",
        "id": "8a13013e-1cb5-439f-928e-e2a2026356ca"
    },
    {
        "author": "司空曙",
        "paragraphs": [
            "雨後园林好，幽行迥野通。",
            "远山芳草外，流水落花中。",
            "客醉悠悠惯，莺啼处处同。",
            "夕阳自一望，日暮杜陵东。"
        ],
        "title": "题鲜于秋林园",
        "id": "0b50750a-2f2f-48b4-b711-1c34c088006e"
    },
    {
        "author": "司空曙",
        "paragraphs": [
            "南登秦岭头，回首始堪忧。",
            "汉阙青门远，商山蓝水流。",
            "三湘迁客去，九陌故人游。",
            "从此思乡泪，双垂不复收。"
        ],
        "title": "登秦岭",
        "id": "a8f5cfed-2300-4d3a-8112-c63dd4c433dd"
    },
    {
        "author": "司空曙",
        "paragraphs": [
            "草绿春阳动，迟迟泽畔游。",
            "恋花同野蝶，爱水剧江鸥。",
            "身外唯须醉，人间尽是愁。",
            "那知鸣玉者，不羡卖瓜侯。"
        ],
        "title": "独游寄卫长林",
        "id": "362ee93e-9b20-4082-a797-bc339355f3be"
    },
    {
        "author": "司空曙",
        "paragraphs": [
            "高楼晴见水，楚色霭相和。",
            "野极空如练，天遥不辨波。",
            "永无人迹到，时有鸟行过。",
            "况是苍茫外，残阳照最多。"
        ],
        "title": "望水",
        "id": "98ab1638-8308-40ae-9ed4-ddf81aeb2e86"
    },
    {
        "author": "司空曙",
        "paragraphs": [
            "南见青山道，依然去国时。",
            "已甘长避地，谁料有还期。",
            "雨霁残阳薄，人愁独望迟。",
            "空残华发在，前事不堪思。"
        ],
        "title": "望商山路",
        "id": "158d2496-f9df-4212-9997-7000227153dd"
    },
    {
        "author": "司空曙",
        "paragraphs": [
            "霜景催危叶，今朝半树空。",
            "萧条故国异，零落旅人同。",
            "飒岸浮寒水，依阶拥夜虫。",
            "随风偏可羡，得到洛阳宫。"
        ],
        "title": "题落叶",
        "id": "35638e63-ef59-411d-a832-af24221fd0fd"
    },
    {
        "author": "司空曙",
        "paragraphs": [
            "昨闻归旧寺，暂别欲经年。",
            "樵客应同步，邻僧定伴禅。",
            "後峯秋有雪，远涧夜鸣泉。",
            "偶与支公论，人间自共传。"
        ],
        "title": "寄准上人",
        "id": "7b4fd6dd-f1dc-418d-88b1-9ee28f90a2d7"
    },
    {
        "author": "司空曙",
        "paragraphs": [
            "惠持游蜀久，策杖欲西还。",
            "共别此宵月，独归何处山。",
            "对鸥沙草畔，洗足野云间。",
            "知有玄晖会，斋心受八关。"
        ],
        "title": "送况上人还荆州因寄卫侍御象",
        "id": "e7ace9a5-8100-4da9-b819-4f45d0f80d0b"
    },
    {
        "author": "司空曙",
        "paragraphs": [
            "有月多共赏，无秋不共悲。",
            "如何与君别，又是菊黄时。"
        ],
        "title": "别卢纶",
        "id": "4f3920b1-4088-40d9-a888-98e8869adcf1"
    },
    {
        "author": "司空曙",
        "paragraphs": [
            "乐游春苑望鹅毛，宫殿如星树似毫。",
            "漫漫一川横渭水，太阳初出五陵高。"
        ],
        "title": "雪二首 一",
        "id": "e072c7f0-1d16-4941-8ded-6703c9f66b44"
    },
    {
        "author": "司空曙",
        "paragraphs": [
            "王屋南崖见洛城，石龛松寺上方平。",
            "半山槲叶当窗下，一夜曾闻雪打声。"
        ],
        "title": "雪二首 二",
        "id": "ac9ff20b-28e5-41f5-b1ef-596dab0894cf"
    },
    {
        "author": "司空曙",
        "paragraphs": [
            "地暖雪花摧，天春斗柄回。",
            "朱泥一丸药，柏叶万年杯。",
            "旅雁辞人去，繁霜满镜来。",
            "今朝彩盘上，神燕不须雷。"
        ],
        "title": "酬卫长林岁日见呈",
        "id": "01c7e7af-0460-4a15-adfe-a0b9b60a6d4e"
    },
    {
        "author": "司空曙",
        "paragraphs": [
            "古时杜宇称望帝，魂作杜鹃何微细。",
            "跳枝窜叶树木中，抢翔瞥捩雌随雄。",
            "毛衣惨黑自顦顇，众鸟安肯相尊崇。",
            "隳形不敢栖华屋，短翮唯愿巢深丛。",
            "穿皮啄朽觜欲秃，苦饥始得食一虫。",
            "谁言养雏不自哺，此语亦足为愚蒙。",
            "声音咽哕若有谓，号啼略与婴儿同。",
            "口干垂血转迫促，似欲上诉于苍穹。",
            "蜀人闻之皆起立，至今相效传遗风。",
            "乃知变化不可穷，岂知昔日居深宫，嫔妃左右如花红。"
        ],
        "title": "杜鹃行",
        "id": "90ebf7a8-e3e4-4f50-8f66-fe0f412398c2"
    },
    {
        "author": "司空曙",
        "paragraphs": [
            "日暖风微南陌头，青田红树起春愁。",
            "伯劳相逐行人别，岐路空归野水流。",
            "徧地寻僧同看雪，谁期载酒共登楼。",
            "为言惆怅嵩阳寺，明月高松应独游。"
        ],
        "title": "寄胡居士",
        "id": "1246e3b2-e4cc-4cea-b01d-6b1e3bae4d6b"
    },
    {
        "author": "司空曙",
        "paragraphs": [
            "晓发梳临水，寒塘坐见秋。",
            "乡心正无限，一雁度南楼。"
        ],
        "title": "寒塘",
        "id": "dafd746b-c98e-4cb3-973d-952bbb683383"
    },
    {
        "author": "司空曙",
        "paragraphs": [
            "白雪高吟际，青霄远望中。",
            "谁言路遐旷，宫征暗相通。"
        ],
        "title": "为李魏公赋谢汧公",
        "id": "d8474ce5-372b-49a0-bdf2-0fe91fdd5c73"
    },
    {
        "author": "司空曙",
        "paragraphs": [
            "朝为耕钟人，暮作刀枪鬼。",
            "相看父子血，共染城壕水。"
        ],
        "title": "梁城老人怨",
        "id": "0b0170c8-424f-4f0a-aaa3-b984ddffbfd4"
    },
    {
        "author": "崔峒",
        "paragraphs": [
            "自得山公许，休畊海上田。",
            "惭看长史传，欲弃钓鱼船。",
            "穷巷殷忧日，芜城雨雪天。",
            "此时瞻相府，心事比旌悬。"
        ],
        "title": "扬州选蒙相公赏判雪後呈上",
        "id": "46e49082-f006-4157-b5e7-3c821cac0e42"
    },
    {
        "author": "崔峒",
        "paragraphs": [
            "东楚复西秦，浮云类此身。",
            "关山劳策蹇，僮仆惯投人。",
            "孤客来千里，全家托四邻。",
            "生涯难自料，中夜问[情亲]。"
        ],
        "title": "客舍书情寄赵中丞",
        "id": "039c2a5b-73bc-47b4-a6dd-68cb46a8dc59"
    },
    {
        "author": "崔峒",
        "paragraphs": [
            "读书常苦节，待诏岂辞贫。",
            "暮雪犹驱马，晡飡又寄人。",
            "愁来占吉梦，老去惜良辰。",
            "延首平津阁，家山日已春。"
        ],
        "title": "客舍有怀因呈诸在事",
        "id": "6b12c992-250e-4231-9b19-8fada6c0f668"
    },
    {
        "author": "崔峒",
        "paragraphs": [
            "惯作云林客，因成懒漫人。",
            "吏欺从政拙，妻笑理家贫。",
            "李郭应时望，王杨入幕频。",
            "从容丞相阁，知忆故园春。"
        ],
        "title": "书怀寄杨郭李王判官",
        "id": "b9049867-1c05-4ba5-b3cc-ac55fe3ea20e"
    },
    {
        "author": "崔峒",
        "paragraphs": [
            "桂枝家共折，鸡树代相传。",
            "忝向鸾台下，仍看鴈影连。",
            "夜闲方步月，漏尽欲朝天。",
            "知去丹墀近，明王许荐贤。"
        ],
        "title": "奉和给事寓直",
        "id": "04ff6d31-d3fb-4343-aedd-7a53a106b470"
    },
    {
        "author": "崔峒",
        "paragraphs": [
            "燕代官初罢，江湖路便分。",
            "九迁从命薄，四十幸人闻。",
            "迹愧趋丹禁，身曾系白云。",
            "何由返沧海，昨日谒明君。"
        ],
        "title": "初入集贤院赠李献仁",
        "id": "cfa6b0e2-6fe0-4840-bb51-b27d4d8c1afb"
    },
    {
        "author": "崔峒",
        "paragraphs": [
            "十年随马宿，几度受人恩。",
            "白发还乡井，微官有子孙。",
            "竹窗寒雨滴，苦砌夜虫喧。",
            "独媿东垣友，新诗慰旅魂。"
        ],
        "title": "酬李补阙雨中寄赠",
        "id": "e8c0b596-d5d0-4073-9f9f-ecef8025dac2"
    },
    {
        "author": "崔峒",
        "paragraphs": [
            "江海久垂纶，朝衣忽挂身。",
            "丹墀初谒帝，白发免羞人。",
            "才愧文章士，名当谏诤臣。",
            "空余荐贤分，不敢负交亲。"
        ],
        "title": "初除拾遗酬丘二十二见寄",
        "id": "1b9258ce-f8d6-417d-8bb1-aac8b4b0b653"
    },
    {
        "author": "崔峒",
        "paragraphs": [
            "国有非常宠，家承异姓勋。",
            "背恩惭皎日，不义若浮云。",
            "但使忠贞在，甘从玉石焚。",
            "窜身如有地，梦寐见明君。"
        ],
        "title": "刘展下判官相招以诗答之",
        "id": "3abc38e4-f4ce-4a03-8cff-368a950c86e6"
    },
    {
        "author": "崔峒",
        "paragraphs": [
            "仙客辞萝月，东来就一官。",
            "且归沧海住，犹向白云看。",
            "猨呌江天暮，虫声野浦寒。",
            "时游镜湖里，为我把鱼竿。"
        ],
        "title": "送侯山人赴会稽",
        "id": "651ebe46-5927-4e46-8cec-68edf7f09fa8"
    },
    {
        "author": "崔峒",
        "paragraphs": [
            "石林高几许，金剎在中峰。",
            "白日空山梵，清霜後夜钟。",
            "竹窗回翠壁，苔径入寒松。",
            "幸接无生法，疑心怯所从。"
        ],
        "title": "宿禅智寺上方演大师院",
        "id": "5388c512-5dad-4b5d-87a2-146786df0636"
    },
    {
        "author": "崔峒",
        "paragraphs": [
            "早晚悟无生，头陀不到城。",
            "云山知夏腊，猨鸟见修行。",
            "地僻无溪路，人寻逐水声。",
            "年年深谷里，谁识远公名。"
        ],
        "title": "题空山人石室",
        "id": "8da62a2e-2782-4b7a-80c7-45042284ffc2"
    },
    {
        "author": "崔峒",
        "paragraphs": [
            "山殿秋云里，香烟出翠微。",
            "客寻朝磬至，僧背夕阳归。",
            "下界千门见，前朝万事非。",
            "看心兼送目，葭菼暮依依。"
        ],
        "title": "登蒋山开善寺",
        "id": "c418f6a0-9c6d-4a70-a409-c37c02297314"
    },
    {
        "author": "崔峒",
        "paragraphs": [
            "僧家竟何事，扫地与焚香。",
            "清磬度山翠，闲云来竹房。",
            "身心尘外远，岁月坐中长。",
            "向晚禅堂掩，无人空夕阳。"
        ],
        "title": "题崇福寺禅院",
        "id": "33328b3c-5773-4538-b70e-8b58e019a2cf"
    },
    {
        "author": "崔峒",
        "paragraphs": [
            "秋暮之彭泽，篱花远近逢。",
            "君书前日至，别後此时重。",
            "寒夜江边月，晴天海上峰。",
            "还知南地客，招引住新丰。"
        ],
        "title": "秋晚送丹徒许明府赴上国因寄江南故人",
        "id": "b5d27367-62b7-4b9a-b66c-bbaff3d2ea33"
    },
    {
        "author": "崔峒",
        "paragraphs": [
            "佳句应无敌，贞心不有猜。",
            "惭为丈人行，怯见後生才。",
            "泛舸贪斜月，浮桡值早梅。",
            "绿杨新过雨，芳草待君来。"
        ],
        "title": "送薛仲方归扬州",
        "id": "b721a577-dbff-480d-8b3a-76be13b31f02"
    },
    {
        "author": "崔峒",
        "paragraphs": [
            "十年离乱後，此去若为情。",
            "春晚香山绿，人稀豫水清。",
            "野陂看独树，关路逐残莺。",
            "前殿朝明主，应怜白发生。"
        ],
        "title": "送韦员外还京",
        "id": "e3026b4a-e2e5-47f8-8497-ae73399bda6b"
    },
    {
        "author": "崔峒",
        "paragraphs": [
            "见君还此地，洒泪向江边。",
            "国士劳相问，家书无处传。",
            "荒城胡马迹，塞木戍人烟。",
            "一路堪愁思，孤舟何渺然。"
        ],
        "title": "润州送友人",
        "id": "d73d10a5-8b43-46b7-8106-de6ed2153d66"
    },
    {
        "author": "崔峒",
        "paragraphs": [
            "喧喧五衢上，鞍马自驱驰。",
            "落日临阡陌，贫交欲别离。",
            "早知时事异，堪与世人随。",
            "握手将何赠，君心我独知。"
        ],
        "title": "送张芬东归",
        "id": "27ae9cbd-2344-4e12-8ce8-24adabd11486"
    },
    {
        "author": "崔峒",
        "paragraphs": [
            "爱尔无羁束，云山恣意过。",
            "一身随远岫，孤棹任轻波。",
            "世事关情少，渔家寄宿多。",
            "芦花浅淡处，江月奈人何。"
        ],
        "title": "送苏修游上饶",
        "id": "58703b0a-258d-4de7-bb1e-c6587cb8bfea"
    },
    {
        "author": "崔峒",
        "paragraphs": [
            "陶令之官去，穷愁惨别魂。",
            "白烟横海戍，红叶下淮村。",
            "澹浪摇山郭，平芜到县门。",
            "政成堪吏隐，免负府公恩。"
        ],
        "title": "送陆明府之盱眙",
        "id": "838ed701-495c-4c25-940a-ff012b60414a"
    },
    {
        "author": "崔峒",
        "paragraphs": [
            "江上长相忆，因高北望看。",
            "不知携老幼，何处度艰难。",
            "屈指同人尽，伤心故里残。",
            "遥怜驱匹马，白首到微官。"
        ],
        "title": "江南回逢赵曜因送任十一赴交城主簿",
        "id": "931833f0-e0e1-4904-a4b3-2183940856c7"
    },
    {
        "author": "崔峒",
        "paragraphs": [
            "辞家年已久，与子分偏深。",
            "易得相思泪，难为欲别心。",
            "孤云随浦口，几日到山阴。",
            "遥想兰亭下，清风满竹林。"
        ],
        "title": "送薛良史往越州谒从叔",
        "id": "377fd9dd-3ab4-4bb4-8eaa-6a5334b38d14"
    },
    {
        "author": "崔峒",
        "paragraphs": [
            "积水与寒烟，嘉禾路几千。",
            "孤猨啼海岛，羣雁起湖田。",
            "曾见长洲苑，尝闻大雅篇。",
            "却将封事去，知尔爱闲眠。"
        ],
        "title": "送丘二十二之苏州",
        "id": "db8be32b-7191-4e61-a10f-1d3a20f533e9"
    },
    {
        "author": "崔峒",
        "paragraphs": [
            "上古人何在，东流水不归。",
            "往来潮有信，朝暮事成非。",
            "烟树临沙静，云帆入海稀。",
            "郡楼多逸兴，良牧谢玄晖。"
        ],
        "title": "登润州芙蓉楼",
        "id": "8ea76149-dd97-4cd4-9564-7595c9df1506"
    },
    {
        "author": "崔峒",
        "paragraphs": [
            "骨肉天涯别，江山日落时。",
            "泪流襟上血，发变镜中丝。",
            "胡越书难到，存亡梦岂知。",
            "登高回首罢，形影自相随。"
        ],
        "title": "江上书怀",
        "id": "b8cb002c-be55-4c7b-8725-3983ebec476f"
    },
    {
        "author": "崔峒",
        "paragraphs": [
            "离乱人相失，春秋鴈自飞。",
            "祗缘行路远，未必寄书稀。",
            "二月花无数，频年意有违。",
            "落晖看过後，独坐泪沾衣。"
        ],
        "title": "春日忆姚氏外甥",
        "id": "f6d2af85-ad87-42c8-97b9-5f6e32b4950d"
    },
    {
        "author": "崔峒",
        "paragraphs": [
            "得道云林久，年深暂一归。",
            "出山逢世乱，乞食觉人稀。",
            "半偈初传法，中峰又掩扉。",
            "爱憎应不染，尘俗自依依。"
        ],
        "title": "送真上人还兰若",
        "id": "cc1b6105-9342-4aa3-9872-516886fd2e5a"
    },
    {
        "author": "崔峒",
        "paragraphs": [
            "远客乘流去，孤帆向夜开。",
            "春风江上使，前日汉阳来。",
            "别路犹千里，离心重一杯。",
            "剡溪木未落，羡尔过天台。"
        ],
        "title": "润州送师弟自江夏往台州",
        "id": "4f0f738a-0f5a-4646-8f7e-21f4a86c763d"
    },
    {
        "author": "崔峒",
        "paragraphs": [
            "秋城临古路，城上望君还。",
            "旷野入寒草，独行随远山。",
            "授人鸿宝内，将犬白云间。",
            "早晚烧丹罢，遥知冰雪寒。"
        ],
        "title": "送李道士归山",
        "id": "93ea6203-85b0-4aff-a8c1-6b017c83f05c"
    },
    {
        "author": "崔峒",
        "paragraphs": [
            "广庭方缓步，星汉话中移。",
            "月满关山道，乌啼霜树枝。",
            "时艰难会合，年长重亲知。",
            "前事成金石，凄然泪欲垂。"
        ],
        "title": "宿江西窦主簿厅",
        "id": "c55add81-d6ba-4c4d-bc3d-346914766a12"
    },
    {
        "author": "崔峒",
        "paragraphs": [
            "乱後自江城，相逢喜复惊。",
            "为经多载别，欲问小时名。",
            "对酒悲前事，论文畏後生。",
            "遥知盈卷轴，纸贵在江城。"
        ],
        "title": "喜逢妻弟郑损因送入京",
        "id": "580aa9a1-188d-4ba7-abae-7cdf6e2ac289"
    },
    {
        "author": "崔峒",
        "paragraphs": [
            "昔闻生涧底，今见起毫端。",
            "众草此时没，何人知岁寒。",
            "岂能裨栋宇，且贵出门阑。",
            "只在丹青意，凌云也不难。"
        ],
        "title": "咏门下画小松上元王杜三相公",
        "id": "3f25f510-e1a5-4803-89a9-d16c13d6013e"
    },
    {
        "author": "崔峒",
        "paragraphs": [
            "吴楚相逢处，江湖共泛时。",
            "任风舟去远，待月酒行迟。",
            "白发常同欢，青云本要期。",
            "贵来君却少，秋至老偏悲。",
            "玉佩明朝盛，苍苔陋巷滋。",
            "追寻恨无路，唯有梦相思。"
        ],
        "title": "寄上礼部李侍郎",
        "id": "b7dd27c6-0626-42da-a842-380334fadf9a"
    },
    {
        "author": "崔峒",
        "paragraphs": [
            "数年湖上谢浮名，竹杖纱巾遂性情。",
            "云外有时逢寺宿，日西无事傍江行。",
            "陶潜县里看花发，庾亮楼中对月明。",
            "谁念献书来万里，君王深在九重城。"
        ],
        "tags": [
            "抒情",
            "愁绪"
        ],
        "title": "书情寄上苏州韦使君兼呈吴县李明府",
        "id": "02c4f932-2c5d-49a4-b9bb-962315ef1ac2"
    },
    {
        "author": "崔峒",
        "paragraphs": [
            "讼堂寂寂对烟霞，五柳门前聚晓鸦。",
            "流水声中视公事，寒山影里见人家。",
            "观风竞美新为政，计日还知旧触邪。",
            "可惜陶潜无限酒，不逢篱菊正开花。"
        ],
        "title": "题桐庐李明府官舍",
        "id": "63038f1b-c864-496c-813c-11c021deb618"
    },
    {
        "author": "崔峒",
        "paragraphs": [
            "灵台暮宿意多违，木落花开羡客归。",
            "江海几时传锦字，风尘不觉化缁衣。",
            "山阳会里同人少，灞曲农时故老稀。",
            "幸得汉皇容直谏，怜君未遇觉人非。"
        ],
        "title": "赠窦十九",
        "id": "b311196f-b1ae-4df5-8ee5-7e1af438478a"
    },
    {
        "author": "崔峒",
        "paragraphs": [
            "梅花岭里见新诗，感激情深过楚词。",
            "平子四愁今莫比，休文八咏自同时。",
            "萍乡露冕真堪惜，凤沼鸣珂已讶迟。",
            "才子风流定难见，湖南春草但相思。"
        ],
        "title": "虔州见郑表新诗因以寄赠",
        "id": "752f0d5f-d851-437c-8be9-8d6ace092e57"
    },
    {
        "author": "崔峒",
        "paragraphs": [
            "旧书稍稍出风尘，孤客逢秋感此身。",
            "秦地谬为门下客，淮阴徒笑市中人。",
            "也闻阮籍寻常醉，见说陈平不久贫。",
            "幸有故人茅屋在，更将心事问情亲。"
        ],
        "title": "赠元秘书",
        "id": "dabb5b5f-fe33-4632-93ce-e32f638296b1"
    },
    {
        "author": "崔峒",
        "paragraphs": [
            "玄成世业紫真官，文似相如貌胜潘。",
            "鸿鴈南飞人独去，云山一别岁将阑。",
            "清淮水急桑林晚，古驿霜多柿叶寒。",
            "琼树相思何日见，银钩数字莫为难。"
        ],
        "title": "送韦八少府判官归东京",
        "id": "a7066599-38bd-4570-b61a-ac733327440f"
    },
    {
        "author": "崔峒",
        "paragraphs": [
            "王门别後到沧洲，帝里相逢俱白头。",
            "自欢马卿常带疾，还嗟李广不封侯。",
            "棠梨宫里瞻龙衮，细柳营中着虎裘。",
            "想到滑台桑叶落，黄河东注杏园秋。"
        ],
        "tags": [
            "黄河"
        ],
        "title": "送冯八将军奏事毕归滑台幕府",
        "id": "dec5ea9f-2718-41d2-8159-634c502b0764"
    },
    {
        "author": "崔峒",
        "paragraphs": [
            "闻君作尉向江潭，吴越风烟到自谙。",
            "客路寻常经竹径，人家大底傍山岚。",
            "缘溪花木偏宜远，避地衣冠尽向南。",
            "惟有夜猨啼海树，思乡望北意难堪。"
        ],
        "title": "送王侍御佐婺州",
        "id": "65bfae3b-2f83-4256-b0e3-a52e6855b6d6"
    },
    {
        "author": "崔峒",
        "paragraphs": [
            "皂盖春风自越溪，独寻芳树桂阳西。",
            "远水浮云随马去，空山弱筱向云低。",
            "遥知异政荆门北，旧许新诗康乐齐。",
            "万里相思在何处，九疑残雪白猿啼。"
        ],
        "title": "越中送王使君赴江华",
        "id": "1945ec6b-ad53-4e03-8cd8-24f84d51add5"
    },
    {
        "author": "崔峒",
        "paragraphs": [
            "江边尽日雉鸣飞，君向白田何日归。",
            "楚地蒹葭连海逈，隋朝杨柳映堤稀。",
            "津楼故市无行客，山馆空庭闭落晖。",
            "试问疲人与征战，使君双泪定沾衣。"
        ],
        "title": "送皇甫冉往白田",
        "id": "5bdcf9e3-cb35-46e5-ab96-ad215e02f331"
    },
    {
        "author": "崔峒",
        "paragraphs": [
            "绝顶茅庵老此生，寒云孤木独经行。",
            "世人那得知幽迳，遥向青峰礼磬声。"
        ],
        "title": "题兰若",
        "id": "445a7886-88f4-443b-9eca-5959e8d7d5de"
    },
    {
        "author": "崔峒",
        "paragraphs": [
            "而今用武尔攻文，流辈干时独卧云。",
            "白发青袍趋会府，定应衡镜却惭君。"
        ],
        "title": "送贺兰广赴选",
        "id": "620a3bee-0216-4573-a96d-7bd67bcc1c21"
    },
    {
        "author": "崔峒",
        "paragraphs": [
            "八月长江去浪平，片帆一道带风轻。",
            "极目不分天水色，南山南是岳阳城。"
        ],
        "tags": [
            "长江"
        ],
        "title": "清江曲内一绝",
        "id": "fd4458fa-8053-4817-a7e1-9d9b5fddd2fe"
    },
    {
        "author": "崔峒",
        "paragraphs": [
            "湖上千峰带落晖，白云开处见柴扉。",
            "松门一迳仍生草，应是仙人向郭稀。"
        ],
        "title": "武康郭外望许纬先生山居",
        "id": "31c7702e-8d2a-4a2f-a7cc-2e07c7498f05"
    },
    {
        "author": "苗发",
        "paragraphs": [
            "盘门吴旧地，蝉尽草秋时。",
            "归国人皆久，移家君独迟。",
            "广陵经水宿，建邺有僧期。",
            "若到西霞寺，应看江总碑。"
        ],
        "title": "送司空曙之苏州",
        "id": "b96b4bed-3730-4d2f-819a-b5a472a1107c"
    },
    {
        "author": "苗发",
        "paragraphs": [
            "中岁分符典石城，两朝趋陛谒承明。",
            "阙下昨承归老疏，天南今切去乡情。",
            "亲知握手三秋别，几杖扶身万里行。",
            "伯道暮年无嗣子，欲将家事托门生。"
        ],
        "title": "送孙德谕罢官往黔州",
        "id": "d5a61d84-8246-462a-beae-fea8dbc3c0df"
    },
    {
        "author": "吉中孚",
        "paragraphs": [
            "官称汉独坐，身是鲁诸生。",
            "绝域通王制，穷天向水程。",
            "岛中分万象，日处转双旌。",
            "气积鱼龙窟，涛翻水浪声。",
            "路长经岁去，海尽向山行。",
            "复道殊方礼，人瞻汉使荣。"
        ],
        "title": "送归中丞使新罗册立吊祭",
        "id": "794b90fc-bcbe-41ac-945a-912255c2189a"
    },
    {
        "author": "夏侯审",
        "paragraphs": [
            "云里蟾钩落凤窝，玉郎沈醉也摩挲。",
            "陈王当日风流减，只向波间见袜罗。"
        ],
        "tags": [
            "咏物诗",
            "咏物",
            "艳情"
        ],
        "title": "咏被中绣鞵",
        "id": "4cff990b-3924-447a-bebd-71e49aa9fd89"
    },
    {
        "author": "王烈",
        "paragraphs": [
            "行客满长路，路长良足哀。",
            "白日持角弓，射人而取财。",
            "千金谁家子，纷纷死黄埃。",
            "见者不敢言，言者不得回。",
            "家人各望归，岂知长不来。"
        ],
        "title": "行路难",
        "id": "6f972a01-6d28-4693-aa79-68840f6fc049"
    },
    {
        "author": "王烈",
        "paragraphs": [
            "雪飞当梦蝶，风度几惊人。",
            "半夜一窗晓，平明千树春。",
            "花园应失路，白屋忽为邻。",
            "散入仙厨里，还如云母尘。"
        ],
        "title": "雪",
        "id": "887ebd54-4d78-41de-8082-a636a184fc0a"
    },
    {
        "author": "王烈",
        "paragraphs": [
            "狥世甘长往，逢时忝一官。",
            "欲朝青琐去，羞向白云看。",
            "荣宠无心易，艰危抗节难。",
            "思君写怀抱，非敢和幽兰。"
        ],
        "title": "酬崔峝",
        "id": "3cf00a29-37e1-48fc-8277-fc915eda0495"
    },
    {
        "author": "王烈",
        "paragraphs": [
            "红颜岁岁老金微，砂碛年年卧铁衣。",
            "白草城中春不入，黄花戍上鴈长飞。"
        ],
        "title": "塞上曲二首 一",
        "id": "23a06f51-e1f9-44af-9fdd-35e3c6ed92ca"
    },
    {
        "author": "王烈",
        "paragraphs": [
            "孤城夕对戍楼闲，回合青冥万仞山。",
            "明镜不须生白发，风沙自解老红颜。"
        ],
        "title": "塞上曲二首 二",
        "id": "9d2e9575-91b2-4e8c-9b4b-eaaf27df10dd"
    },
    {
        "author": "卫象",
        "paragraphs": [
            "才子浮生促，泉台此路赊。",
            "官卑扬执戟，年少贾长沙。",
            "人去门栖鵩，灾成酒误虵。",
            "唯余封禅草，留在茂陵家。"
        ],
        "title": "伤李端",
        "id": "1a10b41f-45f7-42fe-9728-30d1e9418660"
    },
    {
        "author": "卫象",
        "paragraphs": [
            "鹊血琱弓湿未干，鸊鹈新淬剑光寒。",
            "辽东老将鬓成雪，犹向旄头夜夜看。"
        ],
        "title": "古词",
        "id": "d4dbe585-74e3-44ed-a767-4692b9e9c39c"
    },
    {
        "author": "崔季卿",
        "paragraphs": [
            "八月长江万里晴，千帆一道带风轻。",
            "尽日不分天水色，洞庭南是岳阳城。"
        ],
        "tags": [
            "长江",
            "洞庭湖",
            "秋天",
            "赞美"
        ],
        "title": "晴江秋望",
        "id": "a6c01e2e-acb8-46ec-8e77-ceacd788b9f7"
    },
    {
        "author": "何兆",
        "paragraphs": [
            "洛阳纸价因兄贵，蜀地红笺为弟贫。",
            "南北东西九千里，除兄与弟更无人。"
        ],
        "title": "赠兄",
        "id": "d22f1a49-5ef6-4df6-b365-f9ba2fe2442c"
    },
    {
        "author": "何兆",
        "paragraphs": [
            "羽车潜下玉龟山，尘世何缘覩蕣颜。",
            "惟有多情天上雪，好风吹上绿云鬟。"
        ],
        "title": "玉蘂花",
        "id": "db497d72-aefd-4639-88d1-dc93999b1de4"
    },
    {
        "author": "何兆",
        "paragraphs": [
            "芙蓉十二池心漏，薝卜三千灌顶香。"
        ],
        "title": "句",
        "id": "a8cb3dc3-f809-4681-907c-49afb54f3015"
    },
    {
        "author": "奚贾",
        "paragraphs": [
            "日入溪水静，寻真此亦难。",
            "乃知沧洲人，道成仍钓竿。",
            "漾檝乘微月，振衣生早寒。",
            "纷吾成独往，自速耽考盘。",
            "已息汉阴诮，且同濠上观。",
            "旷然心无涯，谁问容膝安。"
        ],
        "title": "严陵滩下寄常建",
        "id": "d2c6ea87-8f59-4fdf-aa86-232255783cb9"
    },
    {
        "author": "奚贾",
        "paragraphs": [
            "万物返常性，惟道贵自然。",
            "先生容其微，隐几为列仙。",
            "炼魄闭琼户，养毛飞洞天。",
            "将知逍遥久，得道无岁年。"
        ],
        "title": "谒李尊师",
        "id": "ac8e5604-8985-4de3-bc4a-2904364dcfe9"
    },
    {
        "author": "奚贾",
        "paragraphs": [
            "桃源若远近，渔子棹轻舟。",
            "川路行难尽，人家到渐幽。",
            "山禽拂席起，溪水入庭流。",
            "君是何年隐，如今成白头。"
        ],
        "title": "寻许山人亭子",
        "id": "edc6142f-c234-48ed-8e65-4c9bef714834"
    },
    {
        "author": "奚贾",
        "paragraphs": [
            "眠涧花自落，步林鸟不飞。",
            "溪谷何萧条，日入人独行。",
            "落日下平楚，孤烟生洞庭。"
        ],
        "tags": [
            "洞庭湖"
        ],
        "title": "句",
        "id": "20bb2033-bc83-4b7c-be92-bb3066b03aa7"
    },
    {
        "author": "张南史",
        "paragraphs": [
            "南楼渚风起，树杪见沧波。",
            "稍觉征帆上，萧萧暮雨多。",
            "沙洲殊未极，云水更相和。",
            "欲问任公子，垂纶意若何。"
        ],
        "title": "富阳南楼望浙江风起",
        "id": "0ba0acd3-935e-4e2a-bd8c-d9d62532758f"
    },
    {
        "author": "张南史",
        "paragraphs": [
            "秋日金华直，遥知玉佩清。",
            "九重门更肃，五色诏初成。",
            "槐落宫中影，鸿高苑外声。",
            "飜从魏阙下，江海寄幽情。"
        ],
        "title": "奉酬李舍人秋日寓直见寄",
        "id": "921c64b8-bb7b-48dc-9f1f-799076ee6349"
    },
    {
        "author": "张南史",
        "paragraphs": [
            "重门启曙关，一叶报秋还。",
            "露井桐柯湿，风庭鹤翅闲。",
            "忘情簪白笔，假梦入青山。",
            "惆怅祗应此，难裁语默间。"
        ],
        "title": "同韩侍郎秋朝使院",
        "id": "6fa1dc58-6378-4da2-9b04-640aa565ab05"
    },
    {
        "author": "张南史",
        "paragraphs": [
            "岁暮一为别，江湖聊自宽。",
            "且无人事处，谁谓客行难。",
            "郢曲怜公子，吴州忆伯鸾。",
            "苍苍远山际，松柏独宜寒。"
        ],
        "title": "送朱大游塞",
        "id": "d5f86b06-3568-4bf7-95ac-7ca3e383b074"
    },
    {
        "author": "张南史",
        "paragraphs": [
            "叹息不相见，红颜今白头。",
            "重为西候别，方起北风愁。",
            "六月胡天冷，双城汾水流。",
            "卢谌即故吏，还复向幷州。"
        ],
        "title": "送郑录事赴太原",
        "id": "fe45ab35-fb40-4650-bc87-ccd12776c478"
    },
    {
        "author": "张南史",
        "paragraphs": [
            "音书不可论，河塞雪纷纷。",
            "雁足期苏武，狐裘见薛君。",
            "城池通紫陌，鞍马入黄云。",
            "远棹漳渠水，平流几处分。"
        ],
        "title": "送余赞善使还赴薛尚书幕",
        "id": "f5608e2a-b7e9-4cc4-8b23-cf45036f80d3"
    },
    {
        "author": "张南史",
        "paragraphs": [
            "苦县家风在，茅山道录传。",
            "聊听骢马使，却就紫阳仙。",
            "江海生岐路，云霞入洞天。",
            "莫令千岁鹤，飞到草堂前。"
        ],
        "title": "送李侍御入茅山采药",
        "id": "a5311d52-89f9-4ab0-a879-234456f23778"
    },
    {
        "author": "张南史",
        "paragraphs": [
            "昨宵凄断处，对月与临风。",
            "鹤病三江上，兰衰百草中。",
            "题诗随谢客，饮酒寄黄翁。",
            "早岁心相待，还因贵贱同。"
        ],
        "title": "寄中书李舍人",
        "id": "ad17b1f6-13c6-4030-9709-a880fae6b672"
    },
    {
        "author": "张南史",
        "paragraphs": [
            "秋夜月偏明，西楼独有情。",
            "千家看露湿，万里觉天清。",
            "映水金波动，衔山桂树生。",
            "不知飞鹊意，何用此时惊。"
        ],
        "title": "和崔中丞中秋月",
        "id": "9391ef33-933e-452d-8fc3-5c6ccfe8eb12"
    },
    {
        "author": "张南史",
        "paragraphs": [
            "淮海风涛起，江关忧思长。",
            "同悲鹊遶树，独坐雁随阳。",
            "山晚云藏雪，汀寒月照霜。",
            "由来濯缨处，渔父爱沧浪。"
        ],
        "title": "西陵怀灵一上人兼寄朱放",
        "id": "723959fc-7c26-46a6-be23-6532a951edf9"
    },
    {
        "author": "张南史",
        "paragraphs": [
            "寒日白云里，法侣自提携。",
            "竹径通城下，松门隔水西。",
            "方同沃洲去，不自武陵迷。",
            "髣髴心疑处，高峯是会稽。"
        ],
        "title": "寄静虚上人云门",
        "id": "cb63a531-5e8b-4da9-b04b-5351b3bad171"
    },
    {
        "author": "张南史",
        "paragraphs": [
            "九拒危城下，萧条送尔归。",
            "寒风吹画角，暮雪犯征衣。",
            "道里犹成间，亲朋重与违。",
            "白云愁欲断，看入大梁飞。"
        ],
        "title": "送司空十四北游宋州",
        "id": "721bea36-8cbd-4787-974d-23b4760c8b6b"
    },
    {
        "author": "张南史",
        "paragraphs": [
            "日暗城乌宿，天寒枥马嘶。",
            "词人留上客，妓女出中闺。",
            "积雪连灯照，回廊映竹迷。",
            "太常今夜宴，谁不醉如泥。"
        ],
        "title": "殷卿宅夜宴",
        "id": "b9328299-6903-4418-93f1-e4172e7e3320"
    },
    {
        "author": "张南史",
        "paragraphs": [
            "腊後年华变，关西驿骑遥。",
            "塞鸿连暮雪，江柳动寒条。",
            "山水还鄣郡，图书入汉朝。",
            "高楼非别处，故使百忧销。"
        ],
        "title": "宣城雪後还望郡中寄孟侍御",
        "id": "c2d39297-ba40-40e6-94b9-b09cdffebaae"
    },
    {
        "author": "张南史",
        "paragraphs": [
            "北洫敞高明，凭轩见野情。",
            "朝回五马迹，更胜百花名。",
            "海树凝烟远，湖田见鹤清。",
            "云光侵素壁，水影荡闲楹。",
            "俗赖褰帷谒，人欢倒屣迎。",
            "始能崇结构，独有谢宣城。"
        ],
        "title": "独孤常州北亭",
        "id": "1b7e6f4d-499f-4489-a106-c60a0532087a"
    },
    {
        "author": "张南史",
        "paragraphs": [
            "儒服山东士，衡门洛下居。",
            "风尘游上路，简册委空庐。",
            "戎马生郊日，贤人避地初。",
            "窜身初浩荡，投迹岂踌躇。",
            "翠羽怜穷鸟，琼枝顾散樗。",
            "还令亲道术，倒欲混樵渔。",
            "敝缊袍多补，飞蓬鬓少梳。",
            "诵诗陪贾谊，酌酒伴应璩。",
            "鹤膝兵家备，凫茨俭岁储。",
            "泊舟依野水，开迳接园蔬。",
            "暂阅新山泽，长怀故里闾。",
            "思贤乘朗月，览古到荒墟。",
            "在竹惭充箭，为兰幸免锄。",
            "那堪闻相府，更遣诣公车。",
            "蹇足终难进，嚬眉竟未舒。",
            "事从因病止，生寄负恩余。",
            "不见神仙久，无由鄙恡祛。",
            "帝庭张礼乐，天阁绣簪裾。",
            "日色浮青琐，香烟近玉除。",
            "神清王子敬，气逐马相如。",
            "铜漏时常静，金门步转徐。",
            "唯看五字表，不记八行书。",
            "宿昔投知己，周旋谢起予。",
            "祇应高位隔，讵是故情疎。",
            "为报周多士，须怜楚子虚。",
            "一身从弃置，四节苦居诸。",
            "柳发三条陌，花飞六辅渠。",
            "灵盘浸沆瀣，龙首映储胥。",
            "北海樽留客，西江水救鱼。",
            "长安同日远，不敢咏归欤。"
        ],
        "tags": [
            "长江"
        ],
        "title": "早春书事奉寄中书李舍人",
        "id": "7038ee94-a84c-4d53-80a9-90430ce36af1"
    },
    {
        "author": "张南史",
        "paragraphs": [
            "同人永日自相将，深竹闲园偶辟疆。",
            "已被秋风教忆鲙，更闻寒雨劝飞觞。",
            "归心莫问三江水，旅服徒沾九日霜。",
            "醉里欲寻骑马路，萧条几处有垂杨。"
        ],
        "title": "陆胜宅秋暮雨中探韵同作",
        "id": "99e9e559-6f81-4757-9b14-827d6d4aa2de"
    },
    {
        "author": "张南史",
        "paragraphs": [
            "春来游子傍归路，时有白云遮独行。",
            "水流乱赴石潭响，花开不知山树名。",
            "谁家鱼网求鲜食，几处人烟事火耕。",
            "昨日已尝村酒熟，一杯思与孟嘉倾。"
        ],
        "title": "春日道中寄孟侍御",
        "id": "e01bfd47-271a-4897-85aa-0b6c469e19f9"
    },
    {
        "author": "张南史",
        "paragraphs": [
            "闲园柳绿井桃红，野径荒墟左右通。",
            "清逈独连江水北，芳菲更似洛城东。",
            "时看雨歇人归岫，每觉潮来树起风。",
            "闻道金门堪避世，何须身与海鸥同。"
        ],
        "title": "江北春望赠皇甫补阙",
        "id": "91ba74c4-82ef-4760-a723-9916b32800bc"
    },
    {
        "author": "张南史",
        "paragraphs": [
            "孤云独鹤自悠悠，别後经年尚泊舟。",
            "渔父致词相借问，仙郎能赋许依投。",
            "折芳远计三春草，乘兴闲看万里流。",
            "莫怪杜门频乞假，不堪扶病拜龙楼。"
        ],
        "title": "酬张二仓曹杨子闲居见寄兼呈韩郎中左补阙皇甫冉",
        "id": "986ee647-9f82-44bf-908e-9d31e70e29bc"
    },
    {
        "author": "张南史",
        "paragraphs": [
            "晚节闻君道趣深，结茅栽树近东林。",
            "禅师几度曾摩顶，高士何年更发心。",
            "北渚三更闻过鴈，西城万木动寒砧。",
            "不见支公与玄度，相思拥膝坐长吟。"
        ],
        "title": "秋夜闻鴈寄南十五兼呈空和尚",
        "id": "f3900a71-2d1e-4099-81d9-2f4e099b0940"
    },
    {
        "author": "张南史",
        "paragraphs": [
            "雪，雪。",
            "花片，玉屑。",
            "结阴风，凝暮节。",
            "高岭虚晶，平原广洁。",
            "初从云外飘，还向空中噎。",
            "千门万户皆静，兽炭皮裘自热。",
            "此时双舞洛阳人，谁悟郢中歌断绝。"
        ],
        "title": "雪",
        "id": "712df10d-a110-4c39-8d92-d93874a499fc"
    },
    {
        "author": "张南史",
        "paragraphs": [
            "月，月。",
            "暂盈，还缺。",
            "上虚空，生溟渤。",
            "散彩无际，移轮不歇。",
            "桂殿入西秦，菱歌映南越。",
            "正看云雾秋卷，莫待关山晓没。",
            "天涯地角不可寻，清光永夜何超忽。"
        ],
        "title": "月",
        "id": "45e3e037-699c-41df-a14f-9c2835334fcc"
    },
    {
        "author": "张南史",
        "paragraphs": [
            "泉，泉。",
            "色净，苔鲜。",
            "石上激，云中悬。",
            "津流竹树，脉乱山川。",
            "扣玉千声应，含风百道连。",
            "太液倂归池上，云阳旧出宫边。",
            "北陵井深凿不到，我欲添泪作潺湲。"
        ],
        "title": "泉",
        "id": "b3754072-4bb7-47ba-9ea4-5a5d4d8e4949"
    },
    {
        "author": "张南史",
        "paragraphs": [
            "竹，竹。",
            "披山，连谷。",
            "出东南，殊草木。",
            "叶细枝动，霜停露宿。",
            "成林处处云，抽笋年年玉。",
            "天风乍起争韵，池水相涵更绿。",
            "却寻庾信小园中，闲对数竿心自足。"
        ],
        "title": "竹",
        "id": "88ec78ff-b1f5-4176-aa01-60bd10186362"
    },
    {
        "author": "张南史",
        "paragraphs": [
            "花，花。",
            "深浅，芬葩。",
            "凝为雪，错为霞。",
            "莺和蝶到，苑占宫遮。",
            "已迷金谷路，频驻玉人车。",
            "芳草欲陵芳树，东家半落西家。",
            "愿得春风相伴去，一攀一折向天涯。"
        ],
        "title": "花",
        "id": "3584c703-97e7-45ca-92df-a8decb1b31b5"
    },
    {
        "author": "张南史",
        "paragraphs": [
            "草，草。",
            "折宜，看好。",
            "满地生，催人老。",
            "金殿玉砌，荒城古道。",
            "青青千里遥，怅怅三春早。",
            "每逢南北离别，乍逐东西倾倒。",
            "一身本是山中人，聊与王孙慰怀抱。"
        ],
        "title": "草",
        "id": "cd638a99-949f-4db8-9655-ba974f9d0de1"
    },
    {
        "author": "王建",
        "paragraphs": [
            "白日向西没，黄河复东流。",
            "人生足着地，宁免四方游。",
            "我行无返顾，祝子勿回头。",
            "当须向前去，何用起离忧。",
            "但恐无广路，平地作山丘。",
            "令我车与马，欲疾反停留。",
            "蜀客多积货，边人易封侯。",
            "男儿恋家乡，欢乐为仇雠。",
            "丁宁相劝勉，苦口幸无尤。",
            "对面无相成，不如豺虎俦。",
            "彼远不寄书，此寒莫寄裘。",
            "与君俱绝迹，两念无因由。"
        ],
        "tags": [
            "黄河"
        ],
        "title": "送人",
        "id": "55ff7275-ebbb-4a1f-ba4e-30a9f4937113"
    },
    {
        "author": "王建",
        "paragraphs": [
            "主人昔专城，城南起高亭。",
            "贵与宾客游，工者夜不宁。",
            "酒食宴圃人，栽接望早成。",
            "经年使家僮，远道求异英。",
            "郡中暂闲暇，遶树引诸生。",
            "开泉浴山禽，为爱山中声。",
            "世间事难保，一日各徂征。",
            "死生不相及，花落实方荣。",
            "我来至此中，守吏非本名。",
            "重君昔为主，相与下马行。",
            "旧岛日日摧，池水不复清。",
            "岂无後人赏，所贵手自营。",
            "浇酒向所思，风起如有灵。",
            "此去不重来，重来伤我形。"
        ],
        "title": "主人故亭",
        "id": "cc77a4a0-3e5c-456f-8bf2-739e4ec6e477"
    },
    {
        "author": "王建",
        "paragraphs": [
            "汉家逐单于，日没处河曲。",
            "浮云道旁起，行子车下宿。",
            "枪城围鼓角，毡帐依山谷。",
            "马上悬壶浆，刀头分颊肉。",
            "来时高堂上，父母亲结束。",
            "回面不见家，风吹破衣服。",
            "金疮在肢节，相与拔箭镞。",
            "闻道西凉州，家家妇女哭。"
        ],
        "title": "古从军",
        "id": "4f447572-d25c-4898-a1c0-0f2f1a8194e8"
    },
    {
        "author": "王建",
        "paragraphs": [
            "远客无主人，夜投邯郸市。",
            "飞蛾绕残烛，半夜人醉起。",
            "垆边酒家女，遗我缃绮被。",
            "合成双凤花，宛转不相离。",
            "纵令颜色改，勿遣合欢异。",
            "一念始为难，万金谁足贵。",
            "门前长安道，去者如流水。",
            "晨风羣鸟翔，裴回别离此。"
        ],
        "title": "邯郸主人",
        "id": "f60d0421-7813-4060-9dbe-fb59533a778b"
    },
    {
        "author": "王建",
        "paragraphs": [
            "载酒入烟浦，方舟泛绿波。",
            "子酌我复饮，子饮我还歌。",
            "莲深微路通，峰曲幽气多。",
            "阅芳无留瞬，弄桂不停柯。",
            "水上秋日鲜，西山碧峩峩。",
            "兹欢良可贵，谁复更来过。"
        ],
        "title": "泛水曲",
        "id": "1876a213-663e-4780-ae52-068af79122c3"
    },
    {
        "author": "王建",
        "paragraphs": [
            "江上风翛翛，竹间湘水流。",
            "日夜桂花落，行人去悠悠。",
            "复见离别处，虫声阴雨秋。"
        ],
        "title": "江南杂体二首 一",
        "id": "b41259ac-cee7-406a-9ee7-089d0ea337e2"
    },
    {
        "author": "王建",
        "paragraphs": [
            "处处江草绿，行人发潇湘。",
            "潇湘回雁多，日夜思故乡。",
            "春梦不知数，空山兰蕙芳。"
        ],
        "title": "江南杂体二首 二",
        "id": "519df5eb-79c7-4f25-87bc-e51522aaa186"
    },
    {
        "author": "王建",
        "paragraphs": [
            "万里发辽阳，处处问家乡。",
            "回车不淹辙，雨雪满衣裳。",
            "行见日月疾，坐思道路长。",
            "但令不征戍，暗镜生重光。"
        ],
        "title": "远征归",
        "id": "36c4627f-ef62-4ee3-8652-4d6399bd5512"
    },
    {
        "author": "王建",
        "paragraphs": [
            "妾思常悬悬，君行复绵绵。",
            "征途向何处，碧海与青天。",
            "岁久自有念，谁令长在边。",
            "少年若不归，兰室如黄泉。"
        ],
        "title": "思远人",
        "id": "fed7bba3-9372-4ffb-bce2-5733cb757be5"
    },
    {
        "author": "王建",
        "paragraphs": [
            "离人隔中庭，幸不为远征。",
            "雕梁下有壁，闻语亦闻行。",
            "天涯尚寄信，此处不传情。",
            "君能并照水，形影自分明。"
        ],
        "title": "伤近者不见",
        "id": "6d6c9fbb-dd8b-4272-9419-b821f5099672"
    },
    {
        "author": "王建",
        "paragraphs": [
            "大国礼乐备，万邦朝元正。",
            "东方色未动，冠剑门已盈。",
            "帝居在蓬莱，肃肃钟漏清。",
            "将军领羽林，持戟巡宫城。",
            "翠华皆宿陈，雪仗罗天兵。",
            "庭燎远煌煌，旗上日月明。",
            "圣人龙火衣，寝殿开旋扃。",
            "龙楼横紫烟，宫女天中行。",
            "六蕃倍位次，衣服各异形。",
            "举头看玉牌，不识宫殿名。",
            "左右雉扇开，蹈舞分满庭。",
            "朝服带金玉，珊珊相触声。",
            "泰阶备雅乐，九奏鸾凤鸣。",
            "裴回庆云中，竽磬寒铮铮。",
            "三公再献寿，上帝锡永贞。",
            "天明告四方，羣后保太平。"
        ],
        "title": "元日早朝",
        "id": "a9efd292-5e45-487a-b4ad-fec81366b5c3"
    },
    {
        "author": "王建",
        "paragraphs": [
            "昔闻着征戍，三年一还乡。",
            "今来不换兵，须死在战场。",
            "念子无气力，徒学事戎行。",
            "少年得生还，有同堕穹苍。",
            "自去报尔家，再行上高堂。",
            "尔弟修废枥，尔母缝新裳。",
            "恍恍恐不真，犹未苦承望。",
            "每日空出城，畏渴携壶浆。",
            "安得缩地经，忽使在我傍。",
            "亦知远行劳，人悴马玄黄。",
            "慎莫多停留，苦我居者肠。"
        ],
        "title": "闻故人自征戍回",
        "id": "fd65fb3f-d418-4cd7-8658-444d19f1327b"
    },
    {
        "author": "王建",
        "paragraphs": [
            "长年好名山，本性今得从。",
            "回看尘迹遥，稍见糜鹿踪。",
            "老僧云中居，石门青重重。",
            "阴泉养成龟，古壁飞却龙。",
            "扫石礼新经，悬幡上高峰。",
            "日夕猿鸟合，觅食听山钟。",
            "将火寻远泉，煮茶傍寒松。",
            "晚随收药人，便宿南涧中。",
            "晨起冲露行，湿花枝茸茸。",
            "归依向禅师，愿作香火翁。"
        ],
        "title": "七泉寺上方",
        "id": "922842c3-c2c1-4c9f-9bc3-83a0580b01d1"
    },
    {
        "author": "王建",
        "paragraphs": [
            "六月晨亦热，卑居多烦昏。",
            "五马游西城，几杖随朱轮。",
            "西楼临方塘，嘉木当华轩。",
            "凫鹥满中流，有酒复盈尊。",
            "山东地无山，平视大海垠。",
            "高风凉气来，灏景沈清源。",
            "青衿俨坐傍，礼容益敦敦。",
            "愿为颜氏徒，歌咏夫子门。"
        ],
        "title": "从元太守夏燕西楼",
        "id": "44108987-73c2-4661-a258-cab7d617838b"
    },
    {
        "author": "王建",
        "paragraphs": [
            "西域传中说，灵台属雍州。",
            "有泉皆圣迹，有石皆佛头。",
            "所出薝卜香，外国俗来求。",
            "毒蛇护其下，樵者不可偷。",
            "古碑在云巅，备载置寺由。",
            "魏家移下来，後人始增修。",
            "近与韦处士，爱此山之幽。",
            "各自具所须，竹笼盛茶瓯。",
            "牵马过危栈，襞衣涉奔流。",
            "草开平路尽，林下大石稠。",
            "过郭转经峰，忽见东西楼。",
            "瀑布当寺门，逬落衣裳秋。",
            "石苔铺紫花，溪叶裁碧油。",
            "松根载殿高，飘飖仙山浮。",
            "县中贤大夫，一月前此游。",
            "赛神贺得雨，岂暇多停留。",
            "二十韵新诗，远寄寻山俦。",
            "清冷玉涧泣，冷切石磬愁。",
            "君名高难闲，余身愚终休。",
            "相将长无因，从今生离忧。"
        ],
        "title": "酬栢侍御闻与韦处士同游灵台寺见寄",
        "id": "09d9d2b1-e2a0-499c-a673-bd9f9333a435"
    },
    {
        "author": "王建",
        "paragraphs": [
            "辉天复耀地，再为歌咏始。",
            "素传学道徒，清门有君子。",
            "文涧泻潺潺，德峰来垒垒。",
            "两京二十年，投食公卿间。",
            "封章既不下，故旧多惭颜。",
            "卖马市耕牛，却归湘浦山。",
            "麦收蚕上簇，衣食应丰足。",
            "碧涧伴僧禅，秋山对雨宿。",
            "且欢身体适，幸免缨组束。",
            "上宰镇荆州，敬重同岁游。",
            "欢逢通世友，简授画戎筹。",
            "迟迟就公食，怆怆别野裘。",
            "主人开宴席，礼数无形迹。",
            "醉笑或颠吟，发谈皆损益。",
            "临甃理芳鲜，升堂引宾客。",
            "早岁慕嘉名，远思今始平。",
            "孔门忝同辙，潘馆幸诸甥。",
            "自知再婚娶，岂望为亲情。",
            "欣欣还切切，又二千里别。",
            "楚笔防寄书，蜀茶忧远热。",
            "关山足重叠，会合何时节。",
            "莫叹各从军，且愁岐路分。",
            "美人停玉指，离瑟不中闻。",
            "争向巴山夜，猿声满碧云。"
        ],
        "title": "荆南赠别李肇着作转韵诗",
        "id": "612f385f-0ae2-411c-a894-e24280d4dbfb"
    },
    {
        "author": "王建",
        "paragraphs": [
            "虫声四野合，月色满城白。",
            "家家闭户眠，行人发孤驿。",
            "离家尚苦热，衣服唯轻绤。",
            "时节忽复迁，秋风彻经脉。",
            "人睡落堑辙，马惊入芦荻。",
            "慰远时问程，惊昏忽摇策。",
            "从军岂云乐，忧患常萦积。",
            "唯愿在贫家，团圆过朝夕。"
        ],
        "title": "早发金堤驿",
        "id": "4ea2fc96-eaad-49f9-8c58-72dee6735599"
    },
    {
        "author": "王建",
        "paragraphs": [
            "云间双凤鸣，一去一归城。",
            "鞍马朝天色，封章恋阙情。",
            "日临宫树高，烟盖沙草平。",
            "会当戎事息，联影遶池行。"
        ],
        "title": "和裴相公道中赠别张相公",
        "id": "6782377e-0381-425a-a12e-e8b8ae91c95e"
    },
    {
        "author": "王建",
        "paragraphs": [
            "盆里盛野泉，晚鲜幽更好。",
            "初活草根浮，重生荷叶小。",
            "多时水马出，尽日蜻蜓遶。",
            "朝早独来看，冷星沈碧晓。"
        ],
        "title": "和钱舍人水植诗",
        "id": "66f3955f-e971-44b8-9d9e-ae10c784bf40"
    },
    {
        "author": "王建",
        "paragraphs": [
            "明蒙竹间亭，天暖幽桂碧。",
            "云生四面山，水接当阶石。",
            "湿树浴鸟痕，破苔卧鹿迹。",
            "不缘尘驾触，堪作商皓宅。"
        ],
        "title": "题寿安南馆",
        "id": "8e75f834-9e40-4e26-8167-a63f3979d3d5"
    },
    {
        "author": "王建",
        "paragraphs": [
            "清泉澣尘缁，灵药释昏狂。",
            "君诗发大雅，正气回我肠。",
            "复令五彩姿，洁白归天常。",
            "昔岁同讲道，青襟在师傍。",
            "出处两相因，如彼衣与裳。",
            "行行成此归，离我适咸阳。",
            "失意未还家，马蹄尽四方。",
            "访余咏新文，不倦道路长。",
            "僮仆怀昔念，亦如还故乡。",
            "相亲惜昼夜，寝息不异床。",
            "犹将在远道，忽忽起思量。",
            "黄金未为罍，无以挹酒浆。",
            "所念俱贫贱，安得相发扬。",
            "回车远归省，旧宅江南厢。",
            "归乡非得意，但贵情义彰。",
            "五月天气热，波涛毒于汤。",
            "慎勿多饮酒，药膳愿自强。"
        ],
        "title": "送张籍归江东",
        "id": "db092216-2813-4abb-8802-fa92516db6f2"
    },
    {
        "author": "王建",
        "paragraphs": [
            "买地不肥实，其繁系耕凿。",
            "良田少锄理，兰焦香亦薄。",
            "勿以听者迷，故使宫征错。",
            "谁言三岁童，还能分善恶。",
            "孜孜日求益，犹恐业未博。",
            "况我性顽蒙，复不勤修学。",
            "有如朝暮食，暂亏忧陨获。",
            "若使无六经，贤愚何所托。"
        ],
        "title": "励学",
        "id": "ab7653e1-0fe1-4051-bc3e-e6b08d29ae19"
    },
    {
        "author": "王建",
        "paragraphs": [
            "长长南山松，短短北磵杨。",
            "俱承日月照，幸免斤斧伤。",
            "去年与子别，诚言暂还乡。",
            "如何弃我去，天路忽腾骧。",
            "谁谓有双目，识貌不识肠。",
            "岂知心内乖，着我薜萝裳。",
            "寻君向前事，不叹今异翔。",
            "往往空室中，寤寐说珪璋。",
            "十年居此溪，松桂日苍苍。",
            "自从无佳人，山中不辉光。",
            "尽弃所留药，亦焚旧草堂。",
            "还君誓已书，归我学仙方。",
            "既为参与辰，各愿不相望。",
            "始终名利途，慎勿罹咎殃。"
        ],
        "title": "山中寄及第故人",
        "id": "d8aa0031-9b68-4a19-b6d0-6695b1021c0b"
    },
    {
        "author": "王建",
        "paragraphs": [
            "鉴形须明镜，疗疾须良医。",
            "若无傍人见，形疾安自知。",
            "世路薄言行，学成弃其师。",
            "每怀一饭恩，不重劝勉词。",
            "斅学既不诚，朋友道日亏。",
            "遂作名利交，四海争奔驰。",
            "常慕正直人，生死不相离。",
            "苟能成我身，甘与僮仆随。",
            "我言彼当信，彼道我无疑。",
            "针药及病源，以石投深池。",
            "终朝举善道，敬爱当行之。",
            "纵令误所见，亦贵本相规。",
            "不求立名声，所贵去瑕玼。",
            "各愿贻子孙，永为後世资。"
        ],
        "title": "求友",
        "id": "cdc098ae-1b92-4a86-8a7e-469c5231d735"
    },
    {
        "author": "王建",
        "paragraphs": [
            "大雅废已久，人伦失其常。",
            "天若不生君，谁复为文纲。",
            "迷者得道路，溺者遇舟航。",
            "国风人已变，山泽增辉光。",
            "星辰有其位，岂合离帝傍。",
            "贤人既遐征，凤鸟安来翔。",
            "少小慕高名，所念隔山冈。",
            "集卷新纸封，每读常焚香。",
            "古来难自达，取鉴在贤良。",
            "未为知音故，徒恨名不彰。",
            "谅无金石坚，性命岂能长。",
            "常恐一世中，不上君子堂。",
            "伟哉清河子，少年志坚强。",
            "箧中有素文，千里求发扬。",
            "自愿音韵乖，无因合宫商。",
            "幸君达精诚，为我求回章。"
        ],
        "title": "寄李益少监兼送张实游幽州",
        "id": "4811480c-aba6-48b9-bc0d-241c51f17c8a"
    },
    {
        "author": "王建",
        "paragraphs": [
            "火山无冷地，浊流无清源。",
            "人生在艰世，何处避谗言。",
            "诸侯镇九州，天子开四门。",
            "尚有忠义士，不得申其冤。",
            "嘉木移远植，为我当行轩。",
            "君子居要途，易失主人恩。",
            "我爱古人道，师君直且温。",
            "贪泉誓不饮，邪路誓不奔。",
            "如何非冈坂，故使车轮翻。",
            "妓妾随他人，家事幸获存。",
            "当时门前客，默默空冤烦。",
            "从今遇明代，善恶亦须论。",
            "莫以曾见疑，直道遂不敦。"
        ],
        "title": "寄崔列中丞",
        "id": "0b11e727-9af6-4a6c-b4c1-daa5547e0ad0"
    },
    {
        "author": "王建",
        "paragraphs": [
            "去者如弊帷，来者如新衣。",
            "鲜华非久长，色落还弃遗。",
            "讵知行者夭，岂悟壮者衰。",
            "区区未死间，回面相是非。",
            "好闻苦不乐，好视忽生疵。",
            "乃明万物情，皆逐人心移。",
            "古今尽如此，达士将何为。"
        ],
        "title": "喩时",
        "id": "6c4151f4-a21d-431c-a30b-220a65f5fecd"
    },
    {
        "author": "王建",
        "paragraphs": [
            "愚者昧邪正，贵将平道行。",
            "君子抱仁义，不惧天地倾。",
            "三受主人辟，方出咸阳城。",
            "迟疑匪自崇，将显求贤名。",
            "自来掌军书，无不尽臣诚。",
            "何必操白刃，始致海内平。",
            "恭事四海人，甚于敬公卿。",
            "有恶如己辱，闻善如已荣。",
            "或人居饥寒，进退陈中情。",
            "彻晏听苦辛，坐卧身不宁。",
            "以心应所求，尽家犹为轻。",
            "衣食有亲疎，但恐踰礼经。",
            "我今愿求益，讵敢为友生。",
            "幸君扬素风，永作来者程。"
        ],
        "title": "赠王侍御",
        "id": "33ab50e2-eea7-4403-afb3-34719c8495ed"
    },
    {
        "author": "王建",
        "paragraphs": [
            "五女誓终养，贞孝内自持。",
            "兔丝自萦纡，不上青松枝。",
            "晨昏在亲傍，闲则读书诗。",
            "自得圣人心，不因儒者知。",
            "少年绝音华，贵绝父母词。",
            "素钗垂两髦，短窄古时衣。",
            "行成闻四方，征诏环佩随。",
            "同时入皇宫，联影步玉墀。",
            "乡中尚其风，重为修茅茨。",
            "圣朝有良史，将此为女师。"
        ],
        "title": "宋氏五女",
        "id": "6f2cc792-642c-4d3a-8113-c9f46ea1fd7f"
    },
    {
        "author": "王建",
        "paragraphs": [
            "忆昔门馆前，君当童子年。",
            "今来见成长，俱过远所传。",
            "诗礼不外学，兄弟相攻研。",
            "如彼贩海翁，岂种溪中田。",
            "四方尚尔文，独我敬尔贤。",
            "但爱金玉声，不贵金玉坚。",
            "孤遗一室中，寝食不相捐。",
            "饱如肠胃同，疾若肤体连。",
            "耕者求沃土，沤者求深源。",
            "彼邦君子居，一日可徂迁。",
            "念此居处近，各为衣食牵。",
            "从今不见面，犹胜异山川。",
            "既乖欢会期，郁郁两难宣。",
            "素琴苦无徽，安得宫商全。",
            "他皆缓别日，我愿促行轩。",
            "送人莫长歌，长歌离恨延。",
            "羸马不知去，过门常盘旋。",
            "会当为尔邻，有地容一泉。"
        ],
        "title": "送于丹移家洺州",
        "id": "c72f6a51-1cf2-4924-b193-bbe6bbb411ca"
    },
    {
        "author": "王建",
        "paragraphs": [
            "孤贱相长育，未曾为远游。",
            "谁不重欢爱，晨昏阙珍羞。",
            "出门念衣车，草木当穷秋。",
            "非疾有忧叹，实为人子尤。",
            "世情本难合，对面隔山丘。",
            "况复干戈地，儒夫何所投。",
            "与尔俱长成，尚为沟壑忧。",
            "岂非轻岁月，少小不勤修。",
            "从今解思量，勉力谋善猷。",
            "但得成尔身，衣食宁我求。",
            "固合受此训，堕慢为身羞。",
            "岁暮当归来，慎莫怀远游。"
        ],
        "title": "留别舍弟",
        "id": "c0f1e9a8-8f81-4001-9a1d-3fbe51e29e89"
    },
    {
        "author": "王建",
        "paragraphs": [
            "官家有坏屋，居者愿离得。",
            "苟或幸其迁，回循任倾侧。",
            "若当君子住，一日还修餙。",
            "必使换榱楹，先须木端直。",
            "永令雀与鼠，无处求栖息。",
            "坚固传後人，从今勉劳力。",
            "以兹喩臣下，亦可成邦国。",
            "虽曰愚者词，将来幸无惑。"
        ],
        "title": "坏屋",
        "id": "380d7f3c-cd6c-47ce-9ccb-a8a90906376f"
    },
    {
        "author": "王建",
        "paragraphs": [
            "四海重贡献，珠赆称至珍。",
            "圣朝开礼闱，所贵集嘉宾。",
            "若生在世间，此路出常伦。",
            "一士登甲科，九族光彩新。",
            "憧憧车马徒，争路长安尘。",
            "万目视高天，升者得苦辛。",
            "况子当少年，丈人在咸秦。",
            "出门见宫阙，献赋侍朱轮。",
            "有贤大国丰，无子一家贫。",
            "男儿富邦家，岂为荣其身。",
            "煌煌文明代，俱幸生此辰。",
            "自顾非国风，难以合圣人。",
            "子去东堂上，我归南涧滨。",
            "愿君勤作书，与我山中邻。"
        ],
        "title": "送薛蔓应举",
        "id": "dccf57d8-9597-43fe-a8ea-034e4ae4776e"
    },
    {
        "author": "王建",
        "paragraphs": [
            "有川不得涉，有路不得行。",
            "沈沈百忧中，一日如一生。",
            "错来干诸侯，石田废春耕。",
            "虎戟卫重门，何因达中诚。",
            "日月俱照辉，山川异阴晴。",
            "如何百里间，开目不见明。",
            "我今归故山，誓与草木幷。",
            "愿君去丘坂，长使道路平。"
        ],
        "title": "将归故山留别杜侍御",
        "id": "9661054e-93f0-4f1b-bec0-0c83814e189d"
    },
    {
        "author": "王建",
        "paragraphs": [
            "忆昨痴小年，不知有经籍。",
            "常随童子游，多向外家剧。",
            "偷花入邻里，弄笔书墙壁。",
            "照水学梳头，应门未穿帻。",
            "人前赏文性，棃果蒙不惜。",
            "赋字咏新泉，探题得幽石。",
            "自从出关辅，三十年作客。",
            "风雨一飘飖，亲情多阻隔。",
            "如何二千里，尘土驱蹇瘠。",
            "良久陈苦辛，从头叹衰白。",
            "既来今又去，暂笑还成戚。",
            "落日动征车，春风卷离席。",
            "云台观西路，华岳祠前柏。",
            "会得过帝乡，重寻旧行迹。"
        ],
        "title": "送韦处士老舅",
        "id": "fb751212-3263-4f61-ae0c-1c2397ac6578"
    },
    {
        "author": "王建",
        "paragraphs": [
            "各为四方人，此地同事师。",
            "业成有先後，不得长相随。",
            "出林多道路，缘冈复遶陂。",
            "念君辛苦行，令我形体疲。",
            "黄叶堕车前，四散当此时。",
            "亭上夜萧索，山风水离离。"
        ],
        "title": "送同学故人",
        "id": "546e3a8a-d3a5-4930-8098-8754e020ca35"
    },
    {
        "author": "王建",
        "paragraphs": [
            "行子绕天北，山高塞复深。",
            "升堂展客礼，临水濯缨襟。",
            "驱驰戎地马，聚散林间禽。",
            "一杯泻东流，各愿无异心。",
            "蓟亭虽苦寒，春夕勿重衾。",
            "从军任白头，莫卖故山岑。"
        ],
        "title": "幽州送申稷评事归平卢",
        "id": "dc82c7ca-e900-4c69-b6a9-9c14cd89aadf"
    },
    {
        "author": "王建",
        "paragraphs": [
            "早入温门山，羣峰乱如戟。",
            "崩崖欲相触，呀豁断行迹。",
            "脱屐寻浅流，定足畏欹石。",
            "路尽十里溪，地多千岁栢。",
            "洞门昼阴黑，深处惟石壁。",
            "似见丹砂光，亦闻钟乳滴。",
            "灵池出山底，沸水冲地脉。",
            "暖气成湿烟，蒙蒙窗中白。",
            "随僧入古寺，便是云外客。",
            "月出天气凉，夜钟山寂寂。"
        ],
        "title": "温门山",
        "id": "a90251b7-5025-4345-9e39-6e3b7f42230c"
    },
    {
        "author": "王建",
        "paragraphs": [
            "双毂不回辙，子疾已在傍。",
            "侍坐长摇扇，迎医渐下床。",
            "新施箱中幔，未洗来时妆。",
            "奉君缠绵意，幸愿莫相忘。"
        ],
        "title": "代故人新姬侍疾",
        "id": "1d84e98a-9ad7-4e40-b772-4da9680ad763"
    },
    {
        "author": "王建",
        "paragraphs": [
            "鸟鸣桑叶间，绿条复柔柔。",
            "攀看去手近，放下长长钩。",
            "黄花盖野田，白马少年游。",
            "所念岂回顾，良人在高楼。"
        ],
        "title": "采桑",
        "id": "74b26b8b-be15-482f-a6b0-0135133c917f"
    },
    {
        "author": "王建",
        "paragraphs": [
            "晓气生绿水，春条露霏霏。",
            "林间栖鸟散，远念征人起。",
            "幽花宿含彩，早蝶寒弄翅。",
            "君行非晨风，讵能从门至。"
        ],
        "title": "晓思",
        "id": "f9ab989a-79e5-45b2-8eda-0cf6e74818dc"
    },
    {
        "author": "王建",
        "paragraphs": [
            "回灯正衣裳，出户星未稀。",
            "堂前候姑起，环佩生晨辉。",
            "暗池光羃䍥，密树花葳蕤。",
            "九城钟漏绝，遥听直郎归。"
        ],
        "title": "早起",
        "id": "eb0080b1-c476-47dc-a946-c5b8d668ec27"
    },
    {
        "author": "王建",
        "paragraphs": [
            "本性慵远行，绵绵病自生。",
            "见君绸缪思，慰我寂寞情。",
            "风幌夜不掩，秋灯照雨明。",
            "彼愁此又忆，一夕两盈盈。"
        ],
        "title": "酬张十八病中寄诗",
        "id": "684387fe-9020-4b93-97e8-37a7cda07cf3"
    },
    {
        "author": "王建",
        "paragraphs": [
            "凉州四边沙皓皓，汉家无人开旧道。",
            "边头州县尽胡兵，将军别筑防秋城。",
            "万里人家皆已没，年年旌节发西京。",
            "多来中国收妇女，一半生男为汉语。",
            "蕃人旧日不耕犂，相学如今种禾黍。",
            "驱羊亦着锦为衣，为惜毡裘防鬬时。",
            "养蚕缫茧成匹帛，那堪绕帐作旌旗。",
            "城头山鸡鸣角角，洛阳家家学胡乐。"
        ],
        "title": "凉州行",
        "id": "c9159fcd-f025-43f3-b009-1ead5ede5268"
    },
    {
        "author": "王建",
        "paragraphs": [
            "寒食家家出古城，老人看屋少年行。",
            "丘垄年年无旧道，车徒散行入衰草。",
            "牧儿驱牛下冢头，畏有家人来洒扫。",
            "远人无坟水头祭，还引妇姑望乡拜。",
            "三日无火烧纸钱，纸钱那得到黄泉。",
            "但看垄上无新土，此中白骨应无主。"
        ],
        "title": "寒食行",
        "id": "124207a8-53d1-49be-aacd-ddcd530fab38"
    },
    {
        "author": "王建",
        "paragraphs": [
            "促剌复促剌，水中无鱼山无石。",
            "少年虽嫁不得归，头白犹着父母衣。",
            "田边旧宅非所有，我身不及逐鸡飞。",
            "出门若有归死处，猛虎当衢向前去。",
            "百年不遗踏君门，在家谁唤为新妇。",
            "岂不见他邻舍娘，嫁来常在舅姑傍。"
        ],
        "title": "促剌词",
        "id": "31438fab-f58e-4e89-93c1-9a01aface955"
    },
    {
        "author": "王建",
        "paragraphs": [
            "垄水何年垄头别，不在山中亦呜咽。",
            "征人塞耳马不行，未到垄头闻水声。",
            "谓是西流入蒲海，还闻北去绕龙城。",
            "垄东垄西多屈曲，野麋饮水长簇簇。",
            "胡兵夜回水旁住，忆着来时磨剑处。",
            "向前无井复无泉，放马回看垄头树。"
        ],
        "title": "垄头水",
        "id": "6aa3602c-eb42-4fc5-8839-215fd094ce16"
    },
    {
        "author": "王建",
        "paragraphs": [
            "北邙山头少闲士，尽是洛阳人旧墓。",
            "旧墓人家归葬多，堆着黄金无买处。",
            "天涯悠悠葬日促，冈坂崎岖不停毂。",
            "高张素幕绕铭旌，夜唱挽歌山下宿。",
            "洛阳城北复城东，魂车祖马长相逢。",
            "车辙广若长安路，蒿草少于松柏树。",
            "涧底盘陀石渐稀，尽向坟向作羊虎。",
            "谁家石碑文字灭，後人重取书年月。",
            "朝朝车马送葬回，还起大宅与高台。"
        ],
        "title": "北邙行",
        "id": "988939d3-4c01-4bbf-928d-0c542920c3d5"
    },
    {
        "author": "王建",
        "paragraphs": [
            "十月一日天子来，青绳御路无尘埃。",
            "宫前内里汤各别，每个白玉芙蓉开。",
            "朝元阁向山上起，城绕青山龙暖水。",
            "夜开金殿看星河，宫女知更月明里。",
            "武皇得仙王母去，山鸡昼鸣宫中树。",
            "温泉决决出宫流，宫使年年修玉楼。",
            "禁兵去尽无射猎，日西麋鹿登城头。",
            "棃园弟子偷曲谱，头白人间教歌舞。"
        ],
        "title": "温泉宫行",
        "id": "3bbfafbe-cb90-4552-8ddf-b3789804f5d2"
    },
    {
        "author": "王建",
        "paragraphs": [
            "红烟满户日照梁，天丝软弱虫飞扬。",
            "菱花霍霍绕帷光，美人对镜着衣裳。",
            "庭中并种相思树，夜夜还栖双凤凰。"
        ],
        "title": "春词",
        "id": "acb9fa7a-7147-40eb-8613-68de9dba2e19"
    },
    {
        "author": "王建",
        "paragraphs": [
            "辽东万里辽水曲，古戍无城复无屋。",
            "黄云盖地雪作山，不惜黄金买衣服。",
            "战回各自收弓箭，正西回面家乡远。",
            "年年郡县送征人，将与辽东作丘坂。",
            "宁为草木乡中生，有身不向辽东行。"
        ],
        "tags": [
            "战争",
            "冬天",
            "乐府",
            "近代曲辞"
        ],
        "title": "辽东行",
        "id": "b9857add-a99a-4c64-af63-2b22c8263508"
    },
    {
        "author": "王建",
        "paragraphs": [
            "天山路傍一株梅，年年花发黄云下。",
            "昭君已殁汉使回，前後征人惟系马。",
            "日夜风吹满陇头，还随陇水东西流。",
            "此花若近长安路，九衢年少无攀处。"
        ],
        "title": "塞上梅",
        "id": "d7806360-7bc2-41cb-b8bf-f889b1c9362e"
    },
    {
        "author": "王建",
        "paragraphs": [
            "戴胜谁与尔为名，木中作窠墙上鸣。",
            "声声催我急种毂，人家向田不归宿。",
            "紫冠采采褐羽斑，衔得蜻蜓飞过屋。",
            "可怜白鹭满绿池，不如戴胜知天时。"
        ],
        "title": "戴胜词",
        "id": "396a0cc2-38dc-45c7-be8a-615efb330b57"
    },
    {
        "author": "王建",
        "paragraphs": [
            "长长丝绳紫复碧，袅袅横枝高百尺。",
            "少年儿女重秋千，盘巾结带分两边。",
            "身轻裙薄易生力，双手向空如鸟翼。",
            "下来立定重系衣，复畏斜风高不得。",
            "傍人送上那足贵，终赌鸣珰鬬自起。",
            "回回若与高树齐，头上宝钗从堕地。",
            "眼前争胜难为休，足踏平地看始愁。"
        ],
        "title": "秋千词",
        "id": "db5e7031-fe00-4693-a3e0-ed08debf7dec"
    },
    {
        "author": "王建",
        "paragraphs": [
            "美人开池北堂下，拾得宝钗金未化。",
            "凤凰半在双股齐，钿花落处生黄泥。",
            "当时堕地觅不得，暗想窗中还夜啼。",
            "可知将来对夫壻，镜前学梳古时髻。",
            "莫言至死亦不遗，还似前人初得时。"
        ],
        "title": "开池得古钗",
        "id": "a30aff99-3d64-40a0-8585-4a1cb8f73780"
    },
    {
        "author": "王建",
        "paragraphs": [
            "男抱琵琶女作舞，主人再拜听神语。",
            "新妇上酒勿辞勤，使尔舅姑无所苦。",
            "椒浆湛湛桂座新，一双长箭系红巾。",
            "但愿牛羊满家宅，十月报赛南山神。",
            "青天无风水复碧，龙马上鞍牛服轭。",
            "纷纷醉舞踏衣裳，把酒路旁劝行客。"
        ],
        "title": "赛神曲",
        "id": "676c6fd4-203d-47e3-8aea-00e2a34d96ea"
    },
    {
        "author": "王建",
        "paragraphs": [
            "人家少能留我屋，客有新浆马有粟。",
            "远行僮仆应苦饥，新妇厨中炊欲熟。",
            "不嫌田家破门户，蚕房新泥无风土。",
            "行人但饮莫畏贫，明府上来何苦辛。",
            "丁宁回语屋中妻，有客勿令儿夜啼。",
            "双冢直西有县路，我教丁男送君去。"
        ],
        "title": "田家留客",
        "id": "39c1283a-f88c-4375-9f4c-70e3159ef04e"
    },
    {
        "author": "王建",
        "paragraphs": [
            "精卫谁教尔填海，海边石子青磊磊。",
            "但得海水作枯池，海中鱼龙何所为。",
            "口穿岂为空衔石，山中草木无全枝。",
            "朝在树头暮海里，飞多羽折时堕水。",
            "高山未尽海未平，愿我身死子还生。"
        ],
        "title": "精卫词",
        "id": "af6128a3-ddea-4701-a489-e0f367f7200e"
    },
    {
        "author": "王建",
        "paragraphs": [
            "嫁时明镜老犹在，黄金镂画双凤背。",
            "忆昔咸阳初买来，灯前自绣芙蓉带。",
            "十年不开一片铁，长向暗中梳白发。",
            "今日後床重照看，生死终当此长别。"
        ],
        "title": "老妇叹镜",
        "id": "39142992-539e-419e-8546-182666f9ede6"
    },
    {
        "author": "王建",
        "paragraphs": [
            "望夫处，江悠悠，化为石，不回头。",
            "上头日日风复雨，行人归来石应语。"
        ],
        "title": "望夫石",
        "id": "4af6a6ef-c011-48c1-9485-b5b6ec581fe6"
    },
    {
        "author": "王建",
        "paragraphs": [
            "主人一去池水绝，池鹤散飞不相别。",
            "青天漫漫碧水重，知向何山风雪中。",
            "万里虽然音影在，两心终是死生同。",
            "池边巢破松树死，树头年年乌生子。"
        ],
        "title": "别鹤曲",
        "id": "dc55325f-3c89-4e22-ae8d-042170027926"
    },
    {
        "author": "王建",
        "paragraphs": [
            "章华宫人夜上楼，君王望月西山头。",
            "夜深宫殿门不锁，白露满山山叶堕。"
        ],
        "title": "乌栖曲",
        "id": "a4b50477-282b-4699-886f-35c25410a3e0"
    },
    {
        "author": "王建",
        "paragraphs": [
            "雉咿喔，雏出㲉，毛斑斑，觜啄啄。",
            "学飞未得一尺高，还逐母行旋母脚。",
            "麦垄浅浅难蔽身，远去恋雏低怕人。",
            "时时土中鼓两翅，引雏拾虫不相离。"
        ],
        "title": "雉将雏",
        "id": "0a1d2b85-1c8e-4d56-8b68-083c95ec1cf3"
    },
    {
        "author": "王建",
        "paragraphs": [
            "天河漫漫北斗璨，宫中乌啼知夜半。",
            "新缝白纻舞衣成，来迟邀得吴王迎。",
            "低鬟转面掩双袖，玉钗浮动秋风生。",
            "酒多夜长夜未晓，月明灯光两相照，後庭歌声更窈窕。"
        ],
        "title": "白纻歌二首 一",
        "id": "d2c97c4b-aff9-42a6-841b-cbc358d85ddf"
    },
    {
        "author": "王建",
        "paragraphs": [
            "馆娃宫中春日暮，荔枝木瓜花满树。",
            "城头乌栖休击鼓，青蛾弹瑟白纻舞。",
            "夜天曈曈不见星，宫中火照西江明。",
            "美人醉起无次第，堕钗遗佩满中庭。",
            "此时但愿可君意，回昼为宵亦不寐，年年奉君君莫弃。"
        ],
        "title": "白纻歌二首 二",
        "id": "32e0c97c-34f5-4030-bd0a-a410f5643784"
    },
    {
        "author": "王建",
        "paragraphs": [
            "人初生，日初出，上山迟，下山疾。",
            "百年三万六千朝，夜里分将强半日。",
            "有歌有舞须早为，昨日健于今日时。",
            "人家见生男女好，不知男女催人老。",
            "短歌行，无乐声。"
        ],
        "tags": [
            "惜时",
            "母亲"
        ],
        "title": "短歌行",
        "id": "1eff153c-0993-4236-8430-289b1d13c8a0"
    },
    {
        "author": "王建",
        "paragraphs": [
            "长城窟，长城窟边多马骨。",
            "古来此地无井泉，赖得秦家筑城卒。",
            "征人饮马愁不回，长城变作望乡堆。",
            "蹄踪未干人去近，续後马来泥污尽。",
            "枕弓睡着待水生，不见阴山在前阵。",
            "马蹄足脱装马头，健儿战死谁封侯。"
        ],
        "title": "饮马长城窟",
        "id": "a2d88511-cac0-434e-a102-792458bc3af5"
    },
    {
        "author": "王建",
        "paragraphs": [
            "庭树乌，尔何不向别处栖？夜夜夜半当户啼。",
            "家人把烛出洞户，惊栖失羣飞落树。",
            "一飞直欲飞上天，回回不离旧栖处。",
            "未明重绕主人屋，欲下空中黑相触。",
            "风飘雨湿亦不移，君家树头多好枝。"
        ],
        "title": "乌夜啼",
        "id": "98d7c675-3763-425d-827d-cd3d96d5ee38"
    },
    {
        "author": "王建",
        "paragraphs": [
            "蚕欲老，箔头作茧丝皓皓。",
            "场宽地高风日多，不向中庭晒蒿草。",
            "神蚕急作莫悠扬，年来为尔祭神桑。",
            "但得青天不下雨，上无苍蝇下无鼠。",
            "新妇拜簇愿茧稠，女洒桃浆男打鼓。",
            "三日开箔雪团团，先将新茧送县官。",
            "已闻乡里催织作，去与谁人身上着。"
        ],
        "title": "簇蚕辞",
        "id": "ec370770-8350-41f2-81ff-c79d7dc452fe"
    },
    {
        "author": "王建",
        "paragraphs": [
            "渡辽水，此去咸阳五千里。",
            "来时父母知隔生，重着衣裳如送死。",
            "亦有白骨归咸阳，营家各与题本乡。",
            "身在应无回渡日，驻马相看辽水傍。"
        ],
        "tags": [
            "战争",
            "近代曲辞",
            "乐府"
        ],
        "title": "渡辽水",
        "id": "1ea88702-91b1-4d3c-870b-14f3d4114781"
    },
    {
        "author": "王建",
        "paragraphs": [
            "空城雀，何不飞来人家住？空城无人种禾黍，土间生子草间长。",
            "满地蓬蒿幸无主，近村虽有高树枝。",
            "雨中无食长苦饥，八月小儿挟弓箭。",
            "家家畏向田头飞，但能不出空城里。",
            "秋时百草皆有子，报言黄口莫啾啾，长尔得成无横死。"
        ],
        "title": "空城雀",
        "id": "e6390608-433d-470e-912a-1f6dad0134fe"
    },
    {
        "author": "王建",
        "paragraphs": [
            "西江运船立红帜，万棹千帆绕江水。",
            "去年六月无稻苗，已说水乡人饿死。",
            "县官部船日算程，暴风恶雨亦不停。",
            "在生有乐当有苦，三年作官一年行。",
            "坏舟畏鼠复畏漏，恐向太仓折升斗。",
            "辛勤耕种非毒药，看着不入农夫口。",
            "用尽百金不为贵，但得一金即为利。",
            "远征海稻供边食，岂如多种边头地。"
        ],
        "title": "水运行",
        "id": "72798678-f47c-43dc-bf79-43e41e388365"
    },
    {
        "author": "王建",
        "paragraphs": [
            "叹息复叹息，园中有枣行人食。",
            "贫家女为富家织，翁母隔墙不得力。",
            "水寒手涩丝脆断，续来续去心肠烂。",
            "草虫促促机下啼，两日催成一匹半。",
            "输官上顶有零落，姑未得衣身不着。",
            "当窗却羡青楼倡，十指不动衣盈箱。"
        ],
        "title": "当窗织",
        "id": "301bcd5f-5135-4a43-a2d2-314423cf4b74"
    },
    {
        "author": "王建",
        "paragraphs": [
            "贫女铜钗惜于玉，失却来寻一日哭。",
            "嫁时女伴与作妆，头戴此钗如凤凰。",
            "双杯行酒六亲喜，我家新妇宜拜堂。",
            "镜中乍无失髻样，初起犹疑在床上。",
            "高楼翠钿飘舞尘，明日从头一遍新。"
        ],
        "title": "失钗怨",
        "id": "1ea9829e-b553-4509-b2d3-68b31fd347b2"
    },
    {
        "author": "王建",
        "paragraphs": [
            "新燕新燕何不定，东家绿池西家井。",
            "飞鸣当户影悠扬，一遶檐头一遶梁。",
            "黄姑说向新妇女，去年堕子污衣箱。",
            "已能辞山复过海，幸我堂前故巢在。",
            "求食慎勿爱高飞，空中饥鸢为尔害。",
            "辛勤作窠在画梁，愿得年年主人富。"
        ],
        "title": "春燕词",
        "id": "4b18fd37-f900-44bc-86a6-84243776001f"
    },
    {
        "author": "王建",
        "paragraphs": [
            "高池高阁上连起，荷叶团团盖秋水。",
            "主人已远凉风生，旧客不来芙蓉死。"
        ],
        "title": "主人故池",
        "id": "9e4bef3c-d99d-41e4-899c-c0110ff6e378"
    },
    {
        "author": "王建",
        "paragraphs": [
            "乳乌哑哑飞复啼，城头晨夕宫中栖。",
            "吴王别殿绕江水，後宫不开美人死。"
        ],
        "title": "古宫怨",
        "id": "3fe183ad-90cb-4691-8e9f-4e71a133ee40"
    },
    {
        "author": "王建",
        "paragraphs": [
            "关山月，营开道白前军发。",
            "冻轮当碛光悠悠，照见三堆两堆骨。",
            "边风割面天欲明，金沙岭西看看没。"
        ],
        "title": "关山月",
        "id": "58568655-f115-4c02-bf0f-35eca3742bf4"
    },
    {
        "author": "王建",
        "paragraphs": [
            "合欢叶堕梧桐秋，鸳鸯背飞水分流。",
            "少年使我忽相弃，雌号雄鸣夜悠悠。",
            "夜长月没虫切切，冷风入房灯焰灭。",
            "若知中路各西东，彼此不忘同心结。",
            "收取头边蛟龙枕，留着箱中双雉裳。",
            "我今焚却旧房物，免使他人登尔床。"
        ],
        "title": "赠离曲",
        "id": "a48bafe1-dc29-4500-b83b-78937237372f"
    },
    {
        "author": "王建",
        "paragraphs": [
            "宛宛转转胜上纱，红红绿绿苑中花。",
            "纷纷泊泊夜飞鸦，寂寂寞寞离人家。"
        ],
        "title": "宛转词",
        "id": "1bc0a972-789b-493a-83f9-d597d1eee3b3"
    },
    {
        "author": "王建",
        "paragraphs": [
            "苦哉生长当驿边，官家使我牵驿船。",
            "辛苦日多乐日少，水宿沙行如海鸟。",
            "逆风上水万斛重，前驿迢迢後淼淼。",
            "半夜缘堤雪和雨，受他驱遣还复去。",
            "衣寒衣湿披短蓑，臆穿足裂忍痛何。",
            "到明辛苦无处说，齐声腾踏牵船出。",
            "一间茆屋何所值，父母之乡去不得。",
            "我愿此水作平田，长使水夫不怨天。"
        ],
        "tags": [
            "忧国忧民"
        ],
        "title": "水夫谣",
        "id": "94e1f141-b25f-4c12-8084-534b4210bd49"
    },
    {
        "author": "王建",
        "paragraphs": [
            "男声欣欣女颜悦，人家不怨言语别。",
            "五月虽热麦风清，檐头索索缲车鸣。",
            "野蚕作茧人不取，叶间扑扑秋蛾生。",
            "麦收上场绢在轴，的知输得官家足。",
            "不望入口复上身，且免向城卖黄犊。",
            "回家衣食无厚薄，不见县门身即乐。"
        ],
        "tags": [
            "生活",
            "乐府",
            "新乐府辞",
            "农民"
        ],
        "title": "田家行",
        "id": "649329b5-17f4-4af1-8476-6e428b814cdf"
    },
    {
        "author": "王建",
        "paragraphs": [
            "新妇去年腁手足，衣不暇缝蚕废簇。",
            "白头使我忧家事，还如夜里烧残烛。",
            "当初为取傍人语，岂道如今自辛苦。",
            "在时纵嫌织绢迟，有丝不上邻家机。"
        ],
        "title": "去妇",
        "id": "acd2442a-816c-4a5b-a0dc-94e0ba485033"
    },
    {
        "author": "王建",
        "paragraphs": [
            "我家家西老棠树，须晴即晴雨即雨。",
            "四时八节上杯盘，愿神莫离神处所。",
            "男不着丁女在舍，官事上下无言语。",
            "老身长健树婆娑，万岁千年作神主。"
        ],
        "title": "神树词",
        "id": "67a7c727-1f4b-4950-82a9-80841147949e"
    },
    {
        "author": "王建",
        "paragraphs": [
            "神鹊神鹊好言语，行人早回多利赂。",
            "我今庭中栽好树，与汝作巢当报汝。"
        ],
        "title": "祝鹊",
        "id": "20a724d2-1075-4645-8bbd-7385f675a2dc"
    },
    {
        "author": "王建",
        "paragraphs": [
            "一东一西垄头水，一聚一散天边霞。",
            "一来一去道上客，一颠一倒池中麻。"
        ],
        "title": "古谣",
        "id": "13d28611-fc3c-4b50-af12-d155d9ab5895"
    },
    {
        "author": "王建",
        "paragraphs": [
            "渡头恶天两岸远，波涛塞川如叠坂。",
            "幸无白刃驱向前，何用将身自弃捐。",
            "蛟龙啮骨鱼食血，黄泥直下无青天。",
            "男儿纵轻妇人语，惜君性命还须取。",
            "妇人无力挽断衣，舟沈身死悔难追。",
            "公无渡河，公须自为。"
        ],
        "title": "公无渡河",
        "id": "26a84f32-1349-4ff1-8b61-91d2af5cd47c"
    },
    {
        "author": "王建",
        "paragraphs": [
            "海人无家海里住，采珠役象为岁赋。",
            "恶波横天山塞路，未央宫中常满库。"
        ],
        "tags": [
            "忧国忧民",
            "生活",
            "乐府",
            "农民"
        ],
        "title": "海人谣",
        "id": "aae75655-ec65-44a3-a8b5-71de5dafa5ef"
    },
    {
        "author": "王建",
        "paragraphs": [
            "月初生，居人见月一月行。",
            "行行一年十二月，强半马上看盈缺。",
            "百年欢乐能几何，在家见少行见多。",
            "不缘衣食相驱遣，此身谁愿长奔波。",
            "箧中有帛仓有粟，岂向天涯走碌碌。",
            "家人见月望我归，正是道上思家时。"
        ],
        "title": "行见月",
        "id": "2cee87ca-ba60-468f-8569-9e5a69147dee"
    },
    {
        "author": "王建",
        "paragraphs": [
            "河边独自看星宿，夜织天丝难接续。",
            "抛梭振镊动明珰，为有秋期眠不足。",
            "遥愁今夜河水隔，龙驾车辕鹊填石。",
            "流苏翠帐星渚间，环佩无声灯寂寂。",
            "两情缠绵忽如故，复畏秋风生晓路。",
            "幸回郎意且斯须，一年中别今始初，明星未出少停车。"
        ],
        "tags": [
            "七夕情人节",
            "七夕节",
            "怀念"
        ],
        "title": "七夕曲",
        "id": "6d8dba87-8e48-42cb-9943-653cd609afe3"
    },
    {
        "author": "王建",
        "paragraphs": [
            "两头纤纤青玉玦，半白半黑头上发。",
            "偪偪仆仆春冰裂，磊磊落落桃花结。"
        ],
        "title": "两头纤纤",
        "id": "fe6f88c0-13a5-4742-b8c4-6c3b4c8ef8ed"
    },
    {
        "author": "王建",
        "paragraphs": [
            "独独漉漉，鼠食猫肉。",
            "乌日中，鹤露宿，黄河水直人心曲。"
        ],
        "tags": [
            "黄河"
        ],
        "title": "独漉歌",
        "id": "feb3e164-e431-4451-89da-49f5829aeeb7"
    },
    {
        "author": "王建",
        "paragraphs": [
            "美人别来无处所，巫山月明湘江雨。",
            "千回相见不分明，井底看星梦中语。",
            "两心相对尚难知，何况万里不相疑。"
        ],
        "title": "寄远曲",
        "id": "d47993cd-94d9-468e-93e9-0c3c237e2d8c"
    },
    {
        "author": "王建",
        "paragraphs": [
            "可怜孔雀初得时，美人为尔别开池。",
            "池边凤凰作伴侣，羌声鹦鹉无言语。",
            "雕笼玉架嫌不栖，夜夜思归向南舞。",
            "如今憔悴人见恶，万里更求新孔雀。",
            "热眠雨水饥拾虫，翠尾盘泥金彩落。",
            "多时人养不解飞，海山风黑何处归。"
        ],
        "title": "伤韦令孔雀词",
        "id": "ddec6ff9-8dd4-4e9e-8789-009f896a7703"
    },
    {
        "author": "王建",
        "paragraphs": [
            "东家小女不惜钱，买得鹦鹉独自怜。",
            "自从死却家中女，无人更共鹦鹉语。",
            "十日不饮一滴浆，泪渍绿毛头似鼠。",
            "舌关哑咽畜哀怨，开笼放飞离人眼。",
            "短声亦绝翠臆翻，新墓崔嵬旧巢远。",
            "此禽有志女有灵，定为连理相并生。"
        ],
        "title": "伤邻家鹦鹉词",
        "id": "69e45825-c9d6-464b-aa58-098c19774d6c"
    },
    {
        "author": "王建",
        "paragraphs": [
            "春欲来，每日望春门早开。",
            "黄衫白马带尘土，逢着探春人却回。",
            "御堤内园晓过急，九衢大宅家家入。",
            "青帝少女染桃花，露妆初出红犹湿。",
            "光风暾暾蝶宛宛，遶树气匝枝柯软。",
            "可怜寒食街中郎，早起着得单衣裳。",
            "少年即见春好处，似我白头无好树。"
        ],
        "title": "春来曲",
        "id": "db2e0bcc-0147-45e2-ad79-3e571534a6b9"
    },
    {
        "author": "王建",
        "paragraphs": [
            "春已去，花亦不知春去处。",
            "缘冈绕涧却归来，百回看着无花树。",
            "就中一夜东风恶，收红拾紫无遗落。",
            "老夫不比少年儿，不中数与春别离。"
        ],
        "title": "春去曲",
        "id": "6fe2a594-673e-4ab3-a897-c11997fedeb7"
    },
    {
        "author": "王建",
        "paragraphs": [
            "桐栢水西贼星落，枭雏夜飞林木恶。",
            "相国刻日波涛清，当朝自请东南征。",
            "舍人为宾侍郎副，晓觉蓬莱欠佩声。",
            "玉阶舞蹈谢旌节，生死向前山可穴。",
            "同时赐马幷赐衣，御楼看带弓刀发。",
            "马前猛士三百人，金书左右红旗新。",
            "司庖常膳皆得对，好事将军封尔身。",
            "男儿生杀在手里，营门老将皆忧死。",
            "曈曈白日当南山，不立功名终不还。"
        ],
        "title": "东征行",
        "id": "08932057-7ef8-459d-8868-5b8b4e9bad85"
    },
    {
        "author": "王建",
        "paragraphs": [
            "江边行人暮悠悠，山头殊未见荆州。",
            "岘亭西南路多曲，栎林深深石镞镞。",
            "看炊红米煮白鱼，夜向鸡鸣店家宿。",
            "南中三月蚊蚋生，黄昏不闻人语声。",
            "生纱帷疎薄如雾，隔衣噆肤耳边鸣。",
            "欲明不待灯火起，唤得官船过蛮水。",
            "女儿停客茆屋新，开门扫地桐花里。",
            "犬声扑扑寒溪烟，人家烧竹种山田。",
            "巴云欲雨熏石热，麋鹿度江虫出穴。",
            "大蛇过处一山腥，野牛惊跳双角折。",
            "斜分汉水横千山，山青水绿荆门关。",
            "向前问个长沙路，旧是屈原沈溺处。",
            "谁家丹旐已南来，逢着流人从此去。",
            "月明山鸟多不栖，下枝飞上高枝啼。",
            "主人念远心不怿，罗衫卧对章台夕。",
            "红烛交横各自归，酒醒还是他乡客。",
            "壮年留滞尚思家，况复白头在天涯。"
        ],
        "title": "荆门行",
        "id": "9bf453d9-38b0-44e5-85b9-f556c7785271"
    },
    {
        "author": "王建",
        "paragraphs": [
            "重重摩挲嫁时镜，夫壻远行凭镜听。",
            "回身不遣别人知，人意丁宁镜神圣。",
            "怀中收拾双锦带，恐畏街头见惊怪。",
            "嗟嗟际际下堂阶，独自灶前来跪拜。",
            "出门愿不闻悲哀，郎在任郎回未回。",
            "月明地上人过尽，好语多同皆道来。",
            "卷帷上床喜不定，与郎裁衣失翻正。",
            "可中三日得相见，重绣锦囊磨镜面。"
        ],
        "title": "镜听词",
        "id": "4d3b99f2-568b-4c3c-a7a1-ec13ca148381"
    },
    {
        "author": "王建",
        "paragraphs": [
            "上阳宫到蓬莱殿，行宫岩岩遥相见。",
            "向前天子行幸多，马蹄车辙山川遍。",
            "当时州县每年修，皆留内人看玉案。",
            "禁兵夺得明堂後，长闭桃源与绮绣。",
            "开元歌舞古草头，梁州乐人世嫌旧。",
            "官家乏人作宫户，不泥宫墙斫宫树。",
            "两边仗屋半崩摧，夜火入林烧殿柱。",
            "休封中岳六十年，行宫不见人眼穿。"
        ],
        "title": "行宫词",
        "id": "7617e041-5807-442d-ae0f-591eea74c71d"
    },
    {
        "author": "王建",
        "paragraphs": [
            "长安恶少出名字，楼下劫商楼上醉。",
            "天明下直明光宫，散入五陵松柏中。",
            "百回杀人身合死，赦书尚有收城功。",
            "九衢一日消息定，乡吏籍中重改姓。",
            "出来依旧属羽林，立在殿前射飞禽。"
        ],
        "tags": [
            "隋・唐・五代",
            "写人",
            "讽刺"
        ],
        "title": "羽林行",
        "id": "83ebd852-25b4-44fa-a74e-76aba64b063f"
    },
    {
        "author": "王建",
        "paragraphs": [
            "自去射虎得虎归，官差射虎得虎迟。",
            "独行以死当虎命，两人因疑终不定。",
            "朝朝暮暮空手回，山下绿苗成道径。",
            "远立不敢污箭镞，闻死还来分虎肉。",
            "惜留猛虎着深山，射杀恐畏终身闲。"
        ],
        "title": "射虎行",
        "id": "3cbb6fb5-44cf-463b-bff1-33203d774c71"
    },
    {
        "author": "王建",
        "paragraphs": [
            "远将归，胜未别离时。",
            "在家相见热，新归欢不足。",
            "去愿车轮迟，回思马蹄速。",
            "但令在舍相对贫，不向天涯金遶身。"
        ],
        "title": "远将归",
        "id": "49002be8-8bd7-4914-be68-291a13de9735"
    },
    {
        "author": "王建",
        "paragraphs": [
            "人间百戏皆可学，寻橦不比诸余乐。",
            "重梳短髻下金钿，红帽青巾各一边。",
            "身轻足捷胜男子，绕竿四面争先缘。",
            "习多依附攲竿滑，上下蹁跹皆着袜。",
            "翻身垂颈欲落地，却住把腰初似歇。",
            "大竿百夫擎不起，褭褭半在青云里。",
            "纤腰女儿不动容，戴行直舞一曲终。",
            "回头但觉人眼见，矜难恐畏天无风。",
            "险中更险何曾失，山鼠悬头猿挂膝。",
            "小垂一手当舞盘，斜惨双蛾看落日。",
            "斯须改变曲解新，贵欲欢他平地人。",
            "散时满面生颜色，行步依前无气力。"
        ],
        "title": "寻橦歌",
        "id": "1014dab5-7db0-482c-9f61-efcd3f2a7295"
    }
]