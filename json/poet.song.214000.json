[
    {
        "author": "釋紹嵩",
        "paragraphs": [
            "平居懶與慢相親，養拙藏愚春復春。",
            "已信此心安此命，世情奈值不容真。"
        ],
        "title": "解嘲十絕呈浩西堂  其一○",
        "id": "aeebc862-9ae4-43aa-9d2a-6759199ad0ee"
    },
    {
        "author": "釋紹嵩",
        "paragraphs": [
            "無錢使鬼故宜休，已失裝懷萬斛愁。",
            "况有西湖好山水，一帆還自上歸舟。"
        ],
        "tags": [
            "西湖"
        ],
        "title": "浩西堂見和因再用韻  其一",
        "id": "cdf20298-091f-4dab-9e94-e08f327818f4"
    },
    {
        "author": "釋紹嵩",
        "paragraphs": [
            "老景人情一羽輕，絆身何用尚浮名。",
            "備嘗世事灰心久，更問儂當作麽生。"
        ],
        "title": "浩西堂見和因再用韻  其二",
        "id": "306230a7-69f5-407a-8317-5e85a9e0f175"
    },
    {
        "author": "釋紹嵩",
        "paragraphs": [
            "蕭條四壁是閑居，老子而今非故魚。",
            "大抵人生只如此，只消如此看何如。"
        ],
        "title": "浩西堂見和因再用韻  其三",
        "id": "aead81ab-ff10-49d3-875c-6d8d09664ccb"
    },
    {
        "author": "釋紹嵩",
        "paragraphs": [
            "鏡中老色日侵尋，更有江湖萬里心。",
            "心許故人知此意，爲吾因掉白頭吟。"
        ],
        "title": "浩西堂見和因再用韻  其四",
        "id": "3a4c134a-18ef-472d-9bde-f1dd84ae476e"
    },
    {
        "author": "釋紹嵩",
        "paragraphs": [
            "每慚疎散爲吟詩，說破當知未大奇。",
            "似此誤人多少事，如何兩鬢不成絲。"
        ],
        "title": "浩西堂見和因再用韻  其五",
        "id": "cc2da7c9-2129-4640-a49e-fa42da19afc2"
    },
    {
        "author": "釋紹嵩",
        "paragraphs": [
            "行盡天涯西復東，大家閑作卧雲翁。",
            "紛紛燕雀休相羨，得喪悲歡盡是空。"
        ],
        "title": "浩西堂見和因再用韻  其六",
        "id": "ee3d2f44-45f4-474d-82b7-b56e53b221c2"
    },
    {
        "author": "釋紹嵩",
        "paragraphs": [
            "笑殺人來斷殺腸，可憐贏得鬢成霜。",
            "人情易變乃如此，祇有江山不改常。"
        ],
        "title": "浩西堂見和因再用韻  其七",
        "id": "c4e0696d-227b-45bc-9c88-788f0e99dc42"
    },
    {
        "author": "釋紹嵩",
        "paragraphs": [
            "道方時險擬如何，今古疎愚似我多。",
            "否去泰來終可待，尚須客裏訪蹉跎。"
        ],
        "title": "浩西堂見和因再用韻  其八",
        "id": "65957d68-07e4-4518-973d-98bb0414b36a"
    },
    {
        "author": "釋紹嵩",
        "paragraphs": [
            "小園和雨掃莓苔，箇箇圓如濟世財。",
            "丘壑同盟從已定，莫談休咎動寒灰。"
        ],
        "title": "浩西堂見和因再用韻  其九",
        "id": "8ad7e441-a803-4506-88d0-e81463347ae5"
    },
    {
        "author": "釋紹嵩",
        "paragraphs": [
            "沙邊鷗鷺日相親，老去光陰非我春。",
            "百巧從來知是妄，獨援詩筆得天真。"
        ],
        "title": "浩西堂見和因再用韻  其一○",
        "id": "4a4d88ff-ffc1-4123-914f-0138e065f617"
    },
    {
        "author": "釋紹嵩",
        "paragraphs": [
            "莫因居此與名疎，未可唐捐肘後書。",
            "晝短夜長須强學，青春不再汝知乎。"
        ],
        "title": "示德圓",
        "id": "344aeb69-8d87-441c-b685-7df8d378d0c5"
    },
    {
        "author": "釋紹嵩",
        "paragraphs": [
            "西湖招提三百六，佳處如春有眉目。",
            "一番雨過吞青空，萬頃無波鴨頭綠。",
            "望湖樓閣獨自登，煙霏向背攢寒玉。",
            "想見襄陽孟浩然，此中有句不容續。",
            "道人長坐西山河，骨清氣明韻出俗。",
            "久居京闕厭塵土，一夕歸心俊如鵠。",
            "明窗爲君研破硯，落筆轉頭風雨速。",
            "龍山深處如定居，就彼結鄰容我卜。"
        ],
        "tags": [
            "西湖"
        ],
        "title": "遊西湖",
        "id": "211868cf-d92d-437b-aa49-68ed79ca0529"
    },
    {
        "author": "蔡凝",
        "paragraphs": [
            "春色徧空明。"
        ],
        "title": "句",
        "id": "5563b6d2-8bcf-4bb2-b310-6b564133b1d7"
    },
    {
        "author": "趙孟堅",
        "paragraphs": [
            "厥聞忠孝者，所出同一源。",
            "子於所親孝，移忠理必然。",
            "親賢亦子訓，忠節貴兩全。",
            "殺身能成仁，揚名斯永延。",
            "是亦孝所在，豈但知色難。",
            "嘻其叔世風，本末嗟倒懸。",
            "若曰能養耳，食美衣華鮮。",
            "苟求胡弗至，側媚諂笑肩。",
            "彼其良自多，喟歎達者觀。",
            "向來歐陽公，拓落夷陵年。",
            "夫人告之公，淡泊吾所安。",
            "慎毋爲險變，守節當彌堅。",
            "卓哉名母訓，紀歷伊誰傳。",
            "恭惟奉常君，矢心直似弦。",
            "立朝幾抗論，凜凜高回天。",
            "力甦憒憒徒，若障狂瀾川。",
            "人知君守固，當識君母賢。",
            "想其勉勵時，諄勤誨膝邊。",
            "怡愉一領解，心注靡變遷。",
            "升而高爲天，下而沉爲淵。",
            "但知慈訓在，此外浮雲焉。",
            "茲來從吏隠，斲屋新數椽。",
            "曲檻花葳蕤，虛窗月嬋娟。",
            "雅意寓一賦，懦立貪以廉。",
            "我誦順親記，有淚如迸泉。",
            "我貧母亦老，苒苒髮已宣。",
            "家徒空四壁，簞笥笑且便。",
            "惟虞官箴曠，勿以溫飽牽。",
            "澤深百川赴，火明斯聚蟬。",
            "投君以臭味，君子毋棄捐。"
        ],
        "title": "上習庵陳先生",
        "id": "6ca64e1f-02dd-4f2d-8347-22628ad05d4a"
    },
    {
        "author": "趙孟堅",
        "paragraphs": [
            "昔聞勤讀者，三度絕韋編。",
            "讀書書已破，書則在肺肝。",
            "摘實咀其華，發揮事業間。",
            "伊惟事精研，整束懸牙籤。",
            "縹囊手未觸，慨是龍泉言。",
            "虎子畜溪魚，汝懵未鑿顓。",
            "胡策追元方，紛紛探簡編。",
            "抱書手不龜，面壁縛枯禪。",
            "靴化例隨水，竟負一瓻還。",
            "季也怒生癭，我慚家訓顔。",
            "願季無銜怒，鳳樓修則完。",
            "嗟嗟仁義諫，束濕何由痊。",
            "顛倒幸爾存，柿葉風掀掀。",
            "糊老飽九炊，紙搗翼擬蟬。",
            "翻翻事兼兩，滑膩好且堅。",
            "手鑒具在茲，秋露無重妍。",
            "舊書百回讀，訓佩坡老僊。",
            "請季事斯語，慎勿高閣懸。",
            "因憐數匱藏，徒疥小印存。",
            "浮雲忽白衣，世事無不然。",
            "眼底不自快，封閉何取焉。",
            "所貴得之心，亦可忘蹄筌。",
            "又憐囿大塊，華好竟飽鮮。",
            "一飽羶聚蠅，曷與千古傳。",
            "纖雲飛四散，皎月標中天。"
        ],
        "title": "仲弟借書持要不謹護有損爲之覆背葺還",
        "id": "aa31b68c-ae9d-43dd-b7dd-e6d0a34fc24f"
    },
    {
        "author": "趙孟堅",
        "paragraphs": [
            "蘭臺上狸毛，山谷愛雞距。",
            "物勝因人成，雅製傳自古。",
            "風流渡江初，筆翰猶朴魯。",
            "曾窺上方製，遺範典刑具。",
            "寸簪束萬穎，贍足飽霜兔。",
            "豐融沛行墨，充實自妍富。",
            "行間得茂密，夫豈窘尺度。",
            "澆浮自趨薄，羸劣醜畢露。",
            "清快誇鈎心，節括號釵股。",
            "纖纖銛甚錐，祇便庸書伍。",
            "殺鋒出光芒，苗枯旱無雨。",
            "齷齪癡凍蠅，安能劂石怒。",
            "爾來邈東嘉，法則自誰祖。",
            "宛見昔製作，齊力萬毫努。",
            "吾欲標諸人，示茲明取與。",
            "斲雕還反樸，淳風招已去。",
            "春苗異蘆筍，廣袖謬織組。",
            "誰能一羽力，回彼滔滔注。",
            "百爾今已然，豈但於筆故。"
        ],
        "title": "贈筆工吳昇",
        "id": "89771c4f-cc5b-4ad8-82b0-35b12575d18e"
    },
    {
        "author": "趙孟堅",
        "paragraphs": [
            "玄暉工畫山，最識山之趣。",
            "每言籠朝雲，乃是奇絕處。",
            "君家結幽亭，兩峯正當戶。",
            "窣堵冠其巔，雲中雙筆露。",
            "宗老爲扁名，得自昌黎句。",
            "相當卷書坐，塤箎遞吟賦。",
            "是時神宇泰，白雲未飛去。",
            "滃然截山腰，素練初橫布。",
            "須臾朝陽升，景象幾更互。",
            "盤旋宛遊龍，披離擘輕絮。",
            "春澌苒而泮，青烟惟一縷。",
            "霏微辨岡巒，歷落分島嶼。",
            "露晞如膏沐，蒼翠盡還故。",
            "松針與篁叢，貫穿珠無數。",
            "應接良不暇，詩料亦既冨。",
            "只憂紅塵生，分我淡思慮。",
            "更須清夜來，四更看月吐。"
        ],
        "title": "題黄巖夏氏曉山亭詩卷",
        "id": "7ccabe50-8347-4f8e-888e-44fdfdca4aaa"
    },
    {
        "author": "趙孟堅",
        "paragraphs": [
            "吾嗤彼云士，努力事詩妍。",
            "竟日搜枯腸，抽黄對白間。",
            "爾何無達觀，跼促自縛纏。",
            "不見淵明陶，有詩累百篇。",
            "要以寫吾心，出語如流泉。",
            "採菊見南山，得句於悠然。",
            "少陵動感慨，忠義膽所宣。",
            "有時心境夷，亦復輕翩翩。",
            "纖纖白雲閑，無心遊日邊。",
            "風石激而奇，奔迸生雲煙。",
            "詎以天然態，而事斧鑿鎸。",
            "陶爾一觴酒，警爾心地偏。",
            "少焉明月上，高掛西山巔。",
            "聽我曳杖歌，金石聲撼天。"
        ],
        "title": "詩談",
        "id": "4df4dda1-039b-4e15-913b-d6dbeec1a8f7"
    },
    {
        "author": "趙孟堅",
        "paragraphs": [
            "梵寺齋殿深，屋古洞陰冷。",
            "火雲自空飛，此地暑盡屏。",
            "乍至心已清，坐久體如冰。",
            "官清務乃簡，居易事亦省。",
            "是爲臭味同，玉碎金無礦。",
            "蕭閑日追隨，論辯當脩省。",
            "展書相對讀，佳處擊節猛。",
            "輿皁謂前茲，文會無許盛。",
            "觴詠直寄耳，沈湎夫豈肯。",
            "過從奚厭密，交道久彌敬。",
            "無令數斯疎，此語共知警。"
        ],
        "title": "萬壽寺避暑讀書",
        "id": "9601cee2-7708-4608-9bae-920ec64380ee"
    },
    {
        "author": "趙孟堅",
        "paragraphs": [
            "人祝先生壽，勳名而福祿。",
            "伊惟小門生，而迺異斯祝。",
            "所祝在斯文，其壽非已獨。",
            "嘗聞侍席言，檃括因以復。",
            "孔孟至皇朝，文與道相屬。",
            "溯自熙豐後，專門始分目。",
            "歐蘇以文雄，周程理義熟。",
            "從此判而二，流派各異躅。",
            "偉哉水心葉，同軌混列輻。",
            "粲粲雲錦章，理義仍炳燭。",
            "筠窗一傳後，人已沾膏馥。",
            "正統的屬任，非公紹者孰。",
            "鯫生耳聞此，驚詫歎不足。",
            "因捧介壽巵，譜在歌詩軸。",
            "願言清節高，歲寒等修竹。",
            "長以文鳴道，聲金而振玉。",
            "上而軋漢周，俯命騷以僕。",
            "門生嚴楷法，剩將從紀錄。"
        ],
        "title": "爲倉使吳荆溪先生壽",
        "id": "6c9a3742-8b74-477e-a18c-74d17e47cfce"
    },
    {
        "author": "趙孟堅",
        "paragraphs": [
            "幕客崇酒觴，渠渠餞行舟。",
            "先生蘸甲飲，不使涓滴留。",
            "持盞顧謂言，汝復能吟不。",
            "爾不歌吾行，而俟吾言求。",
            "沃爾滿鍾酒，畀爾筆力遒。",
            "扶輿懵懵醉，夢化蝴蝶遊。",
            "夜分起展燭，落筆蓴絲柔。",
            "請歌先生行，真與人不侔。",
            "前者亦云歸，金帛囷載收。",
            "今惟明月耳，舴艋輕浮浮。",
            "視彼掊歛徒，推剝藂怨尤。",
            "逮其去國日，競欲瓦礫投。",
            "此乃戀寬恩，說著涕泗流。",
            "國用既云裕，民瘉亦云瘳。",
            "而令分左符，遠從牧山州。",
            "投鼠戒忌器，矧我無是謀。",
            "彈烏或驚鸞，盍亦謹厥籌。",
            "茲焉皆汩汩，去矣從休休。",
            "伊惟小門生，莫計攀前輈。",
            "彌溪桃花水，舟行願悠悠。",
            "行有賜還詔，佇立螭坳頭。"
        ],
        "title": "漕使李寶文先生除宣城守",
        "id": "abffbc04-40ad-4c99-95b7-bff57fd84fc8"
    },
    {
        "author": "趙孟堅",
        "paragraphs": [
            "瘦石插半天，玲瓏聳蒼翠。",
            "想從混沌初，有此紛破碎。",
            "斷截不分離，欹危不顛墜。",
            "乃於其中間，穿沿石路細。",
            "頻勞謝屐行，捫撫足幻怪。",
            "下有泉溶溶，根來從石背。",
            "香山纔品題，名得因人貴。",
            "瘦筇行清秋，西風吹我袂。",
            "躋攀幸未疲，俯仰一歎喟。",
            "下山拜范祠，遺像儼如在。",
            "胸中萬甲兵，曾使西夏畏。",
            "巖瞻石不移，可想鐵肝肺。",
            "嘻其羣小人，風林犬空吠。",
            "於今孰存亡，取捨良亦易。",
            "但堅自力心，歲寒見節槩。",
            "卓爾彼何人，晞之則亦是。"
        ],
        "title": "拜范文正公祠",
        "id": "28afc532-56b9-4792-a7ac-f7cb08a9b76f"
    },
    {
        "author": "趙孟堅",
        "paragraphs": [
            "昔有陽城子，高卧中條山。",
            "粵從丹詔聘，職諫居朝端。",
            "北垣七八年，一詞曾靡殫。",
            "於中常戚戚，事以秦越看。",
            "諍臣論一篇，見誚昌黎韓。",
            "城日洽壺觴，視之無汗顔。",
            "一朝天子誤，鼎鼐庸雄姦。",
            "皇皇朝野人，敢議不敢言。",
            "城曰茲可矣，不言吾豈安。",
            "當廷壞其麻，勢若迴狂瀾。",
            "臣言不可奪，臣肉所可剜。",
            "孰謂雄猜主，天聽亦爲還。",
            "一鳴必驚人，朝陽之祥鸞。",
            "一飛必衝天，北溟之鵬摶。",
            "啾啾燕雀輩，終歲寒簷間。",
            "君今踵其武，可想倚任專。",
            "士習弊滋久，未易一匕痊。",
            "遺臭偃月姦，殆今逾百年。",
            "利欲錮人心，深矣莫洗湔。",
            "幾新更化機，仍澁膠柱弦。",
            "洗泥何能清，救弊應其源。",
            "昔無起樓地，今舉田連阡。",
            "而以求善治，却行而欲前。",
            "復有事誕衒，奮臂張虛拳。",
            "驅虎戕良民，臧否已較然。",
            "膠舟倚航海，惻聳憂世肩。",
            "夷甫在晉朝，舉世無幾先。",
            "卓哉辯姦論，萬世一老泉。",
            "瞽言再拜獻，感憤涕泗漣。",
            "昔者漢更生，危言扶彼顛。",
            "皎余明寸心，不向流俗宣。",
            "維君中流柱，屹是障百川。",
            "向來稍詭遇，高官懷袖間。",
            "耿介甘不售，歲寒松柏堅。",
            "國無君子哉，緘默誰復言。",
            "松江千頃浪，涵月金蜿蜒。",
            "於茲送君行，商歌頻扣舷。",
            "明當重回首，晚風楊柳邊。",
            "佇希御史雨，汛掃靖幅員。"
        ],
        "title": "詠史贈王侍御",
        "id": "623177bc-55c8-41d4-a480-6320746d1a12"
    },
    {
        "author": "趙孟堅",
        "paragraphs": [
            "維書號心畫，於以觀厥德。",
            "堂堂太師顔，忠義挺不屈。",
            "怒張鐵柱立，凜若駡蔡賊。",
            "蠶頭而蠆尾，屋漏而壁拆。",
            "豈事筆端求，要自心胸出。",
            "心源儻匪正，馬謾按圖索。",
            "君侯冰玉清，一點塵不入。",
            "擺脫世緣盡，四壁無良物。",
            "源清流應隨，心同寧異跡。",
            "前年鎮霅城，清風貪者格。",
            "人言政化明，如仕唐大曆。",
            "人言八法具，儼是浯溪刻。",
            "卑棲小李掾，松茂悅見柏。",
            "甚欲事灑掃，筆硯供洗滌。",
            "官身類匏繫，唯向清夢覿。",
            "手搨魯池碑，潢謄寄遠驛。",
            "既異裹苞苴，抑匪徒掛壁。",
            "舉目見顔公，英氣聳辟易。",
            "又若小子勤，祗莊常侍側。"
        ],
        "title": "送放生池碑",
        "id": "78328de8-fa44-4c34-b484-8fe14539ba4e"
    },
    {
        "author": "趙孟堅",
        "paragraphs": [
            "神靈造天極，仁深祚綿遠。",
            "光堯渡江初，屬族扶日輦。",
            "南來逾百年，瓜瓞載繁衍。",
            "開江一枝燈，海濱發長燄。",
            "紹興庚辰第，伯祖維創見。",
            "自此燈燈續，儒科已累踐。",
            "姪也幼則孤，門戶中屯蹇。",
            "執編青衿後，浪策禮部選。",
            "有叔行派親，隔驀此異閈。",
            "天都邂逅初，覿面苦恨晚。",
            "爲言起家難，銖積勤靡倦。",
            "相從忽問勞，把臂互驚嘆。",
            "霅城每頻過，訪我李曹掾。",
            "及茲脫選海，幾擬謝深眷。",
            "三年在奔波，留滯顔色靦。",
            "扁舟此經從，相見笑而莞。",
            "排日羅酒漿，延顧禮既腆。",
            "所欣廷蘭秀，一一莫可揀。",
            "讀書固有獲，而况多積善。",
            "竇桂未足誇，王槐定應顯。",
            "願言闡宏規，涵肆觀文典。",
            "士業止科名，耕耨工亦淺。",
            "胸中澆萬卷，落筆自精悍。",
            "何當它年來，大雅見文憲。",
            "功名固懸命，立志毋狹褊。",
            "微言勿謂迂，聊作友于勉。"
        ],
        "title": "別贈陳新叔弟",
        "id": "43c248f6-f046-4ce0-8e41-0291a40a968d"
    },
    {
        "author": "趙孟堅",
        "paragraphs": [
            "浮生恍流萍，聚難別易久。",
            "經年稀會面，感歎兩執手。",
            "佳賓稍翕集，歷落馬蹄驟。",
            "競誇摛錦文，雄騁翻河口。",
            "主人金叵羅，頗費黄封酒。",
            "環坐松下亭，海納翕敷受。",
            "飲酣氣張王，聯題健揮肘。",
            "山凹日斜射，簷額風穿逗。",
            "恨無秉燭遊，以夜繼斯晝。",
            "聊追擘韻戲，嶮窄互呈鬭。",
            "分携上木蘭，漾槳幾回首。",
            "遥追飛蓋歸，數徧蘇堤柳。"
        ],
        "tags": [
            "西湖"
        ],
        "title": "乙未春初解漕幕兼職訪秋壑西湖探韻得柳字",
        "id": "7a5ed43f-e2eb-42a3-9be6-845e776ed8b9"
    },
    {
        "author": "趙孟堅",
        "paragraphs": [
            "乃翁換官班，幾鬰青雲志。",
            "晚以身徇國，而得祿及嗣。",
            "妙年當膴仕，應識珍重此。",
            "簿領職任輕，正合親文史。",
            "東安吾舊遊，山水清且美。",
            "編戶雖不稠，而亦有文士。",
            "擇友如擇木，所貴高於己。",
            "遊觀固有時，要在不踰禮。",
            "飲爵不過三，馬向坦塗履。",
            "幕府儻留連，謹抑如處子。",
            "切勿事軒昂，攻者蠭蝟起。",
            "我已慣嘗此，說病乃真意。",
            "第守謙謙心，由天工處置。",
            "命透如春回，不壓重石底。",
            "爾祖積善在，造物報必侈。",
            "以我苦澀詞，普告兄與弟。",
            "莫怪欠誇諛，食橄有回味。",
            "謂余言不信，識者試質以。"
        ],
        "title": "必大弟赴新城簿",
        "id": "cf533f0b-de6a-4bcd-b5c3-a0b75492fdce"
    },
    {
        "author": "趙孟堅",
        "paragraphs": [
            "物理寓乘除，天存好還道。",
            "去年夏迄秋，旱枯苗盡槁。",
            "繁霜打麥根，療饑茲已兆。",
            "逾春秀葽葽，修翠摇旌葆。",
            "黄雲割未盡，赤日仍杲杲。",
            "秧針方刺牙，還憂水泉少。",
            "正深傷弓虞，曲成由大造。",
            "耕雨刈欲晴，從來難兩好。",
            "來牟迨既登，甘霖乃方到。",
            "甲甲占久雨，古語信可考。",
            "首夏際茲辰，其應孚未禱。",
            "繁聲喧若注，陰雲陣如掃。",
            "入夜聽簷溜，滴瀝響到曉。",
            "蝗螟腐翅翼，蛙黽喊池沼。",
            "從茲雨未艾，調潤知可保。",
            "一畝數石收，麥秋功已告。",
            "千倉而萬箱，應占富禾稻。",
            "匪藉天功然，人力寧爾巧。",
            "端由政致和，天示賢侯報。",
            "不死見豐年，鼓腹歸醉飽。",
            "末掾與農氓，熙熙歌皡皡。"
        ],
        "title": "辛丑孟夏甲申日得雨",
        "id": "ec0153c0-e4a7-493a-8e69-51169ec8f61a"
    },
    {
        "author": "趙孟堅",
        "paragraphs": [
            "夜雪合三更，崑崙兵密渡。",
            "常時喜慨談，此夕若親覩。",
            "杯行數已長，談辯氣掀舉。",
            "微酣上籃輿，迢迢向歸路。",
            "出門林盡白，飛雪正零舞。",
            "苦寒嗟僕夫，鼈跛良窘步。",
            "北風惡打頭，滅燭失四顧。",
            "平生功名心，每作艱危慮。",
            "小試應危機，却輿自行去。",
            "脚力幸未衰，乘之酒力怒。",
            "踏雪如踏雲，了不見辛苦。",
            "尚奚畏泥塗，寧卹雙靴汙。",
            "僕失莫余追，瞥若肘生羽。",
            "鶱騰甫登橋，健翎已逾兔。",
            "還歸坐中堂，長嘯默不語。",
            "絲鬢且勿生，未謂余不武。",
            "夜雪向桑乾，立勳期晚暮。",
            "凜凜金石心，捐軀事明主。"
        ],
        "title": "夜飲歸戲作",
        "id": "ee06f922-e192-4998-961a-7fa502bee8f3"
    },
    {
        "author": "趙孟堅",
        "paragraphs": [
            "有花血嫣紅，侈娭大於碗。",
            "五出猩袍裂，萬攢金釘滿。",
            "數日色彌鮮，不畏風日暖。",
            "山茶越丹輩，馬塍豐土産。",
            "殊名幾百種，並立色俱赧。",
            "客言名之由，其說鄰怪誕。",
            "昔有樵弁山，絕頂路迷返。",
            "見此物尤異，斲置歸里閈。",
            "九三橐駞流，厥藝工養豢。",
            "惟以第行稱，姓名微考按。",
            "香泥密封籜，接度根暗換。",
            "若古姚魏然，因從九三喚。",
            "從茲入西浙，移根遍名苑。",
            "家家尚此花，買價不論貫。",
            "青油障曉日，朱檻護雕瓚。",
            "微物因人成，感此一喟嘆。",
            "憶昔洛陽花，壽安紅爲冠。",
            "要其所從出，亦自薪槱伴。",
            "伊維花卉流，第以色媚眼。",
            "青青三寸松，養可凌霄漢。",
            "明堂須衆木，未易一材辦。",
            "工師無遐遺，材滿巖崖畔。"
        ],
        "title": "九三月丹",
        "id": "2c91dea7-3736-40c6-8c66-db16b4b7b18c"
    },
    {
        "author": "趙孟堅",
        "paragraphs": [
            "蜾臝祝類我，慈烏知反哺。",
            "伊人矧最靈，而不以斯故。",
            "養雛數羽毛，初志亦辛苦。",
            "懷哉肯堂念，寥寥幾千古。",
            "君其若而人，悽愴踐霜露。",
            "欽聞先君子，清白守儒素。",
            "何以遺後人，多文以爲富。",
            "潭潭詩書府，魚魚禮法度。",
            "王槐信厚成，竇桂陰德著。",
            "雪玉塵不緇，鍾美見垂裕。",
            "勤修不自閟，刻詞流肺腑。",
            "應無忝厥紹，錫類及噲伍。",
            "卑飛未仰報，有淚滂如雨。",
            "山高不礙天，水流必東注。",
            "願言堅此心，宜詣聖賢處。",
            "他石或可攻，庸效南陔賦。"
        ],
        "title": "題吳門顔氏敬享亭石記",
        "id": "b57a1bbb-5f97-4e50-9e21-98f3a725bb78"
    },
    {
        "author": "趙孟堅",
        "paragraphs": [
            "白龍生陽山，龍生龍母死。",
            "於何藏斯陳，其說從古始。",
            "豈伊冥邈中，而亦有地利。",
            "季春旬八日，歲歲雨冥晦。",
            "龍下大如柱，萬目儼駭視。",
            "謂龍來朝母，人胡不知禮。",
            "邑人嚴奉供，神宮聯梵寺。",
            "龍君與龍母，居中堂殿位。",
            "兩廡香火誰，分祀及四子。",
            "山腰有龍湫，泓澄一掬水。",
            "水旱不涸溢，甘冽冷牙齒。",
            "禱雨乞一滴，闔境得沾濟。",
            "昔年令君來，瀝酒方奠啟。",
            "有物蜿蜒見，舉體金色被。",
            "巡沿上巾幞，馴狎了無畏。",
            "令君端笏迎，迎入香奩裏。",
            "誕四子如粟，久矣傳神異。",
            "逮置湫石邊，倏與電俱逝。",
            "或示夢畫工，畫龍要珠戲。",
            "或載見蜿蜒，躍戲花壺際。",
            "神靈及事怪，龔碑詳紀記。",
            "迎享送三辭，上軋騷章麗。",
            "荔子丹蕉黄，羅池未專美。",
            "余來擊節誦，金石歌聲曳。",
            "邇年又喧傳，其說更譎詭。",
            "後殿方落成，將以奉大士。",
            "一夕大風雨，巨石暗飛墜。",
            "高高山頂來，直頓殿堂內。",
            "端然一寶座，不偏亦不倚。",
            "既無繩墨量，誰與安位置。",
            "不知幾鬼推，毋廼陰兵徙。",
            "是爲鬼龍力，其說信有以。",
            "又云虎新過，泥沙印遺趾。",
            "爬抓大木皮，畫畫有文理。",
            "海山斷不連，四望惟茅葦。",
            "又無穴宅居，此物從何至。",
            "有龍必有虎，神驅理或爾。",
            "不然虎尊龍，墓前來伏跪。",
            "想當清夜月，踡跼妥其尾。",
            "談玄與訊怪，更僕良未已。",
            "笑呼金叵羅，一把詩腸洗。",
            "數酌带微酣，長嘯奮雙袂。",
            "徑直上山巔，惟如履平地。",
            "海神會我心，卷浪雪花沸。",
            "中年脚尚健，有志聊自喜。",
            "下山猛捉筆，揮掃不停臂。",
            "素壁兩三間，掀舞龍蛇勢。"
        ],
        "title": "題陳山龍祠",
        "id": "9854fb20-1d0c-4c00-ba02-c560c7709c4e"
    },
    {
        "author": "趙孟堅",
        "paragraphs": [
            "新沐試絺綌，凉生神骨清。",
            "髮疎逗風爽，半幅紗巾輕。",
            "逍遥池上亭，綠陰取次行。",
            "清和又重見，時序無留停。",
            "叢委簿書間，那得散漫情。",
            "乍此偷隙閑，雲開月蹔明。",
            "故園松菊荒，蛛網罩南榮。",
            "琴書知好在，奧窅誰爲評。"
        ],
        "title": "重賦暨邑池亭",
        "id": "7d59250a-90b9-4c93-9965-624cd38fa860"
    },
    {
        "author": "趙孟堅",
        "paragraphs": [
            "連宵對凉月，閒吟祖行篇。",
            "攬挹南卉香，入句期清妍。",
            "追隨剪吳江，送君翔九天。",
            "豈爲兒女情，戀戀祈恩憐。",
            "茲惟時多虞，活國資清賢。",
            "近者小司業，繇之入諫垣。"
        ],
        "title": "憲使陳習菴先生除司業",
        "id": "3cf42db5-9235-4d8b-92ff-5155953a2dc6"
    },
    {
        "author": "趙孟堅",
        "paragraphs": [
            "古劍三尺長，土花上鱗甲。",
            "幾年閉蟄藏，射斗光夜發。",
            "提携繞區市，鮮復事磨刮。",
            "嫖姚一拂拭，蛟斷犀可截。",
            "志士寧終窮，行逢達觀達。"
        ],
        "title": "古劍詞",
        "id": "a5aed400-51ee-4437-a4dd-9cf67440a292"
    },
    {
        "author": "趙孟堅",
        "paragraphs": [
            "山頭分兩崖，知有泉來處。",
            "曲澗潄琮琤，夜來應驟雨。",
            "葉嫩明琉璃，藤生絡松樹。",
            "石脚漲所痕，莓苔濕無路。",
            "玩之室生白，明是春將暮。",
            "何當門對開，小結幽廬住。"
        ],
        "title": "曲澗",
        "id": "c918345c-dc41-47fe-a853-a74148d57183"
    },
    {
        "author": "趙孟堅",
        "paragraphs": [
            "老耳最怕風雨聲，芭蕉葉上聲偏鳴。",
            "新枝日展翦不替，况見蕺蕺成添丁。",
            "呼童具鍤斲寒玉，蔓圖貴早除其萌。",
            "醜疑烏喙側著附，又訝蹲鴟不可羹。",
            "一笑翻成有料理，古盆石供泉清泠。",
            "黄梅彌旬雨霢霂，苔封沙擁生意成。",
            "小試抽書嚏撚細，鼠牙入水銀鬚生。",
            "漸離土性安臞瘠，淡與水石相忘形。",
            "巡除日課長養事，莖添葉比紛欹傾。",
            "炎威不到琉璃碧，水脈透尖珠貫縈。",
            "萼綠華仙斷火食，雲裾曳翠身輕盈。",
            "風軒暑簟足蕭爽，晴曦更有冬窗明。",
            "丁寧閉塞謹愛護，秋霜夜氣防憑凌。",
            "一年一年春風好，根株宛在葱蘢青。",
            "崇桃遮莫金壺貯，日暮隨風紅雨零。"
        ],
        "title": "江灣僧舍水石芭蕉",
        "id": "1905bb4d-8d01-4619-a49a-705e0a275ea6"
    },
    {
        "author": "趙孟堅",
        "paragraphs": [
            "海濱荒凉斗絕地，古寺窣堵標蒼旻。",
            "三面黄茅連巨浸，突立嵯峨超不羣。",
            "可憐前此無管領，欄干罩網蛛絲塵。",
            "相携暇日足登覽，晝長正度南風薰。",
            "冰盤朱李冷熨齒，雪絲細葛輕襯身。",
            "飲酣神王氣浩浩，半空笑語驚行人。",
            "墨圓新磨紺於漆，大字題成泣鬼神。",
            "交酬錯勸互賓主，雅論諧談肺腑真。",
            "觚稜掛月筵初散，歸從傳呼紛若雲。",
            "英游便可誇盛事，緇流勿訝吾來頻。"
        ],
        "title": "登普滿塔",
        "id": "4a16aeba-cd9c-4f92-860e-1839ea2dc61a"
    },
    {
        "author": "趙孟堅",
        "paragraphs": [
            "四十五番見除夕，稍知慚愧此之日。",
            "小時辛苦習科場，惟恐一官身未得。",
            "二十七歲方塵忝，又閲八年初實歷。",
            "又閲十年滿兩任，汲汲皇皇望通籍。",
            "况逾百指家累重，蔭贍浩穰憂不給。",
            "所以中心懷蹐跼，每至歲朝常戚戚。",
            "前年涉險趨淮幕，去年舉剡甫及格。",
            "猶自奔波趁班見，來往時時在塗陌。",
            "今年事定已改官，分邑不遠近鄉國。",
            "秋風行可報瓜熟，便得怡愉奉慈色。",
            "所以親邊知自幸，笑語團欒竟通夕。",
            "雖然丈夫致君澤民事業匪僅此，要是此去無限隔。",
            "但辦勞心供撫字，忠信尚可行蠻貊。",
            "斷不依阿事嫵媚，亦不聚歛求封殖。",
            "升而戾天沈而淵，一聽天公無固必。",
            "若綴班行儘向高，爐香夾侍螭坳側。",
            "剩擬抗論高回天，粗有外氏之遺策。",
            "或分一壘向邊疆，願作長城如李勣。",
            "霜臺直筆屏姦回，機幕飛毫草文檄。",
            "更令小試經綸手，黼黻曾夢江淹筆。",
            "不然種花蒔藥老海濱，却覓長年當官職。"
        ],
        "title": "甲辰歲朝把筆",
        "id": "820288eb-55fc-434f-9912-0a94683eb524"
    },
    {
        "author": "趙孟堅",
        "paragraphs": [
            "君不見蘇子卿，十有九年留朔廷。",
            "牧羝未乳歸未得，吞氈莫救饑腸鳴。",
            "又不見陶學士，家居三冬足文史。",
            "玉堂退直清興生，謾把烹茶誇婢子。",
            "我生徒飽太倉粟，慨懷伊人常縮恧。",
            "我才又無揮翰手，食此豈不顔增厚。",
            "浪游枉自在江湖，幾年見雪一語無。",
            "只同兒童跳梁喜，欲吟自覺腸乾枯。",
            "朔風打頭夜來泊，擁篷曉見銀糢糊。",
            "銀盤收拾和蔗漿，銀匙攪碎紅珊瑚。",
            "一抄入口清風生，再抄乍覺心眼明。",
            "連抄疾啜盤已竟，肌膚起粟神魂輕。",
            "食罷拱手謝蒼天，小儒不學食露盤，無補多慾妄求僊。",
            "願言片片皆詩料，吐吞造化歸毫端。",
            "亦不吟河橋送別凄凉句，亦不吟依本胡蘆取天怒。",
            "但願冰稜雪塊在心胸，飄飄解做梅花賦。"
        ],
        "title": "食雪",
        "id": "5668b591-548d-4cee-85fa-21b4da77e7ce"
    },
    {
        "author": "趙孟堅",
        "paragraphs": [
            "君不見昌黎諫佛骨，竟莫遂請水火投。",
            "中丞擊妖蛇，此蛇初不爲民尤。",
            "寧如立斬興妖偶，卓哉偉見吾邦侯。",
            "吁嗟三輔州，尚鬼逾蠻酋。",
            "此輩生身已麗法，尚何智慧靈諸幽。",
            "惟伊姦兇愚爾俗，假憑威毒相仇讐。",
            "依乘土木作幻怪，竊取血味神其謀。",
            "除兇破僞砉一劍，較功韓孔茲爲優。",
            "嗟嗟願公寶此劍，更煩借截姦臣頭。"
        ],
        "title": "斬偶行",
        "id": "ab3203b4-f16d-4f4f-8975-ce0916dbdba3"
    },
    {
        "author": "趙孟堅",
        "paragraphs": [
            "士業讀書讀律恥，亦不屑至其有以。",
            "男兒奮身自力耳，有足成功奚擇地。",
            "誦德科條似流水，筆端端可判生死。",
            "用之自貴勿輕視，贈君飽霜毫錐子，萬毫齊力鋒穎銳。",
            "庭陰未側可萬字，十問俱通策勳易。",
            "即次風雷星斗位，還取儒科濟世美。",
            "更贈一言君我記，終身行之恕而已。"
        ],
        "title": "送朱支倉試刑法科",
        "id": "fc6a6f3f-000a-4502-bf2b-d771cba3913f"
    },
    {
        "author": "趙孟堅",
        "paragraphs": [
            "一蚓蜿蜒行燥土，定是明朝天作雨。",
            "六厖酣憨初眈乳，乍見異物吠驚覩。",
            "老厖垂涎傍睨顧，此心亦以舐犢故。",
            "鶉衣百結多兒女，錦屏鴛帳輒獨處。"
        ],
        "title": "厖蚓圖",
        "id": "88f3925c-9420-4995-9e53-5b4e36163383"
    },
    {
        "author": "趙孟堅",
        "paragraphs": [
            "繡韉金狨玉蹀躞，天寶繁奢逾大業。",
            "華清浴已宴沈香，弓箭才人擁旌節。",
            "前頭樂部紫雲回，催駕顒迎奏三疊。",
            "阿瞞駐轡立多時，欲上花驄尚嬌色。",
            "俯頭縋𩍐力士徒，曾以脫靴爲屑屑。",
            "步步相隨那肯離，嘗聞願作連理枝。",
            "燕安儻及思艱危，那有馬嵬攀訣時。",
            "漢家山河安四維，披香千秋惟弋綈。",
            "龍眠畫茲非衒奇，端與曹高向孟陳元龜。"
        ],
        "title": "送馬上嬌圖與秋壑監丞",
        "id": "1d63bb2a-5645-49c2-9afe-60504ac8479d"
    },
    {
        "author": "趙孟堅",
        "paragraphs": [
            "蘆葦戰風聲颯索，細雨吹絲冰簾箔。",
            "暖盤醉客珠履喧，聳鸞筆飛璣唾落。",
            "詩人大義在切磋，曳裾彈鋏籍若何。",
            "正倫風化理不二，御邦即是家之和。"
        ],
        "title": "秋壑納室慶席諸友分韻",
        "id": "f654e2c6-9c45-4ad1-8e9b-ddda500866cc"
    },
    {
        "author": "趙孟堅",
        "paragraphs": [
            "桑椹紫來蠶務急，带曉採桑桑葉濕。",
            "屋頭綠暗勃姑啼，柱礎朝朝汗流出。",
            "人家蠶老婦勤苦，銀釧忙催隔窗霧。",
            "方花古塼衮香絮，院靜簾垂明燕語，沉炷銷來烟半縷。"
        ],
        "title": "採桑曲",
        "id": "44552d42-f4a1-4d87-ae94-4e2f57a86734"
    },
    {
        "author": "趙孟堅",
        "paragraphs": [
            "賣明鏡，怕明鏡。",
            "從來面瘦兩高顴，况復星星添鬢影。",
            "世間萬事只宜晦，明鏡何須炯相對。",
            "鏡明賣却昏不磨，從教雙鬢雪婆娑。"
        ],
        "title": "賣鏡",
        "id": "958c80c3-d9a2-4f16-ba64-b00262455ba6"
    },
    {
        "author": "趙孟堅",
        "paragraphs": [
            "青春能幾何，青春能幾何。",
            "蒼髯紺髮看成皤，亦有紅顔嫩於花，東風馳道屬誰家。",
            "可道光陰流電轉，草上霜飛峭如翦。",
            "心如不知恍重見，心語不通惟見面。",
            "重見面，愁轉多。",
            "歸來銀燭炯長夜，歎息青春能幾何。"
        ],
        "title": "青春能幾何  其一",
        "id": "62e670bc-6d71-4a5e-aed8-e0ed6e557f07"
    },
    {
        "author": "趙孟堅",
        "paragraphs": [
            "青春能幾何，青春能幾何。",
            "日烏月兔去如梭，膠粘難安枝上花。",
            "頗惜相逢殊草草，中心有言不復道。",
            "鵲喜傳訛易顛倒，想得也應生懊惱。",
            "謾自有千金，無方駐臉霞。",
            "休言洛陽看花伴，經年浪蕩不歸家。",
            "君不見青春能幾何。"
        ],
        "title": "青春能幾何  其二",
        "id": "2fdecc21-0742-43f6-b2a8-d28fd4f9db4e"
    },
    {
        "author": "趙孟堅",
        "paragraphs": [
            "歸歸歸，三月將盡方始啼。",
            "木林翠密陰成幄，花片紅嫣風蕩飛。",
            "歸歸歸，汝既勸歸胡不歸。",
            "歸來深院日正長，煮酒菖蒲玉屑香。",
            "醉眠藤牀覺晚凉，須臾月色到回廊。",
            "歸歸歸，真箇歸來樂未央。"
        ],
        "title": "二禽言戲贈難弟 歸歸歸",
        "id": "1803dd04-2e29-4aff-a15c-732234a3d2ef"
    },
    {
        "author": "趙孟堅",
        "paragraphs": [
            "篤篤篤，日長正午睡初熟。",
            "誰其扣門訪幽獨，見他利喙啄枯木。",
            "枯木中間能有幾，小蟲何足飽爾腹，盡日勞苦食不足。",
            "篤篤篤，此聲尚且聒人耳，人之多言寧不瀆。",
            "戒之哉，篤篤篤。"
        ],
        "title": "二禽言戲贈難弟 篤篤篤",
        "id": "3efbec7d-5c3c-46ee-a310-941818a98324"
    },
    {
        "author": "趙孟堅",
        "paragraphs": [
            "生計從來拙，奚疑壁四空。",
            "解憂惟父母，謀事等兒童。",
            "無競身如偶，訛言耳願聾。",
            "丈夫心鐵石，肯自泣塗窮。"
        ],
        "title": "庚辰除夕",
        "id": "8679a5ae-3e85-4d13-9845-6993464792ec"
    },
    {
        "author": "趙孟堅",
        "paragraphs": [
            "歲事今其暮，而多悵惋心。",
            "功名一成否，身世幾浮沉。",
            "荄甲四牆在，根株百蠹侵。",
            "白雲飛處遠，東望動微吟。"
        ],
        "title": "辛巳除夕",
        "id": "dbfcfc9a-9df4-4d14-9eab-04172e778b5a"
    },
    {
        "author": "趙孟堅",
        "paragraphs": [
            "背日踏寒影，歸程路覺長。",
            "水流逢石響，花晚度秋香。",
            "前去多林莽，新傳有虎狼。",
            "行行應勿緩，掠面已風霜。"
        ],
        "title": "山行晚歸",
        "id": "b78760f2-d56c-4ec8-819a-6fb2ecd93c75"
    },
    {
        "author": "趙孟堅",
        "paragraphs": [
            "雖未及瑯琊，看來亦自佳。",
            "微坳著新月，聳翠带餘霞。",
            "巨鑿應靈禹，斜拋或女媧。",
            "小亭相對好，莫放竹叢遮。"
        ],
        "title": "尤美亭",
        "id": "88b41ff6-05f0-4a43-9baf-f4938be7f347"
    },
    {
        "author": "趙孟堅",
        "paragraphs": [
            "夜熱寢復起，獨行池上亭。",
            "欹荷傾泫露，高柳掛疎星。",
            "秋蛩已啼草，涸魚時唼萍。",
            "無雲那有雨，湛湛一天青。"
        ],
        "title": "夜熱",
        "id": "ed602f99-a72f-4df5-aca7-9fb7c5501ea1"
    },
    {
        "author": "趙孟堅",
        "paragraphs": [
            "此閟先天地，名齋曷扁蒙。",
            "祇應防太潔，未必果冬烘。",
            "釀臈重醅酒，初陽逗煖風。",
            "當年郭有道，此意與君同。"
        ],
        "title": "蒙齋",
        "id": "dd02282a-d29a-4506-9196-9d09438f5ed5"
    },
    {
        "author": "趙孟堅",
        "paragraphs": [
            "旋斲蓱蕪地，亭臺出水瀕。",
            "人知便行樂，誰識念賢臣。",
            "淡月花無影，微風浪有鱗。",
            "飛梁如跨水，遊子更來頻。"
        ],
        "title": "文宣公祠宇新成",
        "id": "aa5bfaad-2641-4b56-8db2-dd6e3dd33a70"
    },
    {
        "author": "趙孟堅",
        "paragraphs": [
            "元正假得晴，野服暫山行。",
            "遇石松盤蓋，懸崖蘭倒生。",
            "壁間題字古，潭面鑒形清。",
            "官滿應求此，讀書秋月明。"
        ],
        "title": "何氏書堂",
        "id": "3168dc0f-1ec1-43b0-a4bc-5326284b36e7"
    },
    {
        "author": "趙孟堅",
        "paragraphs": [
            "逍遥微物累，出處任天真。",
            "薄宦已陳夢，青山猶故人。",
            "鑑湖凉不暑，荷葉浄無塵。",
            "往往入圖畫，扣舷欹角巾。"
        ],
        "title": "鴻禧觀次高橫槎韻  其一",
        "id": "14dc6d7d-08c5-4f95-9bac-eeecd8acdba1"
    },
    {
        "author": "趙孟堅",
        "paragraphs": [
            "秦望與蘭亭，山山遞送迎。",
            "蓴鱸方嫩美，草木亦欣榮。",
            "去繼漢疏傅，名肩齊魯生。",
            "鴻都讀遺事，誰不動歸情。"
        ],
        "title": "鴻禧觀次高橫槎韻  其二",
        "id": "f390e828-69cd-4a0d-879a-f2a58a85b7dc"
    },
    {
        "author": "趙孟堅",
        "paragraphs": [
            "遶堤千障碧，過雨一回新。",
            "並駕館中傑，分題湖上春。",
            "杯觴同臭味，篇什倍精神。",
            "招手年時燕，遄歸尚及辰。"
        ],
        "tags": [
            "西湖"
        ],
        "title": "和陳魯山社日西湖二首  其一",
        "id": "9add501a-a8d8-402a-9182-45e26e3a5a00"
    },
    {
        "author": "趙孟堅",
        "paragraphs": [
            "海棠料客醉，故作暈微紅。",
            "借路山無雨，惜花天不風。",
            "揚鑣聯勝士，琢句策奇功。",
            "讀罷身何許，晴光蕩漾中。"
        ],
        "tags": [
            "西湖"
        ],
        "title": "和陳魯山社日西湖二首  其二",
        "id": "5697e31c-7c37-4195-ae2e-ea5b58f5b619"
    },
    {
        "author": "趙孟堅",
        "paragraphs": [
            "野外遊神迥，望中塵物稀。",
            "天連遠水盡，鳥背夕陽飛。",
            "木葉初摇落，鄉懷動式微。",
            "興闌不忍去，遲子一舠歸。"
        ],
        "title": "江樓遲客",
        "id": "7015807d-3dff-4864-971b-ab6dc5858e3d"
    },
    {
        "author": "趙孟堅",
        "paragraphs": [
            "香泥封籜接頭新，幻出花王見早春。",
            "時節不須寒食候，工夫遠勝洛陽人。",
            "嫩黄蠟葉拳微皺，半醉宮粧粉未勻。",
            "恐怕晚風須愛護，羅幃遮却看頻頻。"
        ],
        "title": "早春牡丹",
        "id": "1ce20aea-6f95-4072-9840-5168d1cbbfab"
    },
    {
        "author": "趙孟堅",
        "paragraphs": [
            "眼眩繁妍錦一機，銅缾分插遞參差。",
            "幾於飣坐看如偶，却爲輕寒謝較遲。",
            "售用奢豪須藉酒，形容妖艷每難詩。",
            "微風忽度輕披展，絕憶霓裳駐拍時。"
        ],
        "title": "安吉州賦牡丹",
        "id": "cff42d6d-f781-450a-be2d-6dd513bfd15e"
    },
    {
        "author": "趙孟堅",
        "paragraphs": [
            "左携珍帖右花王，雅貺何殊照乘光。",
            "拆壁漏痕含蠆尾，珍珠露顆带天香。",
            "數千葉密憐檀暈，怕六丁收謹匣藏。",
            "答謝苦慚無好語，撚髭空斷不成章。"
        ],
        "title": "謝徐正十一兄惠牡丹顔帖",
        "id": "0dc46ecc-ded2-43ac-8d89-0aebac6c2368"
    },
    {
        "author": "趙孟堅",
        "paragraphs": [
            "石上芭蕉手自移，黄梅便得雨如期。",
            "水根聯絡銀絲漾，風葉紛抽羽扇欹。",
            "日驗發生疑有準，心加愛護每忘疲。",
            "猶如老大初生子，及見成人長立時。"
        ],
        "title": "種水芭蕉",
        "id": "ec2d69e3-e7d5-4f2b-93bb-27341024ab71"
    },
    {
        "author": "趙孟堅",
        "paragraphs": [
            "一痕朝日界晴窗，森肅清寒昨夜霜。",
            "硯怕生澌微貯水，爐因撥火起餘香。",
            "最耽詩帖閑中樂，無奈塵埃客裏忙。",
            "却是小春花謝絕，海棠經月駐紅粧。"
        ],
        "title": "初冬客中見小春海棠",
        "id": "954d7d67-0954-4c4a-83dc-bddc9ae0abb9"
    },
    {
        "author": "趙孟堅",
        "paragraphs": [
            "睡覺簷牙月一鈎，適閑真不願封侯。",
            "病多藥裹長爲侶，靜著爐薰轉更幽。",
            "席上眼明梅破臘，霜餘珍重菊經秋。",
            "從茲可向家居否，强半經年在客舟。"
        ],
        "title": "客中",
        "id": "dd6bdf8b-a4bc-4463-aee9-e399969cd7a5"
    },
    {
        "author": "趙孟堅",
        "paragraphs": [
            "久居朝蹟遲遷次，雖在琴齋頗寂寥。",
            "交少自應無援拔，地寒安得有肥饒。",
            "桃花落處春風緊，梅蘂開時臘雪銷。",
            "畢竟徐行能遠到，樽前贏得且逍遥。"
        ],
        "title": "和帑院叔",
        "id": "80af81d5-4113-432b-9657-059a14042dec"
    },
    {
        "author": "趙孟堅",
        "paragraphs": [
            "無庸下考又三書，知愧知慚意少舒。",
            "儻便盍簪叨墨綬，縱然休仕亦緋魚。",
            "何人不願重金服，那箇無心駟馬車。",
            "修短洪纖應賦定，好存方寸一由渠。"
        ],
        "title": "及書六考喜效白體",
        "id": "1a7fbe61-6e16-403a-a62f-d69c017396b5"
    },
    {
        "author": "趙孟堅",
        "paragraphs": [
            "不夢華胥仍不醉，燈青室白自高眠。",
            "頻聞乾葉下空砌，遥認征鴻唳遠天。",
            "慮淡殊非同槁木，無營豈復在齠年。",
            "回思撲漉紅塵久，虧損工夫只自憐。"
        ],
        "title": "不寐",
        "id": "ed9f0b35-b530-4e4d-8eca-27e2ef16d6d4"
    },
    {
        "author": "趙孟堅",
        "paragraphs": [
            "南薰初愛葉田田，忽見莖枯欲倒懸。",
            "風露漸凄生澹泊，水天相映作澄鮮。",
            "無人領會微吟意，獨自咿唔薄暮天。",
            "一對陶朱山下鷺，飛飛衝破晚炊烟。"
        ],
        "title": "邑圃池上",
        "id": "3d0a789f-a846-4e38-b638-f59fd44dcaa7"
    },
    {
        "author": "趙孟堅",
        "paragraphs": [
            "護毛不用籠寬織，半殺彫翎養自馴。",
            "退易進難微鶴歎，凉來炎去異鴻賓。",
            "橫枝梅下眠和月，臨水薇邊遊近人。",
            "更著花栽安蘚石，黄筌圖畫鎮長新。"
        ],
        "title": "養鸂鶒",
        "id": "fc5d8eb6-f735-46bb-a449-6c7c90d69f9d"
    },
    {
        "author": "趙孟堅",
        "paragraphs": [
            "自嘆凄凉客寄身，已孤茱酒奉慈親。",
            "未應一夜無芳菊，共上層樓有可人。",
            "日射寒山宜近晚，霜殷秋葉艷於春。",
            "清歡率爾吾儕事，帽落龍山意更真。"
        ],
        "title": "十日同憲僚登高",
        "id": "1bf71441-8825-44bd-917b-dfb05d660a82"
    },
    {
        "author": "趙孟堅",
        "paragraphs": [
            "二祖霜臺有烈聲，傳家文憲見先生。",
            "剛而不折松筠壽，貧弗濫求冰玉清。",
            "陶令秫田詩料足，竇家桂子義方成。",
            "即茲更有高賢傳，豈羨區區世上名。"
        ],
        "title": "讀元舅雪溪先生墓銘",
        "id": "fc88d89a-17ba-4cf4-9279-ba8b74d36d2d"
    },
    {
        "author": "趙孟堅",
        "paragraphs": [
            "行樂今非少壯時，一樽聊以酹吾師。",
            "隻雞豈敢方前輩，下馬猶能慰所思。",
            "原上松杉新種植，望中桃李半披離。",
            "歸途劇飲賡新句，顛倒綸巾不自持。"
        ],
        "title": "拜掃易齋先生墓  其一",
        "id": "5236f833-c737-4f26-8395-cdc3a5db8b91"
    },
    {
        "author": "趙孟堅",
        "paragraphs": [
            "隻雞斗酒禮雖微，苦雨終風志不移。",
            "卧病已辜寒食約，踐盟猶及小春時。",
            "老懷傷感渾如舊，同舍追陪尚可期。",
            "少憩東湖勿怱遽，片雲來往正催詩。"
        ],
        "title": "拜掃易齋先生墓  其二",
        "id": "cbf605dc-d54f-4547-8376-827d27c0787f"
    },
    {
        "author": "趙孟堅",
        "paragraphs": [
            "鎖窗寂寞守燈熒，熟數陳蹤迹杳冥。",
            "已自無心雲淡淡，不應逐計鼠營營。",
            "發生最普惟春力，幽隠旁昭是月明。",
            "試品梅花霜下角，動人深淺似秦箏。"
        ],
        "title": "寄湯帳幹",
        "id": "67af7f49-6b71-49fd-86c7-098f8f327916"
    },
    {
        "author": "趙孟堅",
        "paragraphs": [
            "水臨軒檻絕纖埃，砌面茸茸上綠苔。",
            "伺餧金鱗渾可狎，低飛翠羽不生猜。",
            "篆薰欲起筵初集，清磬纔敲夢恰回。",
            "正好西風坐蕭爽，官程翻怕驛書催。"
        ],
        "title": "招石希孟朝飯",
        "id": "85217f65-442b-42e9-9c8b-8a72f39dab62"
    },
    {
        "author": "趙孟堅",
        "paragraphs": [
            "曾聞老吏說先猷，咳唾珠璣下筆遒。",
            "大器莫爲時所用，高科還有子能收。",
            "相逢禹會嗟何晚，薄可郊寒匪暗投。",
            "珍重斯文肯勉力，清朝墳典要人修。"
        ],
        "title": "與帥幹架閣宗叔",
        "id": "e290130d-88b7-43b9-8e61-acff154d752a"
    },
    {
        "author": "趙孟堅",
        "paragraphs": [
            "詡詡言詞巷陌兒，傾心反目易安危。",
            "可嗟香盡蝶猶戀，誰謂機萌鷗不知。",
            "寥落丹青秋後扇，縱橫黑白局中碁。",
            "料應主意非疎賈，其奈難祛絳灌疑。"
        ],
        "title": "寓言",
        "id": "2ed4ec56-a9aa-48b0-9f0b-c577d9143b8c"
    },
    {
        "author": "趙孟堅",
        "paragraphs": [
            "聞借侯家宅，湖邊度夏凉。",
            "鐘魚連梵寺，雉堞傍城牆。",
            "閑適心無事，清和日正長。",
            "藕花雖尚稚，荷葉自多香。",
            "苦笋回餘味，青梅弄半黄。",
            "生綃畫團扇，細葛製輕裳。",
            "水近風生座，簷虛月滿廊。",
            "龍舟花槳榾，騮馬紫絛韁。",
            "竟日歌聲沸，通宵水面光。",
            "不妨投轄飲，更稱靜琴張。",
            "詩社聯行卷，仙姝學道粧。",
            "英遊伴王謝，清夢到羲皇。",
            "曾約陪遊蓋，慚稽動客檣。",
            "憶君成悵望，爲我細思量。",
            "幾度吟成後，憑誰遠寄將。",
            "意多收不盡，事鄙每牽忙。",
            "今夕微醺起，中宵捉筆狂。",
            "浪吟無次第，聊表未遺忘。"
        ],
        "tags": [
            "西湖"
        ],
        "title": "追詠西湖行樂寄傅清叔",
        "id": "6507f495-4e62-4de2-92c3-330b73c715fd"
    },
    {
        "author": "趙孟堅",
        "paragraphs": [
            "九里松株不斷青，松風上發下泉聲。",
            "耳邊爲愛聞天籟，故約遊韁緩緩行。"
        ],
        "title": "九里松馬上作",
        "id": "a13dc45e-8fc8-42f4-8c75-3e6878af5464"
    },
    {
        "author": "趙孟堅",
        "paragraphs": [
            "素娥懶駕水晶輪，此夕飛來夜欲分。",
            "送客出門還獨立，一天清露湛無雲。"
        ],
        "title": "送客",
        "id": "49844d65-74e8-4d8b-b9b1-687d97169a99"
    },
    {
        "author": "趙孟堅",
        "paragraphs": [
            "小樓面面著疎櫺，靜有蟾光絕市聲。",
            "讀罷離騷臨晉帖，菊花香裏數寒更。"
        ],
        "title": "臨安客中",
        "id": "c01cee24-df17-4e4d-bc57-67d4bc5ac19c"
    },
    {
        "author": "趙孟堅",
        "paragraphs": [
            "奚囊金勒逗春行，醉咏歸來隴月生。",
            "折得生香渾懶向，斷簪零珥任縱橫。"
        ],
        "title": "折枝",
        "id": "5002c6ed-1797-438a-9166-dff9fc3f3b0c"
    },
    {
        "author": "趙孟堅",
        "paragraphs": [
            "節近清明長是陰，黄花間在麥苗深。",
            "倦行却上高樓望，烟鎖前村一半林。"
        ],
        "title": "清明",
        "id": "0415af79-3a0e-4f76-a685-60253fc2c143"
    },
    {
        "author": "趙孟堅",
        "paragraphs": [
            "二十年前漫浪遊，海天霜氣夜深浮。",
            "竹窗夢斷聞雞處，常憶溪灣塢聚頭。"
        ],
        "title": "經過",
        "id": "5f83f548-fd9f-4724-a4e4-4fc749b516c4"
    },
    {
        "author": "趙孟堅",
        "paragraphs": [
            "凄凄寒菊委霜叢，下有微吟腐葉蛩。",
            "倚著欄干聽不了，自來我輩最情鍾。"
        ],
        "title": "南林張園",
        "id": "a4e69efa-0e8c-4e7c-8a8d-bb818860d6a8"
    },
    {
        "author": "趙孟堅",
        "paragraphs": [
            "少年眼力健觀書，卷裏千言一覽無。",
            "官事簿書昏惘惘，效尤石上種菖蒲。"
        ],
        "title": "種石菖蒲",
        "id": "512f1283-7145-4d5d-b0fd-37bf69abf01f"
    },
    {
        "author": "趙孟堅",
        "paragraphs": [
            "光風蕩煖曉晴天，雅有幽香入簡編。",
            "尋見野花都不是，山蜂引到石崖邊。"
        ],
        "title": "蕙花",
        "id": "c595cbcf-9d17-4f40-8d0c-a49d7c0e1b12"
    },
    {
        "author": "趙孟堅",
        "paragraphs": [
            "點點桃花短短牆，雨聲徹夜響迴廊。",
            "覺來蝴蝶家山夢，一半分明一半忘。"
        ],
        "title": "夢回",
        "id": "3d6dd853-6f3e-4ff1-88cc-25b8033ed0b0"
    },
    {
        "author": "趙孟堅",
        "paragraphs": [
            "紛紛塵土簿書堆，職在其間怎可辭。",
            "不向先生問榮達，但言何日是閑時。"
        ],
        "title": "贈術者",
        "id": "8939ac03-2d6b-45bb-b7a0-c229d4b77371"
    },
    {
        "author": "趙孟堅",
        "paragraphs": [
            "鳳城凉雨新秋後，幾處朱樓試管弦。",
            "有客貰金收古歙，短檠竟夕自摩研。"
        ],
        "title": "買硯碑  其一",
        "id": "843e8859-1b90-489d-a9a6-7f79c3ddb92c"
    },
    {
        "author": "趙孟堅",
        "paragraphs": [
            "恰在貰金醉硯直，又逢古洛蔡公碑。",
            "摩挲不忍教他去，笑殺典衣償直時。"
        ],
        "title": "買硯碑  其二",
        "id": "839f99e4-aa15-4976-b8f7-7231138e77bc"
    },
    {
        "author": "趙孟堅",
        "paragraphs": [
            "生成欲見化工功，不在漫山桃李中。",
            "爲向梅梢問消長，地寒先却得春風。"
        ],
        "title": "問梅寄賈秋壑先生",
        "id": "6e8b8e06-3d4b-4dad-885a-2137b157da74"
    },
    {
        "author": "趙孟堅",
        "paragraphs": [
            "枯梅一樹半斜欹，繞匝行行欲詠詩。",
            "忽覿季難遺墨在，西風吹淚滿髯絲。"
        ],
        "title": "天平方丈梅下見持要舊題",
        "id": "75ed0799-c0e9-4042-8d4b-44692b731ad8"
    },
    {
        "author": "趙孟堅",
        "paragraphs": [
            "官舍無花甑有塵，縱將畫展不如真。",
            "若非折寄珍珠顆，幾是蕭條過一春。"
        ],
        "title": "謝送牡丹  其一",
        "id": "d5b52ab6-0ce1-418f-be4e-68be1f2aaac5"
    },
    {
        "author": "趙孟堅",
        "paragraphs": [
            "蘸蠟封枝翦處新，開奩带露尚精神。",
            "洛陽路遠風塵暗，腸斷應無做譜人。"
        ],
        "title": "謝送牡丹  其二",
        "id": "6fcd173b-c4c6-43f6-bbb3-c368b965c88a"
    },
    {
        "author": "趙孟堅",
        "paragraphs": [
            "高燒燭照御黄衣，疑是沈香夜宴歸。",
            "固是不教花睡著，只愁驚起露蟬飛。"
        ],
        "title": "高渭南席上燭照牡丹  其一",
        "id": "aab6a9ee-64c7-4d50-ad33-de5b7d6ecf81"
    },
    {
        "author": "趙孟堅",
        "paragraphs": [
            "日午貓睛一線時，紅嫣紫媚正猖披。",
            "爭如絳蠟通宵照，玉葉金鬚色愈滋。"
        ],
        "title": "高渭南席上燭照牡丹  其二",
        "id": "47839010-e25a-4c60-8b07-ba3a0d5b02fb"
    },
    {
        "author": "趙孟堅",
        "paragraphs": [
            "哆口搘牙月蝕詩，遺編讀著凜風規。",
            "如何晚節從汙合，竟與姦臣血作泥。"
        ],
        "title": "題玉川月蝕詩後",
        "id": "9b03f0a9-5cc8-4029-8b59-40e10d48f87a"
    },
    {
        "author": "趙孟堅",
        "paragraphs": [
            "霜輕榆柳未全黄，兩岸菰蒲洲渚長。",
            "鷗鳥背人飛撲漉，西風嘗是入斜陽。"
        ],
        "title": "題趙大年小景  其一",
        "id": "508de0c9-5b12-4f17-a0c2-1a041c68b487"
    },
    {
        "author": "趙孟堅",
        "paragraphs": [
            "一行白鷺過前山，飛去沙鷗半復還。",
            "更有精能君見否，黄鸝兩兩綠楊間。"
        ],
        "title": "題趙大年小景  其二",
        "id": "65820f52-56ec-411e-80fb-af5bb3bd879a"
    },
    {
        "author": "趙孟堅",
        "paragraphs": [
            "微風過處有清香，知是荼䕷隔短牆。",
            "相得故園成索寞，詩盟誰復爲平章。"
        ],
        "title": "客中思家  其一",
        "id": "ce2c31fa-c7cc-48a7-b674-78a366043583"
    },
    {
        "author": "趙孟堅",
        "paragraphs": [
            "楚楚輕衫翦薄紗，而今憶得在山家。",
            "蕭娘爲是親蠶事，嗔带含香紫笑花。"
        ],
        "title": "客中思家  其二",
        "id": "1f86386d-2879-47a2-b6f2-fa18c759ab3f"
    },
    {
        "author": "趙孟堅",
        "paragraphs": [
            "柳絮悠悠拂面輕，隨風到處若爲情。",
            "西池應也無人到，一面青青萍自生。"
        ],
        "title": "客中思家  其三",
        "id": "b00ac1a9-d892-46cf-9117-6deaca2bc031"
    },
    {
        "author": "趙孟堅",
        "paragraphs": [
            "逃禪祖花光，得其韻度之清麗。",
            "節庵紹逃禪，得其蕭散之布置。",
            "回觀玉面而鼠鬚，已見工夫較精緻。",
            "雙枝倒作鹿角曲，生意由來端若爾。",
            "所傳正統諒末節，捨此的傳皆僞耳。",
            "僧花工之工則麤，夢良意到工則未。",
            "女中却有鮑夫人，能守師繩不輕墜。",
            "可憐聞名不識面，云有江西陸公濟。",
            "季衡麤醜惡拙祖，弊到雪篷濫觴矣。",
            "所恨二王無巨法，多少東鄰擬西子。",
            "是中有趣豈不傳，要以眼力求其旨。",
            "踢鬚正七萼則三，點眼名椒梢鼠尾。",
            "枝分三疊墨濃淡，花有正背多般蕊。",
            "夫君固已悟筌蹄，重說偈言吾亦贅。",
            "誰家屏障得君畫，更以吾詩跋其底。"
        ],
        "title": "里中康節庵畫墨梅求詩因述本末以示之",
        "id": "d521d24a-93ae-45f9-989a-d509dd1f1742"
    },
    {
        "author": "趙孟堅",
        "paragraphs": [
            "濃寫花枝淡寫梢，鱗皴老幹墨微焦。",
            "筆頭三踢攢成瓣，珠暈一圓工點椒。",
            "粧綴蜂鬚擬笑靨，穩拖鼠尾施長條。",
            "盡吹花側風初急，猶带枝頭雪未消。",
            "松竹襯時明掩映，水波浮處見飄颻。",
            "黄昏時候朦朧月，清淺溪山長短橋。",
            "閙裏相挨如有意，靜中背立似無聊。",
            "筆端的皪明非畫，軸上縱橫不是描。",
            "頓覺坐來春盎盎，因思行過雨瀟瀟。",
            "從頭總是湯楊法，拚下工夫豈一朝。"
        ],
        "title": "康不領此詩又有許梅谷者仍求再賦長律",
        "id": "81f02731-258b-45e0-8507-d4261167277b"
    },
    {
        "author": "趙孟堅",
        "paragraphs": [
            "古畫畫物無定形，隨物賦形皆逼真。",
            "其次祖述有師繩，如印印泥隨前人。",
            "尚疑屋下重作屋，參以新意意乃足。",
            "晉魏而來幾百年，羲獻斷絃誰解續。",
            "何况高束李杜編，江湖競賣新詩讀。",
            "願君種取渭川一千畝，飽飯逍遥步捫腹。",
            "風晴烟雨盡入君心胸，吐出毫端自森肅。"
        ],
        "title": "王翠巖寫竹求詩",
        "id": "0bf71e8d-8237-4d4d-aeef-5ae7c2d755e9"
    },
    {
        "author": "趙孟堅",
        "paragraphs": [
            "自欣分得櫧山邑，地近錢塘易買花。",
            "堆案文書雖鞅掌，簪瓶金玉且奢華。",
            "酒邊已愛香風度，燭下獨憐舞影斜。",
            "礬弟梅兄來次第，攙春熱閙令君家。"
        ],
        "title": "題水仙",
        "id": "3c3bad00-f0f4-426b-a64d-9c8f66a24abe"
    },
    {
        "author": "趙孟堅",
        "paragraphs": [
            "秋泊禪扉夜，清吟入興頻。",
            "風生水鱗甲，雲放月精神。",
            "禪有機鋒祕，詩無句法新。",
            "舊題尋不見，吹遍壁間塵。"
        ],
        "title": "夜泊法忍寺",
        "id": "91f3e311-5f58-4330-b580-e314207a7d28"
    },
    {
        "author": "趙孟堅",
        "paragraphs": [
            "六月衡湘暑氣蒸，幽香一噴冰人清。",
            "曾將移入浙西種，一歲纔華一兩莖。"
        ],
        "title": "題墨蘭圖",
        "id": "cc60afc8-add3-43f1-8498-bca5b39a6795"
    },
    {
        "author": "趙孟堅",
        "paragraphs": [
            "牆頭花，紅且白。",
            "一百五日過寒日，寒食過了好風日。",
            "風又吹，日又炙。",
            "枝頭好花盡狼藉，人生百年罕七十。",
            "愚者見花不知惜，我輩看花常唧唧。",
            "有酒莫停杯，當歌莫停拍。",
            "頭上絲絲霜雪來，老大見花方歎息。"
        ],
        "title": "牆頭花",
        "id": "6e79f8de-391e-4c3d-a6cd-61e6938a579f"
    },
    {
        "author": "趙孟堅",
        "paragraphs": [
            "溟溟復靄靄，極望欲無涯。",
            "村遠如相合，天底若四垂。",
            "櫓聲因濕小，塔影被雲欺。",
            "不但長烟雨，陰晴有間時。"
        ],
        "title": "題高氏烟雨館  其一",
        "id": "93e75260-e4b8-4732-b403-766ffbedb939"
    },
    {
        "author": "趙孟堅",
        "paragraphs": [
            "人多晴晝至，此趣未應知。",
            "我獨身常寓，烟霏雨暗時。",
            "曀添波面闊，綠壓柳絲垂。",
            "忽有片帆過，驚飛雙鷺鷥。"
        ],
        "title": "題高氏烟雨館  其二",
        "id": "86d58f74-a00a-4f78-b6ee-be0dec0d04ca"
    },
    {
        "author": "趙孟堅",
        "paragraphs": [
            "重到招提十七年，吟題墨色又成嫣。",
            "蟠虯老檜枝垂舞，像刻前碑石載鎸。",
            "留賦縱然常滿壁，玄機竟莫悟枯禪。",
            "道場法子叢居盛，奚復蘆花施釣船。"
        ],
        "title": "題照禪師道場",
        "id": "1f479f0e-4d60-4c14-bd68-e7132f1175a6"
    },
    {
        "author": "孫夢觀",
        "paragraphs": [
            "多幸廛居辱鎮臨，政平底用減科箴。",
            "昔聞偃室絃歌化，今見邦君撫字心。",
            "簾度荷香供永晝，水寒山影瀉清音。",
            "從來縣譜無他事，祇說恩波一脈深。"
        ],
        "title": "道愛堂",
        "id": "62cc3e42-615a-4848-9d57-6184e815cac5"
    },
    {
        "author": "趙與{𥫗/？/心}",
        "paragraphs": [
            "野色烟波外，西風橘柚香。",
            "湖光杳無際，山色忽深藏。",
            "塔古燈猶照，壇餘竈已荒。",
            "何當蛻塵鞅，從此訪漁郎。"
        ],
        "title": "橘二首  其一",
        "id": "913f2e26-dedb-4c05-b708-b02bcee1f728"
    },
    {
        "author": "趙與{𥫗/？/心}",
        "paragraphs": [
            "倦客滄浪意，扁舟汗漫遊。",
            "雲歸林屋晚，木落洞庭秋。",
            "此地真堪老，中原卒未休。",
            "可知侯萬戶，不似橘千頭。"
        ],
        "tags": [
            "洞庭湖"
        ],
        "title": "橘二首  其二",
        "id": "103404ae-64bd-4fda-a01b-58e79517471b"
    },
    {
        "author": "趙與{𥫗/？/心}",
        "paragraphs": [
            "晚來狂索酒，量大酒無功。",
            "窗豁能容月，樓高易得風。",
            "碎聲聞蟋蟀，疎影舞梧桐。",
            "夜半成清夢，江湖垂釣翁。"
        ],
        "title": "桐",
        "id": "5bab60a4-6f0d-418b-9dc1-da759cd7e5e1"
    },
    {
        "author": "吳燧",
        "paragraphs": [
            "山色寒仍瘦，湖光晚再明。",
            "松蒼仁者壽，梅古聖之清。",
            "日淡草無影，風乾葉有聲。",
            "三年湖上客，鷗鷺得無情。"
        ],
        "title": "冬晚湖上",
        "id": "83e5937a-982d-4ef8-a52d-82bea9ded1a5"
    },
    {
        "author": "程元鳳",
        "paragraphs": [
            "聖主嚴恭德意真，兩儀合饗鑒精純。",
            "九筵五室儀章舊，一祖三宗侑典新。",
            "風日盎溫鑾輅駕，月星明穊玉巵陳。",
            "元良式獻邦家慶，共祝吾皇壽萬春。"
        ],
        "title": "寶祐五年史院修高孝光寧四朝國史成上進九月明堂升侑高宗禮成進詩三章稱賀  其一",
        "id": "a885f4cd-81a2-4fd5-a294-9d38ae1835ae"
    },
    {
        "author": "程元鳳",
        "paragraphs": [
            "格天盛德素躬全，肸蠁交通心即天。",
            "供幣用將祈永命，奉粢端爲告豐年。",
            "寬條日布民安業，捷幟星馳將護邊。",
            "虎拜紫宸稱賀處，祥光縈繞御爐烟。"
        ],
        "title": "寶祐五年史院修高孝光寧四朝國史成上進九月明堂升侑高宗禮成進詩三章稱賀  其二",
        "id": "24168c54-5c77-4b55-8ef6-cb948d2ea3c4"
    },
    {
        "author": "程元鳳",
        "paragraphs": [
            "愚臣何幸際明時，才本疎庸玷宰司。",
            "未報聖恩懷夕惕，更叨使領侍親祠。",
            "駿奔重屋儀文肅，雞揭端門惠術施。",
            "歸美慚微天保頌，畏威願繼我將詩。"
        ],
        "title": "寶祐五年史院修高孝光寧四朝國史成上進九月明堂升侑高宗禮成進詩三章稱賀  其三",
        "id": "8fc7a4c4-f9e7-42d3-b807-ba439ff66b93"
    },
    {
        "author": "程元鳳",
        "paragraphs": [
            "有美英姿七尺長，桓桓威武孰能當。",
            "保州蕭史來依德，拒逆侯生竟敗亡。",
            "爵受重安持督節，謚書忠壯配高皇。",
            "堂堂廟宇黄牢下，暮鼓晨鍾不暫忘。"
        ],
        "title": "淳祐己酉歲謁祖梁將軍忠壯公廟",
        "id": "6fb5dcb9-40f3-439e-8a3c-3b8affd0621c"
    },
    {
        "author": "程元鳳",
        "paragraphs": [
            "午雞喔喔嶺頭聞，下嶺相將日已曛。",
            "跨澗小橋斜貼水，懸崖峭壁冷生雲。",
            "青帘漸喚新從事，白壁猶存舊墨君。",
            "桑柘漸濃麻麥秀，田夫村婦總欣欣。"
        ],
        "title": "和竹塢過曹柘嶺",
        "id": "117a53ec-0b9d-47a3-8578-8a1741774b74"
    },
    {
        "author": "程元鳳",
        "paragraphs": [
            "山人坐題山水清，一空霽色無陰晴。",
            "虛堂夜看星斗落，老鼎晝汲風泉烹。",
            "杯間聊學蔬筍氣，雲外遠飄絃誦聲。",
            "晦翁溪齋二三友，神遊於此留其名。"
        ],
        "title": "居然菴",
        "id": "0d635557-c770-4f6d-8ac1-8dd00f0c32c7"
    },
    {
        "author": "程元鳳",
        "paragraphs": [
            "爲愛山房峭絕，十年兩借禪床。",
            "松聲夜半清枕，洗盡世間笙簧。"
        ],
        "title": "遊清泉寺",
        "id": "8253440a-94a6-4126-80a0-365999837be1"
    },
    {
        "author": "程元鳳",
        "paragraphs": [
            "共趁雲龍會，爾何獨負嵎。",
            "猝逢驚履尾，孰視稍摩鬚。",
            "野老與相狎，行人畏不趨。",
            "敢煩猿臂手，射此老於菟。"
        ],
        "title": "虎頭巖",
        "id": "41ca6ba1-7a6d-4d11-a4d3-b551d7840896"
    },
    {
        "author": "程元鳳",
        "paragraphs": [
            "解鞍小憩索胡床，五載重來兩鬢霜。",
            "庭下幽花迷蛺蝶，屋頭喬木弄笙簧。",
            "棣華喜遂團欒樂，柳絮從教上下狂。",
            "明月浮丘訪僊伯，徑迷芳草馬蹄香。"
        ],
        "title": "同山窗遊黄山",
        "id": "32e9adc9-ab6c-4481-b53a-88252e915bc0"
    },
    {
        "author": "程元鳳",
        "paragraphs": [
            "聖心翼翼對蒼穹，蕆事明禋協肅雍。",
            "玉輅曉升香霧滃，紫壇夜款瑞烟濃。",
            "風聲應律諧簫管，月色澄空映璧琮。",
            "丹鳳樓前恩施溥，歡呼三祝效堯封。"
        ],
        "title": "明堂大禮慶成詩  其一",
        "id": "da04b2fb-259b-4b8d-8e41-30e6982a6dd8"
    },
    {
        "author": "程元鳳",
        "paragraphs": [
            "森嚴羽衛擁和鑾，咫尺龍顔侍至尊。",
            "禋祀儀文勤聖問，敬天實意進芻言。",
            "百神受職來鴻祉，多士承休肅駿奔。",
            "右饗不常威可畏，載歌周頌報皇恩。"
        ],
        "title": "明堂大禮慶成詩  其二",
        "id": "30000a2e-a435-4dc1-be30-9f986c6456a2"
    },
    {
        "author": "程元鳳",
        "paragraphs": [
            "漁翁收網處，衰柳自穿魚。"
        ],
        "title": "句",
        "id": "babea72f-4c99-478d-88e9-223a13aaa31f"
    },
    {
        "author": "貝守一",
        "paragraphs": [
            "饑餐匕筯飯，渴飲甆罌酒。",
            "不忺白晝眠，時復遶庭走。",
            "不結冷淡交，亦無名利友。",
            "晚借竹風涼，臨池坐良久。"
        ],
        "title": "逍遥吟",
        "id": "24108de0-1c4c-4652-bbf5-2dad64c3c56a"
    },
    {
        "author": "貝守一",
        "paragraphs": [
            "不效癡禪誤此身，安居隨分樂天真。",
            "閒尋草藥防醫病，廣施仙方爲濟人。",
            "學道未逢師訣竅，收心且養自精神。",
            "修持要到無空地，掃却從前礙眼塵。"
        ],
        "title": "適意",
        "id": "bb1205cc-b483-490b-8425-c5659ba9ca2a"
    },
    {
        "author": "貝守一",
        "paragraphs": [
            "跡晦心須晦，神清夢亦清。",
            "一窩如斗大，萬事等漚成。",
            "風月平章易，山林去就輕。",
            "生生終有累，不若事無生。"
        ],
        "title": "自適",
        "id": "8d9e3185-71f2-4f56-a42e-85de0833ff35"
    },
    {
        "author": "貝守一",
        "paragraphs": [
            "園林桃李爭妍，我有蘭花數朵。",
            "盃盤笋蕨鮮肥，恁地有何不可。"
        ],
        "title": "有何不可  其一",
        "id": "5279d730-47c2-4b73-9f53-f430a0e87e0f"
    },
    {
        "author": "貝守一",
        "paragraphs": [
            "炎炎火繖張空，避暑林亭趺坐。",
            "有時解帯披襟，恁地有何不可。"
        ],
        "title": "有何不可  其二",
        "id": "b7918863-d5f2-4a0e-9206-0f32cd88fb0c"
    },
    {
        "author": "貝守一",
        "paragraphs": [
            "桂花香滿脩廊，皓月當空照我。",
            "徐徐三弄瑶琴，恁地有何不可。"
        ],
        "title": "有何不可  其三",
        "id": "b95700e3-8f14-402c-8c21-9068c0337df4"
    },
    {
        "author": "貝守一",
        "paragraphs": [
            "竹塢雪封雲鎖，地爐溫酒添火。",
            "醉來擁被高眠，恁地有何不可。"
        ],
        "title": "有何不可  其四",
        "id": "012aba25-b013-4874-b1d7-e8a7dbb306ee"
    },
    {
        "author": "貝守一",
        "paragraphs": [
            "浮雲初斂夕陽斜，路入江村四望賒。",
            "木厭霜濃頻脫葉，梅嫌春小未開花。",
            "翩翩過雁摩晴漢，隠隠孤帆趁落霞。",
            "欲壯吟懷沽斗酒，野田多處少人家。"
        ],
        "title": "冬晴晚步",
        "id": "6a8d3518-9317-4c64-9364-4bea7735177e"
    },
    {
        "author": "貝守一",
        "paragraphs": [
            "高車駟馬謾相誇，竹榻蒲團屬自家。",
            "困睡饑餐何所有，一溪明月照梅花。"
        ],
        "title": "絕句",
        "id": "b0cd61ae-57ee-442e-81b6-a9c1835a9069"
    },
    {
        "author": "李曾伯",
        "paragraphs": [
            "五葉堯蓂紀誕彌，慶流文祖已垂基。",
            "星明南極老人壽，春布東皇太乙時。",
            "紅入仙桃千歲實，青歸御柳萬年枝。",
            "嶺民喜見昇平象，拜手同賡天保詩。"
        ],
        "title": "天基節靜江祝聖樂語口號",
        "id": "ffbcc5a8-8b41-432c-9fe7-0f961e412a67"
    },
    {
        "author": "李曾伯",
        "paragraphs": [
            "碧虛飛信入蓬萊，約我驂鸞伴侶來。",
            "藹藹祥雲射虹渚，繽繽香霧下龜臺。",
            "喜乘蓮葉經瓊海，笑指梅花薦玉杯。",
            "聖算自應天地久，蟠桃不計幾回開。"
        ],
        "title": "王母致語口號",
        "id": "e4ad7f01-ac75-492d-b230-cc3356968ceb"
    },
    {
        "author": "李曾伯",
        "paragraphs": [
            "相對封人共祝堯，玉觴瀲灧酒浮椒。",
            "千山佳氣供紅旆，一道仁聲頼翠軺。",
            "南極仰祈天上壽，東風不隔海濱遥。",
            "恩濃湛露何爲報，勉屬清忠答聖朝。"
        ],
        "title": "對廳致語口號",
        "id": "0cdb0b90-55bf-4495-947a-2b88f227fdbb"
    },
    {
        "author": "李曾伯",
        "paragraphs": [
            "春風旗鼓擁元戎，萬馬方嘶一洗空。",
            "不憚八千來劍北，始知十二小齊東。",
            "將扶灞上真人業，未說隆中宰相功。",
            "整頓乾坤談笑事，歸來置酒未央宮。"
        ],
        "title": "代益昌憲運兩司宴制帥樂語口號",
        "id": "2d6e7fed-d175-47fe-a64b-15fd51b670c0"
    },
    {
        "author": "李曾伯",
        "paragraphs": [
            "皇天祚宋啟真儒，手鑰秦關鎮蜀都。",
            "方策有之伊呂偶，規模如此漢唐無。",
            "軍聲劘刜歸帷幄，王事驅馳在粟芻。",
            "把酒東湖需捷奏，佇催公衮醉西湖。"
        ],
        "tags": [
            "西湖"
        ],
        "title": "代蜀總過沔宴制帥",
        "id": "94773113-8804-4553-8c97-bcc196a03e46"
    },
    {
        "author": "李曾伯",
        "paragraphs": [
            "自擁琱旂運閫籌，星霜四歷玉關秋。",
            "深培根本安全蜀，直用精神定遠陬。",
            "琴鶴公將離峽口，樵漁我亦訪吳頭。",
            "溪山好處俱堪飲，江路相銜醉未休。"
        ],
        "title": "代餞蜀閫赴召樂語口號",
        "id": "293e8f0d-be25-4a4d-a338-5c611c76ad03"
    },
    {
        "author": "李曾伯",
        "paragraphs": [
            "曉來微雨過前溪，見說桃花水正肥。",
            "人送風帆還紫闥，客隨星履近黄扉。",
            "昔陪關上青牛到，今趁遼東白鶴歸。",
            "留得春風滿全蜀，尚知楊柳賦依依。"
        ],
        "title": "代蜀總赴召宴制帥樂語口號",
        "id": "07ac4f7c-67cc-4773-9c50-b1827f32d36c"
    },
    {
        "author": "李曾伯",
        "paragraphs": [
            "一從棋折佐籌帷，凜凜威名塞漢知。",
            "大范老今歸去矣，小申公爲易新之。",
            "檀溪春草輕車熟，苕霅秋蓴短艇宜。",
            "千載峴山磨不朽，重添羊杜兩豐碑。"
        ],
        "title": "代襄閫宴新除史制卿樂語口號",
        "id": "eb38db49-5dbe-40c0-9bca-e93cdcd3d1c7"
    },
    {
        "author": "李曾伯",
        "paragraphs": [
            "騑騑牡駕暫臨邊，淮海東頭護玉旃。",
            "春滿四郊耕穀雨，雲屯萬竈飽炊烟。",
            "平山柳絮隨絲轡，新水桃花颺綵船。",
            "瀲灧一杯拚却醉，明朝有詔侍甘泉。"
        ],
        "title": "揚州宴交代丘總領樂語口號",
        "id": "a3ef05c2-efa8-4b19-a16a-f3bd3f891a45"
    },
    {
        "author": "李曾伯",
        "paragraphs": [
            "新墉屹屹解嚴圍，十萬全師破賊回。",
            "元帥擁旄朝授策，將軍畫箠夜銜枚。",
            "椎牛臠炙歡聲動，伐鼓傳觴哀拍催。",
            "盡道平淮勳業盛，總須圖像上雲臺。"
        ],
        "title": "壽城凱還宴將帥樂語口號",
        "id": "faa481a0-36c6-4e9e-9d9b-760a5df7cd52"
    },
    {
        "author": "李曾伯",
        "paragraphs": [
            "八年一柱屹長城，此老胸中百萬兵。",
            "有造於西棠播頌，窮荒之北草知名。",
            "喧天笳鼓歸時樂，揭日旂常曠世榮。",
            "且爲平山應少駐，莫辭酩酊盡歡情。"
        ],
        "title": "凱還又宴王宣使樂語口號",
        "id": "a576411c-69df-42b3-8585-6b4941769230"
    },
    {
        "author": "李曾伯",
        "paragraphs": [
            "同是虛皇老從臣，海山深處細論心。",
            "金蘭誼篤新藩翰，玉筍班趨舊禁林。",
            "對月不妨延桂影，思人惟有護棠陰。",
            "公歸定是調商鼎，莫忘梅花雪片吟。"
        ],
        "title": "桂林宴交代董侍郎樂語口號",
        "id": "44fdde5c-340b-4e68-b5ec-3bf97777a1c8"
    },
    {
        "author": "李曾伯",
        "paragraphs": [
            "鷺洲鴛渚久相知，弭節開藩並此時。",
            "越俎况當交使事，舉觴何惜話心期。",
            "欣逢桂子三秋候，細和梅花萬里詩。",
            "指日驂鸞天上去，倚看接武步丹墀。"
        ],
        "title": "桂林宴提刑樂語口號",
        "id": "dbb799d3-6ac8-4b29-b9b5-c25c966a3395"
    },
    {
        "author": "李曾伯",
        "paragraphs": [
            "玉帳宏開會衆英，嶄嶄頭角露崢嶸。",
            "人才數半凌烟贊，姓氏推先月旦評。",
            "桂子風前鵬翮健，梅花雪外馬蹄輕。",
            "兩魁衣鉢須爭繼，聯轡歸來晝錦榮。"
        ],
        "title": "桂林鹿鳴宴樂語口號",
        "id": "06e6b817-dbc1-4c6c-a8c8-2a6959aea7ee"
    },
    {
        "author": "李曾伯",
        "paragraphs": [
            "底事元戎輟上流，揚州勢更重荆州。",
            "要酬棠笏中原志，坐釋楓宸北顧憂。",
            "白羽一揮新玉帳，朱簾半捲舊紅樓。",
            "此行整頓乾坤了，公衮萊衣正黑頭。"
        ],
        "title": "荆閫宴交代賈尚書樂語口號",
        "id": "56a9a8e6-273b-4e63-ae4e-60d4baa94dbb"
    },
    {
        "author": "李曾伯",
        "paragraphs": [
            "海風吹月近中秋，碧玉天高灝氣浮。",
            "文武對開王儉幕，主賓同上仲宣樓。",
            "棋邊正要看新著，酒畔何妨話舊遊。",
            "了却經營宛洛事，入登樞筦贊帷籌。"
        ],
        "title": "荆閫宴呂馬帥樂語口號",
        "id": "517c3bba-e6c5-46f9-8825-6384fc34ebd9"
    },
    {
        "author": "李曾伯",
        "paragraphs": [
            "太歲在娵觜，羲馭正東陸。",
            "羽書西邊來，胡騎報南牧。",
            "倉茫星火急，飄忽風雨速。",
            "憑陵我封疆，剽掠我孳畜。",
            "一越摩雲險，已汙巖岷俗。",
            "再度峰貼隘，重爲武階毒。",
            "胡兒忽令名，見謂韃靼屬。",
            "或疑女真詐，頗訝疊州族。",
            "衣毛不知帛，飲酪非茹粟。",
            "勁弓骨爲面，健馬鐵裹足。",
            "駕言取金夏，其鋒不可觸。",
            "如竹迎刃解，猶雪以湯沃。",
            "先聲張虛疑，我師遽蓄縮。",
            "心已執檄迷，手爲望風束。",
            "策昧戰爲守，計乏奇與伏。",
            "西和久間斷，文南暫蹢躅。",
            "將利僅小退，凱音誤陸續。",
            "蘭臯要寸功，良將半喪衂。",
            "敗書丙夜聞，前矛石門宿。",
            "亟令控三關，謹毋費一鏃。",
            "魚梁閉仙原，武林護午谷。",
            "七方對壘持，相戒前轍覆。",
            "縣官塞蹊徑，戰士據林麓。",
            "由是關以外，民皆棄廬屋。",
            "西康至天水，患不翅蛇蝮。",
            "鳳集一炬餘，地已付麋鹿。",
            "河池本無虞，百里禍尤酷。",
            "羣盜沸於鼎，流民湊如輻。",
            "母悲愛子死，夫沒嫠婦哭。",
            "城市委焚蕩，道路紛怨讟。",
            "於時益昌民，十室空五六。",
            "牙檣嘉陵來，舳艫尾聯屬。",
            "十乘隨啟行，驛書轉加促。",
            "鼓吹喧後部，旌旗蔽前矗。",
            "兩勞使者車，三分元戎纛。",
            "重以潰卒徒，跳梁滿山谷。",
            "聲言誅不平，未知不平孰。",
            "人情往傷弓，未免驚曲木。",
            "土著避鄉井，游手伺風燭。",
            "嗟哉是日也，性命龜未卜。",
            "事機正譸張，天時幸炎燠。",
            "晉邊死季龍，周翰奮方叔。",
            "不聞武侯敗，街亭誅馬謖。",
            "猶有孟明在，焚舟報秦穆。",
            "不待斬樓蘭，聞已事薰粥。",
            "搢紳屐欲折，意氣喜可掬。",
            "中有山西人，慊若國深辱。",
            "問之何所云，首疾已頻顣。",
            "大言往者悔，幾已潰心腹。",
            "尚爲來者憂，不知護頭目。",
            "厥今敵雖去，鄉道渠已熟。",
            "三關固天險，五都恐日蹙。",
            "不見關以外，處處空杼柚。",
            "朝廷無事時，司農積邊穀。",
            "一朝棄糞土，知幾十萬斛。",
            "民力哀何辜，邊人罪難贖。",
            "色雖帷幄喜，骨尚原野暴。",
            "未旌平凉家，方起鄒陽獄。",
            "辛苦在貔貅，恩賞歸雁鶩。",
            "幾效先軫死，不及介推祿。",
            "魏師付乳臭，漢校起奴僕。",
            "平時好糜爛，深刑痛敲朴。",
            "於時在勞來，仍忍逞誅剭。",
            "頗聞富窖藏，悉已發麥菽。",
            "邊無一人耕，食能幾日蓄。",
            "田里思反業，原堡未修築。",
            "了無金城圖，酣事銅鞮曲。",
            "朽索駕虛舟，空奩著亡局。",
            "縱君不懲艾，而我爲慚恧。",
            "我聞報中朝，四境已清肅。",
            "一人萬人心，可欺寧可服。",
            "當時屹如山，一二臣可錄。",
            "凡此保蜀功，兩和李公獨。",
            "趙公繼一出，頗慰沔人欲。",
            "益昌所毋動，餉臣尼其轂。",
            "公論雖未泯，天幸不可復。",
            "安得如紹興，魏公任都督。",
            "以口伐可汗，我恨匪元璹。",
            "徒能效曹劌，遠謀鄙食肉。",
            "言之貌愈切，至此淚幾簌。",
            "客既聞斯言，稽首拜且祝。",
            "九廟宗社靈，百城耄倪福。",
            "德澤在天下，人心久滲漉。",
            "徒以成敗論，公等皆碌碌。",
            "伯比議莫敖，蒍賈知子玉。",
            "春秋過責備，小事書簡牘。",
            "子其鉗爾舌，毋取斧鑕戮。",
            "漢人悔雁門，唐師老鴨綠。",
            "有道守四夷，初何事窮黷。",
            "不戰屈人兵，正豈待驅逐。",
            "吾皇天地心，萬國囿春育。",
            "疇咨元帥功，非夕則在夙。",
            "出命宣黄麻，入相賡綠竹。",
            "除書從天來，恩禮方隆渥。",
            "三公應鼎象，相與運坤軸。",
            "小夷置蚊蝱，壯志寄鴻鵠。",
            "分無萬戶印，莞爾一杯醁。",
            "熟慰豪傑心，有詔不盈軸。",
            "堯門萬里天，意者未親矚。",
            "君相勤外憂，必有寧我蜀。"
        ],
        "title": "丁亥紀蜀百韻",
        "id": "c82ad643-5161-4b36-8244-122b5a4d816f"
    },
    {
        "author": "李曾伯",
        "paragraphs": [
            "昌黎昔作潮州游，潮人百世稱名州。",
            "又聞柳州柳子厚，柳人至今愛其柳。",
            "二公皆以文鳴唐，所至不偶爲異常。",
            "卒今江海流落地，化作文物聲名鄉。",
            "涪南僻在巴子國，地絕中州少人物。",
            "天將儒道淑是邦，曾向先朝處羈客。",
            "河南夫子間世賢，山谷老叟人間仙。",
            "一時轍迹相繼至，頓使光價增山川。",
            "嘗嗟道從孟軻死，一貫誰能接原委。",
            "又嗟詩自杜甫亡，四海誰能造詩壘。",
            "幸生伊洛續聖傳，鳶魚遂復窮天淵。",
            "從而江右振餘響，清廟又得存遺絃。",
            "今踰元祐二百載，草木涪人尚知愛。",
            "文章性命雖匪倖，氣象風流久皆在。",
            "惜乎兩公生盛時，下與屈賈同驅馳。",
            "涪人則幸公不幸，天下應怨涪人私。"
        ],
        "title": "過涪州懷伊川涪翁兩先生",
        "id": "33c93834-93dd-4097-877a-67f51d6d8139"
    },
    {
        "author": "李曾伯",
        "paragraphs": [
            "江南三月春事濃，人間處處熙東風。",
            "山陰亭下羽觴舉，長安水邊簫鼓從。",
            "衣冠酣燕太平久，干戈浸鈍鐵鉞朽。",
            "神州風景雖慷慨，已付新亭一杯酒。",
            "皇天佑宋當此時，乃眷疇作邦家基。",
            "水晶宮裏毓奇瑞，翼日生此神仙姿。",
            "平時功業在學術，治道邊防講明出。",
            "遂將姬旦勤勞心，一洗吳人侈奢習。",
            "襄陽自昔天下雄，形勢今處常蛇中。",
            "彤弓玈矢自臨牧，輕裘緩带惟從容。",
            "雞鳴而起夜無寐，切切安危以身繫。",
            "四維盤石罔遺慮，千里毫釐尚深計。",
            "一民未飽公足食，一兵尚寒公以衣。",
            "蒼顔皓鬢已若瘠，黄童白叟人其嬉。",
            "瞻言二十三郡國，根本其蕃頼封植。",
            "農知奠枕士超距，豈但邊人戒生隙。",
            "幾番河檄動漢關，折衝隨出精神間。",
            "平淮既敵江漢盛，救邢況盡春秋難。",
            "往時國未一興役，動以千金大農給。",
            "自公邊用足幕府，不費中朝一毫力。",
            "往時餽餉識調師，粟殆不及朞年支。",
            "自公留屯上方略，粒米狼戾如京坻。",
            "規模宏大有如此，古猶其難况今撽。",
            "朝廷宿望四海重，中外先生一人耳。",
            "我聞文正腹有百萬兵，西賊聞之心膽驚。",
            "胸中武庫今十倍，一塵宜弗轒轀侵。",
            "忠定昔年鎮全益，一信五年方做得。",
            "况今終始一勤字，十年之間未嘗息。",
            "噫嘻楚人申討無日休，越人生聚幾歲周。",
            "規摹止俟機會至，社稷固頼封疆謀。",
            "史毋比公僅羊杜，雅毋詠公止申甫。",
            "昌唐安得十元吉，平蔡惟須一裴度。",
            "黄扉紫闥深帝思，衮衣赤舄行公歸。",
            "願公壽躬壽王國，牛馬下走亦作壽域之黔黎。"
        ],
        "title": "壽襄閫",
        "id": "3e6585c2-af74-4b6c-afe8-e021e88850c6"
    },
    {
        "author": "李曾伯",
        "paragraphs": [
            "君不見君家知命今師日，白衫騎馿人不識。",
            "當時畫作梁園圖，惟有龍眠老仙筆。",
            "又不見異時知命離戎州，終身願學陶朱遊。",
            "能令太史爲著語，此比西子同扁舟。",
            "君今名在嫡孫行，數載浮家渚宮上。",
            "秋風細起鱸魚釣，落日馱成院花樣。",
            "孤篷短轡成兩奇，一朝復見江南詩。",
            "風流信是古難繼，亦有軒輊誰爲之。",
            "我知長耳困皁櫪，突市衝籬久狂蹶。",
            "逢京兆節僅免辱，入華陰門幾遭詰。",
            "不如小艇楓荻洲，水天碧處盟沙鷗。",
            "凌波三歎洛妃恨，招魂一洗湘纍愁。",
            "騎馿不下竟爲惑，縱葦所之樂何極。",
            "與今坐上嘲子瑜，爭似舟中懷李白。",
            "奚庸二畝藜莧圖，足歸一枕黄粱娛。",
            "持竿鼓枻貴適我，解鞍截鐙無從渠。",
            "厥今龍眠麟筆不可復，太史鸞膠尚堪續。",
            "我亦苕溪漁隠徒，亦有水調遺子以一曲。"
        ],
        "title": "贈黄虛舟",
        "id": "be7dd956-201a-463b-88b3-674a95ef0c73"
    },
    {
        "author": "李曾伯",
        "paragraphs": [
            "老瞞晚當漢道卧，黑雲觸天月新破。",
            "英雄湖海應如響，獨向南陽靜中坐。",
            "當時不遇劉豫州，抱膝吟嘯誰爲酬。",
            "本圖一旅復夏祀，豈爲萬戶伸韓仇。",
            "彼攸官渡瑜夏口，非不功名咄嗟就。",
            "甘心蒿布嫁之子，肯以金夫易吾守。",
            "惜乎天下思漢心，是際不及西都深。",
            "皇天不祚機再失，馬謖之敗雲長禽。",
            "空存遺廟千載後，過者猶知袒爲右。",
            "嗚呼龍乎如有靈，盍使胡營落天狗。"
        ],
        "title": "和劉清叔襄陽隆中行",
        "id": "c3f82875-4ea1-47fc-91ff-e5bb586256a7"
    },
    {
        "author": "李曾伯",
        "paragraphs": [
            "來謁衡嶽山，未窮衡嶽境。",
            "爇香赤帝殿，恭祈國壽永。",
            "婆娑禹指山，僅窺虬龍影。",
            "分枝萬派別，功與天地準。",
            "悅亭萬竹間，倚丘甫俄頃。",
            "披雲挹蒼翠，俗慮須甦醒。",
            "王事屬有程，山容看難盡。",
            "歸來短篷底，夢斷青松徑。",
            "雲開爲韓子，雪霽朱張詠。",
            "必如三先生，人與此山稱。",
            "我生等培塿，安敢喬嶽並。",
            "好峰七十二，詎可一朝竟。",
            "男兒萬里眼，長嘯付一瞬。",
            "終朝摘星斗，寘身祝融頂。"
        ],
        "tags": [
            "衡山"
        ],
        "title": "謁南嶽",
        "id": "995ff5e7-1b9f-41c3-83f3-989261a4f60e"
    },
    {
        "author": "李曾伯",
        "paragraphs": [
            "我來衡山下，古梵見老柏。",
            "森然星野分，亶有神明力。",
            "風霜飽更練，雨露富培埴。",
            "嶽靈共長久，造化與消息。",
            "本盛柯葉茂，夫豈一朝積。",
            "中斷尋復續，生意仁一脈。",
            "亦由功萬世，何止祚四百。",
            "五子歎將否，一旅少康出。",
            "此殆皇天意，髣髴留禹跡。",
            "倚爲赤帝佐，正此蒼官色。",
            "存古追蠡在，比休玄圭錫。",
            "稽首千萬年，五丁謹封植。"
        ],
        "tags": [
            "衡山"
        ],
        "title": "詠衡嶽禹柏",
        "id": "ea4bcbc3-429a-4aaf-aa16-4a4f587beac7"
    },
    {
        "author": "李曾伯",
        "paragraphs": [
            "玉堂義方訓十字，衍而六百十六言。",
            "一門翁季自師友，盡出學問之根源。",
            "彼援遺書誡敦嚴，暨昶以義名沉渾。",
            "爭如此作旨哉味，足使聞者推而尊。",
            "雖然責善友之義，仕教之忠古皆爾。",
            "讀其詩可知其人，非是父不生是子。",
            "書紳我亦且服膺，過庭夫豈弗由禮。",
            "觸屏教諂勢利徒，得不爲之望風愧。"
        ],
        "title": "跋曾玉堂訓子十詩",
        "id": "881980fb-15fe-4fa7-82eb-87e2290d9e96"
    },
    {
        "author": "李曾伯",
        "paragraphs": [
            "瑞麥歌懷安，三岐及六穗。",
            "嘉祥不虛出，良以氣和致。",
            "人言一草木，華枯且爲異。",
            "况茲一曰食，有是三足記。",
            "此邦今扶風，中興號佳地。",
            "去年歲千厄，衆懼憂莫弭。",
            "入春雨暘若，嘉驗應期至。",
            "賢侯政事師，其清一杯水。",
            "孜孜布上德，念念在民事。",
            "東都循吏孰，漁陽史君似。",
            "一麥露雙穎，異世風同軌。",
            "華黍續新雅，嘉禾繼前瑞。",
            "老夫卧陋巷，聞此躍而起。",
            "一廛猥受滕，二天幸托冀。",
            "誰謂大慶賚，俯亦及憔悴。",
            "自今豐年兆，不苦力田匱。",
            "當知太守心，根源自宮閟。",
            "務豐且重穀，感召至茲類。",
            "昔襦今五袴，千里共衣被。",
            "相逢二三叟，相慶更相慰。",
            "不圖田里歎，轉作謳歌喜。",
            "酡顔溢鄉老，歡聲浹鄰比。",
            "餘波賸沾丐，罔功有餘愧。",
            "攄毫頌公德，拜手及公賜。",
            "長安咫尺天，政聲轉聞易。",
            "嘉汝龔黄績，寬予堯湯備。",
            "歸衮陳歸禾，經綸展斯志。"
        ],
        "title": "戊申和嘉興守瑞麥行",
        "id": "fe1e2ef3-6608-4580-8764-33dbfcc7d0d8"
    },
    {
        "author": "李曾伯",
        "paragraphs": [
            "老蟾竊靈藥，墮魄下塵寰。",
            "跡誤采石江，名虛巫峽山。",
            "長風送之來，寄影千丈巖。",
            "列壁當層雲，虛白生光寒。",
            "婆娑仙桂影，中著孤根蟠。",
            "宛宛學扇初，盈盈一鈎彎。",
            "如出滄海頭，半揭烟霄端。",
            "風雨不改度，晦朔從循環。",
            "山靈奪天目，作此奇哉觀。",
            "閲盡來去人，了不蒼其顔。",
            "所欠斷鰲始，一闕難磨鑱。",
            "憑誰駕長梯，取置懷袖間。",
            "爲施玉斧工，修作寶鑑團。",
            "豈無女媧之手呂翁指，運此神造應非難。",
            "何如存我真面目，嫵媚一笑只作青山看。"
        ],
        "title": "己酉夏詠月巖",
        "id": "adf9f5a0-cd83-48c4-a0cf-e33d2f8b396f"
    },
    {
        "author": "李曾伯",
        "paragraphs": [
            "我嘗采石山頭見蛾眉，且看濃粧淡抹兩湖宜。",
            "何物老嫗生此兒，又覩雙髻尤爲奇。",
            "五丁刻畫盤古時，黛綠常假山靈施。",
            "春風閲盡不肯笄，素螺頭立鬢不絲。",
            "梳雲沐雨容爲誰，相逢婉孌是似之。",
            "古今知幾經品題，我困暑役何能詩。",
            "祗疑前山月鑑故半虧，嫦娥妬吝耶焉知非。"
        ],
        "title": "詠丫頭巖",
        "id": "bd71aada-694a-4904-aa98-232c74e06c4d"
    },
    {
        "author": "李曾伯",
        "paragraphs": [
            "峿山一何青，浯水一何綠。",
            "上有唐朝碑，蒼崖與天矗。",
            "清廟倣遺音，靈武號實錄。",
            "其筆走風雷，其文貴金玉。",
            "曾經兩賢手，足耀千載目。",
            "後來紀名氏，前鑱後且續。",
            "豈無黄絹辭，中寓白圭讀。",
            "一辭不敢措，我懼此碑辱。",
            "雖然勿泥古，詠嘆豈不足。",
            "嶽將降甫申，吾皇車攻復。",
            "將墨東海水，且汗南山竹。",
            "勒功岱嵩頂，豈但清溪曲。"
        ],
        "title": "庚戌過浯溪讀中興碑",
        "id": "c56b2dea-45a6-44b8-b7cc-312e07866aec"
    },
    {
        "author": "李曾伯",
        "paragraphs": [
            "老生本不學軍旅，來護荆州國門戶。",
            "慚無善政格休徵，未能雨十與風五。",
            "今年甫幸登麥喜，入夏又以槁苗苦。",
            "驕陽杲杲地欲赤，身願爲騂措無所。",
            "瓣香惟有老天告，難以中心共人語。",
            "當知歲計國計關，不但區區飽吾楚。",
            "我持皇穹不絕物，寧忍赤子失其乳。",
            "彌旬果爾三沛澤，靡間西郊與南畝。",
            "灌園遂省桔槹力，行道奚憂豆簞呼。",
            "農皆眉間有色喜，士亦胸中以奇吐。",
            "炎埃萬里一洗空，手扇爲之却紈羽。",
            "我願天地朝野和，常若淵泉以時溥。",
            "多謝豐隆屏翳已奏功，毋使吾民復咨雨。"
        ],
        "title": "和士友傅勉之喜雨韵",
        "id": "93e8bbcd-0285-4ba1-a31e-4cb756fdcd5e"
    },
    {
        "author": "李曾伯",
        "paragraphs": [
            "蓮之爲瑞固有之，水神豈肯輕鍾奇。",
            "雙花僅見子辱表，並蒂嘗著原父詩。",
            "未如今年荆州幕，拔萃出類羅方池。",
            "二花三花四五花，至於六花同一枝。",
            "根荄太華玉井藕，彷彿函德銅池芝。",
            "曉來朝日千葉開，宛若羣玉齊頃葵。",
            "花工示人厥有象，豈止綠沉而紅依。",
            "花中獨此號君子，愛蓮有說聞濂溪。",
            "方今衆賢聚本朝，左右周召而皋夔。",
            "朝和物和天地和，薦之千載之一時。",
            "主人生平不好異，一見錯愕開雙眉。",
            "此天産也豈人力，賦此直欲同僚知。"
        ],
        "title": "詠荆州瑞蓮",
        "id": "8dec91f1-667a-4710-aa3c-ea4f6142398d"
    },
    {
        "author": "李曾伯",
        "paragraphs": [
            "擔簦畏炎暑，肅肅問宵征。",
            "馬首已十里，雞聲纔五更。",
            "雲迷青障小，月掛玉鈎橫。",
            "農舍欲安挽，戒奴毋大驚。"
        ],
        "title": "曉行梧桐嶺",
        "id": "6a0effb3-190b-4bdb-9568-a93f664681df"
    },
    {
        "author": "李曾伯",
        "paragraphs": [
            "孤枕欠曉夢，短輿償午眠。",
            "籃摇小兒卧，龕定老僧禪。",
            "少瞑溪山眼，良勞僕從肩。",
            "醒來斜日暮，亟喚玉驄鞭。"
        ],
        "title": "轎中假寐",
        "id": "c094c07f-4006-4b4e-b587-bfda681d6d58"
    },
    {
        "author": "李曾伯",
        "paragraphs": [
            "總角嬉遊處，重來轉盼然。",
            "溪山猶昨日，朋友盡中年。",
            "舊話逢人說，新詩爲客傳。",
            "喚回風雨夢，猶記北窗眠。"
        ],
        "title": "過京山",
        "id": "4818144c-5302-4706-b70e-d25281084f94"
    },
    {
        "author": "李曾伯",
        "paragraphs": [
            "此君嘗識面，閲八載重來。",
            "倦鳥欣曾宿，棲鸞去不回。",
            "牆陰餘舊墨，砌下長新苔。",
            "多謝東屏主，時時爲拂埃。"
        ],
        "title": "入郢訪張學賓因覩舊句有感",
        "id": "236b442d-2b18-49ba-83fe-0e0ae5abe5b4"
    },
    {
        "author": "李曾伯",
        "paragraphs": [
            "野迥乾坤闊，樓高歲月深。",
            "江山不今古，人物幾登臨。",
            "雲影埋荆樹，風聲快楚襟。",
            "何須喚商女，白雪想遺音。"
        ],
        "title": "登郢州白雪樓",
        "id": "b9ed85c9-cd7c-412d-8ac2-180a74395315"
    },
    {
        "author": "李曾伯",
        "paragraphs": [
            "夐出烟塵表，乾坤指顧中。",
            "數峰連野迥，一水與天通。",
            "沙外迎孤鶩，雲邊數亂鴻。",
            "家山在何許，心與大江東。"
        ],
        "title": "登郢州四望亭",
        "id": "a566475d-0352-406d-97b6-f8c6b10a6d21"
    },
    {
        "author": "李曾伯",
        "paragraphs": [
            "物有小而智，虛簷寄微縷。",
            "了不介天地，何以芘風雨。",
            "蜂蠆嘗自投，螳螂不敢侮。",
            "去面類湯網，取象得羲罟。",
            "絲吐雖非蠶，蠅視有如虎。",
            "真巧非人爲，羞煞金針女。"
        ],
        "title": "蜘蛛和韻",
        "id": "91a8ca48-19d2-4f70-a7d0-832f3320c60e"
    },
    {
        "author": "李曾伯",
        "paragraphs": [
            "紙被夜受用，布袍朝奏功。",
            "光陰半行客，氣象一衰翁。",
            "何事朝伊夕，纔非雨即風。",
            "年華苦相背，歸去又匆匆。"
        ],
        "title": "入蜀墊江道間  其一",
        "id": "a938519d-15c6-46e0-9ff1-f8a606f14009"
    },
    {
        "author": "李曾伯",
        "paragraphs": [
            "驛路交游熟，江山契分生。",
            "故人梅撲面，薄倖柳忘情。",
            "馬躍霜橋步，雞啼月店聲。",
            "豹狼俱斂迹，應避使車行。"
        ],
        "title": "入蜀墊江道間  其二",
        "id": "1d29e47a-dc21-439c-9f46-a327d4f27f5b"
    },
    {
        "author": "李曾伯",
        "paragraphs": [
            "海宇材能盛，風雲氣類從。",
            "一賢居上介，千里折遐衝。",
            "咨事須孫楚，論詩得正封。",
            "城東未爲好，終不似烏龍。"
        ],
        "title": "用從軍古云樂爲韻賀楊覺甫制幹  其一",
        "id": "7b36968c-63c6-46d8-9127-57d40c54457d"
    },
    {
        "author": "李曾伯",
        "paragraphs": [
            "明君切西顧，元帥作中軍。",
            "賓客湖南上，人才冀北群。",
            "三鱣存絳帳，一鶚在青雲。",
            "磊磊軒天地，詩書有雋勳。"
        ],
        "title": "用從軍古云樂爲韻賀楊覺甫制幹  其二",
        "id": "2c83740b-bff6-49f4-ad57-6a663373a5d3"
    },
    {
        "author": "李曾伯",
        "paragraphs": [
            "求士近取材，論人遠稽古。",
            "鄭公得杜陵，晉公有韓愈。",
            "上思利社稷，下不愧賓主。",
            "斯言宜服膺，餘子未足數。"
        ],
        "title": "用從軍古云樂爲韻賀楊覺甫制幹  其三",
        "id": "90835a68-e033-48a3-a1f1-308aa5a5a0cb"
    },
    {
        "author": "李曾伯",
        "paragraphs": [
            "國有金湯在，鄰修玉帛云。",
            "夷侵由廢雅，苗格自敷文。",
            "當宁形宵慮，公車以歲聞。",
            "便當從幕府，入校道山芸。"
        ],
        "title": "用從軍古云樂爲韻賀楊覺甫制幹  其四",
        "id": "5101d3ed-5e92-404f-abb1-7ee979e3b5cc"
    },
    {
        "author": "李曾伯",
        "paragraphs": [
            "伊昔先賢心，天下等憂樂。",
            "時分蜀道弓，慮切漢關鑰。",
            "揮刃得屠牛，察脈寬扁鵲。",
            "岷峨望不淺，持酒爲君酌。"
        ],
        "title": "用從軍古云樂爲韻賀楊覺甫制幹  其五",
        "id": "8f69d889-7a1c-4517-bed2-991b3a77069f"
    },
    {
        "author": "李曾伯",
        "paragraphs": [
            "取士雖多術，知人在片談。",
            "文書今倚重，謀議許相參。",
            "餌陋賈生五，策明劉蛻三。",
            "坤輿方厚載，朋利得西南。"
        ],
        "title": "用談笑青油幕爲韻賀吳叔永制機  其一",
        "id": "09fca2f6-78ff-47af-b1f7-3e42d68b1db8"
    },
    {
        "author": "李曾伯",
        "paragraphs": [
            "勳業登天難，易者付嬉笑。",
            "公駕鵾鵬風，來把鯨鰲釣。",
            "自比小管樂，致主在周召。",
            "此突豈待黔，早晚有明詔。"
        ],
        "title": "用談笑青油幕爲韻賀吳叔永制機  其二",
        "id": "83673d99-da2e-44e8-b859-f8dd2d55848e"
    },
    {
        "author": "李曾伯",
        "paragraphs": [
            "弟兄眉最白，人物眼常青。",
            "論事猶迎刃，談兵若建瓴。",
            "訏謨皆上策，道德有强形。",
            "辦却聊城矢，還書劍閣銘。"
        ],
        "title": "用談笑青油幕爲韻賀吳叔永制機  其三",
        "id": "3bfe10b9-063e-499d-8a99-0fceb8841922"
    },
    {
        "author": "李曾伯",
        "paragraphs": [
            "唐邊重秦隴，蜀鑒在江油。",
            "不易九鼎重，方兼四履憂。",
            "其間不容髮，自此可前籌。",
            "局面西風異，從容夜觀謀。"
        ],
        "title": "用談笑青油幕爲韻賀吳叔永制機  其四",
        "id": "a682fecb-f17f-499e-8874-761b55b9a897"
    },
    {
        "author": "李曾伯",
        "paragraphs": [
            "未登紫薇垣，慚依紅蓮幕。",
            "於巷爲遇主，自牖常納約。",
            "我生類巢燕，君聞羨臯鶴。",
            "聽取輿人言，岷峨小難著。"
        ],
        "title": "用談笑青油幕爲韻賀吳叔永制機  其五",
        "id": "35b79949-13c0-49dd-9660-7510f9615e24"
    },
    {
        "author": "李曾伯",
        "paragraphs": [
            "不見臺城事，君毋說苦空。",
            "佛隨千劫盡，人與萬山雄。",
            "吊古春酤綠，談兵夜燭紅。",
            "終宵皎無寐，萬壑響松風。"
        ],
        "title": "題劍門寺賀費伯矩韻",
        "id": "78262caa-db1d-4c85-a537-33471d053b22"
    },
    {
        "author": "李曾伯",
        "paragraphs": [
            "久識屏山面，今朝得勝遊。",
            "橋梁橫古渡，樹影倒中流。",
            "風定春檣度，烟輕晚市收。",
            "凭欄誰領解，一鷺點沙洲。"
        ],
        "title": "登閬州錦屏",
        "id": "039ae551-7ae5-4d0c-8874-f1085fe75418"
    },
    {
        "author": "李曾伯",
        "paragraphs": [
            "故迹存棲鶴，高風掃鏡鸞。",
            "烟霞扃地邃，冰雪照人寒。",
            "妙句揮濃墨，仙顔煥渥丹。",
            "雖云歸棹晚，猶及附飛翰。"
        ],
        "title": "登果州金泉山和韻",
        "id": "6c01be80-5b24-41e3-aeb9-25313da5caf8"
    },
    {
        "author": "李曾伯",
        "paragraphs": [
            "是山來自古，與世類相忘。",
            "雨染新苔翠，風吹老柏香。",
            "神仙多漢魏，祠像半隋唐。",
            "幾許烟霞侶，相從老此鄉。"
        ],
        "title": "過忠州訪酆都觀  其一",
        "id": "7968061c-81e1-4ea6-9b8e-9dc7e1695d9c"
    },
    {
        "author": "李曾伯",
        "paragraphs": [
            "迥絕塵埃表，寧無造物司。",
            "鹿馴貪客過，龍老惡人窺。",
            "丹去爐仍在，雲生洞愈奇。",
            "歸舟天盡際，杖履復何時。"
        ],
        "title": "過忠州訪酆都觀  其二",
        "id": "9e4da3e2-2ddf-4453-b5d1-0406d96dee80"
    },
    {
        "author": "李曾伯",
        "paragraphs": [
            "詩從雙井來，太史氏復作。",
            "一葦天地旋，玄酒滋味薄。",
            "有田付鴒原，比屋頼虎幄。",
            "却笑草玄池，投閣嗟寂寞。"
        ],
        "title": "過江陵和黄虛舟韻  其一",
        "id": "091a724f-924f-4bff-856a-ba95883306e9"
    },
    {
        "author": "李曾伯",
        "paragraphs": [
            "達人樂所樂，小智憂其憂。",
            "平生見飛鳶，常憶馬少游。",
            "門前車騎喧，孰與園林幽。",
            "虛舟苟欲去，鷗鷺猶當留。"
        ],
        "title": "過江陵和黄虛舟韻  其二",
        "id": "3d368830-596d-4572-b621-6275e1baeab2"
    },
    {
        "author": "李曾伯",
        "paragraphs": [
            "聞公有泊渚，不遠在異林。",
            "想勝輞川畫，時作梁父吟。",
            "絳帳豈陳迹，草堂向遺音。",
            "朝市有真隠，入山無求深。"
        ],
        "title": "過江陵和黄虛舟韻  其三",
        "id": "9f6c50ba-1439-49c8-848e-13245566ef43"
    },
    {
        "author": "李曾伯",
        "paragraphs": [
            "士有似之者，異世而同科。",
            "草亭今蘭亭，人物晉永和。",
            "於水鮮可釣，有酒旨且多。",
            "叩舷欠孺子，一賦滄浪歌。"
        ],
        "title": "過江陵和黄虛舟韻  其四",
        "id": "66c75ba4-8214-493e-86e6-b16d6423b6b3"
    },
    {
        "author": "李曾伯",
        "paragraphs": [
            "涉盡江湖道，嗟嗟寸步難。",
            "風敲蘆葉響，雨作菊花寒。",
            "市酒無嫌薄，征衣正怯單。",
            "家山在何許，回首路漫漫。"
        ],
        "title": "襄州道間驟寒",
        "id": "f300e2f7-9d71-4301-ae42-df8ce9dc5d2f"
    },
    {
        "author": "李曾伯",
        "paragraphs": [
            "一雨洗紅蔫，春深晝欲眠。",
            "綠潭波滉漾，紫陌騎聯翩。",
            "禊事懷觴豆，官身苦檻圈。",
            "只今王逸少，重見習池邊。"
        ],
        "title": "和羅季能上巳習池送客",
        "id": "254a5e37-b4af-47b3-a4f1-2f29e5187bbb"
    },
    {
        "author": "李曾伯",
        "paragraphs": [
            "古壘連邊色，烟蕪带夕陽。",
            "千年周翰祀，一瓣楚人香。",
            "樓堞新宏壯，丘墟幾廢荒。",
            "客懷明哲戒，飛夢繞吳鄉。"
        ],
        "title": "過樊城用劉清叔韻",
        "id": "8ed92759-c6ef-4c16-b160-4b38801d6781"
    },
    {
        "author": "李曾伯",
        "paragraphs": [
            "向來碑在所，今見下牛羊。",
            "魂逐江山老，名流史傳香。",
            "吳謀千載偉，晉事一丘荒。",
            "不用凭高看，中原尚鹿場。"
        ],
        "title": "登峴山用劉清叔韻",
        "id": "074bd841-1377-47ed-8f0c-41a5b6240009"
    },
    {
        "author": "李曾伯",
        "paragraphs": [
            "竟日百餘里，相逢三數家。",
            "平崗盡茅葦，沃壤舊桑蔴。",
            "短樹巢歸燕，荒城宿亂鴉。",
            "興亡誰與問，馬首夕陽斜。"
        ],
        "title": "淮西幕自皂口入潁道間作",
        "id": "27b70ba0-8156-466a-a285-4a619f018025"
    },
    {
        "author": "李曾伯",
        "paragraphs": [
            "去汴五百里，通淮十八村。",
            "荒原王翦骨，廢井伍奢魂。",
            "舊築河南塢，新城塞北屯。",
            "百年遺愛在，六一故碑存。"
        ],
        "title": "至潁州訪故老",
        "id": "52cb4f76-77c5-4976-8a21-a1702b66872f"
    },
    {
        "author": "李曾伯",
        "paragraphs": [
            "戰場千古地，咫尺是京河。",
            "遠磴連荒壁，深林長亂柯。",
            "路迷人跡少，草密獸蹄多。",
            "憶著中原事，令人撫劍歌。"
        ],
        "title": "離潁州道間",
        "id": "6f455f08-87c3-41d2-b65d-d1f838965e3a"
    },
    {
        "author": "李曾伯",
        "paragraphs": [
            "斗大一城壘，角分雙佛圖。",
            "戍營多甲士，耕隴少丁夫。",
            "月落雞聲杳，風高雁影孤。",
            "征人皎無寐，趣馬問征途。"
        ],
        "title": "曉行潁上縣",
        "id": "fb46c037-7fde-49f5-a9a9-a5fe78647e67"
    },
    {
        "author": "李曾伯",
        "paragraphs": [
            "在楚猶在趙，始終同一頗。",
            "晚年猶矍鑠，勁氣肯消磨。",
            "非老無能也，如時不利何。",
            "漢皇還拊髀，用壯莫蹉跎。"
        ],
        "title": "八公山憶廉頗",
        "id": "42102522-12fe-4d20-95ae-fc75c3eed850"
    },
    {
        "author": "李曾伯",
        "paragraphs": [
            "世未聞風鶴，香囊一少年。",
            "秦非無敵者，晉固有人焉。",
            "社稷一枰上，山河孤注然。",
            "江東正朔在，或者諉諸天。"
        ],
        "title": "淮淝憶幼度",
        "id": "505dc615-e456-4f69-b309-b3abdf78fd51"
    },
    {
        "author": "李曾伯",
        "paragraphs": [
            "五年安出處，斯道繫污隆。",
            "血指笑餘子，頭顱老此公。",
            "屋梁懸落月，花卉带香風。",
            "生氣鎮長在，大江流不窮。"
        ],
        "title": "黄州上巳和王子方雪堂韻",
        "id": "070687a3-af0b-477e-9c63-1215d56986f2"
    },
    {
        "author": "李曾伯",
        "paragraphs": [
            "向說淮東役，江東始見時。",
            "相逢無別語，所問者歸期。",
            "戎馬紛何已，蓍龜聖得知。",
            "天津橋上看，成此蔡功誰。"
        ],
        "title": "贈富春子",
        "id": "ffadcbac-9663-4171-9806-3078f966d300"
    },
    {
        "author": "李曾伯",
        "paragraphs": [
            "與子前言戲，驚人昨夢然。",
            "辦心求學道，絕口戒談天。",
            "適我烟霞外，任渠牛斗邊。",
            "明年茅屋下，共玩養生篇。"
        ],
        "title": "贈鄭通菴",
        "id": "e2f7ef62-29d9-4ec6-9650-3bdbebcd0e19"
    },
    {
        "author": "李曾伯",
        "paragraphs": [
            "擊楫同呼渡，勤公佐此州。",
            "邊防新績用，湖學舊源流。",
            "未了平戎檄，還催向闕舟。",
            "君王方仄席，檣燕勿遲留。"
        ],
        "title": "送揚州胡倅赴堂召  其一",
        "id": "7127f261-e61b-44c1-bd68-ce80cf63f310"
    },
    {
        "author": "李曾伯",
        "paragraphs": [
            "里社久相於，深知我計疏。",
            "壯懷方磊磊，別語又渠渠。",
            "竟日猶傳箭，何時可荷鋤。",
            "煩君看三徑，松與菊何如。"
        ],
        "title": "送揚州胡倅赴堂召  其二",
        "id": "4fde5476-5959-4c01-95a4-860c15bcff9c"
    },
    {
        "author": "李曾伯",
        "paragraphs": [
            "佩絃示良規，恤緯寓憂抱。",
            "人爲海鷗懼，誰謂屋烏好。",
            "子別肯贈言，我愧未聞道。",
            "藥石十數字，喚醒知幾早。"
        ],
        "title": "贈李尉歸霅川",
        "id": "cc40f992-ca88-4066-9780-3dbc5b87ff82"
    },
    {
        "author": "李曾伯",
        "paragraphs": [
            "爛醉非生涯，小人若甘醴。",
            "斧斤戕天和，狂藥害正禮。",
            "可惜竹溪逸，不飲潁之水。",
            "名教有餘樂，公未知趣耳。"
        ],
        "title": "和清湘蔣省幹酒色財氣韻  其一",
        "id": "4cda572f-323d-4693-836a-c8995bfb8381"
    },
    {
        "author": "李曾伯",
        "paragraphs": [
            "風花落春紅，歲寒傲霜竹。",
            "彼欲褒姒笑，焉知周人哭。",
            "白髮悲梨園，芳草慘金谷。",
            "無使桑間音，亂我杏壇曲。"
        ],
        "title": "和清湘蔣省幹酒色財氣韻  其二",
        "id": "a8785b2f-5762-4696-a96e-429a17581f31"
    },
    {
        "author": "李曾伯",
        "paragraphs": [
            "網者棄魚小，獵人貪鹿肥。",
            "不見阿堵物，見惡寧馨兒。",
            "銅山變荆棘，錦帳啟藩籬。",
            "萬物與同毀，千駟吾何爲。"
        ],
        "title": "和清湘蔣省幹酒色財氣韻  其三",
        "id": "9608cec1-612b-4ffc-bd78-4ac9a0b9e709"
    },
    {
        "author": "李曾伯",
        "paragraphs": [
            "乾坤一枰棋，今古一杯酒。",
            "悲哉易水筑，陋矣鴻門斗。",
            "將軍跨下出，宰相簣中有。",
            "唾面使自乾，拭之費人手。"
        ],
        "title": "和清湘蔣省幹酒色財氣韻  其四",
        "id": "9def2608-dc15-444d-ba86-350fbe1c1e2e"
    },
    {
        "author": "李曾伯",
        "paragraphs": [
            "草草家林適，時時步屐過。",
            "跨流通略彴，枕岸擬䍧牱。",
            "牆外千竿竹，亭陰數畝荷。",
            "年豐遂閑止，老境足婆娑。"
        ],
        "title": "小亭閑止",
        "id": "6ab79ba8-f750-462a-bbb7-f281da9b4453"
    },
    {
        "author": "李曾伯",
        "paragraphs": [
            "公不生唐世，貞元事若何。",
            "主恩思報切，臣罪忤時多。",
            "佞舌攻何忍，剛腸死不磨。",
            "倚蘭凝佇久，一鷺點滄波。"
        ],
        "title": "宣公祠",
        "id": "e3cc102c-a372-4a47-9c38-c5750c311dec"
    },
    {
        "author": "李曾伯",
        "paragraphs": [
            "小有家林適，歸來已恨遲。",
            "引杯懷楚舞，飽飯和陶詩。",
            "慷慨多新語，綢繆半舊知。",
            "夜深橋雪滑，亟命短筇支。"
        ],
        "title": "招里巷諸友和韻",
        "id": "7d9cf490-ad82-4cb4-b53d-055b70c9c5a8"
    },
    {
        "author": "李曾伯",
        "paragraphs": [
            "護風須飲劇，待雪拚眠遲。",
            "舉席俱佳客，揮毫盡好詩。",
            "冷薌梅畔覺，清響竹間知。",
            "莫憶征鞍夢，從渠月下支。"
        ],
        "title": "諸友遲留待雪再用韻",
        "id": "955bbb42-f028-437e-91e3-06e6bf31e4a6"
    },
    {
        "author": "李曾伯",
        "paragraphs": [
            "江海三吳會，萍途一昔棲。",
            "路迎來阜北，船趁長潮西。",
            "魚鳥隨情適，鵬蜩付物齊。",
            "羊裘人底處，烟雨故蹤迷。"
        ],
        "title": "己酉赴桂初宿會江驛用徐意一韻",
        "id": "57b27808-8d34-4f7c-bf70-e9f1ac3fd541"
    },
    {
        "author": "李曾伯",
        "paragraphs": [
            "世事閲江浪，高情寄空雲。",
            "佳氣挹西爽，好風來南薰。",
            "交情懷契闊，行役苦繽紛。",
            "一節歲寒在，東山有此君。"
        ],
        "title": "過三衢道士鄭雲谷出示謝叔達詩因和韻",
        "id": "764815d6-5991-407e-b56d-4fca515111fd"
    },
    {
        "author": "李曾伯",
        "paragraphs": [
            "遠役三纔二，憂端萬有斯。",
            "君恩知欲報，子難痛何追。",
            "我馬方瘏矣，秋陽更暴之。",
            "願言行役者，當暑戒驅馳。"
        ],
        "title": "題醴泉驛  其一",
        "id": "4625651b-67d0-49d2-a3bd-81ab4caa70ae"
    },
    {
        "author": "李曾伯",
        "paragraphs": [
            "路遥須到日，官滿有歸時。",
            "一點終身痛，中途孺子悲。",
            "老難堪此境，咎必有其基。",
            "扶憊隨緣去，空餘淚雨垂。"
        ],
        "title": "題醴泉驛  其二",
        "id": "a67e6882-65a8-473d-833a-657b945d6cd2"
    },
    {
        "author": "李曾伯",
        "paragraphs": [
            "歷歷湖南道，駸駸嶺右州。",
            "感時僧解夏，觸事客驚秋。",
            "雨洗流金虐，風生落木愁。",
            "一萍如寄耳，往夢付悠悠。"
        ],
        "title": "題二水光華驛",
        "id": "b0bedc55-0f1b-4d99-9124-a0bf724e035b"
    },
    {
        "author": "李曾伯",
        "paragraphs": [
            "老樹憑高看，幽禽向靜聽。",
            "霜輕冬意薄，日正午陰停。",
            "榻側從他鼾，江頭自獨醒。",
            "居然山是似，環顧等繁星。"
        ],
        "title": "登獨秀臺和徐意一韻",
        "id": "70944a79-a101-49f0-b628-9714e0ea82ab"
    },
    {
        "author": "李曾伯",
        "paragraphs": [
            "小約賓僚集，相招老父耕。",
            "寺依青带住，人在翠帷行。",
            "疊嶂堆春色，微雲護午晴。",
            "時康田里樂，歸騎踏花輕。"
        ],
        "title": "出郊劭農口占",
        "id": "63f5e930-88ed-4b9d-b9c6-46dc1864cdbc"
    },
    {
        "author": "李曾伯",
        "paragraphs": [
            "老龍昔未蛻，嘗蟄此山中。",
            "霖雨春疇足，風雲夜壑空。",
            "兩崖高下倚，一徑往來通。",
            "不願千金劑，惟祈百穀豐。"
        ],
        "title": "劭農歸遊白龍洞",
        "id": "5b9143b7-62c1-4ba3-9c28-fb482039cf1d"
    },
    {
        "author": "李曾伯",
        "paragraphs": [
            "久卧蒼崖底，風雷爲擘開。",
            "蛻形猶掛石，鱗迹不沾埃。",
            "一水將清貫，數峰推爽來。",
            "渾疑負舟去，烟雨肯低佪。"
        ],
        "title": "春日領僚屬遊龍隠巖",
        "id": "576fa68f-e8a0-48f5-92e2-06ea2285b9a0"
    },
    {
        "author": "李曾伯",
        "paragraphs": [
            "一壑馮夷宅，五丁盤古開。",
            "天將作甘澍，地豈著浮埃。",
            "梭化雷陂去，槎乘星渚來。",
            "猶疑真隠在，搜訪莫徘徊。"
        ],
        "title": "自和",
        "id": "5c251f4f-8e8a-4b56-bef1-39ebb24e7092"
    },
    {
        "author": "李曾伯",
        "paragraphs": [
            "玉筍環星拱，青螺带霧披。",
            "山爲天下勝，境占嶺南奇。",
            "援筆難窮者，凭闌盡有之。",
            "不因身世累，築室老於斯。"
        ],
        "title": "題千山觀",
        "id": "1e3b1f3d-e871-4510-9189-e148e52da9f6"
    },
    {
        "author": "李曾伯",
        "paragraphs": [
            "草草登樓適，英流邁昔賢。",
            "詩篇長慶集，人物永和年。",
            "訪古宜聯社，傷春又禁烟。",
            "青帘家酒賤，賸飲莫論錢。"
        ],
        "title": "禁烟前一日招幕屬小集林提幹有詩和韻",
        "id": "95f2b77b-fa38-4a2e-bdea-ca4980db6a07"
    },
    {
        "author": "李曾伯",
        "paragraphs": [
            "每測南方候，時驚北客心。",
            "一冬無雁過，三月有蛩吟。",
            "槐暑常臨午，梅霖不待壬。",
            "近來知節適，不怕瘴烟侵。"
        ],
        "title": "桂林即事  其一",
        "id": "b996615f-6b85-435a-acf5-6690c3b9ca78"
    },
    {
        "author": "李曾伯",
        "paragraphs": [
            "一日四時具，從來五嶺然。",
            "留連落花雨，依約熟梅天。",
            "瘴重常垂箔，春深未脫綿。",
            "新來那戒飲，未夜已思眠。"
        ],
        "title": "桂林即事  其二",
        "id": "a663a08f-ccb8-4e71-89ef-6d5f28c3428a"
    },
    {
        "author": "李曾伯",
        "paragraphs": [
            "雨過雲烟幕，天成水墨屏。",
            "江添半篙綠，山失數峰青。",
            "某寺藏松塢，誰舟繫柳汀。",
            "杜鵑聲正急，那對夕陽聽。"
        ],
        "title": "霽後登水雲閣凭欄偶成",
        "id": "673e035a-10e3-4dec-bf82-505ac3d25765"
    },
    {
        "author": "李曾伯",
        "paragraphs": [
            "舟子方將北，封姨不肯南。",
            "去帆衝急浪，古寺隠晴嵐。",
            "遠渚鴉千百，中流鷗兩三。",
            "短篷聊徙倚，底用客程貪。"
        ],
        "tags": [
            "洞庭湖"
        ],
        "title": "洞庭口占",
        "id": "0d9830f6-bc94-4fbb-8be6-285fb8e298d1"
    },
    {
        "author": "李曾伯",
        "paragraphs": [
            "遠役數千里，重來十四春。",
            "山城風景舊，人物歲時新。",
            "官舍多陳迹，君山是故人。",
            "樓頭一杯酒，聊滌客襟塵。"
        ],
        "title": "重過岳陽",
        "id": "b390d1b3-7c01-475d-8fa8-caa447478586"
    },
    {
        "author": "李曾伯",
        "paragraphs": [
            "一出嶠南道，重來國北門。",
            "詞源因老涸，心鑑以憂昏。",
            "可厭惟官事，難忘是主恩。",
            "衷懷誰共語，流得枕邊痕。"
        ],
        "title": "荆閫偶成",
        "id": "89f177fb-ddd2-4892-a796-9157f2cac342"
    },
    {
        "author": "李曾伯",
        "paragraphs": [
            "色美示來鑒，功成思去謀。",
            "桂棹與蘭槳，羔袖而狐裘。",
            "夏姬宜去楚，妲己肯歸周。",
            "恤緯寸心在，鑄金千古求。"
        ],
        "title": "題范蠡五湖圖  其一",
        "id": "926e29f4-89b4-4bbc-af26-091028a48108"
    },
    {
        "author": "李曾伯",
        "paragraphs": [
            "美婦天下有，忠臣古來稀。",
            "去國不潔名，避世良知幾。",
            "寧侶我舟楫，毋著君宮闈。",
            "平生萬事足，偕老五湖歸。"
        ],
        "title": "題范蠡五湖圖  其二",
        "id": "9d616ad7-3d73-4fb2-8590-bb462047a1c8"
    },
    {
        "author": "李曾伯",
        "paragraphs": [
            "江湖存魏闕，翰墨寓規箴。",
            "君看龍眠畫，當識鴟夷心。"
        ],
        "title": "題范蠡五湖圖  其三",
        "id": "23c0de04-1b9e-4022-8e4d-d5a6cae436a3"
    },
    {
        "author": "李曾伯",
        "paragraphs": [
            "別二十三年，來呼泝峽船。",
            "昨遊春夢爾，故友曉星然。",
            "廉譽盈詩卷，忠謀在奏編。",
            "阿蒙頑自若，應笑老窮邊。"
        ],
        "title": "題黎榷院詩軸",
        "id": "168ae4a6-43cd-43bd-ba3c-90038ce20b13"
    },
    {
        "author": "李曾伯",
        "paragraphs": [
            "過眼多陳迹，論心只舊時。",
            "艱難幾年事，感慨數公詩。",
            "覓句新尤健，談兵老不衰。",
            "效顰聊爾耳，莫說姓名誰。"
        ],
        "title": "題林路鈐詩軸",
        "id": "71253de0-48f1-4d11-88cb-ea6daf132e6d"
    },
    {
        "author": "李曾伯",
        "paragraphs": [
            "歲月等新戍，風烟只舊遊。",
            "柳薇今堡障，蘋蓼古滄洲。",
            "索句慚巴和，懷人笑楚優。",
            "中原雖在目，無事莫登樓。"
        ],
        "title": "和吳居父江陵雄楚樓韻",
        "id": "7390085a-49e2-4a3c-b2dc-f1573e4bcedd"
    },
    {
        "author": "李曾伯",
        "paragraphs": [
            "德化勤三紀，仁聲溢九州。",
            "澣衣昭禹儉，昃食軫文憂。",
            "潤色恢鴻業，艱難啟燕謀。",
            "中興宗漢廟，端自敬天休。"
        ],
        "title": "甲申寧廟挽詞  其一",
        "id": "827ddc4f-5aff-463e-98f5-241f8a0ae814"
    },
    {
        "author": "李曾伯",
        "paragraphs": [
            "自聽山東詔，甘泉息夜烟。",
            "璽膺新玉帛，圖貢舊山川。",
            "望切堯民日，憂形杞國天。",
            "中原尤感泣，不獨老臣然。"
        ],
        "title": "甲申寧廟挽詞  其二",
        "id": "16717bd7-c1a0-4033-9655-b670b31c2421"
    },
    {
        "author": "李曾伯",
        "paragraphs": [
            "南渡稱名相，西來見嫡孫。",
            "蜀珍交友盛，雍國典刑存。",
            "桂苑連鳴鹿，楓宸擬簉鵷。",
            "平生經濟略，雅志在中原。"
        ],
        "title": "挽虞滄江提刑  其一",
        "id": "616b10de-67e4-43bf-8e8a-9c4edce04c3b"
    },
    {
        "author": "李曾伯",
        "paragraphs": [
            "隼旟三易守，駰轡兩觀風。",
            "欲掃龍庭穴，猶參虎幄弓。",
            "草餘周圄綠，粟積漢屯紅。",
            "野渡方橫棹，俄成夜壑空。"
        ],
        "title": "挽虞滄江提刑  其二",
        "id": "8c3acfc2-7c4e-4369-a11b-e776c200e634"
    },
    {
        "author": "李曾伯",
        "paragraphs": [
            "自得滄江勝，歸來伴鶴龜。",
            "晚年尤好易，暇日且論詩。",
            "欲問更生佛，非關二豎醫。",
            "諸生毋拭袂，公訓有餘師。"
        ],
        "title": "挽虞滄江提刑  其三",
        "id": "baade8a6-e129-43c3-8055-c58910a592da"
    },
    {
        "author": "李曾伯",
        "paragraphs": [
            "師友龜山出，世家熊楚來。",
            "决科輕地芥，種德付庭槐。",
            "祿享千鍾養，年登九袠開。",
            "可爲朝野惜，袖手老其才。"
        ],
        "title": "挽龔致政  其一",
        "id": "0008dcc0-5570-48d9-b086-73bbcdd22225"
    },
    {
        "author": "李曾伯",
        "paragraphs": [
            "綉節榮分使，斑衣喜拜親。",
            "方將昌厥後，豈必在其身。",
            "真館仙遊遠，佳城瑞氣新。",
            "九原看厚報，衮衮耀絲綸。"
        ],
        "title": "挽龔致政  其二",
        "id": "301f7998-2e06-4b5f-bf95-7bf096fbc04c"
    },
    {
        "author": "李曾伯",
        "paragraphs": [
            "許史推華閲，歐韓策雋名。",
            "風流接南渡，步武到西清。",
            "玉帳勞籌筆，彤墀識履聲。",
            "壯懷馳萬里，誰壞國金城。"
        ],
        "title": "挽觀使鄭尚書  其一",
        "id": "49e110ff-0818-4f4e-afa0-4b82c6342a31"
    },
    {
        "author": "李曾伯",
        "paragraphs": [
            "秉鉞岷峨去，分弓淮海遊。",
            "安危勤閫略，得失假家謀。",
            "不易猗蘭操，何傷薏苡羞。",
            "蓋棺公論定，知罪付春秋。"
        ],
        "title": "挽觀使鄭尚書  其二",
        "id": "38f161f4-c5ed-476e-9258-ed306373f06d"
    },
    {
        "author": "李曾伯",
        "paragraphs": [
            "憶昨從游日，烏奴桃李春。",
            "通家聯雅好，入幕厠佳賓。",
            "綠野歸心切，丹山舊迹陳。",
            "九原多感愴，掩袂重傷神。"
        ],
        "title": "挽觀使鄭尚書  其三",
        "id": "406802c2-ff55-4e8c-9fb5-37fb2c8d145e"
    },
    {
        "author": "李曾伯",
        "paragraphs": [
            "慶積家聲遠，材優官業長。",
            "胡然嗇諸用，竟爾老於鄉。",
            "德與年何憾，人期後必昌。",
            "秦原空睇望，惜此典刑亡。"
        ],
        "title": "挽吳總幹  其一",
        "id": "140f6a3d-fed5-4094-a760-58e190c49d9e"
    },
    {
        "author": "李曾伯",
        "paragraphs": [
            "夙托彌甥列，常懷范叔寒。",
            "門闌多厚盼，樽俎有餘驩。",
            "衣笥袍猶戀，書郵墨未乾。",
            "官身羈執紼，清淚爲公彈。"
        ],
        "title": "挽吳總幹  其二",
        "id": "a93001f1-0dce-4a33-aa59-6af0a63ef419"
    },
    {
        "author": "李曾伯",
        "paragraphs": [
            "持此四海準，得之前聖心。",
            "簞瓢富臺閣，朝市等山林。",
            "說破先天易，流傳正始音。",
            "太原千載後，思者甚於今。"
        ],
        "title": "挽吳準齋  其一",
        "id": "fc93fc54-e3c2-48ae-aa1e-31123454dd5d"
    },
    {
        "author": "李曾伯",
        "paragraphs": [
            "昨綴都人士，嘗薰一瓣香。",
            "蒼茫問淮浦，繾綣餞河梁。",
            "聞道機緣淺，予人風誼長。",
            "斯文其已矣，草木亦凄涼。"
        ],
        "title": "挽吳準齋  其二",
        "id": "e267f20b-38c9-4911-bbb1-26f1396c3834"
    },
    {
        "author": "李曾伯",
        "paragraphs": [
            "懿範儒家出，靈臺佛地平。",
            "活人裨惠愛，教子以忠清。",
            "康肅母無愧，中郎女有聲。",
            "老天昭德報，蘭桂滿庭榮。"
        ],
        "title": "挽吳文昌母夫人  其一",
        "id": "f4108179-c8f9-4d69-b2a7-4bdd7b86100c"
    },
    {
        "author": "李曾伯",
        "paragraphs": [
            "慶事一門盛，修齡七袠强。",
            "綸封四大國，綵侍兩文昌。",
            "夢幻存真覺，勳庸看顯揚。",
            "家山空睇望，惜此令儀亡。"
        ],
        "title": "挽吳文昌母夫人  其二",
        "id": "c8934636-ebd5-4544-8ef2-d361929cb088"
    },
    {
        "author": "李曾伯",
        "paragraphs": [
            "德齒明時冠，詩書正派深。",
            "修名在原隰，雅志已山林。",
            "眼歷四朝事，神交千聖心。",
            "老成天不憖，大雅有遺音。"
        ],
        "title": "挽大資節使史國公  其一",
        "id": "a7104995-4641-45c4-8d56-587094276b80"
    },
    {
        "author": "李曾伯",
        "paragraphs": [
            "早袖經綸手，傳之柱石材。",
            "無心到孤棘，有德付三槐。",
            "五鼎方身饗，兩楹俄夢回。",
            "百年流澤遠，衮衮幾公台。"
        ],
        "title": "挽大資節使史國公  其二",
        "id": "a6708c94-dcd4-4e5e-9455-1248aedcfa09"
    },
    {
        "author": "李曾伯",
        "paragraphs": [
            "昔綴都曹後，升堂拜父師。",
            "達尊厪異盼，國士沐深知。",
            "鶴髮人何在，蠅頭字尚遺。",
            "遣車無路送，揮淚望豐碑。"
        ],
        "title": "挽大資節使史國公  其三",
        "id": "b6fbd953-aa5e-445f-b7de-525fb2f0f22c"
    },
    {
        "author": "李曾伯",
        "paragraphs": [
            "太學何蕃譽，當時藹帝鄉。",
            "五聯棣華萼，三折桂枝香。",
            "司社騰聲望，題輿迓寵光。",
            "奇才今已矣，流慶在虹梁。"
        ],
        "title": "挽何司令  其一",
        "id": "9112730b-5551-401c-9937-e3a378347e82"
    },
    {
        "author": "李曾伯",
        "paragraphs": [
            "憶昨初傾蓋，同登巴岳樓。",
            "江淮重邂逅，幕府屢綢繆。",
            "夢絕秋城柝，人隨夜壑舟。",
            "潛山歸路杳，草木亦凄愁。"
        ],
        "title": "挽何司令  其二",
        "id": "38c198c0-a8a5-415d-9887-7e3f6f491b4b"
    },
    {
        "author": "李曾伯",
        "paragraphs": [
            "鳳翥鶴林邑，來儀鴛鷺群。",
            "陳謨傾帝聽，摛翰媲皇墳。",
            "位且踐台斗，心惟寄岫雲。",
            "詔綸方夜下，天曷喪斯文。"
        ],
        "title": "挽吳鶴林尚書  其一",
        "id": "39b1cd0d-a004-49e9-83f2-0595ffb04512"
    },
    {
        "author": "李曾伯",
        "paragraphs": [
            "一代儒臣表，三州吏治良。",
            "遺言了生死，新誌盡行藏。",
            "昔夢崖何異，今知坡可方。",
            "百僚山下路，千載尚名香。"
        ],
        "title": "挽吳鶴林尚書  其二",
        "id": "52610a31-53fb-42c0-af0f-cb47f7a144f3"
    },
    {
        "author": "李曾伯",
        "paragraphs": [
            "寶屏傾蓋早，公壯我丁年。",
            "入幕笑談舊，升朝禮樂先。",
            "寄書榆柳外，覓句竹梅邊。",
            "俯仰成疇昔，空餘涕泗漣。"
        ],
        "title": "挽吳鶴林尚書  其三",
        "id": "21192e96-ccdb-49e2-a94c-147f212703de"
    },
    {
        "author": "李曾伯",
        "paragraphs": [
            "展也岷峨秀，鍾爲柱石臣。",
            "直聲留諫紙，碩望壓朝紳。",
            "群議王師銳，孤忠主聽陳。",
            "天其昌我宋，堯舜致君民。"
        ],
        "title": "挽李樓山觀文  其一",
        "id": "dc01b39f-ff09-4439-8e1b-290e67c72944"
    },
    {
        "author": "李曾伯",
        "paragraphs": [
            "兩登樞輔地，一武宰衡班。",
            "利澤纔膺寸，良方縮肘間。",
            "重爲千載惜，竟老十年閑。",
            "回首西州夢，吳中第幾山。"
        ],
        "title": "挽李樓山觀文  其二",
        "id": "c9067acf-4691-4bfa-bfed-12cb1b58c7bc"
    },
    {
        "author": "李曾伯",
        "paragraphs": [
            "相從劍南幕，公壯我丁年。",
            "寘彼諸生後，薦之明主前。",
            "承顔台衮近，托跡午橋邊。",
            "壤厦千秋隔，潸然老淚漣。"
        ],
        "title": "挽李樓山觀文  其三",
        "id": "bcfdadcc-e429-4aec-af0d-d6230d044ea7"
    },
    {
        "author": "李曾伯",
        "paragraphs": [
            "湖學源流盛，鄉評聞望推。",
            "班纔列留邸，材豈止分麾。",
            "正擬梅邊喜，俄成薤上悲。",
            "人言公不死，蘭砌典刑垂。"
        ],
        "title": "挽肇慶胡守  其一",
        "id": "b2cda01a-3927-4dc6-bc8d-df2f3ee41b32"
    },
    {
        "author": "李曾伯",
        "paragraphs": [
            "里閈游從早，江淮契闊稠。",
            "勤君分月駕，共我濟風舟。",
            "日者言猶在，辰乎嘆莫留。",
            "佳城雲水隔，老淚逐江流。"
        ],
        "title": "挽肇慶胡守  其二",
        "id": "574769be-fc32-42ca-ab89-45e22a500c22"
    },
    {
        "author": "李曾伯",
        "paragraphs": [
            "蜀頼宗臣力，劍光星斗高。",
            "位纔登豹尾，身幾付鴻毛。",
            "節概公何慊，時艱運適遭。",
            "岷山如不壞，難泯此忠勞。"
        ],
        "title": "挽蜀帥趙侍郎  其一",
        "id": "aea86b10-9b6f-4b6b-88eb-e6683694849f"
    },
    {
        "author": "李曾伯",
        "paragraphs": [
            "西證膏肓急，人推倉扁醫。",
            "惜哉當局晚，爲此厲階誰。",
            "公在民猶望，公亡事轉危。",
            "忠魂千古在，近有紫巖知。"
        ],
        "title": "挽蜀帥趙侍郎  其二",
        "id": "99a3c680-b4ce-4b53-bd46-7d273b5df40f"
    },
    {
        "author": "李曾伯",
        "paragraphs": [
            "泉流巖竇本來清，易以清名亦狥名。",
            "却笑兩公徒蚌鷸，如今贏得坦齋聲。"
        ],
        "title": "池陽清泉舊名鮑公泉又名趙公泉真西山易爲清泉坦齋作記",
        "id": "82888c27-16b2-4c92-9448-764ed6726252"
    },
    {
        "author": "李曾伯",
        "paragraphs": [
            "一簇樓臺鎖翠烟，雨疏溪闊晚秋天。",
            "西風吹老芙蓉院，兩兩鷗鳬傍水眠。"
        ],
        "title": "舟過霅川  其一",
        "id": "025d5242-00f3-4266-8c5d-31996d903684"
    },
    {
        "author": "李曾伯",
        "paragraphs": [
            "水繞眉峰碧一灣，荻花楓葉暮生寒。",
            "呼船催向漁村宿，要買鮮鱸薦晚餐。"
        ],
        "title": "舟過霅川  其二",
        "id": "26711819-5f50-4cf4-83b5-516ca79eee8c"
    },
    {
        "author": "李曾伯",
        "paragraphs": [
            "竹新得雨筍爭綠，蕉不知霜花自紅。",
            "時候江南二三月，調胹元氣此杯中。"
        ],
        "title": "過鄰水道間",
        "id": "439ed90c-0bf9-4452-935f-b414f86d7a1f"
    },
    {
        "author": "李曾伯",
        "paragraphs": [
            "蕭蕭勁竹古君子，凜凜孤梅節婦人。",
            "不作東風蝴蝶夢，短籬流水一家春。"
        ],
        "title": "鄰水寺有竹數百竿中有孤梅可愛",
        "id": "2c69a202-2d99-4815-9e2e-a7df2fe73210"
    },
    {
        "author": "李曾伯",
        "paragraphs": [
            "從來廊廟出山林，師友相資好弟兄。",
            "料得至今風雨夜，山神猶記讀書聲。"
        ],
        "title": "訪閬州讀書巖",
        "id": "43ec3fa4-908a-4317-a414-6f1e5f5af9dd"
    },
    {
        "author": "李曾伯",
        "paragraphs": [
            "何用朝朝夜夜鐘，一拳打透徹虛空。",
            "詩僧不見禪僧老，月自西沉江自東。"
        ],
        "title": "題利州道上江月軒",
        "id": "c4a7e234-9672-4f09-ba7b-0f2650f559ef"
    },
    {
        "author": "李曾伯",
        "paragraphs": [
            "使君簾幕鎖香篝，方把千金製一裘。",
            "好是孤燈風雨夢，夜深直度野人舟。"
        ],
        "title": "和江陵闕幹風雨問訊虛舟韻  其一",
        "id": "6c952838-2c9c-45a5-9789-f4415787c765"
    },
    {
        "author": "李曾伯",
        "paragraphs": [
            "無人載酒到聯轡，有客携琴午扣扉。",
            "却羨渚宮魚爲樂，菰蒲深處日相依。"
        ],
        "title": "和江陵闕幹風雨問訊虛舟韻  其二",
        "id": "3656b183-d426-4f11-967d-6b2f7b4b0ab3"
    },
    {
        "author": "李曾伯",
        "paragraphs": [
            "白馬盟存矢弗寒，玩其肆矣肯泥蟠。",
            "風雲未合星先隕，輸與江東日月寬。"
        ],
        "title": "和劉清叔襄陽草廬韻  其一",
        "id": "06fede9b-72ed-4aaf-8b94-3a1f24f02256"
    },
    {
        "author": "李曾伯",
        "paragraphs": [
            "萬壑長松幾歲寒，老龍曾向此中蟠。",
            "而今肯爲蒼生起，何止編方蜀顧寬。"
        ],
        "title": "和劉清叔襄陽草廬韻  其二",
        "id": "7ee47f62-5d83-40e1-8e66-972f0b1397c5"
    },
    {
        "author": "李曾伯",
        "paragraphs": [
            "生涯休問粟儲缾，有酒盈樽不用醒。",
            "已分我生箕斗直，車船奚用命奴星。"
        ],
        "title": "和尤帥長贈鄭通庵韻  其一",
        "id": "f7513c81-315a-44da-bf42-881650fb9765"
    },
    {
        "author": "李曾伯",
        "paragraphs": [
            "此別何年此會重，翁無占我我占翁。",
            "我官翁卜無相遠，聞早歸歟計則同。"
        ],
        "title": "和尤帥長贈鄭通庵韻  其二",
        "id": "30f6db9a-4a47-4646-8bbc-430c92a950e5"
    },
    {
        "author": "李曾伯",
        "paragraphs": [
            "天風吹我上高峰，上到山頭日未中。",
            "便可高眠莫歸去，人間易得鬢成童。"
        ],
        "title": "茅山玉晨觀和壁間韻",
        "id": "faf9f20c-a372-4ba3-ad17-c3618c650074"
    },
    {
        "author": "李曾伯",
        "paragraphs": [
            "姑射丰標慣野塘，不虞水部入佳章。",
            "雪邊未了孤山約，儘有春風一面妝。"
        ],
        "title": "太府寺梅花盛開和曾玉堂韻  其一",
        "id": "5aab0433-8dc2-4836-ad56-17008df87576"
    },
    {
        "author": "李曾伯",
        "paragraphs": [
            "蕭蕭官舍自寒芳，清夢何從至玉堂。",
            "唱徹涼州太催逼，何如鐵石廣平腸。"
        ],
        "title": "太府寺梅花盛開和曾玉堂韻  其二",
        "id": "c9133594-04dc-4dac-b821-3a5dbea357d5"
    },
    {
        "author": "李曾伯",
        "paragraphs": [
            "塞北烟氛掃未開，何勞青眼過江來。",
            "道人已辦游山屐，福將誰勝上馬杯。"
        ],
        "title": "贈相士錢嬾溪",
        "id": "56d9d9aa-7134-4d9a-a64b-dc930ffce543"
    },
    {
        "author": "李曾伯",
        "paragraphs": [
            "獨立千林壓衆葩，正由風骨傲烟霞。",
            "誰教群玉峰頭客，也染紅裙一幅紗。"
        ],
        "title": "和傅山父紅梅韻  其一",
        "id": "c601da87-262f-44da-b80a-25e100166257"
    },
    {
        "author": "李曾伯",
        "paragraphs": [
            "節士恥隨時世妝，若爲嫵媚著春裳。",
            "何如清淡甘天分，莫與兒曹較色香。"
        ],
        "title": "和傅山父紅梅韻  其二",
        "id": "cfb15daf-3c57-43e6-bb3d-82c2b89332b7"
    },
    {
        "author": "李曾伯",
        "paragraphs": [
            "客有談君製小亭，旋栽軒竹蔭池萍。",
            "應憐春色濃於酒，醉得園花睡不醒。"
        ],
        "title": "阮梅峰舉似題高沙郡圃醉醒亭絕句因繼元韻并簡蕭使君  其一",
        "id": "24aa040f-a2a1-4de9-9e16-6f019cac474a"
    },
    {
        "author": "李曾伯",
        "paragraphs": [
            "楊柳依依拂短亭，看看飛絮又成萍。",
            "老來世味都嘗遍，不待鄰雞喚夢醒。"
        ],
        "title": "阮梅峰舉似題高沙郡圃醉醒亭絕句因繼元韻并簡蕭使君  其二",
        "id": "e7a3e47b-eeeb-40f1-88eb-f27f032874ec"
    },
    {
        "author": "李曾伯",
        "paragraphs": [
            "所寓皆同一旅亭，紛紛萬事細如萍。",
            "醉翁能解邦人樂，時一中之勿太醒。"
        ],
        "title": "阮梅峰舉似題高沙郡圃醉醒亭絕句因繼元韻并簡蕭使君  其三",
        "id": "b2492392-8728-45e8-9b38-c7e7c75dd4e8"
    },
    {
        "author": "李曾伯",
        "paragraphs": [
            "田園蕪矣好東歸，今昨從渠較是非。",
            "荷子遠來無所問，江湖雅志莫相違。"
        ],
        "title": "和王潛齋韻送聞人松菴  其一",
        "id": "e22f5e64-9d9a-470d-80e9-370f077e278e"
    },
    {
        "author": "李曾伯",
        "paragraphs": [
            "子之爲術我爲官，以易占之火在山。",
            "同在雙湖湖上住，大家携手故鄉還。"
        ],
        "title": "和王潛齋韻送聞人松菴  其二",
        "id": "dd9bf87a-8bb9-42ff-99db-f17584b85863"
    },
    {
        "author": "李曾伯",
        "paragraphs": [
            "曉起爐烟一縷清，梵音繚繞檻軒行。",
            "須臾日上松梢了，又聽齋鐘相應鳴。"
        ],
        "title": "宜興山房十首  其一",
        "id": "410eb867-e646-49b7-bf88-d36c519ffbe3"
    },
    {
        "author": "李曾伯",
        "paragraphs": [
            "齋罷雞聲轉午天，地虛人寂境蕭然。",
            "兩三衲子自來去，時取茶芽煮澗泉。"
        ],
        "title": "宜興山房十首  其二",
        "id": "bdeea123-0701-4b14-a5a2-d801cea486eb"
    },
    {
        "author": "李曾伯",
        "paragraphs": [
            "簷影亭亭日正中，莓苔不掃絕塵蹤。",
            "閉門相共蒲團坐，看讀華嚴一卷終。"
        ],
        "title": "宜興山房十首  其三",
        "id": "9dda0460-c0e2-41e2-b966-cadf8e66c805"
    },
    {
        "author": "李曾伯",
        "paragraphs": [
            "薄靄垂垂欲暮時，漸生霜氣著征衣。",
            "山深不見牛羊下，惟有樵人荷擔歸。"
        ],
        "title": "宜興山房十首  其四",
        "id": "07e6aa9d-2c85-40b4-91fd-d25ec91417b7"
    },
    {
        "author": "李曾伯",
        "paragraphs": [
            "燒罷天香月半昏，掩扃才了便呼燈。",
            "窗前誦徹淵明賦，却傍禪牀聽葛藤。"
        ],
        "title": "宜興山房十首  其五",
        "id": "07519927-fd91-4fe6-9359-4088ccfaad56"
    },
    {
        "author": "李曾伯",
        "paragraphs": [
            "月暗山空夜倍長，清談消遣睡毋忙。",
            "山中新酒幸堪飲，何惜一杯相共嘗。"
        ],
        "title": "宜興山房十首  其六",
        "id": "f4a9ce25-3c46-4625-91eb-eb75f0cb052c"
    },
    {
        "author": "李曾伯",
        "paragraphs": [
            "四壁寒蛩作苦吟，喚回旅夢約三更。",
            "不知身在禪房宿，誤聽松風做雨聲。"
        ],
        "title": "宜興山房十首  其七",
        "id": "f111004d-db7b-448f-b588-5ce411b4586a"
    },
    {
        "author": "李曾伯",
        "paragraphs": [
            "薄薄新寒透被輕，醒來窗隙弄微明。",
            "山中不用梅花角，自有枝禽報五更。"
        ],
        "title": "宜興山房十首  其八",
        "id": "5b2791ab-67c7-4eb3-842a-c183b4e3af9e"
    },
    {
        "author": "李曾伯",
        "paragraphs": [
            "俄頃鐘聲到枕邊，朦朧曉色試霜天。",
            "披衣欲起渾無事，贏得平明一覺眠。"
        ],
        "title": "宜興山房十首  其九",
        "id": "9264f726-5510-4a50-8a20-72339400ecb8"
    },
    {
        "author": "李曾伯",
        "paragraphs": [
            "稚子敲門喚起休，金烏早照屋山頭。",
            "飯餘欲看蟠松去，可是今朝作雨不。"
        ],
        "title": "宜興山房十首  其一○",
        "id": "03d098a2-6c87-46a8-a441-f6b9a532c1ca"
    },
    {
        "author": "李曾伯",
        "paragraphs": [
            "新來詩思與秋清，野徑無人適意行。",
            "道盡青松知小雨，隔林怪在竹雞鳴。"
        ],
        "title": "自和山房十詠  其一",
        "id": "796615ec-dfad-4f6f-bdf0-361a15b4f62e"
    },
    {
        "author": "李曾伯",
        "paragraphs": [
            "閑雲一片在堯天，乞得歸棲豈易然。",
            "肉食半生空白髮，且餐湘菊薦寒泉。"
        ],
        "title": "自和山房十詠  其二",
        "id": "38fef276-bf23-414e-9044-246f5f7385fb"
    },
    {
        "author": "李曾伯",
        "paragraphs": [
            "坡翁昔愛是山中，我以何人敢比蹤。",
            "築室買田居此了，閉門讀易保吾終。"
        ],
        "title": "自和山房十詠  其三",
        "id": "59fd24ae-f8c2-49bc-9b04-2c5615b39835"
    },
    {
        "author": "李曾伯",
        "paragraphs": [
            "人生須富貴何時，駟馬還家只布衣。",
            "林壑幸便麋鹿侶，不堪寒色逐人歸。"
        ],
        "title": "自和山房十詠  其四",
        "id": "cf62275b-23e8-477b-9cf2-1a88db6983d0"
    },
    {
        "author": "李曾伯",
        "paragraphs": [
            "禪房寂寂夜昏昏，相對長明一點燈。",
            "舉似新詩共僧話，笑儂綺語污溪藤。"
        ],
        "title": "自和山房十詠  其五",
        "id": "6de2e42c-06f8-4863-94f2-91ad84425e16"
    },
    {
        "author": "李曾伯",
        "paragraphs": [
            "尺寸功名幾短長，區區馳騖等空忙。",
            "皮毛盡剝丹心在，世味風霜已飽嘗。"
        ],
        "title": "自和山房十詠  其六",
        "id": "ac343b7d-354c-4ae1-98c2-cbb216c0a6ba"
    },
    {
        "author": "李曾伯",
        "paragraphs": [
            "蕭蕭風籟助清吟，秋去冬來令又更。",
            "惟有老禪都不管，任它簷鐸作何聲。"
        ],
        "title": "自和山房十詠  其七",
        "id": "49084370-6432-4bc1-8093-e26b9aff410a"
    },
    {
        "author": "李曾伯",
        "paragraphs": [
            "鄰有山田價似輕，擬求種秫效淵明。",
            "相逢村叟問誰者，歎息年來主屢更。"
        ],
        "title": "自和山房十詠  其八",
        "id": "a120acb8-5090-43d9-afc8-c3e119146a90"
    },
    {
        "author": "李曾伯",
        "paragraphs": [
            "真機渾不露中邊，自是閑中小有天。",
            "一飲且拚今日醉，萬金不博五更眠。"
        ],
        "title": "自和山房十詠  其九",
        "id": "af9e660a-fa63-49a2-97d1-884ca9db24bb"
    },
    {
        "author": "李曾伯",
        "paragraphs": [
            "舟子來催歸去休，朔風吹浪打船頭。",
            "挑包又作家林計，還是梅開酒熟不。"
        ],
        "title": "自和山房十詠  其一○",
        "id": "c603f539-93b4-4259-b428-de33ea058e35"
    },
    {
        "author": "李曾伯",
        "paragraphs": [
            "客纜相銜繫柳邊，不禁雪浪苦粘天。",
            "尋常溪口魚蝦賤，今度船留倍索錢。"
        ],
        "title": "定花阻風  其一",
        "id": "24285135-a074-46a4-8267-d7858f964449"
    },
    {
        "author": "李曾伯",
        "paragraphs": [
            "準擬新烟定到家，可憐漂泊對風沙。",
            "見他紅雨飛籬落，憶殺小園桃杏花。"
        ],
        "title": "定花阻風  其二",
        "id": "ed39d76b-d281-439c-948f-199d8c611eb9"
    },
    {
        "author": "李曾伯",
        "paragraphs": [
            "綠柳橋頭舊酒爐，幾番艤棹勞篙夫。",
            "恍疑風撤青帘去，敲盡荆扉閉不酤。"
        ],
        "title": "定花阻風  其三",
        "id": "3ab28d4f-44ec-4c81-840d-50e53495097a"
    },
    {
        "author": "李曾伯",
        "paragraphs": [
            "夜色昏昏带遠烟，誰家燈火待歸船。",
            "小遲月上風須息，且伴白鷗今夕眠。"
        ],
        "title": "定花阻風  其四",
        "id": "736805ae-3525-4e60-8dd0-57b273171083"
    },
    {
        "author": "李曾伯",
        "paragraphs": [
            "邊湖六六片時程，况可籃輿度岸行。",
            "西舫東船從此辦，任他風浪與陰晴。"
        ],
        "title": "定花阻風  其五",
        "id": "6f1fa1bc-4e1b-4e5a-9e2c-f5417e9e2599"
    },
    {
        "author": "李曾伯",
        "paragraphs": [
            "剖破藩籬出一頭，要追巖壑老人游。",
            "知他栽得花和竹，髣髴舊時風度不。"
        ],
        "title": "和傅山父小園十詠  其一",
        "id": "bd8d4fe4-d36e-43cd-ad87-d85f4f2c4481"
    },
    {
        "author": "李曾伯",
        "paragraphs": [
            "喬木豈能忘故國，結茅聊復紀新亭。",
            "此君玉立傍無友，猶有幽禽靜可聽。"
        ],
        "title": "和傅山父小園十詠  其二",
        "id": "bb0e9f0f-5b0c-498b-9a0f-d6a2416389ff"
    },
    {
        "author": "李曾伯",
        "paragraphs": [
            "著我數椽浮翠碧，借公一水漾琉璃。",
            "心閑境樂鎮長好，拈起風光總是詩。"
        ],
        "title": "和傅山父小園十詠  其三",
        "id": "6a892be4-5714-4538-bc92-34249b010cef"
    },
    {
        "author": "李曾伯",
        "paragraphs": [
            "竹邊聞鶴思高舉，松下觀禽覺倦飛。",
            "幸有故書千帙在，呼兒共讀嗣前徽。"
        ],
        "title": "和傅山父小園十詠  其四",
        "id": "c2baf3c5-c174-4d48-8ca2-14f6d91a7794"
    },
    {
        "author": "李曾伯",
        "paragraphs": [
            "蒼苔迹在堂無燕，綠水痕生沼自魚。",
            "回首釣遊徒感慨，何時復古喜而書。"
        ],
        "title": "和傅山父小園十詠  其五",
        "id": "1d660cfb-9bd6-48b0-83de-0331c0c7f81a"
    },
    {
        "author": "李曾伯",
        "paragraphs": [
            "招來暇日頻呼酒，買得清風不用金。",
            "月姊水妃無老態，天光野色有遺音。"
        ],
        "title": "和傅山父小園十詠  其六",
        "id": "e350789e-279a-4627-960f-4325a4084bee"
    },
    {
        "author": "李曾伯",
        "paragraphs": [
            "一室掃除才斗許，幾番醉夢與梅清。",
            "琱戈翠節成何事，紙帳蒲團了此生。"
        ],
        "title": "和傅山父小園十詠  其七",
        "id": "01947c95-868c-4697-8561-1588a23f68bb"
    },
    {
        "author": "李曾伯",
        "paragraphs": [
            "宜琴宜弈尤宜酒，種竹種梅仍種蓮。",
            "意得無時不堪適，可人不只是荷天。"
        ],
        "title": "和傅山父小園十詠  其八",
        "id": "7d99ab05-1ca5-4d7c-afa7-8e3cefac42f1"
    },
    {
        "author": "李曾伯",
        "paragraphs": [
            "賸種秫秔供靖節，要餐杞菊學天隨。",
            "不知底事池塘夢，猶到邊城月暗時。"
        ],
        "title": "和傅山父小園十詠  其九",
        "id": "8751d92c-01aa-42c7-82df-0c1b26e01e5e"
    },
    {
        "author": "李曾伯",
        "paragraphs": [
            "蠟英要占菊天破，玉樹須乘梅雨培。",
            "金粟如來還出世，清香不許別花開。"
        ],
        "title": "和傅山父小園十詠  其一○",
        "id": "b2814e60-e875-463d-8c3a-43e086677828"
    },
    {
        "author": "李曾伯",
        "paragraphs": [
            "南枝肯領衆芳隨，一點冠名在處知。",
            "摸索暗中香自別，底須絳蠟逼輕肌。"
        ],
        "title": "和水竹梅燭韻  其一",
        "id": "6ef147d0-d9a2-404a-a12c-26928d5c146f"
    },
    {
        "author": "李曾伯",
        "paragraphs": [
            "誰將花燭聘東風，與海棠時恨不同。",
            "意已不求真會合，何妨一白對千紅。"
        ],
        "title": "和水竹梅燭韻  其二",
        "id": "398ab870-ae66-46f5-bd55-95d9e5f2819c"
    },
    {
        "author": "李曾伯",
        "paragraphs": [
            "誰言南服遠王畿，面面青山總是詩。",
            "桂後梅前正清淑，倚樓但覺九秋宜。"
        ],
        "title": "登桂林宜樓和李帥柱間韻",
        "id": "91c73537-8a05-4bb4-96da-2975d5192650"
    },
    {
        "author": "李曾伯",
        "paragraphs": [
            "流水高山爾調，冷灰槁木吾心。",
            "不必神交蒙叟，柴桑老子知音。"
        ],
        "title": "送李琴士據梧  其一",
        "id": "78b804d0-482a-4648-9c38-0ed2da2e03b5"
    },
    {
        "author": "李曾伯",
        "paragraphs": [
            "戶外世塵皆累，山中天籟無聲。",
            "莫看螗蟬相捕，要教鶴舞魚聽。"
        ],
        "title": "送李琴士據梧  其二",
        "id": "099a44d9-052a-4e58-94dc-a68828d6d1c6"
    },
    {
        "author": "李曾伯",
        "paragraphs": [
            "水能清亦能濁，月有滿亦有虧。",
            "清濁滿虧區別，馮君書以知之。"
        ],
        "title": "題馮司法水月書堂  其一",
        "id": "84fbc2c8-b059-4f38-9f35-7c1b6f9282da"
    },
    {
        "author": "李曾伯",
        "paragraphs": [
            "玉局仙翁公案，梅亭老子偈言。",
            "莫向空中捉影，要須達處窮源。"
        ],
        "title": "題馮司法水月書堂  其二",
        "id": "61df96e7-7f7a-498f-a5ba-ddb668c1da84"
    },
    {
        "author": "李曾伯",
        "paragraphs": [
            "漢江爲带楚山維，多少興亡此地知。",
            "萬里邊風寒故壘，千年隴月老殘碑。",
            "塵迷柏土龍根幻，水繞檀溪馬骨悲。",
            "舉世豈無羊叔子，草萊猶未起男兒。"
        ],
        "title": "丙子登峴山",
        "id": "3d60bb80-c006-485e-befb-62613995f683"
    },
    {
        "author": "李曾伯",
        "paragraphs": [
            "指點烟林正午鐘，亭亭樓閣有無中。",
            "鋪張翠蓋松間日，掃灑紅塵竹外風。",
            "啼鳥不驚禪入定，落花無跡色成空。",
            "解鞍暫作今宵歇，恰與雲堂旦過同。"
        ],
        "title": "宿江州藥王寺",
        "id": "d1b4426f-0f9e-4a0d-82c9-17fb91e5d903"
    },
    {
        "author": "李曾伯",
        "paragraphs": [
            "暑雨祁寒路兩經，二童一馬影竛竮。",
            "簷花夜滴溪添綠，雲葉暮橫山減青。",
            "篛笠芒鞋今古道，竹籬茅店短長亭。",
            "未妨老子登臨興，解却征鞍且暫停。"
        ],
        "title": "壬午昌化道間",
        "id": "8c755db6-b0bb-4807-91bc-cd3f368034f4"
    },
    {
        "author": "李曾伯",
        "paragraphs": [
            "問訊匡廬幾度經，何時袖手摘天星。",
            "世如春夢空頭白，山似故人終眼青。",
            "便欲移文尋鶴帳，又還呼渡過鷗汀。",
            "它年學得香山士，定結茅庵入翠屏。"
        ],
        "tags": [
            "庐山"
        ],
        "title": "過廬山",
        "id": "b005a6ab-9c27-4b60-ba4a-cd906f816aca"
    },
    {
        "author": "李曾伯",
        "paragraphs": [
            "怪得虛簷寂溜聲，起來雲淡月微明。",
            "只消一夜西風力，盡掃千山宿霧清。",
            "農舍少酬終歲望，客途擬過小春晴。",
            "枝禽亦似欣欣意，飛入烟林自在鳴。"
        ],
        "title": "寧國道間喜晴",
        "id": "c7a35544-ee87-4203-829c-4fe66d78cb5d"
    },
    {
        "author": "李曾伯",
        "paragraphs": [
            "楓染酏顔菊亦酣，霜天風味飽相諳。",
            "馬蹄去去江之北，雁影來來塞以南。",
            "雲外數峰輕抹翠，雨餘一水碎挼藍。",
            "肩輿催問誰家宿，落日西山已半含。"
        ],
        "title": "寧國道間即事",
        "id": "91ab6298-b8af-4ebe-affe-8c04827f65cb"
    },
    {
        "author": "李曾伯",
        "paragraphs": [
            "欲知峽路打灘渦，千尺蒼筠用力多。",
            "進退不煩篙影動，東西惟聽柁師呵。",
            "命垂一縷惟天耳，力挽千鈞如水何。",
            "爭似錢塘江上路，夜深柔櫓聽吳歌。"
        ],
        "tags": [
            "钱塘江"
        ],
        "title": "蜀江和周昞仲百丈韻",
        "id": "d2b440b9-ea85-4d7b-a812-edc2c8fd88f8"
    },
    {
        "author": "李曾伯",
        "paragraphs": [
            "堪憐濆淖上舟難，爭似山坳住舍安。",
            "雷鼓喧呼人挽纜，風鬟笑語女盤灘。",
            "倦憑秫酒生春思，愁怯衾裘禦夜寒。",
            "多謝新詩慰牢落，燈前一笑病懷寬。"
        ],
        "title": "和周昞仲過踏洞灘",
        "id": "c3142afb-d6a0-4108-8416-212ae7be8ae6"
    },
    {
        "author": "李曾伯",
        "paragraphs": [
            "峰巍鼇柱疑媧立，地峻龍門自禹開。",
            "山色半昏朝欲雨，灘聲不蟄夜何雷。",
            "雲屏烟障相迎送，沙鳥風檣幾去來。",
            "徙倚闌干不知倦，一詩彈壓愧非材。"
        ],
        "title": "題雙廟鎮峽樓",
        "id": "379efc28-407a-4cad-9a42-bb9f3435d6b3"
    },
    {
        "author": "李曾伯",
        "paragraphs": [
            "安劉事固異危劉，相去英雄二百秋。",
            "火德方中徒僣帝，星營何隕遽亡侯。",
            "草廬龍去存吳恨，陛戟蛙狂遺漢羞。",
            "成敗不同俱廟食，寧非霸業結偏州。"
        ],
        "title": "題孔明白帝二祠",
        "id": "64b18106-9a32-4a81-87c7-292f3e6b9ad3"
    },
    {
        "author": "李曾伯",
        "paragraphs": [
            "一灘纔過一灘催，雖若危哉亦壯哉。",
            "白狗甫隨狼尾去，黄牛又逐虎頭來。",
            "狂瀾逐淖幾成沸，墜石穿江亂作堆。",
            "堪笑舟人詫春漲，泝流難及順流回。"
        ],
        "title": "連日過灘",
        "id": "ab152848-9ee4-40be-924e-48afcc05d0b8"
    },
    {
        "author": "李曾伯",
        "paragraphs": [
            "巴峽向來惟屈姊，漢宮奚事出明姬。",
            "當時本有平戎術，中國難容絕世姿。",
            "忍死定仇婁敬策，惜生不遇武皇時。",
            "後人却恨毛延壽，斷送春風入遠夷。"
        ],
        "title": "昭君溪",
        "id": "7fb4fc84-3876-449a-995a-2bfb135dacc5"
    },
    {
        "author": "李曾伯",
        "paragraphs": [
            "不管天涯與海瀕，萬紅千紫一番新。",
            "樓頭鐘鼓三更雨，牆外鶑花二月春。",
            "風軟雁奴歸羽急，日遲鳩婦喚聲頻。",
            "青門載酒渾閑事，愁殺英雄老塞塵。"
        ],
        "title": "益昌官舍簡昞仲",
        "id": "b14a8f61-07eb-4729-bbe1-ad11a1c79a0c"
    },
    {
        "author": "李曾伯",
        "paragraphs": [
            "夏雲方建漢旗赤，春事已如周轍東。",
            "幾度炎涼經嫩綠，一番榮辱委殘紅。",
            "杜鵑豈爲歸心設，蝴蝶也無清夢通。",
            "萬里天涯喜强健，賸開窗牖納南風。"
        ],
        "title": "初夏即事簡昞仲",
        "id": "fc53bbcb-75ea-4d87-9ca0-7aefc4337724"
    },
    {
        "author": "李曾伯",
        "paragraphs": [
            "足跡初來劍北州，試登危棧瞰江流。",
            "萬山西接地窮處，一水東歸天盡頭。",
            "欲訪殽函無健馬，相忘楚漢付輕鷗。",
            "丈夫要了中原事，未分持竿老釣舟。"
        ],
        "title": "利州登棧道",
        "id": "1ff8a90f-4097-498f-8867-65bc3898e010"
    },
    {
        "author": "李曾伯",
        "paragraphs": [
            "一水橫橋碧作彎，兩山排闥翠成環。",
            "寺居野色烟光外，春在人情物意間。",
            "點檢花稍香淺淺，摩娑苔刻字斑斑。",
            "門前車馬空來去，雲自無心鳥自還。"
        ],
        "title": "侍親勞監遊雪峰",
        "id": "b9233ae6-0cc6-4aee-baf1-17e1a421e1e4"
    },
    {
        "author": "李曾伯",
        "paragraphs": [
            "天公殊不間西東，物意人情處處同。",
            "麥壟綠雛猶欠雨，花蹊紅穉不禁風。",
            "子規又喚天涯客，布穀還催田舍翁。",
            "欲挽遊絲網春住，歸鞍催我又匆匆。"
        ],
        "title": "丙戌春過梓潼即事",
        "id": "97d04a50-ac7c-4db8-a803-2399d810e7f3"
    },
    {
        "author": "李曾伯",
        "paragraphs": [
            "軋軋肩輿上劍門，春和身健快於奔。",
            "風翻紅雨摧芳信，山带青烟入燒痕。",
            "領略物華無好句，破除旅思有清樽。",
            "高人喜與松風接，莫遣梨花到夢魂。"
        ],
        "title": "宿柳池松風亭",
        "id": "dd79355f-f923-4840-8b8d-6a9920939d86"
    },
    {
        "author": "李曾伯",
        "paragraphs": [
            "朝來漸可試春衣，弩末輕寒力已微。",
            "木葉未繁山尚瘦，桃花欲落水初肥。",
            "疆陲虜逐征鴻去，庭館人隨社燕歸。",
            "紫陌青門無恙在，不妨携酒問芳菲。"
        ],
        "title": "丁亥沔陽春時即事簡吳叔永",
        "id": "1d0664b6-8904-448d-b35f-b5199d8b5bf7"
    },
    {
        "author": "李曾伯",
        "paragraphs": [
            "手袖干將射斗牛，當時天意在興劉。",
            "不勞游刃烹秦鹿，直以餘鋒剪楚猴。",
            "將相豈煩加越砥，寬仁自足淬吳鈎。",
            "斷蛇斷石都休問，遺恨平城雨雪羞。"
        ],
        "title": "題漢中嶓冢觀高祖廟試劍石",
        "id": "48dad666-2325-43fc-9ab9-96516be1eca9"
    },
    {
        "author": "李曾伯",
        "paragraphs": [
            "點點紅妝綴綠枝，睡猶未足已相宜。",
            "欠呼杜老供吟筆，僅約楊妃倒酒巵。",
            "數日以來應爛漫，一風之後想離披。",
            "憑誰警戒司花女，密遣輕陰謹護持。"
        ],
        "title": "道間懷益昌總所海棠",
        "id": "b09e0a16-802f-4b13-9ab2-93ebefa7ad37"
    },
    {
        "author": "李曾伯",
        "paragraphs": [
            "徙倚闌干目送間，山容如我亦蒼顔。",
            "恍思戲馬登吳會，擬逐飛鴻度漢關。",
            "草木與俱嗟歲月，古今無恙只江山。",
            "天公幸自無風雨，一笑黄花分也慳。"
        ],
        "title": "重陽登益昌錦屏山",
        "id": "ea5a1354-bc6c-4f65-aa56-d286909477dc"
    },
    {
        "author": "李曾伯",
        "paragraphs": [
            "眼空凡馬絕全牛，肯念江萍萬里浮。",
            "一倡朱絃補騷雅，片言華衮續春秋。",
            "禮羅自昔須溫造，文館而今欠薛收。",
            "要任丘墟百年責，慎毋樽俎上南樓。"
        ],
        "title": "和吳叔永見寄韻  其一",
        "id": "1ae91fa3-d27e-4fbd-96f6-da5d8dac189b"
    },
    {
        "author": "李曾伯",
        "paragraphs": [
            "詩懷今古浩無垠，誰寄梅花隴首人。",
            "芻豢悅心文字趣，筌蹄忘象性情真。",
            "相望夜月袁宏渚，一洗西風庾亮塵。",
            "我欲蓴鱸便歸去，雁來應問五湖春。"
        ],
        "title": "和吳叔永見寄韻  其二",
        "id": "6b17ceb7-24f0-470c-9598-562fc0ab5071"
    },
    {
        "author": "李曾伯",
        "paragraphs": [
            "江鄉霜後飽珍肴，萬里持來僅带糟。",
            "雖惜橫戈酣白蟻，尚知解甲護紅膏。",
            "開樽祗覺牽歸興，作賦猶當繼老饕。",
            "油幕晚寒梅影靜，亟持大白薦雙螯。"
        ],
        "title": "送糟蟹遺制幕",
        "id": "0ccfcf7e-9478-4d92-9bbb-97e87ce7d2e5"
    },
    {
        "author": "李曾伯",
        "paragraphs": [
            "世事紛更局面棋，滔滔逝水只東之。",
            "幾堆頑石鬼神護，一節高風今古奇。",
            "司馬豈能無戰壘，卧龍祗合在籌帷。",
            "將星一落空遺恨，費盡詩人幾許詩。"
        ],
        "title": "和夔門開濟堂韻",
        "id": "24f54bee-f98b-495b-b090-fc32db9b0faf"
    },
    {
        "author": "李曾伯",
        "paragraphs": [
            "屹屹金城唐砥柱，如何流落向蓬州。",
            "一時名節猶山重，千古忠魂與水流。",
            "不待遺文垂紀錄，自存生氣沮姦謀。",
            "當時誰挽浯溪水，爲洗離堆一段愁。"
        ],
        "title": "宿新政縣登鮮于氏離堆拜顔魯公遺像公曾赴蓬州作鮮于氏碑",
        "id": "ccac8ee9-214e-481c-a4b0-4c4daea73967"
    },
    {
        "author": "李曾伯",
        "paragraphs": [
            "我住華亭慣識伊，九皋仙去逐雲飛。",
            "北山久爲悲空帳，赤壁還曾夢羽衣。",
            "姑和黄樓崔顥賦，爲邀華表令威歸。",
            "腰纏却笑揚州客，應對金泉媿子微。"
        ],
        "title": "至金泉登聚鶴樓",
        "id": "f6d2b846-c62e-459d-b40f-1c7e8ea3683d"
    },
    {
        "author": "李曾伯",
        "paragraphs": [
            "徙倚闌干日未斜，四圍不著一山遮。",
            "浪花滾滾翻春雪，烟樹霏霏夾暮霞。",
            "壯麗中居荆楚會，風流元向蜀吳誇。",
            "樓頭恰稱元龍卧，切勿輕嗤作酒家。"
        ],
        "title": "登江陵沙市楚樓",
        "id": "02eb017b-17a1-44a9-aeda-1ac12d463000"
    },
    {
        "author": "李曾伯",
        "paragraphs": [
            "試從沙渚入荆城，十里金堤掌樣平。",
            "曉露香留紅芰濕，午風清逐白蘋生。",
            "柳邊繫馬頻酤酒，沙際呼魚旋作羹。",
            "所欠直惟佳客耳，明朝能輟暇偕行。"
        ],
        "title": "簡項仲宗遊亭皋",
        "id": "bc881236-83f7-42be-9573-26518c895a1d"
    },
    {
        "author": "李曾伯",
        "paragraphs": [
            "蕭蕭風雨問南關，客裏單衣八月寒。",
            "燈火數家棲逆旅，江山千里走卑官。",
            "飄零岐路憑詩紀，寂寞襟懷借酒寬。",
            "亟寫音書寄鄉國，北山高卧儘平安。"
        ],
        "title": "宜城道間",
        "id": "8ebc5861-cdf0-4456-b230-c93899888f29"
    },
    {
        "author": "李曾伯",
        "paragraphs": [
            "我學言詩詩不奇，蔣君言命却能詩。",
            "歲寒如許松不改，春信未來梅已知。",
            "丘壑何如歸去好，江湖終匪老來宜。",
            "辰州極去湘南近，辦取柴桑三徑資。"
        ],
        "title": "送清湘蔣尉  其一",
        "id": "d4740777-35f1-4f1d-b6bc-483c98bf6d30"
    },
    {
        "author": "李曾伯",
        "paragraphs": [
            "昔插金蓮醉五泉，與君抵掌共談天。",
            "蜀山歷遍數千里，荆渚重逢八九年。",
            "子爲丹砂行作吏，我無金鼎可求仙。",
            "更憐不是春風手，雪意垂垂送去船。"
        ],
        "title": "送清湘蔣尉  其二",
        "id": "61d0605a-7a07-4f02-ac2a-db8f10ab92b1"
    },
    {
        "author": "李曾伯",
        "paragraphs": [
            "夜來白鳳下天潢，幻得人間玉樣光。",
            "萬里園林變春景，幾家籬落失秋香。",
            "黄紬歌枕水爲骨，紙帳吟梅鐵作腸。",
            "爭似城南老夫婦，地爐相對擁蒲穰。"
        ],
        "title": "和闕幹雪中韻  其一",
        "id": "aae744f9-0597-4b93-a66a-d61d17f8dfdb"
    },
    {
        "author": "李曾伯",
        "paragraphs": [
            "青女欺寒未肯霜，先將銀鑠散祥光。",
            "芙蓉曉院不禁老，薝蔔滿林惟欠香。",
            "冷入寶環銷翠羽，聲隨石鼎煮羊腸。",
            "兔園賦罷誰能繼，留得詩人祝歲穰。"
        ],
        "title": "和闕幹雪中韻  其二",
        "id": "dd9b89a3-56d9-46cd-8053-c6e4906ba3a7"
    },
    {
        "author": "李曾伯",
        "paragraphs": [
            "向來亭上醉流杯，千朶蓮花一樹梅。",
            "金炬依然霜不管，瓊琚猶待雪相催。",
            "凌波仙子欣無恙，姑射真人喚不來。",
            "風景則同懷抱異，倚欄欲去更徘徊。"
        ],
        "title": "題荆門蒙泉",
        "id": "31d7de7a-9307-4e42-9cdc-db3608f4606e"
    },
    {
        "author": "李曾伯",
        "paragraphs": [
            "底須風景歎新亭，且聽樽前賤子陳。",
            "拚却玉山頹綠醑，莫將銀海眩黄塵。",
            "山容似畫屏環立，世事如棋局幾新。",
            "惟有東風不今古，露花烟柳一般春。"
        ],
        "title": "偕張總幹章帥機同游檀溪登極目和韻  其一",
        "id": "ea775787-007b-4c7e-9438-d03daec94d29"
    },
    {
        "author": "李曾伯",
        "paragraphs": [
            "美哉輪奐若天成，一笑凭欄趁喜晴。",
            "彈厭江山詩句老，破除胸臆酒樽盈。",
            "溪頭圉圉觀魚躍，柳外蕭蕭憶馬鳴。",
            "明日無妨再聯轡，海棠猶未醉春酲。"
        ],
        "title": "偕張總幹章帥機同游檀溪登極目和韻  其二",
        "id": "5e59ca0c-8b02-49b8-adc8-22429752e092"
    },
    {
        "author": "李曾伯",
        "paragraphs": [
            "春風小試被廬蒐，抵掌功名一戰收。",
            "萬里關河走狐兔，五更笳鼓肅貔貅。",
            "星馳列騎看騰躍，雲合嘉賓樂獻酬。",
            "機會不來人易老，故都惆悵麥油油。"
        ],
        "title": "從制垣觀閲和韻",
        "id": "2a38eca1-eddd-4b18-a256-68488ba113c5"
    },
    {
        "author": "李曾伯",
        "paragraphs": [
            "避愁聊復上層樓，上到層樓轉更愁。",
            "杳杳青烟榆夾塞，鱗鱗翠浪麥平疇。",
            "山連楚甸三千里，地隔中原四百州。",
            "立盡欄干誰領會，滄波渺處起沙鷗。"
        ],
        "title": "同羅季能章成父張子直登樊城制勝樓",
        "id": "64b4ff43-0aba-40f9-b7b6-06ae561cf535"
    },
    {
        "author": "李曾伯",
        "paragraphs": [
            "淳熙公論盛槐門，文獻依然故笏存。",
            "晉世昔聞期畢萬，魯人今喜見臧孫。",
            "交遊半是清流望，趨向難爲俗子論。",
            "久客諸侯寧鬰鬰，公卿元自出藩垣。"
        ],
        "title": "送羅季能赴江陵幕  其一",
        "id": "eafd3cd4-ca22-4172-8e6e-c7261bc5a9d0"
    },
    {
        "author": "李曾伯",
        "paragraphs": [
            "留臺雄峙渚宮邊，江漢中間別一天。",
            "號令半皆歸後務，規模幾不減中權。",
            "况從席上分鄒湛，細向樓頭訪仲宣。",
            "爲報荆人好相慶，幕中無事帥垣賢。"
        ],
        "title": "送羅季能赴江陵幕  其二",
        "id": "fcbc9d96-4fdc-44fb-b76b-d93d58bc1aca"
    },
    {
        "author": "李曾伯",
        "paragraphs": [
            "幕底從游數月間，孤燈凍酒飽相歡。",
            "平生得此於人寡，舉世如斯知己難。",
            "舍我遽輕千里別，祝君惟有一分寬。",
            "楊花正怯春歸去，忍向南關送客看。"
        ],
        "title": "送羅季能赴江陵幕  其三",
        "id": "5dc49682-b706-4e22-9190-8e76987be34d"
    },
    {
        "author": "李曾伯",
        "paragraphs": [
            "廬存龍去跡成非，草木空山聖得知。",
            "成敗論人陳壽史，功名餘恨少陵詩。",
            "初心何只三分漢，偉略徒誇十倍丕。",
            "半夜松聲捲風雨，猶如抱膝嘯吟詩。"
        ],
        "title": "以勸分出伏龍因謁武侯廟",
        "id": "50913580-a192-41fa-8ba0-2b95a738d6bd"
    },
    {
        "author": "李曾伯",
        "paragraphs": [
            "一溪清入漢江東，千載興亡指顧中。",
            "自昔霸圖成匹馬，至今生氣貫長虹。",
            "當時枉駕先諸葛，底事浮江後阿童。",
            "髀肉已生騅逝矣，空餘款段踏塵紅。"
        ],
        "title": "和劉清叔檀溪韻",
        "id": "b49eb2c2-b748-4f6a-a986-204529c0b1f9"
    },
    {
        "author": "李曾伯",
        "paragraphs": [
            "一自檀溪把酒餘，年來夷路浸崎嶇。",
            "樓頭落日人空老，局面西風事頓殊。",
            "故國山容增黯淡，舊時柳色半荒蕪。",
            "草堂想見憂時切，曾賦官軍近捷無。"
        ],
        "title": "壬辰過鄂渚簡張子直總幹  其一",
        "id": "7da37cd9-0295-4e7a-83e7-928a3652a62f"
    },
    {
        "author": "李曾伯",
        "paragraphs": [
            "三載三來漢水湄，做成底事又空歸。",
            "塵埃暫解微官縛，雨雪猶存戰士衣。",
            "黄鶴喜尋詩侶約，白鷗還悟海翁機。",
            "掀髯一接春風笑，便覓漁蓑老釣磯。"
        ],
        "title": "壬辰過鄂渚簡張子直總幹  其二",
        "id": "6b6b3055-5970-4eb8-82f3-1c5db125b7c9"
    },
    {
        "author": "李曾伯",
        "paragraphs": [
            "休從太上問靈均，華髮駸駸及此辰。",
            "萬里斗槎難遠問，一時星弁玷同寅。",
            "縱逢裨竈言何益，自斷虞翻相己屯。",
            "且喜歲星臨宋分，今年頡利定稱臣。"
        ],
        "title": "甲午淮幕和蕭應父贈鄭允蹈韻  其一",
        "id": "c6d7140b-77a6-4718-8077-d611ec72fe8c"
    },
    {
        "author": "李曾伯",
        "paragraphs": [
            "客來遠自洞庭濱，一笑相逢耳競傾。",
            "把酒未須論後約，讀書已恨欠前生。",
            "疇堪太乙青藜照，亦有豐城寶劍精。",
            "近在眼前休蹉却，君如未識問君平。"
        ],
        "tags": [
            "洞庭湖"
        ],
        "title": "甲午淮幕和蕭應父贈鄭允蹈韻  其二",
        "id": "0737c408-c9c7-44e5-99b6-9859847e617e"
    },
    {
        "author": "李曾伯",
        "paragraphs": [
            "久負詩壇第一評，肯教棲鳳久榛荆。",
            "西堂有夢堪追謝，北海何書可薦衡。",
            "匹馬歸來嗟我俗，孤鴻吟對羨君清。",
            "霜前蟹嫩新篘美，爲問江頭潮已生。"
        ],
        "title": "和蕭應父贈黄子芸韻",
        "id": "8f94ac81-c290-4df1-9564-dd8d46ba60fd"
    },
    {
        "author": "李曾伯",
        "paragraphs": [
            "不須舉扇障西風，且付黄花一笑中。",
            "漸喜盧㕙成兩斃，仍愁蜂蟻起群雄。",
            "未能長策轅從北，果有真儒轍豈東。",
            "老我數奇何所用，快教兒輩學從戎。"
        ],
        "title": "和蔣志父春風亭韻  其一",
        "id": "6b7626f2-b371-4385-a5c3-adf1d8cec611"
    },
    {
        "author": "李曾伯",
        "paragraphs": [
            "誰能草檄愈頭風，有酒時時共一中。",
            "莫把丹青羨蘇武，且將玄白玩揚雄。",
            "將軍事在龍荒北，客子心馳馬首東。",
            "休笑晉朝人物少，猶知口不道和戎。"
        ],
        "title": "和蔣志父春風亭韻  其二",
        "id": "5a2a1f78-da2c-46dd-8f5c-7267e28c4a4d"
    },
    {
        "author": "李曾伯",
        "paragraphs": [
            "中原百戰徯來蘇，浸喜衣冠復舊區。",
            "要得一行須老將，曾何千慮付狂夫。",
            "山川感慨詩難盡，烟火蕭條酒尚無。",
            "若問西湖已蕪沒，望窮惟有幾浮圖。"
        ],
        "tags": [
            "西湖"
        ],
        "title": "次蔣志父韻",
        "id": "5675a13e-c469-41c9-aaaa-0e5a839fd706"
    },
    {
        "author": "李曾伯",
        "paragraphs": [
            "巫雲一去付悠悠，堪笑星河老不休。",
            "天上凄涼兩魂夢，人間閲歷幾春秋。",
            "銷磨長恨詩難盡，領略良宵酒莫留。",
            "借我天槎試相問，拙人還與巧同不。"
        ],
        "title": "甲午七夕在京和朱子木韻",
        "id": "f3040c14-f72b-4e3b-a0d9-0e38f9d30e46"
    },
    {
        "author": "李曾伯",
        "paragraphs": [
            "向來玩事每欣逢，老去相忘更客中。",
            "天下山河清影在，人間風雨此宵同。",
            "孤鸞夜泣菱花暗，老兔秋悲桂子空。",
            "料得嫦娥念摇落，不教無酒對征篷。"
        ],
        "title": "甲午中秋在魏塘值風雨",
        "id": "5a54479c-0581-40ea-8a72-a3e48663410f"
    },
    {
        "author": "李曾伯",
        "paragraphs": [
            "曾向春秋識此州，西風吹袂過淮頭。",
            "人還故老衣冠喜，我爲中原草木愁。",
            "屹若長城今重鎮，棄如敝屣昔輕謀。",
            "功名不是吾曹事，且對空山徙倚樓。"
        ],
        "title": "乙未渡淮點軍登壽春南樓",
        "id": "c734f4a2-af45-4661-8ec2-ef1045c855c6"
    },
    {
        "author": "李曾伯",
        "paragraphs": [
            "烟雲作嶂松作關，夜深迫人星斗寒。",
            "分明已在天上坐，不可更作人間看。",
            "須臾睡去復睡覺，髣髴前身在巖壑。",
            "洞門鎖鑰呼未應，時有天香暗飄落。"
        ],
        "title": "己亥題茅山玉晨觀",
        "id": "4a15d423-d16e-46be-8e43-4b7cfe68f577"
    },
    {
        "author": "李曾伯",
        "paragraphs": [
            "欲知計寺金穀吏，便是鍾山粥飯頭。",
            "爾欲朝朝動魚鼓，我期日日飽貔貅。",
            "幾爲曉竈炊烟喜，又作秋田渴雨憂。",
            "自有寶公能辦供，元憑心上細推求。"
        ],
        "title": "庚子祈雨蔣山贈月老",
        "id": "afa9e636-1859-4caa-8a1b-de8216268189"
    },
    {
        "author": "李曾伯",
        "paragraphs": [
            "幾載江湖負雋聲，秋風千里起弓旌。",
            "石渠喜得今劉向，宣室應知舊賈生。",
            "臺閣致身將貴顯，朝廷論事且和平。",
            "更須記取申公語，不在多言在力行。"
        ],
        "title": "送趙鼎臣赴召  其一",
        "id": "59d75e89-14db-47aa-8b16-9c09489379a4"
    },
    {
        "author": "李曾伯",
        "paragraphs": [
            "師旅之餘旱繼之，可爲太息此何時。",
            "江頭人類魚鱗集，局面憂深虎口危。",
            "國事不應分爾汝，邊防豈特固藩籬。",
            "茂弘若問金陵事，說與江東米價知。"
        ],
        "title": "送趙鼎臣赴召  其二",
        "id": "bfbd7ab0-7684-4c65-8926-10c0c8accd22"
    },
    {
        "author": "李曾伯",
        "paragraphs": [
            "殷勤儒帥餞圖南，文物彬彬歲比三。",
            "遠業相期唐進士，流風一洗晉清談。",
            "歌陳呦鹿筵初宴，分揣庸駑乘莫驂。",
            "好向瓊林待公衮，杏園春色正紅酣。"
        ],
        "title": "和別制垣金陵勸駕韻",
        "id": "20716f47-d85e-484d-89ba-e6e6e766c07e"
    },
    {
        "author": "李曾伯",
        "paragraphs": [
            "官術猶能手不龜，子之爲術亦如之。",
            "價增三倍玉麟顧，言訂千金木石詩。",
            "鷗鷺尋盟吾自計，鷃鵬付分爾何爲。",
            "異時蓬蓽來相驗，直說太平卿相誰。"
        ],
        "title": "贈聞人松庵",
        "id": "78e3d71c-cb2d-4ca6-b440-081f6f6eedfa"
    },
    {
        "author": "李曾伯",
        "paragraphs": [
            "幾年漫浪尚萍流，汩沒京塵雪滿頭。",
            "得意正濃須却顧，奉身而退是良謀。",
            "未忘雅志懷安石，長憶平生愧少游。",
            "歸去何求閑足矣，數椽村屋一虛舟。"
        ],
        "title": "辛丑都司公廨與陳景清諸友小集作  其一",
        "id": "3f389fd3-ce03-4bac-9387-5d45dc456758"
    },
    {
        "author": "李曾伯",
        "paragraphs": [
            "當才誰可柱中流，我輩何如避一頭。",
            "舊隠要尋鷗作伴，薄田足與鶴爲謀。",
            "蒹葭白露嗟今老，榆柳西風感昔遊。",
            "新秫已登鱸蟹賤，溪頭何日艤歸舟。"
        ],
        "title": "辛丑都司公廨與陳景清諸友小集作  其二",
        "id": "ac4d2c05-7e72-466e-8d89-43f877210ad0"
    },
    {
        "author": "李曾伯",
        "paragraphs": [
            "慈恩得雋綠衣歸，凡客南來罕似之。",
            "名氏已標希呂第，文華要繼幼安詩。",
            "行登衮衮諸公上，毋鄙區區一尉卑。",
            "踏雪同來子先去，夢隨鞭影過江湄。"
        ],
        "title": "送郭靖父還金陵  其一",
        "id": "eef5d1c0-ed1f-4a98-aff3-6df1a9240857"
    },
    {
        "author": "李曾伯",
        "paragraphs": [
            "憶昨相從戎馬間，屢披錦誥慰蒼顔。",
            "烟塵歷遍疆陲役，風雪同諳道路艱。",
            "子負此名心已白，我成何事鬢徒斑。",
            "一杯握手無它祝，歸爲移文問北山。"
        ],
        "title": "送郭靖父還金陵  其二",
        "id": "c02693d4-74ca-4934-830b-66a6edfbb49f"
    },
    {
        "author": "李曾伯",
        "paragraphs": [
            "賣卜長安作漫游，裹糧千里爲親謀。",
            "時危貴得班超相，命薄那能李廣侯。",
            "術挾瑟竽雖易售，話逢枘鑿亦難投。",
            "江頭雨滑東風急，挑却行包歸去休。"
        ],
        "title": "贈林相士",
        "id": "d3387339-0d40-4f27-a147-d04beeefeaf4"
    },
    {
        "author": "李曾伯",
        "paragraphs": [
            "三數年來已倦遊，祗緣心迹不相謀。",
            "深知我類虞翻相，莫怪人驚雍齒侯。",
            "江國舊懷詩一解，吳鄉新思酒雙投。",
            "一番公案重拈出，挑却行包歸去休。"
        ],
        "title": "維揚再贈林相士用前韻",
        "id": "d9fd63e4-bbe0-4c12-9d5c-38e20b1c6120"
    },
    {
        "author": "李曾伯",
        "paragraphs": [
            "撲面驚埃掃不開，都忘柳色暗章臺。",
            "偏饒玳席嘉賓樂，特遣瑶池仙子來。",
            "自分鐵心徒自苦，相逢玉兔莫相陪。",
            "樽前休訝清香少，待約瓊花共一杯。"
        ],
        "title": "癸卯制參黎用之爲八仙領客和韻",
        "id": "aee164ef-118c-4830-bacc-b0888aff690a"
    },
    {
        "author": "李曾伯",
        "paragraphs": [
            "弓劍相隨幾歷年，鬢毛斑剝飽風烟。",
            "可憐蘆葉胡笳地，又過菊花新酒天。",
            "耳聽驊騮還紫邏，夢隨白鷺過青田。",
            "家僮久問謀歸未，想笑吾頑不可鎸。"
        ],
        "title": "夜分和鄭小山韻  其一",
        "id": "08092802-1e5b-4a4f-96b2-42ae219d0f13"
    },
    {
        "author": "李曾伯",
        "paragraphs": [
            "塞上蕭蕭雨更風，秋來興味與誰同。",
            "短檠聊和燈前句，長槊休誇馬上功。",
            "挽二石弓陪一校，操方寸管較諸公。",
            "到頭等是爲形役，盡付掀髯一笑中。"
        ],
        "title": "夜分和鄭小山韻  其二",
        "id": "73291f1c-19c4-4829-b5bb-a42424268665"
    },
    {
        "author": "李曾伯",
        "paragraphs": [
            "疲於吏事老於兵，不特頭方命亦屯。",
            "成敗固非予逆睹，窮通何用子前陳。",
            "登朝不是鳶肩相，守塞尤慚燕頷人。",
            "見說江東多福德，亟須洗眼望堂麟。"
        ],
        "title": "贈相士陳林過金陵",
        "id": "915169a0-f72b-4394-ae85-a333e61c384c"
    },
    {
        "author": "李曾伯",
        "paragraphs": [
            "簾捲紅樓拍手看，星軺迅步上鵷鸞。",
            "皇華節下留佳政，玉筍班中作好官。",
            "卿相致身時則易，忠賢得路古來難。",
            "端門待漏東風峭，尚憶屯邊鐵甲寒。"
        ],
        "title": "甲辰送淮東黎漕趨朝  其一",
        "id": "2eca9c12-36f8-4280-ac3d-2a6c95bac607"
    },
    {
        "author": "李曾伯",
        "paragraphs": [
            "始焉來此學分弓，定計初筵畫諾中。",
            "擊楫少能思祖逖，同舟多頼有婁公。",
            "老懷不奈周南滯，佳客今成冀北空。",
            "天上故人如見問，爲言憔悴已成翁。"
        ],
        "title": "甲辰送淮東黎漕趨朝  其二",
        "id": "dbd326b9-a1b6-491b-a99d-117311322c6d"
    },
    {
        "author": "李曾伯",
        "paragraphs": [
            "怪得簷頭鵲語頻，好音催召幕中賓。",
            "喚回雞塞三更夢，趁取鶑花二月春。",
            "車法陣圖留後效，囊封諫草看前陳。",
            "退朝若訪孤山去，尚有疏梅可寄人。"
        ],
        "title": "送胡季轍制參赴堂召  其一",
        "id": "9cd58283-d619-4de4-8db8-4c17e407e007"
    },
    {
        "author": "李曾伯",
        "paragraphs": [
            "君見淮頭尚可爲，勿言蚌鷸正相持。",
            "再三國計當加備，第一人材最切時。",
            "面目山林還爾我，精神帷幄舍渠誰。",
            "登樓若也披輿地，爲借前籌試及之。"
        ],
        "title": "送胡季轍制參赴堂召  其二",
        "id": "4af7219c-95d5-4188-8478-09617400eccd"
    },
    {
        "author": "李曾伯",
        "paragraphs": [
            "誰傳新語到邊州，來自鑾坡最緊頭。",
            "句法自成臺閣樣，交盟猶爲友朋謀。",
            "憶征西府勞清夢，望上東門想貴游。",
            "何似天風輕借助，放教歸老釣魚舟。"
        ],
        "title": "傅山父携示曾玉堂和余韻答之",
        "id": "a36646bd-cb2a-4766-9732-ce8fc365a4e2"
    },
    {
        "author": "李曾伯",
        "paragraphs": [
            "誰將拙句徹名流，勾引春風入筆頭。",
            "廊廟喜登端士用，田園盍爲故人謀。",
            "曾芳草外思淮事，應海棠邊念蜀游。",
            "細雨挑燈成朗誦，劇談如共峽江舟。"
        ],
        "title": "右司周昞仲亦用韻併和以謝之",
        "id": "38a1199d-e8cb-4caa-81db-dc44f7d9ee17"
    },
    {
        "author": "李曾伯",
        "paragraphs": [
            "元祐豐家幾世孫，依然風概至今存。",
            "著鞭自許河南逖，舉酒相期洛北溫。",
            "聯句有詩留月觀，禦戎何策告天閽。",
            "切毋飲却西湖水，齒頰冰霜置勿論。"
        ],
        "tags": [
            "西湖"
        ],
        "title": "送制機豐德馨赴堂召  其一",
        "id": "f7039788-a720-4c5e-b43f-f2f049f1a76d"
    },
    {
        "author": "李曾伯",
        "paragraphs": [
            "奇章昔送牧之行，舊事今親見廣陵。",
            "一叟棲棲嗟孑立，諸賢衮衮慶偕升。",
            "事來推與參前著，公去吾其失右肱。",
            "我俟兵休歸决矣，斷無清夢到觚稜。"
        ],
        "title": "送制機豐德馨赴堂召  其二",
        "id": "30c9ad9f-5fac-4c6a-b1ff-361a5cafac2a"
    },
    {
        "author": "李曾伯",
        "paragraphs": [
            "誰知匕筯落轟雷，三月新城兩月圍。",
            "吉語雖傳淮鶴捷，驚心幾動海鷗機。",
            "公毋誇伐稱全璧，我爲憂疑已佩韋。",
            "何處無魚堪薦飯，不須跕跕看鳶飛。"
        ],
        "title": "壽城圍解制參向君玉貺以凱歌和韻  其一",
        "id": "57ff0343-47c8-48dc-9b53-72451576d2e2"
    },
    {
        "author": "李曾伯",
        "paragraphs": [
            "中流岌岌此舟同，對越皇天只寸衷。",
            "今夜千艘趨險進，明朝萬馬舉群空。",
            "將軍爭上平戎捷，老子慚無守塞功。",
            "局面莫貪邊用利，共思穩著待西風。"
        ],
        "title": "壽城圍解制參向君玉貺以凱歌和韻  其二",
        "id": "5e7919e2-5f0a-47f5-867f-07e3fd9ba4b8"
    },
    {
        "author": "李曾伯",
        "paragraphs": [
            "雨覆雲翻越月餘，苦疑滕六欠工夫。",
            "倏敲窗竹清成玉，細剪簷花碎作珠。",
            "已喜新冬三白有，不愁嗣歲二紅無。",
            "地爐紙帳杯行了，呼起詩翁爲撚鬚。"
        ],
        "title": "久雨之餘隔窗聞雪簡書院諸丈  其一",
        "id": "22650314-7b48-42cb-825e-2410e013d8c7"
    },
    {
        "author": "李曾伯",
        "paragraphs": [
            "玉龍飛下太清境，粉雉凝成不夜城。",
            "眩得窮兒猶暴富，照教暗室亦强明。",
            "來朝細挹千林色，竟夕都忘萬籟聲。",
            "不願銜枚蔡州去，鐵衣早撤戍邊兵。"
        ],
        "title": "久雨之餘隔窗聞雪簡書院諸丈  其二",
        "id": "44caf7f4-6364-452e-8160-8005de8725c0"
    },
    {
        "author": "李曾伯",
        "paragraphs": [
            "細攬群英入此亭，重開八葉付公門。",
            "無窮真意侵書架，不斷清香對酒樽。",
            "由實又花花又實，看孫生子子生孫。",
            "主人不用平泉誓，自有根源六藝存。"
        ],
        "title": "乙巳題制參蕭應父襲芳亭",
        "id": "5aaffd77-e0ff-45d9-84d8-06ec7160af20"
    },
    {
        "author": "李曾伯",
        "paragraphs": [
            "渡江華閥尚氈青，人物林中早有聲。",
            "官轍久更諳世路，邊籌熟試洞戎情。",
            "整鑣向闕人多羨，出幕持麾古所榮。",
            "盍爲王言留禁闥，美才何止僅專城。"
        ],
        "title": "送翟簡卿制參赴南安  其一",
        "id": "cf5aaa57-608c-44f5-8e99-8055bcd02b6e"
    },
    {
        "author": "李曾伯",
        "paragraphs": [
            "自屈星屏佐碧油，艱危同濟此風舟。",
            "平山楊柳留佳話，庾嶺梅花想勝遊。",
            "公到玉階宜抗論，我尋畫舸便歸休。",
            "他時若訪無真里，野水中間一白鷗。"
        ],
        "title": "送翟簡卿制參赴南安  其二",
        "id": "8b8a38ba-a4fd-44c4-baa7-fe447ca0bed2"
    },
    {
        "author": "李曾伯",
        "paragraphs": [
            "中外周旋閲幾年，清忠一節可箋天。",
            "歷階而上公卿易，拂袖以歸韋布然。",
            "霅上人稠難買屋，江頭路穩好行船。",
            "夢回落月應相憶，猶有征人在漢邊。"
        ],
        "title": "送周昞仲大卿歸江西",
        "id": "438ca1f9-881e-4a45-8c3d-5082551c8ff7"
    },
    {
        "author": "李曾伯",
        "paragraphs": [
            "驕陽赫赫正當空，化作甘霖覆手中。",
            "洗滌四郊無點翳，作興群槁有新功。",
            "惟方寸地能精格，信咫尺天隨感通。",
            "毋以喜書安僅足，更行好事答高穹。"
        ],
        "title": "和傅山父喜雨韻  其一",
        "id": "891aae3b-0a2c-4b04-857f-fb7d6de6d4e5"
    },
    {
        "author": "李曾伯",
        "paragraphs": [
            "柔金老火苦相鏖，千里駸駸地不毛。",
            "忽遂所祈欣欲舞，舉蒙其利潤於膏。",
            "昭蘇田畯禾千頃，飽滿舟人水一篙。",
            "我老發揮無好句，須拈健筆付詩豪。"
        ],
        "title": "和傅山父喜雨韻  其二",
        "id": "a74efe4a-f0aa-491d-988d-404e97faef90"
    },
    {
        "author": "李曾伯",
        "paragraphs": [
            "出門三十里平原，仰止高山禮甚專。",
            "烈日秋霜千祀後，寒烟荒草兩塋前。",
            "一瞻文獻生何晚，三歎姦邪死不先。",
            "臣也不忠宜共戒，烝嘗何惜更加籩。"
        ],
        "title": "和幕府稅巽父弔陳任二諫議韻",
        "id": "76881125-5921-4958-bc16-d4ac00f09f1c"
    },
    {
        "author": "李曾伯",
        "paragraphs": [
            "一從授鉞俾來旬，却敵無謀效不神。",
            "士用命焉何有力，臣今老矣不如人。",
            "誰能河北平三晉，猶慮關中啟一秦。",
            "留取功名待來者，歸歟抗疏告嚴宸。"
        ],
        "title": "東西正陽獻捷和傅山父凱歌韻",
        "id": "f5685cc8-842e-4fab-9191-418685236d40"
    },
    {
        "author": "李曾伯",
        "paragraphs": [
            "午食河豚晚食鱸，兩魚風味絕懸殊。",
            "懷歸未必因茲品，適口何能計此軀。",
            "春岸荻芽常喜有，秋風蓴菜不愁無。",
            "笑他俗子甘鰍鱔，爲此杯羹戒不虞。"
        ],
        "title": "食河豚鱸魚席間口占",
        "id": "3eef17cc-aa15-4d75-bebd-3dcea0e56846"
    },
    {
        "author": "李曾伯",
        "paragraphs": [
            "年年秋晚對風沙，今近重陽喜在家。",
            "自斷此生甘皓首，能消幾度看黄花。",
            "閑身頗覺便筇竹，醉態都忘脫帽紗。",
            "且問小舟溪上去，飛鷗數點夕陽斜。"
        ],
        "title": "丙午九日將過陽羨偶成",
        "id": "89cc39c2-d511-477a-ab6e-5e6582078203"
    },
    {
        "author": "李曾伯",
        "paragraphs": [
            "坤靈闌迹漢何時，木石深山聖得知。",
            "大塊鑿開真境祕，太虛藴出衆峰奇。",
            "攀蘿攬秀俯可即，秉燭窮幽遠莫窺。",
            "盍遣神龍謹封護，勿容俗子亦游嬉。"
        ],
        "title": "遊張公祠  其一",
        "id": "70ca1663-10a5-460f-b8cd-30c98c06d9d8"
    },
    {
        "author": "李曾伯",
        "paragraphs": [
            "十年重過石橋行，松下清流載濯纓。",
            "洞隔烟霞知地遠，壇連仙佛信天成。",
            "人如雲意俱閑適，山带霜容似瘦生。",
            "步出亭皋便歸去，它時林壑又寒盟。"
        ],
        "title": "遊張公祠  其二",
        "id": "9062374b-ea10-4f4a-90b9-0b8c556d8726"
    },
    {
        "author": "李曾伯",
        "paragraphs": [
            "手挼巖菊嗅寒香，陡覺輕飈透薄裳。",
            "自是蒼官添老色，不因青女眩寒妝。",
            "新篘未熟啜茶去，晚稻才收種麥忙。",
            "願學老農惟苦懶，荷鋤歸去卧斜陽。"
        ],
        "title": "山中即事",
        "id": "8ec0050b-e72d-4f04-adbe-c5c2d4400012"
    },
    {
        "author": "李曾伯",
        "paragraphs": [
            "歸來百事付休休，又向空山斷送秋。",
            "整疊衣篝雙赤脚，携持拄杖一蒼頭。",
            "儒書梵語相參看，酒柱詩盟自獻酬。",
            "客有可人留不住，夜長誰與話清愁。"
        ],
        "title": "送八窗叔歸",
        "id": "0f0624a4-e921-4989-be23-d5df11de3aef"
    },
    {
        "author": "李曾伯",
        "paragraphs": [
            "甫能鋤月種梅歸，竹外欣聞客扣扉。",
            "天近城南寧去緩，人閑水北肯來稀。",
            "風雲迅步新班筍，雨雪休思舊戍薇。",
            "別後毋厪問名氏，杜門終老但知非。"
        ],
        "title": "丙午冬徐衍道見訪於可齋",
        "id": "33168357-4571-4995-8e2f-349886baba6a"
    },
    {
        "author": "李曾伯",
        "paragraphs": [
            "衝寒得得過吾門，切莫談天不願聞。",
            "種木十年甘自許，寄梅千里欲何云。",
            "人誰相記懷明月，我已無心等片雲。",
            "若向霸陵逢醉尉，不須與說故將軍。"
        ],
        "title": "尤木石薦術士松庵求書以詩送之",
        "id": "1e569935-09e3-4ba5-90cd-622b94532697"
    },
    {
        "author": "李曾伯",
        "paragraphs": [
            "夙悟金仙空色教，化生千百對青春。",
            "强顔翁媼梔爲貌，取悅兒童絲繫身。",
            "立仗無言開口甚，當筵何事掉頭頻。",
            "笑他鮑郭經年舞，我過鶑花即問津。"
        ],
        "title": "丁未效八窗叔賦黄郎",
        "id": "373b35d3-b387-493d-b4d6-223a91c63f55"
    },
    {
        "author": "李曾伯",
        "paragraphs": [
            "竹君爲骨楮君身，學得飛鳶羽樣輕。",
            "出手能施千丈縷，舉頭可問九霄程。",
            "高窮寥曠寧無力，少假扶摇即有聲。",
            "所惜崢嶸能幾日，兒曹僂指已清明。"
        ],
        "title": "因賦風箏與黄郎偶",
        "id": "fda4e412-c8c5-480d-b862-b087cae40e7a"
    },
    {
        "author": "李曾伯",
        "paragraphs": [
            "向來借箸在籌帷，今趣魁纏入太微。",
            "漢郡奚勞汲生守，洛人喜見范公歸。",
            "要持真是明公論，莫急同心濟事機。",
            "見說九重勤側席，細陳長策慰宵衣。"
        ],
        "title": "送焦吏部造朝  其一",
        "id": "38b647f5-2ad7-439f-81ff-53ce04e14e17"
    },
    {
        "author": "李曾伯",
        "paragraphs": [
            "火雲赫赫汗衣流，人望公來望有秋。",
            "契托棣華承繾綣，辭陳桑土願綢繆。",
            "行爲霖雨千疇足，坐解西風一段憂。",
            "從此江頭波浪息，柳邊贏得伴沙鷗。"
        ],
        "title": "送焦吏部造朝  其二",
        "id": "62745051-d2ec-4486-bb91-cf48f4a75585"
    },
    {
        "author": "李曾伯",
        "paragraphs": [
            "數峰佳致藹前修，心匠玲瓏小更幽。",
            "公去我來幾傳舍，人非物是一虛舟。",
            "矗天柳色新條改，垂地藤陰舊迹留。",
            "坐對黄花誰領會，猶疑蝴蝶是莊周。"
        ],
        "title": "偶得希真巖壑舊隠正在小圃因賦  其一",
        "id": "8a323625-9bfc-4bb1-afb6-66b858da03f2"
    },
    {
        "author": "李曾伯",
        "paragraphs": [
            "高人已逐烟霞去，此地猶餘巖壑存。",
            "十數小峰纏古蔓，兩三老木長盤根。",
            "月沉翠柳空梁影，雨洗蒼苔带屐痕。",
            "留得清風師後進，絕勝金谷憶王孫。"
        ],
        "title": "偶得希真巖壑舊隠正在小圃因賦  其二",
        "id": "919fff9c-bb04-41f0-8aff-6e7c4343c302"
    },
    {
        "author": "李曾伯",
        "paragraphs": [
            "從渠舊隠擅清修，我愛吾廬溪上幽。",
            "一幅霜林長短樹，幾灣烟葦去來舟。",
            "買魚釀秫作新節，招鶴訪梅遲小留。",
            "却憶故山懷故老，寧忘嫠緯念宗周。"
        ],
        "title": "八窗叔用前韻相寄時留村舍和以謝之  其一",
        "id": "dbb1d965-52fd-45e0-a87b-ba6f2f42766c"
    },
    {
        "author": "李曾伯",
        "paragraphs": [
            "洛川已矣不復見，斯地巋然猶獨存。",
            "九仞成功忍虧簣，百年種德在深根。",
            "依稀舊燕空梁語，俯仰飛鴻踏雪痕。",
            "多少名園富花石，爭如書圃付兒孫。"
        ],
        "title": "八窗叔用前韻相寄時留村舍和以謝之  其二",
        "id": "e920c77b-7a7d-4f5d-b174-3072d29de91c"
    },
    {
        "author": "李曾伯",
        "paragraphs": [
            "寂寞寒枝問故棲，柳疏梧老影熹微。",
            "炊烟冷落犁荒壠，篷雨廉纖纜斷磯。",
            "擬閲舊書成懶癖，旋篘新酒解愁圍。",
            "家人不慣田園趣，剛道天寒盍早歸。"
        ],
        "title": "又和八窗叔見寄",
        "id": "ab7a4032-756e-4643-8085-500f5cfc0a27"
    },
    {
        "author": "李曾伯",
        "paragraphs": [
            "半世崎嶇鬢已凋，元知官職忌之招。",
            "幾番惡夢覺已晚，一片好心磨不消。",
            "枕上豈堪思往日，樽前更莫計明朝。",
            "此身若也填溝壑，猶有來生答聖朝。"
        ],
        "title": "戊申春偶成",
        "id": "bd6c8812-b066-4804-9a98-d87f70601039"
    },
    {
        "author": "李曾伯",
        "paragraphs": [
            "本因累土作層臺，巧匠俄爲小阜堆。",
            "碧落界邊將塔對，蒼蕪斷處送山來。",
            "狀成一段林巒勝，欠得幾株松桂栽。",
            "夕照未沉明月上，倚闌正爾可徘徊。"
        ],
        "title": "賦家山夕秀  其一",
        "id": "3b4e794d-bde0-455a-984e-59d7da54755e"
    },
    {
        "author": "李曾伯",
        "paragraphs": [
            "小亭八尺石爲臺，占綠圍中作翠堆。",
            "一片閑雲難畫去，四時野色入詩來。",
            "氣凌月觀身曾到，夢托雲根手自栽。",
            "更出城樓一頭地，夕陰含雨肯低徊。"
        ],
        "title": "賦家山夕秀  其二",
        "id": "c9044abb-96fb-41a4-bf7f-218ab5bc707e"
    },
    {
        "author": "李曾伯",
        "paragraphs": [
            "世味寧如道味濃，誰令小屋卧元龍。",
            "何當談笑與雙璧，乃假吟哦對二松。",
            "傾蓋正欣留槜李，歸檣底事取潘葑。",
            "先生且辦弦歌計，莫慮瓶無斗粟舂。"
        ],
        "title": "和褚縣丞韻  其一",
        "id": "04a84454-52ff-415c-ab92-cac23341a663"
    },
    {
        "author": "李曾伯",
        "paragraphs": [
            "拍拍新書一紙春，相逢牢落易相親。",
            "霸陵李廣方嗟老，闕里原思乃歎貧。",
            "顧我棲遲甘一壑，感君慰藉重千鈞。",
            "燈前欲和梅花引，病髮飄飄滿面塵。"
        ],
        "title": "和褚縣丞韻  其二",
        "id": "9a7e2781-09d3-4be5-b4a6-7544308a45c2"
    },
    {
        "author": "李曾伯",
        "paragraphs": [
            "華齡八袠慶朋簪，貴老崇師喜見今。",
            "絳帳先生從白髮，金閨諸彥盡青衿。",
            "冰寒水見源流盛，玉在山知潤澤深。",
            "厚德作人宜壽艾，永傳文獻紀枌陰。"
        ],
        "title": "己酉慶周子將壽八十",
        "id": "e76c5ed5-29b8-4b3d-8005-b33cad129501"
    },
    {
        "author": "李曾伯",
        "paragraphs": [
            "哦松之去爭能誦，載月而歸取甚廉。",
            "誨掖尚無忘後進，典刑真不愧前瞻。",
            "新詩慰藉知三復，雅意勤渠示一謙。",
            "願問閒中讀書味，魚熊何以得而兼。"
        ],
        "title": "和褚縣丞韻",
        "id": "dc318f82-3ced-47dc-af34-fa18306d95f1"
    },
    {
        "author": "李曾伯",
        "paragraphs": [
            "夜來一雨洗驕陽，軋軋籃輿趁曉凉。",
            "過眼幾多山應接，轉頭二十里相望。",
            "烟橫夾道松交翠，水拍連疇稻半黄。",
            "轍迹平生今始到，元知樂土是江鄉。"
        ],
        "title": "己酉赴桂過撫州樟原得雨",
        "id": "4c1c91df-abd1-401a-ac0a-fea06d3de4c4"
    },
    {
        "author": "李曾伯",
        "paragraphs": [
            "膝下相隨五閲秋，意其可以付箕裘。",
            "祗緣老子身無福，致使佳兒命不修。",
            "宿業結來知有自，暑行壞會復奚尤。",
            "靈臺一點知何處，痛入肝腸死則休。"
        ],
        "title": "憶幼子",
        "id": "a8e0dc7d-649f-4939-a625-1b07c79f0389"
    },
    {
        "author": "李曾伯",
        "paragraphs": [
            "平生足始涉南方，邸舍稀疏驛路長。",
            "尚隔三州纔嶺嶠，更行幾日是瀟湘。",
            "家人轉苦禁秋熱，輿從常催趁曉凉。",
            "識破浮生等羈旅，强加餐飯莫悲傷。"
        ],
        "tags": [
            "衡山"
        ],
        "title": "題衡山縣驛",
        "id": "e36a09fc-8edb-4840-b55c-a4b53d741805"
    },
    {
        "author": "李曾伯",
        "paragraphs": [
            "身雖湖海常懷主，忠在朝廷肯具臣。",
            "爲國未嘗知有己，此心可以質諸神。",
            "綢繆舊話方樽酒，拂滌征塗滿袂塵。",
            "雍齒且封君豈慮，正須珍重保千鈞。"
        ],
        "title": "和鄧巽坡韻",
        "id": "7c8e6728-1f88-4a0d-b419-e8681559c011"
    },
    {
        "author": "李曾伯",
        "paragraphs": [
            "暑塗挈挈問持裝，過眼蘋風倏轉商。",
            "豈爲南魚來丙穴，且先北雁過衡陽。",
            "童烏已矣腸空斷，老馬疲哉汗欲僵。",
            "身大塊中猶大瘧，鐵心禁得幾炎凉。"
        ],
        "title": "題衡陽臨湘驛",
        "id": "3d665f03-eca1-4542-a49a-f24bd80c6d81"
    },
    {
        "author": "李曾伯",
        "paragraphs": [
            "爲底先生此水居，正緣不解學顔愚。",
            "身雖樂彼溪山似，名不期而天壤俱。",
            "往事勿言今已矣，當時豈意在茲乎。",
            "擬招故老窮佳勝，烟草蕭蕭宅一區。"
        ],
        "title": "過愚溪",
        "id": "6b75812e-818a-4fdc-b3ad-fe92037e57a4"
    },
    {
        "author": "李曾伯",
        "paragraphs": [
            "問驛尋梅路漸深，壁間誰帖邁來禽。",
            "困詩感歎人才舊，投筆慚書歲月今。",
            "訪古暫陪湘水滸，憂時遠到雪山陰。",
            "牧羝持節疇能似，空倩賓鴻爲寄音。"
        ],
        "title": "過清湘洮陽驛和方孚若韻",
        "id": "8c999bff-e807-40fe-ba30-5dad91e0120a"
    },
    {
        "author": "李曾伯",
        "paragraphs": [
            "自得湘南一派奇，禪舂元熟不須師。",
            "幾千億化如來相，五百年將再出時。",
            "翠壁雲連秋樹老，寶坊香靜午齋遲。",
            "我來欲和因緣事，衆衲叢中有解知。"
        ],
        "title": "禮湘山佛和別駕叔韻",
        "id": "7ac517d0-3401-47af-9137-13a7eef7995e"
    },
    {
        "author": "李曾伯",
        "paragraphs": [
            "淵源正學富經綸，炳炳如丹一片心。",
            "中外久期還荷橐，江湖所至是棠陰。",
            "威聲足使戎心懾，邊腹何虞客氣侵。",
            "指日玉階清問及，盍思長策濟當今。"
        ],
        "title": "送交代董矩堂赴召  其一",
        "id": "f5d66529-b4ff-4119-8cb6-ff8ffe549270"
    },
    {
        "author": "李曾伯",
        "paragraphs": [
            "渡瀘已定葛巾北，分陝既成周衮東。",
            "二者於斯皆上意，群然以此望明公。",
            "香名千載梅邊雪，歸路三秋桂子風。",
            "百萬民夷休戀戀，公方柄用福無窮。"
        ],
        "title": "送交代董矩堂赴召  其二",
        "id": "b63e60cd-480a-4ac4-a696-6e487cc8aa6a"
    },
    {
        "author": "李曾伯",
        "paragraphs": [
            "遡風繡節洞庭濱，作噩重逢未識真。",
            "不謂頹齡來嶺海，乃承華武接星辰。",
            "公捐纍印輕於葉，我愧滿襟皆是塵。",
            "從此廟堂醫國去，好留肘後遺陳人。"
        ],
        "tags": [
            "洞庭湖"
        ],
        "title": "送交代董矩堂赴召  其三",
        "id": "50bf97ba-dde4-460e-8243-698acb4d548a"
    },
    {
        "author": "李曾伯",
        "paragraphs": [
            "天涯秋晚見孤芳，華髮蕭騷易感傷。",
            "對酒未嘗忘北海，因詩惟恐瘦東陽。",
            "古心翻得風霜白，冷艷寧隨草木黄。",
            "惟屈可餐陶可採，蝶蜂爭得識寒香。"
        ],
        "title": "和鄧巽坡詠菊併見寄韻  其一",
        "id": "00fd62a5-d0cc-44fa-883b-28d9604a2ffb"
    },
    {
        "author": "李曾伯",
        "paragraphs": [
            "轉蓬又是幾三秋，客裏常宜視鼎羞。",
            "嶺首舍梅無所有，衡陽斷雁寄何由。",
            "凄涼陳迹幾年事，繾綣高情一夕留。",
            "聖代斷無車蓋禁，詩筒毋惜到南州。"
        ],
        "title": "和鄧巽坡詠菊併見寄韻  其二",
        "id": "77b748a6-7523-41f4-9aac-7be183f315d6"
    },
    {
        "author": "李曾伯",
        "paragraphs": [
            "堯山舉目見於牆，群玉森森拱巨梁。",
            "一幅畫屏羅偉觀，兩詩銀筆冠當場。",
            "沙平鷺立秋無盡，月冷烏啼夜未央。",
            "有客凭闌共清話，逍遥何異白雲鄉。"
        ],
        "title": "登逍遥樓和方孚若韻",
        "id": "e46a0769-d6e7-473c-ae13-7e49b67afe99"
    },
    {
        "author": "李曾伯",
        "paragraphs": [
            "天教管領衆山來，筍立平章翠作堆。",
            "上馬休憐翁矍鑠，酌罍聊賦彼崔嵬。",
            "樓高蒼桂奇觀列，人對黄花逸興催。",
            "公退呼兒同徙倚，卷舒風月等浮埃。"
        ],
        "title": "登湘南樓和方孚若韻",
        "id": "d4189d51-b2f0-436a-8c06-ee82dd71c2d2"
    },
    {
        "author": "李曾伯",
        "paragraphs": [
            "分弓來戍嶺南州，勳鏡塵生雪滿頭。",
            "願進愚言宜簡易，頗哀老子得遨遊。",
            "青山落處鐘聞寺，白鷺明邊人倚樓。",
            "衙散吏歸冰樣靜，一庭落葉和晴鳩。"
        ],
        "title": "登西樓題柱",
        "id": "cc1d6e18-43b2-4125-a57e-7317e42bc83d"
    },
    {
        "author": "李曾伯",
        "paragraphs": [
            "快束行裝穩著鞭，梅邊已報小春天。",
            "程開鵬翼三千里，名繼龍頭二百年。",
            "花插一枝趨燕喜，雲占五色對臚傳。",
            "丈夫自許當如此，舉酒相期共勉旃。"
        ],
        "title": "己酉八桂勸駕",
        "id": "760b48a1-ea01-4c64-b8aa-6b77cf1bd583"
    },
    {
        "author": "李曾伯",
        "paragraphs": [
            "纔見春從沙際歸，堂堂背我迅於飛。",
            "病餘窺圃心成怯，老去登樓力苦微。",
            "岸柳含烟猶綠瘦，海棠裛雨正紅肥。",
            "山川信美非吾土，强作清吟祗遂非。"
        ],
        "title": "庚戌題雪觀用方孚若韻",
        "id": "3b822aeb-6343-4c08-98b7-24c7287aad4e"
    },
    {
        "author": "李曾伯",
        "paragraphs": [
            "一笑芳宵萬慮平，詩翁猶自假詩鳴。",
            "名邦想見燈成市，病骨相忘月暗城。",
            "人事誰能記今昨，天公都莫管陰晴。",
            "窗前細讀梅花句，但覺身輕眼倍明。"
        ],
        "title": "和鄧巽坡見寄元夕韻",
        "id": "a982a4d2-90dd-4167-99a3-70120a21b84e"
    },
    {
        "author": "李曾伯",
        "paragraphs": [
            "千里詩來字字香，品題著意到孤芳。",
            "以千林表丈人行，洗萬古凡兒女妝。",
            "自是精神凌雪月，不妨風骨飽冰霜。",
            "撚髭聊以酬清思，病筆欹斜媿小王。"
        ],
        "title": "又和梅韻",
        "id": "7c2344c1-93a1-4b66-a996-583b085c68ae"
    },
    {
        "author": "李曾伯",
        "paragraphs": [
            "持酒殷勤問爾農，憂時同此願年豐。",
            "倉箱欲致崇墉積，耒耜宜加曠土功。",
            "水北有田均夜雨，嶺南無地不春風。",
            "吾皇德化形扶杖，親見兒嬉七十翁。"
        ],
        "title": "寧壽寺劭農登慈氏閣和李誠之柱間韻",
        "id": "a8fc0b85-2da2-49f9-847b-e34a085cc3ec"
    },
    {
        "author": "李曾伯",
        "paragraphs": [
            "鯨浪中間一島居，往時千慮笑狂愚。",
            "伏波方略今堪擬，渤海聲名斷與俱。",
            "小醜當從而靡矣，吾民其庶有瘳乎。",
            "雙旌整頓雙泉了，歸佐清朝澤廣區。"
        ],
        "title": "瓊筦顧守示和愚溪詩用韻餞之",
        "id": "c2a423c3-2589-4e11-b254-8a970e911029"
    },
    {
        "author": "李曾伯",
        "paragraphs": [
            "簷陰寂寂轉西遲，檢點春工倍費詩。",
            "烟樹鬰蒼何處洞，雨苔斑駁舊人碑。",
            "清泉白石仙遊地，芳草綠陰晴晝時。",
            "目送水雲誰領會，沙鷗點點柳絲絲。"
        ],
        "title": "題越觀和方孚若韻",
        "id": "3393f1f4-e288-46a1-99a3-37232b0a70b9"
    },
    {
        "author": "李曾伯",
        "paragraphs": [
            "漠漠風烟著野棠，一春多恨雨浪浪。",
            "古榕陰裏作寒食，芳草城頭過艷陽。",
            "不斷山光通百粵，無邊春思渺三湘。",
            "伊祁不放花飛盡，露濕薔薇幾陣香。"
        ],
        "title": "禁烟日登嵯峨閣和方孚若韻",
        "id": "d1c800b4-9f0e-4cc5-b25d-1c3d78d27e9e"
    },
    {
        "author": "李曾伯",
        "paragraphs": [
            "湘流得雨掌來平，艇子乘風羽樣輕。",
            "過眼千山纔嶺粵，轉頭一水又衡荆。",
            "大江東下懷鄉國，落日西邊是戍城。",
            "鳴鴂數聲青嶂晚，客心如鐵也關情。"
        ],
        "title": "庚戌赴荆閫舟過湘江",
        "id": "4b7c0fde-09fc-45ac-b965-ab898d217896"
    },
    {
        "author": "李曾伯",
        "paragraphs": [
            "一老風流兩社間，至今膏馥尚留殘。",
            "典刑已矣墨猶潤，生死以之盟未寒。",
            "淮海屬心知士苦，山林投分只儒酸。",
            "燈前掩袂空三歎，盍與傳諸琬琰看。"
        ],
        "title": "和總幕劉景文題杜立齋遺翰詩韻",
        "id": "ec460b1e-a0c4-40f6-b403-7b175a3f6a97"
    },
    {
        "author": "李曾伯",
        "paragraphs": [
            "客心似向漢槎來，便盍觀光近斗台。",
            "王儉池邊新節物，劉郎觀裏舊根栽。",
            "饒人老月添春好，特地癡雲際晚開。",
            "明歲傳柑天上宴，馬頭猶記渚宮囘。"
        ],
        "title": "辛亥元夕坐間和劉景文韻  其一",
        "id": "73355bbd-af65-408e-b1c2-fe232f68c381"
    },
    {
        "author": "李曾伯",
        "paragraphs": [
            "多謝孀娥得得來，肯陪綠鬢映黄台。",
            "剪成絳蠟燈間艷，移向青油幕底栽。",
            "萬目競拚通夕看，兩眉贏得片時開。",
            "祗憐人亦牽絲戲，任向當場弄幾囘。"
        ],
        "title": "辛亥元夕坐間和劉景文韻  其二",
        "id": "83ff9e46-e033-4e6a-94ff-2736c36b1d0c"
    },
    {
        "author": "李曾伯",
        "paragraphs": [
            "指點層雲氣可干，官身浩歎不如閑。",
            "幾回落日詩懷古，一半春風酒破慳。",
            "許我婆娑從白髮，於人嫵媚有青山。",
            "前身王粲重拈筆，惜欠胡床著席間。"
        ],
        "title": "書院諸客登仲宣樓以詩寄之",
        "id": "dac62cf4-573f-4a28-9b29-aa2ae5ef5770"
    },
    {
        "author": "李曾伯",
        "paragraphs": [
            "五色雲邊昔稚圭，軍戎萬里已周知。",
            "趨朝豈止重憑廣，出幕聊爲送適詩。",
            "行李羽輕清漲穩，交情珍重歲寒期。",
            "君王若問荆州事，白玉階前細數之。"
        ],
        "title": "送書記雷宜叔造朝",
        "id": "f4d7574a-0521-43dd-915f-35191942f92b"
    },
    {
        "author": "李曾伯",
        "paragraphs": [
            "別公知閲幾桑陰，玉筍山中舊隠尋。",
            "郾暮聯鑣來自舊，涇舟共楫繼由今。",
            "一門翁季芝蘭味，四海弟兄金石心。",
            "塞上西風漸蕭瑟，書來毋惜寄規箴。"
        ],
        "title": "曾總幹以乃尊侍郎二詩見示和韻  其一",
        "id": "6d78031e-bbff-40f3-a5df-cbfc6bcdead3"
    },
    {
        "author": "李曾伯",
        "paragraphs": [
            "疇昔風雲共壯游，笑吳夏口蜀江油。",
            "我猶乘險凜孤注，君早得閑先幾籌。",
            "目底阿蒙元齷齪，膝間文度儘風流。",
            "箇中妙理誰能會，且向平原喚督郵。"
        ],
        "title": "曾總幹以乃尊侍郎二詩見示和韻  其二",
        "id": "38adb31e-4336-478f-9b56-d8d914ff7a9b"
    },
    {
        "author": "李曾伯",
        "paragraphs": [
            "百尺樓前艤去桅，元龍豪氣肯低徊。",
            "昔從桂嶺訪梅去，今自荆江載月回。",
            "敢擬王劉曾主客，應嗤瑜遜等輿臺。",
            "轉頭落日陽關外，三歎可人呼不來。"
        ],
        "title": "陳次賈歸以二詩言別和韻送之  其一",
        "id": "40ff3ad8-260e-4494-a0a2-83ffbc6f3553"
    },
    {
        "author": "李曾伯",
        "paragraphs": [
            "手袖朱絃綠綺琴，身雖湖海調山林。",
            "家園千里歸心切，朋友中年別恨深。",
            "國事艱難殫我力，世情巧令聽渠任。",
            "海門雁過應相憶，塞上征人正苦心。"
        ],
        "title": "陳次賈歸以二詩言別和韻送之  其二",
        "id": "1341c2b3-7217-43e8-b8fb-7bff07f26557"
    },
    {
        "author": "李曾伯",
        "paragraphs": [
            "天稟銀河一派清，藹然中外播休聲。",
            "金城方略今充國，斜谷規模舊孔明。",
            "屈久轡絲勤使指，再須班筍著宗英。",
            "九重側席親賢切，有詔西南起老成。"
        ],
        "title": "壽利州趙漕  其一",
        "id": "6b38b66a-0fc9-4c0f-9675-ff02924d6342"
    },
    {
        "author": "李曾伯",
        "paragraphs": [
            "幾載星軺惠漢關，埴培壽脈一分寬。",
            "數絲鶴鬢因民白，一片鷗心爲國丹。",
            "綠野高風雖獨慕，黄花晚節正爭看。",
            "勳名麟閣清芬在，且伴松椿傲歲寒。"
        ],
        "title": "壽利州趙漕  其二",
        "id": "f551926f-765f-4c55-b0b0-390704073ce9"
    },
    {
        "author": "李曾伯",
        "paragraphs": [
            "今世儒宗一泰山，暫乘紫氣下函關。",
            "主盟道學周程上，伯仲詩名李杜間。",
            "少府暫分膚使節，甘泉合在侍臣班。",
            "春江一碧平於掌，好趣牙檣待賜環。"
        ],
        "tags": [
            "泰山"
        ],
        "title": "壽遂寧李漕  其一",
        "id": "cacac3cb-0f44-4a63-b256-c1d85819f8fe"
    },
    {
        "author": "李曾伯",
        "paragraphs": [
            "自從岳牧著民庸，十載岷峨帝眷隆。",
            "草带雨鋤周圃綠，粟和烟輓漢關紅。",
            "活人陰德深無盡，壽國良方用不窮。",
            "一轉鈞間黄閣去，天涯歲歲囿東風。"
        ],
        "title": "壽遂寧李漕  其二",
        "id": "aea3789b-e1c5-43bf-94b6-1d3635666026"
    },
    {
        "author": "李曾伯",
        "paragraphs": [
            "自是清都紫府仙，德星躔次劍東川。",
            "香浮世界鶑花地，人樂春風燕麥天。",
            "元祐賢材名閤近，紹興相業慶基綿。",
            "一年一佛爲公壽，五百尊成五百年。"
        ],
        "title": "壽遂寧李漕  其三",
        "id": "3442e7c2-574e-4fc8-969e-8cf2e9325123"
    },
    {
        "author": "李曾伯",
        "paragraphs": [
            "天遣長庚衍瓞瓜，幾年清廟著聲華。",
            "九重璿派周麟趾，千里金城漢犬牙。",
            "未駕說舟儀列鷺，已麾段笏擊長蛇。",
            "堂堂一節鼎鐺耳，豈借西山太史家。"
        ],
        "title": "壽蜀帥  其一",
        "id": "ede8aadf-9268-40b0-bd8e-f3ed545fe9d9"
    },
    {
        "author": "李曾伯",
        "paragraphs": [
            "霄漢當年把繡衣，載持齋鉞建侯珪。",
            "春城月淡銅梁北，夜柝星沉玉壘西。",
            "外閫規模蕭葛上，中朝勳望范韓齊。",
            "楓宸側席親賢久，早晚鳴珂步相堤。"
        ],
        "title": "壽蜀帥  其二",
        "id": "93ddc01a-787f-4080-bc78-166689081b24"
    },
    {
        "author": "李曾伯",
        "paragraphs": [
            "不用江山當壽巵，年年一佛住峨眉。",
            "崧高復見歌申伯，坰野寧無頌魯僖。",
            "歲比絳人逾甲子，日逢皇覽揆庚寅。",
            "書生愧乏梅花賦，引領東風上北枝。"
        ],
        "title": "壽蜀帥  其三",
        "id": "376fec0c-47ac-4734-a1dd-39d77cd57b5a"
    },
    {
        "author": "李曾伯",
        "paragraphs": [
            "自聯班序簡宸聰，廊廟江湖一節同。",
            "百世幾人今蜀日，千年一到昔虞風。",
            "得莘渭上康時策，有伊洛間傳道功。",
            "早晚爲霖洗炎熱，蒼生俱出炭爐中。"
        ],
        "title": "壽應茶馬  其一",
        "id": "80d72dcf-8337-4bfb-bd75-9001e2210db4"
    },
    {
        "author": "李曾伯",
        "paragraphs": [
            "太微一宿燭魚鳬，已奏平反課轉輸。",
            "綠碾雨前舒鳳爪，青鎌雪外長龍顱。",
            "班崇東壁圖書府，惠暢西夷道德塗。",
            "佇佐修壤歌六月，載銘石鼓會東都。"
        ],
        "title": "壽應茶馬  其二",
        "id": "0f464e77-15f1-457e-a64d-01d42f25e201"
    },
    {
        "author": "李曾伯",
        "paragraphs": [
            "漢昴殷箕謾擬倫，天將平治啟儒真。",
            "鍾英寶婺金華地，斂福銅梁玉壘民。",
            "冰壑雪山無點暑，桃溪棠蔭有餘春。",
            "綿綿壽脈無窮處，一派根源在至仁。"
        ],
        "title": "壽應茶馬  其三",
        "id": "2d6a8976-7afc-4df6-8246-ff00c66bd69e"
    },
    {
        "author": "李曾伯",
        "paragraphs": [
            "十載青油駐漢關，勛名高壓峴南山。",
            "雨滋萬頃春犁樂，月淡三邊夜柝閑。",
            "爲小朝廷留宿望，升真學士重崇班。",
            "九重銀信知非遠，白玉階前一武間。"
        ],
        "title": "壽陳制垣  其一",
        "id": "f5d5e7f9-55c1-4695-9911-a094925b8ac9"
    },
    {
        "author": "李曾伯",
        "paragraphs": [
            "向來荆楚說邊州，人士今誇樂國游。",
            "千里潢池自交擾，一江漢水獨安流。",
            "兵無敢惰身爲率，民有猶饑惠亟賙。",
            "陰德活人無量大，不須香火祝王侯。"
        ],
        "title": "壽陳制垣  其二",
        "id": "b8a3034b-97cb-483e-83d0-5ee2ee7a8c22"
    },
    {
        "author": "李曾伯",
        "paragraphs": [
            "東皇妝就牡丹天，來獻蓬萊不老仙。",
            "耆舊喜增羊祜傳，蠻夷欣問晉公年。",
            "休懷苕水清風適，且醉檀溪綠草邊。",
            "願向衣冠圖上看，銀屏千歲映貂蟬。"
        ],
        "title": "壽陳制垣  其三",
        "id": "87e66018-6cbe-4a23-97e8-4f99ed62a55f"
    },
    {
        "author": "李曾伯",
        "paragraphs": [
            "十載青油駐峴山，屹如一柱倚人寰。",
            "秧疇雨足春犁樂，榆塞風清夜柝閑。",
            "威望龍堆氈帳外，勳名麟閣鼎彝間。",
            "命圭指日催裴度，樂府無煩唱玉關。"
        ],
        "title": "代爲其親壽  其一",
        "id": "ea2b5162-7786-4733-b63a-9fb1c2679ef3"
    },
    {
        "author": "李曾伯",
        "paragraphs": [
            "兩星相比映文昌，戲綵蹁躚戟衛香。",
            "鬢底公因民事白，眉邊人卜詔書黄。",
            "五千文字爲家計，百萬陰功即壽鄉。",
            "要學元和同九老，未誇耆舊傳襄陽。"
        ],
        "title": "代爲其親壽  其二",
        "id": "f2937369-7abd-47f2-8c9a-44d5db576394"
    },
    {
        "author": "李曾伯",
        "paragraphs": [
            "渡江人物照乾坤，盟府勳庸奕葉存。",
            "崧岳千年申伯雅，漢臺幾世仲華孫。",
            "自將翠節臨南紀，更佐金城護北門。",
            "禁柳官梅正春色，好看鳴玉上天閽。"
        ],
        "title": "壽岳漕  其一",
        "id": "aedcccee-94fa-4329-8b17-68276fbd8625"
    },
    {
        "author": "李曾伯",
        "paragraphs": [
            "檀溪翠霧曉輪囷，共慶皇華誕玉辰。",
            "僂指明宵三五夜，從頭新歲八千春。",
            "且煩皎月清邊徼，行逐東風造禁宸。",
            "留取棠陰蔽南峴，爲陪羊杜壽蒼珉。"
        ],
        "title": "壽岳漕  其二",
        "id": "a39c922f-b179-4d81-be0c-8b9bb6da8e0f"
    },
    {
        "author": "李曾伯",
        "paragraphs": [
            "喜對荆人一笑嫣，吾邦今見此嘉蓮。",
            "脂容嫵媚目疑幻，玉貌參差骨是仙。",
            "試把萬葩千卉較，曾無一蒂九芳連。",
            "分明河洛中興象，要竭精忠答上天。"
        ],
        "title": "江陵和費察推九蘂瑞蓮韻",
        "id": "bcd59e5c-a05a-485b-9d3d-a129198471b1"
    },
    {
        "author": "李曾伯",
        "paragraphs": [
            "心已灰如鬢已皤，迫人桑蔭疾於梭。",
            "更嘗萬事不爲少，恍悟一身猶是多。",
            "田里乞身斯可矣，功名到手竟如何。",
            "公餘幸喜邊烽靜，且對樽前浩浩歌。"
        ],
        "title": "壬子夏偶成",
        "id": "2389b1ef-ab36-4670-bb9c-ec7a94d81c01"
    },
    {
        "author": "李曾伯",
        "paragraphs": [
            "不見松庵又幾年，書來云欲卜新椽。",
            "我方北寨愁供戍，君盍西湖喜結緣。",
            "多謝烹魚勤客遺，薄言騎鶴寓腰纏。",
            "惜無廣厦歡顔力，姑用長安作酒錢。"
        ],
        "tags": [
            "西湖"
        ],
        "title": "壬子江陵寄聞人松庵",
        "id": "22c18b32-02e9-425b-9f96-25e9146b6ab2"
    },
    {
        "author": "李曾伯",
        "paragraphs": [
            "明良相正體坤乾，感格時暘本致虔。",
            "坐使群方皆見日，誰言千里不同天。",
            "只將精白承休德，豈在緇黄結善緣。",
            "更得北風無羽檄，不妨舉酒樂康年。"
        ],
        "title": "秋霖喜霽適覩廟堂酬唱相去數千里而陰晴同之因用韻",
        "id": "ff76a504-f3de-4c87-8b0f-001e382300ae"
    },
    {
        "author": "李曾伯",
        "paragraphs": [
            "分弓輟自侍臣班，來擁貔貅設漢關。",
            "膽落氈裘千里外，指呼羽扇一麾間。",
            "共期朴實工夫到，會見承平氣象還。",
            "荆益論盟如此酒，從今西顧釋天顔。"
        ],
        "title": "宴四川余制置樂語口號",
        "id": "0b3fa873-d7a1-45f4-a0fd-6b3d5b8c7dd0"
    },
    {
        "author": "李曾伯",
        "paragraphs": [
            "輒從荀玉鎮扶風，政事龔黄一樣同。",
            "白髮歸田嗟我老，黑頭入相屬之公。",
            "蕭然舊菊荒蕪裏，欣在甘棠蔽芾中。",
            "詔下鴛湖天咫尺，好風行送畫船東。"
        ],
        "title": "宴嘉興謝守樂語口號",
        "id": "b5c40148-3e64-44d5-a02c-acc83da9d96f"
    },
    {
        "author": "李曾伯",
        "paragraphs": [
            "使星一點壽星邊，惠我三湘兩閲年。",
            "既付龜符還楚壘，便持犀節上堯天。",
            "何參接踵新規在，僑札論心舊識然。",
            "入對丹墀訪南事，細陳霜頰障蠻烟。"
        ],
        "title": "宴湖南章漕樂語口號",
        "id": "00caf6d2-9917-4518-bdbc-40e1f96c2147"
    },
    {
        "author": "李曾伯",
        "paragraphs": [
            "來湘話浙倍綢繆，天路風高借莫留。",
            "不俟駕行何憚暑，適逢圭覲恰當秋。",
            "登仙堪羨星辰履，歸老終尋雪夜舟。",
            "公到甘泉陳大計，毋忘膏雨澤南州。"
        ],
        "title": "餞章漕樂語口號",
        "id": "32bcdcc2-2859-4a35-8f33-4b1686ef9c85"
    },
    {
        "author": "李曾伯",
        "paragraphs": [
            "仗節來從玉筍班，福星甫照舉歡顔。",
            "持荷自盍登堯陛，輓粟寧容久漢關。",
            "慶集正當萸菊際，交盟喜在芷蘭間。",
            "定王臺小難留住，祗恐天邊即予環。"
        ],
        "title": "宴湖南洪漕樂語口號",
        "id": "df52c417-5597-43fc-8769-c0422424d856"
    },
    {
        "author": "李曾伯",
        "paragraphs": [
            "帝遣星軺入桂州，雨餘凉嫩一天秋。",
            "繡衣翠節皇華遠，碧玉青羅喜氣浮。",
            "猶昔孺文同此酒，喜今師德在吾舟。",
            "相期辦却平蠻事，公向三階我一丘。"
        ],
        "title": "宴廣西豐憲樂語口號",
        "id": "7086b31b-5635-43e0-a725-036611bc03a6"
    },
    {
        "author": "李曾伯",
        "paragraphs": [
            "本是住山人，來作開山計。",
            "雲出元無心，有心爲雲累。",
            "執柯與紉蘭，如幻亦如寄。",
            "神游有崑蓬，御風歸歟是。"
        ],
        "title": "贈柯山道士鄭雲谷來住澧之洞晨  其一",
        "id": "a823796a-4299-4cf1-a04d-86edc03368df"
    },
    {
        "author": "李曾伯",
        "paragraphs": [
            "道人本分事，不用達人詩。",
            "烟霞痼疾間，風月陶寫之。",
            "漆園直寓言，謫仙豈吾師。",
            "卷懷置心齋，焚薌比希夷。"
        ],
        "title": "贈柯山道士鄭雲谷來住澧之洞晨  其二",
        "id": "3992ffac-724a-4c03-a928-eafc7d16d5ee"
    },
    {
        "author": "李曾伯",
        "paragraphs": [
            "心遠目難盡，境須詩與論。",
            "風檣誰客艇，烟樹某家村。",
            "野草春千古，江天月一痕。",
            "舊時方冊事，一笑付方樽。"
        ],
        "title": "題懷遠樓",
        "id": "632bd866-0fef-46c6-8493-053d63b8cce0"
    },
    {
        "author": "李曾伯",
        "paragraphs": [
            "早奏玉垣績，纔登金掌班。",
            "衆皆期兩地，誰謂老三山。",
            "江夏勳勞上，東平禮義間。",
            "壯猷慚弗克，孰與濟時艱。"
        ],
        "title": "挽趙無垢  其一",
        "id": "4091ef4e-7f91-4668-875a-6bdc3a3000b8"
    },
    {
        "author": "李曾伯",
        "paragraphs": [
            "公未通閨日，相從入幕游。",
            "瞠乎慚後乘，藉甚偉前籌。",
            "原隰曾并轡，江濤幾共舟。",
            "柯山回首處，老淚爲橫流。"
        ],
        "title": "挽趙無垢  其二",
        "id": "e721bb2b-c9d0-4e6a-9226-22315b96e3ee"
    },
    {
        "author": "李曾伯",
        "paragraphs": [
            "名閥蜚聲遠，甘泉跬步登。",
            "詞華八塼日，姓字一條冰。",
            "戀闕丹心在，臨朝清問曾。",
            "秀溪春夢杳，留得瓣香曾。"
        ],
        "title": "挽曾侍郎  其一",
        "id": "50cdecba-119b-42b0-a280-bcbcfd7a1220"
    },
    {
        "author": "李曾伯",
        "paragraphs": [
            "江漢雲鴻遇，星霜電驥馳。",
            "同朝更同幕，相好更相規。",
            "肯託賢郎我，追傷益友誰。",
            "哀辭千里寄，相者爲歌之。"
        ],
        "title": "挽曾侍郎  其二",
        "id": "7ab62af7-e865-4cfc-92e5-d7819006da54"
    },
    {
        "author": "李曾伯",
        "paragraphs": [
            "石首邑易治，難山政可師。",
            "弦歌聊戲耳，談笑以爲之。",
            "省德多餐飯，勤官少作詩。",
            "交情毋恃舊，公事定相規。"
        ],
        "title": "送石首傅宰",
        "id": "9478e3fb-b344-48a8-8a3c-3fc4f39ddb47"
    },
    {
        "author": "李曾伯",
        "paragraphs": [
            "玉奴梳洗罷，半面露新妝。",
            "江岸數枝影，篷窗一罅香。",
            "橫披含曉色，卧對壓春芳。",
            "庾嶺幾多力，剡溪方寸長。",
            "蕭然臨水月，即之貫冰霜。",
            "老出墨池手，清入詩人腸。",
            "孤梢亞籬落，全樹嗤玉堂。",
            "故舊解后見，雋永約略嘗。",
            "熏羞篆鼎供，醉夢紙帳傍。",
            "頼君潤色工，著我懷袖藏。",
            "太繁厭易啟，所取廉毋傷。",
            "誰爲語逋遜，持此同相羊。"
        ],
        "title": "題推篷梅軸  其一",
        "id": "ed3be1c1-1869-42f9-a16a-1ea2314c460f"
    },
    {
        "author": "李曾伯",
        "paragraphs": [
            "片玉漏春色，恍逢江路傍。",
            "中山費巧思，壽陽矜輕妝。",
            "精神盈一握，標格壓衆芳。",
            "彷彿水邊影，有無風前香。",
            "卷舒適人意，推敲撓予腸。",
            "形狀僕草玄，譜系根花光。",
            "勿謂數枝隘，中寓千丈强。",
            "晏不滿幾尺，焉用張堂堂。",
            "桃李空滿園，媿死安敢當。",
            "太羹少爲貴，鼎鼐滋味長。",
            "只愁楮君弱，蠹魚食春陽。",
            "慎勿示肉眼，收付奚奴囊。"
        ],
        "title": "題推篷梅軸  其二",
        "id": "172cb7bb-d225-49a2-8114-324044b8848b"
    },
    {
        "author": "李曾伯",
        "paragraphs": [
            "巍樓聳立千仞壁，熊楚奇觀此其一。",
            "蒼龍夭矯出一頭，下瞰七澤乾坤浮。",
            "平遠獻狀呈几席，氣勢彈壓東西州。",
            "仲宣襟抱六合隘，生閲曹劉幾成敗。",
            "當時徙倚落日邊，豈計嘉名鎮長在。",
            "高談猶想四座驚，好語意得由天成。",
            "景升逝矣建安往，豈濁斯足清斯纓。",
            "今朝我與群賢集，風景還能類前日。",
            "賦斯樓者天台公，揚厲其誰會椽筆。",
            "嗟今視昔後視今，君子思遠而憂深。",
            "運方濟泰月在臨，有如此水舟同心。",
            "芳名起日炳若揭，老子婆娑衆賓悅。",
            "斯城斯樓天下無，王賦吳詩成四絕。"
        ],
        "title": "仲宣樓落成和吳深源制參韻  其一",
        "id": "360c3fe2-9e10-48d2-9a1d-a77c85a7a841"
    },
    {
        "author": "李曾伯",
        "paragraphs": [
            "東都一星下東壁，粲以文鳴斗南一。",
            "玄德髀肉瞞白頭，俯仰宇宙俱漚浮。",
            "主人景升帝王胄，風土更羨遠中州。",
            "安能不粟效夷隘，活著期扶弈枰敗。",
            "仲華解笑人寂寂，歷落山川舊圖在。",
            "夜深旅夢雞喚驚，崇樓百尺般手成。",
            "憑闌四顧萬慮起，鄉鄰寧不思冠纓。",
            "英雄海內方麕集，長憶永平太平日。",
            "在心爲志流爲詩，吾豈爭雄鸚鵡筆。",
            "風流好事傳到今，豈知漢澤入人深。",
            "暇日載酒清流臨，名篇雒啟誦吾心。",
            "偈言玩味猶諦揭，意趣充然芻豢悅。",
            "飛鴻盡處烟雨隔，姑嗅梅花共清絕。"
        ],
        "title": "仲宣樓落成和吳深源制參韻  其二",
        "id": "1f159a05-f143-410e-b117-d5320a2d15fe"
    },
    {
        "author": "李曾伯",
        "paragraphs": [
            "妾家淇園北封君，厥祖慈事宗蒼篔。",
            "子孫異代貞節聞，枝分一派從南巡。",
            "千古流落湘江濱，幾番雨露敷新榮。",
            "斑斑不改啼紅痕，膏煎漆伐悔自矜。",
            "卒以取禍罹斧斤，工巧斲削資它人。",
            "管城夫子出意新，作俑取義何其云。",
            "致之千里充吾庭，命以湯沐虞嬪名。",
            "彷彿太伯之文身，虛中直外圓且明。",
            "不絲不穀不受塵，一笑不用捐千金。",
            "曲眉豐頰從雜陳，雖有多喙無一嗔。",
            "晨夕薦我眠風櫺，曲肱時復呼真真。",
            "骨雖非玉肌似冰，蝶夢不到巫山雲。",
            "白家蠻素卿自卿，老我祝爾毋忘盟。",
            "以便吾體全吾神，招魂共讀離騷經。",
            "推枕同作華胥民，只虞一夜秋氣清。",
            "猶筐中扇牆角檠，盍爲青奴亦作白頭吟。"
        ],
        "title": "管順甫以湘竹爲青奴兒貺爲名湘夫人賦以謝之",
        "id": "afea2476-cf80-49d8-84f1-c966155a9355"
    },
    {
        "author": "李曾伯",
        "paragraphs": [
            "北帝東皇競化工，六花吹滿鬢毛鬆。",
            "誰令霓衛鋪張曉，來與牛鞭斷送冬。",
            "寶歷明朝新紀鳳，珠宮昨夜起驪龍。",
            "驅寒乞取酒泉郡，何必荆州萬戶封。"
        ],
        "title": "自和",
        "id": "bdea665e-acd0-43f9-bbe7-b0ab5fa1e182"
    },
    {
        "author": "李曾伯",
        "paragraphs": [
            "踏雪一登城上亭，山川草木亦精神。",
            "不知四面孰爲水，但見一般俱是春。",
            "此際全然許和氣，於中何處有纖塵。",
            "我來謾啜茶兒去，疑是神仙境界人。"
        ],
        "title": "登四望亭觀雪",
        "id": "210dcd3f-4a0d-43ed-b16c-37c32ebe896c"
    },
    {
        "author": "李曾伯",
        "paragraphs": [
            "不夜城頭著此亭，東皇幻化一何神。",
            "相將蓮炬催芳夕，來俾梅花作好春。",
            "自臘月前尤可喜，覺西風外已無塵。",
            "銜枚曉奏鵝池捷，爲問和門有此人。"
        ],
        "title": "自和",
        "id": "e1fc950f-655b-4bf8-8d08-fe2099f69d5f"
    },
    {
        "author": "李曾伯",
        "paragraphs": [
            "不夜城頭著此亭，山川幻化抑何神。",
            "高低地勢平於水，窮富人家等是春。",
            "一氣中間知有造，四方上下了無塵。",
            "烹茶讀易從古適，不羨梁園作賦人。"
        ],
        "title": "和八窗叔雪中登樓韻",
        "id": "33fea40a-cce1-4f6f-a3b6-ff1997a48748"
    },
    {
        "author": "李曾伯",
        "paragraphs": [
            "幾年間氣一全才，天以經綸屬勉齋。",
            "勳盛十年詞兩制，壽開九袠位三階。",
            "公於南國恩尤在，人惜東山望莫偕。",
            "歲晚倏聞梁木壞，君王應亦爲傷懷。"
        ],
        "title": "挽陳勉齋文昌  其一",
        "id": "e0347023-2631-4071-8180-ae96e89661d8"
    },
    {
        "author": "李曾伯",
        "paragraphs": [
            "憶昨從軍辱己知，不圖二紀踵前規。",
            "人非城是黄粱夢，地老天荒白髮悲。",
            "墮淚忍看羊祜傳，傷心徒作魏公詩。",
            "勉旃衣鉢芝蘭事，傳取清風百世師。"
        ],
        "title": "挽陳勉齋文昌  其二",
        "id": "e1bbc303-b179-4b6d-9f66-7d7aeb861096"
    },
    {
        "author": "李曾伯",
        "paragraphs": [
            "人物從來盛楚南，新元詔士奉芝函。",
            "身逢熙運千之一，名占巍科十有三。",
            "好趁驛梅催騎策，歸來官柳映袍藍。",
            "池邊相祝趨聞喜，賸取宮花一朶簪。"
        ],
        "title": "壬子勸駕",
        "id": "0426d28a-b1ff-48a3-8226-aaa62bbae3dc"
    },
    {
        "author": "李曾伯",
        "paragraphs": [
            "怪見漫空萬蝶狂，須臾色界眩昏黄。",
            "風姨知費幾番信，天女纔施半面妝。",
            "筆底詩徒和冰柱，酒邊舞已失霓裳。",
            "梁園甚恨孤佳約，一笑吟梅且擅場。"
        ],
        "title": "和劉舍人詠雪",
        "id": "b18cb12e-74f0-4be9-bf02-9e05b94c9027"
    },
    {
        "author": "李曾伯",
        "paragraphs": [
            "剪綵寧如剪水工，瑞烟融出玉龍鬆。",
            "重看臘白不爲晚，未到昏黄猶見冬。",
            "多謝玉妃鞭白鳳，爲催青帝駕蒼龍。",
            "天心端報豐年喜，一稔相期樂可封。"
        ],
        "title": "立春日雪",
        "id": "71cff39a-2ed9-4af3-8e0b-a668e73f5830"
    },
    {
        "author": "李曾伯",
        "paragraphs": [
            "幾歷藩垣一節勤，歸來兩地會風雲。",
            "調知白雪陽春別，香到黄花晚節聞。",
            "夷狄猶知問中立，朝廷惜竟老希文。",
            "台躔夜折空追歎，留得甘棠滿楚鄖。"
        ],
        "title": "挽別大參  其一",
        "id": "beadfffc-150a-4b6e-a39e-f4e26f51b609"
    },
    {
        "author": "李曾伯",
        "paragraphs": [
            "早年公已阿戎知，幾與征西履屐隨。",
            "百六椽間無足紀，二三子側每相思。",
            "重來荆渚平生若，寧復苕溪一見之。",
            "哀此哲人今已矣，詩兮豈但哭吾私。"
        ],
        "title": "挽別大參  其二",
        "id": "78c2013b-7bbe-4900-af11-64658ec09eb1"
    },
    {
        "author": "李曾伯",
        "paragraphs": [
            "收攬河山入此樓，幾年蚡冒古荆州。",
            "目窮夕照西沉隊，心到寒江東盡頭。",
            "歷歷雄圖史南北，紛紛遺恨晉春秋。",
            "酒邊感慨憑闌久，衰柳行間數白鷗。"
        ],
        "title": "登河山萬里樓",
        "id": "2dcdfb60-ac40-4b26-9639-7785cb4a221c"
    },
    {
        "author": "李曾伯",
        "paragraphs": [
            "江带湖襟護一堤，人烟落落柳依依。",
            "白鷗世界秋容澹，紅蓼汀州水際肥。",
            "斷岸馬危遲弗驟，中流舟順疾於飛。",
            "歸來得自推敲了，更共登樓對夕暉。"
        ],
        "title": "過西海隘即事",
        "id": "6a580328-cff0-4b82-9361-54fbd269eda1"
    },
    {
        "author": "李曾伯",
        "paragraphs": [
            "壯年游戲寶峰傍，夢覺黄粱鬢盡霜。",
            "舊俗幾家罹變故，遠人千里歎清揚。",
            "酆南松檟煩君訪，劍北榛蕪動客傷。",
            "頼有柳州詩喚起，莫言安頓便思鄉。"
        ],
        "title": "贈楊戶曹",
        "id": "e31f2d5e-9364-4a48-bd79-a0865c81f69b"
    },
    {
        "author": "李曾伯",
        "paragraphs": [
            "遠馭夷塗邁牧之，三霜道路飽驅馳。",
            "和風俯趁春迎仗，落月回思夜入帷。",
            "自愧薦衡無好表，不妨道適有新詩。",
            "歲艱時棘邊臣老，向闕須陳黼扆知。"
        ],
        "title": "送戴書記",
        "id": "d8c16745-249e-4399-9793-4224cee93ac3"
    },
    {
        "author": "李曾伯",
        "paragraphs": [
            "院落陰陰捲晝簾，綵繩高掛矗青天。",
            "纖腰對蹴爭先起，香汗交流倦欲眠。",
            "花畔驚呼簪珥墜，柳梢時出綵羅鮮。",
            "可憐牆外行人惱，應費長安酒價千。"
        ],
        "title": "和劉舍人咏鞦韆",
        "id": "0c8d16eb-e11d-4871-a4e7-6510b1316c57"
    },
    {
        "author": "李曾伯",
        "paragraphs": [
            "我有芳樽與子同，老身却自悔從戎。",
            "休言晉事懷元凱，尚欠唐兵縛世充。",
            "往跡悠悠寧有極，短才咄咄歎無功。",
            "賦詩釃酒聊行樂，到底誰爲一世雄。"
        ],
        "title": "襄捷和書院韻",
        "id": "91957ab7-ab52-4e9d-b36f-eccb5d0d9aba"
    },
    {
        "author": "李曾伯",
        "paragraphs": [
            "盟尋城下事方危，尚爾衰民益虜資。",
            "紿楚時曾無紀信，交秦計卒墮張儀。",
            "抗言玉鉉吁何及，捐積瓊林惜已遲。",
            "劫火既灰遺墨在，小臣唯有淚沾頤。"
        ],
        "title": "伏讀靖康宸札有感",
        "id": "2bd5964a-78bc-4e0b-a762-425c834b584c"
    },
    {
        "author": "李曾伯",
        "paragraphs": [
            "怪得中宵夢羽衣，詩來恍見九臯飛。",
            "期君與共淮淝捷，舍我曷爲緱嶺歸。",
            "愧乏纏腰娛綵服，喜將聞唳到柴扉。",
            "凌雲豈是籠中物，要學當年老令威。"
        ],
        "title": "和制幹陳循道惠鶴韻",
        "id": "b3e42068-54eb-495a-873c-0ff19535a24b"
    },
    {
        "author": "李曾伯",
        "paragraphs": [
            "古戍春歸歎寂寥，老槐陰下鬢蕭蕭。",
            "正愁雨久人情厭，且喜天晴物意饒。",
            "歌吹遏雲傳白苧，旌旗拂日翳紅蕉。",
            "月邊休聽啼鵑恨，只把詩篇與酒銷。"
        ],
        "title": "和劉舍人夏雨喜霽",
        "id": "a27d4b6d-1e27-4f99-afa4-2dc58f2bda0b"
    },
    {
        "author": "李曾伯",
        "paragraphs": [
            "南風先自作秋聲，蛩爾何知亦早吟。",
            "慵婦機邊重到耳，征人塞上頓驚心。",
            "索裘應解寒將晚，徹土須乘天未陰。",
            "聞此休將兒戲看，盍圖遠略備當今。"
        ],
        "title": "五月聞蛩有感",
        "id": "bd7fd86d-2870-494b-a250-d8644f4196d5"
    },
    {
        "author": "李曾伯",
        "paragraphs": [
            "纔聽鳴蜩葉底聲，倏聞振羽草根吟。",
            "物情感我千絲鬢，時事縈人一片心。",
            "讀易牀頭新課業，回文機上舊光陰。",
            "客懷休用嗟疇昔，更老那知得似今。"
        ],
        "title": "自和",
        "id": "80576560-0fbb-46c4-bf5e-68e35cf21abc"
    },
    {
        "author": "李曾伯",
        "paragraphs": [
            "壯年筋力慣驅馳，堪歎新來數問醫。",
            "生老病催無怪者，寸關亦可自知之。",
            "養痾抗疏吾謀是，論證投方某劑宜。",
            "識破幻軀天賦命，兒曹昵昵復何疑。"
        ],
        "title": "累日脾疾自歌",
        "id": "1d5015e4-73f0-476b-b340-ec30af5d9b25"
    },
    {
        "author": "李曾伯",
        "paragraphs": [
            "凜凜清規百世師，功名僅見奉天時。",
            "忠謀任起姦諛忌，感涕寧無士卒思。",
            "落日桑榆存舊蹟，西風蘆葦護荒祠。",
            "忠南流落何遺恨，留得良方遺後醫。"
        ],
        "title": "題宣公祠",
        "id": "9503a153-2d0e-420c-8b16-68f0fc7d3683"
    },
    {
        "author": "李曾伯",
        "paragraphs": [
            "羽衛鬖髿萬玉然，元從繡斧下青天。",
            "分明要與荆人看，蒼檜擎枝一節堅。"
        ],
        "title": "和袁提刑咏雪  其一",
        "id": "70cc0d58-0993-49eb-95d4-5a813e780f94"
    },
    {
        "author": "李曾伯",
        "paragraphs": [
            "剪出瑶英頃刻飛，欠加天女錦雲機。",
            "虛皇瑞報調羹信，添得梅花略似肥。"
        ],
        "title": "和袁提刑咏雪  其二",
        "id": "f4a59bd8-f351-4827-a1ed-39070435bb7e"
    },
    {
        "author": "李曾伯",
        "paragraphs": [
            "群玉峰頭慣見春，此花常寓雪霜仁。",
            "東風又促孤山去，應向香邊念故人。"
        ],
        "title": "和劉制參遺梅  其一",
        "id": "29eb20a1-a8c7-49c0-9e1f-a117755eb886"
    },
    {
        "author": "李曾伯",
        "paragraphs": [
            "感君寄我一枝春，雨虐風饕苦不仁。",
            "羞得玉奴渾不放，含香猶待浣溪人。"
        ],
        "title": "和劉制參遺梅  其二",
        "id": "dbcf0845-5ec3-4430-82a7-deced141b3f4"
    },
    {
        "author": "李曾伯",
        "paragraphs": [
            "雪凝霜降不肯春，花神豈類婦人仁。",
            "肯留年後供清思，分付東風與主人。"
        ],
        "title": "又用韻  其一",
        "id": "9cda4add-4dd2-4f38-8ba1-b55c77248097"
    },
    {
        "author": "李曾伯",
        "paragraphs": [
            "妝點銅瓶分外春，惜花尤見主翁仁。",
            "自憐白髮衰如許，空對花前憶故人。"
        ],
        "title": "又用韻  其二",
        "id": "f8104598-8c6e-4a18-b926-4ceece7c7c27"
    },
    {
        "author": "李曾伯",
        "paragraphs": [
            "數詩盤谷友人欽，一片柴桑處士心。",
            "幾十年間南北事，祗令三歎有遺音。"
        ],
        "title": "題覃懷呂充隠和陶詩卷",
        "id": "ae8e71ba-c7a3-4454-a4e6-3ae9fd566d7b"
    },
    {
        "author": "李曾伯",
        "paragraphs": [
            "雲羃前溪洞，烟荒隔岸城。",
            "秋旗雜山色，曉角带江聲。",
            "駐騎須邊靜，維舟待峽平。",
            "掀髯聊徙倚，一雁楚天橫。"
        ],
        "title": "月峽城樓偶作",
        "id": "902b02a3-7869-4589-b2b6-68aeaf9df698"
    },
    {
        "author": "李曾伯",
        "paragraphs": [
            "落帽尋盟鬢久皤，今朝於此上嵯峨。",
            "雲收谷浄山新霽，風定沙平水不波。",
            "對菊使人懷古爾，思蓴如我感時何。",
            "明年把酒知何處，歸到東籬更莫它。"
        ],
        "title": "月峽重九感懷",
        "id": "10262b06-0f0f-4169-af0b-639bd1d3cc4f"
    },
    {
        "author": "李曾伯",
        "paragraphs": [
            "領略東風一倚闌，凭高便覺小塵寰。",
            "目窮千古關河外，身在半空烟靄間。",
            "二水護城青映带，四山連野翠回環。",
            "英雄易老愁無極，境是人非鶴自還。"
        ],
        "title": "登塵表",
        "id": "37d56b43-3a5d-4db7-b644-379a0e78e7db"
    },
    {
        "author": "李曾伯",
        "paragraphs": [
            "百尺城頭著畫闌，當年氣欲壓人寰。",
            "天機野馬浮游外，世事沙鷗浩蕩間。",
            "俗靡風頹疇底柱，功成身退盍循環。",
            "君看方冊中前鑒，辦取輕帆及早還。"
        ],
        "title": "自和  其一",
        "id": "848e7b46-29f9-4d88-a442-f0900ddc0bca"
    },
    {
        "author": "李曾伯",
        "paragraphs": [
            "最高樓上又層闌，目短元龍空海寰。",
            "棟宇地雄千嶂表，金湯天設兩江間。",
            "西風障面曾籌檄，夜月胡牀憶佩環。",
            "老去憑虛心輒悸，蜀城雖好不如還。"
        ],
        "title": "自和  其二",
        "id": "7db0e232-a5a6-4feb-9dd1-9f44bbfc5e21"
    },
    {
        "author": "李曾伯",
        "paragraphs": [
            "纔過清和候，凄然感旅懷。",
            "新蛩吟古砌，落葉滿前階。",
            "榴火春仍駐，槐屯午自佳。",
            "憑詩記風土，歸以語朋儕。"
        ],
        "title": "首夏而有秋意",
        "id": "6f1e9274-65f5-49c4-b872-886eda96a810"
    },
    {
        "author": "李曾伯",
        "paragraphs": [
            "徙倚上危梯，雲空望眼迷。",
            "雁聲秋信北，鴉背夕陽西。",
            "岸遠舟逾小，水高山陡低。",
            "家鄉天際是，何日賦歸兮。"
        ],
        "title": "秋日登樓眺望",
        "id": "eb62c527-6722-466e-b34b-6c123c3048dc"
    },
    {
        "author": "李曾伯",
        "paragraphs": [
            "酌君以江南臘釀之酒，祝君以古戎秋芳之蘭。",
            "餞君以慈恩千佛之筆，贈君以洪鑪九轉之丹。",
            "酒呼美祿壯行色，蘭取賸馥香人寰。",
            "筆將披腹寫今古，丹可換骨超仙凡。",
            "霜晴水瘦過灧澦，春和花發登長安。",
            "妙齡翰墨富摛藻，肯堂源委從巍冠。",
            "珊瑚文采世所貴，玉樹瀟灑人爭看。",
            "出門西笑著鞭去，郄林許我高枝攀。",
            "湘靈詩成看神助，論秦賦漢從容間。",
            "大對堯階丹地前，細陳蜀道青天難。",
            "已然遄往證屢惡，方來未艾憂多端。",
            "當思頭目我吳楚，罔忽腹背皆夷蠻。",
            "粒珠束桂楮爛賤，魚頳難赭嗟維艱。",
            "馬老伏櫪筋力盡，劍新出匣鋒鋩寒。",
            "維國大寶一箇信，維民司命一分寬。",
            "挽回線脈冀天鑒，生意庶可岷峨還。",
            "直須建策邁晁董，無愧名第聯歐韓。",
            "臚傳可卜慶雲見，會見喜色盈天顔。",
            "宮袍新賜鶡弁棄，晝錦歸博庭闈歡。",
            "鄉閭相賀寶坊又一瑞，益使天下欽湘山。"
        ],
        "title": "送管季衡赴省",
        "id": "a2fbeb4b-85ad-49fc-aefb-aca9918481d8"
    },
    {
        "author": "李曾伯",
        "paragraphs": [
            "要識披圖際，還同枉駕時。",
            "未應成否論，漢德有興衰。"
        ],
        "title": "重慶閫治十詠 華明堂",
        "id": "48e0178d-b2b4-44ea-b814-18f8a6637136"
    },
    {
        "author": "李曾伯",
        "paragraphs": [
            "堯舜君民學，吾儒共講磨。",
            "一毫如有愧，其若此堂何。"
        ],
        "title": "重慶閫治十詠 尊安堂",
        "id": "fdd98656-d9d6-49e5-8056-f712358273d3"
    },
    {
        "author": "李曾伯",
        "paragraphs": [
            "九重懷井絡，一字侈奎章。",
            "來者思冰檗，其毋頃刻忘。"
        ],
        "title": "重慶閫治十詠 一廉堂",
        "id": "24321477-33d9-459d-b763-3ded7c996752"
    },
    {
        "author": "李曾伯",
        "paragraphs": [
            "先以一誠格，斯能衆正招。",
            "要來堂下蔑，勿狥帳中超。"
        ],
        "title": "重慶閫治十詠 集思堂",
        "id": "72756d24-e7dd-428e-8fb1-9b72d76ad050"
    },
    {
        "author": "李曾伯",
        "paragraphs": [
            "碩果食難盡，其機運不停。",
            "岷峨幾霜雪，依舊草青青。"
        ],
        "title": "重慶閫治十詠 生意堂",
        "id": "f8cb6e91-2dd2-4a79-9a2b-fd48ab26e167"
    },
    {
        "author": "李曾伯",
        "paragraphs": [
            "不逐風雲去，盍求山澤安。",
            "祗憐當筆者，空作畫屏看。"
        ],
        "title": "重慶閫治十詠 龍虎屏",
        "id": "c6c61c93-07d2-40c7-81ff-aeaa3db3a319"
    },
    {
        "author": "李曾伯",
        "paragraphs": [
            "卓爾有所立，儼然即之溫。",
            "他疑攻玉異，交誼斷金存。"
        ],
        "title": "重慶閫治十詠 友石",
        "id": "fca35fea-24cf-43d7-9919-3fc10a61561f"
    },
    {
        "author": "李曾伯",
        "paragraphs": [
            "坐却并州騎，行思楚澤漁。",
            "斯亭著斯客，斯意竟何如。"
        ],
        "title": "重慶閫治十詠 吟嘯",
        "id": "21787bcb-e567-4166-a244-3e9c6f0c81ca"
    },
    {
        "author": "李曾伯",
        "paragraphs": [
            "不早浮槎去，焉能罔水行。",
            "叩舷誰共語，載不盡高情。"
        ],
        "title": "重慶閫治十詠 橫舟",
        "id": "a4292c3f-ae66-48ff-962a-6c966118cac6"
    },
    {
        "author": "李曾伯",
        "paragraphs": [
            "四維風折勢，一片雪同規。",
            "花竹叢間著，開樽瀹茗宜。"
        ],
        "title": "重慶閫治十詠 六角亭",
        "id": "e00afd52-afb8-47aa-b9c4-ca8ba081af90"
    },
    {
        "author": "李曾伯",
        "paragraphs": [
            "官轍驅馳遍四郊，老來於此尚投膠。",
            "綢繆先事心爲碎，展轉中宵睫不交。",
            "貪鼠驅無容出穴，驚烏疑恐弗安巢。",
            "燈殘衾薄新寒力，聽徹更籌五五敲。"
        ],
        "title": "枕上偶成",
        "id": "542968e8-8b55-4e9a-9a4f-efa4a2052c05"
    },
    {
        "author": "李曾伯",
        "paragraphs": [
            "春來便擬問歸津，轉眼江流若許深。",
            "六十歲翁窮塞客，八千里路故鄉心。",
            "鵑啼月樹添征思，鵲語風簷悞好音。",
            "只有雲山遮不斷，夢隨栩蝶過家林。"
        ],
        "title": "思歸偶成  其一",
        "id": "abd10647-ddc5-4690-b06a-77ce95af55cf"
    },
    {
        "author": "李曾伯",
        "paragraphs": [
            "杜鵑一自聽天津，南北紛紛患轉深。",
            "備謹徹桑征戍事，憂形恤緯老臣心。",
            "驚聞邊信多蠻語，喜動鄉情带楚音。",
            "若得君王放歸去，便陪蓮社訪東林。"
        ],
        "title": "思歸偶成  其二",
        "id": "8c0bea2b-77f7-4864-b18a-736b166e5682"
    },
    {
        "author": "李曾伯",
        "paragraphs": [
            "禪榻一覺睡，冬宵五更長。",
            "窗遞清風入，枕邊松柏香。"
        ],
        "title": "題宜興庵壁  其一",
        "id": "47fa7892-219e-499e-ac17-61f06af6e77d"
    },
    {
        "author": "李曾伯",
        "paragraphs": [
            "秋盡菊都荒，蜂猶採蜜忙。",
            "何如龜縮殻，此際已深藏。"
        ],
        "title": "題宜興庵壁  其二",
        "id": "2ef13002-4877-47a4-ba8f-856399505f11"
    },
    {
        "author": "李曾伯",
        "paragraphs": [
            "拂石坐小橋，臨流俯清泚。",
            "松聲與禽聲，可以醒吾耳。"
        ],
        "title": "題宜興庵壁  其三",
        "id": "a6ea4f2d-caea-4890-bb4c-c97b7d0dfe7b"
    },
    {
        "author": "李曾伯",
        "paragraphs": [
            "推枕月微明，登車纔五更。",
            "啼破千山暝，枝禽三兩聲。"
        ],
        "title": "自湘赴廣道間雜詠 永州曉行",
        "id": "b8722cb0-6919-4e15-a27f-ea6914d97399"
    },
    {
        "author": "李曾伯",
        "paragraphs": [
            "昨夜孤村宿，春深人寂寥。",
            "庭前一株李，爲我縞中宵。"
        ],
        "title": "自湘赴廣道間雜詠 李花",
        "id": "77341a81-75b1-4c5a-9b6d-e2ad47f803c1"
    },
    {
        "author": "李曾伯",
        "paragraphs": [
            "瞥見誰家燕，纔驚社日臨。",
            "洛花移種否，喚起故園心。"
        ],
        "title": "自湘赴廣道間雜詠 飛燕",
        "id": "84faa03d-ded6-499c-a766-f30537fee698"
    },
    {
        "author": "李曾伯",
        "paragraphs": [
            "行盡離騷國，春深未見蘭。",
            "容非隠君子，甘老蕨薇間。"
        ],
        "title": "自湘赴廣道間雜詠 蘭花",
        "id": "274d0db5-96b7-4c6a-b3a5-3b4226d7f6c4"
    },
    {
        "author": "李曾伯",
        "paragraphs": [
            "不見花開處，香浮七里村。",
            "試從風外覓，端是有山樊。"
        ],
        "title": "自湘赴廣道間雜詠 山樊",
        "id": "f1357d62-8b13-4203-95ca-c478fa8b1385"
    },
    {
        "author": "李曾伯",
        "paragraphs": [
            "古木列官道，春風老幹柯。",
            "炎涼知幾變，來往閲人多。"
        ],
        "title": "自湘赴廣道間雜詠 古木",
        "id": "c204d9af-2ca8-4f57-9749-e81ab5f342ef"
    },
    {
        "author": "李曾伯",
        "paragraphs": [
            "紋竹起嬪虞，因懷二女居。",
            "君淚夫人淚，思歟抑怨歟。"
        ],
        "title": "自湘赴廣道間雜詠 湘竹",
        "id": "40260162-25eb-40a7-ad8e-4582644b382a"
    },
    {
        "author": "李曾伯",
        "paragraphs": [
            "紅紫競芳叢，中蟠一古松。",
            "春風自來去，吹不動蒼龍。"
        ],
        "title": "自湘赴廣道間雜詠 蟠松",
        "id": "aa137411-9eec-4354-8cc0-ff009866a345"
    },
    {
        "author": "李曾伯",
        "paragraphs": [
            "仙李明炫夜，夭桃艷當春。",
            "便將花作主，聘與玉爲人。"
        ],
        "title": "自湘赴廣道間雜詠 桃李",
        "id": "e3044896-981b-45d4-93d8-b4a0f144eb35"
    },
    {
        "author": "李曾伯",
        "paragraphs": [
            "竹裏幾椽茅屋，門前一樹桃花。",
            "布袖蒿簪笑語，鷄豚社酒山家。"
        ],
        "title": "全州道間  其一",
        "id": "90e64257-8def-4c99-998a-b3f20d0071ba"
    },
    {
        "author": "李曾伯",
        "paragraphs": [
            "巷陌高題儀鳳，橋梁橫卧長虹。",
            "十里江山福地，滿城桃李春風。"
        ],
        "title": "全州道間  其二",
        "id": "1c794334-4f0c-4e45-af95-31d29f3ec38c"
    },
    {
        "author": "李曾伯",
        "paragraphs": [
            "林塢禽鳴高樹，溪橋人立危欄。",
            "芳草鋪平綠野，白雲界破青山。"
        ],
        "title": "全州道間  其三",
        "id": "f3321a43-f99f-4112-9528-6dd714084e62"
    },
    {
        "author": "李曾伯",
        "paragraphs": [
            "千古江山一覽間，老瞞於此膽曾寒。",
            "凭高要起乘風志，肯把閑情作鴨欄。"
        ],
        "title": "過黄州和共山高寒韻",
        "id": "85c70308-f3cf-46c7-ad8b-f91c4ee76ac3"
    },
    {
        "author": "李曾伯",
        "paragraphs": [
            "黄葉滿林霜尚輕，蓼花披岸水猶生。",
            "坐邀一段瀟湘勝，元出鈞陶手作成。"
        ],
        "title": "登壽沙樓和抑齋韻  其一",
        "id": "e3747dfb-5bd9-41df-8a8c-54f925aafd2d"
    },
    {
        "author": "李曾伯",
        "paragraphs": [
            "白鷺洲邊多古寺，翠微陰裏盡人烟。",
            "當時曾對掀髯笑，今問老龍何處眠。"
        ],
        "title": "登壽沙樓和抑齋韻  其二",
        "id": "28104299-4915-4c25-9cdf-d06c54617e8e"
    },
    {
        "author": "李曾伯",
        "paragraphs": [
            "江湖已老猶爲吏，心境俱清即是仙。",
            "聊挹層巒薦湘菊，一時人在小壺天。"
        ],
        "title": "登壽沙樓和抑齋韻  其三",
        "id": "9d5a4472-2300-4e6d-b6cb-0c47cf8bf1b2"
    },
    {
        "author": "李曾伯",
        "paragraphs": [
            "底事陽和尚未回，書雲已久未逢梅。",
            "忽然風遞清香至，花在誰家園裏開。"
        ],
        "title": "雪夜不寐偶成  其一",
        "id": "be2b2d44-f15a-467c-9cfb-be34e41a432e"
    },
    {
        "author": "李曾伯",
        "paragraphs": [
            "窗外風聲又雪聲，初更展轉到三更。",
            "枕邊自作推敲態，吟得詩成夢亦成。"
        ],
        "title": "雪夜不寐偶成  其二",
        "id": "2a1c8eb0-cbd2-4fa4-b1c4-afbeabaf00a1"
    },
    {
        "author": "李曾伯",
        "paragraphs": [
            "春近衡峰雁又回，老懷休憶故山梅。",
            "花期自是江南早，早晚湘南也解開。"
        ],
        "title": "洪雲巖有和謝之  其一",
        "id": "71ca035b-917a-4b5b-8573-ad80d511386a"
    },
    {
        "author": "李曾伯",
        "paragraphs": [
            "聽徹虛簷䔩䔩聲，鐵衣冰骨記身更。",
            "如今休憶鵝池路，縱竭龍鍾做不成。"
        ],
        "title": "洪雲巖有和謝之  其二",
        "id": "83a1cb96-31fe-4511-8941-fa38ef867b6d"
    },
    {
        "author": "李曾伯",
        "paragraphs": [
            "一線春從地脈回，工夫先是到江梅。",
            "雪邊竟覺丰標別，曾向玉堂堂上開。"
        ],
        "title": "夜坐用韻簡劉朔齋洪雲巖  其一",
        "id": "aa481fff-6798-49fc-b155-9f7882375710"
    },
    {
        "author": "李曾伯",
        "paragraphs": [
            "風撼松梢夜作聲，月昏水淺歲將更。",
            "江頭不用嫌凄冷，滕六分明玉汝成。"
        ],
        "title": "夜坐用韻簡劉朔齋洪雲巖  其二",
        "id": "0be7972d-a67b-48ff-ba4e-4a9ff976f903"
    },
    {
        "author": "李曾伯",
        "paragraphs": [
            "骨胎盡出先生楮，醉夢常宜處士梅。",
            "席上雪鋪便我寢，帳中風動任渠開。"
        ],
        "title": "用韻答紙衾簡雲巖  其一",
        "id": "e3a61364-94a7-4b80-9a92-2e57e5c69ef3"
    },
    {
        "author": "李曾伯",
        "paragraphs": [
            "欹枕猶存舒卷聲，覆寒時與寢衣更。",
            "價廉功倍人人燠，一幅春風造化成。"
        ],
        "title": "用韻答紙衾簡雲巖  其二",
        "id": "4cc4cc27-eefa-458b-87f5-e5237592d938"
    },
    {
        "author": "李曾伯",
        "paragraphs": [
            "霜透青稜暖弗回，冰侵鶴骨瘦於梅。",
            "牀頭幸有溪藤製，喚起家僮亟展開。"
        ],
        "title": "又用韻簡朔齋  其一",
        "id": "550dd2c4-f68f-4a81-a266-67cb2d0629ba"
    },
    {
        "author": "李曾伯",
        "paragraphs": [
            "僮擁莆穰不作聲，起來城上已殘更。",
            "卷衾還却披衣出，此際如何睡得成。"
        ],
        "title": "又用韻簡朔齋  其二",
        "id": "8a74dcbf-508e-4a24-9a0d-4361ec077364"
    },
    {
        "author": "李曾伯",
        "paragraphs": [
            "翠箔香銷曉夢回，驚殘樓角動寒梅。",
            "夜來頗覺風霜薄，問訊南枝開未開。"
        ],
        "title": "又和答雲巖  其一",
        "id": "a6a75184-0d12-4125-a664-315ab506f73b"
    },
    {
        "author": "李曾伯",
        "paragraphs": [
            "冰柱劉叉素有聲，詩筒毋惜僕頻更。",
            "鴛鴦瓦上猶留伴，一霎南風又釀成。"
        ],
        "title": "又和答雲巖  其二",
        "id": "9f5fd6d4-4c9f-48ec-8e60-81124f7783a1"
    },
    {
        "author": "李曾伯",
        "paragraphs": [
            "三兩人家松柏林，翁垂霜髮媼釵荆。",
            "兒耕婦織輸官了，山茗村醪樂此生。"
        ],
        "title": "湘潭道間農家  其一",
        "id": "178d6ddb-ecd7-4919-add5-2404f7fb6a84"
    },
    {
        "author": "李曾伯",
        "paragraphs": [
            "竹外流泉繞屋鳴，田頭有水不憂晴。",
            "春來豈問芳菲事，只辦犁鋤要早耕。"
        ],
        "title": "湘潭道間農家  其二",
        "id": "54408269-4e8c-4a04-a5ba-bbcc33736130"
    },
    {
        "author": "李曾伯",
        "paragraphs": [
            "十年兩度看山來，雲瑣融峰特地開。",
            "辦取籃輿窮勝處，南邊無事嶺頭回。"
        ],
        "title": "登嶽寺悅亭",
        "id": "81f7ad2c-c3f3-4019-80ac-131225f6f2f8"
    },
    {
        "author": "李曾伯",
        "paragraphs": [
            "奕奕衡山禹甸之，功成手植萬年枝。",
            "蒼然柯派孤根出，如見九州疏濬時。"
        ],
        "tags": [
            "衡山"
        ],
        "title": "禹柏  其一",
        "id": "8fd5ec51-b494-4630-9399-86cbdf9ca7e3"
    },
    {
        "author": "李曾伯",
        "paragraphs": [
            "星嶽鍾爲一木奇，霜皮剝落類駢胝。",
            "生從洚水初平日，閲盡青山無老時。"
        ],
        "title": "禹柏  其二",
        "id": "09493b33-0177-49e1-b05e-fab90219e479"
    },
    {
        "author": "李曾伯",
        "paragraphs": [
            "滿林松竹翠交加，路過衡陽得幾家。",
            "門傍粉牆人寂寂，一陂春水數株花。"
        ],
        "title": "衡陽道間  其一",
        "id": "36af65ac-b534-4104-92a4-b2c1d10e0b3e"
    },
    {
        "author": "李曾伯",
        "paragraphs": [
            "聽徹山鷄喚雨聲，東風未肯放新晴。",
            "行人莫歎泥塗苦，且幸田家得水耕。"
        ],
        "title": "衡陽道間  其二",
        "id": "3446a03a-50be-4b61-b514-6a5f4e6d808f"
    },
    {
        "author": "李曾伯",
        "paragraphs": [
            "風著征裘怯晚寒，一番春事在征鞍。",
            "羞聽後騎鳴笳鼓，贏得兒童夾道看。"
        ],
        "title": "衡陽道間  其三",
        "id": "01ccc680-5da4-47c6-a81d-d3c03ae90000"
    },
    {
        "author": "李曾伯",
        "paragraphs": [
            "建嶺人誇第一綱，湘中熱後已先嘗。",
            "雖然聲價殊官焙，反覺山家氣味長。"
        ],
        "title": "賦新茶",
        "id": "99624479-eb40-4571-9b7d-4ccbbe669748"
    },
    {
        "author": "李曾伯",
        "paragraphs": [
            "地據九江匯，天教五老看。",
            "孤標橫碧落，百里見青巒。",
            "星斗光堪摘，烟霞秀可餐。",
            "何時謝人事，膏秣以從盤。"
        ],
        "tags": [
            "庐山"
        ],
        "title": "賦廬山",
        "id": "a100df40-6a34-493f-b0db-8ba37c3e2cac"
    },
    {
        "author": "李曾伯",
        "paragraphs": [
            "孤立江淮地，中分南北天。",
            "洪流衝巨塊，對峙束平川。",
            "屹若壁千仞，遠之螺一拳。",
            "誰將牛女比，斯事豈其然。"
        ],
        "title": "過小孤",
        "id": "84d9f7ff-5d11-4cc4-8590-b0b986df987f"
    },
    {
        "author": "李曾伯",
        "paragraphs": [
            "擬以風斯下，胡然日在茲。",
            "一頭聊且避，八面欲何施。",
            "坎有險如此，需於沙待之。",
            "姑陪鵬力厚，萬里看南爲。"
        ],
        "title": "阻風池州界",
        "id": "e629e6b2-c8bf-402a-9cf1-24e5403c9d0f"
    },
    {
        "author": "李曾伯",
        "paragraphs": [
            "猶記午橋邊，曾吟太華蓮。",
            "浮生春夢耳，山色故人然。",
            "翠滴層巒雨，青橫一抹烟。",
            "何時身此境，濯我以清泉。"
        ],
        "title": "望九華",
        "id": "e575689c-2b07-43a0-a36d-89ac44a01352"
    },
    {
        "author": "李曾伯",
        "paragraphs": [
            "夜報風姨息，曉乘波后平。",
            "江涵一鏡浄，山列兩眉橫。",
            "依約燃犀處，分明倒蔗生。",
            "徐行戒舟子，勿使白鷗驚。"
        ],
        "title": "行銅陵道",
        "id": "62a7fab6-91de-48b7-8f4a-d77cf113d40d"
    },
    {
        "author": "李曾伯",
        "paragraphs": [
            "火傘漾中流，炎風撼葉舟。",
            "熱幾堪炙手，矮莫可擡頭。",
            "晝困杯爲却，宵蚊扇不休。",
            "清涼一榻地，得此足優游。"
        ],
        "title": "道間苦熱",
        "id": "23145644-7aad-4e0f-abf4-e46eda6742b7"
    },
    {
        "author": "李曾伯",
        "paragraphs": [
            "冬當月初後，天欲試霜時。",
            "永夜絕人語，新寒聽雁知。",
            "壯心憂國在，老計入山宜。",
            "莫作邯鄲夢，蕭蕭鬢已絲。"
        ],
        "title": "宿宜興禪房",
        "id": "1745e909-a4d2-444d-bb55-8c9669ac1f24"
    },
    {
        "author": "李曾伯",
        "paragraphs": [
            "久歷家庭役，今欣羽翼成。",
            "此行爲別駕，平步可顓城。",
            "常整韋絃佩，要持冰檗聲。",
            "山林佚吾老，有子足光榮。"
        ],
        "title": "送子倅當塗",
        "id": "bbe4d689-5c2e-4b43-9e74-d7ff7caf95df"
    },
    {
        "author": "李曾伯",
        "paragraphs": [
            "風概推諸老，霜臺偉壯游。",
            "握蘭宜入從，剖竹乃爲州。",
            "早爲庭闈佚，晚猶鄉國憂。",
            "甘棠遺笏在，衮衮有公侯。"
        ],
        "title": "挽蹇都官  其一",
        "id": "22780964-1d42-4450-b051-05a260a2b862"
    },
    {
        "author": "李曾伯",
        "paragraphs": [
            "傾蓋荆州日，揚旌蘭澧時。",
            "相爲王事慮，猶以歲寒期。",
            "筆寄嗟麟絕，言忠勿駟追。",
            "典型今已矣，老淚不勝悲。"
        ],
        "title": "挽蹇都官  其二",
        "id": "5ff34898-4bd1-43db-b5ab-7637f7434623"
    },
    {
        "author": "李曾伯",
        "paragraphs": [
            "挺秀古靈基，來爲學子師。",
            "壯心存遠業，餘力付新詩。",
            "闊步雲霄了，細吟風月宜。",
            "老來無軟語，敢以此相期。"
        ],
        "title": "淡滄陳校勘以詩稿求序答之  其一",
        "id": "38b9833f-be53-44bb-812d-ead24c0d051c"
    },
    {
        "author": "李曾伯",
        "paragraphs": [
            "先生杖屨所，童子釣游曾。",
            "遺我奇哉作，非吾耄矣能。",
            "柳凋懷故老，梅小類新朋。",
            "喚醒黄粱夢，書幃二尺燈。"
        ],
        "title": "淡滄陳校勘以詩稿求序答之  其二",
        "id": "2ac07748-2a41-48f6-a54b-2a90d3a16cc3"
    },
    {
        "author": "李曾伯",
        "paragraphs": [
            "歸來閑未久，老去役何堪。",
            "未遠蜀天北，又之湘水南。",
            "奔馳緣未足，辛苦分當甘。",
            "徒羨林泉適，長年任住庵。"
        ],
        "title": "丁巳到宜興墳庵",
        "id": "cc977846-5266-4b67-89eb-8ac9f0d548b7"
    },
    {
        "author": "李曾伯",
        "paragraphs": [
            "前王千載後，奕代幾人來。",
            "漢事一抔土，湘祠數仞臺。",
            "山容青拱揖，樹影綠周迴。",
            "客有登臨者，猶存陟屺哀。"
        ],
        "title": "和晦庵先生定王臺韻",
        "id": "a9763ac1-8264-436f-a148-cb0295f4199b"
    },
    {
        "author": "李曾伯",
        "paragraphs": [
            "已佐當塗郡，春臺再往臨。",
            "勿言官是贅，常以國爲心。",
            "勉勉思全璧，頻頻寄抵金。",
            "史君天下士，澡雪奉規箴。"
        ],
        "title": "送子倅宜春  其一",
        "id": "2f9c2a3d-5192-4413-9098-3157cc443287"
    },
    {
        "author": "李曾伯",
        "paragraphs": [
            "愛子喜能仕，戀親猶欲留。",
            "肯堂斯室就，不稼曷禾收。",
            "持此一廉往，綽然千里游。",
            "彼邦存學記，熟復勿貽羞。"
        ],
        "title": "送子倅宜春  其二",
        "id": "9bb34bbc-3678-467b-867b-05a6d2bac550"
    },
    {
        "author": "李曾伯",
        "paragraphs": [
            "境占祝融勝，鎮從盤古來。",
            "車航一都會，鼎鼐幾樓臺。",
            "遠水便鷗狎，前峰約雁回。",
            "當思牧民意，保養甚於胎。"
        ],
        "title": "登壽沙和抑齋韻",
        "id": "0f46407e-0264-491e-b8bb-9b32fe4a0c51"
    },
    {
        "author": "李曾伯",
        "paragraphs": [
            "故人木已拱，妙墨尚春溫。",
            "三復家庭語，一如樽酒論。",
            "竹林毋負籍，蘭砌要追元。",
            "寶此猶圭璧，流芳在後昆。"
        ],
        "tags": [
            "衡山"
        ],
        "title": "跋衡山曾尉持示秀溪翰墨",
        "id": "c6205005-3091-4e31-9e5d-fd4264fe7c36"
    },
    {
        "author": "李曾伯",
        "paragraphs": [
            "古驛湘潭道，人家松竹林。",
            "山連梅外遠，春入柳邊深。",
            "征騎雖欣霽，耕犁久望陰。",
            "貂裘嗟已敝，猶怯老寒侵。"
        ],
        "title": "行湘潭道",
        "id": "4ff9a111-8ba3-4440-9905-3bb31bb6cdd5"
    },
    {
        "author": "李曾伯",
        "paragraphs": [
            "春事已十一，梅花纔兩三。",
            "青烟回野燒，翠靄護晴嵐。",
            "風暖雁將北，日遲人漸南。",
            "病餘宜緩轡，勿用客程貪。"
        ],
        "title": "宿梅下",
        "id": "4b9b0436-1afe-4d21-bd3a-48635c1268f5"
    },
    {
        "author": "李曾伯",
        "paragraphs": [
            "夜宿三家市，晨征十里程。",
            "竹輿衝霧去，草屐带霜行。",
            "無犬花村吠，有雞茅店鳴。",
            "湖南真樂土，鄰柝莫相驚。"
        ],
        "title": "宿千坵市曉行",
        "id": "25a2b7bd-0279-491a-b9e6-7bd659d31083"
    },
    {
        "author": "李曾伯",
        "paragraphs": [
            "松老傲前嶺，梅疏卧淺溪。",
            "避風巢上鵲，喚雨竹間雞。",
            "野迥夕猶牧，田乾春未犁。",
            "路迢人倦甚，只向近林棲。"
        ],
        "title": "宿中洞",
        "id": "608c47b4-27d5-4010-861a-00a2c363df44"
    },
    {
        "author": "李曾伯",
        "paragraphs": [
            "登陟天猶暝，棲回日已西。",
            "形軀一萍梗，襟袖半塵泥。",
            "夾道松成徑，誰家花滿溪。",
            "定臺凝望遠，烟草正萋萋。"
        ],
        "title": "宿嶽市",
        "id": "a2b28378-b424-48be-be46-86431184c355"
    },
    {
        "author": "李曾伯",
        "paragraphs": [
            "雨後春寒冽，山前夕照斜。",
            "身猶尋壘燕，聲雜宿林鴉。",
            "過嶺尚千里，隔村能幾家。",
            "毋嫌茅店惡，窗下有梅花。"
        ],
        "title": "過衡陽晚宿",
        "id": "0c69b484-80e9-4bd7-b101-9618647c23a2"
    },
    {
        "author": "李曾伯",
        "paragraphs": [
            "野宿孤村迥，山行十里荒。",
            "犢眠衰草壤，馬踏落梅香。",
            "入眼春晴薄，打頭風勢揚。",
            "莫嗟登陟苦，明日看瀟湘。"
        ],
        "title": "將到永州宿村舍",
        "id": "8e3721b5-f489-4ddd-bc1e-6def444778ad"
    },
    {
        "author": "李曾伯",
        "paragraphs": [
            "雨欠農憂燥，風多客苦埃。",
            "猶寒鶑未出，將社燕還來。",
            "桃放紅凝臉，梅飄粉褪腮。",
            "春山如舊識，一笑病顔開。"
        ],
        "title": "過永州道間",
        "id": "89ecea45-6ede-42b9-b5dc-a6e2d20d240f"
    },
    {
        "author": "李曾伯",
        "paragraphs": [
            "二水城南路，誰人處士家。",
            "不爲軒冕累，盡洗市廛華。",
            "庭立竹千箇，牆留梅數花。",
            "吾廬歸未得，對此重咨嗟。"
        ],
        "title": "永州城南一士夫家可愛",
        "id": "4099012c-86fb-46fc-b4a8-29c9a8745503"
    },
    {
        "author": "李曾伯",
        "paragraphs": [
            "漸遠零陵道，前瞻驛尚賒。",
            "路傍多古木，村外少人家。",
            "礙眼雲遮岫，薄情風落花。",
            "堪憐艷陽月，汩汩走塵沙。"
        ],
        "title": "道間紀事",
        "id": "7a3a6433-bd43-4f30-8bf2-69a459f0d81c"
    },
    {
        "author": "李曾伯",
        "paragraphs": [
            "旅頓飯足飽，村帘酒莫賒。",
            "暮齡嗟客路，春事屬山家。",
            "蕨長竹將笋，梅殘李始花。",
            "問翁何處去，嶺外有烟沙。"
        ],
        "title": "自和",
        "id": "c0aa00d3-a36f-4f78-83dc-d76b364b6ffa"
    },
    {
        "author": "李曾伯",
        "paragraphs": [
            "漸近湘山境，土風清且饒。",
            "林巒接墟市，水竹带溪橋。",
            "焙出新茶煮，帘垂老酒招。",
            "春和民氣樂，幾日是花朝。"
        ],
        "title": "入清湘界",
        "id": "fe3ad5ee-83ff-4288-a780-e6265aadd378"
    },
    {
        "author": "李曾伯",
        "paragraphs": [
            "天與粵相接，嶺由秦始開。",
            "隔林禽散亂，尋壘燕驚猜。",
            "芳草春無盡，長亭人幾來。",
            "山川作時雨，萬里洗烟埃。"
        ],
        "title": "和清湘驛頤齋韻",
        "id": "af1b6a32-66df-457b-931c-662ddf0f87b5"
    },
    {
        "author": "李曾伯",
        "paragraphs": [
            "嶺石水分脊，湖南山盡頭。",
            "廛聲通海遠，塔影插天浮。",
            "香接寶坊界，星聯銅柱州。",
            "祖孫凡幾到，亦是宿緣不。"
        ],
        "title": "過興安塔寺僧以先世詩來偶賦",
        "id": "82758000-21b9-4305-af58-a049b5a2fe05"
    },
    {
        "author": "李曾伯",
        "paragraphs": [
            "路入興安境，風光異昔年。",
            "山川雖好在，井邑頓凄然。",
            "雨打半頹屋，烟荒未闢田。",
            "起丁征糴急，官府爲防邊。"
        ],
        "title": "入興安界",
        "id": "da953786-230d-489d-afcc-cbbb8528e702"
    },
    {
        "author": "李曾伯",
        "paragraphs": [
            "去去靈川境，晴嵐带暮烟。",
            "檳榔新滿市，榕樹老參天。",
            "舂委工於水，犁資手以佃。",
            "凄凉海天角，何事羽書傳。"
        ],
        "title": "過靈川縣",
        "id": "c475bff5-b73b-405b-9817-2dd3f2e730a9"
    },
    {
        "author": "李曾伯",
        "paragraphs": [
            "去國二千里，離家五十程。",
            "炎歊無計避，憂患以身更。",
            "誤矣驂鸞句，傷哉舐犢情。",
            "何時拂衣去，藜藿保餘生。"
        ],
        "title": "己酉六月阻水於宜春道間楓樹",
        "id": "59b7a0a5-2fa7-4dfc-9cac-e5f437b1c52b"
    },
    {
        "author": "李曾伯",
        "paragraphs": [
            "經濟由身致，安危主意深。",
            "威名振華夏，歲月付山林。",
            "世望一老在，天胡二豎侵。",
            "蓋棺公論定，不泯是人心。"
        ],
        "title": "挽史魯公  其一",
        "id": "c347eff6-2751-46a8-89fe-8eba6d7c18be"
    },
    {
        "author": "李曾伯",
        "paragraphs": [
            "自出權衡下，當從履屐間。",
            "舊游今歷落，往事幾危艱。",
            "紀德哀辭痛，酬知老淚潸。",
            "哲人今已矣，魂夢繞鄞山。"
        ],
        "title": "挽史魯公  其二",
        "id": "65311f0d-0f38-4b5c-a98b-fd43934adc6b"
    },
    {
        "author": "李曾伯",
        "paragraphs": [
            "擔簦往解蜀山紛，歸舸經行老幾分。",
            "楚國喜誇新令尹，霸陵疇識故將軍。",
            "相逢舉酒酹江月，一笑携書訪岫雲。",
            "乞得身閑了無事，但知耕鑿感吾君。"
        ],
        "title": "過江陵寄陳次賈",
        "id": "80cb4b78-2516-4523-826e-68bbb146c68b"
    },
    {
        "author": "李曾伯",
        "paragraphs": [
            "度嶺來荆又戍西，驚濤險棧盡同之。",
            "七年相與猶一日，萬里偕還分兩岐。",
            "苕隠我歸終此世，寶坊君到出何時。",
            "交情果未輕捐棄，回首毋忘贈別詩。"
        ],
        "title": "岳陽送管順甫還清湘",
        "id": "bafcad82-e818-401d-9460-5b70c570e46a"
    },
    {
        "author": "李曾伯",
        "paragraphs": [
            "壯游幾度上南樓，今度重來二十秋。",
            "俯仰之間只猶昨，登臨何處是無愁。",
            "好山常在世青眼，此水如斯人白頭。",
            "老興未闌明月上，歸歟笠澤有扁舟。"
        ],
        "title": "過鄂渚登南樓",
        "id": "9414c53f-5012-4836-94cf-1de5edbaf525"
    },
    {
        "author": "李曾伯",
        "paragraphs": [
            "因君郢調問前蹤，賢者斯能樂雪宮。",
            "四海香名寰宇外，百年公論黨碑中。",
            "癯然鶴骨存生氣，寂甚鸞膠續古風。",
            "留得墨池芳潤在，草玄猶可憶揚雄。"
        ],
        "title": "和劉疏軒雪堂韻",
        "id": "48340e26-b643-40a9-83ce-bc4f989198e5"
    },
    {
        "author": "李曾伯",
        "paragraphs": [
            "高亭俯瞰蓼蘋洲，人老香山月自秋。",
            "過耳好音堪一笑，傷心往事只輕漚。",
            "休嗟塞上明妃調，且送江頭過客舟。",
            "壯士肯爲兒女淚，柔腸一任惱蘇州。"
        ],
        "title": "和疏軒琵琶亭韻",
        "id": "6eab94f0-3be9-44d3-857e-a5c929fdd310"
    },
    {
        "author": "李曾伯",
        "paragraphs": [
            "忠貫羲娥勇冠軍，虎臣勳烈在三分。",
            "江東父老猶王我，天下英雄有使君。",
            "萬頃怒濤翻白雪，一樓晴靄插紅雲。",
            "我來多謝神鴉力，風送牙檣意許勤。"
        ],
        "title": "望富池卷雪樓作",
        "id": "09acf38f-7eb2-4eb1-a4ef-d91215a050ff"
    },
    {
        "author": "李曾伯",
        "paragraphs": [
            "三日江行兩日風，短篷掀舞浪花中。",
            "危疑正貴須臾忍，靜定將收造化功。",
            "休歎退飛猶六鷁，會看遇順若孤鴻。",
            "挽回一息南薰力，穩送征檣秋浦東。"
        ],
        "title": "阻風黄盆口",
        "id": "41a3f711-3924-42ad-8aa9-ec46f49e8ede"
    },
    {
        "author": "李曾伯",
        "paragraphs": [
            "隔江屯塢自孫吳，猶記孤軍出此塗。",
            "閲十九年如夢覺，歷千萬里幾馳驅。",
            "月沉荒壘馬橫塞，風捲寒沙雁宿蘆。",
            "憶著當時身是膽，歸休毋更老江湖。"
        ],
        "title": "戊戌冬護軍援廬濡自柵江入今日過之恍然如昨夢因成",
        "id": "ed82348d-90dd-4ed0-b5f3-473ba15dca8c"
    },
    {
        "author": "李曾伯",
        "paragraphs": [
            "歷峽浮江萬里歸，一湖乃爾尼留之。",
            "由吾天籟偶相值，豈汝川靈敢肆欺。",
            "上水雖饒趨下便，北風會有轉南時。",
            "浮生只作無心看，何用咨咨咄咄爲。"
        ],
        "title": "阻風固城湖",
        "id": "703ebe53-d4f1-4304-9f35-241a9a5ee386"
    },
    {
        "author": "李曾伯",
        "paragraphs": [
            "孤舟橫岸水潺湲，野色天成一段閑。",
            "十數牧兒黄犢側，兩三釣叟白鷗間。",
            "叢叢烟樹誰家市，淺淺雲巒甚處山。",
            "風定浪平歸路穩，更無魂夢到蕭關。"
        ],
        "title": "固城湖邊即事",
        "id": "170df12c-d902-4da3-84be-7c74e32ad1de"
    },
    {
        "author": "李曾伯",
        "paragraphs": [
            "八載天涯喜遂歸，吳鄉當暑亦相宜。",
            "茗烹陽羨慰久間，鱸買松江更一奇。",
            "老樹經風惟柳長，新田得雨未秋遲。",
            "不因看鏡驚頭白，將謂情懷只舊時。"
        ],
        "title": "道間即事亦有間而感慨",
        "id": "d4406a95-7fd5-4b82-825b-3eaf860fddee"
    },
    {
        "author": "李曾伯",
        "paragraphs": [
            "八年不見此山青，一見殊增老眼明。",
            "鬢髮已從霜露改，翠屏只在水天橫。",
            "纖塵不染皆秋色，久間相於若世情。",
            "朝爽夕佳常領略，去來爭似釣舟輕。"
        ],
        "title": "過宜興舟中見霅川諸山",
        "id": "b077a906-0bc7-4177-88c0-fbc3021e7c1d"
    },
    {
        "author": "李曾伯",
        "paragraphs": [
            "心悟玄機妙不傳，家雖谷口近平泉。",
            "且談方外山林樂，休詫人間將相權。",
            "世事何如難逆睹，吾生已矣莫多纏。",
            "未能免俗聊相問，更活耕桑得幾年。"
        ],
        "title": "術士余雲谷求詩和永國韻",
        "id": "47e9a638-9b47-4d5d-a887-864e4722f872"
    },
    {
        "author": "李曾伯",
        "paragraphs": [
            "寺有宗盟幾百年，洪恩新錫出堯天。",
            "三生香火前因在，一段林巒舊識然。",
            "華表鶴歸今豈異，葛陂龍化古嘗傳。",
            "更須行脚江湖了，來結雲山不盡緣。"
        ],
        "title": "初到善權香火院",
        "id": "b2ca8d17-7f18-4996-a1f0-592d5a6bb2ce"
    },
    {
        "author": "李曾伯",
        "paragraphs": [
            "二十年前典此州，經行中又幾春秋。",
            "青山面目元無恙，白髮形骸祗自羞。",
            "客子登臨知有酒，古心憂愛在斯樓。",
            "凭欄慨想飛吟過，水視杯坳芥視舟。"
        ],
        "tags": [
            "岳阳楼"
        ],
        "title": "丁巳閏月六日登岳陽樓",
        "id": "09284d85-d37f-493d-bf8e-24f5fb217865"
    },
    {
        "author": "李曾伯",
        "paragraphs": [
            "簷花窗葉和燈前，全似江南雁到天。",
            "漸老弗堪秋意早，不眠那爲雨聲然。",
            "學儒不力冠非誤，善舞何心袖足旋。",
            "喚醒幾番關塞夢，蛩吟四壁只年年。"
        ],
        "title": "長沙郡齋中夜聞雨不寐",
        "id": "9cb55168-5c6a-45aa-acae-159fbb826066"
    },
    {
        "author": "李曾伯",
        "paragraphs": [
            "天賦經綸滿壯懷，飽於敭歷老其才。",
            "江東見謂無卿比，今世誰能舍我哉。",
            "嶺表分弓寬上顧，淮頭弄印待公來。",
            "玉階宜罄忠言告，聞說天邊有詔催。"
        ],
        "title": "徐介卿赴召經筵二詩送之  其一",
        "id": "6d2dec83-4fb5-4793-988c-efbc23817c1c"
    },
    {
        "author": "李曾伯",
        "paragraphs": [
            "袂判平山十五年，喜迎召節下樓船。",
            "交情一見歲寒在，世事幾番春夢然。",
            "我亦將歸謀佚老，公今此去類登仙。",
            "一杯且酌長沙酒，莫憶燈棋話漢邊。"
        ],
        "title": "徐介卿赴召經筵二詩送之  其二",
        "id": "2e1011aa-82ee-4efd-a564-a189f2412bb0"
    },
    {
        "author": "李曾伯",
        "paragraphs": [
            "蒼蒼仙種自誰栽，一度秋光兩度開。",
            "故遣寶花裝世界，重教金粟見如來。",
            "香於月下開樽對，意似霜前把菊催。",
            "生怕重陽風雨近，亟須領略莫遲回。"
        ],
        "title": "郡圃木樨開第二花",
        "id": "05d2427d-7d62-4da1-a748-e326ac12b7d1"
    },
    {
        "author": "李曾伯",
        "paragraphs": [
            "漢恩列土育如春，留得芳名遠到今。",
            "幾換人民此城郭，四圍闤闠有山林。",
            "見長安日存吾敬，望大行雲契彼心。",
            "忠孝永貽千載後，絕勝易水築黄金。"
        ],
        "title": "登定王臺  其一",
        "id": "0031b9f0-20b6-42eb-b085-fe7d7e824cfc"
    },
    {
        "author": "李曾伯",
        "paragraphs": [
            "羽旄鐘鼓舊曾游，溝葉宮花迹尚留。",
            "耆老遺開秦雍土，登臨偉觀楚湘州。",
            "月明故國存千禩，木落空山又一秋。",
            "極目長天詩不盡，西風吹雁使人愁。"
        ],
        "title": "登定王臺  其二",
        "id": "85ec5c3f-28a6-4ed1-8a1e-5d2901ed7566"
    },
    {
        "author": "李曾伯",
        "paragraphs": [
            "偶因萸菊到城頭，手攬瀟湘一片秋。",
            "西北黄塵清遠徼，東南紫氣盛中州。",
            "衆山環拱皆衡麓，一水橫陳是橘洲。",
            "且酌芳樽酹千古，去來鷗雁自沉浮。"
        ],
        "title": "九日登壽沙城樓",
        "id": "406bb61a-9cf7-4943-bbf9-e53a1049ea27"
    },
    {
        "author": "李曾伯",
        "paragraphs": [
            "老態龍鍾雪滿頭，黄花招我對清秋。",
            "東籬幸可安吾土，南服何堪典此州。",
            "莫憶風巾游漢渚，早呼雨笠訪滄洲。",
            "明年把酒知何處，預約家僮釀蟻浮。"
        ],
        "title": "自和",
        "id": "9c20ad70-c5c0-428d-ab07-7385957f7f56"
    },
    {
        "author": "李曾伯",
        "paragraphs": [
            "公餘贏得片時休，徙倚危亭豁倦眸。",
            "屹屹獨存今嶽阜，滔滔不盡古湘流。",
            "猶看雪意微茫在，頓覺春光駘蕩浮。",
            "舉酒莫論今古事，只將身世付沙鷗。"
        ],
        "title": "立春後登裴公亭時已解郡組",
        "id": "c289bb14-6177-4323-b5d7-2cfeff7f69d5"
    },
    {
        "author": "李曾伯",
        "paragraphs": [
            "占得湘中地最高，山川端欲助人豪。",
            "萍蓬江海通吳會，蘭芷汀洲带楚騷。",
            "人住翠微藏夕靄，水連碧落見秋毫。",
            "闌干立盡家何許，徒賦歸心折大刀。"
        ],
        "title": "登妙高臺",
        "id": "e3945ed3-8b3d-4d42-83c2-c6112fe456f1"
    },
    {
        "author": "李曾伯",
        "paragraphs": [
            "閲三十載墨猶新，公是當時第一人。",
            "馬革伏波慚立柱，羊裘嚴瀨老垂綸。",
            "觀賓可以觀其主，在子勝如在乃身。",
            "多少汗顔君袖手，憑誰舉酒問穹旻。"
        ],
        "title": "和蕭石城袖示壬午李漕革夫勸駕詩",
        "id": "27d55ae0-7725-4cd8-a59d-29c6adc5983b"
    },
    {
        "author": "李曾伯",
        "paragraphs": [
            "虛簷索笑幾逡巡，不得春風不肯春。",
            "忽覩冰肌傍官道，相逢霜鬢在征塵。",
            "憐渠孤迥猶寒畯，慰我漂摇類故人。",
            "猶頼東君不捐棄，枝無南北一番新。"
        ],
        "title": "道間見梅",
        "id": "1e6310d0-782f-4828-a5d4-9484fb0763ac"
    },
    {
        "author": "李曾伯",
        "paragraphs": [
            "衡山九十里衡陽，風物熙然冠楚鄉。",
            "古木千章屯翠幄，小溪數曲卧虹梁。",
            "雨蔬旋摘充庖美，社酒新篘透甕香。",
            "村舍春長無一事，門前車馬任渠忙。"
        ],
        "tags": [
            "衡山"
        ],
        "title": "衡陽道間即事",
        "id": "566aa1d8-e9f8-4c58-92f4-c3dcec5ddbeb"
    },
    {
        "author": "李曾伯",
        "paragraphs": [
            "數日征行喜即晴，山明溪秀翠爲屏。",
            "竹門梅出數枝白，松外山橫幾疊青。",
            "人漸採茶登隴阜，家多釀秫市郵亭。",
            "短輿午困幾成夢，兩兩枝禽爲喚醒。"
        ],
        "title": "午行即事",
        "id": "f4a5049b-cab0-42aa-8aa9-a251a3cee3ed"
    },
    {
        "author": "李曾伯",
        "paragraphs": [
            "行盡瀟湘第幾山，短輿軋軋費躋攀。",
            "柳邊官驛堠十里，竹裏人家屋數間。",
            "宿靄弄陰風料峭，春泥障路雨斕斑。",
            "韶華衮衮成虛擲，强托清吟解病顔。"
        ],
        "title": "過衡州值雨偶賦",
        "id": "2a878fcc-7e9c-45a6-8166-7da8dd70467a"
    },
    {
        "author": "李曾伯",
        "paragraphs": [
            "境入祁陽驛堠迢，道旁烟火頓蕭蕭。",
            "茅岡叢篠路磊砢，蓬舍扃柴人寂寥。",
            "市粒頗艱緣歲儉，野芳交發自春饒。",
            "扶藜勇過黄羆嶺，知竭精忠答聖朝。"
        ],
        "title": "入祁陽縣界即事",
        "id": "338ee05c-13a6-4c19-abec-a23c6b24e072"
    },
    {
        "author": "李曾伯",
        "paragraphs": [
            "垂垂白髮老相催，末路崎嶇轂又推。",
            "萬里備更霜雪苦，十年重入瘴鄉來。",
            "休思往事驂鸞去，恍類前身化鶴回。",
            "行盡瀟湘春脉脉，故人惟有道邊梅。"
        ],
        "title": "宿祁陽題縣驛",
        "id": "1743a6a7-9a9d-4810-b3b3-988b8fcd62ff"
    },
    {
        "author": "李曾伯",
        "paragraphs": [
            "病軀羸馬陟崔巍，撲面征塵抖擻開。",
            "萬古春愁借山隔，幾番風信把花催。",
            "染成湘淚笑鄰竹，飄作壽妝嗟辱梅。",
            "撚盡吟髭無奈困，亟呼茗椀勝村醅。"
        ],
        "title": "永州四十里頭偶賦題郡驛",
        "id": "6690812b-fce5-4cf5-bb60-0bc23acab1ef"
    },
    {
        "author": "李曾伯",
        "paragraphs": [
            "可恨封姨妬雙玉，飄殘羽袂委泥塗。",
            "香餘江路詩傳甫，影落孤山仙去逋。",
            "桃李兒曹從後我，竹松朋友肯疏吾。",
            "夢回紙帳身爲蝶，留得掀篷數尺圖。"
        ],
        "title": "道間梅花可愛風後無復存者",
        "id": "8e1c8a82-688b-4abb-ab4d-22afc2ef6839"
    },
    {
        "author": "李曾伯",
        "paragraphs": [
            "冷落愚溪十里村，暫容車騎憇柴門。",
            "松荒頓憶陶潜隠，梅落難招宋玉魂。",
            "累日有風春自暖，今宵無月夜難昏。",
            "勿令鼓角鳴行帳，田舍將疑有戍屯。"
        ],
        "title": "離永州宿愚溪十里村",
        "id": "619f6513-d498-40f7-8db0-83bc7fbe87a6"
    },
    {
        "author": "李曾伯",
        "paragraphs": [
            "僕僕征鞍日向西，相將山色界湘灕。",
            "農多火種春猶燒，客每露行朝未炊。",
            "燕傍人家猶細認，馬行官道似曾知。",
            "眼前風物紀無盡，賸費吟鞭幾首詩。"
        ],
        "title": "晚宿大塘市",
        "id": "cba949aa-d8cb-46b5-9439-56c574ad9b27"
    },
    {
        "author": "李曾伯",
        "paragraphs": [
            "湘浦纔春已著鞭，依稀漸近勸耕天。",
            "山櫻花落紅飄雨，野草燒殘青入烟。",
            "雲接嶺頭陰漠漠，泉流澗底響涓涓。",
            "嚴關兩入知非偶，重扣寶坊占宿緣。"
        ],
        "title": "宿深橋驛",
        "id": "4f3ccf7a-30a5-4cfa-aaa5-34006ecde7ff"
    },
    {
        "author": "李曾伯",
        "paragraphs": [
            "行盡湘中一月春，霜髭幾欲染緇塵。",
            "山無重數幾何路，花不知名俱可人。",
            "午困得茶聊吻潤，春愁著柳亦眉顰。",
            "天教早辦公家事，乞取身歸笠澤濱。"
        ],
        "title": "轎中午困啜茶偶成",
        "id": "edda9c2c-2ea1-4e4b-a0bc-b12724b8abca"
    },
    {
        "author": "李曾伯",
        "paragraphs": [
            "雨欲今朝忽又晴，客塗憂緯爲關情。",
            "木多未葉春幾槁，桃已皆花水未生。",
            "宿麥既辜秋隴種，新秧正候早田耕。",
            "蟄龍何處深淵睡，乞取霆聲爲喚驚。"
        ],
        "title": "夜雨復晴",
        "id": "c0a5b90c-e32b-4030-9e6a-1b96671aa6d1"
    },
    {
        "author": "李曾伯",
        "paragraphs": [
            "冰霜染得鬢毛深，又復鈎輈聽嶺禽。",
            "老馬已非筋力舊，好山重見面顔今。",
            "地饒風物皆春意，天念塵煩爲午陰。",
            "轉首十年成一夢，龍蛇滿壁富新音。"
        ],
        "title": "至清湘驛和己酉壁間韻",
        "id": "87262efb-f7c2-4186-8a36-8f170f68355e"
    },
    {
        "author": "李曾伯",
        "paragraphs": [
            "誤領元戎太乙旗，提封四履鎮南籬。",
            "旄倪爭向道塗看，名姓亦爲蠻徼知。",
            "時務正殷毋事酒，春光雖好莫言詩。",
            "經營都了家山去，此是從容觴詠時。"
        ],
        "title": "將至桂林戒弗作詩飲酒",
        "id": "2483c7c4-3033-4a6d-bd38-f73d6fc86b26"
    },
    {
        "author": "李曾伯",
        "paragraphs": [
            "十年復此主文盟，喜得名邦歲貢英。",
            "宴啟鹿鳴珠照乘，堂開鵬運玉連城。",
            "梅花雪裏傳魁信，桂子風前送客程。",
            "若到天庭問南事，細陳長策爲銷兵。"
        ],
        "title": "勸駕桂林鄉舉",
        "id": "227048c9-1e38-401c-aa9e-e9fba25f7ce2"
    },
    {
        "author": "李曾伯",
        "paragraphs": [
            "雁峰自昔號名州，爾既難辭我莫留。",
            "臨政毋忘宣上德，持身謹勿遺親羞。",
            "當令民誦循良守，罔俾人譏恩澤侯。",
            "國事正殷宜黽勉，明年吾自問歸舟。"
        ],
        "title": "送子守衡州",
        "id": "d47a3c86-c59d-45a7-91ba-7fc6ec8470bb"
    },
    {
        "author": "李曾伯",
        "paragraphs": [
            "子在衡州我桂州，兩州相望共承流。",
            "天回北斗又華旦，人立東風正黑頭。",
            "新歲五更三節序，老夫六十二春秋。",
            "何時共對屠蘇飲，應念孤雲爲倚樓。"
        ],
        "title": "己未元日寄子",
        "id": "f5237968-2215-4f97-9ea8-0fb3b56edfec"
    },
    {
        "author": "李曾伯",
        "paragraphs": [
            "猶記衝寒泝峽來，相期偕至亦偕回。",
            "朝廷有詔許歸老，藩嶽無人值借才。",
            "顧我凋年嗟已矣，如君英略勉之哉。",
            "度瀘要了經營事，心放公平手放開。"
        ],
        "title": "別權瀘帥朱杞材太社",
        "id": "c765ef2b-2ffd-4b73-8d51-343dabfcd0ec"
    },
    {
        "author": "李曾伯",
        "paragraphs": [
            "蜀道登天難，尤難泝流入。",
            "自峽上夔渝，江險灘節密。",
            "前年衝寒來，水落且石出。",
            "寄命竹一縷，寸挽退或尺。",
            "旬宣愧罔功，征戍幸逭責。",
            "仁哉聖主恩，有詔許歸佚。",
            "匆匆乘月下，初值朱明律。",
            "常年桃漲後，此際梅潦溢。",
            "危漩若釜沸，驚湍如矢激。",
            "今年獨何異，水勢平於席。",
            "僅添半篙綠，穩泛萬頃碧。",
            "縱橫順濆淖，隠見辨沙磧。",
            "毋庸事盤灘，了不懼觸石。",
            "一日涪州岸，三宿雲安邑。",
            "灧澦露山骨，底柱屹中立。",
            "巫峰披宿霧，奇哉翠欲滴。",
            "建瓴高屋易，百里一瞬息。",
            "安然中流坐，恍若前山失。",
            "舟輕蜚鳥過，岸駃脫兔疾。",
            "伊灘以新名，此水慮微澀。",
            "黎明報船步，數尺長一夕。",
            "波臣信有助，棹師喜何劇。",
            "前竿與後枕，櫓六視聽一。",
            "招呼左右向，心手應相得。",
            "所取無釐差，其矢如繩直。",
            "載瞻洺川祠，不遠西陵驛。",
            "倏焉飛廉怒，捲起浪濤白。",
            "篙篷掀欲舞，綆纜繫惟亟。",
            "凡我同舟人，相顧幾動色。",
            "興言大川涉，疇爲訊諸易。",
            "古諺固有云，飄風不終日。",
            "須臾棹歌發，安危在漏刻。",
            "衰遲嗟我生，險阻幾身歷。",
            "萍梗遍江海，星霜老疆埸。",
            "此行亦良苦，豈敢計終吉。",
            "始入凡四旬，今出僅更浹。",
            "行止非人爲，扶持有神力。",
            "瓣香薦牲酒，對越寸衷赤。",
            "自茲丘樊歸，謹無以形役。",
            "晚來賀平善，詩以紀其實。"
        ],
        "title": "過新灘作出峽行",
        "id": "657fafa4-6044-4709-8e98-d0794321e7b6"
    },
    {
        "author": "李曾伯",
        "paragraphs": [
            "歸程雪邊來，四旬六千里。",
            "瞿唐過灧澦，洞庭至彭蠡。",
            "涉歷天下險，心有如此水。",
            "朅來太湖濱，到家步纔跬。",
            "胡貽蜚廉怒，相挾馮夷氏。",
            "驚飈晝而作，駭浪暮不已。",
            "令人向洋歎，可望不可邇。",
            "組練前陳扼，銀屋平地起。",
            "逡巡問維楫，飄泊委蘆葦。",
            "歸心苦何遽，短棹姑小𫇢。",
            "嘗聞强則避，事當順而理。",
            "平明遲解纜，天宇果新霽。",
            "金烏甫生東，魚龍首俱弭。",
            "上下大圓鏡，四面平如砥。",
            "天公翻覆手，風后吹噓是。",
            "巽轉而之坤，帆去隨所指。",
            "出湖且入港，曾不片時爾。",
            "前津問錫麓，弗遠尺有咫。",
            "舟人顧相賀，昨憂變今喜。",
            "我生客江湖，噫嘻嗟老矣。",
            "可以速則速，時當止則止。",
            "豈惟行舟然，世事只如此。",
            "由茲石塘出，此去皆坦履。",
            "歸來荷聖恩，全家頼天賜。",
            "息陰亟休影，杜門以却軌。"
        ],
        "tags": [
            "太湖",
            "洞庭湖"
        ],
        "title": "阻風太湖沙塘港",
        "id": "8dfe0ba2-6eb6-4d93-8560-7fba3922f5e8"
    },
    {
        "author": "李曾伯",
        "paragraphs": [
            "用藥如用兵，命醫猶命將。",
            "醫良則身安，將良則師壯。",
            "表裏孰虛實，存亡在俯仰。",
            "能出康濟方，憂慮危急狀。",
            "活法雖指間，活機寓心上。",
            "活國與活人，一忠乃可仗。",
            "我願將皆方虎醫扁倉，四海生民舉無恙。"
        ],
        "title": "題張醫諭活庵",
        "id": "c8c9c290-ef96-4a12-9174-63f7afedd4a3"
    },
    {
        "author": "李曾伯",
        "paragraphs": [
            "樂郊從昔推南州，今控西鄙猶心喉。",
            "碧虛境界富登覽，前賢故址存風流。",
            "斯樓枕江屹雉堞，俯瞰寒碧潜蟠虯。",
            "夕佳朝爽在几席，岸巾拄笏供遨頭。",
            "邇年胡雛肆狙伺，南北不間風馬牛。",
            "經營墉壑備亭障，旗鼓讙亮雄譙樓。",
            "巋然東壁乃頭角，適與壤會將誰修。",
            "斯何時也事斯役，或者食肉非良謀。",
            "緬懷昨夢閲十載，不謂白首重來游。",
            "雖然左腹證日急，類捨劍棧窺江油。",
            "視茲罅漏弗補葺，毋乃閒暇忘綢繆。",
            "梓人餘力建重屋，吾意正豈舒吾眸。",
            "三湘百粵類砥柱，金城頟頟江浮浮。",
            "黄茅薰炙鳶墮水，不費矢鏃空群酋。",
            "疇其載筆紀崖右，落成且也陳觥籌。",
            "築惟甲戌繼費誓，城沂亦倣書春秋。",
            "吾皇神武光四表，自此醜類豈復能虔劉。",
            "佳哉此詩幕中彥，孤凰一鳴驚群啾。",
            "带篸梅雪久絕響，眼前有景君兼收。",
            "謾搜枯腹欲貂續，祗覺顔汗包騂羞。"
        ],
        "title": "湘南樓落成和林書記韻",
        "id": "b10eb56c-28c5-464e-b77a-a5c0555271b2"
    },
    {
        "author": "李曾伯",
        "paragraphs": [
            "身際乾淳盛，家傳祖笏棠。",
            "典型周大雅，人物魯靈光。",
            "厚德千鈞重，明時一鑑亡。",
            "哲人今已矣，夢卜負巖廊。"
        ],
        "title": "挽尤端明  其一",
        "id": "1ac50b1c-977b-4dac-a194-79649ad58931"
    },
    {
        "author": "李曾伯",
        "paragraphs": [
            "渡江無故老，文武少全材。",
            "金玉其相者，朝廷有幾哉。",
            "鑾坡資潤色，虎帳壯規恢。",
            "盍展經綸藴，登調鼎鼐梅。"
        ],
        "title": "挽尤端明  其二",
        "id": "d41a6492-e435-44b4-897c-32f38d91ecaa"
    },
    {
        "author": "李曾伯",
        "paragraphs": [
            "自入烏公府，受知三十秋。",
            "水魚承雅眷，風鶴記良籌。",
            "一意人才進，平居國事憂。",
            "絲桐宜束閣，誰似子期不。"
        ],
        "title": "挽尤端明  其三",
        "id": "15fdfff2-b34e-449a-a48c-38227429947f"
    },
    {
        "author": "李曾伯",
        "paragraphs": [
            "憶昨趨湘水，公歸問錫山。",
            "惜時爲俗累，欠往拜師顔。",
            "不復親溫厲，疇其念險艱。",
            "莫持雞炙去，老淚不勝潸。"
        ],
        "title": "挽尤端明  其四",
        "id": "94d5dd58-6a81-4cb5-b918-6cb75ae9fe77"
    },
    {
        "author": "李曾伯",
        "paragraphs": [
            "六十三年憂患鄉，人言晚景尚悠長。",
            "不知氣鬰致痰厥，忽爾異證生微茫。",
            "操修弗遂仁者壽，治療倍費醫之良。",
            "今將累日未痊愈，自知不善攝養貽天殃。",
            "頭目昏眩手足不能動，偃然一榻殊徬徨。",
            "光摇兩目皎無寐，汗流四體痛欲僵。",
            "縱然未即致幻化，惟恐廢棄難安强。",
            "人生修短固定數，不必以此縈吾腸。",
            "枝披葉殞待風寒，根本弗固安能當。",
            "平生蹤跡等一夢，未必可保風燈光。",
            "兒女滿前無顧戀，家山何許莫思量。",
            "是非得失一勾斷，萬事盡付之遺忘。",
            "寧神定慮聽造物，至此收拾甘歸藏。",
            "門前風月正清朗，符到即去庸何傷。"
        ],
        "title": "庚申病中作",
        "id": "57014549-3745-405f-a92c-0c8cde82ebd5"
    },
    {
        "author": "李曾伯",
        "paragraphs": [
            "兩月之間星入斗，疇昔之夜星入月。",
            "入斗前史驗虜走，入月韓詩應虜滅。",
            "昭然垂象不輕示，適驗天心厭胡羯。",
            "此胡蠶食諸戎盡，雲擾中原野流血。",
            "去年突然渡江左，幾欲長驅控京闕。",
            "使其得氣不擊敗，延及生靈禍何烈。",
            "衣冠正統幸陰佑，依然天塹限南北。",
            "乃知碩果弗盡剝，東南生意不終絕。",
            "吾皇修德務飭己，悔悟一念足對越。",
            "正當歲星在吳分，不待一言退熒惑。",
            "胡運百載天將亡，兩星炯炯豈虛設。",
            "自今有道守四夷，海寓一家混吳越。",
            "病夫得復見太平，願以餘年老農業。"
        ],
        "title": "記十五日夜星犯月",
        "id": "9862b47d-317d-4e92-9568-39ddc5c3ed30"
    },
    {
        "author": "李曾伯",
        "paragraphs": [
            "三載烟嵐在嶺陬，幾番清夢到松楸。",
            "每憐老子身關塞，長憶童時某水丘。",
            "今得歸來訪漁隠，不妨高卧老菟裘。",
            "據鞍矍鑠成何事，徒愧平生馬少游。"
        ],
        "title": "庚申七月自桂歸資壽作",
        "id": "cd966825-b4db-4c2f-a717-a59ea6ebcea4"
    },
    {
        "author": "李曾伯",
        "paragraphs": [
            "强健南游抱病還，鬢毛剝落足蹣跚。",
            "喜觀雲衲酬前約，莫聽家僮說舊官。",
            "幸免如陵羞在隴，將期同愿老於盤。",
            "當家公案師拈出，更向三山石上看。"
        ],
        "title": "歸善權謝福巖",
        "id": "a661809e-4349-4af7-9737-5c047e3ce7d0"
    },
    {
        "author": "李曾伯",
        "paragraphs": [
            "面壁者十年，桑下者一宿。",
            "時止則止行則行，可久則久速則速。",
            "時思老子苦硬人，孤雲其身心槁木。",
            "三年牢落此山中，禪衲爭歸衆魔伏。",
            "平時欲定方外交，白石清泉正相屬。",
            "我歸師去人謂何，毋乃欲善其身獨。",
            "巾瓶到處即爲家，何必江湖苦馳逐。",
            "若還飛錫出門去，此一瓣香誰與續。",
            "得住且住則爲佳，敬以此爲上人祝。"
        ],
        "title": "勉時思王和尚留",
        "id": "6ecc88ee-113f-490a-a6f6-a7c1e148cb9a"
    },
    {
        "author": "李曾伯",
        "paragraphs": [
            "記得桂林臨別，勸師緊閉禪關。",
            "又被如來牽率，未容高卧雲山。"
        ],
        "title": "福巖再過公安贈行  其一",
        "id": "d4987900-eb3c-4d2c-8a80-ca8c663e0a8b"
    },
    {
        "author": "李曾伯",
        "paragraphs": [
            "浙境欲留師住，荆人爭望師來。",
            "要是因經未了，不妨兩地裴回。"
        ],
        "title": "福巖再過公安贈行  其二",
        "id": "9106ffca-41f8-4e3c-9ba1-e734cac17afa"
    },
    {
        "author": "李曾伯",
        "paragraphs": [
            "方藉名山作主，胡然舊席重開。",
            "了却江湖願力，切須早早歸來。"
        ],
        "title": "福巖再過公安贈行  其三",
        "id": "251cf3b5-f3cc-4285-8b4c-cbb0e3b654ce"
    },
    {
        "author": "李曾伯",
        "paragraphs": [
            "畫諾三邊頼一賢，憐余東下病纏綿。",
            "驅馳不憚數千里，繾綣相於十二年。",
            "我老已辜康樂屐，君行快著祖生鞭。",
            "祗慚無力堪吹送，雪意垂垂餞去船。"
        ],
        "title": "餞管制幹",
        "id": "c1e5e8ae-c416-4a3f-b659-b827d9a21153"
    },
    {
        "author": "李曾伯",
        "paragraphs": [
            "禪榻相逢六載前，當時駑力尚堪鞭。",
            "繼更烟瘴爲形役，遍歷風濤不意全。",
            "思舊仙遊嗟已遠，老軀痿廢抑誰憐。",
            "而今莫問人間事，得正狐丘是甚年。"
        ],
        "title": "辛酉首夏余雲谷自四明來訪且錄示丙辰年所和永國韻恍然喚起昨夢嗟壯健之不可復得今病廢無它問謾書五十六字謝之時病猶未愈",
        "id": "b5cebf95-2e47-4702-beb8-4bedeca47388"
    },
    {
        "author": "李曾伯",
        "paragraphs": [
            "相唐德叢復興隆，仁義條陳百奏中。",
            "正欲諫君今別駕，延齡更不念孤忠。"
        ],
        "title": "宣公祠  其一",
        "id": "8c6943d9-4fb2-41db-8490-b7b18c0016d9"
    },
    {
        "author": "李曾伯",
        "paragraphs": [
            "雙湖真澤國，千載相公祠。",
            "中有釣魚者，問之俱不知。"
        ],
        "title": "宣公祠  其二",
        "id": "dd73d737-232d-441d-8f65-4a27dabc9b36"
    },
    {
        "author": "李曾伯",
        "paragraphs": [
            "自重來嶺嶠，豈暇訪湖山。",
            "緹騎行邊了，戎旗護戍閒。",
            "相看羣玉外，一笑六郎間。",
            "回首西風靜，何愁老漢關。"
        ],
        "title": "遊千山觀",
        "id": "951503c2-ef7b-4f37-92ce-027d7b969a93"
    },
    {
        "author": "李曾伯",
        "paragraphs": [
            "粵從融結此山川，便作人間小洞天。",
            "香火叢林千古盛，神仙窟宅自今傳。",
            "品分三洞中猶宇，脈貫兩巖下出泉。",
            "我自有緣聊乞取，萬松陰裏一牛眠。"
        ],
        "title": "善權奇觀",
        "id": "3ebf0099-1e83-4a9c-b4cc-8fde2e1bde3e"
    },
    {
        "author": "蔣志父",
        "paragraphs": [
            "春風亭上問秋風。"
        ],
        "title": "句  其一",
        "id": "2e551e9a-9559-4e03-890e-ec7f84869689"
    },
    {
        "author": "蔣志父",
        "paragraphs": [
            "每恨從來欠機會，却憐今代少英雄。"
        ],
        "title": "句  其二",
        "id": "e83b6a95-e2c4-4787-93ed-ee788310d091"
    },
    {
        "author": "蔣志父",
        "paragraphs": [
            "能張吾軍從古少，差强人意似君無。"
        ],
        "title": "句  其三",
        "id": "a9d34270-faa0-4454-8cdf-a6539fa94b2f"
    },
    {
        "author": "戴飛",
        "paragraphs": [
            "休把詩來只管催，也曾對菊賦歸來。",
            "閑雲自笑出山去，未雨如何便得回。"
        ],
        "title": "寓杭次族人催歸詩韻",
        "id": "c635942d-0b71-4d18-85a9-fb56d01ef782"
    },
    {
        "author": "章謙亨",
        "paragraphs": [
            "造化雕鎸巧，真成一洞天。",
            "曾將修蟒逐，却許蟄龍眠。",
            "石現金剛足，泉流仙客田。",
            "炷香吾道者，色體尚依然。"
        ],
        "title": "雲巖",
        "id": "0b627d1c-5eb9-4515-88e3-84ab79785287"
    },
    {
        "author": "章謙亨",
        "paragraphs": [
            "傑石何空洞，中藏一寺幽。",
            "不須補天漏，時覺有雲浮。",
            "蟾吐半輪月，鯨吞萬斛舟。",
            "茲巖本同姓，欲去且遲留。"
        ],
        "title": "章巖",
        "id": "95219238-13bb-4999-a084-6e585ad07113"
    },
    {
        "author": "章謙亨",
        "paragraphs": [
            "梅在西湖上，精神別一般。",
            "喜供詩客賞，怕與俗人看。",
            "映水林文瘦，依山范叔寒。",
            "生平逢此友，更覺酒腸寬。"
        ],
        "tags": [
            "西湖"
        ],
        "title": "西湖觀梅三首  其一",
        "id": "98ae5ba7-b106-46ce-873e-91a55af05fce"
    },
    {
        "author": "章謙亨",
        "paragraphs": [
            "不費東君力，常先草木榮。",
            "魏徵元娬媚，夷甫太鮮明。",
            "有色誰同潔，無香可比清。",
            "飄零惟不惡，羌笛任渠橫。"
        ],
        "tags": [
            "西湖"
        ],
        "title": "西湖觀梅三首  其二",
        "id": "2a22308a-db91-4642-a114-327e60dfb223"
    },
    {
        "author": "章謙亨",
        "paragraphs": [
            "臘寒徹骨越精神，吐盡清香不待春。",
            "華屋芳筵猶惡俗，竹籬茅舍只安貧。",
            "湖烟籠處難藏艷，窗月飛來爲寫真。",
            "自得孤山題品後，至今偏解惱詩人。"
        ],
        "tags": [
            "西湖"
        ],
        "title": "西湖觀梅三首  其三",
        "id": "7a29413a-a727-4f80-ae9c-715d1c8f5f1c"
    },
    {
        "author": "章謙亨",
        "paragraphs": [
            "出郭尋芳作野行，巖高墅曠水流聲。",
            "草亭日午鸚啼巧，竹院更深月色明。",
            "寶殿鱗鱗章佛界，珠簾卷卷向山清。",
            "悠然一榻渾無夢，時有溪聲枕外生。"
        ],
        "title": "祖教寺  其一",
        "id": "f3a32c3f-3455-4406-a8d2-273c1e45abf2"
    },
    {
        "author": "章謙亨",
        "paragraphs": [
            "飛鳥遺音入翠林，轉教柳外和鶑吟。",
            "巖留雲雨過朝暮，寺枕溪流亙古今。",
            "客過端陽欣採艾，僧嫌破衲懶縫針。",
            "盃中蒲酒休辭醉，目斷青山有遠心。"
        ],
        "title": "祖教寺  其二",
        "id": "3d6684e3-5001-4d7e-b9ee-14320e7d6012"
    },
    {
        "author": "章謙亨",
        "paragraphs": [
            "浄惠荒涼寺，平林淺阜閒。",
            "殿存碧支佛，門對赭亭山。",
            "遶屋竹陰翠，沿階苔暈斑。",
            "雨中來託宿，却羨白鷗閑。"
        ],
        "title": "浄惠院",
        "id": "f6879623-c01f-4ffe-a306-24b32ab6ebcd"
    },
    {
        "author": "施梓人",
        "paragraphs": [
            "暇日肩輿上翠微，烟光巒氣濕人衣。",
            "桃花片片隨流去，巖漏泠泠作雨飛。",
            "丹井稚川成藥處，雙峰滕子讀書基。",
            "觀音閣上清風爽，擬我諸公吟未歸。"
        ],
        "title": "葛稚川煉丹室",
        "id": "dce51661-5855-4f99-883f-d5dc4fd5717f"
    },
    {
        "author": "袁君儒",
        "paragraphs": [
            "斷鼇立極天不崩，誰著天柱東南方。",
            "渾沌無竅不斧鑿，誰開九鎖如回腸。",
            "棲真其人今在否，天壇千載空蒼茫。",
            "我來泉上一撫掌，龍洞激烈而騰驤。",
            "翠蛟亭前無六月，天爲洗滌心清涼。",
            "雅欲削去仙隠迹，驅此山過雲水鄉。"
        ],
        "title": "大滌洞天留題",
        "id": "08273d4e-f484-401f-b20e-fb51956ef798"
    },
    {
        "author": "陳文孫",
        "paragraphs": [
            "林木自春蘭自芽，遊山過我興何賒。",
            "鐵橋問徑最高頂，石洞開雲隨處家。",
            "人訝長年能綠髮，我知真性即丹砂。",
            "談鋒未了歸途速，一雨洗塵清可涯。"
        ],
        "title": "寄莫道人  其一",
        "id": "a8b84e3a-cd43-4ec4-996f-1c2439dd7f47"
    },
    {
        "author": "陳文孫",
        "paragraphs": [
            "暫閑吏債訪仙居，雲亦隨人爲卷舒。",
            "桑下忽逢三度宿，腹中如飽十年書。",
            "哦詩對酒誰知我，食柏餐霞一任渠。",
            "底事若能無障礙，不愁無地著吾廬。"
        ],
        "title": "寄莫道人  其二",
        "id": "6ad2d304-3edc-405c-baae-7897f3721329"
    },
    {
        "author": "周端常",
        "paragraphs": [
            "一官負弩精神小，兩木成林氣象清。",
            "且道將軍能止渴，正應宰相作和羹。"
        ],
        "title": "梅林",
        "id": "0080aeb4-edf7-485c-a190-53fa336f31f7"
    },
    {
        "author": "黄載",
        "paragraphs": [
            "片帆寂寞繞孤村，茅店驚寒半掩門。",
            "行草不成風斷雁，一江煙雨正黄昏。"
        ],
        "title": "晚泊",
        "id": "f4ba1d7a-8909-4d22-a8ad-69e5242abaaf"
    },
    {
        "author": "黄載",
        "paragraphs": [
            "船頭落日如血紅，客言今夕當有風。",
            "空山夢回刺骨冷，纊被無力身如弓。",
            "但聞紙窗響僁窣，初意空厨饑鼠出。",
            "忽然扉戶競開闔，猶謂偷兒入吾室。",
            "須臾歘作號怒聲，鼙鼓百萬漁陽鳴。",
            "室廬動摇地欲轉，林木震吼山如崩。",
            "噫嘻異哉那有此，欹枕恍惚疑夢寐。",
            "應是錢塘醉未醒，翻海胥濤騁游戲。",
            "或者客寓紫塞旁，鐵騎赴敵古戰場。",
            "不然此處安樂國，何遽隉阢猶乘航。",
            "起來穴牖目如割，平湖已捲十堆雪。",
            "乃知跋扈是飛廉，似妒晚來客饒舌。",
            "因思前年到黄岡，朔風摇江驚斷腸。",
            "驍將忍凍骨比鐵，壯士力鬭身如湯。",
            "此身彷彿臨皋上，一感還生百惆悵。",
            "長安貴人正酣眠，日高尚戀銷金帳。",
            "東窗未白雞未啼，相公自起燒松枝。"
        ],
        "title": "陪侍丞相安晚先生宿覺際寺夜遇大風可畏遂賦大篇",
        "id": "f8b0b164-01c9-4b9d-bc3e-db6600e2633e"
    },
    {
        "author": "黄載",
        "paragraphs": [
            "重來已過十番秋，更十番秋欲白頭。",
            "無限舊時心裏事，青山殘照水東流。"
        ],
        "title": "過長安渡",
        "id": "dfceb7f9-71f9-4b5c-a487-cfb819dfd134"
    },
    {
        "author": "黄載",
        "paragraphs": [
            "翠樹青烟笑語稠，家家領客醉松楸。",
            "老翁哭子氣欲絕，行到前村更轉頭。"
        ],
        "title": "贛州道上見上墳者  其一",
        "id": "9a6efcf6-83b8-4f60-94ae-cbc46bf680d1"
    },
    {
        "author": "黄載",
        "paragraphs": [
            "攫祭烏鴉噪晚田，草芽新染綠如烟。",
            "墓頭寂寂蟲鳴急，惟有春風舞紙錢。"
        ],
        "title": "贛州道上見上墳者  其二",
        "id": "4da38603-6809-40db-a744-5137195fd488"
    },
    {
        "author": "黄載",
        "paragraphs": [
            "蛙吹兒童事，重開已汗顔。",
            "更須留近作，待過十年看。"
        ],
        "title": "讀舊稿蛙吹集一絕",
        "id": "90bdd51c-6c5c-49c1-a391-17ce6ec0f217"
    },
    {
        "author": "黄載",
        "paragraphs": [
            "地當平曠易爲山，故得崔嵬漢沔間。",
            "雲霧涌來無下界，樓臺浮起在中天。",
            "開窗時見雷霆出，隠几閒看日月還。",
            "更有鐘聲最堪恨，南風時到八陵邊。"
        ],
        "title": "題大洪山",
        "id": "3f94b86f-5507-4496-a484-ab8e4e3696c5"
    },
    {
        "author": "黄載",
        "paragraphs": [
            "石路崎嶇石瀨鳴，峰巒回合小原平。",
            "桑麻積雨肥春壠，雞犬一村喧晝晴。",
            "田婦共携中飯去，樵童相喚上山聲。",
            "邊頭今有江南景，十數年來不用兵。"
        ],
        "title": "隨州沙溪",
        "id": "3c9dd69d-86f1-441c-9d51-b64f71bf5dc2"
    },
    {
        "author": "黄載",
        "paragraphs": [
            "向來陵谷尚休然，放眼高臺萬象還。",
            "南國一池襄漢水，中原千古鄧唐山。",
            "斜陽淡淡飛鴻沒，芳草萋萋戎馬閒。",
            "前代英雄亦何許，棹歌日日過滄灣。"
        ],
        "title": "題峴山",
        "id": "b19690ed-7873-402b-ac1f-641ed56496d0"
    },
    {
        "author": "黄載",
        "paragraphs": [
            "誰推酆都扃，逸此魔十二。",
            "相羣鬭蟆供戲劇，綃墨何從拂其迹。",
            "兩雄鬭於前，四鬼相視欣欣然。",
            "小蟆對睨攤雙膝，筠籠一蟆跳欲出。",
            "前者差壯一力肩，後者引索擎於拳。",
            "髯翁磬折目勝負，突眼老嫗探頭覷。",
            "就中黄叟如蹲鴟，破帽長袍吾老馗。",
            "隻眼直下看不匝，諸鬼樂與吾翁狎。",
            "四丁更與蟆之魁，疾馳不能壓欲頹。",
            "蟆肥于豚怒於虎，張頤縮項誇相顧。",
            "昔時唐宋失天經，妖蟆曾搳天眼精。",
            "今魔視蟆細於螘，魔若跳梁那可指。",
            "羣陰膠凝互掀翻，六鼇頂戴愁顛連。",
            "但能伐魔既厥類，芟夷妖蟆談笑耳。",
            "僇妖之事馗所司，何獨反與爲兒戲。",
            "不惟失職縱姦宄，鬼禍如蟆將及爾。",
            "參軍參軍其然乎，或者好事丹青圖。",
            "諒應馗笑玉川子，誅蟆未誅骨先苦。",
            "風悲雨凄天地愁，蟆鬼正是相雄秋。",
            "僅餘一目不可搳，我曷不可相娛說。",
            "會聞隔簾歌鬭鼃，山鬼性命摧紅牙。"
        ],
        "title": "鍾馗觀鬼鬬蟆圖",
        "id": "ad9bca5d-2fc5-4a3c-b4dd-d27dba6f121e"
    },
    {
        "author": "黄載",
        "paragraphs": [
            "社寒比臘更清嚴，花蕊蕭疏半欲緘。",
            "過手重裘猶得力，莫將晴煗信春衫。"
        ],
        "title": "絕句",
        "id": "9bff5851-4d6f-4277-9d65-856c50680732"
    },
    {
        "author": "黄載",
        "paragraphs": [
            "夢覺三通鼓，連檣聞欠呵。",
            "世間半夜後，枕上醒人多。",
            "思想從天落，悲歡奈曉何。",
            "南柯莫輕笑，未易到南柯。"
        ],
        "title": "舟中夢覺",
        "id": "2479d8b5-51c3-4526-aec0-87144e0e9ac2"
    },
    {
        "author": "王學可",
        "paragraphs": [
            "天柱峰高萬壑分，故留九鎖限塵棼。",
            "泉飛窗牖長爲雨，日上岡巒半是雲。",
            "洞擘陰崖通遠岫，石生暗暈作奇紋。",
            "聖朝每爲民祈福，絕笈求仙漢代君。"
        ],
        "title": "洞霄宮  其一",
        "id": "45dea923-2fad-4f5e-8f0b-488d4240b330"
    },
    {
        "author": "王學可",
        "paragraphs": [
            "歷遍江湖幾萬重，豈期方到洞霄中。",
            "山翻九鎖天分出，洞徹三茅地透東。",
            "夭矯龍蛇幢節影，晶熒日月御香風。",
            "茫茫世上尋雲漢，何必仙宮勝此宮。"
        ],
        "title": "洞霄宮  其二",
        "id": "389c8fce-10ed-4b0d-95c5-6b72d8e77490"
    },
    {
        "author": "王學可",
        "paragraphs": [
            "天巧何年路，千峰亂入雲。",
            "瀑飛雙澗合，崖斷一橋分。",
            "樹色春猶凍，猿聲夜或聞。",
            "靈蹤如可見，煮茗共爐熏。"
        ],
        "title": "石梁和韻",
        "id": "6ccd649c-3491-4566-9bc3-f611355af617"
    },
    {
        "author": "王學可",
        "paragraphs": [
            "蘇公早聞道，文章乃其戲。",
            "乳泉出重海，作賦聊記異。",
            "玉池嚥中夜，挈瓶非小智。",
            "氣者水之生，此語可深味。"
        ],
        "title": "題蘇端明書乳泉賦後",
        "id": "8a2aa0cc-54d6-453d-a858-7140ebc80733"
    },
    {
        "author": "馮褎然",
        "paragraphs": [
            "萬山森玉寒如削，一騎奔塵去欲飛。",
            "路闊並鞍同笑語，酒酣執手話依違。",
            "英名他日垂青史，好語今朝紀翠微。",
            "三月錢塘江上道，莫歌金縷易忘歸。"
        ],
        "tags": [
            "钱塘江"
        ],
        "title": "登齊山",
        "id": "ad3b554b-4a78-4324-9fee-480ae0cec7c2"
    },
    {
        "author": "黄社菴",
        "paragraphs": [
            "蜀道于今似弈棋，要令一著□安危。",
            "朝廷獨選李曾伯，勳業當如郭子儀。"
        ],
        "title": "題浯溪  其一",
        "id": "53bcc522-1b93-4e42-aa6d-e851e0bbeced"
    },
    {
        "author": "黄社菴",
        "paragraphs": [
            "雖扼咽喉□□間，猶□□脈得良醫。",
            "□□□□平成報，重讀磨崖□字碑。"
        ],
        "title": "題浯溪  其二",
        "id": "3160284f-81c4-48ab-ac25-c84c17037b35"
    },
    {
        "author": "楊之麟",
        "paragraphs": [
            "上人胸次有文機，信手招來總是詩。",
            "莫問鋪排誰句子，逼人清壓雪梅枝。"
        ],
        "title": "題亞愚江浙紀行集句詩",
        "id": "f866a9c9-25c0-4734-90d5-370bf587c56a"
    },
    {
        "author": "陳書𥩝",
        "paragraphs": [
            "未於詩上著工夫，爭把疏愚敵亞愚。",
            "只盍金沙分半席，歸舟能用幾錢租。"
        ],
        "title": "題亞愚江浙紀行集句詩",
        "id": "a5328693-a8f8-4555-b171-5e8c98c217ff"
    },
    {
        "author": "王諶",
        "paragraphs": [
            "蠲吉辰，薦明廷。",
            "祇中壇，賓萬靈。",
            "醮祠壽宮禮太一，東祀天孫西太室。",
            "靈芝寶鼎胙元封，親郊雍畤回中峰。",
            "中峰絕嶮天所劃，百神驅道平如席。",
            "雲髾秀革高拂空，翠輦玉鸞鳴霹靂。",
            "試憑蕭關望朔方，月支稽首樓蘭降。",
            "復朝獨鹿狩鳴澤，芬樹羽林歸建章。",
            "建章壁門春晝永，井幹泰液多游幸。",
            "千秋萬歲奈樂何，幾度鸞旗出安定。"
        ],
        "title": "上之回",
        "id": "be160c1d-a486-47ba-9709-6fccbdc59528"
    },
    {
        "author": "王諶",
        "paragraphs": [
            "有客可與遊，闕酒得無病。",
            "豈意四從事，過我不待請。",
            "洗杓挹風度，免慙林花盛。",
            "公學此味如，渾厚兼醇正。",
            "公量虛谷如，有來良善應。",
            "肯分兵厨瀝，少佐筆力勁。",
            "罷營杖頭錢，徐取松間徑。",
            "登臨舊能賦，七發踵枚乘。",
            "此興老未衰，西日尚餘映。",
            "風怒雷再鼓，雲破天一鏡。",
            "山花下野鳥，詩題一堪命。",
            "府公文章伯，聲稱聳羣聽。",
            "明朝倒錦囊，非是庶所訂。",
            "豈伊綵鳳鳴，而聆露鶴警。",
            "定知謝東山，凡百易子敬。"
        ],
        "title": "張守送酒次敬字韻作詩謝之遊北山",
        "id": "acd15650-5e20-46a4-a9e7-a6c4affc350a"
    },
    {
        "author": "王諶",
        "paragraphs": [
            "畢逋秦氏烏，差池吳宮燕。",
            "秦人挾彈巢若危，吳宮遺火巢空散。",
            "不知野田雀，終日茅簷角。",
            "卑棲俛啄蓬艾間，不畏鷹鸇與繒𥐊。"
        ],
        "title": "黄雀",
        "id": "9e434cce-8274-49e4-ac2a-b70c5302e86e"
    },
    {
        "author": "王諶",
        "paragraphs": [
            "逢人說也休，舉世任沉浮。",
            "清磬野雲曉，素琴山月秋。",
            "詩材頻料理，世事不經求。",
            "每向滄波上，時時戲鴨鷗。"
        ],
        "title": "贈茅也休  其一",
        "id": "2d24216d-c944-4736-92c5-923b9f9a0486"
    },
    {
        "author": "王諶",
        "paragraphs": [
            "覿面祇談道，知音不和詩。",
            "盈樽清竹葉，圍坐古梅枝。",
            "煮茗雲生鼎，抄糜雪滿匙。",
            "張山山木落，何日又追隨。"
        ],
        "title": "贈茅也休  其二",
        "id": "a01c1fb9-8a37-45aa-b9bc-324fa0ff9d11"
    },
    {
        "author": "王諶",
        "paragraphs": [
            "君來古括州，吳楚一節遊。",
            "衣染匡廬碧，詩清雁蕩秋。",
            "山行尋隠逸，野坐傲公侯。",
            "不欲携書獻，文章生古愁。"
        ],
        "tags": [
            "庐山"
        ],
        "title": "贈括蒼季此翁",
        "id": "0132b1d9-1236-4d69-9794-cfe4f11e0297"
    },
    {
        "author": "王諶",
        "paragraphs": [
            "自是神仙客，梅花亦讓青。",
            "綠垂雲葉重，黄映雪花輕。",
            "襪小凌波穩，杯斜带露傾。",
            "一枝來贈我，吟几覺春生。"
        ],
        "title": "次韻謝惠山村送水仙",
        "id": "293c5ab5-59e4-4f3d-aa1f-a309d05c789f"
    },
    {
        "author": "王諶",
        "paragraphs": [
            "曉入荆溪路，西風快似刀。",
            "雪深埋樹脚，水淺見溪毛。",
            "歲序相將換，人心只自勞。",
            "牧童牛背卧，令我愧兒曹。"
        ],
        "title": "早行",
        "id": "4ea2b06a-d918-4023-a6a2-021964d25d91"
    },
    {
        "author": "王諶",
        "paragraphs": [
            "溫然如美玉，文以武兼之。",
            "發鏃妙穿的，揮毫不待思。",
            "行途多早氣，參學已秋期。",
            "捷報重陽近，黄花汎一巵。"
        ],
        "title": "送薛端夫赴武學赴舉",
        "id": "21050b4a-44f2-445b-a2b3-631fe1da4d5c"
    },
    {
        "author": "王諶",
        "paragraphs": [
            "案有磨人墨，囊無使鬼錢。",
            "難教典班史，只可折花鈿。",
            "破屋日多雨，頹簷夜見天。",
            "山童因煮筍，庖下始生烟。"
        ],
        "title": "煮筍",
        "id": "3bcdfa6b-7b70-4b95-a2fe-c3e78838ffad"
    },
    {
        "author": "王諶",
        "paragraphs": [
            "飯罷扣松關，襟懷分外寬。",
            "凍雲深擁寺，寒瀨淺鳴灘。",
            "苔剝碑文字，香縈古篆盤。",
            "尋春難著句，爲怕起愁端。"
        ],
        "title": "飯罷  其一",
        "id": "67eac3da-5289-4278-8702-022858b62497"
    },
    {
        "author": "王諶",
        "paragraphs": [
            "雪意猶商略，溪雲半有無。",
            "短莎眠野犢，枯樹點寒烏。",
            "牢落詩仍在，蕭條歲已徂。",
            "過門人挽住，相倩寫桃符。"
        ],
        "title": "飯罷  其二",
        "id": "16116ea6-a749-4a8c-a056-0dcfc1ecabe5"
    },
    {
        "author": "王諶",
        "paragraphs": [
            "解作漫天雪，終成滿地灰。",
            "行空無罣礙，入幕任徘徊。",
            "巧趁蜂鬚去，輕隨燕翼來。",
            "顛狂渾不定，飛舞過樓臺。"
        ],
        "title": "柳絮",
        "id": "4ce603a2-5e7a-4d1c-b1cb-e4d4d543427c"
    },
    {
        "author": "王諶",
        "paragraphs": [
            "經行到北林，此地轉驚心。",
            "小市魚蝦貴，荒村竹樹深。",
            "帆檣侵柳影，罾屋占溪陰。",
            "詩罷還飛去，沙鷗識苦吟。"
        ],
        "title": "北林",
        "id": "7bbddd9e-74e7-48cd-9a98-887ff57b292c"
    },
    {
        "author": "王諶",
        "paragraphs": [
            "兀坐苦無營，乘閑偶訪僧。",
            "山深雲作伴，庵迥石爲朋。",
            "古木含蒼蘚，幽花落翠藤。",
            "昏鐘三扣罷，童子上香燈。"
        ],
        "title": "宿北山  其一",
        "id": "8f56f088-4e09-43bd-b8aa-7858d7c40317"
    },
    {
        "author": "王諶",
        "paragraphs": [
            "四壁靜無人，翛然夜不驚。",
            "龕燈光焰薄，紙帳夢魂清。",
            "有月山猶暗，無風松自鳴。",
            "結茅終隠此，高枕待升平。"
        ],
        "title": "宿北山  其二",
        "id": "9d91ea45-1cde-4834-bffc-8325f974e68c"
    },
    {
        "author": "王諶",
        "paragraphs": [
            "馬踏新松影，衣沾秀麥寒。",
            "藤花綴纓珞，竹筍透琅玕。",
            "詩向閑中得，心因靜處寬。",
            "一聲幽鳥囀，深在翠林端。"
        ],
        "title": "入邑  其一",
        "id": "81f710ed-a868-4b5a-981b-800a2f97fa78"
    },
    {
        "author": "王諶",
        "paragraphs": [
            "野蔓侵沙徑，山泉渡石梁。",
            "樹頭蠶葚熟，籬下雀梅香。",
            "人與春光老，閒隨日影長。",
            "撚鬚吟不就，窮殺孟襄陽。"
        ],
        "title": "入邑  其二",
        "id": "30078660-fc45-4f82-8fa0-173fbdad0d4c"
    },
    {
        "author": "王諶",
        "paragraphs": [
            "五言與七字，句句總清新。",
            "但得詩囊富，何憂客路貧。",
            "梅花一巘雪，瑶草半巖春。",
            "著我司盟去，吟邊養病身。"
        ],
        "title": "題褚道士雪巘詩卷",
        "id": "8da43c31-c3f6-4c5a-bfd8-0c48c46b62e3"
    },
    {
        "author": "王諶",
        "paragraphs": [
            "會面苦無因，緘書意亦勤。",
            "相望七十里，僅隔一重雲。",
            "有句來求墨，得詩如見君。",
            "從知相憶夢，花下擬論文。"
        ],
        "title": "酬趙懶翁求墨",
        "id": "ebd82234-745c-4770-b3dd-6f8303b7b681"
    },
    {
        "author": "王諶",
        "paragraphs": [
            "荒祠存玉像，畫壁剝蒼苔。",
            "額古名難問，村空祭不來。",
            "亂鴉號古木，鬭雀罥浮埃。",
            "猶有人求珓，西風動紙灰。"
        ],
        "title": "道傍廟",
        "id": "ac428883-8a8b-40f0-8e21-8769b126f580"
    },
    {
        "author": "王諶",
        "paragraphs": [
            "又是逢初度，紅稀綠暗時。",
            "自斟生日酒，閑理去年詩。",
            "活計惟書在，衰容只鏡知。",
            "人情與天道，翻覆似枯棋。"
        ],
        "title": "生日",
        "id": "c698c05e-6953-4308-aa5f-73670eb14592"
    },
    {
        "author": "王諶",
        "paragraphs": [
            "未晚僮先卧，無聊自展衾。",
            "一燈愁裏夢，數首客中吟。",
            "隣舍誰歌曲，譙更遠送音。",
            "秋風催素髮，憔悴滿華簪。"
        ],
        "title": "旅中述懷",
        "id": "b2be7f55-530d-4d29-84a3-c35bed527f56"
    },
    {
        "author": "王諶",
        "paragraphs": [
            "到此添離恨，垂楊已拂肩。",
            "擔輕緣少鏹，衣暖欲抽綿。",
            "春事遽如許，客懷殊未然。",
            "竹籬沽酒市，雨濕杏花烟。"
        ],
        "title": "到此",
        "id": "c2e5757c-bae7-4b59-bf9e-9a0dfc6f0394"
    },
    {
        "author": "王諶",
        "paragraphs": [
            "去日猶殘雪，歸來夏氣清。",
            "閑隨白雲出，看到綠陰成。",
            "野色供詩料，山光快客情。",
            "路逢鄉父老，駐足問行程。"
        ],
        "title": "乍歸",
        "id": "9e951bd3-6fee-438a-aede-0bb31ed63bd9"
    },
    {
        "author": "王諶",
        "paragraphs": [
            "此地知誰隠，當門列翠屏。",
            "栽花多是藥，題壁半書經。",
            "栗鼠咀紅果，山禽墮翠翎。",
            "峰頭宜眺望，只欠小茅亭。"
        ],
        "title": "過山家",
        "id": "6cc4c42f-6896-4cf7-b318-a24fbe4d166f"
    },
    {
        "author": "王諶",
        "paragraphs": [
            "長安爲客者，皆是利名人。",
            "只有君同我，惟添病與貧。",
            "秋風籬下菊，夜雨水邊蓴。",
            "擬共租船去，歸家趁小春。"
        ],
        "title": "簡劉吉父",
        "id": "8e39f100-0972-40a5-bf81-b50c93117c1e"
    },
    {
        "author": "王諶",
        "paragraphs": [
            "論交三十載，彼此坐詩窮。",
            "只恨性各別，其他心盡同。",
            "茶苗封穀雨，書葉寄蘋風。",
            "無限懷君意，鶑聲綠樹中。"
        ],
        "title": "簡章伯和",
        "id": "725d2437-400f-493d-9438-574a2601b099"
    },
    {
        "author": "王諶",
        "paragraphs": [
            "釣艇橫溪水，漁罾搭槿籬。",
            "年豐翁自樂，酒熟客先知。",
            "凉吹生蘋葉，斜陽戀竹枝。",
            "苦吟渾未就，倚柂立移時。"
        ],
        "title": "舟行即事",
        "id": "5b931ab1-3ecf-41ea-b4bb-57ba5125ea73"
    },
    {
        "author": "王諶",
        "paragraphs": [
            "伏枕屢經旬，醫庸藥不靈。",
            "自從春意動，纔覺病魂醒。",
            "露洗桃心赤，風揩柳眼青。",
            "勞君相憶夢，每夜到巖扃。"
        ],
        "title": "答章伯和問疾",
        "id": "336e0a2a-4d76-4f4b-81a1-48b001e8ef0e"
    },
    {
        "author": "王諶",
        "paragraphs": [
            "試子玉簪筆，他工總不如。",
            "毫長宜貯墨，管凈可抄書。",
            "汝自誇淮兔，吾猶註魯魚。",
            "鬢毛斑白盡，心折正緣渠。"
        ],
        "title": "贈筆工",
        "id": "8d45bb64-74e0-41d9-9f66-54b1c6c5403b"
    },
    {
        "author": "王諶",
        "paragraphs": [
            "松江期一到，二十二三年。",
            "今日身臨此，憑虛骨欲仙。",
            "塔連吳苑樹，帆带洞庭煙。",
            "見說鱸魚美，囊無斫鱠錢。"
        ],
        "tags": [
            "洞庭湖"
        ],
        "title": "吳江橋",
        "id": "5429862c-abd0-4f76-9544-7368c05f9973"
    },
    {
        "author": "王諶",
        "paragraphs": [
            "欲言非一事，曉夕待君來。",
            "吟屋新裝辦，閑門未敢開。",
            "春光歸巷陌，山色入樓臺。",
            "猶有梅花在，相期把酒杯。"
        ],
        "title": "招玉淵",
        "id": "cd9d98cc-5c47-428b-ab03-6ee6e4d1c193"
    },
    {
        "author": "王諶",
        "paragraphs": [
            "向來已觀集，今見自吟詩。",
            "天下有清論，僧中真白眉。",
            "淡如秋水浄，濃比夏雲奇。",
            "慎勿輕拈出，常人罕見知。"
        ],
        "title": "題詩僧亞愚眉白集",
        "id": "321a79dd-1348-4d36-8904-6283aa335f1f"
    },
    {
        "author": "王諶",
        "paragraphs": [
            "策杖扣禪坊，空山草木長。",
            "殿荒人曬席，僧去佛無香。",
            "榆樹苔衣綠，松花粉穗黄。",
            "茲行無伴侶，獨自繞修廊。"
        ],
        "title": "到李山寺",
        "id": "3fb627aa-9f23-4db8-8f19-1c164f09f3f0"
    },
    {
        "author": "王諶",
        "paragraphs": [
            "簡師得道不參禪，燕坐常居古色軒。",
            "夏禹告功遺跡在，任公垂釣有車存。",
            "海通泉洞深千尺，寺映重巖月一痕。",
            "何日短筇塵外去，瓣香來此叩玄門。"
        ],
        "title": "爲簡上人賦古色軒  其一",
        "id": "3a0fb871-c53a-42eb-a187-b50ad539c7fd"
    },
    {
        "author": "王諶",
        "paragraphs": [
            "小舟吚啞渡橫塘，十里秋畦粳稻香。",
            "莫怪雨聲驚客夢，要催詩句入行囊。",
            "重過蘋水波浮綠，遥見菊籬花正黄。",
            "佳節莫論重九後，𫇢篷獨酌汎茱觴。"
        ],
        "title": "爲簡上人賦古色軒  其二",
        "id": "edd13d64-b5f1-4281-bb2b-9af144ba04ee"
    },
    {
        "author": "王諶",
        "paragraphs": [
            "五百年前吾祖宅，雲孫從昔未曾經。",
            "山藏古寺窗連碧，水繞平田稻正青。",
            "臺染夜雲微带潤，劍涵秋水尚餘腥。",
            "僧堂借得羊毛筆，自蘸寒泉寫石屏。"
        ],
        "title": "虎丘",
        "id": "937dd46d-a344-459a-813a-435a3f78a2c9"
    },
    {
        "author": "王諶",
        "paragraphs": [
            "五旬行李經吳越，四月風光正惠夷。",
            "綠水悠悠晴脈脈，青條總總實離離。",
            "飛來何處雙黄蝶，叫徹他山一子規。",
            "却把閑身成倦客，關心書几晝長時。"
        ],
        "title": "遠出乍歸",
        "id": "bd266e4f-7f2f-42e0-8029-08f98b9f2e72"
    },
    {
        "author": "王諶",
        "paragraphs": [
            "絲桐掛壁戶常扃，雅弄深防俗耳聽。",
            "滴露研朱重點易，焚香炷火細翻經。",
            "山含晚色千峰紫，松傲新霜一派青。",
            "獨向巖扉抱高隠，有誰能識少微星。"
        ],
        "title": "簡吳若清",
        "id": "d3c52fbf-433c-4747-88da-0ffec089f1e7"
    },
    {
        "author": "王諶",
        "paragraphs": [
            "前面人家是畫圖，數間茅屋映菰蒲。",
            "濛籠雲裏羣峰出，欵乃灘邊一棹孤。",
            "歲熟農人還自樂，天晴水鳥競相呼。",
            "絕憐兩岸垂絲柳，比却來時一半枯。"
        ],
        "title": "舟行",
        "id": "2233a996-b052-407f-a520-f40791bd78d5"
    },
    {
        "author": "王諶",
        "paragraphs": [
            "細字書橫雙眼明，破窗閲盡幾陰晴。",
            "年來干祿渾無夢，老去吟詩尚有情。",
            "謾向紙田耕石硯，斷無金縷侑銀觥。",
            "和篇聊博先生笑，應笑寒儒太瘦生。"
        ],
        "title": "次岳尚書韻",
        "id": "6a3bf657-e089-409c-9ffe-28df180d7dae"
    },
    {
        "author": "王諶",
        "paragraphs": [
            "世態翻雲覆雨間，令人合眼夢還山。",
            "生平名義入肝膈，歲晚師門要面顔。",
            "鷗鷺波寬雖有約，鳳凰城近可容閒。",
            "留年看試調元手，未擬安仁賦拙艱。"
        ],
        "title": "寄王仲衡尚書",
        "id": "cd46256e-5ce7-4cfb-89e6-8b43a70d7b07"
    },
    {
        "author": "王諶",
        "paragraphs": [
            "特地捫蘿入翠微，楊花故故點征衣。",
            "遊人盡逐暮光去，野老獨携山色歸。",
            "擬泛銀濤浮浩渺，難尋玉貌問芳菲。",
            "吳亡越伯渾休問，且買清樽送落暉。"
        ],
        "title": "歸山",
        "id": "6567f427-9d82-41ca-ae49-95d1e7239427"
    },
    {
        "author": "王諶",
        "paragraphs": [
            "遥山一望青如染，到得山邊却不青。",
            "松徑有風常自掃，巖扉入夜不曾扃。",
            "燒殘栢子重添火，沽得村醪旋倒瓶。",
            "却羨山僧無一事，日長簾下自翻經。"
        ],
        "title": "留山庵",
        "id": "c7c1e2c4-8bb3-4ab4-907f-25961c3800db"
    },
    {
        "author": "王諶",
        "paragraphs": [
            "連日新晴愜病懷，跧藏一室絕纖埃。",
            "出來未得寒猶在，窮不奈何春又回。",
            "酒盞慚疎朋舊少，紙簾不爲俗人開。",
            "日長自有閒工課，汲水銅瓶浸古梅。"
        ],
        "title": "病起",
        "id": "7a77c800-5052-43bd-8baa-ca4562f3dfba"
    },
    {
        "author": "王諶",
        "paragraphs": [
            "借得小樓聊寄蹟，夜深猶自未扃扉。",
            "鼠摇暗壁驚人夢，螢度破窗粘客衣。",
            "舊隠圖書從水汎，後園松菊與心違。",
            "思量應被沙鷗笑，煙雨滿船胡不歸。"
        ],
        "title": "借樓",
        "id": "2e237818-7246-4204-acf7-40aeab26ef77"
    },
    {
        "author": "王諶",
        "paragraphs": [
            "二十年前曾到此，重來又是晚春時。",
            "蘆因水長全然短，山被雲遮分外奇。",
            "漁艇添成古圖畫，鴈行點破碧瑠璃。",
            "布衣憔悴江湖客，閑倚欄干自覓詩。"
        ],
        "title": "題雲海亭",
        "id": "d7f0d4cd-9e53-4354-a50a-0aeb105a80cc"
    },
    {
        "author": "王諶",
        "paragraphs": [
            "去年相遇釣魚磯，今歲飄飄又入扉。",
            "渡月薄侵蟾兔冷，拂雲輕助燕鴻飛。",
            "逗遛餘響驚殘夢，催促新寒上裌衣。",
            "欲把絲桐傳此曲，破琴絃斷損金徽。"
        ],
        "title": "秋風",
        "id": "22ecd106-0966-4c5a-a833-1c5a63b1f7e4"
    },
    {
        "author": "王諶",
        "paragraphs": [
            "六幅蒲帆去似飛，浪翻新漲綠沿堤。",
            "一川水墨王摩詰，十里鶑花杜牧之。",
            "雲遶楚宮春雨後，煙籠秦樹晚晴時。",
            "人生來往情何極，江北江南酒一巵。"
        ],
        "title": "泛苕溪",
        "id": "8b2409b7-8821-455d-91e5-1ec07725a9be"
    },
    {
        "author": "王諶",
        "paragraphs": [
            "閑來古寺欲忘歸，無奈征塵染素衣。",
            "綠葉雲稠荒澗水，白雲青濕舊禪扉。",
            "窗涵遠色明丹篆，鐘冒嵐煙入翠微。",
            "盛世登封今已矣，斷碑無語對斜暉。"
        ],
        "title": "遊善區寺",
        "id": "6a6f14d5-49d9-49a7-9334-5860b41ffe5e"
    },
    {
        "author": "王諶",
        "paragraphs": [
            "故人邀我共清樽，躡屐歸來已半醺。",
            "無限雨聲供醉筆，一窗燈影共誰分。",
            "銅瓶火煖鳴天籟，寶鼎香殘拂岫雲。",
            "今夜夢魂清更甚，扁舟冷伴白鷗羣。"
        ],
        "title": "友人招飲",
        "id": "f0760f24-6b8f-4bf9-9e50-4e679d5b4f75"
    },
    {
        "author": "王諶",
        "paragraphs": [
            "入却山來事事宜，眼邊何處不關詩。",
            "風飄花片上書冊，水浸山峰入硯池。",
            "酒欲飲時斟易盡，棋當勝處著嫌遲。",
            "箇中自有無窮趣，莫遣兒曹取次知。"
        ],
        "title": "入山",
        "id": "66a9dc85-4569-4322-bb18-548a7f70d33e"
    },
    {
        "author": "王諶",
        "paragraphs": [
            "遣送書齋小浄瓶，麝煤藏久带芳馨。",
            "難書八萬四千偈，只寫多心一卷經。"
        ],
        "title": "送墨與則上人",
        "id": "c0679bc1-0b58-4711-9da4-16fee676e6ae"
    },
    {
        "author": "王諶",
        "paragraphs": [
            "扁舟煙重冷漁蓑，兩岸人家浸小河。",
            "芳草自生春自老，落花隨雨晚風多。"
        ],
        "title": "苕溪舟次",
        "id": "2ba5ec10-5743-4f77-974c-8495d9dd74d4"
    },
    {
        "author": "王諶",
        "paragraphs": [
            "一炷清香一局棋，坐看山雨到來時。",
            "晚晴獨步出門去，雲掛碧青松樹枝。"
        ],
        "title": "山庵即景",
        "id": "e4c35453-5416-4a25-af94-afb755850aec"
    },
    {
        "author": "王諶",
        "paragraphs": [
            "睡起西窗午正蹉，小春天氣尚融和。",
            "顛狂絕笑簷前蝶，不道殘陽已不多。"
        ],
        "title": "十月晦日睡起",
        "id": "7df0c992-1c5c-4312-b83a-690dfebfdb76"
    },
    {
        "author": "王諶",
        "paragraphs": [
            "萬里春光眼界明，半窗斜日醉魂醒。",
            "有時夢入廬山去，瀑布聲中拄杖行。"
        ],
        "tags": [
            "庐山"
        ],
        "title": "次亞愚韻  其一",
        "id": "463b23c9-b695-4663-8bbf-777a0589dc56"
    },
    {
        "author": "王諶",
        "paragraphs": [
            "絲絲楊柳拂輕烟，那惜床頭買酒錢。",
            "此段風流如不賞，一般佳致又明年。"
        ],
        "title": "次亞愚韻  其二",
        "id": "49f1e761-51b7-459e-a676-7dcea736d2a4"
    },
    {
        "author": "王諶",
        "paragraphs": [
            "梅臉斕斑褪粉粧，桃心依約暈輕黄。",
            "春風花草經行遍，次第安排到海棠。"
        ],
        "title": "次亞愚韻  其三",
        "id": "d87a78f2-31f7-47d5-9179-78ce2413a194"
    },
    {
        "author": "王諶",
        "paragraphs": [
            "寒梅一樹照清池，花底嫣香尚覓詩。",
            "稚子不知吟思苦，却來池上數魚兒。"
        ],
        "title": "次亞愚韻  其四",
        "id": "e762a47e-6696-4e35-a47f-6b53923d1c4e"
    },
    {
        "author": "王諶",
        "paragraphs": [
            "蘭芷流來水亦香，滿汀鷗鷺動斜陽。",
            "聲欵乃，間鳴榔，儂家只住岸西旁。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其一",
        "id": "d8b08ff5-97d3-4b2d-b12f-1138ee98eba4"
    },
    {
        "author": "王諶",
        "paragraphs": [
            "翁嫗齊眉婦亦賢，小姑顔貌正笄年。",
            "頭髮亂，髻鬟偏，愛把花枝立柂前。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其二",
        "id": "94cc1fb1-4289-4be8-b0da-1588316241c9"
    },
    {
        "author": "王諶",
        "paragraphs": [
            "湘妃淚染竹根斑，風雨連朝下釣難。",
            "春浪急，石磯寒，買得茅柴味亦酸。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其三",
        "id": "1a740e3e-c5ab-4c33-a5a3-5883bd288e62"
    },
    {
        "author": "王諶",
        "paragraphs": [
            "滿湖飛雪攪長空，急起呼兒上短篷。",
            "蓑笠具，畫圖同，鐵笛聲長曲未終。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其四",
        "id": "cb581bc3-21dd-4342-995f-8b469a21a841"
    },
    {
        "author": "王諶",
        "paragraphs": [
            "離騷讀罷怨聲聲，曾向江邊問屈平。",
            "醒還醉，醉還醒，笑指滄浪可濯纓。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其五",
        "id": "746237d1-c5f3-41a7-a7d4-a147faf8fe09"
    },
    {
        "author": "王諶",
        "paragraphs": [
            "白髮髼鬆不記年，扁舟泊在荻花邊。",
            "天上月，水中天，夜夜煙波得意眠。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其六",
        "id": "e15d7975-1f47-4f79-a6a9-0da9138b09e6"
    },
    {
        "author": "王諶",
        "paragraphs": [
            "只在青山可卜鄰，妻兒語笑意全真。",
            "休識字，莫嫌貧，方是安閑第一人。"
        ],
        "title": "嘉熙戊戌季春一日畫溪吟客王子信爲亞愚詩禪上人作漁父詞七首  其七",
        "id": "ae546f77-4b99-4414-9083-f4c7b79e791f"
    },
    {
        "author": "王諶",
        "paragraphs": [
            "紫燕黄鸝興已闌，薰風庭院綠陰寒。",
            "兒童競說新篁長，只隔前窗懶去看。"
        ],
        "title": "絕句  其一",
        "id": "ee183564-52aa-4f7e-8f62-34e7b37b3f22"
    },
    {
        "author": "王諶",
        "paragraphs": [
            "午風吹夢過橋西，夢裏詩成未有題。",
            "睡起不知天早晚，柳風忽送子規啼。"
        ],
        "title": "絕句  其二",
        "id": "e20ad70c-9158-4d3e-a38b-1068cf8bc3fc"
    },
    {
        "author": "王諶",
        "paragraphs": [
            "過了荼䕷與素馨，一春風雨欠追尋。",
            "却從立夏晴多日，策杖閑來看綠陰。"
        ],
        "title": "絕句  其三",
        "id": "06838f23-5626-428e-a3ba-e7239613ef3a"
    },
    {
        "author": "王諶",
        "paragraphs": [
            "草綠花紅展綉衾，菜畦一色漾黄金。",
            "行行山路情何限，春事三分一半深。"
        ],
        "title": "無題  其一",
        "id": "36398d7b-e115-4d19-8a11-be3e34dda29c"
    },
    {
        "author": "王諶",
        "paragraphs": [
            "小院風來荷葉香，莓苔繞砌綠陰凉。",
            "燕飛低拂琴絃響，驚破一窗幽夢長。"
        ],
        "title": "無題  其二",
        "id": "5abd6ef0-8989-4b59-a2e4-af6b92b34878"
    },
    {
        "author": "王諶",
        "paragraphs": [
            "萬古玉潭水，君何獨擅名。",
            "多應吟思苦，一似此泉清。",
            "山澤供高隠，江湖已著聲。",
            "小詩拈未出，更欲與君評。"
        ],
        "title": "題劉玉潭詩",
        "id": "60fca10f-782d-4b33-9191-3fd5bf36f7e6"
    },
    {
        "author": "王諶",
        "paragraphs": [
            "荒村日已黄，小泊近橫塘。",
            "昨夜一番雨，今宵滿意凉。",
            "濕沙藏蚓唱，風柳卸螢光。",
            "隔浦誰家住，吹來荷葉香。"
        ],
        "title": "姚村夜泊",
        "id": "cf3b0155-3ba8-4f94-88ea-d74a1fae1d78"
    },
    {
        "author": "王志道",
        "paragraphs": [
            "古木夾幽徑，森嚴夏禹祠。",
            "陰雲護陵寢，遺廟鎖蛟螭。",
            "窆石今猶在，梅梁事亦奇。",
            "道人情意厚，邀我讀殘碑。"
        ],
        "title": "題大禹廟",
        "id": "bd2d2e44-1d76-4f2f-948f-0879102f63cc"
    },
    {
        "author": "王志道",
        "paragraphs": [
            "重屋祗承敬勿休，前星主鬯貳凝旒。",
            "度筵九尺陳黄目，助祭諸王未白頭。",
            "精意已知通烈祖，儀文元不減圜丘。",
            "兩階屢舞苗民格，何况金穰歲有秋。"
        ],
        "title": "和半庵慶成詩韻",
        "id": "3b60466a-0116-48b5-b096-f6057ec91896"
    },
    {
        "author": "王志道",
        "paragraphs": [
            "東南王氣萃錢塘，襟帯江湖國勢强。",
            "萬頃煙波流德澤，四時絃管樂豐穰。",
            "帆歸別浦魚鹽聚，雨過平堤草木香。",
            "欲賦上林才不逮，舉頭三祝壽無疆。"
        ],
        "title": "賦江湖偉觀",
        "id": "4ee248da-aa53-4c4e-85b8-68a8980d6577"
    },
    {
        "author": "王志道",
        "paragraphs": [
            "場屋辛勤債未償，又隨宦轍到河陽。",
            "米無五斗腰徒折，醋有三升鼻慣嘗。",
            "屢典朝衣賙過客，時沽坊酒滌愁腸。",
            "此心對越知無愧，午夜爐香乞歲穰。"
        ],
        "title": "簡中朝貴人",
        "id": "330e8bc1-e5a6-46bb-8c3a-05fd64e18c9e"
    },
    {
        "author": "王志道",
        "paragraphs": [
            "化瑟初更世道清，宗臣只合在朝廷。",
            "謀猷况已彌台衮，姓字尤當列御屏。",
            "不向紅雲鳴玉佩，却隨丹旐引芻靈。",
            "象賢喜有金閨彥，全似先生舊典刑。"
        ],
        "title": "挽趙右司",
        "id": "f80c6f31-4671-47ca-85dd-21c275644646"
    },
    {
        "author": "王志道",
        "paragraphs": [
            "窗前銀燭焰將暗，樓上梅花引已殘。",
            "忽聽雞鳴思起舞，百年王業尚偏安。"
        ],
        "title": "和秋浦聞雞偶成",
        "id": "9d9a1e2f-d0ab-4db4-809e-2045cd5a5f1d"
    },
    {
        "author": "王志道",
        "paragraphs": [
            "一杯春酒對湖山，遠勝夷猶綠水間。",
            "覓句未工天欲暮，碧雲飛滿舍前灣。"
        ],
        "title": "日南長至小飲於雙清樓坐客九人皆一時名勝各和灣字韻詩予亦效顰以謝",
        "id": "4ab2ea96-5db7-4c70-b6fe-6afb426599c7"
    },
    {
        "author": "王志道",
        "paragraphs": [
            "五湖深處足逍遥，錯把扁舟繫柳條。",
            "塵世不如煙水闊，笑騎黄鶴上層霄。"
        ],
        "title": "寄興",
        "id": "2d68530e-c455-4f87-b7d7-a6c84469630a"
    },
    {
        "author": "王志道",
        "paragraphs": [
            "幽居無事屬山家，閉却柴門日未斜。",
            "啼鳥一聲驚夢覺，小窗閑坐聽蜂衙。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其一",
        "id": "24898f23-379e-44c3-a136-29e95ab73226"
    },
    {
        "author": "王志道",
        "paragraphs": [
            "羃羃黄雲麥壠秋，牧童橫笛倒騎牛。",
            "百金買得葫蘆扇，持向田頭蔽日頭。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其二",
        "id": "84bf1db9-ea06-45d5-9067-de44e967ff3d"
    },
    {
        "author": "王志道",
        "paragraphs": [
            "雨過天青似蔚藍，碧雲收入鳠魚潭。",
            "蠶姑舉手交相慶，趁得新晴老却蠶。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其三",
        "id": "15078117-4176-4e56-8d32-98ec0e01c0f5"
    },
    {
        "author": "王志道",
        "paragraphs": [
            "早蠶上箔將成繭，晚界蠶方起大眠。",
            "兩月辛勤敢胥怨，成絲成絹更成綿。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其四",
        "id": "4a046366-9697-4831-bd56-7c7ffe0541ab"
    },
    {
        "author": "王志道",
        "paragraphs": [
            "樹頭桑葉似穿錢，準擬今年賤似前。",
            "誰信天公難預料，今年却貴似常年。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其五",
        "id": "e9e36420-a112-499a-8312-d720b257d09a"
    },
    {
        "author": "王志道",
        "paragraphs": [
            "紡車纔了辦繅車，澗水當門足漚麻。",
            "輸却官租償却債，今年猶剩百斤茶。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其六",
        "id": "cdedc89e-ae39-4a4f-b347-7fcc439891a1"
    },
    {
        "author": "王志道",
        "paragraphs": [
            "自從巡尉罷搜茶，便覺山中氣象嘉。",
            "賣得錢來供飽飯，尚餘醉酒插山花。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其七",
        "id": "ee0b99a7-9368-4359-9586-377d8aeab9d6"
    },
    {
        "author": "王志道",
        "paragraphs": [
            "漠漠輕煙護鵲巢，楊花無頼矗天高。",
            "粼粼白水秧疇滿，省却年時灌溉勞。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其八",
        "id": "5dc5b02d-4298-40c8-ab32-fae55c08ca0f"
    },
    {
        "author": "王志道",
        "paragraphs": [
            "樵得田頭二麥歸，做成餠餌飽妻兒。",
            "農家喜有耘田本，接到秈禾稻熟時。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其九",
        "id": "b7fa9ddc-857f-4343-8c52-d757c5dc8708"
    },
    {
        "author": "王志道",
        "paragraphs": [
            "新竹成林猶带粉，早秧出水便成針。",
            "日長門巷無人過，一覺齁齁夏木陰。"
        ],
        "title": "僑寄山居霍然幾月凡見之於目聞之於耳者輒綴成絕句名之曰田園雜興非敢比石湖聊以寫一時閑適之趣云爾  其一○",
        "id": "89d3f6da-53c4-4ebf-92ca-c4ba0e397a61"
    },
    {
        "author": "王志道",
        "paragraphs": [
            "雨餘西子濕香腮，那得心情滯酒杯。",
            "浪逐畫舡分社飯，也教人道賞春來。"
        ],
        "tags": [
            "西湖"
        ],
        "title": "和峴窗韻是日也適赴座主西湖社日之讌",
        "id": "aa6a9448-4c20-4e78-89b8-620c0e0fec05"
    },
    {
        "author": "王志道",
        "paragraphs": [
            "漠漠輕雲冒兩山，樓臺依約有無間。",
            "畫船未出波光定，一目新鴻度柳灣。"
        ],
        "title": "秋早過湖",
        "id": "31ef287c-4c8b-4b0d-8b53-cc1840d6bf69"
    },
    {
        "author": "王志道",
        "paragraphs": [
            "文如翻水艷天葩，始信才猷屬故家。",
            "爲愛新吟貪咀嚼，霜髭撚斷日西斜。"
        ],
        "title": "和高簿送梅  其一",
        "id": "58bd9de1-2ebe-4413-ab68-3639a6ca70e2"
    },
    {
        "author": "王志道",
        "paragraphs": [
            "多君時送早春葩，不減孤山處士家。",
            "留取水窗和月看，夜深踈影正橫斜。"
        ],
        "title": "和高簿送梅  其二",
        "id": "c24a5ab4-b2c6-43d8-a01b-eba40d7b9f9a"
    },
    {
        "author": "王志道",
        "paragraphs": [
            "標格清奇壓衆葩，數枝頻到士元家。",
            "情知老大花應笑，强飲從教醉眼斜。"
        ],
        "title": "和高簿送梅  其三",
        "id": "0d7ee5e8-179a-4178-9d2f-597d9474358d"
    },
    {
        "author": "王志道",
        "paragraphs": [
            "屈曲溪橋路兩丫，淡煙如隔小櫺紗。",
            "南枝已入詩人手，三弄從教咽暮笳。"
        ],
        "title": "和高簿送梅  其四",
        "id": "d218b348-ce55-4c4f-9d1e-36d65bec2bab"
    },
    {
        "author": "王志道",
        "paragraphs": [
            "遠望青山兩髻丫，水紋風細縐如紗。",
            "不知遊冶誰家子，也捲黄蘆學塞笳。"
        ],
        "title": "和高簿送梅  其五",
        "id": "2b6faf52-b2a1-4cab-9458-ee1c011ec946"
    },
    {
        "author": "王志道",
        "paragraphs": [
            "花底莓苔蒲樹丫，翠翹玉珥碧襦紗。",
            "靚粧雅器鳴琴友，不向朱門聽鼓笳。"
        ],
        "title": "和高簿送梅  其六",
        "id": "a4d0a962-b738-4f37-ba6c-6d96cf3beede"
    },
    {
        "author": "王志道",
        "paragraphs": [
            "一種薰籠出錦機，殷勤遣送到書幃。",
            "自慚不是裁花手，沾得仇香香滿衣。"
        ],
        "title": "口占謝高簿送錦薰籠",
        "id": "87453136-0d75-4fef-ae53-5b207a767ccd"
    },
    {
        "author": "王志道",
        "paragraphs": [
            "雙桂婆娑天上花，殷勤分送士元家。",
            "捷鈐果副聯韉祝，謁謝當期穀旦差。"
        ],
        "title": "和譚雲翔送雙桂韻",
        "id": "32b9b423-eb2a-45f8-86b3-b72bb10821d6"
    },
    {
        "author": "王志道",
        "paragraphs": [
            "岸芷汀蘭曲曲春，綠蓑青箬老江濆。",
            "倚船三弄東風惡，吹斷巫山片片雲。"
        ],
        "title": "漁父",
        "id": "1bddec0c-d29b-473f-aa6e-c53a2e2c2f0c"
    },
    {
        "author": "王志道",
        "paragraphs": [
            "歲朝伊軋上藍輿，酷似當年在帝都。",
            "柔櫓數聲楊柳外，小舟逗曉過西湖。"
        ],
        "tags": [
            "西湖"
        ],
        "title": "歲朝轎中伊軋聲類櫓舟因感舊遊",
        "id": "b627d9d8-e3c8-4d99-882c-32888555136f"
    },
    {
        "author": "王志道",
        "paragraphs": [
            "頗得山居趣，悠然醉復醒。",
            "閉門延爽氣，數竹寄閑情。",
            "清磬敲殘月，寒潭浴曉星。",
            "誰能牽世網，汩汩苦勞生。"
        ],
        "title": "五言",
        "id": "52604b78-a6bc-4e38-9d2d-83dbb2fefe29"
    },
    {
        "author": "王志道",
        "paragraphs": [
            "步繞西湖路，荷盤送晚香。",
            "歸舟初裊纜，斜月已侵廊。",
            "水外鍾聲杳，風前曲韻長。",
            "剨然思遠舉，逸興渺難量。"
        ],
        "tags": [
            "西湖"
        ],
        "title": "六月八日夜步西湖即事",
        "id": "94bda0f8-abb1-4984-a7cb-cef87be11754"
    },
    {
        "author": "蕭澥",
        "paragraphs": [
            "雁門翼處不身親，成事安知非楚人。",
            "何事當年良史筆，嗇于一傳著功臣。"
        ],
        "title": "讀史  其一",
        "id": "a01bd9e9-d6b7-4593-b10c-4ce2665e1b86"
    },
    {
        "author": "蕭澥",
        "paragraphs": [
            "何事漢庭羞噲伍，竟于鐘室起疑猜。",
            "腰間刀劍少年氣，尚出淮陰跨下來。"
        ],
        "title": "讀史  其二",
        "id": "d38a5f43-553c-46d9-853f-fc1e3c7814e1"
    },
    {
        "author": "蕭澥",
        "paragraphs": [
            "古今題品幾詞人，莫怨邊風兩鬢塵。",
            "不是丹青曾汝誤，琵琶到老一宮嬪。"
        ],
        "title": "寫樂府昭君怨後",
        "id": "4fd2a153-6347-42f0-ae8e-1087a3f26e51"
    },
    {
        "author": "蕭澥",
        "paragraphs": [
            "琵琶馬上去躊躇，不是丹青偶誤渠。",
            "會得吳宮西子事，漢家此策未全疎。"
        ],
        "title": "昭君詞",
        "id": "a765ca0c-ab7a-417c-8cb9-0d5df925dd78"
    },
    {
        "author": "蕭澥",
        "paragraphs": [
            "築了連雲萬里城，春風弦管醉中聽。",
            "凄凉六籍寒灰裏，宿得咸陽火一星。"
        ],
        "title": "讀秦紀",
        "id": "5cab2f9f-b169-438c-abcf-9836bd751bab"
    },
    {
        "author": "蕭澥",
        "paragraphs": [
            "不顧此身輕夜馳，晚年吟苦亦奚爲。",
            "從來簪折瓶沈事，已在雙鬟暗合時。"
        ],
        "title": "讀文君白頭吟",
        "id": "a186c378-0775-441c-ba9d-aa2c205b3e6d"
    },
    {
        "author": "蕭澥",
        "paragraphs": [
            "薄倖拋人輕似梭，憶君還似恨君多。",
            "此心至竟真相憶，到得恨時無奈何。"
        ],
        "title": "戲效玉臺體",
        "id": "1d71c055-2e6c-4912-bac0-c599d300dcd6"
    },
    {
        "author": "蕭澥",
        "paragraphs": [
            "倒樽醉卧菊籬邊，此段風流亦偶然。",
            "要識先生獨醒處，平生心事在寒泉。"
        ],
        "title": "題東籬采菊圖",
        "id": "4d5947af-c9bb-46b0-9e60-82c147c968d8"
    },
    {
        "author": "蕭澥",
        "paragraphs": [
            "溪落洲荒水半篙，枯楊兩岸冷蕭騷。",
            "田家預辦來年事，加得陂頭一丈高。"
        ],
        "title": "江上冬日效石湖田園雜詠體",
        "id": "12d6f469-0bf9-4a40-9029-5bb5f8b1ef16"
    },
    {
        "author": "蕭澥",
        "paragraphs": [
            "屋外一蟬鳴樹陰，矮窗睡起靜沈沈。",
            "破衣半解斜陽裏，捫得蝨時多快心。"
        ],
        "title": "睡起",
        "id": "7a783122-6764-4066-8368-1809becbc086"
    },
    {
        "author": "蕭澥",
        "paragraphs": [
            "一雪曉來旋放晴，瓦溝餘滴響中庭。",
            "開窗已上三竿日，滿嶺松梢醉未醒。"
        ],
        "title": "雪晴",
        "id": "3066be14-8796-47ec-a0de-f7fda8e868d2"
    },
    {
        "author": "蕭澥",
        "paragraphs": [
            "民困饑寒爲盜賊，却從樂處弄干戈。",
            "大都郡邑初輕視，不剪柔桑煩斧柯。"
        ],
        "title": "紹定庚寅紀事  其一",
        "id": "2b1e13b8-eb89-4638-85db-39e5168a8395"
    },
    {
        "author": "蕭澥",
        "paragraphs": [
            "稻粱平地寇難防，到處搬爲塞上糧。",
            "路險林深多脫穀，東風綠偃滿山秧。"
        ],
        "title": "紹定庚寅紀事  其二",
        "id": "1182c3b1-cd7a-4bb4-98cf-7121535e2406"
    },
    {
        "author": "蕭澥",
        "paragraphs": [
            "桑柘原頭綠正肥，巢林春燕引雛飛。",
            "前村不復炊煙起，長是清明寒食時。"
        ],
        "title": "紹定庚寅紀事  其三",
        "id": "3e8b29fa-4c62-48e6-8475-13855184b9d3"
    },
    {
        "author": "蕭澥",
        "paragraphs": [
            "山花依舊發新叢，溝澮池塘水自通。",
            "前日人家無間斷，頹牆破竈草萊中。"
        ],
        "title": "紹定庚寅紀事  其四",
        "id": "33b0305d-9e7e-48f8-87e9-35976bebf62e"
    },
    {
        "author": "蕭澥",
        "paragraphs": [
            "風動綠林千里亂，星垂黑氣萬家災。",
            "可憐墮在如今劫，人禍天刑先後來。"
        ],
        "title": "紹定庚寅紀事  其五",
        "id": "c4a022d5-1d56-4198-9f2c-8837dea88240"
    },
    {
        "author": "蕭澥",
        "paragraphs": [
            "三三兩兩伏茅茨，有事難言只自知。",
            "心破膽寒無處著，風枝露葉亦驚疑。"
        ],
        "title": "寇中逃山  其一",
        "id": "b3f46b26-bc04-49e1-a614-d6c12ab2cefe"
    },
    {
        "author": "蕭澥",
        "paragraphs": [
            "纔入林巒屏跡時，此身自幸少人知。",
            "嬰孩底苦不解事，偏是怕時方始啼。"
        ],
        "title": "寇中逃山  其二",
        "id": "148cb692-00a9-43a6-a84b-3fd3d67c322c"
    },
    {
        "author": "蕭澥",
        "paragraphs": [
            "崎嶇石逕起江濱，寸步登天苦瘦身。",
            "行到三叉開路口，更從隔嶺問樵人。"
        ],
        "title": "度九曲嶺",
        "id": "1f82e98b-5b3d-4356-b5ce-1021d7616967"
    },
    {
        "author": "蕭澥",
        "paragraphs": [
            "茅柴白白兩三盃，客裏情懷旋旋開。",
            "正喜江頭風月好，却緣風月又愁來。"
        ],
        "title": "客中月夜",
        "id": "322fec6a-0f95-4ee1-a61b-65f5c63be916"
    },
    {
        "author": "蕭澥",
        "paragraphs": [
            "剪剪香雲翠影寒，更無紅粉舊時痕。",
            "祇因曾悟桃花偈，閒却春風夢幾番。"
        ],
        "title": "題或林尼院壁",
        "id": "5a9ca251-70a0-430b-89b9-342957edd0da"
    },
    {
        "author": "蕭澥",
        "paragraphs": [
            "望斷碧雲無白衣，一春長是獨醒時。",
            "煩君卷舌東風裏，休勸饑人食肉糜。"
        ],
        "title": "題壺",
        "id": "041fd8cf-bedb-4ce5-b773-de94746804d8"
    },
    {
        "author": "蕭澥",
        "paragraphs": [
            "兩岸人家峙兩樓，中間一水過行舟。",
            "倚篷碎擘桃花片，亂擲江心試急流。"
        ],
        "title": "常山舟中",
        "id": "7c6393e5-32ea-4503-abf3-306ee3294d33"
    },
    {
        "author": "蕭澥",
        "paragraphs": [
            "亂蟬鳴咽夕陽天，楊柳陰中幾客船。",
            "岸下長江流浩浩，誰知岸上有乾田。"
        ],
        "tags": [
            "长江"
        ],
        "title": "還安舟中",
        "id": "af2540cf-40d7-4c55-8123-44581897c004"
    },
    {
        "author": "蕭澥",
        "paragraphs": [
            "前時來客此山居，同醉梅邊酒幾壺。",
            "不道後來成死別，影堂吟落一燈孤。"
        ],
        "title": "過東平悼曾英甫",
        "id": "0fb44819-dc51-4e6e-8641-aa9fd00ef391"
    },
    {
        "author": "蕭澥",
        "paragraphs": [
            "茅屋一區山四圍，門前蕷圃带茭池。",
            "兒童似駭儒衣到，兩兩三三壁縫窺。"
        ],
        "title": "韶口山家",
        "id": "60592ac7-fe25-4289-a846-f1dec7fbdd50"
    },
    {
        "author": "蕭澥",
        "paragraphs": [
            "野人生長在高山，道路崎嶇輕往還。",
            "長是五更炊未熟，已籠雞鴨送林間。"
        ],
        "title": "避亂山家  其一",
        "id": "43a91dbe-33fa-44e3-88d1-1bbcc3845154"
    },
    {
        "author": "蕭澥",
        "paragraphs": [
            "深村林麓冷颼颼，滿眼風光總是愁。",
            "日月羨渠雙喜鵲，自跳自擲樹梢頭。"
        ],
        "title": "避亂山家  其二",
        "id": "510f5a44-79ba-4eeb-b683-a971762fb108"
    },
    {
        "author": "蕭澥",
        "paragraphs": [
            "紙窗破碎網蜘蛛，古鐵香爐灰半無。",
            "吟得詩成無筆在，閑尋枯炭壁間書。"
        ],
        "title": "亂後過隆教寺",
        "id": "ed59c762-2c42-4b30-aeb1-4460b8c9322a"
    },
    {
        "author": "蕭澥",
        "paragraphs": [
            "蒙蒙野草自榮華，破屋夾茅人賣茶。",
            "滿巷門基带磚石，有時認得故人家。"
        ],
        "title": "亂定到邑",
        "id": "9b796bb1-7f11-471b-aada-a8e901e40d03"
    },
    {
        "author": "蕭澥",
        "paragraphs": [
            "西湖幽處卧煙霞，湖裏荷花匝四涯。",
            "何事先生得佳句，荷花却不似梅花。"
        ],
        "tags": [
            "西湖"
        ],
        "title": "寫林和靖梅花詩後",
        "id": "1749757c-ef45-4562-92fb-f419227b5224"
    },
    {
        "author": "蕭澥",
        "paragraphs": [
            "衣縫密密今垂老，襁褓咿咿漸趁行。",
            "君縱無情到閨閫，那應母子亦無情。"
        ],
        "title": "無題",
        "id": "3f2bf8d2-f2bf-47bd-b67c-77d99abdd676"
    },
    {
        "author": "蕭澥",
        "paragraphs": [
            "瘦竹挑雲過此村，十年前事總銷魂。",
            "當時新廟曾題字，壁老泥枯半不存。"
        ],
        "title": "重過鄧村",
        "id": "4d9ca90d-2150-4f13-bd41-4d5890a9c1f3"
    },
    {
        "author": "曾原一",
        "paragraphs": [
            "萬騎西行駐馬嵬，凌波曾此墮塵埃。",
            "誰知一掬香羅小，踏轉開元宇宙來。"
        ],
        "title": "賦楊妃襪",
        "id": "c727657e-1cae-4ceb-ae1f-58f18cd2ea57"
    },
    {
        "author": "曾原一",
        "paragraphs": [
            "綫逕盤邅回，老壁出參錯。",
            "洞深路欲無，且進還悸愕。",
            "太虛墮滓液，有此奇偉作。",
            "芮也勞斧斤，此語失之鑿。",
            "鬭崖濕生雲，泉雜雲影落。",
            "殿頭何時仙，怡然騎木鶴。"
        ],
        "title": "同戴石屏十人重游分韻得鑿字即席賦",
        "id": "1871d3ed-51f6-4fc3-a7a9-39aece4e4a4e"
    },
    {
        "author": "曾原一",
        "paragraphs": [
            "玄龍捲雨翻東溟，萬華變滅如輕塵。",
            "雹拳破瓦萬甲疾，祇恐天地今無春。",
            "東來一馬當軒下，雲葉眵剝天痕青。",
            "雲開衡嶽韓子到，此事恍惚今難憑。",
            "桃源有路不可入，桃花影絕那得尋。",
            "喳喳鵲鳴拔鳥起，豈子偉語曰滄溟。",
            "聯騎瘦蹇踏脆綠，見者謂我椒庭人。",
            "瑶琴飛響暗雪瀑，傑句泣畫逃山精。",
            "胸蟠玉虹世李白，筆舞鐵鎖今顔卿。",
            "飛仙遺章出天韻，引觴清酌球琳鳴。",
            "泉淙淙兮靈鼓，山崇崇兮太古。",
            "神明有舍炳萬象，何處人間非紫府。",
            "靈根曄曄貫元氣，瞬睫蓬萊無弱水。",
            "雲褷褷，露泚泚。",
            "米珠簸兮方秤，橘社同兮舟里。"
        ],
        "title": "金精歌",
        "id": "ef16e7c8-9673-40a7-a9ed-95b339c83dcc"
    },
    {
        "author": "曾原一",
        "paragraphs": [
            "散策深尋紫翠邊，雨餘林密意蒼然。",
            "玄崖擁路奇千疊，邃洞扃抽自一天。",
            "殿古尚存唐歲月，地靈疑带漢風烟。",
            "斜陽欲趁歸樵路，倚杖更聽雲外泉。"
        ],
        "title": "金精山",
        "id": "171abb5c-6a50-4768-8952-53b2fb87edd6"
    },
    {
        "author": "曾原一",
        "paragraphs": [
            "行盡青山路，樓居傍石安。",
            "環雲疑世隔，彎沼倒涵山。",
            "瀑近晴如雨，巖深暑亦寒。",
            "道人弄刀鑷，怪我鬢毛斑。"
        ],
        "title": "東華山",
        "id": "b64180a9-3a79-4114-97a8-8b2f34ef5cde"
    },
    {
        "author": "曾原一",
        "paragraphs": [
            "東湖湖面波渺瀰，東湖岸上春土肥。",
            "先生鉏雲明月曉，種來蔬甲今成畦。",
            "把茅蕭蕭環四壁，此身不願人間識。",
            "乾坤清夷那復知，寸心杳渺黄塵隔。",
            "故人子房今九雲，交情不斷江湖濱。",
            "江西使漕却騶騎，故作敲門問字人。",
            "黄金百鎰牋一幅，多謝春風到茅屋。",
            "君爲使者吾邦民，見君容我更樵服。",
            "故人與我情重哉，君且歸矣明當來。",
            "明朝啟扉人不見，黄金不動書不開。",
            "使者持書三太息，封書徑上黄扉側。",
            "翩翩鶴馭雲冥冥，空向湖山訪行迹。",
            "向來桐江嚴子陵，曾得故人雙眼青。",
            "芒鞋却踏京華路，太史驚誇說客星。",
            "先生得書掉頭去，并此湖光不回顧。",
            "夢夫孀婦截髻鬟，亦有老大閨中女。"
        ],
        "title": "作歌咏蘇雲卿",
        "id": "e6d4033a-e381-422b-be49-023cc86932b4"
    },
    {
        "author": "曾原一",
        "paragraphs": [
            "翻手作雲覆手雨，劉翁乃爾女如許。",
            "飄飄上下隨春風，妾身肯似章臺絮。",
            "門前江水深更深，沈沈此水明妾心。",
            "後來志士爲感慨，過此往事成悲吟。",
            "嗟嗟許蔡復許吳，女吳絕蔡成二夫。",
            "此時哀淚苦幾諫，翁意或可還其初。",
            "吳家箱幣羅堂前，女兮脈脈胡不言。",
            "後來吳郎儻不死，清祠未必能江邊。",
            "女今賢明照天宇，翁也反覆聞千古。",
            "許吳之日回此天，女賢翁否俱無傳。"
        ],
        "title": "題賢女祠",
        "id": "d6a334b1-8839-42a2-9f60-3ef9f675757e"
    },
    {
        "author": "曾原一",
        "paragraphs": [
            "少盡其力老棄之，可憐骨立行步遲。",
            "何心更惜乾障泥，病夫醉兀枯行枝。",
            "主家芻豆豈不飽，吾寧忍死不願肥。",
            "肥時無奈人爭騎，騎時鞭打無休時。"
        ],
        "title": "題瘦馬歌",
        "id": "2300a694-2289-469f-9560-d548029d39f9"
    },
    {
        "author": "曾原一",
        "paragraphs": [
            "懶出前山去，得閑唯訪僧。",
            "窗寒依瘦石，屋老絡枯藤。",
            "赴飯聽堂鼓，看書傍佛燈。",
            "西南有孤塔，扶杖亦時登。"
        ],
        "title": "寺中僑居",
        "id": "ecbad862-ed85-4358-a7d0-730d33747fc7"
    },
    {
        "author": "曾原一",
        "paragraphs": [
            "少陵忘却渾閑事，更有離騷忘却梅。"
        ],
        "title": "句",
        "id": "16b8c084-bb6b-4719-88aa-b344d944616b"
    },
    {
        "author": "曾原郕",
        "paragraphs": [
            "鯨奔獸駭羅羣峰，晴嵐溼霧深幾重。",
            "世言番君勇穿石，此事荒唐敢云實。",
            "仙凡聚散那得知，祗今流水篆元之。",
            "沖昇壇在肯回顧，木鶴癡情飛不去。",
            "五詩遺筆寫元雲，殘碑記載心何勤。",
            "誰通一罅山前路，車馬塵埃了朝暮。",
            "劉郎想自天台來，步步錦繡連雲開。",
            "千崖萬壑玲瓏竅，今日重逢應一笑。",
            "蒼蒼石鼓青雲齊，名章合刻懸崖西。",
            "可憐一覺邯鄲炊，胸中五色蟠晴霓。",
            "此桃種在清虛處，不斷塵埃笑崔護。",
            "人世從教隔古今，洞府何從認新故。",
            "我髮白矣骨尚凡，悠悠空老茲山間。",
            "酌泉祈仙會當見，曾有麻姑訪王遠。"
        ],
        "title": "游金精次韻",
        "id": "b7472a30-317d-4eb1-9474-9016839823c0"
    },
    {
        "author": "宋自遜",
        "paragraphs": [
            "苦無根蒂逐波流，風約才稀雨復稠。",
            "舊說楊花能變此，是他種子亦輕浮。"
        ],
        "title": "萍",
        "id": "dfc3165d-40e0-444c-99ff-59a077a98f25"
    },
    {
        "author": "宋自遜",
        "paragraphs": [
            "揭紙糊窗莫放開，園丁新送木犀來。",
            "繞屏著色無非畫，盡日烘香不用煤。",
            "同氣相求唯徑菊，後生可畏獨江梅。",
            "月中一本應靈異，待向仙娥覓種栽。"
        ],
        "title": "桂花",
        "id": "71ac5a41-b1e4-42c0-b514-aaf82247f5cf"
    },
    {
        "author": "宋自遜",
        "paragraphs": [
            "東籬千古屬重陽，此本偏宜夏日長。",
            "會得淵明高卧意，故來同占北窗凉。"
        ],
        "title": "五月菊",
        "id": "1a217140-c25f-4162-82c1-2788f7807075"
    },
    {
        "author": "宋自遜",
        "paragraphs": [
            "短研深煨倒插宜，明年便有綠垂垂。",
            "只因造化大容易，不見歲寒冰雪時。"
        ],
        "title": "種柳",
        "id": "c186e99a-b20e-47a3-8e48-2cd6d07ca5ef"
    },
    {
        "author": "宋自遜",
        "paragraphs": [
            "雪眼羞明夜轉飛，梅花未覺竹先知。",
            "一爐柴火三杯酒，誰記山陰有戴逵。"
        ],
        "title": "夜雪",
        "id": "722fae42-87c0-4156-877c-3deab2e17829"
    },
    {
        "author": "宋自遜",
        "paragraphs": [
            "韞質他山带玉揮，乾旋坤載妙玄機。",
            "轉時隠隠海風起，落處紛紛春雪飛。",
            "圓體外通常不礙，貞心中立動無違。",
            "世間多少槐安夢，信手頻推爲解圍。"
        ],
        "title": "茶磨",
        "id": "dd8c4fe7-fb41-4e0e-8c3a-618966c478a0"
    },
    {
        "author": "宋自遜",
        "paragraphs": [
            "朋比趨炎態度輕，禦人口給屢憎人。",
            "雖然暗裏能鑽刺，貪不知幾竟殺身。"
        ],
        "title": "蚊",
        "id": "5d916d04-9d7a-44ff-adbb-a25acc9ca65c"
    },
    {
        "author": "宋自遜",
        "paragraphs": [
            "五鼎生封事不難，此身當與道相關。",
            "天高地下日易晚，古往今來人少閑。",
            "靖節早辭彭澤縣，子陵終老富春山。",
            "當時若爲虛名起，未必有名留世間。"
        ],
        "title": "隠逸",
        "id": "ec0f9343-cd39-4e49-8e1c-30bdc9092bc9"
    },
    {
        "author": "宋自遜",
        "paragraphs": [
            "採花莫掣葉，掣葉傷蓮根。",
            "食子莫棄心，味苦生意存。"
        ],
        "title": "蓮",
        "id": "6913a973-903c-48f6-9165-0a897ec30236"
    },
    {
        "author": "宋自遜",
        "paragraphs": [
            "或居巖谷或居廛，未作天仙且地仙。",
            "詩只半聯人寡和，畫纔數筆世爭傳。",
            "彈琴無譜自成曲，賣藥資身不較錢。",
            "或問先生今幾歲，笑言誰解記生年。"
        ],
        "title": "贈隠者",
        "id": "8d2233ac-49c9-434b-9c85-943a2e8b6407"
    },
    {
        "author": "宋自遜",
        "paragraphs": [
            "又是六年別，渾無一字書。",
            "性寬難得老，交久只如初。",
            "白髮添詩集，黄金散酒壚。",
            "行程遍江海，何處是吾廬。"
        ],
        "title": "贈戴石屏",
        "id": "bc888c45-4bb8-40ef-9680-650a5f281bf2"
    },
    {
        "author": "宋自遜",
        "paragraphs": [
            "豈是林逋放鶴遲，習閑成懶靜相宜。",
            "落花時節人中酒，夜雨軒窗客賭棋。",
            "身外浮名何用覓，人間多事不須知。",
            "屋邊梅樹梅邊石，歲歲春風日日詩。"
        ],
        "title": "答客問",
        "id": "67f443c1-65ee-4c24-85cb-210dbdbb1a7c"
    },
    {
        "author": "宋自遜",
        "paragraphs": [
            "芃芃秋草閉門深，世事年來口欲瘖。",
            "文欠官銜誰著眼，命無時彩自勞心。",
            "收書祇願兒能讀，得酒惟須客共斟。",
            "幸有無絃琴掛壁，不容聲處是知音。"
        ],
        "title": "謝深道問近况答之",
        "id": "97621de1-9397-4eb3-a989-db0766e48933"
    },
    {
        "author": "宋自遜",
        "paragraphs": [
            "鷺引歸船犬吠籬，片時風景萬千詩。",
            "向來柳下曾沽酒，不似如今看畫時。"
        ],
        "title": "和曾子實題畫箋韻",
        "id": "27b1a738-5a26-4417-8a5e-90f53f1790fe"
    },
    {
        "author": "宋自遜",
        "paragraphs": [
            "匣中青鏡秋月明，妍嗤毫髮無遁形。",
            "人心不同有如面，青銅照面不照心。",
            "人心本靈本虛靜，誰實昏之私欲勝。",
            "匣取青銅且勿開，自照心中大圓鏡。"
        ],
        "title": "照鏡辭",
        "id": "f3cac85c-e91c-4a6c-a9a7-8bad8e814782"
    },
    {
        "author": "宋自遜",
        "paragraphs": [
            "一片寬閑地，半生江海情。",
            "有梅添月色，無竹欠秋聲。",
            "酒熱渾家醉，誠詩逐字評。",
            "拙疎塵事少，貧賤也身輕。"
        ],
        "title": "閑地",
        "id": "80073402-fccf-46cb-bf53-95d837917b9f"
    },
    {
        "author": "宋自遜",
        "paragraphs": [
            "店翁排日送春花，老去情懷感物華。",
            "翁欲殷勤留客住，客因花惱轉思家。"
        ],
        "title": "店翁送花",
        "id": "a863a2af-dbdb-4cb7-90e0-3a378aaab8e1"
    },
    {
        "author": "宋自遜",
        "paragraphs": [
            "綠楊有花飛作絮，黄蘆有花亦爲絮。",
            "此絮天寒不可衣，但解隨風亂飛舞。",
            "木綿蒙茸入機杼，妙勝春蠶繭中縷。",
            "均爲世上一草木，有用無用廼如許。",
            "木綿有用稱者稀，楊花蘆花千古傳聲詩。"
        ],
        "title": "看人取木綿",
        "id": "45fff9da-8bcd-4028-8f92-fd60745d5669"
    },
    {
        "author": "宋自遜",
        "paragraphs": [
            "彼烏鵲兮，無異衆禽之鳴。",
            "吉凶在人兮，彼鳴何心。",
            "吁嗟人兮，萬物之靈。",
            "不能自信兮，占吉凶於二禽。"
        ],
        "title": "烏鵲引",
        "id": "af300e98-82ed-469b-b819-2c54beb4e445"
    },
    {
        "author": "宋自遜",
        "paragraphs": [
            "志非啄木在啄蟲，利觜似染蟲血紅。",
            "木外無蟲蟲在中，外視一啄殊不空。",
            "人嗟木皮遭囓毀，豈知蟲多木心死。",
            "木心無蠹木乃榮，安得去國之蠹如此觜。"
        ],
        "title": "啄木吟",
        "id": "79764429-3e29-46e6-b285-79cafb2419f7"
    },
    {
        "author": "宋自遜",
        "paragraphs": [
            "世求駿馬事驅馳，我買人間鈍馬騎。",
            "不是愛他行路穩，好山多處要尋詩。"
        ],
        "title": "買馬",
        "id": "cc5008f7-ec20-41f0-ad48-5fb6313fcf59"
    },
    {
        "author": "宋自遜",
        "paragraphs": [
            "一片青山水四圍，家家有竹護柴扉。",
            "養成猿鶴通人語，放去牛羊識路歸。",
            "紫蕨甘肥輕鼎味，綠蓑安穩勝朝衣。",
            "浮雲遮斷人間事，浪說桃源今世稀。"
        ],
        "title": "山家",
        "id": "89029634-9424-4344-a970-86a1e278eaea"
    },
    {
        "author": "宋自遜",
        "paragraphs": [
            "清溪遶山流，茅屋瞰溪住。",
            "山田雖不多，荒年亦禾黍。",
            "有園不栽花，但種桑與苧。",
            "有兒只爲農，不士不商旅。",
            "老翁雪滿頭，煮茗相勞撫。",
            "問我從何來，今將去何所。",
            "日月如飛梭，人生幾寒暑。",
            "浮名底須求，求之亦何補。",
            "我見貪名人，名成隔千古。",
            "微利不足營，營之徒自苦。",
            "我見嗜利人，甘作守錢虜。",
            "青山塚纍纍，今古一抔土。",
            "勉我勤歸韉，風雪歲云暮。",
            "因作田家謠，備述老翁語。"
        ],
        "title": "田家謠",
        "id": "7bd2f143-03f7-42f1-b776-372eb8e5ffac"
    },
    {
        "author": "宋自遜",
        "paragraphs": [
            "一室冷如冰，梅花相對清。",
            "殘年日易晚，夾雪雨難晴。",
            "身計繭千緒，世紛棋一枰。",
            "麴生差解事，談笑破愁城。"
        ],
        "title": "一室",
        "id": "9cd16f40-085e-42fc-93e7-2553761ad25b"
    },
    {
        "author": "宋自遜",
        "paragraphs": [
            "一盞清燈到夜深，掩書趺坐學禪心。",
            "山猿白日無蹤跡，夜夜來啼松樹林。"
        ],
        "title": "書報先生壁",
        "id": "37325f25-5044-4b59-bb19-07af9e54fe57"
    },
    {
        "author": "宋自遜",
        "paragraphs": [
            "梅傳春信伴持觥，壽數新年滿六庚。",
            "長與白雲分屋住，閒騎黄犢趁山行。",
            "不因問藥深深隠，除却能詩事事生。",
            "看到阿咸俱白髮，百年門戶共支撐。"
        ],
        "title": "壽鐵石翁",
        "id": "329f201c-7699-43f8-9c59-b21af9589f5e"
    },
    {
        "author": "宋自遜",
        "paragraphs": [
            "團團隄路行無極，一株一步楊柳碧。",
            "佳人反覆看荷花，自恨鬢邊簪不得。"
        ],
        "title": "東湖看荷花呈愿父",
        "id": "2b253b18-700a-4d3f-82dc-44d7c2f075d9"
    },
    {
        "author": "陳棨",
        "paragraphs": [
            "靖節高風去千載，至今遺響在平塘。",
            "洗耳洗心甘綠野，濯纓濯足付滄浪。",
            "松間月色詩千首，竹裏棋聲酒幾觴。",
            "正受全歸無一欠，未爲公憾爲時傷。"
        ],
        "title": "挽故知容州朝請陶公章",
        "id": "2bd81d81-3f04-4ba3-8227-d8999e75f00f"
    },
    {
        "author": "高彥竹",
        "paragraphs": [
            "金陵往事已成虛，江水清清只見魚。",
            "遺廟空存元帝像，故家多有二王書。",
            "秋風出塞調生馬，夜月吟淮跨蹇馿。",
            "借問新亭諸老淚，而今煙景復何如。"
        ],
        "title": "送胡彥龍過金陵",
        "id": "bb93c3e2-6991-441a-8c5c-7d29979035de"
    },
    {
        "author": "高彥竹",
        "paragraphs": [
            "轆轤夢斷金梧井，夜月沉沉風露冷。",
            "起向庭中獨自行，伴人惟有梅花影。"
        ],
        "title": "寒夜",
        "id": "44a79ff7-9abf-444b-9353-c13a04462b86"
    },
    {
        "author": "李昴英",
        "paragraphs": [
            "海瀕老同年，五載依宇下。",
            "春風舞簑笠，愛日曝田舍。",
            "喜無撞搪吏，追逐款段馬。",
            "劇談許絛褐，得趁公餘暇。",
            "達官來三逕，小隊隣翁詫。",
            "明公傑俊人，麟族稱大雅。",
            "典刑樣諸老，胸次郁醖藉。",
            "西派溯其源，境物入陶寫。",
            "才高事無難，隻手擘太華。",
            "乘軺始踰嶺，風采賢使者。",
            "堂堂開大閫，部屬肅鞾帕。",
            "臺端有老蜮，闖影含沙射。",
            "孤忠冕旒知，還許河內借。",
            "鈴齋安獨處，冷淡閑僧夏。",
            "例錢推不受，金貝視土苴。",
            "首祠酌泉翁，坐使饕俗化。",
            "葭萌細摩拊，生意被原野。",
            "循良渤海遂，平理潁川霸。",
            "威風戢偷竊，德意銷詭詐。",
            "能令颶母伏，默禱雨師灑。",
            "開倉散窮閭，儉歲低粒價。",
            "貢場宏敞拓，芘士千間厦。",
            "歷觀古賢牧，美政公其亞。",
            "讒夫真枉了，有識共唾駡。",
            "君子竟何傷，徽譽愈膾炙。",
            "詔還九棘班，明發不俟駕。",
            "傾城送津亭，牽纜不忍捨。",
            "老夫前致辭，再拜進離斝。",
            "立朝要敢言，切勿效喑啞。",
            "此行衆所望，磐石鞏宗社。"
        ],
        "title": "送廣帥趙平齋汝暨解印趨朝",
        "id": "0dd105be-25b3-40a8-abe8-ac36cc159337"
    },
    {
        "author": "李昴英",
        "paragraphs": [
            "京都士如雲，一見知好修。",
            "未嘗廣文飯，已替肉食謀。",
            "炎門恥曳裾，漫郎肯從游。",
            "驚座吐倔奇，倚麈覺我羞。",
            "窮邊人憚之，長笑驅行舟。",
            "遠烽亂夕烟，戎馬驕高秋。",
            "清野空子衿，叢棘荒半流。",
            "此去欲何之，幕府應拔尤。",
            "吾道豈空談，取勝在一籌。",
            "獻馘早歸來，平步班瀛洲。"
        ],
        "title": "送荆門王廣文之官",
        "id": "bd37cc31-0841-4261-b18c-69de872f2fcf"
    },
    {
        "author": "李昴英",
        "paragraphs": [
            "桑下戒三宿，我此尚留戀。",
            "曹溪悟一宿，我復無知見。",
            "鎮公房遜客，所須如執券。",
            "園丁曉供茹，行者時灌硯。",
            "飯奴更蒭馬，紙帳費香篆。",
            "主人真好事，應答色無倦。",
            "欲歸興未闌，欲住面有靦。",
            "飛錫肯三逕，亦有伊蒲饌。"
        ],
        "title": "久住白雲呈鎮長老",
        "id": "64505869-c188-4fd4-b297-abc5aa578fab"
    },
    {
        "author": "李昴英",
        "paragraphs": [
            "雙虬挾泓玉，奧入百轉灣。",
            "向無長公詩，草木今何顔。",
            "此山二百年，偃蹇客往還。",
            "長風駕余舟，老人急開關。",
            "逢迎欠高僧，喜有識面山。",
            "平生癖幽壑，便合茅三間。",
            "君命何敢留，歸棹隨賜還。",
            "慚愧和光翁，笑指青童鬟。"
        ],
        "title": "遊峽山和東坡韻",
        "id": "47e93b6a-e059-485a-b418-b35f9902132e"
    },
    {
        "author": "李昴英",
        "paragraphs": [
            "去冬初去國，逆旅等順境。",
            "禍機衆危之，沙蜮伺人影。",
            "拂衣肯同歸，荒驛燈夜永。",
            "幸脫妖蟇口，黑月重磨鏡。",
            "勤君再行役，我愧心耿耿。",
            "陛下皇明穹，賢聚纖邪屏。",
            "石渠盛此士，豈復松廳冷。",
            "胸中貯奇策，可以靖邊警。",
            "平生羞轅駒，看取囊露穎。",
            "堂堂曲江翁，芳躅在梅嶺。"
        ],
        "title": "酌別張子元二首  其一",
        "id": "62c67f0a-c08e-4b5e-aeac-814ebc0b394e"
    },
    {
        "author": "李昴英",
        "paragraphs": [
            "南士如君幾，妙處方寸境。",
            "撐腸五千卷，落筆擅三影。",
            "喜談狂朱雲，恥作諛谷永。",
            "憂時點髭雪，未肯疎鑷鏡。",
            "摩挲匣中龍，起視斗牛耿。",
            "每同畫灰語，寒夜僮僕屏。",
            "吾儕期歲晏，世俗任炎冷。",
            "江亭揮別酒，謔笑鬭機警。",
            "景文兄弟情，畝異禾同穎。",
            "日邊多便驛，頻書來越嶺。"
        ],
        "title": "酌別張子元二首  其二",
        "id": "07d12ea6-2b7d-4d0a-863a-4ea045191077"
    },
    {
        "author": "李昴英",
        "paragraphs": [
            "座上多俊人，奇掘角拔犀。",
            "追風飆館游，鼉鳴玉龍嘶。",
            "夕陽催歸鞭，更酌樽重携。",
            "懷開鉤鉤簾，語合印印泥。",
            "似與花神期，拈出糕字題。",
            "壯哉千尺臺，虎踞譙之西。",
            "枰中十萬家，一目城市低。",
            "乘風巾可橋，取月箸可梯。",
            "豪氣壓崆峒，雙月照虹溪。",
            "響山慨懷古，妙句吾家雞。",
            "邦人趁遨頭，壺榼山之蹊。",
            "最喜秋事成，千畝黄雲齊。"
        ],
        "title": "重九遊鬰孤臺和座客韻",
        "id": "b21b32de-69cd-49d7-8063-7c841be76ff1"
    },
    {
        "author": "李昴英",
        "paragraphs": [
            "九秋天地香，贛産饒木犀。",
            "登高詣其巔，風健戲馬嘶。",
            "偷得一日閑，古錦奚奴携。",
            "秋陽閣霏雨，飛蓋換障泥。",
            "舉揚馬祖禪，拂摩老坡題。",
            "菊萸勸人飲，猛吞玉東西。",
            "凭闌視九州，莽蒼烟水低。",
            "如何昌黎翁，華嶺須縛梯。",
            "野性淡無嗜，所樂惟山溪。",
            "每羞名利區，得失爭蟲雞。",
            "意行契真趣，荒苔踏成蹊。",
            "嘉辰且盡歡，聚散或不齊。"
        ],
        "title": "是日至馬祖巖和前韻",
        "id": "c66af2e8-e2bc-4eda-a3b7-11e567fe4877"
    },
    {
        "author": "李昴英",
        "paragraphs": [
            "人生天地間，本是同胞出。",
            "貴賤與賢愚，分殊而理一。",
            "上帝立君師，朝廷設官職。",
            "凡百有司存，各欲盡其責。",
            "一或無人心，何以順天則。",
            "廣南十四州，官吏幾滿百。",
            "公道孰扶持，田野多菜色。",
            "大桀作威福，小桀肆蝥賊。",
            "周興而爪牙，郄超而賓客。",
            "君祿君忍欺，天民天弗恤。",
            "貪饕事篚苞，殘忍尚徽纆。",
            "可憐田舍翁，駢首膏斧鑕。",
            "可憐富家兒，鞭背遭黥墨。",
            "怒氣劇炎火，讒言易轉石。",
            "恩門甘仰面，墦間爭屈膝。",
            "喑啞一世人，天高雲霧黑。",
            "豈無賢大夫，留此一綫脈。",
            "堂堂西蜀翁，憤氣填胸臆。",
            "尚友周濂溪，拙矣謀身策。",
            "念我同胞人，罹此操戈厄。",
            "苦語爲平反，片言天可質。",
            "細閲拙錄篇，事事皆陰隲。",
            "孟子謂非人，由其無隠惻。",
            "此翁仁者勇，姦諛誅以筆。",
            "天道本昭昭，彼巧竟何益。",
            "吾皇本好生，桁楊西列棘。",
            "安得百于公，落落參邦國。"
        ],
        "title": "肇慶府倅王庚應平反廣府帥司冤獄詩以紀其事",
        "id": "07827d43-df75-4744-a7e3-026da39d6e69"
    },
    {
        "author": "李昴英",
        "paragraphs": [
            "商金久得柄，老火未退舍。",
            "甑中著寰宇，赫酷甚於夏。",
            "池湯頗殃魚，田龜應害稼。",
            "桃笙亦漿汗，水國無凉榭。",
            "扇揮腕欲脫，忍渴畏杯斝。",
            "樹間寂秋聲，矩令何時下。",
            "四序本循環，寒暑相代謝。",
            "炎炎推不去，誰與詰造化。",
            "人思濯清泠，風露願一借。",
            "再拜祈蓐收，西陸早命駕。"
        ],
        "title": "苦秋暑引",
        "id": "d4faa835-feb5-478b-a777-086cc8444dc6"
    },
    {
        "author": "李昴英",
        "paragraphs": [
            "鐘撼雞鳴萬家起，月下紛紛白袍子。",
            "提壺挈榼春遊閙，擎箱擐篋誰家徙。",
            "通衢隘塞行人絕，露坐欠伸奴跛倚。",
            "遠聞雷譟轟應答，近亦洶洶殊聒耳。",
            "軋然棘戶破曉色，陣脚忽移去如蟻。",
            "壯夫先入護几案，儒雅雍容行且止。",
            "垂髫趁鬨未知苦，戴白相持歎衰矣。",
            "自從明詔到郡國，士出深山集城市。",
            "但能操筆不曳白，秋榜人人都準擬。",
            "分明結社戰所兵，投合主司誰得髓。",
            "昨科試人今或亡，三年場屋能消幾。",
            "功名信分置勿言，身健頻來已堪喜。",
            "槐黄早脫吾僥倖，因送兒曹得觀視。",
            "傍人休笑李秀才，三十年前亦如此。"
        ],
        "title": "觀入試者",
        "id": "afa77588-c591-474b-a766-8596235c30f9"
    },
    {
        "author": "李昴英",
        "paragraphs": [
            "涵育累朝士興起，薄海絃歌爭教子。",
            "籯金世守韋一經，俎豆少成孟三徙。",
            "盡從科舉梯進取，鶴髮望深門日倚。",
            "藝先德後已非古，心術乖違徒口耳。",
            "天門髣髴馮爲馬，陰德却關橋度蟻。",
            "時來乳臭亦觀光，潦倒英雄頻坎止。",
            "棘闈投卷姑應之，桂籍題名先定矣。",
            "可憐數千困眊氉，僅二十人誇利市。",
            "近歲詞場尚剽拾，文體腐陳難古擬。",
            "倩人者幸耘人貪，氣習陋汙淪骨髓。",
            "主司頭腦易冬烘，日色不迷世能幾。",
            "所憂程文悞後學，豈但升沉繫悲喜。",
            "他人愛子亦如我，何敢庸心秦越視。",
            "願言通榜皆實才，如己得之無彼此。"
        ],
        "title": "再用觀入試韻",
        "id": "a0f97571-94a7-439b-ab57-0e38a24e49e8"
    },
    {
        "author": "李昴英",
        "paragraphs": [
            "昔人入山訪隠君，每恨見山不見人。",
            "子持畫圖走踆踆，人雖可即山非真。",
            "自言谷中萬修筠，泉鳴琮琤石嶙峋。",
            "誰甘混跡麋鹿群，雅意遠遊闊見聞。",
            "飛筇遂過南海瀕，翻海一洗征衣塵。",
            "東望絕域天無垠，藥洲風月蒲澗雲。",
            "間出奇語頗自珍，奚囊十襲而三熏。",
            "槿花猩血荔錦紋，何如故圃桃李春。",
            "江湖社友杯十分，何如族聚情話親。",
            "行路之難多酸辛，還家火急埋車輪。",
            "拂拭磯苔開徑榛，畹蘭籬菊庭古椿。",
            "贈篇滿篋不療貧，幾人煉藥能輕身。",
            "本分荷鋤驅犢西疇耘，武夷山下擊壤爲堯民。"
        ],
        "title": "送梁伯隆歸丹谷舊隠",
        "id": "71d66ffb-a2eb-4dfb-980b-bd45809a8831"
    },
    {
        "author": "李昴英",
        "paragraphs": [
            "山頭釣引千鈞魚，鐵橋曾逢稚川奴。",
            "風波平地誤點額，戲取墨汁翻糢糊。",
            "縱觀濠上契妙趣，浩浩胸次涵江湖。",
            "墨雲忽從硯池起，撥剌跳出形模殊。",
            "大魚騰驤撼風雨，小魚瑣碎游荇蒲。",
            "技如元放幾許奇，金盤一箇松江鱸。",
            "試張亭前漲波影，舂鋤飛下傍睢盱。",
            "世間畫史少活筆，描寫終類鮒肆枯。",
            "文溪一灣浮釣徒，欠得龍眠爲嚴瀨羊裘圖。"
        ],
        "title": "羅浮何君祐夫相訪惠詩又出所作水墨魚戲題卷末",
        "id": "d84713bc-fa75-41a4-b6c7-172904311218"
    },
    {
        "author": "李昴英",
        "paragraphs": [
            "山中招提鼎足踞，路如丁字分頭入。",
            "遠看港汊紛長繩，俯見阜丘纔小笠。",
            "班荆坐僕縱之息，爭解綠荷撮紅粒。",
            "羣然飲澗忽喧噪，石兀深叢疑虎立。",
            "我起胡床劃孤嘯，前峰響答松風急。",
            "舉頭雲端尚天半，搘竹扳蘿進千級。"
        ],
        "title": "三山亭",
        "id": "32479d80-ae80-493e-a86c-8efc33b4b4bd"
    },
    {
        "author": "李昴英",
        "paragraphs": [
            "似屈纔伸蛇解蟄，似斷還連龍蛻骨。",
            "天河失却古槎橜，落在人間撐突兀。",
            "若非胸中磊塊灑澆出，老死畫工無此筆。"
        ],
        "title": "題石室木",
        "id": "4d72cae2-d363-4d68-91c3-d6f213053e1e"
    },
    {
        "author": "李昴英",
        "paragraphs": [
            "葉葉枝枝各標致，密密疎疎總風味。",
            "筆爲化工壁爲地，頃刻種成此君子。",
            "雖然月影水影寫真似，安得千年尚生意。"
        ],
        "title": "題東坡竹",
        "id": "9981670b-2519-45b5-b582-1d964095c87e"
    },
    {
        "author": "李昴英",
        "paragraphs": [
            "主僧走城磨馿兒，廊僧閉門縮頭龜。",
            "長髮行者披鶉衣，瀹我苦茗行相隨。",
            "禪床破簟客自展，急呼蒼頭揮大扇。",
            "卧到夕陽暑力軟，歸趁潮平柁流轉。"
        ],
        "title": "河南掃松訪古勝寺不遇主僧",
        "id": "3665440a-314c-4749-ba27-238897e6cbe9"
    },
    {
        "author": "李昴英",
        "paragraphs": [
            "征衣點落紅，君去與春同。",
            "貧到歸時見，吟多醉後工。",
            "不應冠尚鶡，自許氣如虹。",
            "急著看山眼，飛帆吸快風。"
        ],
        "title": "送鄭雪屋歸里",
        "id": "78ce7393-c9e2-4481-9f3e-ffa8267d3ebf"
    },
    {
        "author": "李昴英",
        "paragraphs": [
            "別我谷之盤，今誰似二難。",
            "西江詩種好，南斗劍光寒。",
            "千里依蓮重，三年食蘗安。",
            "頭班人品稱，春意暖征鞍。"
        ],
        "title": "送連推黄端簡赴班",
        "id": "5b020459-119a-4422-a4ef-ceedcc91eb15"
    },
    {
        "author": "李昴英",
        "paragraphs": [
            "閑乘石罅船，又到浙江邊。",
            "回向初心地，皈依古洞天。",
            "成丹呼鶴舞，噴酒起龍眠。",
            "雨意偏留客，杯茶定宿緣。"
        ],
        "title": "武夷觀",
        "id": "3695b7c3-70e9-4d17-8451-abe870eefd7f"
    },
    {
        "author": "李昴英",
        "paragraphs": [
            "恨未澄清盡，孤蹤己不安。",
            "繆悠臣罪大，感激上恩寬。",
            "鄉國三千里，人心百八盤。",
            "夢歸今始驗，爲我謝言官。"
        ],
        "title": "建倉解歸詩復徐意一二首  其一",
        "id": "3d449d38-2f40-47fe-b06d-4aef90ac1c39"
    },
    {
        "author": "李昴英",
        "paragraphs": [
            "吏擎雙印出，便覺此身輕。",
            "物我忘恩怨，漁樵寄姓名。",
            "笛聲黄犢背，詩興白鷗盟。",
            "故舊休相訝，無書到帝城。"
        ],
        "title": "建倉解歸詩復徐意一二首  其二",
        "id": "e6500f30-521d-4014-9c42-0dfc364da4a7"
    },
    {
        "author": "李昴英",
        "paragraphs": [
            "終朝咬菜根，那得許精神。",
            "自笑形爲贅，從渠畫不真。",
            "閑雲留片影，活佛化千身。",
            "大夢何時覺，癡人問木人。"
        ],
        "title": "題雪峰因大夢頂相",
        "id": "d346d26c-6cfd-445f-b241-f192a28b19b4"
    },
    {
        "author": "李昴英",
        "paragraphs": [
            "江湖三十載，敗笠破袈裟。",
            "老面阿羅漢，全身小釋迦。",
            "定無牛犯稼，不見鳥銜花。",
            "一笑西湖上，相逢且喫茶。"
        ],
        "tags": [
            "西湖"
        ],
        "title": "贈始興順首座",
        "id": "0f4e89fa-bb54-4454-95a6-88086d353a34"
    },
    {
        "author": "李昴英",
        "paragraphs": [
            "樹合疑山盡，攀緣有路通。",
            "遠鴉追夕照，低雁壓西風。",
            "瀑勢雷虛壑，松聲浪半空。",
            "凭欄僧指似，漲霧是城中。"
        ],
        "title": "景泰寺",
        "id": "f5ae0694-9b6a-477b-8ca4-ad7e3ab4fcc9"
    },
    {
        "author": "李昴英",
        "paragraphs": [
            "家學存齋授，淵源自晦菴。",
            "魁文行海內，師道重天南。",
            "銜未冰條一，州纔刀夢三。",
            "芳名却千載，俎豆拜祠龕。"
        ],
        "title": "挽鈍齋先生許象州三首  其一",
        "id": "4e6c5dbb-bdbb-4518-9589-be2556dc0853"
    },
    {
        "author": "李昴英",
        "paragraphs": [
            "義重人誰及，高風有古人。",
            "己田分友子，黎事保羈臣。",
            "抱負耕莘志，依稀陋巷仁。",
            "丹青遺像在，難寫道心真。"
        ],
        "title": "挽鈍齋先生許象州三首  其二",
        "id": "907e84ca-e2b0-4ca3-a458-6c8517fec78a"
    },
    {
        "author": "李昴英",
        "paragraphs": [
            "丈席即之溫，終身佩一言。",
            "棟樑失安定，山斗慘韓門。",
            "慟矣心喪重，凄然手澤存。",
            "江聲助悲些，莫返大夫魂。"
        ],
        "title": "挽鈍齋先生許象州三首  其三",
        "id": "98bff5d5-6dec-4c91-8a34-f758bb26b77a"
    },
    {
        "author": "李昴英",
        "paragraphs": [
            "羅浮禽五色，創見此山椒。",
            "錦羽嬉同墜，鐵冠遷最喬。",
            "疑隨仙馭過，喜趁白雲招。",
            "貴客非關我，勞渠千里遥。"
        ],
        "title": "白雲山見五色雀",
        "id": "6aca3a94-1282-4285-8e93-5abbf512f378"
    },
    {
        "author": "李昴英",
        "paragraphs": [
            "南國去天遠，行程勿滯留。",
            "試期催負笈，戰决勝焚舟。",
            "澹墨題金榜，英聲起璧流。",
            "旦評期望久，著力在毫頭。"
        ],
        "title": "送梁上舍必得大學解試",
        "id": "76546d78-467f-47cf-b89e-0a280ffb9085"
    },
    {
        "author": "李昴英",
        "paragraphs": [
            "謙爲賢業址，取履卜封留。",
            "筆下千鈞弩，胸中萬斛舟。",
            "椿庭聞誨語，米廩友名流。",
            "連捷歸藍綬，鄰翁好話頭。"
        ],
        "title": "用前韻送潘上舍",
        "id": "640195e3-a1af-4b9b-97d5-7e80aed9d543"
    },
    {
        "author": "李昴英",
        "paragraphs": [
            "不見纔三日，喧傳已坐亡。",
            "平生功行到，垂絕偈言香。",
            "緣分無高剎，禪名却四方。",
            "開包殘藁在，切勿放毫光。"
        ],
        "title": "挽如老歸真",
        "id": "823ed1d5-4291-453c-8ba0-972f1aece059"
    },
    {
        "author": "李昴英",
        "paragraphs": [
            "背城贏一戰，璧水是儒林。",
            "詞賦八叉手，功名寸鐵心。",
            "程兼馳數驛，學苦惜分陰。",
            "清獻起庚戌，長風送捷音。"
        ],
        "title": "送葉耆卿試太學",
        "id": "1ec3a2b6-15d9-4f95-bd81-c7643f380300"
    },
    {
        "author": "李昴英",
        "paragraphs": [
            "負郭平田闊，秋深穫課勤。",
            "短鎌行缺月，多稼剪黄雲。",
            "舊臘占三白，今年稔十分。",
            "太平村舍裏，墮穗飽雞群。"
        ],
        "title": "觀穫",
        "id": "3c280f5c-a87e-4b2e-bc24-d99fe25c0462"
    },
    {
        "author": "李昴英",
        "paragraphs": [
            "塵中事日生，撥剔且山行。",
            "襆被欣然出，登車趣便清。",
            "奴收携蠟屐，客請带棋枰。",
            "纔過城闉外，耳根無市聲。"
        ],
        "title": "山行",
        "id": "e253feb2-0202-446c-93bd-cfe6eeefbdbd"
    },
    {
        "author": "李昴英",
        "paragraphs": [
            "寺巧蟠山背，池圓印寺前。",
            "連筒泉落罋，如鏡地無磚。",
            "茗苦苛留客，僧淳懶說禪。",
            "使君期不至，一宿笑無緣。"
        ],
        "title": "後峒月溪寺",
        "id": "ce9e3ecd-ac08-48fc-be8a-39e79c4261ce"
    },
    {
        "author": "李昴英",
        "paragraphs": [
            "近道其樵者，勞哉食束薪。",
            "運斤碎盤錯，荷擔下嶙峋。",
            "恐是仙王質，何須貴買臣。",
            "路傍迎一笑，笑我絆簪紳。"
        ],
        "title": "樵者",
        "id": "f1ed60ac-1c53-4306-bd21-491202c069db"
    },
    {
        "author": "李昴英",
        "paragraphs": [
            "絕頂鬰其前，寒崖噴玉泉。",
            "亭成山補闕，境勝我攙先。",
            "樹杪江天接，榕根石磴懸。",
            "賞心遂連日，合爲智仙傳。"
        ],
        "title": "雲泉亭",
        "id": "a801f9cd-7efe-4735-a702-a7a3d4120fe4"
    },
    {
        "author": "李昴英",
        "paragraphs": [
            "諭賊散私財，冥頑不可囘。",
            "憤然瞋目駡，吾已戴頭來。",
            "一死當凶刃，千家免劫灰。",
            "遺孤元未有，行路爲悲哀。"
        ],
        "title": "哭清遠權宰樓海司法二首  其一",
        "id": "a20e4876-38c8-455d-a1ca-2fdac11f7716"
    },
    {
        "author": "李昴英",
        "paragraphs": [
            "百里稱廉吏，誰歟起釁端。",
            "州符需賦急，軍餉及期難。",
            "節義扶澆俗，朝廷贈大官。",
            "邑人崇廟像，猶似髮衝冠。"
        ],
        "title": "哭清遠權宰樓海司法二首  其二",
        "id": "0e563984-85db-4d8f-a0b9-de9abc0f00e3"
    },
    {
        "author": "李昴英",
        "paragraphs": [
            "裹糧數千里，賈勇萬人場。",
            "庾嶺琴書去，橋門姓字香。",
            "有司應眼具，喜氣已眉黄。",
            "踐履宜天相，時文况所長。"
        ],
        "title": "送陳大雷試太學",
        "id": "1542c578-c381-404b-967f-7ebaa7e1291d"
    },
    {
        "author": "李昴英",
        "paragraphs": [
            "碧眸泓鐵面，跣足衲懸鶉。",
            "數日蒲團定，一如泥塑人。",
            "施錢隨散擲，忍辱已忘嗔。",
            "丁字何曾識，拈提話轉新。"
        ],
        "title": "悼花首湛長老二首  其一",
        "id": "c9b7a0fe-dd8c-4d15-9b37-02f3e6f12802"
    },
    {
        "author": "李昴英",
        "paragraphs": [
            "別我笑吟吟，羅浮願力深。",
            "空拳餬衆口，平地起叢林。",
            "山迥孤雲沒，溪寒片月沉。",
            "人今奇坐蛻，在日孰知音。"
        ],
        "title": "悼花首湛長老二首  其二",
        "id": "e6209048-c5ab-4a67-bdc1-1974c59f004d"
    },
    {
        "author": "李昴英",
        "paragraphs": [
            "座滿挺時髦，經明亦富豪。",
            "幾年勤用志，三日健揮毫。",
            "笑取刀牛角，相逢酒蟹螯。",
            "有名還有分，秋鶚碧雲高。"
        ],
        "title": "飲赴解試士友二首  其一",
        "id": "51973a07-4056-4f1a-bbc6-8ffd1582feff"
    }
]