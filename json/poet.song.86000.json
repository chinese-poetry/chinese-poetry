[
    {
        "author": "孫覿",
        "paragraphs": [
            "津樹正青青，水拍兩岸平。",
            "千章雲外合，一勺煙中横。",
            "葉密翳鳥語，波清見魚行。",
            "灣碕雨初乾，陂露雪正晴。",
            "誰來聽山公，著屐過橋聲。"
        ],
        "title": "寄題洪巨濟中大鄱陽園亭四詠 綠楊橋",
        "id": "25e5c9cb-c878-4b1f-aac7-7ee2023e55b4"
    },
    {
        "author": "孫覿",
        "paragraphs": [
            "高人擅一壑，青山獨當門。",
            "拄笏坐終日，似與若人言。",
            "微雲抱巘出，細溜觸石喧。",
            "絕壁掛夜斗，曾甍上朝暾。",
            "更探東籬菊，共盡北海尊。"
        ],
        "title": "寄題洪巨濟中大鄱陽園亭四詠 艮庵",
        "id": "1d378eda-c45e-4af5-9517-84c978b5b6be"
    },
    {
        "author": "孫覿",
        "paragraphs": [
            "好雨連清夜，寒聲滿四簷。",
            "浣此紅點注，著柳翠條纖。",
            "宿潦推舟起，舂塗上屐黏。",
            "家家揮耒出，途詠滿蒼黔。"
        ],
        "title": "春霽二首  其一",
        "id": "b430ab61-7ce9-44fe-9381-cddc536cfb7b"
    },
    {
        "author": "孫覿",
        "paragraphs": [
            "清飈洗睡昏，好雨愜幽欣。",
            "共喜當春至，偏宜入夜聞。",
            "跳波通轍涸，流潤駐爐薫。",
            "瀲瀲沙頭綠，晴來已十分。"
        ],
        "title": "春霽二首  其二",
        "id": "7e6d834e-984a-4afc-9093-5b5905f2fd33"
    },
    {
        "author": "孫覿",
        "paragraphs": [
            "坐睡抛書卷，行歌泥酒杯。",
            "那能鑽故紙，莫自恥虚罍。",
            "閑把吟須撚，欣逢笑口開。",
            "獨醒竟何事，空腹吼饑雷。"
        ],
        "title": "書事二首  其一",
        "id": "144baf70-b33d-4d33-808e-0a31913e66c6"
    },
    {
        "author": "孫覿",
        "paragraphs": [
            "謀身殊落落，隨俗信悠悠。",
            "但使真心住，何嫌老語偷。",
            "乘風豈有待，過坎且復休。",
            "人生如寄耳，豈恨拙于鳩。"
        ],
        "title": "書事二首  其二",
        "id": "c7ff61db-84b4-4637-8816-0fb7e8bb9b29"
    },
    {
        "author": "孫覿",
        "paragraphs": [
            "覆地雲爲簇，填空浪作堆。",
            "昂昂天上坐，虺虺石中雷。",
            "澒洞千漚發，喧豗百蟄開。",
            "白鷗底心性，玉羽自毰毸。"
        ],
        "title": "草堂路遇大風二首  其一",
        "id": "f82df26b-d3e4-4b1c-b5c0-cd5bb2176359"
    },
    {
        "author": "孫覿",
        "paragraphs": [
            "雲屋互出沒，風扇自闔開。",
            "孤舟繫桑本，一曲並巖隈。",
            "翠甲連筐載，頳鱗貫柳來。",
            "殷勤慰牢落，爲覆掌中杯。"
        ],
        "title": "草堂路遇大風二首  其二",
        "id": "ff723d51-886f-4f62-a3c0-63ea27134bde"
    },
    {
        "author": "孫覿",
        "paragraphs": [
            "小檻大紅直欲然，喬林老翠自生煙。",
            "雲蘿屬地青霞帔，雨筴填溝赤仄錢。",
            "折柳貫魚初受釣，解龜挽酒看垂蓮。",
            "便須秉燭追良夜，花減春歸又一年。"
        ],
        "title": "題惠聲伯溪亭",
        "id": "6290f310-f9cd-4a6b-9319-5c933730eedb"
    },
    {
        "author": "孫覿",
        "paragraphs": [
            "霏霏竹間雲，練練天上雪。",
            "誰遺碧玉壺，化作白銀闕。",
            "孤懷愜幽欣，一笑暖栗冽。",
            "寒光注老眼，謂是山吐月。",
            "耿耿清不眠，夜半聽竹折。"
        ],
        "title": "雪夜宿致思庵",
        "id": "9a58ac90-a2c9-4194-a983-18c7eeb671b7"
    },
    {
        "author": "孫覿",
        "paragraphs": [
            "沙老猶生觜，江寒已伏槽。",
            "長煙分聚落，短日下亭臯。",
            "木脱曾巢見，潮生小艇高。",
            "幽懷誰與悟，不見酒中豪。"
        ],
        "title": "江上懷思永二首  其一",
        "id": "3fd13ecb-913a-4bcf-a3f3-029f82bca59b"
    },
    {
        "author": "孫覿",
        "paragraphs": [
            "絕徼三叉路，連艫萬斛船。",
            "一區江上宅，百榼酒中仙。",
            "有土能埋玉，無膠可續絃。",
            "摩挲綠苔石，屐齒尚依然。"
        ],
        "title": "江上懷思永二首  其二",
        "id": "91e8eaff-b776-4f2f-bb2b-1af0d87c4d44"
    },
    {
        "author": "孫覿",
        "paragraphs": [
            "雄奇郊島上，清絕晉隋間。",
            "已突黄初過，遙追正始還。",
            "冥搜逐幽好，巧發露天慳。",
            "莫作鳶肩看，詩成聳兩山。"
        ],
        "title": "讀劉方叔詩卷二首  其一",
        "id": "761ebb1a-8672-4196-af04-48dcf21ed038"
    },
    {
        "author": "孫覿",
        "paragraphs": [
            "思如湧泉出，句似琢冰清。",
            "刻燭翻千偈，撞鍾助一鳴。",
            "磨天無刃迹，擲地有金聲。",
            "好是銜杯處，雲煙落紙生。"
        ],
        "title": "讀劉方叔詩卷二首  其二",
        "id": "b72d4de7-6899-42df-97bb-46a4e5966af0"
    },
    {
        "author": "孫覿",
        "paragraphs": [
            "真境閑自見，衰容老更浸。",
            "却無愁可解，祇有病相尋。",
            "莫引千鈞髪，須存一寸心。",
            "澹然無愠喜，龜息自深深。"
        ],
        "title": "獨坐",
        "id": "670f65cb-0c92-4b80-ab61-71eb4393d5b1"
    },
    {
        "author": "孫覿",
        "paragraphs": [
            "萬炬紅蓮陸海中，車如流水馬如龍。",
            "九街畫鼓春聲滿，百柁瓊艘蠟味濃。",
            "底事狂雷翻地軸，叵堪笑電破天容。",
            "衝泥蹋雨尋歸路，竹杖芒鞋取次供。"
        ],
        "title": "正月十四日半夜大雷雨許楙仲有詩次韻三首  其一",
        "id": "4b8e870c-8976-46fe-ada2-152172755b60"
    },
    {
        "author": "孫覿",
        "paragraphs": [
            "覆雨翻雲一霎中，雷鞭擊柱起乖龍。",
            "推愁正倚三杯釅，破睡那能一枕濃。",
            "桑下持鉏如許健，席間失箸若爲容。",
            "詩翁只作啼嬰看，萬斛珠璣唾手供。"
        ],
        "title": "正月十四日半夜大雷雨許楙仲有詩次韻三首  其二",
        "id": "1314a439-7886-4a14-828a-3ec349b69eb4"
    },
    {
        "author": "孫覿",
        "paragraphs": [
            "尚見暗塵隨駟馬，忽驚飛電擾羣龍。",
            "玄雲合沓濤頭上，白雨渾酣乳面濃。",
            "淡碧鱗鱗生曉漲，小紅漠漠放春容。",
            "只應便作尋芳計，好把鴟夷載酒供。"
        ],
        "title": "正月十四日半夜大雷雨許楙仲有詩次韻三首  其三",
        "id": "df8aad95-3c2b-497f-bccf-3247884b34d2"
    },
    {
        "author": "孫覿",
        "paragraphs": [
            "虎鼠同遊十二宮，何妨蛇蚓雜蛟龍。",
            "熒煌寶樹繁星合，泛艷金莖湛露濃。",
            "海鳥定知驚矍鑠，濠魚且樂共從容。",
            "賈生欲係單于頸，應費朝家五餌供。"
        ],
        "title": "正月十五日荆谿館然燈燕北客用前韻",
        "id": "35fb2fff-2e33-4166-8cc2-ed09f9d85ec8"
    },
    {
        "author": "孫覿",
        "paragraphs": [
            "北風翦水玉花飛，翠袖凌寒不自持。",
            "脉脉含情無一語，水邊籬落立多時。"
        ],
        "title": "梅二首  其一",
        "id": "2711d017-5ca6-4c10-9393-7aed896b6c93"
    },
    {
        "author": "孫覿",
        "paragraphs": [
            "纖纖蘿蔓牽茅屋，細細苔花點石矼。",
            "夢斷酒醒山月吐，一枝疏影臥東窗。"
        ],
        "title": "梅二首  其二",
        "id": "ed5ce0de-bf31-48b3-8c84-d8ecf241a64e"
    },
    {
        "author": "孫覿",
        "paragraphs": [
            "風卷三江立，雷穿九地鳴。",
            "捎林百鳥散，破柱一龍驚。",
            "滿樹春聲合，連甍曉溜傾。",
            "坐看流惡盡，邑里一時清。"
        ],
        "title": "雨二首  其一",
        "id": "93dec9f2-82fc-4c23-b5a1-20a4eaaa36ac"
    },
    {
        "author": "孫覿",
        "paragraphs": [
            "池涸萍黏塊，畦荒麥聚埃。",
            "乖龍一味睡，幽鳥百般催。",
            "藥裹蒸生菌，衣篝潤作梅。",
            "殷勤一夜雨，洗出翠千堆。"
        ],
        "title": "雨二首  其二",
        "id": "4c5bc4c2-f270-4b5c-a377-296caf3b1550"
    },
    {
        "author": "孫覿",
        "paragraphs": [
            "乍聞槁雪墮窗前，已見飛花舞道邊。",
            "夢斷忽驚山竹裂，一燈照我擁書眠。"
        ],
        "title": "竹間看雪二首  其一",
        "id": "70960180-5ab0-4750-ba4d-9dc62e267a20"
    },
    {
        "author": "孫覿",
        "paragraphs": [
            "受風豈免長低首，戴雪何妨暫折腰。",
            "莫道此君無特操，風回雪霽便昂霄。"
        ],
        "title": "竹間看雪二首  其二",
        "id": "b9626a62-ec53-46fb-87d1-01f72032da5c"
    },
    {
        "author": "孫覿",
        "paragraphs": [
            "千歲鶴林仙，故家今尚存。",
            "吟律破陰沍，扣絃召春温。",
            "王母仍留核，韓郎爲染根。",
            "暗香先到處，已返玉梅魂。"
        ],
        "title": "題楊令藏春塢三首  其一",
        "id": "169c4219-7539-47bb-90cc-f406a03032f9"
    },
    {
        "author": "孫覿",
        "paragraphs": [
            "汝陽紅槿帽，欲挽春風回。",
            "不用寶刀截，試看羯鼓催。",
            "玉樹日日新，金蓮步步開。",
            "仍須覓春草，隨人處處來。"
        ],
        "title": "題楊令藏春塢三首  其二",
        "id": "2524e543-fe4f-48a4-9ad9-be08812cbaaf"
    },
    {
        "author": "孫覿",
        "paragraphs": [
            "花發武陵源，水滿藍橋路。",
            "人面相映紅，迎笑得崔護。",
            "蜂蜨謾紛紛，尋春不知處。",
            "時見一葉紅，相隨水東去。"
        ],
        "title": "題楊令藏春塢三首  其三",
        "id": "2bb9dfa8-01c2-4f31-888e-c188b56e6acd"
    },
    {
        "author": "孫覿",
        "paragraphs": [
            "移山老翁愚，埋盆小兒嬉。",
            "高蹈遺世紛，幽欣可人意。",
            "倚樹看蜂衙，挑燈照花睡。",
            "樂哉何所憂，俛仰可卒歲。"
        ],
        "title": "累石作小山鑿池引水注之",
        "id": "1d7507e4-c186-4191-9b0c-5d4ad0fc80cb"
    },
    {
        "author": "孫覿",
        "paragraphs": [
            "公子命巾車，千里過我廬。",
            "驚飛庭尉爵，喜見丈人烏。",
            "倚壁方挽膝，推琴欲攬須。",
            "殷勤更秉燭，孤悶一時攄。"
        ],
        "title": "建安掾朱彦實調同安丞歸莆田枉道過余十日而别二首  其一",
        "id": "af7e3cf8-ecb4-44f5-9a3a-f884c33aa6a2"
    },
    {
        "author": "孫覿",
        "paragraphs": [
            "巢枝良易安，瓢飲有餘懽。",
            "栖栖枳棘間，矯矯如龍鸞。",
            "抱牘鳧鶩進，落筆蛇蛟蟠。",
            "但令填紙尾，只作馬槽看。"
        ],
        "title": "建安掾朱彦實調同安丞歸莆田枉道過余十日而别二首  其二",
        "id": "9bda589a-37e3-4107-9120-d8c13958e465"
    },
    {
        "author": "孫覿",
        "paragraphs": [
            "沙浄溪行好，煙消野望新。",
            "數峰山戴雪，一曲塢藏春。",
            "魚逐波間伴，禽藏葉底身。",
            "柳邊春信動，眉目已津津。"
        ],
        "title": "龜潭道中",
        "id": "24744ff0-1b48-4513-8164-c130024ac85a"
    },
    {
        "author": "孫覿",
        "paragraphs": [
            "松雲翠離披，竹日光破碎。",
            "青熒麥風過，紅濕花露墜。",
            "萍開龜曳尾，樹啄鳥擘啄。",
            "物物如貺予，欣然與心會。"
        ],
        "title": "牛山道中",
        "id": "ce66c028-1c56-411b-83d8-3bb0b873ecc7"
    },
    {
        "author": "孫覿",
        "paragraphs": [
            "編栰沿村徑，囊沙壅市門。",
            "蒼鱗封老幹，黄耳上陳根。",
            "屋破容身窄，天低望眼昏。",
            "谿邊高樹杪，猶有繫舟痕。"
        ],
        "title": "罨畫連雨溪漲丈餘雨霽水落喜而賦詩二首  其一",
        "id": "9935e831-6d5e-4857-8c32-a14b9254ce90"
    },
    {
        "author": "孫覿",
        "paragraphs": [
            "月挂樓鍾曉，風生島樹秋。",
            "林疏山獻状，池漫水分流。",
            "鵲喜如窺牖，鷗馴亦並舟。",
            "一聲何處笛，莫遣碧雲留。"
        ],
        "title": "罨畫連雨溪漲丈餘雨霽水落喜而賦詩二首  其二",
        "id": "7a18f0be-7f60-4139-82f1-273d78ac082a"
    },
    {
        "author": "孫覿",
        "paragraphs": [
            "吟牽東閣興，静憩北窗眠。",
            "窟小中生月，文高迥入玄。",
            "回看甲乙第，已到巳辰邊。",
            "不見門生莠，歌鍾尚隱然。"
        ],
        "title": "沈公序亦愛亭二首  其一",
        "id": "031f0e58-6816-4ec2-a5f0-5f34ea2be92c"
    },
    {
        "author": "孫覿",
        "paragraphs": [
            "老蔓牽簷角，青蕪點石稜。",
            "風生長柄麈，花落短檠燈。",
            "危坐纔容膝，欹眠但曲肱。",
            "胸中九雲夢，芥蒂亦何曾。"
        ],
        "title": "沈公序亦愛亭二首  其二",
        "id": "076b2cbe-7bf8-4b45-87cf-5d3867ef0c79"
    },
    {
        "author": "孫覿",
        "paragraphs": [
            "貌古鬚眉見，情高耳目遺。",
            "應諧聊玩世，避謗莫吟詩。",
            "事不關心處，身非抱病時。",
            "翛然無一事，痛飲是吾師。"
        ],
        "title": "沈公序餘閑亭二首  其一",
        "id": "f9f56356-1981-4611-bf6f-e1fd679e8a20"
    },
    {
        "author": "孫覿",
        "paragraphs": [
            "隱几欲忘吾，趨營老更疏。",
            "判閑聊命酒，引睡謾翻書。",
            "祗有貧堪逐，都無憤可攄。",
            "樂哉聊卒歲，應信我知魚。"
        ],
        "title": "沈公序餘閑亭二首  其二",
        "id": "0962d912-a1b6-4597-b954-1b559d73c56c"
    },
    {
        "author": "孫覿",
        "paragraphs": [
            "落景下曾城，遙煙起孤戍。",
            "繫舟著魚磯，曳杖扣僧户。",
            "忽逢丹霞侶，自誦碧雲句。",
            "噌吰應黄鍾，清絕追白紵。",
            "不落江西派，肯學邯鄲步。",
            "冥搜自天得，妙中有神助。",
            "寅緣半日留，邂逅一笑遇。",
            "詎復管中窺，看沐南山霧。"
        ],
        "title": "虎邱沼老豫章詩僧也與余相遇于楓橋方丈誦所作徐獻之侍郎生日詩有東湖孺子南極老人之句余愛其工賦小詩寄贈",
        "id": "b05d2bb0-aa26-411f-b753-ee875d21753b"
    },
    {
        "author": "孫覿",
        "paragraphs": [
            "王公製練衣，謝傅捉葵扇。",
            "歘若置郵然，一昔徧海縣。",
            "東坡百世師，乘雲上騎箕。",
            "文争日月光，氣敵嵩華齊。",
            "諸儒望先覺，坐待成風斵。",
            "一斤應手揮，郢鼻無留堊。",
            "公生不並時，關楗同一機。",
            "識真屬具眼，造的今中眉。",
            "詩亡束晳補，書受伏生所。",
            "神交接混茫，參差夢中睹。",
            "授我筆如椽，五色光屬聯。",
            "醉上金鑾殿，揮泉灑謫仙。"
        ],
        "title": "紹興壬子某南遷過疏山上一覽亭見擬東坡煨芋詩刻龕之壁間詩律句法良是殆不能辨乃宣卿侍郎守臨川時所擬作也後數日道次安仁縣一士人吳君出宣卿詩數十解示余奇麗清婉咀嚼有味如噉蔗然讀之惟恐盡於是拊卷三歎而後知公置力於斯文久矣又二十年宣卿築室荆谿山中别營一堂以平生所蓄東坡詩文雜言長短句殘章斷槀尺牘遊戲之作盡櫝藏其中號景坡自書榜仍爲記刻之某欲具小舟造觀而宣卿召用今以集撰守吳門乃賦詩爲之先",
        "id": "4f475807-8060-44a4-9cf8-c938af0ce2fa"
    },
    {
        "author": "孫覿",
        "paragraphs": [
            "玄豹文章霧沐，老龍頭角泥蟠。",
            "莫恨青苔蹋破，要令紅柿分殘。"
        ],
        "title": "六言贈鶴林山長老二首  其一",
        "id": "5e78f43d-c047-4f0d-89dc-25819a56f9dd"
    },
    {
        "author": "孫覿",
        "paragraphs": [
            "黄鶴林中佛國，杜鵑花裏仙山。",
            "粗了一生事大，來從半日僧閑。"
        ],
        "title": "六言贈鶴林山長老二首  其二",
        "id": "ef81f5fa-f494-464d-9f16-115ed3e8c11b"
    },
    {
        "author": "孫覿",
        "paragraphs": [
            "家聲籍籍冠中州，健筆縱横貫九流。",
            "三世祖孫吳郡牧，兩朝人物山亭侯。",
            "顒卬自快披雲睹，衰陋空遺倚玉羞。",
            "便恐追鋒天上去，不辭投轄爲公留。"
        ],
        "title": "東坡先生與蔣魏公遊最善宣卿侍郎蓄東坡詩文自公始也心慕手追遂入於室某嘗賦景坡堂詩宣卿謂余知音者遂標藏之櫝中比守吳門治有狀璽書褒進待制敷文閣某馳小舟往賀宣卿出詩三章見屬句法華妙爲一時絕唱有云正索解人那復得其誰知我固無從此真東坡語也輒次韻書于卷末  其一",
        "id": "50ba153b-ca39-4328-8f60-5a82624233fb"
    },
    {
        "author": "孫覿",
        "paragraphs": [
            "高名迥出中興日，大句追還正始風。",
            "浦上珠回孤月吐，壁間梭躍五雲從。",
            "景坡堂裏參差見，飯顆山頭邂逅逢。",
            "更欲騎鯨追李白，入門一路羽翰通。"
        ],
        "title": "東坡先生與蔣魏公遊最善宣卿侍郎蓄東坡詩文自公始也心慕手追遂入於室某嘗賦景坡堂詩宣卿謂余知音者遂標藏之櫝中比守吳門治有狀璽書褒進待制敷文閣某馳小舟往賀宣卿出詩三章見屬句法華妙爲一時絕唱有云正索解人那復得其誰知我固無從此真東坡語也輒次韻書于卷末  其二",
        "id": "8222fc80-b4f2-4b78-950d-7abec5bd19d1"
    },
    {
        "author": "孫覿",
        "paragraphs": [
            "洲蘂霏紅風澹沱，池光鋪練月徘徊。",
            "乍驚醉眼生春纈，頓覺詩腸蟄夜雷。",
            "坐看千言供刻燭，自甘百罰恥空罍。",
            "使君處處栽桃李，爲報花奴羯鼓催。"
        ],
        "title": "東坡先生與蔣魏公遊最善宣卿侍郎蓄東坡詩文自公始也心慕手追遂入於室某嘗賦景坡堂詩宣卿謂余知音者遂標藏之櫝中比守吳門治有狀璽書褒進待制敷文閣某馳小舟往賀宣卿出詩三章見屬句法華妙爲一時絕唱有云正索解人那復得其誰知我固無從此真東坡語也輒次韻書于卷末  其三",
        "id": "7dbfd55f-ed0a-4f26-a2ba-85198b397153"
    },
    {
        "author": "孫覿",
        "paragraphs": [
            "連筒自灌黄精圃，結轍休推薏苡車。",
            "萬壑飛泉舂午枕，一簑带雨荷春鋤。",
            "逃名尚有身爲累，擇利焉知貨可居。",
            "笑指吳公門上莠，一時零落已邱墟。"
        ],
        "title": "景思提舉少卿出示藥寮佳篇某繼元韵上呈",
        "id": "d0cc3419-ad6e-4792-9e50-befd19261c2c"
    },
    {
        "author": "孫覿",
        "paragraphs": [
            "客來聽履上雲階，百尺蒼藤絡斷崖。",
            "古井千年龍上臥，層邱一曲虎爲儕。",
            "乍驚河漢懸談舌，便覺風雲入壯懷。",
            "小雨隨車真有意，待催詩板挂高齋。"
        ],
        "title": "與季萬郎中陪景思少卿遊虎邱景思季萬皆有詩某依韻和呈 次景思少卿韻",
        "id": "5419b3af-ab4f-4b48-99d8-fae5d881d1ed"
    },
    {
        "author": "孫覿",
        "paragraphs": [
            "玉梯一蹴傍天閽，歷歷星圖手可捫。",
            "翠濕佛衣雲漠漠，香凝僧幌雨昏昏。",
            "曾軒下瞰三吳小，靈阜高齊五岳尊。",
            "大句舂容兩相敵，暫陪尊酒得重論。"
        ],
        "title": "與季萬郎中陪景思少卿遊虎邱景思季萬皆有詩某依韻和呈 次季萬郎中韻",
        "id": "d406c226-48af-49b9-88f4-d3abcca8c1f3"
    },
    {
        "author": "孫覿",
        "paragraphs": [
            "璽書光麗九芝塗，繡斧煌煌刺史車。",
            "當路狐狸那足問，漫山藜藿未應鉏。",
            "使星尚供天南極，卿月終環帝北居。",
            "此夜光華賁岑寂，故侯留落在郊墟。"
        ],
        "title": "謝景思提舉見過用藥寮韻賦三詩寄謝  其一",
        "id": "ee22f5ce-e9cf-4e19-b262-d1f8f627f3e5"
    },
    {
        "author": "孫覿",
        "paragraphs": [
            "屋頭遙見丈人烏，門外欣逢載酒車。",
            "拄杖穿林花自落，攜壺席地草休鉏。",
            "褰帷共看高軒過，列戟行歸大府居。",
            "掣電一歡寧復有，空傳勝事滿村墟。"
        ],
        "title": "謝景思提舉見過用藥寮韻賦三詩寄謝  其二",
        "id": "5b4f84ae-68fd-41b3-85ff-4255534c6446"
    },
    {
        "author": "孫覿",
        "paragraphs": [
            "行把長鑱白木柄，慵眠下澤短轅車。",
            "柳圍許大身空老，瓜地將蕪手自鉏。",
            "三徑苔荒無轍跡，一枝巢隱有林居。",
            "故人觸熱來相問，終日清風滿廢墟。"
        ],
        "title": "謝景思提舉見過用藥寮韻賦三詩寄謝  其三",
        "id": "04740758-733e-4791-8268-a8df0913a2a4"
    },
    {
        "author": "孫覿",
        "paragraphs": [
            "荷鍤酬身後，騎箕返帝旁。",
            "風纒卿月暈，雲掩使星光。",
            "炯炯三珠在，冥冥一鑑亡。",
            "故交今白髮，掩映涕淋浪。"
        ],
        "title": "提刑直閣張公挽詞二首  其一",
        "id": "22cce547-875e-40d7-b773-942f6e494405"
    },
    {
        "author": "孫覿",
        "paragraphs": [
            "無事空心折，懷新尚目存。",
            "壽康駢五福，德爵擅三尊。",
            "蠹落芸籖冷，蛛懸畫戟昏。",
            "像圖猶彷彿，謾寄刻舟痕。"
        ],
        "title": "提刑直閣張公挽詞二首  其二",
        "id": "0214c131-da6e-4673-98b1-7e12234383c8"
    },
    {
        "author": "孫覿",
        "paragraphs": [
            "釣石駸駸上綠苔，起彈長鋏詠歸哉。",
            "此翁矍鑠丹心在，老子婆娑兩鬢催。",
            "一夜劍津龍化後，千年遼海鶴歸來。",
            "匆匆鼓吹城南路，往和松風萬壑哀。"
        ],
        "title": "致政中奉胡公挽詞",
        "id": "6aad3a62-1235-4ede-b65e-1b481938d5d7"
    },
    {
        "author": "孫覿",
        "paragraphs": [
            "墨榜書名萬口傳，著鞭爭看祖生先。",
            "一揮禮樂三千字，獨擅文章二百年。",
            "晚得朱輪今老矣，生存華屋尚依然。",
            "故交掩袂追疇昔，一劍空留宰樹邊。"
        ],
        "title": "黄州使君朝議惠公挽詞",
        "id": "16ccbcc2-0b3d-461f-b56c-61437d360f2c"
    },
    {
        "author": "孫覿",
        "paragraphs": [
            "零落藁砧非，猶殘淚滿衣。",
            "三刀悲尚在，雙劍喜同歸。",
            "地占眠牛卜，門迎弔鶴飛。",
            "哀哉埋玉樹，千古悶泉扉。"
        ],
        "title": "吳公宜人楊氏挽詞二首  其一",
        "id": "5b163674-5d77-4de1-8c3a-759cdbab82e9"
    },
    {
        "author": "孫覿",
        "paragraphs": [
            "種玉滿家庭，聲名重十城。",
            "哀矜游子線，愁絕小人羮。",
            "贈印連三組，書名載一旌。",
            "誰爲千字誄，彷彿記平生。"
        ],
        "title": "吳公宜人楊氏挽詞二首  其二",
        "id": "2d80be89-be5b-4a67-8a48-aaade144e1e5"
    },
    {
        "author": "孫覿",
        "paragraphs": [
            "握節來金馬，飛芻上木牛。",
            "能令天粟雨，故作地錢流。",
            "望實傾三館，賢勞閲百州。",
            "寥寥千古恨，零落掩山邱。"
        ],
        "title": "致政運使直閣朱公挽詞三首  其一",
        "id": "5db124f4-1b0f-41ab-be81-5ffedcac82d5"
    },
    {
        "author": "孫覿",
        "paragraphs": [
            "蕭散烏藤杖，風流白接離。",
            "分茵前席滿，載酒後車隨。",
            "食鼎羅千指，歌鍾擁十眉。",
            "凄凉今夜月，空照習家池。"
        ],
        "title": "致政運使直閣朱公挽詞三首  其二",
        "id": "1859b394-6bad-4f21-abf5-788f3e969546"
    },
    {
        "author": "孫覿",
        "paragraphs": [
            "老脱尚方舄，門懸刺史車。",
            "真成棄竹馬，直欲換金魚。",
            "歲事千頭橘，生涯萬卷書。",
            "流芳知未艾，蘭玉滿階除。"
        ],
        "title": "致政運使直閣朱公挽詞三首  其三",
        "id": "2ae3a8f0-515d-4a3b-8928-ad7df92ccd36"
    },
    {
        "author": "孫覿",
        "paragraphs": [
            "東海懷疏傅，西州憶謝公。",
            "劍飛衝夜斗，桂折臥秋風。",
            "塵暗芸堂冷，香凝粉署空。",
            "潺潺千斛淚，忍看一旌紅。"
        ],
        "title": "致政左司王公挽詞三首  其一",
        "id": "f2f32f19-6a84-4fa1-8c71-0548dbf7f9ea"
    },
    {
        "author": "孫覿",
        "paragraphs": [
            "解組天門上，揮金里舍傍。",
            "漸欣雙髀滿，仍見一瞳方。",
            "舊說山中相，今爲地下郎。",
            "流芳知有在，鸞鵠正高翔。"
        ],
        "title": "致政左司王公挽詞三首  其二",
        "id": "712b8f9e-b46a-4ff1-8907-637ed2835e02"
    },
    {
        "author": "孫覿",
        "paragraphs": [
            "憶昨聯飛蓋，初筵點後塵。",
            "那知炊未熟，已與迹俱陳。",
            "契闊成千古，悲吟待百身。",
            "重臨更愁絕，感塞鼻中辛。"
        ],
        "title": "致政左司王公挽詞三首  其三",
        "id": "0a025fd3-19fc-4c4a-9c56-6aa53d84b130"
    },
    {
        "author": "孫覿",
        "paragraphs": [
            "天上文昌省，人中翰墨仙。",
            "尚書心似水，學士筆如椽。",
            "視草金蓮夜，哦詩錦瑟年。",
            "玉樓方斷手，又著紫鸞鞭。"
        ],
        "title": "天台太守端明吳公挽詞三首  其一",
        "id": "71ec39b9-b93e-448d-a52c-22113c2647fa"
    },
    {
        "author": "孫覿",
        "paragraphs": [
            "遮門皓首啼，行路涕交揮。",
            "不見斑衣好，空隨畫翣歸。",
            "蘭芽方獨秀，華萼尚交輝。",
            "試待遼東鶴，千年有令威。"
        ],
        "title": "天台太守端明吳公挽詞三首  其二",
        "id": "654f8abb-2260-41f0-ad6a-d51784fa7cac"
    },
    {
        "author": "孫覿",
        "paragraphs": [
            "貧病見交情，殷勤問死生。",
            "倒衣迎五馬，空巷看雙旌。",
            "聚泛杯中月，分班地上荆。",
            "悲吟追往事，感咽氣峥嶸。"
        ],
        "title": "天台太守端明吳公挽詞三首  其三",
        "id": "2b1c27a1-b3a9-4ec4-b49d-dbb7b70b106e"
    },
    {
        "author": "孫覿",
        "paragraphs": [
            "幕府分弓日，轅門叱馭時。",
            "捫星高歷井，修月上騎箕。",
            "剺面降胡泣，聞鼙聖主思。",
            "龍驤老賓客，競賦八哀詩。"
        ],
        "title": "宣撫簽樞胡公挽詞二首  其一",
        "id": "c1a80498-76d4-417d-8310-a39badb2796b"
    },
    {
        "author": "孫覿",
        "paragraphs": [
            "交親二紀餘，貧病故人疏。",
            "落落辰參似，寥寥楚越如。",
            "空勞三夜夢，不辨一行書。",
            "尚記喬公約，垂洟滿過車。"
        ],
        "title": "宣撫簽樞胡公挽詞二首  其二",
        "id": "7f355739-8347-4ba8-9a6f-1daf9ffbdc75"
    },
    {
        "author": "孫覿",
        "paragraphs": [
            "秀髮豪眉覆兩顴，身長九尺地行仙。",
            "楚人尚記庚寅日，晉客渾疑甲子年。",
            "批鳯璽書光洗眼，刻鳩靈杖穩隨肩。",
            "世人欲計吾公事，膝上郎君雪滿顛。"
        ],
        "title": "張希元承事挽詞二首  其一",
        "id": "bf3fa7eb-2989-4d61-b160-77a63c4f0ad2"
    },
    {
        "author": "孫覿",
        "paragraphs": [
            "門外魌頭引葬簫，寥寥繐帳北山椒。",
            "槐宫一夢驚三世，蓂殿千齡數七朝。",
            "此夜騎星上南極，他年跨鶴下東遼。",
            "摩挲銅狄長安道，試問飛車儻可招。"
        ],
        "title": "張希元承事挽詞二首  其二",
        "id": "47d666e1-f06e-4ffd-acf8-914f7727525b"
    },
    {
        "author": "孫覿",
        "paragraphs": [
            "星軺出帝躔，光射斗牛邊。",
            "納陛傾三接，埋輪聳十連。",
            "那知憂鵩日，已復夢鷄年。",
            "尚遂斑衣戲，俄從白布纒。",
            "倚閭心破碎，投袂涕潺湲。",
            "更有門前客，愁吟淚滿牋。"
        ],
        "title": "提刑郎中范公挽詞",
        "id": "d9429e6d-c026-4187-9226-adcecc9254b1"
    },
    {
        "author": "孫覿",
        "paragraphs": [
            "翁婿相望插兩貂，夫人東第閲三朝。",
            "百年鍾鼎聯雙璧，一代衣冠繼八蕭。",
            "盡室全生還帝所，先生遺烈在天驕。",
            "家傳故有緇衣在，且看司徒首百寮。"
        ],
        "title": "越國鄭夫人挽詞二首  其一",
        "id": "e2a6ba74-7f95-4c18-bd81-5f5262e14d0e"
    },
    {
        "author": "孫覿",
        "paragraphs": [
            "舊德遺忠在禁庭，天教華髮看昇平。",
            "兩朝偃革從今日，百口同袍共此生。",
            "喜見金葩開大國，悲傳玉樹鎖佳城。",
            "魌頭直指西州路，獵獵秋風載一旌。"
        ],
        "title": "越國鄭夫人挽詞二首  其二",
        "id": "11a1fcc5-2681-4e0c-84e0-9c76c633d3ff"
    },
    {
        "author": "孫覿",
        "paragraphs": [
            "千騎森森擁戟牙，鈴齋高臥放朝衙。",
            "官曹已踐文昌省，門闕猶傳處士家。",
            "天上麒麟新活計，壁間蝌蚪舊生涯。",
            "一炊未熟成今古，零落空懸刺史車。"
        ],
        "title": "吏部張公挽詞",
        "id": "48d271cd-d717-4602-a431-f29b6d199c02"
    },
    {
        "author": "孫覿",
        "paragraphs": [
            "四海聲名老鄭虔，一時人物敢争先。",
            "剖符北道分千里，擁節東州按十連。",
            "住世一丸無大藥，傳家三絕有遺編。",
            "魌頭直指山南去，昨夜秋風正颯然。"
        ],
        "title": "致政中大邵公挽詞二首  其一",
        "id": "46dd4d8d-cca9-4be5-8754-276e882c2f35"
    },
    {
        "author": "孫覿",
        "paragraphs": [
            "憶從少日望前修，追數流年四十秋。",
            "並轡同遊天上路，連檣共載雪中舟。",
            "傷心往事千憂結，回首勞生一夢休。",
            "見說騎鯨追汗漫，只將遺蜕掩山邱。"
        ],
        "title": "致政中大邵公挽詞二首  其二",
        "id": "089f64ea-5a50-4992-b1f1-7941b551b4bb"
    },
    {
        "author": "孫覿",
        "paragraphs": [
            "舊學江都相，遺忠太史家。",
            "絳帷今寂寞，青簡尚光華。",
            "謾奏三千牘，猶傳四十車。",
            "諸生半齊魯，東望涕横斜。"
        ],
        "title": "光禄董公挽詞二首  其一",
        "id": "e6d756fb-c8de-4ba0-acc4-7420e9d16eeb"
    },
    {
        "author": "孫覿",
        "paragraphs": [
            "帳殿旌旗卷，轅門鼓角悲。",
            "江邊五馬渡，天上六龍飛。",
            "感憤冠衝髮，追攀肘見衣。",
            "興元戡難日，零落寸心違。"
        ],
        "title": "光禄董公挽詞二首  其二",
        "id": "b0ac096d-9404-42e6-b049-e6c15d68a100"
    },
    {
        "author": "孫覿",
        "paragraphs": [
            "象服夫人貴，荆釵烈女風。",
            "生兒真孟母，擇婿得梁鴻。",
            "書費囊衣盡，杯行澗藻豐。",
            "龍池飛霹靂，雙劍已騰空。"
        ],
        "title": "董夫人挽詞",
        "id": "3db727aa-28a9-4d78-8871-70a25f34593c"
    },
    {
        "author": "孫覿",
        "paragraphs": [
            "閬苑收花去，無心對紫薇。",
            "寥寥鶴夜怨，角角雉朝飛。",
            "石窌名猶在，邯鄲夢已非。",
            "郎君真驥子，玉立換朝衣。"
        ],
        "title": "董令人李氏挽詞",
        "id": "5ffc12b3-1079-4622-8dd6-9fbcfd59c5d4"
    },
    {
        "author": "孫覿",
        "paragraphs": [
            "鳩杖尊三壽，龜床閲九齡。",
            "名留高士傳，光掩少微星。",
            "圯下無遺躅，江邊有獨醒。",
            "潭潭餘慶在，鸞鵠滿家庭。"
        ],
        "title": "惠彦達承事挽詞二首  其一",
        "id": "b7753f2f-94b9-40ac-9cb2-91ec262f1017"
    },
    {
        "author": "孫覿",
        "paragraphs": [
            "逐客生還後，臞翁耄及時。",
            "長鳴風雨夜，耐老歲寒枝。",
            "坐閲炎凉改，寧隨燥濕移。",
            "隻鷄澆斗酒，敢忘故人期。"
        ],
        "title": "惠彦達承事挽詞二首  其二",
        "id": "6f6071d2-57ba-4eba-9d01-b02e8e984992"
    },
    {
        "author": "孫覿",
        "paragraphs": [
            "大筆文章手，飛揚獨妙年。",
            "判花森玉笋，視草對金蓮。",
            "講肄聯重席，官花臥八磚。",
            "他年紬石室，妙絕冠遺編。"
        ],
        "title": "大資政張公挽詞四首  其一",
        "id": "12cab8f0-55cb-40bd-bce5-4d6eb4d15493"
    },
    {
        "author": "孫覿",
        "paragraphs": [
            "禮絕迂三顧，恩榮閲九遷。",
            "秉均平似砥，履坦直如弦。",
            "晉室和戎日，周家定鼎年。",
            "金甌方卜相，飊馭已超然。"
        ],
        "title": "大資政張公挽詞四首  其二",
        "id": "57163d7d-2f33-4c91-9812-0eeaa8ae4172"
    },
    {
        "author": "孫覿",
        "paragraphs": [
            "大閥冠州閭，占星太史書。",
            "萬蹄金騕褭，一角玉蟾蜍。",
            "右輔開新府，東堂舊直廬。",
            "凄涼便陳迹，彷彿夢華胥。"
        ],
        "title": "大資政張公挽詞四首  其三",
        "id": "ba6f8a4e-1822-4bf5-9d69-2f998e862fc2"
    },
    {
        "author": "孫覿",
        "paragraphs": [
            "輦路追高躅，聯翩接兩騶。",
            "猶蟠倚天劍，尚艤濟川舟。",
            "元帥俄分閫，羈臣亦首邱。",
            "一抔相屬地，回首涕交流。"
        ],
        "title": "大資政張公挽詞四首  其四",
        "id": "9a1ca151-a582-4511-872e-37206d0c6536"
    },
    {
        "author": "孫覿",
        "paragraphs": [
            "危言屢伏青蒲上，直筆猶存白簡中。",
            "但見刳蟆救月蝕，孰知煉石補天空。",
            "牛鳴尚鬬床頭蟻，蛇影猶懸屋底弓。",
            "一代風流今頓盡，佳城白日臥滕公。"
        ],
        "title": "侍郎唐公挽詞",
        "id": "c4e5797d-c196-47cc-a0d2-4c0cebc87e99"
    },
    {
        "author": "孫覿",
        "paragraphs": [
            "鳲鳩一德本來均，七子劬勞詠棘薪。",
            "種玉已成雙白璧，起家還見十朱輪。",
            "鼇扉獨步中興日，麟閣他年第幾人。",
            "送客誰爲千家誄，要看彤筆寫光塵。"
        ],
        "title": "洪內翰母夫人董氏挽詞二首  其一",
        "id": "699b8f4c-ee7a-44a4-aedf-95be94f384ff"
    },
    {
        "author": "孫覿",
        "paragraphs": [
            "萬里龍沙握鼠餘，古來忠孝兩全無。",
            "范滂死去親猶在，蘇武生還老益孤。",
            "旄節盡從蠻檄落，綵衣重向鯉庭趨。",
            "天敎住世如金母，一笑迎還合浦珠。"
        ],
        "title": "洪內翰母夫人董氏挽詞二首  其二",
        "id": "3670170c-3fc2-4d60-aa20-fe666f27e804"
    },
    {
        "author": "孫覿",
        "paragraphs": [
            "潤色文章手，論材政事科。",
            "補天媧后石，却日魯侯戈。",
            "已鬱蒼生望，那聞挽者歌。",
            "堂堂無復有，寂寞閟山阿。"
        ],
        "title": "簽書胡公挽詞三首  其一",
        "id": "2524e4b5-7bce-4e0a-b5bc-f31af36ad25b"
    },
    {
        "author": "孫覿",
        "paragraphs": [
            "虎穴連三輔，狼煙暗百蠻。",
            "邊風搖馬鬛，朔雪點袍斑。",
            "委命輕於縞，收名重若山。",
            "遺忠應未泯，結草在兵間。"
        ],
        "title": "簽書胡公挽詞三首  其二",
        "id": "26de15e4-cd53-40f2-97b9-f39e2be8bed9"
    },
    {
        "author": "孫覿",
        "paragraphs": [
            "名字標仙籍，真遊返帝闉。",
            "一尊無復日，百卉自争春。",
            "井廢無沈轄，車懸有吐茵。",
            "空餘峴山刻，千載尚光新。"
        ],
        "title": "簽書胡公挽詞三首  其三",
        "id": "6450edf6-0752-49b0-8f11-f7a21e54f528"
    },
    {
        "author": "孫覿",
        "paragraphs": [
            "燕頷封侯相，鷹揚國士風。",
            "金貂七葉貴，鼓角十州雄。",
            "按節星軺動，埋輪虎穴空。",
            "誰令交一臂，已失大槐宫。"
        ],
        "title": "平江太守侍郎王公挽詞三首  其一",
        "id": "d4836cfd-2143-49a9-98c8-9a7c5a1f4138"
    },
    {
        "author": "孫覿",
        "paragraphs": [
            "東吏重足立，無家寄一錐。",
            "道旁烏攫肉，舍下犬生氂。",
            "望絕重臨日，哀吟去後思。",
            "吳兒奉嘗我，歌此送迎詩。"
        ],
        "title": "平江太守侍郎王公挽詞三首  其二",
        "id": "4c0239a6-5955-49f9-a5e3-5b48119b7dce"
    },
    {
        "author": "孫覿",
        "paragraphs": [
            "通德門中見，長安道上逢。",
            "虚名慚薦鶚，喜色看乘龍。",
            "流落湘江魄，崎嶇楚市舂。",
            "相看青眼舊，獨有後凋松。"
        ],
        "title": "平江太守侍郎王公挽詞三首  其三",
        "id": "c0a84dae-f311-4e8e-84b4-ce615f493d04"
    },
    {
        "author": "孫覿",
        "paragraphs": [
            "大國侯王後，高門將相家。",
            "欲知天作合，故遣壽無涯。",
            "夢澤萍如斗，仙山棗似爪。",
            "鶴林花老去，歸路躡青霞。"
        ],
        "title": "嬴國夫人錢氏挽詞二首  其一",
        "id": "12d41056-5339-40b7-a1a7-1eb8342c56ff"
    },
    {
        "author": "孫覿",
        "paragraphs": [
            "鼎立三珠樹，亭亭聳縉紳。",
            "真成萬金産，何止十朱輪。",
            "彤筆方紬史，芝塗尚演綸。",
            "徽音千載後，不數衛夫人。"
        ],
        "title": "嬴國夫人錢氏挽詞二首  其二",
        "id": "d6e6e068-e3de-45f9-b9cd-b33bbcac5c38"
    },
    {
        "author": "孫覿",
        "paragraphs": [
            "魁壘萬夫雄，堂堂望一宗。",
            "名聯千佛土，籍著九圍重。",
            "月旦推三鳯，風流屬二龍。",
            "哀哉埋玉樹，一塢閟金鍾。"
        ],
        "title": "朝議胡公挽詞二首  其一",
        "id": "4f75f16f-e960-4968-8f7a-615be0785963"
    },
    {
        "author": "孫覿",
        "paragraphs": [
            "巨室蔭華榱，驚聞一柱摧。",
            "辛勤三世種，寂寞萬牛回。",
            "猶抱萊衣泣，俄興楚挽哀。",
            "功名付難弟，榮路正崔嵬。"
        ],
        "title": "朝議胡公挽詞二首  其二",
        "id": "e396c197-056a-409c-864b-cec240dac4ab"
    },
    {
        "author": "孫覿",
        "paragraphs": [
            "龍飛第一春，吏部冠斯文。",
            "桂折根猶在，蘭深氣自薫。",
            "未成觀驥展，已復嘆芝焚。",
            "想像今何在，江東有暮雲。"
        ],
        "title": "霍彦明通判挽詞二首  其一",
        "id": "429aeaa0-aafc-4399-84cd-789209c2301d"
    },
    {
        "author": "孫覿",
        "paragraphs": [
            "契闊艱虞地，匆匆喜一逢。",
            "俄驚門上莠，已化柙中龍。",
            "手板歸囊禇，腰章掩窆封。",
            "空餘故人淚，灑向九泉重。"
        ],
        "title": "霍彦明通判挽詞二首  其二",
        "id": "e2b48326-21e1-4622-9afc-2cae8b5a3f4e"
    },
    {
        "author": "孫覿",
        "paragraphs": [
            "身老偕三壽，家肥賦萬鍾。",
            "給扶靈杖穩，賜禮紫泥封。",
            "青冢連雙璧，蒼精蟄二龍。",
            "春風吹宰樹，蕭颯壠頭松。"
        ],
        "title": "邵令人余氏挽詞二首  其一",
        "id": "34ac4248-42da-436e-b31d-6c80b17d42a1"
    },
    {
        "author": "孫覿",
        "paragraphs": [
            "金母燕西瑤，朱幩翟茀朝。",
            "遺衣尚荆布，故物有簞瓢。",
            "鼎立栖三鳯，蟬聯數七貂。",
            "生涯祗如此，崛鬱正昂霄。"
        ],
        "title": "邵令人余氏挽詞二首  其二",
        "id": "4d81872c-b9fa-46dd-8d2f-42c2690b8d3b"
    },
    {
        "author": "孫覿",
        "paragraphs": [
            "天上驂鸞鶴，人中夢虺蛇。",
            "舒長真化國，青白舊儒家。",
            "朝籍通丹地，宫衣曳紫霞。",
            "蓬萊三萬里，何處問靈槎。"
        ],
        "title": "太令人施氏挽詞二首  其一",
        "id": "e7653990-21da-4f1c-a38a-509f8f9fc29b"
    },
    {
        "author": "孫覿",
        "paragraphs": [
            "領袖三千指，恩斯母德均。",
            "奇龐五世祖，福艾百年身。",
            "零落悲華屋，劬勞詠棘薪。",
            "誰當紬女史，彤筆寫光塵。"
        ],
        "title": "太令人施氏挽詞二首  其二",
        "id": "821ecc28-499d-47b8-b43e-d01e02d9de70"
    },
    {
        "author": "孫覿",
        "paragraphs": [
            "舞鳯來天目，馮熊並海門。",
            "盡捐牛犢佩，争詠袴襦恩。",
            "雁塔名猶在，棠郊苃故存。",
            "龍池飛霹靂，空記刻舟痕。"
        ],
        "title": "通川太守錢公挽詞",
        "id": "40c08806-bd07-423e-835c-78f056e4f48f"
    },
    {
        "author": "孫覿",
        "paragraphs": [
            "朱雀烏衣巷，青袍白首郎。",
            "誰令呼起起，便作去堂堂。",
            "急景駒跳隙，哀音雁折行。",
            "慶鍾知有在，庭樹正流芳。"
        ],
        "title": "王廷秀挽詞",
        "id": "af6fe663-f1b9-44fb-806c-f49879a5da30"
    },
    {
        "author": "孫覿",
        "paragraphs": [
            "誰識東床臥，相隨廡下舂。",
            "懸知三復可，不恨五噫從。",
            "玉冠螭頭立，芝塗玳首封。",
            "諸兒荀淑侣，頭角盡羣龍。"
        ],
        "title": "吳令人挽詞二首  其一",
        "id": "fae3ebcc-6122-40c1-be5d-f0c58983a7cb"
    },
    {
        "author": "孫覿",
        "paragraphs": [
            "沄沄水東注，冉冉日西頽。",
            "側手留難住，揮戈挽莫迴。",
            "鏡分天上月，劍逸地中雷。",
            "寂歷空牀夜，悲蟲亦造哀。"
        ],
        "title": "吳令人挽詞二首  其二",
        "id": "4defd9f8-2df7-4a3a-973d-b376a2aa28ae"
    },
    {
        "author": "孫覿",
        "paragraphs": [
            "六雄唐别駕，一乘漢題輿。",
            "自笑儒冠誤，誰能刺繡如。",
            "彤襜方首路，畫翣已隨車。",
            "悵望城南陌，哀歌淚滿裾。"
        ],
        "title": "歷陽通守張文舉挽詞",
        "id": "10e4c5b0-9621-4df0-ba9a-89355039ef95"
    },
    {
        "author": "孫覿",
        "paragraphs": [
            "桂籍聯榮四十年，萍漂南北兩茫然。",
            "寒暄粗接無淹晷，生死俄分有逝川。",
            "黄紙尚傳批鳯詔，青箱空掩絕韋編。",
            "諸郎頭角皆翁似，試看煎膠爲續絃。"
        ],
        "title": "通守李師稷大夫同年挽詞",
        "id": "677f6e65-099c-4834-8ad2-b8e6255eed20"
    },
    {
        "author": "孫覿",
        "paragraphs": [
            "蟬聯三世舊，晼晼二毛侵。",
            "白璧成長慟，青綸遂陸沈。",
            "看雲空有淚，聽雨若爲心。",
            "咽咽吹簫送，哀湍共一音。"
        ],
        "title": "王廷茂挽詞",
        "id": "211660f0-be69-40be-930e-d6ed25261e9b"
    },
    {
        "author": "孫覿",
        "paragraphs": [
            "籍甚金閨彦，從容玉帳籌。",
            "垂堂懲後戒，徙突慕前修。",
            "忽作隋珠彈，真成趙璧投。",
            "寧辭廣武械，竟脱楚儀囚。",
            "蹇叔言猶在，殽函骨未收。",
            "云何即長夜，不復見焚舟。"
        ],
        "title": "大卿范公師厚挽詞",
        "id": "8e4f4080-3c09-430c-872f-65dcdd35a328"
    },
    {
        "author": "孫覿",
        "paragraphs": [
            "棣萼聯華滿故枝，蘭芽競秀藹春霏。",
            "荆州司馬馮熊去，吳市仙人跨鶴歸。",
            "綠漲一枝分柏壟，遙蒼百叠擁松扉。",
            "儀形故有丹青在，想像平生果是非。"
        ],
        "title": "孫應求承事挽詞",
        "id": "30016ac7-6eb1-41d9-acbd-623126af33ab"
    },
    {
        "author": "孫覿",
        "paragraphs": [
            "臞翁自是列仙儒，豪氣駸駸若不除。",
            "東閣尋梅詩滿篋，西郊問柳酒盈車。",
            "奇礓屢訪陳倉鼓，古漆空存汲冢書。",
            "不信青山解埋玉，定應碧海控鯨魚。"
        ],
        "title": "吳漢逸挽詞二首  其一",
        "id": "3e2e60c1-51fb-4267-ba3f-2d42943e160b"
    },
    {
        "author": "孫覿",
        "paragraphs": [
            "學省追攀四十年，故人重見兩皤然。",
            "艱難共出興戎後，奄忽安知棄我先。",
            "北道改轅誰解劍，西州無路相鳴鞭。",
            "傷心一夢成今古，忍看麒麟臥冢邊。"
        ],
        "title": "吳漢逸挽詞二首  其二",
        "id": "d583a969-58cc-4959-830d-8a7822aa9d59"
    },
    {
        "author": "孫覿",
        "paragraphs": [
            "十道觀風使，三朝屬老成。",
            "埋輪豺虎避，檄水鰐魚驚。",
            "內閣徴書入，連城負弩迎。",
            "哀吟追往事，空復故人情。"
        ],
        "title": "寶文李公挽詞三首  其一",
        "id": "6df9dddb-5f9e-4885-9798-da05c2c1e64d"
    },
    {
        "author": "孫覿",
        "paragraphs": [
            "絳雪飛丹鼎，蒼雲覆茗杯。",
            "聊從五禽戲，空使萬牛回。",
            "拄笏看山坐，乘桴跨海來。",
            "仙遊知有在，名字記丹臺。"
        ],
        "title": "寶文李公挽詞三首  其二",
        "id": "e8cd2476-6f3d-4824-b885-6b5f8134c8b0"
    },
    {
        "author": "孫覿",
        "paragraphs": [
            "五紀周旋地，欣同七十稀。",
            "長庚陪月曉，孤鶩伴霞飛。",
            "忽作三休去，真成一夢非。",
            "不知華表上，白鶴幾時歸。"
        ],
        "title": "寶文李公挽詞三首  其三",
        "id": "187f8ec4-e4ed-4975-9c73-d2c67a061189"
    },
    {
        "author": "孫覿",
        "paragraphs": [
            "周分陜右開燕日，秦廢侯家徙漢年。",
            "南國棠陰猶蔽芾，東陵爪蔓正芊綿。",
            "蒼波吐月珠還浦，紫電衝星劍倚天。",
            "藉甚公孫望千載，書藏萬卷有青氈。"
        ],
        "title": "邵久中承事挽詞三首  其一",
        "id": "374397b5-6157-4eaa-898a-eb44533213cd"
    },
    {
        "author": "孫覿",
        "paragraphs": [
            "手扶棁杖兩眉厖，牀下諸生拜老龐。",
            "講肆共推三語妙，詩壇獨受百城降。",
            "揮金屢費青錢萬，種玉親收白璧雙。",
            "一臥遽先朝露盡，便隨晨鼓去逢逢。"
        ],
        "title": "邵久中承事挽詞三首  其二",
        "id": "6263fbaa-d66d-4ed9-a8a9-ce293ff0260f"
    },
    {
        "author": "孫覿",
        "paragraphs": [
            "尺書問信墨猶新，杯酒邀歡跡已陳。",
            "倒屣方追塵外躅，蓋棺俄作地中身。",
            "濤江灔灔三家渡，風樹蕭蕭萬鬼鄰。",
            "他日故人千斛淚，會應灑向冢邊麟。"
        ],
        "title": "邵久中承事挽詞三首  其三",
        "id": "d85b4dd1-f65f-4dd2-874e-e0544992c343"
    },
    {
        "author": "孫覿",
        "paragraphs": [
            "早歲乘龍見伯鸞，賜衣霞爛出齊官。",
            "自從東閣郎君貴，只作西池阿母看。",
            "紫玉簫吹丹鳯去，青萍劍合兩蛟蟠。",
            "素車白馬城南路，愁見春風桂影團。"
        ],
        "title": "張大資夫人挽詞",
        "id": "b8d7e3f8-da9e-4837-92e6-8cdb3f45a4a9"
    },
    {
        "author": "孫覿",
        "paragraphs": [
            "少日聲名推大阮，一時門地數南强。",
            "家肥自稱河魴貴，廟薦猶聞澗藻香。",
            "羽化忽驚雙鶴去，巢空不復九雛將。",
            "歸魂無用哀笳送，彷彿吹簫在帝鄉。"
        ],
        "title": "族嬸强氏挽詞",
        "id": "54925b2e-b8ee-4089-9006-505c9e001eef"
    },
    {
        "author": "孫覿",
        "paragraphs": [
            "殿極中台應，淮流奕世祥。",
            "佳兒王武子，名父蔡中郎。",
            "傳葉青氈在，談經絳幔張。",
            "懸知黑頭貴，已佇白眉良。",
            "蘋老那能采，萱留祗自芳。",
            "誰當授彤筆，端爲刻青琅。"
        ],
        "title": "王令人蔡氏挽詞",
        "id": "f0e212ab-288e-435c-9c6c-a62e615d9ffc"
    },
    {
        "author": "孫覿",
        "paragraphs": [
            "帝閫謀元師，齋壇屬老儒。",
            "黄麻孚大號，皂纛擁前驅。",
            "便合聯黄袞，猶應冠紫區。",
            "炎炎白晝日，奄忽下桑榆。"
        ],
        "title": "少保張公挽詞三首  其一",
        "id": "15d97a1f-4e5f-4ec8-bf12-8223d5bef6f5"
    },
    {
        "author": "孫覿",
        "paragraphs": [
            "平土疏新渥，湛恩洞九泉。",
            "印懸金斗大，冠珥玉蟬連。",
            "墜劍今亡矣，鳴珂尚宛然。",
            "風流春月柳，無復似當年。"
        ],
        "title": "少保張公挽詞三首  其二",
        "id": "0c6e4ae5-e22c-47b2-949e-d362249256e3"
    },
    {
        "author": "孫覿",
        "paragraphs": [
            "並轡天街里，聯裾省户中。",
            "追參兩班合，醉笑一尊同。",
            "我老猶占鵩，公豪正吐虹。",
            "忽騎箕尾去，悽斷白頭翁。"
        ],
        "title": "少保張公挽詞三首  其三",
        "id": "dacdc2bd-45ec-4cc8-80d3-22ffc08cd2ca"
    },
    {
        "author": "孫覿",
        "paragraphs": [
            "手植千金産，情高一笑揮。",
            "懷奇空老去，種德自家肥。",
            "聯艦收羣溺，傾囷振大饑。",
            "誰云天未定，一鶚已横飛。"
        ],
        "title": "周撫幹挽詞二首  其一",
        "id": "9f627444-c352-41bc-bd1b-34c2ec91ede0"
    },
    {
        "author": "孫覿",
        "paragraphs": [
            "誰續先賢傳，猶推月旦評。",
            "命儒通德里，聽法梵王城。",
            "除地黄金布，帷裳絳帳横。",
            "何人追舊事，扣角話三生。"
        ],
        "title": "周撫幹挽詞二首  其二",
        "id": "8479fa31-5f98-4743-ae3e-38a57c3408b7"
    },
    {
        "author": "孫覿",
        "paragraphs": [
            "臺路巖瞻峻，戎藩閫寄雄。",
            "九章公袞貴，六纛將牙崇。",
            "翊運三階正，持危一棟隆。",
            "帝閑龍化后，冀北已成空。"
        ],
        "title": "領省樞相太傅信安王挽詞三首  其一",
        "id": "66e58a60-38e6-40f4-be36-c7e85825551f"
    },
    {
        "author": "孫覿",
        "paragraphs": [
            "大號疏廷渙，中權秉帝樞。",
            "槐庭聯上宰，芸省冠諸儒。",
            "國瑞麟一角，家肥鳯九雛。",
            "便乘箕尾去，彷彿在星圖。"
        ],
        "title": "領省樞相太傅信安王挽詞三首  其二",
        "id": "6fc52864-45e3-4c90-a482-4ca29f629501"
    },
    {
        "author": "孫覿",
        "paragraphs": [
            "秉燭聯飛蓋，分茵託後車。",
            "兵廚千日酒，記室五雲書。",
            "尚想儀形在，那聞語笑餘。",
            "龍鍾隨葬紼，老淚滿衣裾。"
        ],
        "title": "領省樞相太傅信安王挽詞三首  其三",
        "id": "0daec380-53f7-4023-b05a-697905759e9d"
    },
    {
        "author": "孫覿",
        "paragraphs": [
            "脂田開石窌，綸閣演金葩。",
            "綵服聯三組，褕衣珥六珈。",
            "行攜九節杖，坐駕五雲車。",
            "便坐堂堂去，瑤臺有故家。"
        ],
        "title": "永嘉郡夫人挽詞二首  其一",
        "id": "003ab6ba-4efa-4ad9-95a4-f642a9aa29b6"
    },
    {
        "author": "孫覿",
        "paragraphs": [
            "蔽芾斗城春，平反迹未陳。",
            "神馳一丹旐，淚濕兩朱輪。",
            "故物悲萱草，哀吟念棘薪。",
            "室傳青簡上，千載望光塵。"
        ],
        "title": "永嘉郡夫人挽詞二首  其二",
        "id": "3977a82f-8a51-40e5-83b7-c9871b04d6f3"
    },
    {
        "author": "孫覿",
        "paragraphs": [
            "忽作霜松折，猶殘舊桂叢。",
            "仙山芸閣冷，郎署粉闈空。",
            "節蕩函金虎，車轓掩畫熊。",
            "凄凉追往事，忍看一旌紅。"
        ],
        "title": "運使直閣郎中張公同年挽詞三首  其一",
        "id": "b30dda6e-aae1-448f-9d36-c4d938df85a5"
    },
    {
        "author": "孫覿",
        "paragraphs": [
            "門表尚巍昂，尊名擅一坊。",
            "珂鳴非故里，星聚有新堂。",
            "月暗烏啼夜，風高雁折行。",
            "吾生如寄耳，端是橘中藏。"
        ],
        "title": "運使直閣郎中張公同年挽詞三首  其二",
        "id": "21f8916c-c648-4513-a124-2210f6bcbaf9"
    },
    {
        "author": "孫覿",
        "paragraphs": [
            "學省周旋地，三朝四紀中。",
            "同聽對床雨，共詠舞雩風。",
            "少日借千佛，殘年獨兩翁。",
            "那知有存沒，老淚落新宫。"
        ],
        "title": "運使直閣郎中張公同年挽詞三首  其三",
        "id": "8c8dc6b2-28fb-491b-8ef4-31879383971f"
    },
    {
        "author": "孫覿",
        "paragraphs": [
            "席寵千齡盛，疏榮一品尊。",
            "魏公丞相婦，潞國太師孫。",
            "連騎珂鳴里，交柯戟擁門。",
            "平生種玉手，盡室滿瑤琨。"
        ],
        "title": "魯國太夫人文氏挽詞三首  其一",
        "id": "dec2368c-041b-414e-904c-167977373411"
    },
    {
        "author": "孫覿",
        "paragraphs": [
            "移孝繄慈母，遺忠有世臣。",
            "挺身安國步，抗節犯戎塵。",
            "錫壤開東魯，持樞拱北辰。",
            "寧須待彤筆，詔墨在絲綸。"
        ],
        "title": "魯國太夫人文氏挽詞三首  其二",
        "id": "dd860a67-71ac-43b1-909c-3dfc254ef39f"
    },
    {
        "author": "孫覿",
        "paragraphs": [
            "鼎餗羞嘉饗，溪毛薦德馨。",
            "來符虺蛇夢，去囁鳯凰翎。",
            "盛事垂千載，華年閲九齡。",
            "凄凉便塵迹，柏壟自青青。"
        ],
        "title": "魯國太夫人文氏挽詞三首  其三",
        "id": "4e2a2abe-116d-40ce-b027-046236bd4fbb"
    },
    {
        "author": "孫覿",
        "paragraphs": [
            "千尺銀山屹嵩華，浪涌雲屯天一罅。",
            "榜舟夜傍黿鼉窟，杖藜曉入雞豚社。",
            "處處人家橘柚垂，竹籬茅屋青黄亞。",
            "臺殿青紅墜半山，兩腋清風策高駕。",
            "牛羊出沒怪石走，蛟蛇起伏蒼藤掛。",
            "饑鼠窺燈佛帳寒，華鯨吼粥僧趺下。",
            "世味飽諳真嚼蠟，老境得閑如啗蔗。",
            "山靈知我欲歸耕，一夜筑垣應繞舍。"
        ],
        "tags": [
            "洞庭湖"
        ],
        "title": "過洞庭",
        "id": "11c5a286-e621-49e4-a06c-7704201536aa"
    },
    {
        "author": "孫覿",
        "paragraphs": [
            "水部天寶中興碑，浯溪摩崖天與齊。",
            "龍亡虎逝今已矣，太宗社稷猶巍巍。",
            "泗濱九鼎不復出，陳倉石鼓今已非。",
            "巋然獨立湘水上，往往或有神司之。",
            "我亦繫舟石壁下，老眼驚顧眩欲迷。",
            "星圖錯落樹掛斗，雲物黯淡天投霓。",
            "遺忠寂寂閟千載，山頹木壞知河□。",
            "踟躕對立三太息，風雨夜嘯猩鼯悲。"
        ],
        "title": "中興頌",
        "id": "e733133b-42b6-4148-8728-efa19855ad26"
    },
    {
        "author": "孫覿",
        "paragraphs": [
            "于菟生而斑，騏子墮地走。",
            "眈眈百獸長，矯矯六龍友。",
            "家庭傳吉夢，釋氏曾抱送。",
            "英英玉雪如，連璧見二仲。",
            "讀書夜不眠，歷歷數十年。",
            "吟成一寸燭，笑拍郊賀肩。",
            "聚訟破三語，下筆先風雨。",
            "妙句出錦囊，陳言陋鹽絮。",
            "辟易四坐驚，難弟有兄。",
            "傳觀莫放手，擲地有金聲。"
        ],
        "title": "樞密胡公進諸子于學年方冠強記博覽穎悟過人某每過公清夫廉夫立侍公側賦巨題押強韻率有奇語嘆愛之余作詩傳坐客云",
        "id": "1390fa2b-5ec2-4add-bb01-173e506faf80"
    },
    {
        "author": "孫覿",
        "paragraphs": [
            "投組棄不御，負耒行且耰。",
            "頹景謝東嵎，新畬遍西疇。",
            "煙墟牛羊夕，水島橘柚秋。",
            "呼兒具雞黍，一醉漫爛酬。"
        ],
        "title": "和叔毅田園五首  其一",
        "id": "0475e683-9e3f-442a-8d77-5ff023ef9689"
    },
    {
        "author": "孫覿",
        "paragraphs": [
            "休文固多病，長卿亦倦游。",
            "敢厭蓬蓽陋，漸喜桑榆收。",
            "散策塵外往，脫屐區中留。",
            "坐看黄葉落，一洗風雨秋。"
        ],
        "title": "和叔毅田園五首  其二",
        "id": "1d8029de-383c-4ef2-87f3-839d9d3f7c3b"
    },
    {
        "author": "孫覿",
        "paragraphs": [
            "風旗喜初泊，野馬不受鞿。",
            "萬里漲江急，一棹秋風歸。",
            "意行心自放，隅坐談更劇。"
        ],
        "title": "和叔毅田園五首  其三",
        "id": "36bd9183-2c18-4a45-be9e-548f4a58e8f4"
    },
    {
        "author": "孫覿",
        "paragraphs": [
            "晨耕饁簞壺，夜績課絺綌。",
            "感時百憂集，遇酒一笑適。",
            "五湖波浪闊，勿厭田廬窄。",
            "土膏燥不粘，山骨寒更瘠。"
        ],
        "title": "和叔毅田園五首  其四",
        "id": "48468200-edfd-40e9-ad94-d624f8f62f6e"
    },
    {
        "author": "孫覿",
        "paragraphs": [
            "傷心離離黍，觸目青青穸。",
            "空畦理荒穢，流潤滋霖霡。",
            "努力會有年，喜見乞漿客。"
        ],
        "title": "和叔毅田園五首  其五",
        "id": "4cafc091-5aaa-4928-bb01-ad31bd990721"
    },
    {
        "author": "孫覿",
        "paragraphs": [
            "病木空中穴萬蟻，龍臥泥蟠鞭不起。",
            "老氣干霄四十圍，雷折蒼皮半生耳。",
            "人言種木十年期，桐已生孫竹有兒。",
            "添丁哇笑已堪喜，老幹輪囷只自奇。",
            "刀頭舐空虛何草草，平地變作褒斜道。",
            "我獨愛之遺以安，家住鹿門山安逸。",
            "阿奴碌碌在眼中，逢時不願黑頭公。",
            "三尺茅茨十具牛，不如長作多田翁。"
        ],
        "title": "得子次叔毅韻",
        "id": "1e4335a8-810d-40d1-8d84-29071b19d94f"
    },
    {
        "author": "孫覿",
        "paragraphs": [
            "勸君慎莫學爲儒，令君甑釜生蟲魚。",
            "啼饑號寒祇四壁，拄腹撐腸謾五車。",
            "鄧侯種德如種木，千金買書書滿屋。",
            "縹緲玉京十二樓，縱橫牙籤三萬軸。",
            "鄱陽太守筆如椽，雄文大字青瑤鐫。",
            "千載風流追峴首，名字永與羊公傳。"
        ],
        "title": "閱古閣",
        "id": "6ecbec23-ecd9-4ddd-b0c4-4bb6123d5de9"
    },
    {
        "author": "孫覿",
        "paragraphs": [
            "種德固自期百年，陰功可以宥十世。",
            "地靈崛鬰蔭萬家，門大崢嶸納千駟。",
            "老椿已老臥山根，戢戢階庭滿蘭蕙。",
            "王郎故有青氈存，鄭公又改緇衣敝。"
        ],
        "title": "何利見新居四詠 種德堂",
        "id": "02a52ce8-b9bb-467e-8d00-62453ca465ed"
    },
    {
        "author": "孫覿",
        "paragraphs": [
            "桃李臥開櫻半吐，嗟我懷人道伊阻。",
            "偶來見此衣上雲，忽去已作山下雨。",
            "青青可藉草忘憂，昵昵如聞花解語。",
            "舉鞭試問並州兒，酩酊醉翁在何許。"
        ],
        "title": "何利見新居四詠 停雲閣",
        "id": "80bb26b1-54ab-4089-ba3f-da82b239737f"
    },
    {
        "author": "孫覿",
        "paragraphs": [
            "玉輅親巡萬里沙，金鞭斷折五侯家。",
            "胡塵闐空箭滿眼，天地黤慘推龍蛇。",
            "何郎築室山間曲，桃花流水空藏遮。",
            "一榻清風駕兩腋，尚嫌蟻鬬靜中譁。"
        ],
        "title": "何利見新居四詠 偃寂軒",
        "id": "3eb3c296-2830-4915-98e1-84174eef363b"
    },
    {
        "author": "孫覿",
        "paragraphs": [
            "竹塢松窗靜者居，醉鄉一夢追華胥。",
            "亂山攢青靄崷崒，老樹偃翠橫扶疏。",
            "主人投轄防客走，醉倒自有蛾眉扶。",
            "爍爍籠燈紅一朵，孤芳獨自占春餘。"
        ],
        "title": "何利見新居四詠 燕起軒",
        "id": "e62ebbbc-32e4-4a3f-9a2d-441be77a60cf"
    },
    {
        "author": "孫覿",
        "paragraphs": [
            "石梁茆屋雨蒼苔，春風一笑冰容開。",
            "微瀾浸月臥疏影，一枝的皪橫江海。",
            "含情不語立雪久，飛步欲去凌波回。",
            "紛紛紅紫莫浪出，我欲楚些招歸來。"
        ],
        "title": "祥符寺大梅一樹臨水初開",
        "id": "41426d8d-d923-4c05-be47-b899a517fe83"
    },
    {
        "author": "孫覿",
        "paragraphs": [
            "屋漏我無愧，室暗那可欺。",
            "老僧對清夜，淛風動伽梨。",
            "諄諄面牆壁，皎皎分澠淄。",
            "燎蚊隔煙語，聞雞起蓐炊。",
            "我來何所見，興盡意輒隨。",
            "相逢不相識，聊問姓名誰。"
        ],
        "title": "宿天寧寺",
        "id": "7b4192af-f5e5-4506-ac37-ee8b2ffdf187"
    },
    {
        "author": "孫覿",
        "paragraphs": [
            "浮雲漲天黑，鍛此百鍊兵。",
            "匣臥韜白月，手揮沸奔星。",
            "風塵劍三尺，削盡多壘平。",
            "往往失其柄，倒戈來抗衡。",
            "養虎恐遺患，媚蟆終自盲。",
            "君子善藏之，綠林正橫行。"
        ],
        "title": "次苦竹渡",
        "id": "65771a19-8209-458f-b74d-8381d5bae879"
    },
    {
        "author": "孫覿",
        "paragraphs": [
            "窮途棲棲傍阡陌，俗態紛紛斗筲窄。",
            "殺牛毀車欲何向，握食解驂誰召客。",
            "吾髯一諾黄金百，醉溺應憐厠中客。",
            "蕭蕭窮巷席爲門，不信陳平死糠覈。"
        ],
        "title": "簡澤民",
        "id": "de381751-22f2-4736-9950-008ea38fc9b3"
    },
    {
        "author": "孫覿",
        "paragraphs": [
            "歌終白玉爛，夢覺黄糧熟。",
            "斯人已寂寥，皎皎在空谷。",
            "誰令黔首愚，竟坐城旦讀。",
            "光芒豐城劍，慟哭荆山玉。",
            "鄒郎乃其徒，閱世何燭局。",
            "高風渺不嗣，句法此遺躅。",
            "火攻真下策，弔古悼秦俗。",
            "驪山一炬燔，雞林萬金贖。"
        ],
        "title": "誦次魏詩",
        "id": "77a16610-81de-409c-bdda-fab9af061b43"
    },
    {
        "author": "孫覿",
        "paragraphs": [
            "于公種陰德，門大端可期。",
            "無錢囊更空，有子家自肥。",
            "戢戢樹九畹，濯濯秀一枝。",
            "坐客矚青眼，餘子讓白眉。",
            "鹽絮出妙語，春草先夢思。",
            "詩文未可量，家學豈其師。",
            "五車儻足用，萬里到不疑。",
            "非無昂父賢，且伴濟叔癡。",
            "芝蘭莫當戶，桃李自成蹊。",
            "它年一樽酒，名與少陵齊。"
        ],
        "title": "示長文",
        "id": "4e398668-92ca-4a0d-ba28-8b36b624ecf9"
    },
    {
        "author": "孫覿",
        "paragraphs": [
            "雲藏紅樹三生緣，地涌青蓮諸佛現。",
            "又見冰華此夜開，一蓋亭亭倚天半。",
            "月中桂樹影婆娑，海底珊瑚光璀璨。",
            "褰簾已化白銀闕，照室盡成青玉案。",
            "懸知不受衆目憐，端爲使君娛一盼。",
            "何用孤松腹上生，行向三槐庭下見。"
        ],
        "title": "郭守冰花詩",
        "id": "3ad81415-0e0c-4a3a-8533-148dd135da24"
    },
    {
        "author": "孫覿",
        "paragraphs": [
            "客有倦游者，置居在西疇。",
            "平生會心處，高引寄一丘。",
            "吟窗山入坐，釣瀨雪滿舟。",
            "更秉西園燭，寬我千歲憂。",
            "仍傾中山酒，澆此萬斛愁。",
            "出門何所詣，真欲老菟裘。"
        ],
        "title": "武進王丞二首 欣榮亭",
        "id": "01bc6578-45cb-4ffc-b8ec-36ecd37d1c07"
    },
    {
        "author": "孫覿",
        "paragraphs": [
            "東皋有佳致，中夜雨一犁。",
            "喜笑作春聲，麥塊青欲齊。",
            "淺瀨發清響，陳根出新荑。",
            "紅情顔未破，□顰眉上低。",
            "練巾已堪岸，藜杖始一攜。",
            "殷勤遺好音，胡蘆來勸提。"
        ],
        "title": "武進王丞二首 告春亭",
        "id": "b32d02bf-8eec-42da-b6d6-f5dd990f31d1"
    },
    {
        "author": "孫覿",
        "paragraphs": [
            "桑柘十里交，烏犍隨兩童。",
            "川平牛背穩，一笛橫秋風。",
            "漠漠水雲裏，濛濛煙雨中。",
            "人牛相爾汝，行過亂山東。"
        ],
        "title": "全州道中",
        "id": "d8541047-9a5d-417b-8cb1-1d8e8bfff5cc"
    },
    {
        "author": "孫覿",
        "paragraphs": [
            "驚沙撲面犬羊腥，坐嘯胡床卻五兵。",
            "未忍焚廬攻腐鼠，要須劈水膾長鯨。",
            "收身且護千金璧，琢句尤夸五字城。",
            "築室掛冠真漫耳，麒麟圖畫有高營。"
        ],
        "title": "豐績堂",
        "id": "de8ea837-5925-4b26-9423-d966b81a2c47"
    },
    {
        "author": "孫覿",
        "paragraphs": [
            "月落烏啼古木昏，宿雲未歛日光暾。",
            "閉門喧豗百賈鬧，塵埃一覺車雲奔。",
            "據鞍已覺朝市遠，細路漸入桑麻村。",
            "累累青冢繄蓬顆，風掃露沐松爲門。",
            "魂飛骨冷喚不覺，隻雞斗酒聊相溫。",
            "種種閑情便愁絕，行歌野哭不堪聞。"
        ],
        "title": "寒食",
        "id": "0045c4ea-0e1b-4e24-84ae-2b64e4da2b02"
    },
    {
        "author": "孫覿",
        "paragraphs": [
            "萬舸連檣夜鳴柝，舟師鼻鼾風雷惡。",
            "何人勃窣夜深行，微步凌波上船閣。",
            "駸駸舐紙欲窺窗，稍稍開扃見門鑰。",
            "櫜空甑倒無一錐，暗裏不堪供摸索。",
            "吠形時聽犬吽呀，戒曉已聞雞呃喔。",
            "人窮智□亦可憐，與汝徒行吾更怍。"
        ],
        "title": "舟次寧陵",
        "id": "debb9f95-8455-4ada-8cf3-828aaee83d6d"
    },
    {
        "author": "孫覿",
        "paragraphs": [
            "野水半篙碧，釀成歸意濃。",
            "繁霜挾夜氣，微露點秋容。",
            "嚼蠟有何好，嘗膽聊自攻。",
            "翛然發深省，不待五更鍾。"
        ],
        "title": "泊陳留",
        "id": "cc6a3191-e7ee-4bc1-b3b2-7080278f6e81"
    },
    {
        "author": "孫覿",
        "paragraphs": [
            "蕭晨按節齊房弭，冠蓋環趍垤爭蟻。",
            "屐聲籍籍海上潮，人語喧喧日中市。",
            "明朝途人踐芻狗，雲散風休真夢爾。",
            "不須強記刻舟痕，滿地蒼苔餘屐齒。"
        ],
        "title": "奉祠朝日飲卯酒就寢既覺庭中蕭然已無行跡馬上賦詩",
        "id": "3ad211ad-c5d6-4e40-8c08-514c73527eba"
    },
    {
        "author": "孫覿",
        "paragraphs": [
            "客舍空山裏，叢祠古道旁。",
            "飄飄雲外思，兀兀酒中藏。",
            "巧麗詩無敵，驚窺首一昂。",
            "緘封休浪出，珍重錦爲囊。"
        ],
        "title": "讀范周士詩卷二首  其一",
        "id": "362a0309-a2a3-46bb-90b9-dda9e212999c"
    },
    {
        "author": "孫覿",
        "paragraphs": [
            "汗血蒼龍種，名翬紫鳳毛。",
            "赤霄行未穩，白雪句先高。",
            "月斧將誰斷，風斤可獨操。",
            "雄夸賦雲夢，莫學楚臣騷。"
        ],
        "title": "讀范周士詩卷二首  其二",
        "id": "3e1e7917-2a2d-4929-9e96-b82ca9e8c08a"
    },
    {
        "author": "孫覿",
        "paragraphs": [
            "戶外瓏璁響玉珂，弁星遙見切雲峨。",
            "蝸泉渺渺依龍具，鳬影翩翩下雀羅。",
            "溜雨霜皮青嶂合，摶風雲翮紫霄摩。",
            "八門了了登天路，一夜驚雷起壁梭。"
        ],
        "title": "送陳令解印赴闕三首  其一",
        "id": "a4ec6a89-c08b-4754-a7f2-6de60b92eff8"
    },
    {
        "author": "孫覿",
        "paragraphs": [
            "帳殿籌兵擁俊髦，風塵三尺劍吹毛。",
            "鸞旂低繞金輿動，雉扇旁連玉簡高。",
            "折柳便堪當馬箠，割雞何足試牛刀。",
            "看君一掃欃槍盡，歸握元戎虎豹韜。"
        ],
        "title": "送陳令解印赴闕三首  其二",
        "id": "26fdeb6a-147f-42f1-b9f6-1880a1c4a202"
    },
    {
        "author": "孫覿",
        "paragraphs": [
            "亂山環合水邊村，楚些誰招九死魂。",
            "鳥語遷枝黄葉□，蝸涎粘壁古苔昏。",
            "禾囷屢出將軍指，菜把空懷地主恩。",
            "落日秋風滿山色，盡驅離恨入清罇。"
        ],
        "title": "送陳令解印赴闕三首  其三",
        "id": "4dd34b43-90fe-4724-9dfc-3aaaa951f265"
    },
    {
        "author": "孫覿",
        "paragraphs": [
            "兵氣纏三輔，胡塵暗百蠻。",
            "楚狂歌鳳去，蜀相臥龍跧。",
            "露蘚霾松磴，春羅掛屋山。",
            "呼童開翠竹，築室待蒼彎。",
            "碧瀉褰羅带，青遙聳髻鬟。",
            "森羅隨地闢，披寫露天慳。",
            "川泳知魚樂，林栖看鳥還。",
            "醉吟呼酒伴，逸想寄人寰。",
            "北海摶風背，南山浴露班。",
            "弓旌到林下，鞍馬出門閑。"
        ],
        "title": "胥澤民竹亭",
        "id": "762322bd-2fac-4217-9023-339194ce7f7d"
    },
    {
        "author": "孫覿",
        "paragraphs": [
            "提壺聲裏有嘉招，步屐尋芳過小橋。",
            "萬壑春風笑笙籟，一溪晴日碎瓊瑤。",
            "虺隤未忍加鞭去，磊塊惟愁着酒澆。",
            "雲月娟娟弄人影，醉歸扶路莫辭遙。"
        ],
        "title": "與李彥能范安同赴澤民之集飯後野步",
        "id": "c451be4a-baaf-4393-8a39-4a9eee7629d9"
    },
    {
        "author": "孫覿",
        "paragraphs": [
            "門鵠猶殘雪，林鶯已喚春。",
            "相逢青眼見，不恨白頭新。",
            "獵獵翻歸袖，僛僛落醉巾。",
            "小紅齊破蕾，一笑爲何人。",
            "綠漲三家渡，紅酣萬戶春。",
            "交情久客見，物態一時新。",
            "縹緲凌波襪，淋漓漉酒巾。",
            "對花身已在，應解笑陳人。"
        ],
        "title": "次韻周士春晴二首",
        "id": "16956608-7b16-4351-9321-f0fcc8a16f03"
    },
    {
        "author": "孫覿",
        "paragraphs": [
            "苔花带雨上秋床，欹枕無人午夢長。",
            "愁極俱憑詩可遣，憂深唯有酒能忘。",
            "窺人谷鳥怱怱語，撲馬巖花細細香。",
            "袖手莫夸窮事業，試將斗酒換西涼。"
        ],
        "title": "次韻王子欽妙覺新居",
        "id": "00380aa8-eb45-4981-ba68-8d6f01becb53"
    },
    {
        "author": "孫覿",
        "paragraphs": [
            "平生千里目，遙寓紫翠間。",
            "見此紙上語，照我胸中山。",
            "泛泛水俱遠，悠悠雲共閑。",
            "漁翁收晚釣，一棹醉中還。"
        ],
        "title": "題范周士瀟湘圖",
        "id": "32658fe5-543a-4862-a01a-1d4e9037cf5a"
    },
    {
        "author": "孫覿",
        "paragraphs": [
            "他日羣偷窺撲滿，旱時遣患識金仙。",
            "頹基尚带三江水，故苑今隨一炬煙。",
            "駒隙未過人換世，棠陰不剪樹參天。",
            "從今免被元龍笑，茅屋三間蔽采椽。"
        ],
        "title": "齊雲樓",
        "id": "66d93d3d-5c04-4246-83a4-b313e69758fd"
    },
    {
        "author": "孫覿",
        "paragraphs": [
            "夢裏清游一瞬間，苔留屐齒尚班班。",
            "千章古木禿如赭，百尺老蛟寒跧。",
            "徑欲乘桴蹈東海，那能拄笏望西山。",
            "人間俯仰成今古，青冢累累鶴未還。"
        ],
        "title": "虎丘",
        "id": "2c7d48cb-10f0-4925-862b-8ee656b089e1"
    },
    {
        "author": "孫覿",
        "paragraphs": [
            "青蓮花出古娃宮，華殷亭亭月滿容。",
            "風籟一聲傳夜壑，雲幢千丈蔭蒼松。",
            "曲池漫漫悲禾黍，古隧冥冥出鼎鍾。",
            "落紙煙雲供醉筆，吾宗文采擅雕龍。"
        ],
        "title": "靈巖",
        "id": "0a4288a7-51b3-4f1a-9fb3-e1bbe9c3f72b"
    },
    {
        "author": "孫覿",
        "paragraphs": [
            "敝裘羸馬老風塵，兩鬢星星亂白綸。",
            "乘興來尋剡溪雪，倦游歸釣錦江春。",
            "眼中了了三生夢，俗眼欣欣一笑親。",
            "急雨催詩頭上黑，憑誰喚起謫仙人。"
        ],
        "title": "次韻蔣次莊二首  其一",
        "id": "312b8b11-41ed-4609-91df-741488dc4c5e"
    },
    {
        "author": "孫覿",
        "paragraphs": [
            "政拙心勞愧此身，一麾便合掛朝紳。",
            "青山有意迎仙客，白日相逢是故人。",
            "見說卑宮恢禹迹，時來擊壤頌堯仁。",
            "玉川寸鐵真無用，地上空愁蟣蝨臣。"
        ],
        "title": "次韻蔣次莊二首  其二",
        "id": "6b554978-48d0-4541-a53c-6046d739f698"
    },
    {
        "author": "孫覿",
        "paragraphs": [
            "置屋蒼崖上，騎鯨碧海中。",
            "築閑樵徑雨，門掩釣船風。",
            "蟻穴封千戶，蝸廬鬬兩雄。",
            "區區真可笑，天地一塵中。"
        ],
        "title": "思上人休菴二首  其一",
        "id": "d34cbc43-77fc-49e1-9f90-aafecb2d3c6f"
    },
    {
        "author": "孫覿",
        "paragraphs": [
            "閱世身如夢，捐書語更真。",
            "人牛俱不見，棒喝總休親。",
            "敗壁蟲書蘚，空床鼠印塵。",
            "滔滔天下士，應不羨知津。"
        ],
        "title": "思上人休菴二首  其二",
        "id": "d59fc50e-8da9-4f9b-b74d-2b02f5322c44"
    },
    {
        "author": "孫覿",
        "paragraphs": [
            "劍臥衝星斗，珠璣照海涯。",
            "籋雲梢驥足，擘水拔鯨牙。",
            "議論輕餘子，文章自一家。",
            "堂堂楚雲夢，給札賦雄夸。"
        ],
        "title": "次魏惠書二小詩代簡  其一",
        "id": "f4e61bcc-0507-413a-978a-948176b69e41"
    },
    {
        "author": "孫覿",
        "paragraphs": [
            "飄飄遷客去，戀戀故人心。",
            "墨妙傳雙鯉，情高敵萬金。",
            "天旋黄道直，野迥白沙沉。",
            "不負青雲意，繄君嗣好音。"
        ],
        "title": "次魏惠書二小詩代簡  其二",
        "id": "efff03e4-2f40-482a-b20b-f81b4d804ac8"
    },
    {
        "author": "孫覿",
        "paragraphs": [
            "禾頭生耳釜生魚，去馬來牛迥不殊。",
            "颶勢驅雲千嶂合，雷公載雨百車輪。",
            "長堤一決無完塊，高樹紛披有積蘇。",
            "賴有媧皇補天手，一時爭誦魯真儒。"
        ],
        "title": "和劉守林宗喜晴二首  其一",
        "id": "5cd88ff6-0a78-4933-bbff-250115b13c15"
    },
    {
        "author": "孫覿",
        "paragraphs": [
            "滌地愁霏欲變魚，毗耶問疾有文殊。",
            "擬將十萬回天去，且罄丹衷伏地輸。",
            "忽聽風聲傳畫角，徐看日影上流蘇。",
            "麴窮不用號眢井，呫囁瘦詞笑小儒。"
        ],
        "title": "和劉守林宗喜晴二首  其二",
        "id": "c35c80ce-d8a0-44b5-a911-edcf556301ab"
    },
    {
        "author": "孫覿",
        "paragraphs": [
            "綠漲柳塘漫，紅翻花徑深。",
            "意行留勝踐，孤悶破芳斟。",
            "倦馬縻空櫪，驚烏泊晚林。",
            "潭潭萬人海，理策又歸尋。"
        ],
        "title": "強氏園亭二首  其一",
        "id": "8a671ea2-5a12-484f-8b83-07bb4b2bf925"
    },
    {
        "author": "孫覿",
        "paragraphs": [
            "柳外楓橋轉，桑間竹徑分。",
            "意行穿竹過，小雨隔溪聞。",
            "日萼團紅糝，風漪織翠紋。",
            "不知誰主客，相值兩孤雲。"
        ],
        "title": "強氏園亭二首  其二",
        "id": "da7e0ebf-e481-4a04-b002-ae26da17bb2a"
    },
    {
        "author": "孫覿",
        "paragraphs": [
            "侵曉微雲渡，秋聲带雨來。",
            "池涼噤蛙鼓，簾靜閟蚊雷。",
            "風伯褰帷入，炎官叱馭回。",
            "不須移枕簟，揮塵謝徘徊。"
        ],
        "title": "立秋日次韻葛正卿",
        "id": "b19a07e7-86e8-4ca7-8ba1-c170526cde38"
    },
    {
        "author": "孫覿",
        "paragraphs": [
            "雲夢平吞八九寬，紫髯紅頰秀春巒。",
            "天邊鴻雁心應折，竿上鯨鯢肉未寒。",
            "倦聽山城鳴鼓角，喜瞻衡宇掛衣冠。",
            "培風好上天南去，莫遣荆榛簉孔鸞。"
        ],
        "title": "次韻叔毅兄佳什",
        "id": "cc88a59d-fcb6-4fea-ac79-1a3d13dab39f"
    },
    {
        "author": "孫覿",
        "paragraphs": [
            "槿籬茆屋兩三家，急雨捎谿燕子斜。",
            "萬壑笙鏞號地籟，一天繒絮墮楊花。",
            "風塵澒洞身先老，樽酒歡呼氣尚華。",
            "虎穴參差半朝市，無嫌卑濕賦長沙。"
        ],
        "title": "感春四首  其一",
        "id": "2872f3d6-9fbf-4fe2-9672-fe4196365c53"
    },
    {
        "author": "孫覿",
        "paragraphs": [
            "萬里蒙塵六尺輿，一丸泥蠟十行書。",
            "豫且往往窺魚服，屬國栖栖掘鼠餘。",
            "村徑紅稠花艷艷，沙平翠點樹疏疏。",
            "落霞孤鶩西南望，千頃洪波浸日車。"
        ],
        "title": "感春四首  其二",
        "id": "c6343f7b-31fb-4951-831a-ec2a0f58dce5"
    },
    {
        "author": "孫覿",
        "paragraphs": [
            "村巷深深綠映人，粥餳槐火一時新。",
            "山河萬里纏妖氣，宮殿千門鎖暗塵。",
            "幾點微酸梅着子，半篙清漲水生鱗。",
            "巖花澗草元無主，雨洗風吹又一春。"
        ],
        "title": "感春四首  其三",
        "id": "0f596914-75bb-4867-9994-af94c43fe411"
    },
    {
        "author": "孫覿",
        "paragraphs": [
            "春物菲菲自解歡，雨鳴孤枕夜漫漫。",
            "忘形不到公榮飲，絕意休彈貢禹冠。",
            "離亂家書萬金直，艱難斗酒百憂寬。",
            "囊空甑倒誰能救，淚濕花枝不忍看。"
        ],
        "title": "感春四首  其四",
        "id": "dda25adc-489b-47dc-9e3b-a7d717928157"
    },
    {
        "author": "孫覿",
        "paragraphs": [
            "獵獵青旗傍酒家，映門楊柳受風斜。",
            "行穿細路迷芳草，坐對空樽數落花。",
            "藜杖醉扶悲確犖，角巾欹倒露蒼華。",
            "故山渺莽愁眉外，翠竹青蒲繞白沙。"
        ],
        "title": "再用前韻四首  其一",
        "id": "c6823465-6cf8-4a3b-a6bf-cda11c4b91b3"
    },
    {
        "author": "孫覿",
        "paragraphs": [
            "萬事破除惟有酒，半生勞苦坐看書。",
            "青鞋雲水扁舟去，朱轂風塵一夢餘。",
            "戰格連雲胡騎滿，斷弦掛壁舊交疏。",
            "春泥活活朝天路，猶有和公擅一車。"
        ],
        "title": "再用前韻四首  其二",
        "id": "7d45e113-31a5-4b2d-b1cd-f116e0b29ff8"
    },
    {
        "author": "孫覿",
        "paragraphs": [
            "亹亹交情青眼見，紛紛窮路白頭新。",
            "地偏壤斷門無轍，衣敝囊空甑有塵。",
            "但見荒村連虎穴，那知曳水暴龍鱗。",
            "誰人手挽天河去，一洗郊原浩蕩春。"
        ],
        "title": "再用前韻四首  其三",
        "id": "8af5b8c7-71e2-4ab7-9633-c0307350f6ca"
    },
    {
        "author": "孫覿",
        "paragraphs": [
            "胡塵慘慘纏林莽，海氣紛紛接淼漫。",
            "天上空傳脩月斧，人中那見切雲冠。",
            "干戈未解千憂結，杯酒相逢一笑寬。",
            "老眼逢春只思睡，花枝渾似霧中看。"
        ],
        "title": "再用前韻四首  其四",
        "id": "a06dacd8-8e3c-46bd-8c3a-ee6f18814f7b"
    },
    {
        "author": "孫覿",
        "paragraphs": [
            "戢戢盤蝸滿舍東，笑看蠻觸兩爭雄。",
            "便攜龍具歸田去，更祝豚蹄望歲功。",
            "未怪席門多長者，肯教壑谷問吾公。",
            "超然獨到羲皇上，臥占南窗一枕風。"
        ],
        "title": "新居城二首  其一",
        "id": "84712846-2d6a-40b0-870b-e89d008da761"
    },
    {
        "author": "孫覿",
        "paragraphs": [
            "肝膽寥寥楚越分，鼻端不落郢人斤。",
            "倚門骯髒無如我，從客雍容孰似君。",
            "一榻方尊徐孺子，千篇不數鮑參軍。",
            "從今更欲論奇字，載酒重來問子雲。"
        ],
        "title": "新居城二首  其二",
        "id": "7e29cf11-a255-494f-a753-0353dc45f36e"
    },
    {
        "author": "孫覿",
        "paragraphs": [
            "老幹輪囷不計春，強名居士愧詩人。",
            "共尊有若都非是，誤認顔標自有真。",
            "忽睹二豪聯白璧，坐令百鬼怖黄巾。",
            "它年若許陪蓮社，不惜千金剩買鄰。"
        ],
        "title": "再贈彥明用前韻",
        "id": "9ed645e6-f1bf-4dd5-8d1b-f3a7917fb33e"
    },
    {
        "author": "孫覿",
        "paragraphs": [
            "多病身如寄，長貧氣自華。",
            "只將窮事業，便當老生涯。",
            "泥飲醉生纈，挑燈喜見花。",
            "殷勤香火社，問病到毗耶。"
        ],
        "title": "送卓侍者二首  其一",
        "id": "b02b217d-bbf0-49b3-9607-8af0a6b7eb53"
    },
    {
        "author": "孫覿",
        "paragraphs": [
            "禪客青鞋軟，詩翁白帽斜。",
            "驚飛蝶栩栩，喜見鵲查查。",
            "推戶風敲竹，登床雨散花。",
            "怱怱一笑許，隻履上青霞。"
        ],
        "title": "送卓侍者二首  其二",
        "id": "bf519123-d2f1-471d-98f8-d50c926337a8"
    },
    {
        "author": "孫覿",
        "paragraphs": [
            "曲徑通林樾，幽栖見草堂。",
            "松雲春細細，山雨夜浪浪。",
            "逐臭如聞鮑，吹虀若探湯。",
            "平生爲善樂，應不羨濠梁。"
        ],
        "title": "題吳生最樂軒",
        "id": "920e3d98-e418-4559-811f-7172d3f22b1d"
    },
    {
        "author": "孫覿",
        "paragraphs": [
            "風塵蹭蹬悲游子，雞黍招邀愧老農。",
            "盜取青氈無舊物，書憑黄耳有先容。",
            "乞憐不辨齊門掃，投老寧堪楚市舂。",
            "回首故山勞夢想，樓高百尺臥元龍。"
        ],
        "title": "和叔毅見寄二首  其一",
        "id": "af6a4066-7375-4e4c-8462-592931e67ffa"
    },
    {
        "author": "孫覿",
        "paragraphs": [
            "莫遣聲名夸俗子，且將筋力伴耕農。",
            "五湖魚鳥非先素，一塢山林肯見容。",
            "翠出短樊供小摘，香浮大甑飽新舂。",
            "鄰翁莫怪頻來集，門戶如今有八龍。"
        ],
        "title": "和叔毅見寄二首  其二",
        "id": "f0e2ae2e-d87a-4ba4-a6a0-c938615747f3"
    },
    {
        "author": "孫覿",
        "paragraphs": [
            "歲陰袞袞驚心折，世事紛紛觸眼新。",
            "爍爍風燈深院雨，離離花草故城春。",
            "一區栽自無寧處，五斗誰能更爲貧。",
            "矢醉自醒還自笑，依稀卻是夢中真。"
        ],
        "title": "又和別韻",
        "id": "f0e7e214-6f2f-4145-8e55-2e1a424d0acb"
    },
    {
        "author": "孫覿",
        "paragraphs": [
            "犀顱月面表千夫，吏用公才舉世無。",
            "鬬麗爭雄何足道，君看澄觀豈僧徒。"
        ],
        "title": "送天寧維老",
        "id": "83629c37-d03e-4ebc-b86c-dfda543e7df7"
    },
    {
        "author": "孫覿",
        "paragraphs": [
            "門前剝啄響鳴騶，十里驚塵滿地地流。",
            "戀戀綈袍故人意，一書何啻萬金投。"
        ],
        "title": "鄒志新致書酒荔枝山栗海錯之餽四絕  其一",
        "id": "9714827d-181b-488f-8d14-db81b6c7d0ab"
    },
    {
        "author": "孫覿",
        "paragraphs": [
            "窺簷雙鵲語匆匆，一夜燈花綴玉蟲。",
            "便有麴生來過我，盡推愁入酒杯中。"
        ],
        "title": "鄒志新致書酒荔枝山栗海錯之餽四絕  其二",
        "id": "83c2600d-578e-45ee-a88d-de904b36c36c"
    },
    {
        "author": "孫覿",
        "paragraphs": [
            "白鴉谷口葉盤秋，荔子今無驛使求。",
            "零落共誰一笑粲，殷勤爲報赤心投。"
        ],
        "title": "鄒志新致書酒荔枝山栗海錯之餽四絕  其三",
        "id": "bc312ea5-636d-4b55-87b6-a99b9ef344c4"
    },
    {
        "author": "孫覿",
        "paragraphs": [
            "蠻珍不說紫駝峰，怪雨腥風起坐中。",
            "莫遣蔡謨勤學死，須君爾雅注魚蟲。"
        ],
        "title": "鄒志新致書酒荔枝山栗海錯之餽四絕  其四",
        "id": "4f237419-b126-4789-bcdb-273226c8d034"
    },
    {
        "author": "孫覿",
        "paragraphs": [
            "糟床灧灧玉虹流，洗盡胸中萬斛愁。",
            "待看百篇供太白，不將一斗換涼州。"
        ],
        "title": "斗酒同小詩送楊君聖四絕  其一",
        "id": "2f83d3ee-c683-4d66-bd65-457938884ca3"
    },
    {
        "author": "孫覿",
        "paragraphs": [
            "天祿先生第一流，著書曾賦畔牢愁。",
            "何人載酒論奇字，彷彿虞箴是九州。"
        ],
        "title": "斗酒同小詩送楊君聖四絕  其二",
        "id": "29333c90-f61c-44bd-9684-87984e6df962"
    },
    {
        "author": "孫覿",
        "paragraphs": [
            "習池尊俎擅風流，一洗干戈四海愁。",
            "倒着接籬扶上馬，舉鞭一笑問幷州。"
        ],
        "title": "斗酒同小詩送楊君聖四絕  其三",
        "id": "b669b71d-83ca-44e1-abcc-7ed9197fbb6e"
    },
    {
        "author": "孫覿",
        "paragraphs": [
            "一水橫分醉眼流，兩峰遙蹙黛眉愁。",
            "醉眠千日中山酒，不羨三刀夢益州。"
        ],
        "title": "斗酒同小詩送楊君聖四絕  其四",
        "id": "4b01cf51-ca6b-40ab-884e-5b39908540d0"
    },
    {
        "author": "孫覿",
        "paragraphs": [
            "畏寒春半尚跧藏，聞說江梅已弄芳。",
            "全樹不妨分一朵，夜窗時作定中香。"
        ],
        "title": "簡彥廓求梅花二絕  其一",
        "id": "4c441a5c-455a-4b7a-a4f2-90430f977747"
    },
    {
        "author": "孫覿",
        "paragraphs": [
            "折來猶自带春寒，入手誰窮造化端。",
            "鈿玉半含金蘸雪，嗅香須更細看看。"
        ],
        "title": "簡彥廓求梅花二絕  其二",
        "id": "62058aa7-76eb-4b59-9d7a-b7d70493a107"
    },
    {
        "author": "孫覿",
        "paragraphs": [
            "雪香瓊瘦逼人寒，閑澹精神畫亦難。",
            "照水可憐清更甚，不堪渾作鏡中看。"
        ],
        "title": "和公權梅花用前韻",
        "id": "0cd3a6a1-2392-42f1-8e50-d813b7f3ea0a"
    },
    {
        "author": "孫覿",
        "paragraphs": [
            "今年春晚懶尋芳，獨掩寒齋政坐忘。",
            "多謝風流濠上掾，凌晨分我一枝春。"
        ],
        "title": "謝公惠梅花",
        "id": "38ef6a02-d692-43fd-9562-50febe5ddc7d"
    },
    {
        "author": "孫覿",
        "paragraphs": [
            "雨花着地燕脂濕，風柳飄空帽絮披。",
            "粉黛紛紛半黄土，蟹螯從此不須持。"
        ],
        "title": "和落花流水四絕句依長文姪韻  其一",
        "id": "31b73198-cfc9-408e-bc54-64bce17986c6"
    },
    {
        "author": "孫覿",
        "paragraphs": [
            "菌短椿長未易齊，雨花風葉任紛披。",
            "甑盆已破誰能改，趺坐觀空且對持。"
        ],
        "title": "和落花流水四絕句依長文姪韻  其二",
        "id": "f69b2890-c7fd-4267-a22d-c12c85d4570c"
    },
    {
        "author": "孫覿",
        "paragraphs": [
            "老怯風波一棹回，故園蕪沒半蒼苔。",
            "水深莫遣蛟龍得，火急招歸海賈來。"
        ],
        "title": "和落花流水四絕句依長文姪韻  其三",
        "id": "40d89ee6-af3c-4eba-a77d-a5574967452f"
    },
    {
        "author": "孫覿",
        "paragraphs": [
            "淺淺微波照殘影，濺濺流潤細縈苔。",
            "浮花浪蕊相隨去，鶯語丁寧挽不來。"
        ],
        "title": "和落花流水四絕句依長文姪韻  其四",
        "id": "070128a9-f0e4-45cb-bf08-f785c3349e62"
    },
    {
        "author": "孫覿",
        "paragraphs": [
            "春到梵王家，千林已着花。",
            "小桃無限思，竹外一枝斜。"
        ],
        "title": "游惠山偶書",
        "id": "432ebf17-ecaa-4060-b405-7ee7d4ffdb9d"
    },
    {
        "author": "孫覿",
        "paragraphs": [
            "飛瓊乘月下瑤臺，老眼驚窺一笑開。",
            "冰雪定嫌詩酒污，不應更待白衣來。"
        ],
        "title": "主簿甥孫小舟載白菊一本見遺賦二小詩爲謝  其一",
        "id": "8035d1a2-2ddf-4f58-8123-a6e90dffcb71"
    },
    {
        "author": "孫覿",
        "paragraphs": [
            "水檻吹香風漸漸，月叢泛彩露團團。",
            "高情不入梨花夢，蝶亂蜂狂可得干。"
        ],
        "title": "主簿甥孫小舟載白菊一本見遺賦二小詩爲謝  其二",
        "id": "afc5783c-306c-4aa5-9aef-9b010d96f975"
    },
    {
        "author": "孫覿",
        "paragraphs": [
            "金地布時黄鶴下，化身現處赤烏來。",
            "如今隻履西歸去，又見天花一葉開。"
        ],
        "title": "餞瑩上人",
        "id": "545afbae-9502-4a95-844c-fa937bd285ba"
    },
    {
        "author": "孫覿",
        "paragraphs": [
            "縹带湘枝半欹牆，行人立馬幷垂楊。",
            "珠簾半捲揚州路，爭看金釵十二行。"
        ],
        "title": "張子爲園林八詠 別芳",
        "id": "da8bd658-ad1c-430d-85e6-2b20d7b90460"
    },
    {
        "author": "孫覿",
        "paragraphs": [
            "午枕驚回一夢餘，間關枝上聽催酤。",
            "已招十客花爲友，更覓千頭橘作奴。"
        ],
        "title": "張子爲園林八詠 友花",
        "id": "ff4b63e4-4671-44d6-9b55-cbd607a8d503"
    },
    {
        "author": "孫覿",
        "paragraphs": [
            "摶雲琢雪鬬輕盈，一片霞光夜自明。",
            "會有國香來入夢，莫教高燭照長檠。"
        ],
        "title": "張子爲園林八詠 照艷",
        "id": "67cd90b7-3425-4e07-9a9b-c395f252789b"
    },
    {
        "author": "孫覿",
        "paragraphs": [
            "冰姿更立冰谿上，雪艷仍開雪徑中。",
            "白地迷藏不知處，云何鼻觀已先通。"
        ],
        "title": "張子爲園林八詠 浮香",
        "id": "34001619-2bcf-47cb-a7e6-adf7680edc42"
    },
    {
        "author": "孫覿",
        "paragraphs": [
            "半篙新漲淥周遭，種出荷花十丈高。",
            "擷秀堪紉水仙佩，招詞更續楚臣騷。"
        ],
        "title": "張子爲園林八詠 水香",
        "id": "67540f98-3a15-42c2-b99f-0b7b6e65de9a"
    },
    {
        "author": "孫覿",
        "paragraphs": [
            "蓮渚紅酣三丈日，苔磯輕颺一絲風。",
            "釣船篷底眠秋雨，誰遣南柯入夢中。"
        ],
        "title": "張子爲園林八詠 小蓮",
        "id": "c7a83752-dbf8-4524-ad95-fbc0f98629e0"
    },
    {
        "author": "孫覿",
        "paragraphs": [
            "手植蓬藤數千尋，笑看潘液上駸駸。",
            "使君千騎東方去，零落空留一院陰。"
        ],
        "title": "張子爲園林八詠 蒲桃徑",
        "id": "90e82025-166e-4b2f-a00a-722a5f451dd9"
    },
    {
        "author": "孫覿",
        "paragraphs": [
            "一曲清深五月寒，不知中有老蛟蟠。",
            "雷撾半夜驚飛去，已見天南九萬摶。"
        ],
        "title": "張子爲園林八詠 曲塘",
        "id": "efeacc0b-1795-42ec-9efd-c59c27d34e1a"
    },
    {
        "author": "孫覿",
        "paragraphs": [
            "谷口聲名動帝庭，芝塗一札下西清。",
            "安車倍道徵杖叔，前席通宵問賈生。",
            "俊辯瀾翻驚辟易，長身玉立看崢嶸。",
            "飄然比夕騎箕去，那見麒麟地上行。"
        ],
        "title": "巴東使君王夢得挽詞",
        "id": "b3b0c836-8b89-4ef2-b153-a716a5a95934"
    },
    {
        "author": "孫覿",
        "paragraphs": [
            "少日聲名冠兩科，弁星爭看切雲峨。",
            "回翔禁路聯三組，獨步樞庭擁萬戈。",
            "飲馬直須臨瀚海，洗兵端欲挽天河。",
            "壯懷落落今休矣，急景駸駸可奈何。",
            "蟻動忽聽牀下鬬，駒跳已向隙中過。",
            "泉原一閉成千古，有客哀吟只浩歌。"
        ],
        "title": "樞密周府君挽詞",
        "id": "fb84a61f-701c-4872-9130-e0f92abb3da9"
    },
    {
        "author": "孫覿",
        "paragraphs": [
            "蟬聯女公子，湯沐郡夫人。",
            "籍著金閨密，綸褒袞字新。",
            "千葩朝閬苑，雙劍化平津。",
            "唧唧蟲吟夜，梁空落暗塵。"
        ],
        "title": "信安郡夫人挽詞二首  其一",
        "id": "03140054-caec-4ed5-9f6a-da31a83a6ecf"
    },
    {
        "author": "孫覿",
        "paragraphs": [
            "夫擁侍臣櫜，兒乘刺史軺。",
            "澗蘋借采采，風棘盛夭夭。",
            "尚想萊班戲，空留楚挽招。",
            "魌頭引丹旐，千古閟山椒。"
        ],
        "title": "信安郡夫人挽詞二首  其二",
        "id": "0fc20b21-f8ff-41aa-bb36-650fc2e3e425"
    },
    {
        "author": "孫覿",
        "paragraphs": [
            "門大聯三虎，途窮曳九牛。",
            "一官投紱去，萬事蓋棺休。",
            "寂寂蘭亭月，寥寥蕙帳秋。",
            "羊曇他日淚，慟哭過西州。"
        ],
        "title": "致政沈通直挽詞二首  其一",
        "id": "2a088a2f-79e2-4840-8519-2ac0bdc54a61"
    },
    {
        "author": "孫覿",
        "paragraphs": [
            "小隱疏三徑，浮榮寓一漚。",
            "歲陰駒隙過，文采豹皮留。",
            "不踏邯鄲道，聊追汗漫游。",
            "菟裘應好在，千載寄風流。"
        ],
        "title": "致政沈通直挽詞二首  其二",
        "id": "eaac4a3e-70e1-4d5c-a866-3e5507cd65a4"
    },
    {
        "author": "孫覿",
        "paragraphs": [
            "天涯萬里一尊同，醉眼愁看月墮空。",
            "畫角孤吹千嶂曉，綵舟橫曳半江紅。",
            "啼妝盡带梨花雨，舞袖猶翻柳絮風。",
            "只有邦人頌遺愛，棠陰繞屋自蘢葱。"
        ],
        "title": "和州餞交代趙朝議樂語",
        "id": "4d9bc22b-e3c4-4436-82cb-623f4c1a0c10"
    },
    {
        "author": "孫覿",
        "paragraphs": [
            "秋風獵獵卷法旌，賊壘怱怱唾手平。",
            "笑倚柁樓天上坐，臥聞鼓角地中聲。",
            "九門合遝追鋒去，千里讙呼負弩迎。",
            "從此三吳傳勝事，一時草木盡知名。"
        ],
        "title": "平江燕張節使樂語",
        "id": "c4a61d2d-638e-41ec-af3c-e037e969f334"
    },
    {
        "author": "孫覿",
        "paragraphs": [
            "十里雲煙山繞郭，一川風雨樹參天。",
            "漸看綠筍穿林出，已見新荷弄水圓。",
            "逐客詎堪分竹使，疲氓正合用蒲鞭。",
            "郡僚若得岑公孝，便欲燒香閉閤眠。"
        ],
        "title": "題瑯邪亭",
        "id": "3f5150e7-1f20-4bab-9c1c-3eb6e093d066"
    },
    {
        "author": "孫覿",
        "paragraphs": [
            "了了三生夢，松根冷鍛爐。",
            "四山朝鶴駕，五老奉龜圖。",
            "萱殿披敷策，星躔煥六符。",
            "玉笙歌綵鳳，革履墮飛鳬。",
            "命世千齡合，承天一柱扶。",
            "堂堂白虎殿，卻走漢單于。"
        ],
        "title": "王相生辰  其一",
        "id": "8e6acd77-3454-4bf9-b64a-acf098eecae1"
    },
    {
        "author": "孫覿",
        "paragraphs": [
            "審象膺商卜，占熊協渭祥。",
            "金湯蟠萬里，杞梓蔭千章。",
            "獨斡堪輿大，垂鴻带礪長。",
            "解絃參虎變，調燭驗金穰。",
            "鼎重開周曆，巖瞻拱舜裳。",
            "太平如有象，儀鳳舞蹌蹌。"
        ],
        "title": "王相生辰  其二",
        "id": "786d1aa9-f061-48c8-998a-338d50413390"
    },
    {
        "author": "孫覿",
        "paragraphs": [
            "出岫孤雲自卷舒，平生心事付樵漁。",
            "便抽手板還丞相，獨把鴟夷載後車。",
            "掃軌更無雲外轍，傳家尚有枕中書。",
            "百年大夢行當覺，日月渾將一醉除。"
        ],
        "title": "致政朝奉挽詞  其一",
        "id": "7ba02fbc-e712-417e-8c2e-55bc2c45dba8"
    },
    {
        "author": "孫覿",
        "paragraphs": [
            "床頭蟻鬬兩牛鳴，起起誰呼寢夢驚。",
            "不用沉文招九死，曾因叩角悟三生。",
            "取氈臥看偷兒入，折券羞同賈竪爭。",
            "天定勝人端可必，坐看驥子籋雲行。"
        ],
        "title": "致政朝奉挽詞  其二",
        "id": "f9fe24b3-b4d8-483a-904c-377293f8caa9"
    },
    {
        "author": "孫覿",
        "paragraphs": [
            "冬溫陽久亢，一雪意頗快。",
            "乘興泛扁舟，出郭信如邁。",
            "放棹得虎丘，恍然銀色界。",
            "瑤山夾細徑，瓊樹偃曲蓋。",
            "引步到層樓，極目吳城隘。",
            "飛鸞翔空中，千峰冪天外。",
            "暗虛雲可凌，寒重酒易解。",
            "羣兒慶老翁，于此氣不憊。"
        ],
        "title": "虎丘",
        "id": "4d93cf0a-d8ab-49ec-9712-e15643d009bc"
    },
    {
        "author": "孫覿",
        "paragraphs": [
            "宿霧消神沼，晴曦照碧峰。",
            "祓除周故事，環宴楚遺風。",
            "畫舸低搖鶂，浮梁冷亘虹。",
            "五陵驅羣少，三殿錫鷁公。",
            "浪射簪纓潤，花迎劍佩紅。",
            "舞遲歌袂穩，飛急酒觴空。",
            "淑氣琱軒外，祥光禁籞中。",
            "敢賡元首詠，上記帝堯功。"
        ],
        "title": "帝城上巳",
        "id": "aea79164-b55f-44f9-94d7-49c720ac3ff8"
    },
    {
        "author": "孫覿",
        "paragraphs": [
            "薰琴應律南風暖，漏箭添籌晝刻長。",
            "誰識廣寒天上景，銅烏未午送微涼。"
        ],
        "title": "端午日帖子詞 皇帝閤六首 其一",
        "id": "f5620aa9-3133-47c0-95f6-ad9e8f461fde"
    },
    {
        "author": "孫覿",
        "paragraphs": [
            "炎日曈曈照殿楹，幅員萬里塞氛清。",
            "漢家自有安邊術，不是靈符解辟兵。"
        ],
        "title": "端午日帖子詞 皇帝閤六首 其二",
        "id": "f813fccf-f776-482d-8f79-355b5d1b8221"
    },
    {
        "author": "孫覿",
        "paragraphs": [
            "方更仲律清和節，正是南訛化育時。",
            "無限元元齊歌舞，恤刑新詔下墀。"
        ],
        "title": "端午日帖子詞 皇帝閤六首 其三",
        "id": "7da81655-0740-40f3-8586-734d28cee3d4"
    },
    {
        "author": "孫覿",
        "paragraphs": [
            "露畹擷蘭苕，金波麗碧霄。",
            "早聞彫輦降，還待紫宸朝。"
        ],
        "title": "端午日帖子詞 皇帝閤六首 其四",
        "id": "607df8a7-afc8-4f58-898e-02991213c66b"
    },
    {
        "author": "孫覿",
        "paragraphs": [
            "內苑屬嘉辰，初收百藥新。",
            "預知氛癘息，天意在生民。"
        ],
        "title": "端午日帖子詞 皇帝閤六首 其五",
        "id": "e9eab466-afb5-4563-8e2e-669761892e80"
    },
    {
        "author": "孫覿",
        "paragraphs": [
            "淺囿含桃老，雕盤角黍香。",
            "九重端扆處，星火正離方。"
        ],
        "title": "端午日帖子詞 皇帝閤六首 其六",
        "id": "248ee412-ea31-436c-a3b5-8ebd0c506564"
    },
    {
        "author": "孫覿",
        "paragraphs": [
            "蟠桃映砌晨煙薄，紫桂凌霄晝露晞。",
            "窈窕漢宮三十六，齊將綵縷祝坤闈。"
        ],
        "title": "端午日帖子詞 皇后閤五首 其一",
        "id": "d5e93ac8-7075-4cf4-a70f-e541d0103543"
    },
    {
        "author": "孫覿",
        "paragraphs": [
            "暑服初頒五柞宮，內墀佳氣鬰葱葱。",
            "須知海宇昇平事，半是關雎輔佐功。"
        ],
        "title": "端午日帖子詞 皇后閤五首 其二",
        "id": "1cc3805b-9d02-46e0-a93c-8d2ea7627785"
    },
    {
        "author": "孫覿",
        "paragraphs": [
            "方均寶笈千齡藥，又賜金盤五色瓜。",
            "從此仙源深福遠，綿綿不獨頌周家。"
        ],
        "title": "端午日帖子詞 皇后閤五首 其三",
        "id": "083d7486-4356-4ce6-8a6c-1d9506b314b6"
    },
    {
        "author": "孫覿",
        "paragraphs": [
            "浴蘭同故事，戲草楚遺風。",
            "不是天家意，勤勞念女紅。"
        ],
        "title": "端午日帖子詞 皇后閤五首 其四",
        "id": "3688a2bc-18c6-4d07-8bf8-39e131aa76df"
    },
    {
        "author": "孫覿",
        "paragraphs": [
            "洞戶花陰淺，天階日景遲。",
            "糉成八九子，縷結就千絲。"
        ],
        "title": "端午日帖子詞 皇后閤五首 其五",
        "id": "0db40aeb-a70b-46b8-b664-f32fe407053b"
    },
    {
        "author": "孫覿",
        "paragraphs": [
            "杳杳畫梁巍架杏，沉沉香壁靜塗椒。",
            "宮前夜祝君王壽，日上黄爐炷未消。"
        ],
        "title": "端午日帖子詞 夫人閤五首 其一",
        "id": "1604f9ce-a3f6-4b1b-9e45-52daf7cadb7e"
    },
    {
        "author": "孫覿",
        "paragraphs": [
            "交飛壽斝長生殿，競泛仙舟太液池。",
            "不似世間多暑氣，天風淅淅萬年枝。"
        ],
        "title": "端午日帖子詞 夫人閤五首 其二",
        "id": "8d73b1b6-3a76-46a9-b14f-ecd55eea3120"
    },
    {
        "author": "孫覿",
        "paragraphs": [
            "辟惡何須荆楚艾，蠲炎不待邵平瓜。",
            "仙飈昨夜來閶闔，玉宇清涼大帝家。"
        ],
        "title": "端午日帖子詞 夫人閤五首 其三",
        "id": "394712ce-96a9-4375-82c4-51e0ee7e4474"
    },
    {
        "author": "孫覿",
        "paragraphs": [
            "畫閣方裁扇，寒塘又鑿冰。",
            "蓬壺山四徹，何處是炎蒸。"
        ],
        "title": "端午日帖子詞 夫人閤五首 其四",
        "id": "b8655d0e-6127-4bb0-91ba-bdbf1ec0558f"
    },
    {
        "author": "孫覿",
        "paragraphs": [
            "仙宇賜符時，仙蓂葉尚稀。",
            "曉來金屋靜，同侍玉皇歸。"
        ],
        "title": "端午日帖子詞 夫人閤五首 其五",
        "id": "eb0fe21a-bccb-4e00-9c80-2bf5080a3e2f"
    },
    {
        "author": "孫覿",
        "paragraphs": [
            "包山美人構亭子，巋然屹立深園裏。",
            "窗近斷巖見怪石，壁臨絕磵聞流水。",
            "亭中一架古人書，知是羣經及諸史。",
            "桐葉滴露下陰砌，橘花隨風飄靜几。",
            "美人素厭世俗語，有語利名須洗耳。",
            "衡門反關高枕眠，紅日三竿猶未起。"
        ],
        "title": "過沈仲嘉園亭題贈",
        "id": "0cd2488f-d423-4484-9f56-b62986b89668"
    },
    {
        "author": "孫覿",
        "paragraphs": [
            "居士藏修洞庭野，新架虛堂殊瀟灑。",
            "閑門開傍橘柚林，萬顆千株映青赭。",
            "居士優游每不出，左列圖書右盞斚。",
            "逢迎自覺青眼衆，來往應知白丁寡。",
            "莓苔經雨上石砌，蘿薜迎風拂簷瓦。",
            "素聞平生剩積善，餘慶當傳累世下。",
            "醉揮健筆賦新詩，輒贈堂中樂居者。"
        ],
        "tags": [
            "洞庭湖"
        ],
        "title": "贈善慶堂主人夏元富",
        "id": "9619b4a6-98ba-4129-aa87-b251c6b56498"
    },
    {
        "author": "孫覿",
        "paragraphs": [
            "噬臍有愧平燕日，嘗膽無忘在莒時。"
        ],
        "title": "句",
        "id": "396f0775-ba03-48fb-977f-16fe35d29012"
    },
    {
        "author": "李質",
        "paragraphs": [
            "勢連坤軸近乾岡，地首東維鎮八方。",
            "江不風波山不險，子孫千億壽無疆。"
        ],
        "title": "艮嶽百詠 艮嶽",
        "id": "42e6af3f-e929-4289-b2e8-2c9b01fdeaa2"
    },
    {
        "author": "李質",
        "paragraphs": [
            "雲棧橫空入翠煙，躋攀端可躡飛仙。",
            "介然獨出諸山上，磊磊排衙石滿前。"
        ],
        "title": "艮嶽百詠 介亭",
        "id": "47a17b8c-68e3-4507-8d0b-fdf759f8c711"
    },
    {
        "author": "李質",
        "paragraphs": [
            "千里飛鴻坐上看，山川風月在憑欄。",
            "不知地占最高處，但覺恢恢天宇寛。"
        ],
        "title": "艮嶽百詠 極目亭",
        "id": "5f2d0ef3-3522-4528-84fe-131a98f94a10"
    },
    {
        "author": "李質",
        "paragraphs": [
            "軒楹正在翠微中，欲雪雲生四面峰。",
            "璀璨地鋪紅瑪瑙，巑岏山聳碧芙蓉。"
        ],
        "title": "艮嶽百詠 圌山亭",
        "id": "b9deee04-a049-445a-89c9-cbf41eb50cbb"
    },
    {
        "author": "李質",
        "paragraphs": [
            "地高天近怯憑欄，下視浮雲咫尺間。",
            "只怪輕雷起巖際，不知飛雨過前山。"
        ],
        "title": "艮嶽百詠 跨雲亭",
        "id": "9687f662-c271-40ad-9dd3-2ef54c06c37a"
    },
    {
        "author": "李質",
        "paragraphs": [
            "憑高玉輦每從容，中路嘗聞憩六龍。",
            "塵外有人如到此，便須行徹最高峰。"
        ],
        "title": "艮嶽百詠 半山亭",
        "id": "090d94b2-651f-4672-8451-11d89772a76b"
    },
    {
        "author": "李質",
        "paragraphs": [
            "曉日玲瓏宿霧開，四簷時有好風來。",
            "不應班竹林中見，却似松根琥珀堆。"
        ],
        "title": "艮嶽百詠 蕭森亭",
        "id": "97773c9a-07e5-433b-b6bd-cde5e70410aa"
    },
    {
        "author": "李質",
        "paragraphs": [
            "山下深林起白雲，白雲飛處斷紅塵。",
            "伴行直到高峰上，舒卷縱橫不礙人。"
        ],
        "title": "艮嶽百詠 麓雲亭",
        "id": "30b18a92-912c-4f0d-8f41-7b1ef2522f24"
    },
    {
        "author": "李質",
        "paragraphs": [
            "四海熙熙萬物和，太平廊廟只賡歌。",
            "欲追林下騷人意，却是臨流得句多。"
        ],
        "title": "艮嶽百詠 清賦亭",
        "id": "1939681c-00a0-430b-8899-8f87223f3685"
    },
    {
        "author": "李質",
        "paragraphs": [
            "斷虹飛雨過天涯，碧落浮雲不復遮。",
            "明日陰晴真可卜，倚欄來此看餘霞。"
        ],
        "title": "艮嶽百詠 散綺亭",
        "id": "6554f4a4-6a8b-4fbd-ac96-6180b722782a"
    },
    {
        "author": "李質",
        "paragraphs": [
            "天波萬斛瀉鎔銀，跨水橫橋麗構新。",
            "但取真堪濯纓意，玉階金闕本無塵。"
        ],
        "title": "艮嶽百詠 清斯亭",
        "id": "5e1c93af-9ad7-4b2c-beb9-3205fb916972"
    },
    {
        "author": "李質",
        "paragraphs": [
            "藥爐龍虎正交馳，五色雲生固濟泥。",
            "凡骨欲逃三萬日，君王曾賜一刀圭。"
        ],
        "title": "艮嶽百詠 煉丹亭",
        "id": "15ff5605-0fb8-4efc-b3b4-f402d9a1c406"
    },
    {
        "author": "李質",
        "paragraphs": [
            "水影搖暉動碧虛，日華凌亂上金鋪。",
            "安知不是鮫人寶，往往淵中得美珠。"
        ],
        "title": "艮嶽百詠 璿波亭",
        "id": "ec15ce29-0023-4dd9-8ea6-488a5c926c98"
    },
    {
        "author": "李質",
        "paragraphs": [
            "古木回環石路橫，居山初不在崢嶸。",
            "聖人天下藏天下，小隱聊爲戲事名。"
        ],
        "title": "艮嶽百詠 小隱亭",
        "id": "bd9cfe01-1f54-4997-a668-bbff1febfd5a"
    },
    {
        "author": "李質",
        "paragraphs": [
            "微雲將雨洗層巒，石磴莓苔路屈盤。",
            "正是江南最佳處，仰看蒼翠俯澄瀾。"
        ],
        "title": "艮嶽百詠 飛岑亭",
        "id": "12e8e456-400a-442f-8ff3-0d0d21132aed"
    },
    {
        "author": "李質",
        "paragraphs": [
            "落筆縱橫走電光，近臣時得賜雲章。",
            "龍盤鳳翥皆天縱，渴驥驚蛇不足方。"
        ],
        "title": "艮嶽百詠 草聖亭",
        "id": "37c5dacc-b9af-4808-a224-4c221b9e271d"
    },
    {
        "author": "李質",
        "paragraphs": [
            "吾皇聖學自天衷，載籍源流一一通。",
            "宵旰萬機營四海，更將心醉六經中。"
        ],
        "title": "艮嶽百詠 書隱亭",
        "id": "d3d4a81d-ae29-4597-9824-f6ce9f2a6a70"
    },
    {
        "author": "李質",
        "paragraphs": [
            "仙舟時倚碧溪灣，花外青旗映淺山。",
            "不醉閬風緣底事，要看豪飲似人間。"
        ],
        "title": "艮嶽百詠 高陽亭",
        "id": "4b1ff2ec-92c4-47e0-911e-78bf0bbf85dc"
    },
    {
        "author": "李質",
        "paragraphs": [
            "聖主從來不射生，池邊羣雁恣飛鳴。",
            "成行却入雲霄去，全似人間好弟兄。"
        ],
        "title": "艮嶽百詠 噰噰亭",
        "id": "536a069f-adb9-4e2d-93d4-85dcd5016484"
    },
    {
        "author": "李質",
        "paragraphs": [
            "玉景金霞長不夜，松篁泉石更留人。",
            "廣寒宫殿秋偏好，待看林梢月色新。"
        ],
        "title": "艮嶽百詠 忘歸亭",
        "id": "07e3507b-65a0-47b9-9fd7-d63960144ac8"
    },
    {
        "author": "李質",
        "paragraphs": [
            "蟠桃初熟玉京春，圓屋如規户牖新。",
            "盡是瑤池高會客，豈容塵世飲中人。"
        ],
        "title": "艮嶽百詠 八仙館",
        "id": "b90762de-a736-4dcf-8bba-ed71412b46e4"
    },
    {
        "author": "李質",
        "paragraphs": [
            "峰巒回合聳雲屏，巖靄溪光面面橫。",
            "開户忽驚千仞翠，憑高方見九重城。"
        ],
        "title": "艮嶽百詠 環山館",
        "id": "7ca8d3a2-0107-4c87-838b-87201976df5f"
    },
    {
        "author": "李質",
        "paragraphs": [
            "玉堂金馬盡名儒，黄本牙籤付石渠。",
            "向此别藏三萬卷，不憂中有蠧書魚。"
        ],
        "title": "艮嶽百詠 芸館",
        "id": "494c252d-0c09-4b2b-b352-cdcb52d6c3c2"
    },
    {
        "author": "李質",
        "paragraphs": [
            "蓮燭詞臣在外庭，青錢學士已登瀛。",
            "回廊屈曲隨巖阜，挾策何妨取次行。"
        ],
        "title": "艮嶽百詠 書館",
        "id": "071f2cdd-fdc1-41e9-a48b-be3bbde12eac"
    },
    {
        "author": "李質",
        "paragraphs": [
            "書草吹來種種香，好風移韻入松篁。",
            "丹臺紫府無塵事，倚覺壺中日月長。"
        ],
        "title": "艮嶽百詠 蕭閑館",
        "id": "69a6ff79-5e0f-4c8f-b07c-fef8651c222e"
    },
    {
        "author": "李質",
        "paragraphs": [
            "淺碧分江入衆山，山深無處不潺潺。",
            "開軒最近寒溪口，噴薄松風響珮環。"
        ],
        "title": "艮嶽百詠 漱瓊軒",
        "id": "354dd5c1-571a-4dce-a9e8-b02b1cb5a305"
    },
    {
        "author": "李質",
        "paragraphs": [
            "甲乙森然盡寶書，校讎曾授魯中儒。",
            "萬幾多暇時來此，玉軸牙籤自卷舒。"
        ],
        "title": "艮嶽百詠 書林軒",
        "id": "4b6954ef-1f67-421e-b37c-3c37b896f107"
    },
    {
        "author": "李質",
        "paragraphs": [
            "山上飛雲片片輕，雲山相似倚空明。",
            "從龍本合封中去，觸石光從望處生。"
        ],
        "title": "艮嶽百詠 雲岫軒",
        "id": "ee6905f5-d904-45a1-b18e-4d83b6e99673"
    },
    {
        "author": "李質",
        "paragraphs": [
            "玉鈿匀點鑑新磨，香逐風來水上多。",
            "應爲橫斜詩句好，故教疏影瀉平波。"
        ],
        "title": "艮嶽百詠 梅池",
        "id": "b2c95d36-829f-4413-82f3-fafd861bd5da"
    },
    {
        "author": "李質",
        "paragraphs": [
            "暮天飛下一行行，淺渚平沙足稻粱。",
            "有此恩波好遊泳，何須辛苦去衡陽。"
        ],
        "title": "艮嶽百詠 雁池",
        "id": "968f65d8-baf6-4e2e-b695-8edaa95a7e5e"
    },
    {
        "author": "李質",
        "paragraphs": [
            "黑雲凌亂曉光凝，氣接崑崙冷不冰。",
            "龍餅麝元皆御墨，游魚吞卻化鯤鵬。"
        ],
        "title": "艮嶽百詠 硯池",
        "id": "2466a2a2-819b-4099-88e8-dcc7c7ae1a7f"
    },
    {
        "author": "李質",
        "paragraphs": [
            "連雲複道映樓臺，茂苑奇花日日開。",
            "但得如春天一笑，芳菲何必曉風吹。"
        ],
        "title": "艮嶽百詠 林華苑",
        "id": "b40fd38e-5863-46fc-a4fe-d801c9f34f1a"
    },
    {
        "author": "李質",
        "paragraphs": [
            "翼瓦飛甍跨閬風，捲簾滄海日曈曨。",
            "佳時自有羣仙到，笑語雲霞縹緲中。"
        ],
        "title": "艮嶽百詠 絳霄樓",
        "id": "b1382d8d-9266-4d20-85ca-f18306643842"
    },
    {
        "author": "李質",
        "paragraphs": [
            "梯空窗户半山間，滴滴嵐光照畫欄。",
            "六月火雲揮汗日，雲來唯覺石屏寒。"
        ],
        "title": "艮嶽百詠 倚翠樓",
        "id": "07f5c643-5e96-4cc6-9d64-e2b545b6c7ed"
    },
    {
        "author": "李質",
        "paragraphs": [
            "龍蟠鼇負出風雲，鏤玉填金聖製新。",
            "自與六經垂日月，更令羣目仰星辰。"
        ],
        "title": "艮嶽百詠 奎文樓",
        "id": "a51387ec-5b5b-4bed-baeb-c4690312536e"
    },
    {
        "author": "李質",
        "paragraphs": [
            "朝陽鳴處有亭梧，爭似珠簾映綺疏。",
            "丹穴來儀聽九奏，不妨於此長鵷鶵。"
        ],
        "title": "艮嶽百詠 巢鳳閣",
        "id": "629e7608-1672-422f-86f8-a90bb04fff0b"
    },
    {
        "author": "李質",
        "paragraphs": [
            "蒼雲蒙密竹森森，無數新篁出翠林。",
            "已有鳳山調玉律，正隨天籟作龍吟。"
        ],
        "title": "艮嶽百詠 竹岡",
        "id": "e6c14e69-8fc3-4335-8cfd-27716262ca12"
    },
    {
        "author": "李質",
        "paragraphs": [
            "闊連峰嶺玉崔嵬，春逐陽和動地來。",
            "不似前村深雪裏，夜寒唯有一枝開。"
        ],
        "title": "艮嶽百詠 梅崗",
        "id": "a9364a13-cf4a-4648-a922-b8f854f3d2f5"
    },
    {
        "author": "李質",
        "paragraphs": [
            "蒼蒼森列萬株松，終日無風亦自風。",
            "白鶴來時清露下，月明天籟滿秋空。"
        ],
        "title": "艮嶽百詠 萬松嶺",
        "id": "9ad6ee6f-7113-4d3c-8f3f-213b9c808f00"
    },
    {
        "author": "李質",
        "paragraphs": [
            "不到瑤臺白玉京，海中仙果但聞名。",
            "何人爲報西王母，嶺上如今種已成。"
        ],
        "title": "艮嶽百詠 蟠桃嶺",
        "id": "96f918df-b6ee-457c-a975-b94c0813784c"
    },
    {
        "author": "李質",
        "paragraphs": [
            "雪林橫夜月交光，萬壑風來處處香。",
            "聖主乾坤爲度量，包藏曾不限遐荒。"
        ],
        "title": "艮嶽百詠 梅嶺",
        "id": "c1063bd4-af59-425a-a0f5-664c8f9f5335"
    },
    {
        "author": "李質",
        "paragraphs": [
            "窗户深沈晝不開，鳳凰時下九層臺。",
            "月明夜靜聞環珮，知有霓旌羽扇來。"
        ],
        "title": "艮嶽百詠 三秀堂",
        "id": "af8c2116-657c-4af8-bc56-da65d1147882"
    },
    {
        "author": "李質",
        "paragraphs": [
            "綠蕚承趺玉蘂輕，清香續續度簷楹。",
            "天教不雜開桃李，賜與神仙物外名。"
        ],
        "title": "艮嶽百詠 蕚綠華堂",
        "id": "0d5713a6-8c68-41f9-91d9-0a46fece01b5"
    },
    {
        "author": "李質",
        "paragraphs": [
            "桂影亭亭漾碧溪，尋芳曾被暗香迷。",
            "碧桃開後晴風暖，花外幽禽自在啼。"
        ],
        "title": "艮嶽百詠 巖春堂",
        "id": "34705045-b0e6-4d81-af94-a914214878d6"
    },
    {
        "author": "李質",
        "paragraphs": [
            "萬本琅玕密不開，林深明碧鎖高臺。",
            "更無一點遊塵到，但覺雲隨歩歩來。"
        ],
        "title": "艮嶽百詠 躡雲臺",
        "id": "c9054468-3e35-4e6b-98bd-b032e5309c11"
    },
    {
        "author": "李質",
        "paragraphs": [
            "披香尋徑百花中，蝶引蜂隨路不窮。",
            "但見凌霄纏古木，洞天應與碧虛通。"
        ],
        "title": "艮嶽百詠 玉霄洞",
        "id": "b5e5de61-7358-46aa-8233-3b7e9ee1a595"
    },
    {
        "author": "李質",
        "paragraphs": [
            "玉關金鎖一重重，只見桃源路暗通。",
            "行到水雲空洞處，恍如身世在壺中。"
        ],
        "title": "艮嶽百詠 清虛洞天",
        "id": "ec7d884e-4b2c-4751-a5af-233e2a7638f1"
    },
    {
        "author": "李質",
        "paragraphs": [
            "白羽流星一點明，上林飛雁幾回驚。",
            "弓開月到天心滿，風外唯聞中的聲。"
        ],
        "title": "艮嶽百詠 和容廳",
        "id": "2bf25988-ef06-42ae-b5d9-9aa29450acf9"
    },
    {
        "author": "李質",
        "paragraphs": [
            "縈迂流碧與環山，月地雲階在兩間。",
            "有此清泠居物外，方知塵土屬人寰。"
        ],
        "title": "艮嶽百詠 泉石廳",
        "id": "061e2718-cb63-4247-a3c9-9e5a914b2d05"
    },
    {
        "author": "李質",
        "paragraphs": [
            "天風吹作海濤聲，揮斥浮雲日更明。",
            "波上石鯨時吼雨，只知樓閣是蓬瀛。"
        ],
        "title": "艮嶽百詠 揮雲亭",
        "id": "7f69ec15-9cee-44ff-b17d-722fb04be60f"
    },
    {
        "author": "李質",
        "paragraphs": [
            "月團攜下九重天，來試人間第一泉。",
            "正在水聲山色裏，六花浮動紫甌圓。"
        ],
        "title": "艮嶽百詠 泛雪廳",
        "id": "2ed1e240-1d53-4739-a182-6a8640574c83"
    },
    {
        "author": "李質",
        "paragraphs": [
            "武王屈己尊箕子，黄帝齋心問廣成。",
            "惟道集虛觀衆妙，超然將見不能名。"
        ],
        "title": "艮嶽百詠 虛妙齋",
        "id": "643aa15e-138d-4e1c-b53a-9e175212e43a"
    },
    {
        "author": "李質",
        "paragraphs": [
            "結構崇高秀氣連，清風不老月長圓。",
            "春遊玉座時相對，花發鶯啼億萬年。"
        ],
        "title": "艮嶽百詠 壽山",
        "id": "388b97f6-12a6-40b5-ac6f-5248c6672260"
    },
    {
        "author": "李質",
        "paragraphs": [
            "山上晴霞興綵雲，芳菲時節避花繁。",
            "分明自有神仙種，不是青旗賣酒村。"
        ],
        "title": "艮嶽百詠 杏岫",
        "id": "f69983a4-4f01-41cc-a3a5-9e79d286bc06"
    },
    {
        "author": "李質",
        "paragraphs": [
            "潤通河漢碧涵空，影倒光山曉翠重。",
            "聞說巨魚時駭浪，只應風雨是神龍。"
        ],
        "title": "艮嶽百詠 景龍江",
        "id": "4e66437a-1e2b-49f3-a5a1-04756701cb2b"
    },
    {
        "author": "李質",
        "paragraphs": [
            "水天澄澈瑩寒光，一片平波六月凉。",
            "移得會稽三百里，不教全屬賀知章。"
        ],
        "title": "艮嶽百詠 鑑湖",
        "id": "c34008b6-5170-41f5-a594-e7bec127b306"
    },
    {
        "author": "李質",
        "paragraphs": [
            "霏霏紅雨落清潯，流出山中直至今。",
            "休道仙源在平地，空教人向武陵尋。"
        ],
        "title": "艮嶽百詠 桃溪",
        "id": "ff9cb515-2583-43aa-ba34-99bcc58d438e"
    },
    {
        "author": "李質",
        "paragraphs": [
            "穿雲透石落潺潺，戀浦餘波尚繞山。",
            "只怪嵐光迷向背，不知流水正回環。"
        ],
        "title": "艮嶽百詠 回溪",
        "id": "d6108516-7517-4406-9b9a-c69b2333c255"
    },
    {
        "author": "李質",
        "paragraphs": [
            "蒼苔青潤石嶙皴，泉脈涓涓濕白雲。",
            "疑有天仙深夜過，丁當環珮月中聞。"
        ],
        "title": "艮嶽百詠 滴滴巖",
        "id": "b67a5dee-52e3-4f85-aafe-ea4feda02d99"
    },
    {
        "author": "李質",
        "paragraphs": [
            "絕域移根上苑栽，又分紅綠向巖隈。",
            "纍纍子已枝間滿，灼灼花猶葉底開。"
        ],
        "title": "艮嶽百詠 榴花巖",
        "id": "1c44ebfa-c04a-4b93-ac80-6bf76ad7809c"
    },
    {
        "author": "李質",
        "paragraphs": [
            "結根常得近林巒，晚翠誰憐却歲寒。",
            "不見龍文橫桿面，方知垂實作金丸。"
        ],
        "title": "艮嶽百詠 枇杷巖",
        "id": "28796716-2843-4912-9a02-ebb6c8301d3c"
    },
    {
        "author": "李質",
        "paragraphs": [
            "朝陽初上海霞紅，五色雲生碧洞中。",
            "回首爛柯人自老，棋聲猶在石門東。"
        ],
        "title": "艮嶽百詠 日觀巖",
        "id": "d27923fc-3396-45d3-9fd6-46d2d4d3d353"
    },
    {
        "author": "李質",
        "paragraphs": [
            "紛紛泊泊弄晴暉，曾逐春風上繡衣。",
            "不爲胡僧飜貝葉，仙家長有碧桃飛。"
        ],
        "title": "艮嶽百詠 雨花巖",
        "id": "395248d2-7b9b-4869-bd17-e0aac00af800"
    },
    {
        "author": "李質",
        "paragraphs": [
            "萬葉梢梢秋意初，斜風細雨憶江湖。",
            "誰知雪壓波澄後，更與宫中作畫圖。"
        ],
        "title": "艮嶽百詠 蘆渚",
        "id": "a83e8cfb-0534-4696-a13d-4dd37a10cd5d"
    },
    {
        "author": "李質",
        "paragraphs": [
            "只借晴波爲曉鑑，不隨花島作江雲。",
            "未須吹笛風中去，多得清香水際聞。"
        ],
        "title": "艮嶽百詠 梅渚",
        "id": "c2c803f9-9348-4cd7-af9c-07c808e4f0b8"
    },
    {
        "author": "李質",
        "paragraphs": [
            "折花宜與酒相薰，結子難隨酒入唇。",
            "一陣暗香無處覓，不知幽谷巧藏春。"
        ],
        "title": "艮嶽百詠 榠查谷",
        "id": "d06f5ab9-f457-4199-9d62-6937d4adda45"
    },
    {
        "author": "李質",
        "paragraphs": [
            "玉屑花繁淡淡黄，碧巖曾伴紫欄芳。",
            "月明露洗三秋葉，山迥風傳七里香。"
        ],
        "title": "艮嶽百詠 秋香谷",
        "id": "cd0f08c8-3319-449f-9c07-e4bba9fca0a5"
    },
    {
        "author": "李質",
        "paragraphs": [
            "雲藏煙鎖晝蒼蒼，得地何須作棟梁。",
            "聞道九龍扶輦過，一山風又作笙簧。"
        ],
        "title": "艮嶽百詠 松谷",
        "id": "f2809554-8fb3-46c2-a1c8-0648f70785df"
    },
    {
        "author": "李質",
        "paragraphs": [
            "洞天風物幾人知，暗得陰陽造化機。",
            "不似寒鄉待鄒律，四時巖際有芳菲。"
        ],
        "title": "艮嶽百詠 長春谷",
        "id": "31f38a08-279f-484b-b103-707c5d71c9c9"
    },
    {
        "author": "李質",
        "paragraphs": [
            "不嫌春老花飛濕，要聽秋來雨打聲。",
            "一自移根來禁籞，朝陽常有鳳凰鳴。"
        ],
        "title": "艮嶽百詠 桐徑",
        "id": "3e55f9f0-dc1d-4bfc-9025-59c3d73557f0"
    },
    {
        "author": "李質",
        "paragraphs": [
            "夾路成行一様清，吟風篩月自亭亭。",
            "雲章正寫人間瑞，坐待雲根長茯苓。"
        ],
        "title": "艮嶽百詠 松徑",
        "id": "00e72305-8570-4d15-b52e-248f102dbf9c"
    },
    {
        "author": "李質",
        "paragraphs": [
            "紅紫交加一徑通，翠條柔蔓浴玲瓏。",
            "日晴煙暖微風度，百和香薰錦繡中。"
        ],
        "title": "艮嶽百詠 百花徑",
        "id": "0fb1387f-278f-464b-b1b1-062a8cc6e983"
    },
    {
        "author": "李質",
        "paragraphs": [
            "綵絲拂拂機中錦，繡縷茸茸馬項纓。",
            "却似漢宫三十六，黄昏時節掩羅屏。"
        ],
        "title": "艮嶽百詠 合歡徑",
        "id": "90da8742-a676-4fd7-bc05-01162598dbd7"
    },
    {
        "author": "李質",
        "paragraphs": [
            "翠葉吟風長淅瀝，寒梢擎露忽高低。",
            "有時杳杳穿雲去，碧玉交加四望迷。"
        ],
        "title": "艮嶽百詠 竹徑",
        "id": "da82a3ca-66cb-4b45-9a43-d8d3d78db4c9"
    },
    {
        "author": "李質",
        "paragraphs": [
            "夾徑梨花玉作英，年年寒食伴陰晴。",
            "要看雪色無邊際，十二樓前月正明。"
        ],
        "title": "艮嶽百詠 雪香徑",
        "id": "990e9115-62d2-429a-a5e3-72f388ca639a"
    },
    {
        "author": "李質",
        "paragraphs": [
            "清明微雨欲開時，收拾狂香付整齊。",
            "但得浣花春在眼，不須枝上杜鵑啼。"
        ],
        "title": "艮嶽百詠 海棠屏",
        "id": "73c1252d-7e80-4e50-9e71-0715fbfb2787"
    },
    {
        "author": "李質",
        "paragraphs": [
            "衆香芬馥著人衣，雲母光寒露未晞。",
            "圍得春風勝繡幕，紛紛紅紫鬭芳菲。"
        ],
        "title": "艮嶽百詠 百花屏",
        "id": "f4e305ae-3538-498d-b261-014a968a3a42"
    },
    {
        "author": "李質",
        "paragraphs": [
            "冶葉倡條不受羈，翠筠輕束最繁枝。",
            "未能隔絕蜂相見，一一花房似蜜脾。"
        ],
        "title": "艮嶽百詠 蠟梅屏",
        "id": "fac9a8be-9529-4c91-ad89-fb29a8b5555d"
    },
    {
        "author": "李質",
        "paragraphs": [
            "突兀初驚倚碧空，翠嵐仍與瑞煙重。",
            "吳儂莫作西來認，真是蓬萊第一峰。"
        ],
        "title": "艮嶽百詠 飛來峰",
        "id": "f3055064-80d9-414b-a123-eeb54204738c"
    },
    {
        "author": "李質",
        "paragraphs": [
            "白雲何事苦留連，中有嵌空小洞天。",
            "却恐商巖要霖雨，因風時到日華邊。"
        ],
        "title": "艮嶽百詠 留雲石",
        "id": "3e0fcfbb-ce59-4805-807f-bad989d9a807"
    },
    {
        "author": "李質",
        "paragraphs": [
            "飛煙自遶龍樓駐，瑞氣長隨海日開。",
            "獨有春風花上露，夜深多伴月明來。"
        ],
        "title": "艮嶽百詠 宿霧石",
        "id": "8853a8dd-4c5d-49b4-8be9-4458d164f724"
    },
    {
        "author": "李質",
        "paragraphs": [
            "山中常壓早梅開，不待暄風暖景催。",
            "似與東君書造化，筆頭春色最先來。"
        ],
        "title": "艮嶽百詠 辛夷塢",
        "id": "109e8728-044b-454f-a076-c26a8b0f35ad"
    },
    {
        "author": "李質",
        "paragraphs": [
            "磊磊金丸畫不如，空濛香霧幾千株。",
            "應憐綠橘秋江上，却被人間喚木奴。"
        ],
        "title": "艮嶽百詠 橙塢",
        "id": "a5df643b-9cae-40c0-8bbb-fdee2c2245ff"
    },
    {
        "author": "李質",
        "paragraphs": [
            "清明時候暖風吹，葉暗花明滿目開。",
            "石在劍門猶北向，錦江春色亦須來。"
        ],
        "title": "艮嶽百詠 海棠川",
        "id": "dec4073f-1795-4c30-b637-7212faecc158"
    },
    {
        "author": "李質",
        "paragraphs": [
            "亳社靈蹤亘古存，混元龍蛻出風塵。",
            "移根更接蟠桃嶺，結子開花萬萬春。"
        ],
        "title": "艮嶽百詠 仙李園",
        "id": "ec1dc051-a5e0-458e-a0f2-a12e3df05fda"
    },
    {
        "author": "李質",
        "paragraphs": [
            "没水攀蘿琢馬肝，齎持堅潤出風湍。",
            "潛藩每恨端谿遠，疊作山中峭絕看。"
        ],
        "title": "艮嶽百詠 紫石壁",
        "id": "31568bdb-fee5-4847-aac4-2b514052f687"
    },
    {
        "author": "李質",
        "paragraphs": [
            "團枝紅實見秋成，曾按方書合五行。",
            "不遣漢宫塗屋壁，此間吞餌得長生。"
        ],
        "title": "艮嶽百詠 椒崖",
        "id": "1937037b-3b17-454c-bf3f-cce9d962217e"
    },
    {
        "author": "李質",
        "paragraphs": [
            "山束蒼煙細路通，噴泉飛雨灑晴空。",
            "真龍豈許尋常見，故作雲間飲澗虹。"
        ],
        "title": "艮嶽百詠 濯龍峽",
        "id": "ad61b38b-bcd6-45f3-b507-4bbe9170e782"
    },
    {
        "author": "李質",
        "paragraphs": [
            "來從雲竇不知遠，湧出碧巖無暫停。",
            "花落鶯啼春自晚，潺湲長得坐中聽。"
        ],
        "title": "艮嶽百詠 不老泉",
        "id": "91585464-356e-4c1c-8383-914ec59a21e6"
    },
    {
        "author": "李質",
        "paragraphs": [
            "牽風拂水弄春柔，三月花飛滿御樓。",
            "不似津亭供悵望，一生長得繫龍舟。"
        ],
        "title": "艮嶽百詠 柳岸",
        "id": "6d613c91-4b03-4e0d-894d-3de112e4c3b5"
    },
    {
        "author": "李質",
        "paragraphs": [
            "六丁開處只通秦，此地天臨萬國春。",
            "駐蹕有時思叱馭，服勞王事愛忠臣。"
        ],
        "title": "艮嶽百詠 棧路",
        "id": "3af9d21b-79d9-4df0-b098-422d40f87a7e"
    },
    {
        "author": "李質",
        "paragraphs": [
            "已聞頒朔向明堂，百草猶思一一嘗。",
            "天意應憐民疾苦，欲躋仁壽佐平康。"
        ],
        "title": "艮嶽百詠 藥寮",
        "id": "5ae67786-b911-4e67-b8f7-9fd2265d6801"
    },
    {
        "author": "李質",
        "paragraphs": [
            "結草鋪茅不用華，白雲深處列仙家。",
            "蕭騷風雨千竿竹，翠葉濃陰襯碧霞。"
        ],
        "title": "艮嶽百詠 太素庵",
        "id": "d747bbfc-7a16-4d75-b97a-cf206d65c8b8"
    },
    {
        "author": "李質",
        "paragraphs": [
            "臺上爐香裊翠煙，雲間風馭已翩翩。",
            "吾皇奉道明靈降，惟德從來可動天。"
        ],
        "title": "艮嶽百詠 祈真磴",
        "id": "ac0675fd-949d-4a27-b4dc-c8e2a81045fd"
    },
    {
        "author": "李質",
        "paragraphs": [
            "春風曉日亂晴霞，艷艷初開一巋花。",
            "疑是仙琴紅玉軫，醉歸遺在紫皇家。"
        ],
        "title": "艮嶽百詠 躑躅巋",
        "id": "760c92fb-2fa1-48f4-9e62-8cb2a95891ac"
    },
    {
        "author": "李質",
        "paragraphs": [
            "重崖置屋亦常關，下法龍眠小隱山。",
            "縱有青牛不耕稼，但聞犬吠白雲間。"
        ],
        "title": "艮嶽百詠 山莊",
        "id": "f62ee174-043c-432e-bfe1-2cf9e62c5314"
    },
    {
        "author": "李質",
        "paragraphs": [
            "低作柴扉短作籬，日晴雞犬自熙熙。",
            "躬耕每以農爲本，稼穡艱難舊亦知。"
        ],
        "title": "艮嶽百詠 西莊",
        "id": "92d33d77-6bb1-4e66-bb20-67971e857892"
    },
    {
        "author": "李質",
        "paragraphs": [
            "天上人間自不同，故留關鑰限西東。",
            "姓名若在黄金籍，日日朝元路自通。"
        ],
        "title": "艮嶽百詠 東西關",
        "id": "cc0e850b-8463-4459-b9fa-2692fe966812"
    },
    {
        "author": "李質",
        "paragraphs": [
            "帝力無私萬國通，尚思寒谷待春風。",
            "欲將和氣均天下，都在熙熙造化中。"
        ],
        "title": "艮嶽百詠 敷春門",
        "id": "2534ace2-576b-4f72-afc7-b2dfebb5debd"
    },
    {
        "author": "李質",
        "paragraphs": [
            "古木愁撐月，危峰散墮江。"
        ],
        "title": "句",
        "id": "dccee103-f6cb-4f6c-9df0-b05206f1ee5d"
    },
    {
        "author": "謝泂",
        "paragraphs": [
            "溪瘦玉聲小，山橫翠色深。"
        ],
        "title": "句",
        "id": "b0c6f0a9-f4c9-44ac-b65f-26aaad25428d"
    },
    {
        "author": "詹度",
        "paragraphs": [
            "長亭春色送英雄，滿目江山映日紅。",
            "劍戟夜搖楊柳月，旌旗曉拂杏花風。",
            "行時一決平戎策，到後須成濟世功。",
            "爲報燕山諸將吏，太平取在笑談中。"
        ],
        "title": "送童宣撫平燕班師",
        "id": "4d555b19-9641-4180-9e34-ed2a32a1d3dc"
    },
    {
        "author": "蓋嶼",
        "paragraphs": [
            "聖宋吟哦只九僧，詩成往往比陽春。",
            "翠微閣上今朝見，格老辭清又一人。"
        ],
        "title": "讀翠微集",
        "id": "25c25ff1-8b31-44cf-986f-008fc3ccde4b"
    },
    {
        "author": "方元修",
        "paragraphs": [
            "清秋不相借，白髮日更多。",
            "塵埃困煩促，原野懷經過。",
            "聊當倚滂潤，資以生吾禾。",
            "豈不念離羣，驚鵲寧擇窼。",
            "王孫別都去，澹若依松蘿。",
            "暫別亦復難，賡詩飲無何。",
            "我行那爾爾，渺邈踰江河。",
            "賸須作佳句，相我滄浪歌。"
        ],
        "title": "奉同程致道著作次鮑溶冬夜答客韻送趙叔問奉議歸南都",
        "id": "ad993568-9835-4b3f-82f5-4ecae4f1e52e"
    },
    {
        "author": "方元修",
        "paragraphs": [
            "雪凈冰融溪作鱗，梅花經眼日當人。",
            "北枝風力顧不早，東閣詩情聊一新。",
            "煙並博山薫莫亂，色同衰鬢插宜新。",
            "一年好處得全盡，紅綻雨肥猶弄春。"
        ],
        "title": "正月七日初見梅花",
        "id": "8af2b594-76c2-45b2-a056-c242d679c8e7"
    },
    {
        "author": "楊信祖",
        "paragraphs": [
            "共約城南方。"
        ],
        "title": "句",
        "id": "2d678496-2026-4941-84df-95dd758a496e"
    },
    {
        "author": "皇甫渙",
        "paragraphs": [
            "靈臺塵不止，塵止非靈臺。",
            "愛此一泓水，曾棲靈物來。"
        ],
        "title": "白龜泉",
        "id": "608d2e2d-d200-4873-8da6-8702874f8e7d"
    },
    {
        "author": "釋文準弟子",
        "paragraphs": [
            "寒食因悲郭外春，野田無處不傷神。",
            "林間纍纍添新塚，半是去年來哭人。"
        ],
        "tags": [
            "寒食节",
            "人生",
            "感叹"
        ],
        "title": "偈",
        "id": "f702e89b-0297-4467-bade-a68c865c365e"
    },
    {
        "author": "程祁",
        "paragraphs": [
            "山庵極迴互，禪房深晦藏。",
            "紅塵來不到，虛室自生涼。",
            "好鳥時孤囀，幽蘭靜亦香。",
            "征車又曉去，終恨世緣長。"
        ],
        "title": "宿禪房院",
        "id": "840eb8d4-b332-4779-a886-f94a8085e445"
    },
    {
        "author": "程祁",
        "paragraphs": [
            "作意尋蘭若，重來是有緣。",
            "眼前真是喜，境熟故依然。",
            "歸迹休論靜，收心莫話禪。",
            "廊虛剩看月，照影枕書眠。"
        ],
        "title": "再宿禪房院五首  其一",
        "id": "bca3a075-d87f-4417-9a52-54c8e979b61c"
    },
    {
        "author": "程祁",
        "paragraphs": [
            "暫屏喧囂想，來尋斷續香。",
            "微風吹客袂，孤月照禪房。",
            "靜起勞生念，閑諳養性方。",
            "欹眠不成夢，夜久轉清涼。"
        ],
        "title": "再宿禪房院五首  其二",
        "id": "321a6829-8401-4af6-84d5-6de1dbf8797a"
    },
    {
        "author": "程祁",
        "paragraphs": [
            "春蘭與秋菊，各是一時花。",
            "芳馥聊應爾，淹留定自佳。",
            "客塵隨處有，歸夢計程賒。",
            "采采眼前物，令人惜歲華。"
        ],
        "title": "再宿禪房院五首  其三",
        "id": "434af362-96ee-48dd-84a2-cfc7350b9796"
    },
    {
        "author": "程祁",
        "paragraphs": [
            "策策日乾禾，蕭蕭風晚木。",
            "秋容全未老，歲事十分熟。",
            "寺古斷行跡，林幽聊稅足。",
            "遙聞擊壤響，知是先年曲。"
        ],
        "title": "再宿禪房院五首  其四",
        "id": "bbe3daa8-e824-498f-b68b-b44efdd6a4ec"
    },
    {
        "author": "程祁",
        "paragraphs": [
            "獻計憂不售，逃形惟願深。",
            "老來銷外念，閑處愜幽尋。",
            "晚草媚遲景，殘蟬噪暝林。",
            "欲將詩遣興，誰解此時心。"
        ],
        "title": "再宿禪房院五首  其五",
        "id": "03182273-80a8-4518-97dd-f3cd6d87849d"
    },
    {
        "author": "程祁",
        "paragraphs": [
            "昔讀先生傳，埋銘屬鄙文。",
            "里門經歲別，人事一朝分。",
            "宿諾成虛語，遺言忍重聞。",
            "傷心吟楚些，知我不欺君。"
        ],
        "title": "輓三靈山人",
        "id": "c0cc0b7b-c866-428b-916c-0d1054badc7c"
    },
    {
        "author": "程祁",
        "paragraphs": [
            "九老當年樂有餘，於今五老更歡娛。",
            "喬松百尺倚天外，也許蒿萊入畫圖。"
        ],
        "title": "宴集",
        "id": "b05fa309-ca63-43a9-8a45-6586c67446b8"
    },
    {
        "author": "宋徽宗",
        "paragraphs": [
            "塗丹輝映霽煙明，四啟嚴聞曉漏清。",
            "初御廣庭人意肅，九宮遙聽警鞭聲。"
        ],
        "title": "宮詞  其一",
        "id": "609fc2e5-0850-4da3-a96c-e604b2c3c6ea"
    },
    {
        "author": "宋徽宗",
        "paragraphs": [
            "御溝春水綠濺濺，曲沼迴波四接連。",
            "環碧下臨方鑑靜，遊魚跳躍浪痕圓。"
        ],
        "title": "宮詞  其二",
        "id": "f26f0897-38df-44a4-acf8-9784e4508a82"
    },
    {
        "author": "宋徽宗",
        "paragraphs": [
            "春朝小雨乍新晴，祥靄匀收洞宇明。",
            "嚴警不聞人一語，海棠枝上曉鶯聲。"
        ],
        "title": "宮詞  其三",
        "id": "5535d4df-a4bc-4572-b29f-9abcf1417df0"
    },
    {
        "author": "宋徽宗",
        "paragraphs": [
            "宮嬪餘樂稱幽閑，不喜濃糚鬬媚顔。",
            "浣罷竹風蠲濁慮，一輪明月照屏山。"
        ],
        "title": "宮詞  其四",
        "id": "90c184f6-0cd1-468d-a87f-98ae16712229"
    },
    {
        "author": "宋徽宗",
        "paragraphs": [
            "宣和庭廡四廻環，書畫金籯兩掖間。",
            "韜袐緘扃飛寶構，鼎新文供稱幽閑。"
        ],
        "title": "宮詞  其五",
        "id": "e0f6266c-dc0b-4c4f-82ec-bf4a10d5f7eb"
    },
    {
        "author": "宋徽宗",
        "paragraphs": [
            "春工先與上林芳，迎歲紅梅破臘香。",
            "才過閣門分曲檻，弄晴繁蘂麗如糚。"
        ],
        "title": "宮詞  其六",
        "id": "4bd39351-5d59-4622-86f2-94e05c7437e1"
    },
    {
        "author": "宋徽宗",
        "paragraphs": [
            "玉宇珍庭夜未央，月移花影上廻廊。",
            "精神勤禱祗民福，耿耿晴空靄露香。"
        ],
        "title": "宮詞  其七",
        "id": "bce331d3-e1b0-4bdd-86b9-82ceb74b96ec"
    },
    {
        "author": "宋徽宗",
        "paragraphs": [
            "羲獻真蹤勝古初，摉求方得到皇居。",
            "退朝彛鼎然沈水，因染霜毫更學書。"
        ],
        "title": "宮詞  其八",
        "id": "b550e131-63ee-48b4-b646-ed121c85a6a6"
    },
    {
        "author": "宋徽宗",
        "paragraphs": [
            "嘉禾呈瑞已爲殊，更有靈芝拱翠趺。",
            "通進剡章知異物，飜傳繪畫作新圖。"
        ],
        "title": "宮詞  其九",
        "id": "8686a52d-7089-4b1d-b590-1da34a27e97f"
    },
    {
        "author": "宋徽宗",
        "paragraphs": [
            "麟隄千尺盡塗丹，文瓦雕甍敞殿寛。",
            "折檻盡循前古制，當中一曲不安欄。"
        ],
        "title": "宮詞  其一○",
        "id": "aac957c3-16f4-4c8f-b01f-ae1f3523856b"
    },
    {
        "author": "宋徽宗",
        "paragraphs": [
            "雲臺呈瑞出坤珍，龍角層芝玉色新。",
            "從此九莖何足尚，圖書麟閣永無倫。"
        ],
        "title": "宮詞  其一一",
        "id": "8e514537-f23e-4781-9e38-1b0a754e6c4a"
    },
    {
        "author": "宋徽宗",
        "paragraphs": [
            "秦娥從小學宮韶，竊愛仙音韻逸飄。",
            "應慕鳳臺吹紫玉，夜闌時按白牙簫。"
        ],
        "title": "宮詞  其一二",
        "id": "847e6057-3d48-44fb-bf36-4a06e3bae1c5"
    },
    {
        "author": "宋徽宗",
        "paragraphs": [
            "元宵三五競芳年，十二都門沸管絃。",
            "鼇負繒山輝絳闕，龍銜寶炬撒金蓮。"
        ],
        "title": "宮詞  其一三",
        "id": "4b86f045-8954-495f-8fc3-655e6fe11435"
    },
    {
        "author": "宋徽宗",
        "paragraphs": [
            "拂隄絲柳弄春柔，盈沼沉波瑩鴨頭。",
            "錦繡成叢飛畫檝，輕舠兩兩翼龍舟。"
        ],
        "title": "宮詞  其一四",
        "id": "703b8dfb-d4b9-4c62-a334-ea3a199382d2"
    },
    {
        "author": "宋徽宗",
        "paragraphs": [
            "雲巖小石碧嶙峋，瑩徹仍移玉座親。",
            "千仞喬崧雖突秀，未如纖巧具天真。"
        ],
        "title": "宮詞  其一五",
        "id": "8e382aaf-bd6e-48e0-88ed-f1a67fc03264"
    },
    {
        "author": "宋徽宗",
        "paragraphs": [
            "梨花如雪照庭隅，魄月淪精上海初。",
            "禁鼓方傳宮漏閉，嬪嬙相拉夜看書。"
        ],
        "title": "宮詞  其一六",
        "id": "0857553c-678e-418b-8c6b-4a4bb059731e"
    },
    {
        "author": "宋徽宗",
        "paragraphs": [
            "翠芳庭宇疊山圍，路轉龍盤燦陸離。",
            "響石因風飄冷韻，小碑刊勒祖宗詩。"
        ],
        "title": "宮詞  其一七",
        "id": "8308f969-2cd9-46b6-935b-53ae39050942"
    },
    {
        "author": "宋徽宗",
        "paragraphs": [
            "承平皇族益繁昌，雁序天倫令德彰。",
            "此意綿長敦友愛，時時别殿宴親王。"
        ],
        "title": "宮詞  其一八",
        "id": "2bf63b9e-71d9-40fd-8562-66a7cf507fde"
    },
    {
        "author": "宋徽宗",
        "paragraphs": [
            "銷金花朵遍輕羅，剪作春衣錫賜多。",
            "鬬薄只貪腰細柳，夜闌無奈峭寒何。"
        ],
        "title": "宮詞  其一九",
        "id": "76c8e2d5-53c1-4db5-8d04-0d609111b519"
    },
    {
        "author": "宋徽宗",
        "paragraphs": [
            "求賢取士屬煕辰，朝野喧傳詔墨新。",
            "省試更增人百數，大庭將見出平津。"
        ],
        "title": "宮詞  其二○",
        "id": "35ec87a7-f47d-467a-b505-e5c69acb0101"
    },
    {
        "author": "宋徽宗",
        "paragraphs": [
            "祐神珍觀五雲開，高倚層霄疊玉臺。",
            "笑語半空知遠近，縱觀飛騎拂塵來。"
        ],
        "title": "宮詞  其二一",
        "id": "2bf7e13d-e793-4b6d-84fc-0c202dc15b2b"
    },
    {
        "author": "宋徽宗",
        "paragraphs": [
            "碧紗窗薄晃朝曦，睡起心情不自持。",
            "糚飾尚慵臨曲檻，却敎鸚鵡念新詩。"
        ],
        "title": "宮詞  其二二",
        "id": "8797f2bb-cedf-4e46-ab99-2a03a58d1f1d"
    },
    {
        "author": "宋徽宗",
        "paragraphs": [
            "綠攪蘭芽繞徑隅，日融花氣暖縈紆。",
            "鞦韆伴侶時相約，畫板繒繩翠袖扶。"
        ],
        "title": "宮詞  其二三",
        "id": "5652ce80-b37b-4854-96c6-1ca5ebae89ae"
    },
    {
        "author": "宋徽宗",
        "paragraphs": [
            "雅頌形容各訓箋，后妃基化國風先。",
            "卷分二十求深旨，親著全經正論篇。"
        ],
        "title": "宮詞  其二四",
        "id": "7d149e76-e2cc-47d9-abcd-4387aa691144"
    },
    {
        "author": "宋徽宗",
        "paragraphs": [
            "深庭窗月透輕紗，仙侣勤工組繡華。",
            "笑語竟將心事卜，只知相顧看燈花。"
        ],
        "title": "宮詞  其二五",
        "id": "f3e9975a-4593-4939-b0a1-e7225023a176"
    },
    {
        "author": "宋徽宗",
        "paragraphs": [
            "崇政西清闢講筵，簪裾雜遝盡英賢。",
            "守成當謹持盈戒，紬繹鳧鷖大雅篇。"
        ],
        "title": "宮詞  其二六",
        "id": "7ec1b7cf-c896-4de1-9502-776e547229cc"
    },
    {
        "author": "宋徽宗",
        "paragraphs": [
            "沉水薫濃瑞靄飛，相兼花氣馥庭墀。",
            "皇家休問多嘉景，絳闕清都只此知。"
        ],
        "title": "宮詞  其二七",
        "id": "d1438611-6c91-482d-9a75-00710c34fc01"
    },
    {
        "author": "宋徽宗",
        "paragraphs": [
            "玉容初起殢春慵，鬢軃秋蟬不解攏。",
            "十二寶闌閑倚處，花間應避落殘紅。"
        ],
        "title": "宮詞  其二八",
        "id": "c9b7d88e-79ae-40bd-8dcc-0c1da38bc2c6"
    },
    {
        "author": "宋徽宗",
        "paragraphs": [
            "嬌雲溶漾作春晴，繡轂清風出鳳城。",
            "簾底紅粧方笑語，通衢争聽賣花聲。"
        ],
        "title": "宮詞  其二九",
        "id": "277c4aa7-5f21-4966-b0d6-77907212cdfd"
    },
    {
        "author": "宋徽宗",
        "paragraphs": [
            "紅旗連屬曉熒煌，萬馬嘶風去路長。",
            "知是黠羌來款塞，親臨丹闕納降王。"
        ],
        "title": "宮詞  其三○",
        "id": "01461d13-9dad-4c57-9f64-0768a0b7a812"
    },
    {
        "author": "宋徽宗",
        "paragraphs": [
            "綺堂嬪御坦春容，蹔止連綿組繡功。",
            "却取詩書共披閱，終朝歌演二南風。"
        ],
        "title": "宮詞  其三一",
        "id": "67c5faec-54b6-4e80-8164-6d9abdf31fc4"
    },
    {
        "author": "宋徽宗",
        "paragraphs": [
            "三月風光觸處奇，禁宮通夜足娱嬉。",
            "踏青鬬草皆餘事，閑集朋儕静奕棋。"
        ],
        "title": "宮詞  其三二",
        "id": "e8b8260a-71d8-4952-88eb-fd018066126c"
    },
    {
        "author": "宋徽宗",
        "paragraphs": [
            "燧人鑽火應時分，頒賜諸宮盡樂聞。",
            "堂上美人無用處，旋燔金餅炷蘭薰。"
        ],
        "title": "宮詞  其三三",
        "id": "8cd72347-c121-4fce-a1ae-2007c96144a0"
    },
    {
        "author": "宋徽宗",
        "paragraphs": [
            "鬬雞園裏城非雅，射鴨池邊豈足多。",
            "最好芰荷香隔岸，畫船搖曳按笙歌。"
        ],
        "title": "宮詞  其三四",
        "id": "447ab07f-cad8-443b-aaaf-fefd37147b99"
    },
    {
        "author": "宋徽宗",
        "paragraphs": [
            "六幕低垂曉鑑寒，簾旌風動皺翔鸞。",
            "仙姿粧早呵纖指，遠黛遙分勝筆端。"
        ],
        "title": "宮詞  其三五",
        "id": "805ded3c-c812-4935-a4fd-230944be306d"
    },
    {
        "author": "宋徽宗",
        "paragraphs": [
            "雙陸翻騰品格新，屢贏由彩豈由人。",
            "坐中時有全嬌態，才見頻輸特地嗔。"
        ],
        "title": "宮詞  其三六",
        "id": "19a3f18f-c6ea-4b21-a3ff-10f101e035b0"
    },
    {
        "author": "宋徽宗",
        "paragraphs": [
            "綠徑平平擺地尖，花毬亭下總相兼。",
            "時來奮撃争多勝，格令輸贏不畏嚴。"
        ],
        "title": "宮詞  其三七",
        "id": "245a519f-763c-42a3-b07c-1bbfabae138a"
    },
    {
        "author": "宋徽宗",
        "paragraphs": [
            "齊警開場設鼓鉦，雷霆凜凜奏嚴聲。",
            "通宵環衛無譁語，惟聽雞人巧唱更。"
        ],
        "title": "宮詞  其三八",
        "id": "2fc97b9a-9398-427f-9934-bc96adc6dd58"
    },
    {
        "author": "宋徽宗",
        "paragraphs": [
            "皇家詵偉固藩垣，濮邸尤爲席慶源。",
            "八寶霈恩陞殿服，朝班榮盛子孫繁。"
        ],
        "title": "宮詞  其三九",
        "id": "88d74611-d4df-4aad-8b98-a2ee2d6fd110"
    },
    {
        "author": "宋徽宗",
        "paragraphs": [
            "遊豫瓊林與俗同，森嚴羽衛躍花驄。",
            "旌旗射日飄紅浪，歸處香塵拂晚風。"
        ],
        "title": "宮詞  其四○",
        "id": "20b23851-88c2-44ae-ae64-5d4012a5dd04"
    },
    {
        "author": "宋徽宗",
        "paragraphs": [
            "翠色青濃自不堪，敲冰柔葉兩相參。",
            "宮人因出方傳法，迄後民間識內藍。"
        ],
        "title": "宮詞  其四一",
        "id": "1c265459-e33a-4b73-808d-004026a7cac2"
    },
    {
        "author": "宋徽宗",
        "paragraphs": [
            "瑤林新睹玉爲墀，瑞竹雙擎待鳳枝。",
            "共本分岐駢粉節，龜趺御製有新詩。"
        ],
        "title": "宮詞  其四二",
        "id": "fc36aa78-8b29-4c0c-af96-4a7119a181ec"
    },
    {
        "author": "宋徽宗",
        "paragraphs": [
            "珊瑚植立壯林巒，翡翠巑岏作小灘。",
            "几案自成清曠景，蓬山常對座隅看。"
        ],
        "title": "宮詞  其四三",
        "id": "f59d8e5c-a570-4ef4-ad27-4f400259671e"
    },
    {
        "author": "宋徽宗",
        "paragraphs": [
            "早臨書殿啓芸香，冰硯難開肅曉霜。",
            "誰製暖爐新様巧，雲龍突鏤遍金箱。"
        ],
        "title": "宮詞  其四四",
        "id": "292599b3-8bab-4fce-89a9-9d38a2455f2e"
    },
    {
        "author": "宋徽宗",
        "paragraphs": [
            "韶光婉媚屬清明，敞宴斯辰到穆清。",
            "近密被宣争蹴踘，兩朋庭際角輸贏。"
        ],
        "title": "宮詞  其四五",
        "id": "c74a8f56-25f8-477b-b8e0-fbf1c39b50ed"
    },
    {
        "author": "宋徽宗",
        "paragraphs": [
            "金殿重重十字方，當中鸞鶴勢翺翔。",
            "韜藏蘭炷無人見，篆縷搖搖闔座香。"
        ],
        "title": "宮詞  其四六",
        "id": "002e38b4-a2cb-4fa6-b849-0662b4c7117a"
    },
    {
        "author": "宋徽宗",
        "paragraphs": [
            "秋來簾幕捲輕風，一夜濃陰蔽遠空。",
            "燕館乍凉人不寐，更聽疏雨滴梧桐。"
        ],
        "title": "宮詞  其四七",
        "id": "a7c395ce-214a-488e-aacc-38c18be311ec"
    },
    {
        "author": "宋徽宗",
        "paragraphs": [
            "水晶新製寶巵成，冰潔無瑕瑩玉明。",
            "醉捧纖纖飛大白，是娥端望月輪平。"
        ],
        "title": "宮詞  其四八",
        "id": "2d4ab096-93a3-4607-8fc1-b35f2370ac48"
    },
    {
        "author": "宋徽宗",
        "paragraphs": [
            "禁掖乘歡飲興濃，笙歌圍繞盡芳容。",
            "玉人相對賡酬勸，忽奏葵花一寶鍾。"
        ],
        "title": "宮詞  其四九",
        "id": "e3122a02-18e8-4086-a24b-ebee85024b0d"
    },
    {
        "author": "宋徽宗",
        "paragraphs": [
            "雜遝仙韶按八音，曲餘羯鼓漸聲沉。",
            "已將殊韻參羣奏，豈貴花奴冠古今。"
        ],
        "title": "宮詞  其五○",
        "id": "89807d45-766f-4e92-83db-e3ef926ad079"
    },
    {
        "author": "宋徽宗",
        "paragraphs": [
            "玉鈎紅綬掛琵琶，七寶輕明撥更嘉。",
            "捍面折枝新御畫，打絃惟恐損珍花。"
        ],
        "title": "宮詞  其五一",
        "id": "51d3813a-423d-4c85-b666-e1048aec6152"
    },
    {
        "author": "宋徽宗",
        "paragraphs": [
            "黄昏人寂漏初稀，嬪御相從奉直歸。",
            "慵困尚尋嬉戲事，競將雙陸且忘機。"
        ],
        "title": "宮詞  其五二",
        "id": "78c52e9b-7fa5-4f25-afc1-c10b2a9a9ace"
    },
    {
        "author": "宋徽宗",
        "paragraphs": [
            "閣門雙闢約人還，後苑芳菲一望間。",
            "臺榭參差春更好，瑤津遶岸聳眉山。"
        ],
        "title": "宮詞  其五三",
        "id": "bd13a975-5a6b-4c03-9a1c-fed54c305823"
    },
    {
        "author": "宋徽宗",
        "paragraphs": [
            "端樓遊賞正元宵，珠箔低垂絢帟飄。",
            "黔首康衢瞻盛際，御香芬馥下雲霄。"
        ],
        "title": "宮詞  其五四",
        "id": "74b0f272-0762-49c6-8fe1-938d25da8510"
    },
    {
        "author": "宋徽宗",
        "paragraphs": [
            "綠槐陰合正炎曦，高疊盆冰匝座圍。",
            "沉李浮瓜清玉檻，水晶宮殿正忘機。"
        ],
        "title": "宮詞  其五五",
        "id": "b02bf020-a8ff-478b-a221-f9c867c7989d"
    },
    {
        "author": "宋徽宗",
        "paragraphs": [
            "水精澄瑩一屏方，置近盤龍寶硯傍。",
            "海玉森森紅挺秀，瑣窗清楚興何長。"
        ],
        "title": "宮詞  其五六",
        "id": "c91461b1-76ad-426e-beba-86c0acf11e8e"
    },
    {
        "author": "宋徽宗",
        "paragraphs": [
            "資善黌堂几席開，小王初學讀書來。",
            "師儒專選英豪用，敎育當資保傅才。"
        ],
        "title": "宮詞  其五七",
        "id": "ef5f6623-b665-4660-a17b-c5208063b8dd"
    },
    {
        "author": "宋徽宗",
        "paragraphs": [
            "金鑾登對擇忠良，嘉納儒臣蹇議長。",
            "圖治取人當數路，吏能全不在文章。"
        ],
        "title": "宮詞  其五八",
        "id": "ddce7be6-5ba3-45d8-b376-46aa8b851e8d"
    },
    {
        "author": "宋徽宗",
        "paragraphs": [
            "霽雲高敞九城關，簪佩衣裾一望間。",
            "昨日閤門新入奏，降王初綴紫宸班。"
        ],
        "title": "宮詞  其五九",
        "id": "cff80074-0d95-4fa2-9681-cadfb123442c"
    },
    {
        "author": "宋徽宗",
        "paragraphs": [
            "元宵五日宴龍樓，同樂斯民一豫遊。",
            "寶輦欲廻人仰望，彩繩高處墮星毬。"
        ],
        "title": "宮詞  其六○",
        "id": "a5b23cd1-fe5f-4114-8f4d-3ec82fc3af36"
    },
    {
        "author": "宋徽宗",
        "paragraphs": [
            "杏梢梅蘂遍飄香，藻荇縈紆滿碧塘。",
            "嬌怯畫船推俯岸，閑看風力蹙波光。"
        ],
        "title": "宮詞  其六一",
        "id": "119ca898-149a-4c4d-aead-db8ef18355ae"
    },
    {
        "author": "宋徽宗",
        "paragraphs": [
            "七夕新秋玉露清，月鈎遙掛碧雲平。",
            "珍庭祈巧貪娱宴，唯恨殘更促曉聲。"
        ],
        "title": "宮詞  其六二",
        "id": "e65b3090-8ad4-4a0d-9f18-4ff0c50b137d"
    },
    {
        "author": "宋徽宗",
        "paragraphs": [
            "繡栭丹栱盡瑰材，百步廻廊錦帳開。",
            "萬炬絳紗星粲粲，拱環翠碧下樓臺。"
        ],
        "title": "宮詞  其六三",
        "id": "d1a7c731-aa8b-4ead-b947-e473165b1805"
    },
    {
        "author": "宋徽宗",
        "paragraphs": [
            "禁宇春圍晝漏長，睿思宸極景相望。",
            "廻環露浥蒼苔合，一架荼蘼滿殿香。"
        ],
        "title": "宮詞  其六四",
        "id": "6a7fe93b-c6a1-46ea-a078-3fb7e1833153"
    },
    {
        "author": "宋徽宗",
        "paragraphs": [
            "三月西城淑景多，羽林旌旆擁鳴珂。",
            "珠鞍玉鐙龍驤進，寶苑珍亭喜一過。"
        ],
        "title": "宮詞  其六五",
        "id": "0ef3bd9f-0732-4de0-bb63-45a2f3334bcf"
    },
    {
        "author": "宋徽宗",
        "paragraphs": [
            "江浙秋橙入上都，深宮培植向庭除。",
            "金丸磊磊尤珍異，均錫臣鄰侑樂胥。"
        ],
        "title": "宮詞  其六六",
        "id": "e96c74ab-afe9-4e68-8f06-8329c373e189"
    },
    {
        "author": "宋徽宗",
        "paragraphs": [
            "翠石岧嶤競巧形，無雙惟是碧雲屏。",
            "坤輿秀氣全融結，尤比三峰色更青。"
        ],
        "title": "宮詞  其六七",
        "id": "a35aa179-b0a6-40a0-b18e-cf029d794b98"
    },
    {
        "author": "宋徽宗",
        "paragraphs": [
            "大晟重均律吕全，樂章諧協盡成編。",
            "宮中嬪御皆能按，欲顯儀刑內治先。"
        ],
        "title": "宮詞  其六八",
        "id": "48695afa-89a1-462c-bc15-b8a551d9adca"
    },
    {
        "author": "宋徽宗",
        "paragraphs": [
            "年年式宴集簪裳，百辟班聫振鷺行。",
            "曲謝臣鄰尤跂望，司珍新奏玉茶牀。"
        ],
        "title": "宮詞  其六九",
        "id": "41fa2a2b-df5d-43ae-8b18-959f69f245a1"
    },
    {
        "author": "宋徽宗",
        "paragraphs": [
            "敎化風行自掖房，芸輝新繕萬書堂。",
            "清閑几硯皆編帙，時誦關雎正始章。"
        ],
        "title": "宮詞  其七○",
        "id": "692b872a-ab91-4307-8365-db4befabd6c3"
    },
    {
        "author": "宋徽宗",
        "paragraphs": [
            "垂拱凌晨百辟朝，鳴鞘風引徹璇霄。",
            "鴛鸞雜遝趨鱗砌，無限黄金重滿腰。"
        ],
        "title": "宮詞  其七一",
        "id": "95965aef-f32b-487d-9f67-f784e5558d26"
    },
    {
        "author": "宋徽宗",
        "paragraphs": [
            "樂章重製協昇平，德冠宮闈萬古名。",
            "嬪御盡能歌此曲，競隨鐘鼓度新聲。"
        ],
        "title": "宮詞  其七二",
        "id": "42f70c7c-d40b-4866-926a-773a842ea2cf"
    },
    {
        "author": "宋徽宗",
        "paragraphs": [
            "楊梅澤國最榮昌，此歲移來入上方。",
            "造化想知偏借力，結成繁實勝江鄉。"
        ],
        "title": "宮詞  其七三",
        "id": "aa98991b-0d8a-4d27-8027-e32e9e647002"
    },
    {
        "author": "宋徽宗",
        "paragraphs": [
            "控馬攀鞍事打毬，花袍束带競風流。",
            "盈盈巧學兒男拜，惟喜先贏第一籌。"
        ],
        "title": "宮詞  其七四",
        "id": "e59a1005-b687-4fc6-a6a1-5d72305484ec"
    },
    {
        "author": "宋徽宗",
        "paragraphs": [
            "秋杪金柑産玉庭，雲根呈瑞故連莖。",
            "相期不是塵中物，占得成雙雨露榮。"
        ],
        "title": "宮詞  其七五",
        "id": "c23bc816-efac-4ed5-84c7-c683547ddb87"
    },
    {
        "author": "宋徽宗",
        "paragraphs": [
            "鈿筝百寶間生輝，玉柱成行雁自飛。",
            "對酒僊姿時一按，十三絃上迸珠璣。"
        ],
        "title": "宮詞  其七六",
        "id": "3e37b7f1-0cbd-40d8-8cdf-52c2f9699c61"
    },
    {
        "author": "宋徽宗",
        "paragraphs": [
            "戎裘殊麗學彎弓，十指纖柔力未充。",
            "多被朋儕齊謔笑，强顔無奈臉蓮紅。"
        ],
        "title": "宮詞  其七七",
        "id": "62aa81dc-147d-4764-95f6-174ed802ae73"
    },
    {
        "author": "宋徽宗",
        "paragraphs": [
            "花洞連延一架平，文鴛雙砌接珍亭。",
            "明暉北望垂楊岸，滿目煙波上下青。"
        ],
        "title": "宮詞  其七八",
        "id": "f01e0bc9-e6b8-430a-b545-e00f7ff7d410"
    },
    {
        "author": "宋徽宗",
        "paragraphs": [
            "英華相背露臺高，夾道雙亭氣象饒。",
            "每待中秋開夕宴，月輪平處奏簫韶。"
        ],
        "title": "宮詞  其七九",
        "id": "9d6d1d8a-06ad-440d-a24b-806a031dae3b"
    },
    {
        "author": "宋徽宗",
        "paragraphs": [
            "雅樂方興大晟諧，均調律吕貫三才。",
            "廣庭度曲笙鏞間，羽翮翺翔赴節來。"
        ],
        "title": "宮詞  其八○",
        "id": "046ce65f-e47b-4ff8-87b3-36c6a93f1641"
    },
    {
        "author": "宋徽宗",
        "paragraphs": [
            "十里香街沸管絃，金明回馭夕陽天。",
            "風輕芝蓋搖霞浪，裊裊龍盤七寶鞭。"
        ],
        "title": "宮詞  其八一",
        "id": "f9d3db6d-e268-41a4-b716-bfa7902debc0"
    },
    {
        "author": "宋徽宗",
        "paragraphs": [
            "上春精擇建溪芽，攜向芸窗力鬬茶。",
            "點處未容分品格，捧甌相近比瓊花。"
        ],
        "title": "宮詞  其八二",
        "id": "888a4a03-9a52-4335-933b-9a71c206e626"
    },
    {
        "author": "宋徽宗",
        "paragraphs": [
            "煙斂林梢掛晚虹，登臨吟望興無窮。",
            "秦娥越豔新粧飾，小約同來寶苑中。"
        ],
        "title": "宮詞  其八三",
        "id": "e3281ec1-e4fa-46b4-b832-73796d25fb04"
    },
    {
        "author": "宋徽宗",
        "paragraphs": [
            "忘憂清樂在枰棋，僊子精功歲未笄。",
            "窗下每將圖局按，恐防宣召較高低。"
        ],
        "title": "宮詞  其八四",
        "id": "0afb243a-df0e-4480-aa39-fb16c029f646"
    },
    {
        "author": "宋徽宗",
        "paragraphs": [
            "紫雲樓曲倚仙韶，傳習皆知歲月遙。",
            "競好洮州新進譜，和諧逸韻入音調。"
        ],
        "title": "宮詞  其八五",
        "id": "6a64f2f0-1dc0-469e-b316-fc00b055663c"
    },
    {
        "author": "宋徽宗",
        "paragraphs": [
            "杏綠桃緋一片春，後庭花卉盡坤珍。",
            "鞦韆峻架臨芳徑，須信韶光每歲新。"
        ],
        "title": "宮詞  其八六",
        "id": "cbb0416e-f7c6-4077-95e6-9993874f584a"
    },
    {
        "author": "宋徽宗",
        "paragraphs": [
            "邃宇宏開巧石叢，擅名還有勝嬴峰。",
            "巫山未足爲珍異，碧玉巑岏疊數重。"
        ],
        "title": "宮詞  其八七",
        "id": "6b905477-5ea8-4c31-8023-28e65df8939b"
    },
    {
        "author": "宋徽宗",
        "paragraphs": [
            "燕館餘閑玉漏沉，華容芳質盡知音。",
            "不將簫瑟爲貪靡，競鼓瑤徽數弄琴。"
        ],
        "title": "宮詞  其八八",
        "id": "d3a5f30d-226b-4a28-827d-6ae6c8847917"
    },
    {
        "author": "宋徽宗",
        "paragraphs": [
            "澄澄方沼玉庭前，天産雙英並萼蓮。",
            "含秀同芳應有感，故來清禁啓妖妍。"
        ],
        "title": "宮詞  其八九",
        "id": "7f415771-1017-42ce-a723-d57aca996e3b"
    },
    {
        "author": "宋徽宗",
        "paragraphs": [
            "紋窗几硯日親臨，雅玩娱情務討尋。",
            "筆格硯屏皆寶製，鎮書惟重馬蹏金。"
        ],
        "title": "宮詞  其九○",
        "id": "e4621c8e-4c51-405d-8a32-a9c55ee9776d"
    },
    {
        "author": "宋徽宗",
        "paragraphs": [
            "天源一派過嚴城，寶獸噴香漱玉聲。",
            "分入瑤津來紫禁，杯流曲沼遠相縈。"
        ],
        "title": "宮詞  其九一",
        "id": "e4b44351-c805-48bd-8060-ecf8b65ad879"
    },
    {
        "author": "宋徽宗",
        "paragraphs": [
            "千步廻廊遠接連，疊山盈壁狀天然。",
            "重新繪畫非塵境，不是高真即列仙。"
        ],
        "title": "宮詞  其九二",
        "id": "5cfcff17-2051-4eb0-8caf-3423784a87e7"
    },
    {
        "author": "宋徽宗",
        "paragraphs": [
            "二浙枇杷得地榮，移來丹宇倍生成。",
            "天心賦與偏繁盛，珍物由來出太平。"
        ],
        "title": "宮詞  其九三",
        "id": "cc15360b-033a-44cc-80f9-4269ae54bc43"
    },
    {
        "author": "宋徽宗",
        "paragraphs": [
            "粉杏夭桃出苑牆，隄邊楊柳拂波光。",
            "梭門聳插彤雲裏，風引花毬絲縷長。"
        ],
        "title": "宮詞  其九四",
        "id": "5ad8d188-e52b-46eb-82cd-633d80bde494"
    },
    {
        "author": "宋徽宗",
        "paragraphs": [
            "殿省爰新六尚名，攸司遵職贊隆平。",
            "屢頒衎宴豐碑立，官屬同刊琬琰榮。"
        ],
        "title": "宮詞  其九五",
        "id": "6538efda-47ab-4a17-be83-baed1a31ebed"
    },
    {
        "author": "宋徽宗",
        "paragraphs": [
            "綵締鼇山聳禁街，端門簾捲五雲開。",
            "元宵佳景同民樂，不禁人行近露臺。"
        ],
        "title": "宮詞  其九六",
        "id": "2a32d7de-be2b-45dd-8a83-08d98566c700"
    },
    {
        "author": "宋徽宗",
        "paragraphs": [
            "三年禋祀敞圜壇，星斗凝輝玉露寒。",
            "郊外燔柴煙欲斷，禁街人已待廻鑾。"
        ],
        "title": "宮詞  其九七",
        "id": "802a9100-7726-4c02-afa5-5d099ed7e8c2"
    },
    {
        "author": "宋徽宗",
        "paragraphs": [
            "酒闌人寂暗銀缸，淡月輕風透碧窗。",
            "宮女欲歌初製曲，旋將絃管按新腔。"
        ],
        "title": "宮詞  其九八",
        "id": "57bda260-a2d2-4bfa-8e40-b2edc0a9cc72"
    },
    {
        "author": "宋徽宗",
        "paragraphs": [
            "禁宮春色最妖妍，桃李扶疏滿眼前。",
            "鬬草踏青攜伴侶，更尋何處畫圖仙。"
        ],
        "title": "宮詞  其九九",
        "id": "e18dc013-733a-4547-825e-136fbc5957db"
    },
    {
        "author": "宋徽宗",
        "paragraphs": [
            "拂面風輕日漸長，玉人初試薄羅裳。",
            "斜陽樓外抛梭去，兩兩三三出洞房。"
        ],
        "title": "宮詞  其一○○",
        "id": "24ca29a5-c92e-4e39-83f5-f6ed17d13aba"
    },
    {
        "author": "宋徽宗",
        "paragraphs": [
            "殿庭內外錦衣重，彩仗琱輿相映紅。",
            "敵使未嘗經便殿，始瞻儀衛懾羌戎。"
        ],
        "title": "宮詞  其一",
        "id": "e27e386f-6cf5-4721-9609-d4da81568a48"
    },
    {
        "author": "宋徽宗",
        "paragraphs": [
            "方響新成白玉牌，叩聲仍與八音諧。",
            "高低二八還相映，絲竹陶匏莫可偕。"
        ],
        "title": "宮詞  其二",
        "id": "4ecd707e-1c40-445b-936c-d22a69ead360"
    },
    {
        "author": "宋徽宗",
        "paragraphs": [
            "纖眉丹臉小腰肢，宜着時新峭窄衣。",
            "頭上宮花粧翡翠，寶蟬珍蝶勢如飛。"
        ],
        "title": "宮詞  其三",
        "id": "83bd2cf4-3509-4277-890e-506a474666cf"
    },
    {
        "author": "宋徽宗",
        "paragraphs": [
            "洛陽新進牡丹栽，小字牌分品格來。",
            "魏紫姚黄知幾許，中春相繼奏花開。"
        ],
        "title": "宮詞  其四",
        "id": "cab7690e-93af-4f98-931d-eb87d9a1202d"
    },
    {
        "author": "宋徽宗",
        "paragraphs": [
            "杭越奇花異果來，未分流品未堪栽。",
            "苑中别圃根荄潤，移入珍亭一夜開。"
        ],
        "title": "宮詞  其五",
        "id": "097fc3ac-cea1-45a9-bbf2-0e45cf270a7f"
    },
    {
        "author": "宋徽宗",
        "paragraphs": [
            "靈犀點點透成花，異域珍奇自可嘉。",
            "因製芙蓉杯幾様，通紋澄徹灔流霞。"
        ],
        "title": "宮詞  其六",
        "id": "8a666638-cac0-46b4-99e2-4075d5b57288"
    },
    {
        "author": "宋徽宗",
        "paragraphs": [
            "花枝連屬勝丹青，疊嶂層峰立翠屏。",
            "汲引飛泉來玉甃，璇題因繕迸泉亭。"
        ],
        "title": "宮詞  其七",
        "id": "489b900c-fb1f-474e-8cf1-9c3cba7ec127"
    },
    {
        "author": "宋徽宗",
        "paragraphs": [
            "近密臨隄下釣鈎，曲池人静不驚鷗。",
            "錦鱗才得山呼進，銀椀重重賜與優。"
        ],
        "title": "宮詞  其八",
        "id": "bc72e564-5843-4c61-831e-a28bcd59a512"
    },
    {
        "author": "宋徽宗",
        "paragraphs": [
            "寶煙遙洞悉喬松，團墨新翻制作功。",
            "預遣丹青摹巧様，百花雲影更盤龍。"
        ],
        "title": "宮詞  其九",
        "id": "7ccb8cc9-95ad-4a56-bf60-f85fe8eba98e"
    },
    {
        "author": "宋徽宗",
        "paragraphs": [
            "宮人思學壽陽粧，每看庭梅次第芳。",
            "淺拂臙脂輕傅粉，彎彎纖細黛眉長。"
        ],
        "title": "宮詞  其一○",
        "id": "12582ec0-b1de-40bb-886f-78348197dd0c"
    },
    {
        "author": "宋徽宗",
        "paragraphs": [
            "主第循常賀慶來，朱輪隱隱碾晴雷。",
            "內東門外登車處，簾合方令步障開。"
        ],
        "title": "宮詞  其一一",
        "id": "e8d5aaae-85a8-48d5-afa2-1a5ba7a8c802"
    },
    {
        "author": "宋徽宗",
        "paragraphs": [
            "瑞日融和麗玉庭，花枝密處有鶯聲。",
            "六宮閑燕多餘樂，索寫新詩頌太平。"
        ],
        "title": "宮詞  其一二",
        "id": "6e56dc6a-368d-4b7f-868f-4b0786f6d4e8"
    },
    {
        "author": "宋徽宗",
        "paragraphs": [
            "瑞物來呈日不虚，拱禾芝草一何殊。",
            "有時宣委丹青手，各使團模作畫圖。"
        ],
        "title": "宮詞  其一三",
        "id": "73d9cd15-5f25-464c-bef1-fac39eb24441"
    },
    {
        "author": "宋徽宗",
        "paragraphs": [
            "萬國昇平慶有年，九重榮盛百珍全。",
            "民間財貨雖豐富，未識新頒大觀錢。"
        ],
        "title": "宮詞  其一四",
        "id": "8fd72288-1fad-4445-8a2a-22590d49dc59"
    },
    {
        "author": "宋徽宗",
        "paragraphs": [
            "洞簫聲歇酒初闌，星斗凝輝宇宙寛。",
            "唯有真僊爲侣伴，夜深同倚玉闌干。"
        ],
        "title": "宮詞  其一五",
        "id": "45bc5c88-5e06-4303-9803-dd2e711117f1"
    },
    {
        "author": "宋徽宗",
        "paragraphs": [
            "仙韶總角籍嚴宮，初學吹笙性格聰。",
            "十指近纔能按字，纖纖雙捧紫筠叢。"
        ],
        "title": "宮詞  其一六",
        "id": "9c89d306-d2d7-4682-8c75-d1c7b37ae72c"
    },
    {
        "author": "宋徽宗",
        "paragraphs": [
            "春暮紛紛蕩柳綿，欲回炎律困人天。",
            "宮粧永晝多閑宴，慣折珍珠結翠鈿。"
        ],
        "title": "宮詞  其一七",
        "id": "11bd8615-d6dc-4c38-9774-b36273c0d0a7"
    },
    {
        "author": "宋徽宗",
        "paragraphs": [
            "宮娥相約戲鞦韆，困極盈盈寶髻偏。",
            "却恐逢人多謔笑，暗尋香徑整花鈿。"
        ],
        "title": "宮詞  其一八",
        "id": "2d5b7f10-004a-43f2-a7aa-a41e3b3c692c"
    },
    {
        "author": "宋徽宗",
        "paragraphs": [
            "碧墀十二曲闌干，瓊態濃醺倚欲彈。",
            "月上海棠清蔭合，羅裳深夜怯輕寒。"
        ],
        "title": "宮詞  其一九",
        "id": "1bb06e23-d821-4dd2-8ff2-afbc1ef33000"
    },
    {
        "author": "宋徽宗",
        "paragraphs": [
            "詰曲回廊入小庭，綠窗朱戸照光明。",
            "宮人晝直多娱樂，闔座諠譁撃馬聲。"
        ],
        "title": "宮詞  其二○",
        "id": "3b6f3f8b-e423-454c-a331-4c5e368bc6e7"
    },
    {
        "author": "宋徽宗",
        "paragraphs": [
            "金字紅牌逼夜傳，指蹤韜略静戎邊。",
            "往回曾不逾旬浹，巳見西隅獻凱旋。"
        ],
        "title": "宮詞  其二一",
        "id": "58a1ff34-1b39-4566-ac20-4c63b648a7bb"
    },
    {
        "author": "宋徽宗",
        "paragraphs": [
            "殿庭親策擢羣才，雜遝英賢入彀來。",
            "俊敏各求先御覽，禹門春浪鼓風雷。"
        ],
        "title": "宮詞  其二二",
        "id": "5199a528-1e05-480c-9bc8-a642e6025f67"
    },
    {
        "author": "宋徽宗",
        "paragraphs": [
            "石榴繁翠漸盈枝，正是新和首夏時。",
            "宮女日長無一事，雙英較勝卜心期。"
        ],
        "title": "宮詞  其二三",
        "id": "72cfd304-a626-4166-a4e6-0a6409dcc8e0"
    },
    {
        "author": "宋徽宗",
        "paragraphs": [
            "湘簟涼生暑氣微，午天欹枕向紗幃。",
            "轆轤車扇間關處，雙月廻廊彩鳳飛。"
        ],
        "title": "宮詞  其二四",
        "id": "77d44f9e-4935-4c30-94f8-58ad0d7842e5"
    },
    {
        "author": "宋徽宗",
        "paragraphs": [
            "行觴時許按清歌，聲巧佳人曲韻和。",
            "簌簌梁塵飄不住，層空仍遏彩雲過。"
        ],
        "title": "宮詞  其二五",
        "id": "8aa4a462-9bde-41e7-85ce-0525e106620a"
    },
    {
        "author": "宋徽宗",
        "paragraphs": [
            "洞房春晚惜花殘，滿地紅英織錦端。",
            "想見惜芳情意切，更收香蘂掌中看。"
        ],
        "title": "宮詞  其二六",
        "id": "953096ed-060a-4c3d-b4fb-582f8e60ec05"
    },
    {
        "author": "宋徽宗",
        "paragraphs": [
            "緩步宮花夜漏清，廓然天宇月華明。",
            "凝眸望極無纖翳，惟有銀河一練横。"
        ],
        "title": "宮詞  其二七",
        "id": "4b02ab24-983c-4677-902c-d942a11e43e8"
    },
    {
        "author": "宋徽宗",
        "paragraphs": [
            "相府元勳次第雄，構成高閣倚層空。",
            "落成頒燕延台輔，維有珠璣落座中。"
        ],
        "title": "宮詞  其二八",
        "id": "39fe1055-8f90-40c7-b4a0-439bc3b29d6c"
    },
    {
        "author": "宋徽宗",
        "paragraphs": [
            "春池蘋藻綠盤跚，羣鴨相呼戲碧湍。",
            "兩兩輕舠閑倚岸，斜陽清景鑑中觀。"
        ],
        "title": "宮詞  其二九",
        "id": "42736b31-c054-4120-a99a-790c38b5ccf9"
    },
    {
        "author": "宋徽宗",
        "paragraphs": [
            "太清樓畔柳依依，闌外飄颻綠線齊。",
            "魚鑰未開鈴鐸静，一林鶗鴂占春啼。"
        ],
        "title": "宮詞  其三○",
        "id": "0283563e-0f67-493d-8bfb-8576d9fae0a3"
    },
    {
        "author": "宋徽宗",
        "paragraphs": [
            "小院風柔蛺蝶狂，透簾渾是牡丹香。",
            "主人不向閑庭看，孔雀雙眠寶砌旁。"
        ],
        "title": "宮詞  其三一",
        "id": "846a3a94-9bc6-497d-a06a-b3b228dcc1fc"
    },
    {
        "author": "宋徽宗",
        "paragraphs": [
            "煙静雲嬌露已晞，晝長人困杏花時。",
            "鞦韆閑倚樓臺看，盡日無風彩索垂。"
        ],
        "title": "宮詞  其三二",
        "id": "db73a896-e660-4808-91c3-125e5d9ae069"
    },
    {
        "author": "宋徽宗",
        "paragraphs": [
            "院宇花深鎖洞房，更闌銀燭尚熒煌。",
            "芸窗盡日觀前史，入夜乘閑講諫章。"
        ],
        "title": "宮詞  其三三",
        "id": "24be9f7e-1079-4c31-bbad-26538ee969bf"
    },
    {
        "author": "宋徽宗",
        "paragraphs": [
            "平明初起九重關，望處樓臺紫翠間。",
            "蘂綬華紳簪玉筍，裘衣傳引太師班。"
        ],
        "title": "宮詞  其三四",
        "id": "830bce93-5dbd-49d9-97fa-03ea8a30f31c"
    },
    {
        "author": "宋徽宗",
        "paragraphs": [
            "金玉來符百寶新，羽儀嚴肅遍中宸。",
            "大庭躬授唯祗畏，惠澤遄敷萬國均。"
        ],
        "title": "宮詞  其三五",
        "id": "6671feed-9c58-4cdb-9d0e-e467422952db"
    },
    {
        "author": "宋徽宗",
        "paragraphs": [
            "掖庭榮慶誕彌初，包子均分盡樂胥。",
            "小結金錢銀縷勝，紅羅端疋代衣裾。"
        ],
        "title": "宮詞  其三六",
        "id": "60447b4c-d3a1-4675-86c9-6c28415d9972"
    },
    {
        "author": "宋徽宗",
        "paragraphs": [
            "南宮時務策羣賢，題目函封進御前。",
            "勅選左貂齊答問，魁名優與進宮聯。"
        ],
        "title": "宮詞  其三七",
        "id": "2eda2e2f-47f8-4a9d-af8a-a4e8dc87457a"
    },
    {
        "author": "宋徽宗",
        "paragraphs": [
            "押班供奉列官行，沿襲諸司盡女郎。",
            "殿直恩名才得賜，銷金方許製衣裳。"
        ],
        "title": "宮詞  其三八",
        "id": "8dfdb34e-72b5-4b1c-80e9-bc7410ea1056"
    },
    {
        "author": "宋徽宗",
        "paragraphs": [
            "燕館沉沉夜雨晴，一翻景物更聫榮。",
            "碧紗窗外無人到，兩兩三三百舌鳴。"
        ],
        "title": "宮詞  其三九",
        "id": "c95a7117-1bda-4a4d-9e94-8d5ea4e5bc5b"
    },
    {
        "author": "宋徽宗",
        "paragraphs": [
            "四輔爰修拱近畿，得賢分理奠邦維。",
            "見爲美惡當勤訓，每歲皆令近玉墀。"
        ],
        "title": "宮詞  其四○",
        "id": "baf8d1f2-0356-446c-b119-ca06fed76441"
    },
    {
        "author": "宋徽宗",
        "paragraphs": [
            "式燕簪裳遍集英，梯航萬里慶天寧。",
            "昇平樓上遙瞻望，衆裏金貂認使星。"
        ],
        "title": "宮詞  其四一",
        "id": "022abef4-fcd8-4bd1-8ea8-6214c5ce4ef7"
    },
    {
        "author": "宋徽宗",
        "paragraphs": [
            "垂楊隄畔彩舟横，鳳沼瑤津一望平。",
            "內苑有時旬按樂，管絃清響到宣明。"
        ],
        "title": "宮詞  其四二",
        "id": "faca8113-51cb-4760-acf1-b2dfffac60fc"
    },
    {
        "author": "宋徽宗",
        "paragraphs": [
            "涵曦亭上恣凭欄，共看遊魚躍水間。",
            "潑剌紅鱗才引到，金圈鈐口放生還。"
        ],
        "title": "宮詞  其四三",
        "id": "20f80eea-0a93-4331-b8c4-3b04bce5f486"
    },
    {
        "author": "宋徽宗",
        "paragraphs": [
            "檀槽鈎鳳繡鞶垂，玉撥乘閑試一揮。",
            "縱按往來敲捍面，四條絃上彩鸞飛。"
        ],
        "title": "宮詞  其四四",
        "id": "02035404-f623-43d3-80ec-f4949ce654a8"
    },
    {
        "author": "宋徽宗",
        "paragraphs": [
            "御柳規模六鶴圖，鳳池均錫盡稱譽。",
            "銷金標軸精工製，同會文章看御書。"
        ],
        "title": "宮詞  其四五",
        "id": "42e6d50e-b489-499a-8eb5-adf228d370be"
    },
    {
        "author": "宋徽宗",
        "paragraphs": [
            "史女榮當執筆權，事沿毫楮待承宣。",
            "一廻寫著推恩字，特地欣愉擇素牋。"
        ],
        "title": "宮詞  其四六",
        "id": "bbcd3488-0e09-403d-bdc8-d9af08002687"
    },
    {
        "author": "宋徽宗",
        "paragraphs": [
            "寶苑珍池霽曉開，滿街車轂轉春雷。",
            "錦幖畫舫留盈月，惟待皇家宴賞來。"
        ],
        "title": "宮詞  其四七",
        "id": "41621fd1-dd31-4547-b091-8730f40eca9b"
    },
    {
        "author": "宋徽宗",
        "paragraphs": [
            "疊羅枝裊亞朝霞，並産深宮信可嘉。",
            "攜向佑神珍館裏，輔臣方得看霜花。"
        ],
        "title": "宮詞  其四八",
        "id": "951b9806-900a-4086-8f07-827d30c85d80"
    },
    {
        "author": "宋徽宗",
        "paragraphs": [
            "明輝嚴敞壽春前，儀鳳翔鸞曲水穿。",
            "欲就金階連翠沼，更開花洞遠相連。"
        ],
        "title": "宮詞  其四九",
        "id": "4925a004-a932-40be-b19a-d19eb4844fa1"
    },
    {
        "author": "宋徽宗",
        "paragraphs": [
            "近密登庸大帥才，謀謨一舉萬全迴。",
            "臨洮積石皆恢復，旁午羌酋納土來。"
        ],
        "title": "宮詞  其五○",
        "id": "03b5c577-755e-49e9-a3ff-ed3963a5de83"
    },
    {
        "author": "宋徽宗",
        "paragraphs": [
            "清曉傳郵鳳報聲，紫宸稱賀集簪纓。",
            "乾崇來上新祥瑞，幾夜黄河徹底清。"
        ],
        "title": "宮詞  其五一",
        "id": "849dcfa3-cf9f-4e1b-9922-55753fc82f3d"
    },
    {
        "author": "宋徽宗",
        "paragraphs": [
            "巧簇羅牌翰苑詞，宜春相向貼門楣。",
            "近來清禁尤珍重，珠蹙金書御製詩。"
        ],
        "title": "宮詞  其五二",
        "id": "247bd5c8-9eb0-438d-a0ab-9fcd95890702"
    },
    {
        "author": "宋徽宗",
        "paragraphs": [
            "大晟揄揚逸樂音，躬行律度革汪淫。",
            "長門羽鶴來翔舞，正雅方知上欲歆。"
        ],
        "title": "宮詞  其五三",
        "id": "89c17dcd-cd4e-4f8d-a840-8c35b6ac2322"
    },
    {
        "author": "宋徽宗",
        "paragraphs": [
            "靈宮複道問東西，殿宇凝霜繡栱齊。",
            "時祀每懐霜露感，祖宗功德勉攀躋。"
        ],
        "title": "宮詞  其五四",
        "id": "3699d52f-fbe4-47d9-830a-f481bcb3c197"
    },
    {
        "author": "宋徽宗",
        "paragraphs": [
            "設科取士不遺賢，詔語先從內治先。",
            "朱邸遂興宗子學，振振麟趾副詳延。"
        ],
        "title": "宮詞  其五五",
        "id": "42f62d44-b729-4074-a2f9-02aaf6d784ea"
    },
    {
        "author": "宋徽宗",
        "paragraphs": [
            "雞鳴警戒務相成，奉道忘私燕享寧。",
            "規矩忽施惟自化，鉛粧不飾爲看經。"
        ],
        "title": "宮詞  其五六",
        "id": "0a3cbe7a-2d9a-4660-83a5-7399386dc4ed"
    },
    {
        "author": "宋徽宗",
        "paragraphs": [
            "苑西廊畔碧溝長，修竹森森綠影涼。",
            "戲擲水毬争遠近，流星一點耀波光。"
        ],
        "title": "宮詞  其五七",
        "id": "ee365c74-d4a7-42db-a40c-5b75b64bfb55"
    },
    {
        "author": "宋徽宗",
        "paragraphs": [
            "午夜登樓戸不扃，長廊夾幙內人行。",
            "蟠龍尾道華燈合，五色雲中笑語聲。"
        ],
        "title": "宮詞  其五八",
        "id": "5f65bf24-d81b-45ae-ae1d-da31e23d5855"
    },
    {
        "author": "宋徽宗",
        "paragraphs": [
            "左右擲梭伴侣均，玉纖迎接步蓮勻。",
            "飄飄頭上宮花顫，蜂蝶驚飛不著人。"
        ],
        "title": "宮詞  其五九",
        "id": "c26698b0-9b61-4d81-9b1d-ab1d67703703"
    },
    {
        "author": "宋徽宗",
        "paragraphs": [
            "清曉輕雲鎖玉樓，樓前宮柳弄春柔。",
            "昇平宮宇浮佳氣，占得風光待宴遊。"
        ],
        "title": "宮詞  其六○",
        "id": "e887acad-02ec-4213-ba56-550cd5065dff"
    },
    {
        "author": "宋徽宗",
        "paragraphs": [
            "韶光三月恰芬芳，禊飲池頭泛羽觴。",
            "畫鷁翩翩戲龍虎，一時佳景類江鄉。"
        ],
        "title": "宮詞  其六一",
        "id": "bf28d65f-cea9-42eb-a3da-f08d5e073f1a"
    },
    {
        "author": "宋徽宗",
        "paragraphs": [
            "韶陽偏逐禁宮先，三月青榆滿地錢。",
            "嬪御直歸多逸樂，高吟賡和綴新篇。"
        ],
        "title": "宮詞  其六二",
        "id": "cdb6e3b9-0409-4546-acb7-040a59e500cc"
    },
    {
        "author": "宋徽宗",
        "paragraphs": [
            "疊山環水勝蓬宮，景物芳妍競不同。",
            "佩玉鏘金無限好，雅歌姝舞興何窮。"
        ],
        "title": "宮詞  其六三",
        "id": "7802089f-3407-49f0-a857-1445115724a8"
    },
    {
        "author": "宋徽宗",
        "paragraphs": [
            "宮人撃劍鬭乘騎，寶带幞頭爛錦衣。",
            "鳳尾杖交團月合，龍門毬過一星飛。"
        ],
        "title": "宮詞  其六四",
        "id": "8dfbb135-1657-447e-9ad6-6e935a263eb6"
    },
    {
        "author": "宋徽宗",
        "paragraphs": [
            "弓矢尋常鎖太清，三山相對射侯明。",
            "乘閑自習和容藝，金椀時聞中的聲。"
        ],
        "title": "宮詞  其六五",
        "id": "af2f8f83-26e4-45e7-b92a-7bebae58086e"
    },
    {
        "author": "宋徽宗",
        "paragraphs": [
            "玉虚清夜醮筵開，羽唱升沈曉漏催。",
            "習習輕風花外過，露香飄出禁城來。"
        ],
        "title": "宮詞  其六六",
        "id": "994af7a6-a24a-4b10-8066-e1a0ca60eb46"
    },
    {
        "author": "宋徽宗",
        "paragraphs": [
            "翰苑花深夜漏稀，奉承親筆艸麻歸。",
            "鸞牋幾幅魚龍化，近桉重陞一品妃。"
        ],
        "title": "宮詞  其六七",
        "id": "2c919e61-07ec-4529-976c-b9a28de72779"
    },
    {
        "author": "宋徽宗",
        "paragraphs": [
            "緒風輕轉鶯篁巧，惠日初廻燕舌嬌。",
            "芍藥畫闌繒不斷，楊花臨砌雪難消。"
        ],
        "title": "宮詞  其六八",
        "id": "199d2b13-3080-4bc3-933a-33c1f4b14577"
    },
    {
        "author": "宋徽宗",
        "paragraphs": [
            "窄衣偏稱小腰身，近歲粧梳百様新。",
            "舊日宮娃多竊笑，想應曾占惜年春。"
        ],
        "title": "宮詞  其六九",
        "id": "5ec6766a-478c-4428-b98b-c9fc387d016e"
    },
    {
        "author": "宋徽宗",
        "paragraphs": [
            "六尚皆分典御行，司珍尤重膳羞良。",
            "小金盒子黄封貼，細字臣民預品嘗。"
        ],
        "title": "宮詞  其七○",
        "id": "b6ab4297-1542-4d85-85f3-00e51bd29d42"
    },
    {
        "author": "宋徽宗",
        "paragraphs": [
            "滿街飛絮舞毿毿，慵困情懐似酒酣。",
            "嬪御宮中行樂倦，却尋錦葉餵新蠶。"
        ],
        "title": "宮詞  其七一",
        "id": "adfc6aa4-29dd-4d78-a219-47e132784b7c"
    },
    {
        "author": "宋徽宗",
        "paragraphs": [
            "月色凝輝照膽寒，水晶宮裏望中寛。",
            "一聲長笛來天際，誰學龍吟出指端。"
        ],
        "title": "宮詞  其七二",
        "id": "0ac5a294-74c5-4a69-b33d-e55f20eb09ff"
    },
    {
        "author": "宋徽宗",
        "paragraphs": [
            "投壺懶欲趁嬉遊，閑理瑤筝不舉頭。",
            "側調旋從纖指出，誰人能會意中愁。"
        ],
        "title": "宮詞  其七三",
        "id": "95dbb262-e330-4081-945b-c3098df20889"
    },
    {
        "author": "宋徽宗",
        "paragraphs": [
            "鎖院羣心望寵嘉，閤門當殿奏宣麻。",
            "新經授寶敷恩澤，榮拜宗藩使相華。"
        ],
        "title": "宮詞  其七四",
        "id": "62526b4b-1fdb-474b-b98a-a91640f06d73"
    },
    {
        "author": "宋徽宗",
        "paragraphs": [
            "苑作羣工各述勞，纖纖奇巧鬬相高。",
            "花鈿雖盛珠珍數，不使傷生用羽毛。"
        ],
        "title": "宮詞  其七五",
        "id": "57c89e56-4aa9-4c9a-894f-d3312fd9e207"
    },
    {
        "author": "宋徽宗",
        "paragraphs": [
            "東觀從來選俊英，一時樂育合人情。",
            "公卿由此塗中進，密勿登庸得仰成。"
        ],
        "title": "宮詞  其七六",
        "id": "09989a73-01e2-4e0f-8bf0-7508b9cc48f2"
    },
    {
        "author": "宋徽宗",
        "paragraphs": [
            "玉宇深嚴洞戸扃，小山松柏四時青。",
            "遶闌下瞰溪流碧，恰似仙都一畫屏。"
        ],
        "title": "宮詞  其七七",
        "id": "2db00c7e-36c3-4bed-8755-54986c2ae0bd"
    },
    {
        "author": "宋徽宗",
        "paragraphs": [
            "龍鬚成布一端長，珍重惟將寶匣藏。",
            "荒服獻珍誠足異，承平八表自梯航。"
        ],
        "title": "宮詞  其七八",
        "id": "85b4aa7f-b8c9-4266-bfac-95bcc9ea35da"
    },
    {
        "author": "宋徽宗",
        "paragraphs": [
            "首夏方分淑景遷，小池依約出荷錢。",
            "宮娃每恨春歸早，時困朝眠墜翠鈿。"
        ],
        "title": "宮詞  其七九",
        "id": "26e1855d-a6f6-4df3-ace2-9961e13b8ada"
    },
    {
        "author": "宋徽宗",
        "paragraphs": [
            "岷山遐表得靈犀，剖出花紋兩脚齊。",
            "良匠涓辰成寶带，鴛鴦一對水中棲。"
        ],
        "title": "宮詞  其八○",
        "id": "b9c3fcdc-9a35-44e3-8f2f-92c3f772a933"
    },
    {
        "author": "宋徽宗",
        "paragraphs": [
            "手詔時頒出廣廷，俯從民欲示儀刑。",
            "廟堂僉允都俞議，方許昭垂粲日星。"
        ],
        "title": "宮詞  其八一",
        "id": "6240307f-ef7d-49ad-9085-f3008de05fee"
    },
    {
        "author": "宋徽宗",
        "paragraphs": [
            "採來杉檜四時青，巧結蛇龍物象形。",
            "栽植太清資異致，勢凌霜雪碧亭亭。"
        ],
        "title": "宮詞  其八二",
        "id": "6900e129-247c-40c0-a646-dd0021d32a0b"
    },
    {
        "author": "宋徽宗",
        "paragraphs": [
            "石琴應自伏羲傳，品弄尤知逸韻全。",
            "玉軫金徽重遺製，雷張誠貴擅名先。"
        ],
        "title": "宮詞  其八三",
        "id": "ffdc0330-45c1-4ae3-91cf-186fca4f688a"
    },
    {
        "author": "宋徽宗",
        "paragraphs": [
            "瑤洞深沈盡綺蔬，叢山疊石壯僊居。",
            "欄干面面皆珍寶，瑪瑙勻敷小玉渠。"
        ],
        "title": "宮詞  其八四",
        "id": "4f6cfc83-d490-42c4-b5fe-17ed19cf5bf1"
    },
    {
        "author": "宋徽宗",
        "paragraphs": [
            "庚伏炎曦酷暑升，旋尋庭廡避煩蒸。",
            "禁庭宿衛肩相比，特遣中丞輒賜冰。"
        ],
        "title": "宮詞  其八五",
        "id": "1ba858ab-9de1-42fe-8c1c-bdc914160db7"
    },
    {
        "author": "宋徽宗",
        "paragraphs": [
            "涓辰遊幸出嚴城，黄道中分輦路平。",
            "近掖寶車錦步障，先來通市一逢迎。"
        ],
        "title": "宮詞  其八六",
        "id": "d10f5db1-6b87-4a2f-a368-be9e9b1481ab"
    },
    {
        "author": "宋徽宗",
        "paragraphs": [
            "端門頒赦立班時，禁衛森嚴爛錦衣。",
            "才立雞竿垂彩索，望中人拜曳紅旗。"
        ],
        "title": "宮詞  其八七",
        "id": "2e3ff7ac-9ad9-4193-8a86-09dd8db4916a"
    },
    {
        "author": "宋徽宗",
        "paragraphs": [
            "五穀豐穰廣有秋，漕司連絡奏年收。",
            "籍田得駕循常典，潑麥園中結綺樓。"
        ],
        "title": "宮詞  其八八",
        "id": "3f141622-60f3-486a-9cb5-573ba1946258"
    },
    {
        "author": "宋徽宗",
        "paragraphs": [
            "小桃初破未全香，清晝金胥漏巳長。",
            "臨罷黄庭無一事，日移花影上廻廊。"
        ],
        "title": "宮詞  其八九",
        "id": "8394935e-337d-41e8-9e06-16fd89069422"
    },
    {
        "author": "宋徽宗",
        "paragraphs": [
            "議司稽考紹煕豐，因革三王二帝功。",
            "夙夜焦勞無敢怠，求衣常是未鳴鐘。"
        ],
        "title": "宮詞  其九○",
        "id": "b4c94bf7-b9e2-44db-bc5c-1f1c99717813"
    },
    {
        "author": "宋徽宗",
        "paragraphs": [
            "仙姿婉孌玉肌膚，嬌慣心情每自娛。",
            "不向園畦尋鬬草，定邀朋友戲投壷。"
        ],
        "title": "宮詞  其九一",
        "id": "72f4b1bf-a77c-4ff8-bfad-604a5d82e05a"
    },
    {
        "author": "宋徽宗",
        "paragraphs": [
            "茸茸草色亂青袍，碧瓦藏煙瑞日高。",
            "內苑春光分外别，競排珍賞待遊遨。"
        ],
        "title": "宮詞  其九二",
        "id": "e7fa151b-c7ef-4d18-83aa-485504006f97"
    },
    {
        "author": "宋徽宗",
        "paragraphs": [
            "端拱垂衣每面南，曉班庭下頌聲三。",
            "典儀預白排朝日，假令臨時放六參。"
        ],
        "title": "宮詞  其九三",
        "id": "3b81370d-97c1-4aee-9d52-72689ee9b13b"
    },
    {
        "author": "宋徽宗",
        "paragraphs": [
            "椶櫚秀竹間行均，渾似江鄉景趣新。",
            "低檜小松參怪石，清嘉尤勝杏花春。"
        ],
        "title": "宮詞  其九四",
        "id": "5db4c13f-c863-403e-a09d-0d274d71487c"
    },
    {
        "author": "宋徽宗",
        "paragraphs": [
            "麗人航海覲宸都，嘉奬勤勞顧遇殊。",
            "幣帛從來將厚意，益添異品及真珠。"
        ],
        "title": "宮詞  其九五",
        "id": "300a6e7b-7e37-493a-b060-c35a54efb4b5"
    },
    {
        "author": "宋徽宗",
        "paragraphs": [
            "南陽耆老賜恩榮，入覲宜宣到後庭。",
            "遠過期頤人仰歎，龐眉清骨享安寧。"
        ],
        "title": "宮詞  其九六",
        "id": "1dece60c-793d-4b3f-8834-5d6e55f75d3f"
    },
    {
        "author": "宋徽宗",
        "paragraphs": [
            "宮人凡百趁相貪，桑葉青青貯滿籃。",
            "不使朋儕知底裏，密來朱箔餵新蠶。"
        ],
        "title": "宮詞  其九七",
        "id": "797911c7-caf1-4b43-a135-5707272c4523"
    },
    {
        "author": "宋徽宗",
        "paragraphs": [
            "集英金屋起清秋，式宴千官拜賜優。",
            "宴罷瑤仙迎翠輦，霞衣嬝娜逐風柔。"
        ],
        "title": "宮詞  其九八",
        "id": "75c4c390-e81d-4a7c-b0d8-e9bf932b21a1"
    },
    {
        "author": "宋徽宗",
        "paragraphs": [
            "一夜濃雲布九霄，忽成春色潤寒苖。",
            "玉墀墀下鴛鴻到，欲曉傳宣敎放朝。"
        ],
        "title": "宮詞  其九九",
        "id": "460bb7ee-ca26-4c5e-ab15-bc253b3511bc"
    },
    {
        "author": "宋徽宗",
        "paragraphs": [
            "四方遣使俾觀風，利病陳來達禁中。",
            "沿革盡從民庶欲，更無壅遏下情通。"
        ],
        "title": "宮詞  其一○○",
        "id": "ab38501d-e2b6-4997-8fb5-5f5a111de2b0"
    },
    {
        "author": "宋徽宗",
        "paragraphs": [
            "曉景煕煕竹影疏，柔閑初理薄粧餘。",
            "心情酷愛清虚樂，琴阮相兼一几書。"
        ],
        "title": "宮詞  其一",
        "id": "5aa7392b-0bc6-4dda-aa44-e2947a8565b2"
    },
    {
        "author": "宋徽宗",
        "paragraphs": [
            "三省居常有進呈，早臨崇政接羣英。",
            "太官賜食移清漏，門外將交五馬聲。"
        ],
        "title": "宮詞  其二",
        "id": "517462a7-cb15-44cf-845e-d76a653e089e"
    },
    {
        "author": "宋徽宗",
        "paragraphs": [
            "金鞍寶轡簇驊騮，樂奏相從共撃毬。",
            "花帽兩邊成錦陣，謝恩長喜上頭籌。"
        ],
        "title": "宮詞  其三",
        "id": "d8a6630f-5edd-437f-83e1-7cfe707c5d4c"
    },
    {
        "author": "宋徽宗",
        "paragraphs": [
            "殘臘長空欲雪天，須臾盈尺兆豐年。",
            "燮調都在臣工力，遣使榮頒兩府筵。"
        ],
        "title": "宮詞  其四",
        "id": "17b7a2df-e01e-48a6-8443-e2830d305ef8"
    },
    {
        "author": "宋徽宗",
        "paragraphs": [
            "修竹成林碧玉攢，幾枝榮茂可棲鸞。",
            "瑤宮月白風清夜，誰共庭除一凭欄。"
        ],
        "title": "宮詞  其五",
        "id": "5348bd42-a8bd-41ba-8a82-90910bba7d8d"
    },
    {
        "author": "宋徽宗",
        "paragraphs": [
            "雙鴛紋瓦碧琉璃，零露瀼瀼夜未晞。",
            "花外倚空成敞翼，樓臺宏麗景雲飛。"
        ],
        "title": "宮詞  其六",
        "id": "a0fb175f-1d3b-4c3a-9dc6-8cd53e145b53"
    },
    {
        "author": "宋徽宗",
        "paragraphs": [
            "華景紅梅兩檻分，點成輕雪萬枝榮。",
            "依稀昨夜東風起，巳拆香苞漏泄春。"
        ],
        "title": "宮詞  其七",
        "id": "10a94bb0-55df-4617-ae96-710316d36b13"
    },
    {
        "author": "宋徽宗",
        "paragraphs": [
            "霰雪飄空玉漏清，月華相伴瑣窗明。",
            "醇醪醟醟同歡飲，旋摘詩聫賦令行。"
        ],
        "title": "宮詞  其八",
        "id": "4819ff1c-3046-4f82-aa50-2804bdd7eb2f"
    },
    {
        "author": "宋徽宗",
        "paragraphs": [
            "清晨檐際肅霜鮮，曉日初消萬瓦煙。",
            "隆德重陽開小宴，競將黄菊作花鈿。"
        ],
        "title": "宮詞  其九",
        "id": "f59c5e0c-989b-4719-b1c5-01d10ca6dc4d"
    },
    {
        "author": "宋徽宗",
        "paragraphs": [
            "寶砌龍紋鑑色鮮，蘭宮不信火雲天。",
            "冰壺盤上排金醟，枕簟餘凉好醉眠。"
        ],
        "title": "宮詞  其一○",
        "id": "98e1a3af-1472-4f58-b5e4-5aa23fe83ffa"
    },
    {
        "author": "宋徽宗",
        "paragraphs": [
            "資善堂中几席開，詞臣都是棟梁材。",
            "專求近密同參輔，皇嗣初看聽讀來。"
        ],
        "title": "宮詞  其一一",
        "id": "cd0b793b-fcc1-46ba-9ea2-b7a534b6032d"
    },
    {
        "author": "宋徽宗",
        "paragraphs": [
            "樂章依韻俯成編，欲聽新詞禁宇傳。",
            "曲裏字難相借問，隨時切脚注花牋。"
        ],
        "title": "宮詞  其一二",
        "id": "33842c68-7333-4d55-89dc-ff7b7580f0ff"
    },
    {
        "author": "宋徽宗",
        "paragraphs": [
            "金井高梧舞戲圭，露盤承潤曉淒淒。",
            "深宮不是清秋景，昨夜寒蛩漸漸啼。"
        ],
        "title": "宮詞  其一三",
        "id": "613f34c8-989c-43fc-b37f-121bf6684c39"
    },
    {
        "author": "宋徽宗",
        "paragraphs": [
            "蟾光秋半倍嬋娟，河漢潛微瑩碧天。",
            "樓上美人貪醉賞，曉鐘聲斷遂經年。"
        ],
        "title": "宮詞  其一四",
        "id": "b159bef0-00a1-498e-9faa-a7b63bb268ea"
    },
    {
        "author": "宋徽宗",
        "paragraphs": [
            "都府新儀置六曹，壯威京尹勢增豪。",
            "屢空囹圄人知化，典憲從中力不勞。"
        ],
        "title": "宮詞  其一五",
        "id": "f76b2fdf-cf17-4719-a967-ad52a15ca68a"
    },
    {
        "author": "宋徽宗",
        "paragraphs": [
            "新月彎彎掛碧空，嬪嬙争拜望圓穹。",
            "倚闌長是躊躇久，應想姮娥在桂宮。"
        ],
        "title": "宮詞  其一六",
        "id": "c7ed2614-58ed-4580-ae7b-8f2967f52233"
    },
    {
        "author": "宋徽宗",
        "paragraphs": [
            "翠蓮秋盛覆池塘，綠柄風搖一派香。",
            "欲結珍苞供勝賞，隨時均錫到蘭房。"
        ],
        "title": "宮詞  其一七",
        "id": "f12a8440-d63e-4466-8537-0727b9a45935"
    },
    {
        "author": "宋徽宗",
        "paragraphs": [
            "龍德營修已慶成，秘扃齋潔奉三清。",
            "餘田增輯成嘉致，千百樓臺紺瓦明。"
        ],
        "title": "宮詞  其一八",
        "id": "747f68b7-b6ed-4381-930c-e1017543a2fe"
    },
    {
        "author": "宋徽宗",
        "paragraphs": [
            "杏褪殘花點碧輕，融怡天氣雨初晴。",
            "仙姿鬭草春園裏，時聽妖嬈笑語聲。"
        ],
        "title": "宮詞  其一九",
        "id": "3fc2a892-91d3-482d-aa08-149941822d35"
    },
    {
        "author": "宋徽宗",
        "paragraphs": [
            "初夏圓荷點翠錢，螭頭清溜玉濺濺。",
            "惜芳歸處隨雕輦，半醉嬪嬙墮珥鈿。"
        ],
        "title": "宮詞  其二○",
        "id": "14ffcbe1-c762-4a2a-bd92-bbf42045f50e"
    },
    {
        "author": "宋徽宗",
        "paragraphs": [
            "桃作香腮玉作膚，飄飄雲縷曳衣裾。",
            "婦功奇麗皆能事，一種心勤是讀書。"
        ],
        "title": "宮詞  其二一",
        "id": "04dfa826-25a9-4272-887e-dc5af0c0bd05"
    },
    {
        "author": "宋徽宗",
        "paragraphs": [
            "清晨簾捲碧堂前，淡薄梳粧結道緣。",
            "漸染化風忘外欲，觀聲頻送葛覃篇。"
        ],
        "title": "宮詞  其二二",
        "id": "c2df628d-52bf-44c4-8958-c85ca5b1ca57"
    },
    {
        "author": "宋徽宗",
        "paragraphs": [
            "集英親殿策才豪，盈廡紛紛盡雪袍。",
            "禮樂問題人罕記，就紆黼座繼蘭膏。"
        ],
        "title": "宮詞  其二三",
        "id": "a5283f5e-ea42-463f-af1a-b7721c382442"
    },
    {
        "author": "宋徽宗",
        "paragraphs": [
            "三五良宵皓月圓，蘭缸寶炬萬家然。",
            "樓臺總在冰壺裏，今見蓬瀛不夜天。"
        ],
        "title": "宮詞  其二四",
        "id": "ac3a7c1c-7b66-47fc-9e1a-9bdeb16261de"
    },
    {
        "author": "宋徽宗",
        "paragraphs": [
            "桃葉基春二月中，滿庭芽孽順年豐。",
            "欲令九禁知羣卉，蒙被坤輿造化工。"
        ],
        "title": "宮詞  其二五",
        "id": "4ee5a876-10cc-4bbd-83d3-db7e9890cfd2"
    },
    {
        "author": "宋徽宗",
        "paragraphs": [
            "刺花彈篋紫檀弓，何處星丸入苑中。",
            "驚起流鶯花裏去，紛紛如雨落殘紅。"
        ],
        "title": "宮詞  其二六",
        "id": "0dff2a37-31df-4187-b1a1-42d540e92113"
    },
    {
        "author": "宋徽宗",
        "paragraphs": [
            "早朝人待九門開，躍馬傳呼恣往回。",
            "班列舊稱人盡曉，驚聞符寶外郎來。"
        ],
        "title": "宮詞  其二七",
        "id": "378c6083-e772-4967-98a8-7ba9d6406397"
    },
    {
        "author": "宋徽宗",
        "paragraphs": [
            "御製新規寶墨香，蟠龍紋裏字成行。",
            "臣鄰近密方宣賜，圓餅均盛小絳囊。"
        ],
        "title": "宮詞  其二八",
        "id": "fd577606-f5ff-4777-b293-2fa2619e7f58"
    },
    {
        "author": "宋徽宗",
        "paragraphs": [
            "龍舟艤岸簇樓臺，蘭棹輕飛兩翅開。",
            "撃鼓鳴鐃颺旗幟，早來觀賞暮方廻。"
        ],
        "title": "宮詞  其二九",
        "id": "39afaccf-1eb9-454f-9a33-c261d1599f34"
    },
    {
        "author": "宋徽宗",
        "paragraphs": [
            "浴兒三日慶成均，寶带龍衣賜近臣。",
            "駿馬金鞍新遴選，先令羈控過延春。"
        ],
        "title": "宮詞  其三○",
        "id": "b67162c2-c894-4fe0-a4f3-fe396913d5f0"
    },
    {
        "author": "宋徽宗",
        "paragraphs": [
            "詔令敷宣每自書，朝廷遵禀不迂疏。",
            "禁垣歷歲多收得，高閣珍藏倚碧虚。"
        ],
        "title": "宮詞  其三一",
        "id": "2e67db0e-d827-4156-bec1-0c05711c623d"
    },
    {
        "author": "宋徽宗",
        "paragraphs": [
            "雲母屏山翡翠簾，繡衣圍住百花簾。",
            "晨光旋透輕煙合，寶帳蘭姿起未忺。"
        ],
        "title": "宮詞  其三二",
        "id": "09105dbc-24ce-4f1b-a0ed-57a1899ccdc1"
    },
    {
        "author": "宋徽宗",
        "paragraphs": [
            "臘中仙賞起華英，高聳雲鼇徹太清。",
            "預占春樓無限景，更聽風度管絃聲。"
        ],
        "title": "宮詞  其三三",
        "id": "79d47f85-4af8-43a4-9d00-13fd2c0ec328"
    },
    {
        "author": "宋徽宗",
        "paragraphs": [
            "兩行新札寄霜紈，圓柄均裝七寶檀。",
            "殿記宣和書四字，禁中傳得作榮觀。"
        ],
        "title": "宮詞  其三四",
        "id": "d92afac1-8135-470c-8bc8-1b3c7d2580a4"
    },
    {
        "author": "宋徽宗",
        "paragraphs": [
            "女兒粧束效男兒，峭窄羅衫稱玉肌。",
            "盡是珍珠勻絡縫，唐中簇带萬花枝。"
        ],
        "title": "宮詞  其三五",
        "id": "2d461131-fd76-4ddb-b00c-5f5e11508f06"
    },
    {
        "author": "宋徽宗",
        "paragraphs": [
            "金波如晝麗彤庭，夜寂無人傍玉寧。",
            "惟有直更宮女伴，呼來方得近鸞屏。"
        ],
        "title": "宮詞  其三六",
        "id": "c3387c91-2504-466f-b5f4-d81e3adabbf6"
    },
    {
        "author": "宋徽宗",
        "paragraphs": [
            "鳳口金爐鏤葉華，高低曲折勢交加。",
            "新春品制名三傑，四和濃熏不足誇。"
        ],
        "title": "宮詞  其三七",
        "id": "7b5975cd-0a76-46a5-8a10-fc4c0c4c4345"
    },
    {
        "author": "宋徽宗",
        "paragraphs": [
            "上元芳景自煕怡，暇日因成數句詩。",
            "特賜府中看不泯，嬉遊均及庶民知。"
        ],
        "title": "宮詞  其三八",
        "id": "914807e2-07bb-4a67-875c-0e4e6e3bbc5e"
    },
    {
        "author": "宋徽宗",
        "paragraphs": [
            "今歲閩中别貢茶，翔龍萬壽占春芽。",
            "初開寶篋新香滿，分賜師垣政府家。"
        ],
        "title": "宮詞  其三九",
        "id": "e3893a98-c268-4efe-913e-87a60e8c6d41"
    },
    {
        "author": "宋徽宗",
        "paragraphs": [
            "一局平分出四邊，到窩仍與度關先。",
            "終朝打馬爲娱樂，不顧頻輸萬億錢。"
        ],
        "title": "宮詞  其四○",
        "id": "b6835f6e-5a9c-4a19-b24a-e1bd87dc34b3"
    },
    {
        "author": "宋徽宗",
        "paragraphs": [
            "畫鷁閑登錦纜開，蘭橈飛迅水縈廻。",
            "龍頭爍爍紅旗動，驚起沙鷗掠岸來。"
        ],
        "title": "宮詞  其四一",
        "id": "91c63d76-8d41-438c-8ea1-8ddcd3b16696"
    },
    {
        "author": "宋徽宗",
        "paragraphs": [
            "清和景物稱遊遨，金屋亭亭瑞日高。",
            "節物應時來别院，合中連絡進櫻桃。"
        ],
        "title": "宮詞  其四二",
        "id": "70adbff2-36b3-4480-b78d-00f40b0d2d41"
    },
    {
        "author": "宋徽宗",
        "paragraphs": [
            "杏子成丹乳雀飛，柳條搖曳拂漣漪。",
            "瑤宮露井殘紅滿，惆悵晴空欲暮時。"
        ],
        "title": "宮詞  其四三",
        "id": "9a372d6e-c2fd-4a31-bfbd-7c29addcec48"
    },
    {
        "author": "宋徽宗",
        "paragraphs": [
            "滿架酴醾旖旎香，小亭芳沼戲鴛鴦。",
            "蘭房祗慕承恩澤，愈學時宜百巧粧。"
        ],
        "title": "宮詞  其四四",
        "id": "525ae720-a7af-4c62-8347-77f6fad1aba5"
    },
    {
        "author": "宋徽宗",
        "paragraphs": [
            "高麗新貢欲還朝，再御東廻一水遙。",
            "祖餞國門仍賜樂，屢傳恩詔下層霄。"
        ],
        "title": "宮詞  其四五",
        "id": "e1782710-b1ec-492c-9eaa-bbf30d23747a"
    },
    {
        "author": "宋徽宗",
        "paragraphs": [
            "鞦韆影裏笑相迎，蕙圃蘭畦恣擷英。",
            "薄暮歸來春意倦，芝堂閑聽碾茶聲。"
        ],
        "title": "宮詞  其四六",
        "id": "18ddfd04-0eac-457f-8dfa-f616d5d6ae8d"
    },
    {
        "author": "宋徽宗",
        "paragraphs": [
            "幈山掩翠敞華堂，巧燕初歸揀畫梁。",
            "寂坐安閑忘俗慮，益知仙府晝何長。"
        ],
        "title": "宮詞  其四七",
        "id": "7aa9b878-3c3f-4a37-98f8-8db510d12ebf"
    },
    {
        "author": "宋徽宗",
        "paragraphs": [
            "雲華重輯疊層峰，寶構高驤萃彩虹。",
            "環碧對池臨翠圃，一溝春水遠相通。"
        ],
        "title": "宮詞  其四八",
        "id": "92ad4a3a-3733-4ea2-9d72-3e991cbbdca5"
    },
    {
        "author": "宋徽宗",
        "paragraphs": [
            "琳庭節物樂無涯，又是餘寒易歲華。",
            "昨夜雪晴天氣好，後園初進臘梅花。"
        ],
        "title": "宮詞  其四九",
        "id": "7c394d8c-7610-483c-94b7-b89e33ac55a1"
    },
    {
        "author": "宋徽宗",
        "paragraphs": [
            "旋題玉額起層樓，三閣圖書集校酬。",
            "近日得增新碧榜，顯謨相繼繕徽猷。"
        ],
        "title": "宮詞  其五○",
        "id": "3903964d-be47-414f-9878-db0bb5f838a0"
    },
    {
        "author": "宋徽宗",
        "paragraphs": [
            "祕閣初生瑞竹雙，碧欄杆外玉墀旁。",
            "連柯並幹扶疏葉，带月縈風興味長。"
        ],
        "title": "宮詞  其五一",
        "id": "8910d0ca-d269-4c33-bf18-7b1c2f8166d4"
    },
    {
        "author": "宋徽宗",
        "paragraphs": [
            "白檀象戲小盤平，牙子金書字更明。",
            "夜静綺窗輝絳蠟，玉容相對煖移聲。"
        ],
        "title": "宮詞  其五二",
        "id": "c9167923-defe-4ac3-959b-b7aef277fcac"
    },
    {
        "author": "宋徽宗",
        "paragraphs": [
            "朝班翼翼布鴛行，三衛森嚴殿砌旁。",
            "遴選親勳先許進，校員多是補中郎。"
        ],
        "title": "宮詞  其五三",
        "id": "e5104a66-0006-457c-a570-0375e683694d"
    },
    {
        "author": "宋徽宗",
        "paragraphs": [
            "閶闔朝來禁鑰開，傳郵躍馬度香街。",
            "封章通進言三捷，從爾威風滿國懷。"
        ],
        "title": "宮詞  其五四",
        "id": "041bc12f-3ec3-4849-a534-85b42e538162"
    },
    {
        "author": "宋徽宗",
        "paragraphs": [
            "九重城闕壯端門，霽色榮光瑞景分。",
            "一望葱葱佳氣裏，樓臺常恐碍行雲。"
        ],
        "title": "宮詞  其五五",
        "id": "85cd889a-1388-47bf-8144-9063d586ecae"
    },
    {
        "author": "宋徽宗",
        "paragraphs": [
            "嬪娥閑較選仙圖，争到天宮意自娱。",
            "堂印碧油常占得，更無憂恐入酆都。"
        ],
        "title": "宮詞  其五六",
        "id": "a887cf8b-2821-4a50-9257-ced117a3eb5e"
    },
    {
        "author": "宋徽宗",
        "paragraphs": [
            "宗祀玄堂羽衛還，大庭齋夕駐鳴鸞。",
            "平明復賜端明赦，争看金雞立巨盤。"
        ],
        "title": "宮詞  其五七",
        "id": "30b3aeb0-243d-44b1-bab1-c7e65b48ab4e"
    },
    {
        "author": "宋徽宗",
        "paragraphs": [
            "十花金盞勸仙娥，乘興追懽酒量過。",
            "燈影四圍深夜裏，分明紅玉醉顔酡。"
        ],
        "title": "宮詞  其五八",
        "id": "1961d0db-fb7a-4d9f-9f3a-e18d22ba1138"
    },
    {
        "author": "宋徽宗",
        "paragraphs": [
            "紅藥欄邊晚吹輕，玉肌人醉擷芳英。",
            "春衫旖旎香難已，却羡東風太有情。"
        ],
        "title": "宮詞  其五九",
        "id": "d0e42be4-5032-49eb-9fd3-cc6d4f293236"
    },
    {
        "author": "宋徽宗",
        "paragraphs": [
            "小雨飛輕助燕泥，萬花零落柳垂隄。",
            "紫清宮裏人稀到，廊外雙雙孔雀棲。"
        ],
        "title": "宮詞  其六○",
        "id": "44eb0924-d950-42fa-8959-128e8216a48b"
    },
    {
        "author": "宋徽宗",
        "paragraphs": [
            "宴殿勻將蜀錦鋪，花明金赫麗簪裾。",
            "舞茵全似朝霞散，十二金鸞面玉除。"
        ],
        "title": "宮詞  其六一",
        "id": "8c81a967-4b17-4161-9756-23cb5303c684"
    },
    {
        "author": "宋徽宗",
        "paragraphs": [
            "每將兢慎保丕基，頻歲多男巳應期。",
            "欲問榮昌在何事，春中禖燕滿彤圍。"
        ],
        "title": "宮詞  其六二",
        "id": "8456f8b4-b710-43ff-b57d-fcbcfbc161e3"
    },
    {
        "author": "宋徽宗",
        "paragraphs": [
            "象蹋冰盤四面涼，風搖槐影蘸蓮塘。",
            "玉顔一枕遊仙夢，誰覺炎天畏日長。"
        ],
        "title": "宮詞  其六三",
        "id": "85c7d6e8-e41a-4d3d-9a99-79fdb1d42fc3"
    },
    {
        "author": "宋徽宗",
        "paragraphs": [
            "日暖風和殿宇深，高花修竹囀閑禽。",
            "宮娥攜手臨丹檻，喜看文鴛戲水心。"
        ],
        "title": "宮詞  其六四",
        "id": "05005a1c-fd86-47c3-b8a4-c1e84f039a33"
    },
    {
        "author": "宋徽宗",
        "paragraphs": [
            "送臘自然時序應，頒春常與邇遐同。",
            "福隨新歲知陽德，慶協斯男誕禁中。"
        ],
        "title": "宮詞  其六五",
        "id": "fc518e56-e7b0-4404-b500-67e36071ec95"
    },
    {
        "author": "宋徽宗",
        "paragraphs": [
            "三十六宮春信早，鬱葱佳氣艷陽天。",
            "莫將舊事論新事，盡道今年勝去年。"
        ],
        "title": "宮詞  其六六",
        "id": "74be8dbd-fe15-43b9-84f4-d52b415711c4"
    },
    {
        "author": "宋徽宗",
        "paragraphs": [
            "朝來和氣巳氤氲，碧瓦朱甍照眼新。",
            "永晝更添蓮漏水，晴曦容與蘂宮春。"
        ],
        "title": "宮詞  其六七",
        "id": "97336a8a-2daf-441a-9dc4-1cafd8c22a94"
    },
    {
        "author": "宋徽宗",
        "paragraphs": [
            "池面冰開漾綠波，枝頭花朵蹙紅羅。",
            "東風信有芳菲意，應爲今年樂事多。"
        ],
        "title": "宮詞  其六八",
        "id": "43cb9acc-cf67-406c-9e7a-af6e94dfa94c"
    },
    {
        "author": "宋徽宗",
        "paragraphs": [
            "蓬萊宮殿五雲低，廣內樓臺草色齊。",
            "憂在進賢忘寤寐，曉粧常是未鳴雞。"
        ],
        "title": "宮詞  其六九",
        "id": "74ed27ac-7f2f-4fb1-87fd-941e064c790e"
    },
    {
        "author": "宋徽宗",
        "paragraphs": [
            "梅心透粉傍瓊疏，柳眼廻青裊玉除。",
            "雨露不偏金穴貴，六宮春曉念關雎。"
        ],
        "title": "宮詞  其七○",
        "id": "c001f70f-2812-4366-8866-7c7bc8a5801b"
    },
    {
        "author": "宋徽宗",
        "paragraphs": [
            "日上觚稜氣鬱葱，露華猶泠玉芙蓉。",
            "錦幃繡幕風光暖，瓊葉珠花影漸重。"
        ],
        "title": "宮詞  其七一",
        "id": "9424528d-32b6-4ac8-b0ba-0f54f6b8de87"
    },
    {
        "author": "宋徽宗",
        "paragraphs": [
            "黄頭進酒鬭醇濃，問有均頒不啓封。",
            "向晚聞呼裝尚醖，雙瓶環繞小金龍。"
        ],
        "title": "宮詞  其七二",
        "id": "022816b9-c106-47fc-bb24-20772bc720af"
    },
    {
        "author": "宋徽宗",
        "paragraphs": [
            "化成金碧拱雕楹，四序開筵率有程。",
            "安福殿階連繡帟，內人常按鼓簫聲。"
        ],
        "title": "宮詞  其七三",
        "id": "ed384760-25d8-4513-bdc5-f35448433de4"
    },
    {
        "author": "宋徽宗",
        "paragraphs": [
            "螺鈿珠璣寶盒裝，琉璃甕裏建芽香。",
            "兔毫連盞烹雲液，能解紅顔入醉鄉。"
        ],
        "title": "宮詞  其七四",
        "id": "0ddb5351-346a-4dd8-8efe-4441a5e86fce"
    },
    {
        "author": "宋徽宗",
        "paragraphs": [
            "元夕風光屬太平，燭龍衘耀照嚴城。",
            "鼇峰屹立通明觀，絳炬宵輝上下明。"
        ],
        "title": "宮詞  其七五",
        "id": "bfb7f4bb-9156-4636-a6ae-7ad268b60d4f"
    },
    {
        "author": "宋徽宗",
        "paragraphs": [
            "酒入金鍾灔灔平，暗偷全在夾盤盛。",
            "宮嬪捧勸知分别，相顧潛聞笑語聲。"
        ],
        "title": "宮詞  其七六",
        "id": "7f794095-16cf-46f8-9300-d1c25434e0f6"
    },
    {
        "author": "宋徽宗",
        "paragraphs": [
            "唐畫名工品格殊，搜求爭進入皇居。",
            "金題玉躞分倫類，區别媸妍細字書。"
        ],
        "title": "宮詞  其七七",
        "id": "6d85c882-0ed6-4c7d-891b-2dd56d98b72a"
    },
    {
        "author": "宋徽宗",
        "paragraphs": [
            "翰林文府擇良工，心畫諸家一一通。",
            "無逸孝經書座右，邇英到徹畫屏風。"
        ],
        "title": "宮詞  其七八",
        "id": "7866f426-eb2f-426b-a401-4d8e3c94fac6"
    },
    {
        "author": "宋徽宗",
        "paragraphs": [
            "新様梳粧巧畫眉，窄衣纖體最相宜。",
            "一時趨向多情逸，小閣幽窗静奕棋。"
        ],
        "title": "宮詞  其七九",
        "id": "6ae97988-a142-4495-8f6d-d317fda32765"
    },
    {
        "author": "宋徽宗",
        "paragraphs": [
            "藻幄春深夜不寒，蘭缸耿耿照幈彎。",
            "太平絲管通宵按，祥瑞封章隱几看。"
        ],
        "title": "宮詞  其八○",
        "id": "454c1490-e5b1-4ba1-9b4e-3df35d5a123f"
    },
    {
        "author": "宋徽宗",
        "paragraphs": [
            "寒食風光淑景時，宮娥裝束鬭珠璣。",
            "呼盧盡日隨朋侶，將掩嚴閨始欲歸。"
        ],
        "title": "宮詞  其八一",
        "id": "3ba7ca2d-f03b-4559-ab8e-644278c4b888"
    },
    {
        "author": "宋徽宗",
        "paragraphs": [
            "晝漏聲催篆縷殘，碧墀幽寂畫堂寛。",
            "九嬪相習敦詩訓，爭把關雎諷咏看。"
        ],
        "title": "宮詞  其八二",
        "id": "84d41a48-6a62-4005-bb38-b520365f4700"
    },
    {
        "author": "宋徽宗",
        "paragraphs": [
            "玉關馳奏捷章來，鄯部洮湟萬里開。",
            "閶闔通衢人意樂，爭看宣舞凱歌迴。"
        ],
        "title": "宮詞  其八三",
        "id": "ca0d53d6-d5a3-496d-9486-772a3b35d6f2"
    },
    {
        "author": "宋徽宗",
        "paragraphs": [
            "春日循常撃土牛，香泥分去競珍收。",
            "三農藉此占豐瘠，應是宮娥暗有求。"
        ],
        "title": "宮詞  其八四",
        "id": "4cd3fc8c-3362-4069-a881-ed845b5d9977"
    },
    {
        "author": "宋徽宗",
        "paragraphs": [
            "鼎殿崇新大器安，因時嚴享至誠殫。",
            "零零甘露符昌福，金玉沾濡拭不乾。"
        ],
        "title": "宮詞  其八五",
        "id": "d9131266-dd35-4c53-a075-61251c111bc6"
    },
    {
        "author": "宋徽宗",
        "paragraphs": [
            "機杼年來入禁垣，素絲初織未成端。",
            "遍呼御府令均玩，方識農家力最難。"
        ],
        "title": "宮詞  其八六",
        "id": "1051b456-0da2-4943-b4c5-d2c03a684927"
    },
    {
        "author": "宋徽宗",
        "paragraphs": [
            "錦幈誰染楚峰青，依約惟無澗水聲。",
            "麗質閑觀欹縷枕，高唐雲杳夢難成。"
        ],
        "title": "宮詞  其八七",
        "id": "1f19074a-978b-4ebf-8907-dc5ce7af0744"
    },
    {
        "author": "宋徽宗",
        "paragraphs": [
            "曉色輕陰四幕低，如膏小雨密霏霏。",
            "傳宣儀仗通廊立，惟恐沾濡近御衣。"
        ],
        "title": "宮詞  其八八",
        "id": "c3e7ad9b-02b9-4b1f-b3df-6d6fed83da75"
    },
    {
        "author": "宋徽宗",
        "paragraphs": [
            "慶成宮宇亘修梁，偉頌聲文出玉堂。",
            "近日屢經親述作，懽然中分仰宸章。"
        ],
        "title": "宮詞  其八九",
        "id": "9201581d-043d-48c4-8c0e-25e5ba4ee818"
    },
    {
        "author": "宋徽宗",
        "paragraphs": [
            "麻紙初新詔墨乾，金蓮未剪燭花殘。",
            "珠簾不隔霜華月，應比人間分外寒。"
        ],
        "title": "宮詞  其九○",
        "id": "2481fef6-313c-49cf-9aa1-d607c9e668c8"
    },
    {
        "author": "宋徽宗",
        "paragraphs": [
            "太皇生日最尊榮，獻壽宮中未五更。",
            "天子捧觴仍再拜，寶墀侍立到天明。"
        ],
        "title": "宮詞  其九一",
        "id": "a90b20fe-0361-4cfd-9ff3-72987da2bbce"
    },
    {
        "author": "宋徽宗",
        "paragraphs": [
            "平明綵仗幸琳宮，紫府仙童下九重。",
            "整頓瓏璁時駐馬，畫工暗地貌真容。"
        ],
        "title": "宮詞  其九二",
        "id": "31dd14e0-49cb-4e23-a905-b3bc9906ecf3"
    },
    {
        "author": "宋徽宗",
        "paragraphs": [
            "對御分排紫錦班，內家新様挽雲鬟。",
            "中官宣試霓裳舞，紅袖翩翩飛燕般。"
        ],
        "title": "宮詞  其九三",
        "id": "35ed68e5-3a32-4bd2-b119-796e9e788ec3"
    },
    {
        "author": "宋徽宗",
        "paragraphs": [
            "弱柳飄飄意甚顛，無端牽住小花鈿。",
            "樓中阿監遙相覷，應繪□圖供御前。"
        ],
        "title": "宮詞  其九四",
        "id": "fa4df94c-ef2a-4dbc-9b62-a359b90a367f"
    },
    {
        "author": "宋徽宗",
        "paragraphs": [
            "夏日龍池小宴開，輕綃霧縠試新裁。",
            "酒闌齊逐採蓮去，隔浦鴛鴦箇箇猜。"
        ],
        "title": "宮詞  其九五",
        "id": "131d13e9-09f7-4d8a-85e1-8f2b8a00e7e4"
    },
    {
        "author": "宋徽宗",
        "paragraphs": [
            "金題玉躞燦星光，御札紛紛雜紫黄。",
            "宣索女官三十六，就中誰是校書郎。"
        ],
        "title": "宮詞  其九六",
        "id": "ab8cd8e5-eef7-46e4-b688-8da060ca27c3"
    },
    {
        "author": "宋徽宗",
        "paragraphs": [
            "地居天上接空居，萬象森羅遍八區。",
            "功用不知誰主宰，絳霞丹霧閟清都。"
        ],
        "title": "玉清樂  其一",
        "id": "bdddc652-0d49-43e0-83c0-cadc5a7a736b"
    },
    {
        "author": "宋徽宗",
        "paragraphs": [
            "碧落空歌黍米珠，十方勃勃入無餘。",
            "聞經慶喜難言說，九色龍騰八景輿。"
        ],
        "title": "玉清樂  其二",
        "id": "acfc67fd-853e-4584-8924-7cac6ee9e3e1"
    },
    {
        "author": "宋徽宗",
        "paragraphs": [
            "羽童呼吸辟非煙，煙氣徘徊綠室前。",
            "造化不從身外得，自根自本即三天。"
        ],
        "title": "玉清樂  其三",
        "id": "7a490e32-c6d4-4825-ba51-bb319f9b4f97"
    },
    {
        "author": "宋徽宗",
        "paragraphs": [
            "帝景相將會玉洲，月真層觀紫雲浮。",
            "掣開三八黄金鎖，無極虛皇在上頭。"
        ],
        "title": "玉清樂  其四",
        "id": "c54917c7-cc82-46e2-a6d8-d21ccecaf151"
    },
    {
        "author": "宋徽宗",
        "paragraphs": [
            "白玉飛符下紫庭，華旛三舉召群靈。",
            "攀條咀嚼空青蕊，五體金光射日星。"
        ],
        "title": "玉清樂  其五",
        "id": "6104b6e4-1774-48a2-a744-cf120ee94d47"
    },
    {
        "author": "宋徽宗",
        "paragraphs": [
            "遠昌臺下海揚波，得道高真始得過。",
            "下格小仙追莫及，邕邕遙聽八鸞和。"
        ],
        "title": "玉清樂  其六",
        "id": "7944e178-f1c1-4a89-b495-c61d5f6fd45f"
    },
    {
        "author": "宋徽宗",
        "paragraphs": [
            "五色雲營靉靉屯，三三洞戶敞瓊門。",
            "何方道士通朱表，玉女飛函達上尊。"
        ],
        "title": "玉清樂  其七",
        "id": "9b8b4eb5-bcc4-4150-b3f7-758435db1606"
    },
    {
        "author": "宋徽宗",
        "paragraphs": [
            "上景三元妙色精，絳宮久已列仙名。",
            "更從大混存雌一，縹緲雲車駕羽明。"
        ],
        "title": "玉清樂  其八",
        "id": "c363c13f-ffcc-49c5-922e-2b16c371ad3c"
    },
    {
        "author": "宋徽宗",
        "paragraphs": [
            "真陽館裏氣徘徊，升降三宮密往來。",
            "生死不忓浮世事，相將五老上金臺。"
        ],
        "title": "玉清樂  其九",
        "id": "de83cc63-adff-4cbb-b16a-820dc2aed3b1"
    },
    {
        "author": "宋徽宗",
        "paragraphs": [
            "三華太素自然生，空裏芙蓉灼灼明。",
            "絳室金房虛寶座，大微童子下相迎。"
        ],
        "title": "玉清樂  其一○",
        "id": "d825cab9-2bf9-46d1-acc4-a5120d9e3d5b"
    },
    {
        "author": "宋徽宗",
        "paragraphs": [
            "紫清天上育華林，絳實朱柯竹葉深。",
            "咀嚼繁英身不老，下觀鳥兔換光陰。"
        ],
        "title": "上清樂  其一",
        "id": "52268002-231e-4a68-b34f-ee3772eabc59"
    },
    {
        "author": "宋徽宗",
        "paragraphs": [
            "元君八氣號青靈，錦帔飛裙住玉城。",
            "把握帝符司道籍，拔除塵累濟群生。"
        ],
        "title": "上清樂  其二",
        "id": "02339d9f-17e5-43c7-9429-2d4e60c0caaa"
    },
    {
        "author": "宋徽宗",
        "paragraphs": [
            "高上皇人宴紫霄，擷芳常引八騫條。",
            "肌膚表裏瑠璃徹，映照三塗萬苦消。"
        ],
        "title": "上清樂  其三",
        "id": "41c58b13-4559-4c1f-b429-e3abaddc7523"
    },
    {
        "author": "宋徽宗",
        "paragraphs": [
            "九日宮中四老真，廣霞山上宴仙賓。",
            "鳴鐘鼓瑟行靈醑，碧落融融別有春。"
        ],
        "title": "上清樂  其四",
        "id": "d8dce1b9-1804-4f25-b8be-27c5f39d8132"
    },
    {
        "author": "宋徽宗",
        "paragraphs": [
            "浮絕山連白玉京，金華樓共日華明。",
            "五真結就圓珠氣，骨似丹瓊貌似嬰。"
        ],
        "title": "上清樂  其五",
        "id": "c04ccebf-f133-41e5-87dd-7225264876f0"
    },
    {
        "author": "宋徽宗",
        "paragraphs": [
            "秀華峰下五靈都，元景神君握化樞。",
            "真火有功能造物，銷鎔五毒出陰途。"
        ],
        "title": "上清樂  其六",
        "id": "9386aabe-317c-4eff-b2b6-adf3aa1dea88"
    },
    {
        "author": "宋徽宗",
        "paragraphs": [
            "赫赫曈曈日九輪，六淵宮殿紫元君。",
            "霞冠錦帔端居暇，披拂祥煙著赤文。"
        ],
        "title": "上清樂  其七",
        "id": "12f3786c-113a-4f91-a96e-145fcf1ce238"
    },
    {
        "author": "宋徽宗",
        "paragraphs": [
            "佳氣青葱覆紫空，青精羽駕命元童。",
            "逆風浩蕩三千里，七返香煙處處通。"
        ],
        "title": "上清樂  其八",
        "id": "9cd73f65-6e73-4b9c-9d09-0c5ffbd4c64a"
    },
    {
        "author": "宋徽宗",
        "paragraphs": [
            "流汩池中大寶蓮，開花十丈映池泉。",
            "嗅香飲水無饑渴，綽約金華葉上仙。"
        ],
        "title": "上清樂  其九",
        "id": "fea9d2e5-5797-4244-9f06-d4b96dcacabe"
    },
    {
        "author": "宋徽宗",
        "paragraphs": [
            "萬仞霞山峙玉虛，四司冠劍護靈都。",
            "眾真稽首持天禁，腰佩仙皇逸錄符。"
        ],
        "title": "上清樂  其一○",
        "id": "04f62785-fc7f-4184-82f0-c1b13b242f38"
    },
    {
        "author": "宋徽宗",
        "paragraphs": [
            "太一元君掌列仙，彤暉絳彩射芝田。",
            "功圓會遇刊名籍，可但洪崖笑拍肩。"
        ],
        "title": "太清樂  其一",
        "id": "17fccfb5-5313-44b4-b72b-2609775e70a5"
    },
    {
        "author": "宋徽宗",
        "paragraphs": [
            "五節清香半夜焚，天人玉女盡遙聞。",
            "味同氣合遙相應，絳節霓旌下五雲。"
        ],
        "title": "太清樂  其二",
        "id": "120c01a7-de4f-43a2-862f-fd4dd2dfc707"
    },
    {
        "author": "宋徽宗",
        "paragraphs": [
            "太極元君翠翮車，萬魔奔走聽神符。",
            "九龍縱步齊驤首，時見空中吐火珠。"
        ],
        "title": "太清樂  其三",
        "id": "b945e4ee-1baf-4e48-97ac-0c4c202e187d"
    },
    {
        "author": "宋徽宗",
        "paragraphs": [
            "蕊珠宮裏七言成，十二神君一一名。",
            "雲擁蒼虬歸火府，風隨素虎出滄瀛。"
        ],
        "title": "太清樂  其四",
        "id": "94cfa62c-5604-4ea8-8d3e-048e5b407722"
    },
    {
        "author": "宋徽宗",
        "paragraphs": [
            "金闕明光後聖君，流津煥彩結丹雲。",
            "不因太上相傳授，安得人間有玉文。"
        ],
        "title": "太清樂  其五",
        "id": "0107b078-4203-4393-a40b-937b32b06c97"
    },
    {
        "author": "宋徽宗",
        "paragraphs": [
            "元景巖巒聳太空，彭彭仙室在霞中。",
            "九靈變化俄離合，羽駕飄颻不可窮。"
        ],
        "title": "太清樂  其六",
        "id": "f44a6b64-b605-4b07-a00e-acda59cbcb6b"
    },
    {
        "author": "宋徽宗",
        "paragraphs": [
            "東井中涵皓月精，群龍奮搦運金甖。",
            "仙人灌沐知何代，唯見玻瓈透骨明。"
        ],
        "title": "太清樂  其七",
        "id": "1574fd00-88ea-4f9b-bd2f-4436fa1eaffa"
    },
    {
        "author": "宋徽宗",
        "paragraphs": [
            "渺渺三津繞帝川，川連紅霧霧連天。",
            "玉靈仙母時遊息，侍衛森羅日月軿。"
        ],
        "title": "太清樂  其八",
        "id": "ef31f5b9-841b-4a87-8306-4208e2afe895"
    },
    {
        "author": "宋徽宗",
        "paragraphs": [
            "九靈玉館接崑崙，山融流剛不可親。",
            "囑付紫蘭令說與，紅塵何苦弊精神。"
        ],
        "title": "太清樂  其九",
        "id": "23e4aac7-858d-4073-8d29-91177c4c0498"
    },
    {
        "author": "宋徽宗",
        "paragraphs": [
            "左右靈飛運甲庚，琳房八景鍊華精。",
            "常陽宴罷歸何處，擲火流金事尅成。"
        ],
        "title": "太清樂  其一○",
        "id": "c4b985af-ec58-4289-9be2-4ff6cb52a58c"
    },
    {
        "author": "宋徽宗",
        "paragraphs": [
            "太極分高厚，輕清上屬天。",
            "人能修至道，身乃作真仙。",
            "行溢三千數，時丁四萬年。",
            "丹臺開寶笈，金口爲流傳。"
        ],
        "title": "步虛詞  其一",
        "id": "846650d1-87be-423b-b09c-a86b62c3d0d7"
    },
    {
        "author": "宋徽宗",
        "paragraphs": [
            "太梵三天主，虛皇五老尊。",
            "尚難窺徼妙，豈復入名言。",
            "寶座臨金殿，霞冠照玉軒。",
            "萬真朝帝所，飛舄躡雲根。"
        ],
        "title": "步虛詞  其二",
        "id": "c4c350a3-525c-4f3e-acce-1280a4926126"
    },
    {
        "author": "宋徽宗",
        "paragraphs": [
            "濛濛如細霧，冉冉曳銖衣。",
            "妙逐祥煙上，輕隨綵鳳飛。",
            "幾陪瑤室宴，忽指洞天歸。",
            "竚立扶桑岸，高奔日帝輝。"
        ],
        "title": "步虛詞  其三",
        "id": "27072252-bf7d-473b-8192-f2ec8ebd1586"
    },
    {
        "author": "宋徽宗",
        "paragraphs": [
            "旋步雲綱上，天風颯爾吹。",
            "飄裾凌斗柄，秉笏揖參箕。",
            "獅子銜丹綬，騏驎導翠輜。",
            "飛行周八極，幾見發椿枝。"
        ],
        "title": "步虛詞  其四",
        "id": "33a22df5-63b6-4312-b677-ca7f04de8b0d"
    },
    {
        "author": "宋徽宗",
        "paragraphs": [
            "綠鬢頹雲髻，青霞絡羽衣。",
            "晨趨陽德館，夜造月華扉。",
            "摶弄周天火，韜潛起陸機。",
            "玉房留不住，卻向九霄飛。"
        ],
        "title": "步虛詞  其五",
        "id": "8c7ac1af-1db6-4499-8fa5-6d0973e7a535"
    },
    {
        "author": "宋徽宗",
        "paragraphs": [
            "昔在延恩殿，中宵降九皇。",
            "六真分左右，黄霧遶軒廊。",
            "廣內尊神御，仙兵護道場。",
            "孝孫今繼志，咫尺對靈光。"
        ],
        "title": "步虛詞  其六",
        "id": "a79a9475-a45e-47cf-a115-6b4af03c385d"
    },
    {
        "author": "宋徽宗",
        "paragraphs": [
            "寶籙修真範，丹誠奏上蒼。",
            "冰淵臨兆庶，宵旰致平康。",
            "萬物消疵癘，三辰效吉祥。",
            "步虛聲已徹，更詠洞玄章。"
        ],
        "title": "步虛詞  其七",
        "id": "a8efc9e5-395e-4d21-9734-3073f7d1ab4a"
    },
    {
        "author": "宋徽宗",
        "paragraphs": [
            "宛宛神洲地，巍巍眾妙壇。",
            "鶴袍來羽客，鳬舄下仙官。",
            "玉斝斟玄醴，瑯函啟大丹。",
            "至誠何以祝，四海永澄瀾。"
        ],
        "title": "步虛詞  其八",
        "id": "31c1eb82-04df-4394-a44d-ab79cf802032"
    },
    {
        "author": "宋徽宗",
        "paragraphs": [
            "水噀魔宮懾，燈開夜府明。",
            "九天風靜默，四極氣澄清。",
            "嘯咏朱陵曲，翱翔白玉京。",
            "至誠何以祝，國祚永安榮。"
        ],
        "title": "步虛詞  其九",
        "id": "d1cc94ed-b809-42d9-bf33-d2bf1f338106"
    },
    {
        "author": "宋徽宗",
        "paragraphs": [
            "華夏吟哦遠，人聲自抑揚。",
            "沖虛歸道德，曲折合宮商。",
            "殿閣沉檀散，樓臺月露涼。",
            "至誠何以祝，多稼永豐穰。"
        ],
        "title": "步虛詞  其一○",
        "id": "c8b6ddf5-2817-4b8d-89a8-247508fd536e"
    },
    {
        "author": "宋徽宗",
        "paragraphs": [
            "絳節徘徊引，天花散漫飛。",
            "高真無染著，片片不沾衣。"
        ],
        "title": "散花詞  其一",
        "id": "47a27914-f045-4d71-a0a9-55c2b2f06bf3"
    },
    {
        "author": "宋徽宗",
        "paragraphs": [
            "八陛旋瑤級，千花颺錦英。",
            "綠渟並紫奈，煥麗不知名。"
        ],
        "title": "散花詞  其二",
        "id": "15a1d89d-0b7b-490e-9e3a-bd81b9930f27"
    },
    {
        "author": "宋徽宗",
        "paragraphs": [
            "淺淺黄金萼，勻勻白玉英。",
            "天風隨御駕，吹滿九重城。"
        ],
        "title": "散花詞  其三",
        "id": "b7ecc2d2-05bb-4cc8-a51c-97b6bab6ef45"
    },
    {
        "author": "宋徽宗",
        "paragraphs": [
            "綽約縈空際，繽紛落座隅。",
            "韶華長不老，何處覓仙都。"
        ],
        "title": "散花詞  其四",
        "id": "edf2c14a-347b-4b90-b057-04f68a2b5487"
    },
    {
        "author": "宋徽宗",
        "paragraphs": [
            "凈侶吟仙曲，人人讚善哉。",
            "萬花興供養，飛舞自天來。",
            "寶葉開琪圃，珍柯在紫微。",
            "不教蝴蝶採，長共綵鸞飛。"
        ],
        "title": "散花詞  其五",
        "id": "36fb7ecc-61fa-4465-aa1a-de9a8499b903"
    },
    {
        "author": "宋徽宗",
        "paragraphs": [
            "聖境三千歲，仙花始一開。",
            "如何金籙會，併奉列真來。"
        ],
        "title": "散花詞  其六",
        "id": "9a467439-b4fa-4123-a83e-371c0bfc26bc"
    },
    {
        "author": "宋徽宗",
        "paragraphs": [
            "几席延飈馭，香燈建寶壇。",
            "丹心無可獻，碎錦灑雲端。"
        ],
        "title": "散花詞  其七",
        "id": "d474d077-fb8e-4898-b78d-7af3ef7ebefd"
    },
    {
        "author": "宋徽宗",
        "paragraphs": [
            "碧綠相差次，紅黄迭淺深。",
            "化工應自失，雕斵本何心。"
        ],
        "title": "散花詞  其八",
        "id": "51bbe895-f972-434f-a76e-eb1b13272fa8"
    },
    {
        "author": "宋徽宗",
        "paragraphs": [
            "洞案爐煙起，無爲道德香。",
            "同根無異氣，噴鼻更芬芳。"
        ],
        "title": "散花詞  其九",
        "id": "aba1c524-2b14-4f14-993b-6ce3f01613c5"
    },
    {
        "author": "宋徽宗",
        "paragraphs": [
            "胎化靈禽唳九天，雪毛丹頂兩相鮮。",
            "世人莫認歸華表，來瑞昇平億萬年。"
        ],
        "title": "白鶴詞  其一",
        "id": "ad6cdafd-ff5a-4227-afae-32b2e36ddd77"
    },
    {
        "author": "宋徽宗",
        "paragraphs": [
            "瑤臺風靜夜初分，仰喙驚鳴露氣新。",
            "太液徘徊歸未得，曾於往劫作麒麟。"
        ],
        "title": "白鶴詞  其二",
        "id": "be84f309-39b0-4d56-af48-ff382ad6ce53"
    },
    {
        "author": "宋徽宗",
        "paragraphs": [
            "靈鶴翩翩下太清，玉樓金殿曉風輕。",
            "昂昂不與雞爲侶，時作沖天物外聲。"
        ],
        "title": "白鶴詞  其三",
        "id": "5c6f414f-3299-488c-9daa-e540d78e7181"
    },
    {
        "author": "宋徽宗",
        "paragraphs": [
            "三山碧海路非遙，來瑞清都下紫霄。",
            "霜雪羽毛冰玉性，瑤池深處啄靈苗。"
        ],
        "title": "白鶴詞  其四",
        "id": "d39d3823-dcc4-415b-a494-50041daf9c1a"
    },
    {
        "author": "宋徽宗",
        "paragraphs": [
            "金火純精見羽儀，長隨王母宴瑤池。",
            "玉壇夜醮神仙降，飛過緱山人不知。"
        ],
        "title": "白鶴詞  其五",
        "id": "2bac1c89-b235-4d0d-a9df-0304b4679828"
    },
    {
        "author": "宋徽宗",
        "paragraphs": [
            "五雲宮殿步虛長，斗轉旋霄夜未央。",
            "白鶴飛來通吉信，清音齊逐返魂香。"
        ],
        "title": "白鶴詞  其六",
        "id": "bb694296-7ab9-43b8-84da-9dd1267971a0"
    },
    {
        "author": "宋徽宗",
        "paragraphs": [
            "一聲嘹唳九臯禽，換骨輕清歲月深。",
            "遼海等閑人不識，大羅天上有知音。"
        ],
        "title": "白鶴詞  其七",
        "id": "4c8fe6be-9e17-45ca-9c48-9b910d1d94f0"
    },
    {
        "author": "宋徽宗",
        "paragraphs": [
            "白毛鮮潔映霜華，丹頂分明奪絳紗。",
            "千六百年神氣就，飛鳴長伴玉仙家。"
        ],
        "title": "白鶴詞  其八",
        "id": "9c17471c-dd99-4bf6-b9e3-5c5f0884db8b"
    },
    {
        "author": "宋徽宗",
        "paragraphs": [
            "蓬萊會散列仙歸，羽駕飄然白鶴飛。",
            "明代爲祥人慣見，何須樂府詠金衣。"
        ],
        "title": "白鶴詞  其九",
        "id": "bd0b6657-bacb-475e-b9c7-86d55b70d633"
    },
    {
        "author": "宋徽宗",
        "paragraphs": [
            "玉宇沉沉瑞霧開，香風未斷鶴徘徊。",
            "奇姿會與青田別，定是仙人次第來。"
        ],
        "title": "白鶴詞  其一○",
        "id": "6bf30efa-aecd-4db1-baf1-3cba54de052c"
    },
    {
        "author": "宋徽宗",
        "paragraphs": [
            "始青黎元蓋，金香結朱煙。",
            "飛晨總翹轡，稽首玉帝前。",
            "帝心浩以舒，錫吾太靈篇。",
            "是謂不滅道，萬天秉吾權。",
            "吾行空洞中，下仙昧其淵。"
        ],
        "title": "長吟玉音金闕步虛",
        "id": "6e560af3-6bb4-423a-9f97-74c9a5c309fd"
    },
    {
        "author": "宋徽宗",
        "paragraphs": [
            "一氣化之元，邈在兩儀先。",
            "寶埒馳金馬，真香噴玉蓮。",
            "飛空按龍轡，梵響導芝軿。",
            "綿永長春劫，翱翔無色天。",
            "初真難曉諭，以此戒中仙。"
        ],
        "title": "步虛詞二首  其一",
        "id": "d4fc1395-5f00-47ae-9148-83398497eddb"
    },
    {
        "author": "宋徽宗",
        "paragraphs": [
            "高真明道德，垂世五千言。",
            "解釋慚涼薄，殫誠測妙元。",
            "霓旌嚴教典，羽唱徹雲軿。",
            "瑞鶴儀空際，祥風拂署煩。",
            "穹窿茲響應，寶祚億斯年。"
        ],
        "title": "步虛詞二首  其二",
        "id": "e8382f59-989c-4934-ade7-215fb3fd9d7d"
    },
    {
        "author": "宋徽宗",
        "paragraphs": [
            "秋勁拒霜盛，峨冠錦羽雞。",
            "已知全五德，安逸勝鳬鷖。"
        ],
        "title": "題芙蓉錦雞圖",
        "id": "91e996e9-4e2c-4aab-a47e-68c32fa856a1"
    },
    {
        "author": "宋徽宗",
        "paragraphs": [
            "彼美蜿蜒勢若龍，挺然爲瑞獨稱雄。",
            "雲凝好色來相借，水潤清輝更不同。",
            "常带暝煙疑振鬣，每乘宵雨恐凌空。",
            "故憑彩筆親模寫，融結功深未易窮。"
        ],
        "title": "題祥龍石圖",
        "id": "6cf28efd-75de-4362-89fa-5608e3bef8eb"
    },
    {
        "author": "宋徽宗",
        "paragraphs": [
            "清曉觚稜拂彩霓，仙禽告瑞忽來儀。",
            "飄飄元是三山侶，兩兩還呈千歲姿。",
            "似擬碧鸞棲寶閣，豈同赤雁集天池。",
            "徘徊嘹唳當丹闕，故使憧憧庶俗知。"
        ],
        "title": "題瑞鶴圖",
        "id": "3860d558-eec7-40ac-a14c-31964029f8c8"
    },
    {
        "author": "宋徽宗",
        "paragraphs": [
            "穠芳依翠萼，煥爛一庭中。",
            "零露霑如醉，殘霞照似融。",
            "丹青難下筆，造化獨留功。",
            "舞蝶迷香徑，翩翩逐晚風。"
        ],
        "title": "詩一首",
        "id": "68730e73-ac40-4054-936e-3dc37fe63157"
    },
    {
        "author": "宋徽宗",
        "paragraphs": [
            "錦袍駿馬曉棚分，一點星馳百騎奔。",
            "奪得頭籌須正過，無令綽撥入邪門。"
        ],
        "title": "打毬詩",
        "id": "84470c89-cc18-45f3-8e0d-f9aacf78a3df"
    },
    {
        "author": "宋徽宗",
        "paragraphs": [
            "拔翠琪樹林，雙檜植靈囿。",
            "上稍蟠木枝，下拂龍髯茂。",
            "撐拏天半分，連卷虹南負。",
            "爲棟復爲梁，夾輔我皇構。"
        ],
        "title": "題雙檜",
        "id": "57430234-3cc4-4c32-878c-cf0d4c6258c3"
    },
    {
        "author": "宋徽宗",
        "paragraphs": [
            "九葉鴻基一旦休，猖狂不聽直臣謀。",
            "甘心萬里爲降虜，故國悲涼玉殿秋。"
        ],
        "title": "題燕山僧寺壁",
        "id": "6d0fe800-f22d-4af4-8848-f8db8f27c902"
    },
    {
        "author": "宋徽宗",
        "paragraphs": [
            "武帳初籌夜，雲駢忽帝鄉。",
            "百神陪禹葬，三載服堯喪。",
            "北極聯龍袞，西風拆雁行。",
            "空餘千古事，纘述愧重光。"
        ],
        "title": "泰陵挽詞  其一",
        "id": "ba495369-ccfa-4573-9efb-b4b3715de968"
    },
    {
        "author": "宋徽宗",
        "paragraphs": [
            "姑射仙期早，華胥夢已陳。",
            "朝廷繫聖母，基業付沖人。",
            "日轉銅壺影，天移玉座春。",
            "九病夫用笳鼓發，悲動屬車塵。"
        ],
        "title": "泰陵挽詞  其二",
        "id": "2cbe9f37-68b2-4e3c-bd0b-64eeed02c458"
    },
    {
        "author": "宋徽宗",
        "paragraphs": [
            "睿哲天攸縱，神機智獨謀。",
            "塵流藏寶閣，鎖鑰受降樓。",
            "風急鴒原晚，霜寒雁宿秋。",
            "遺衣今在寢，猶想未明求。"
        ],
        "title": "泰陵挽詞  其三",
        "id": "3c9c6cf6-c239-45db-b85b-247ef174af72"
    },
    {
        "author": "宋徽宗",
        "paragraphs": [
            "再御中天坐，猶思玉色溫。",
            "瑤階花自落，寶扇影空存。",
            "重感天倫戚，欽承世及恩。",
            "欲諧追述志，永紹裕陵尊。"
        ],
        "title": "泰陵挽詞  其四",
        "id": "3dc19fb9-4758-4557-9fa6-e50d21eaa5eb"
    },
    {
        "author": "宋徽宗",
        "paragraphs": [
            "憶開王邸日，曾駐六龍飛。",
            "玉宇春初永，金盤露未晞。",
            "荆根方並秀，棣萼更交輝。",
            "今日承基緒，追懷往事非。"
        ],
        "title": "泰陵挽詞  其五",
        "id": "4d17e992-542e-4d68-9e2c-1afb9083435a"
    },
    {
        "author": "宋徽宗",
        "paragraphs": [
            "政成天地不相違，瑞應中臺贊萬幾。",
            "夜浥垂珠濡綠葉，朝凝潤玉弄清輝。",
            "仙盆雲表秋難比，豐草宵零日未晞。",
            "本自君臣俱會合，更嘉報上美能歸。"
        ],
        "title": "甘露",
        "id": "f6a4fd10-ebed-4045-9421-e0a4239b3fab"
    },
    {
        "author": "宋徽宗",
        "paragraphs": [
            "道德方今喜迭興，萬邦從化本天成。",
            "定知金帝來爲主，不待春風便發生。"
        ],
        "title": "賜和蔡京",
        "id": "26447488-50fa-4e7b-8e34-e095ad32f617"
    },
    {
        "author": "宋徽宗",
        "paragraphs": [
            "保和殿下荔枝丹，文武衣冠被百蠻。",
            "思與近世同此味，紅塵飛鞚過燕山。"
        ],
        "title": "保和殿下荔枝成實賜王安中",
        "id": "4d37f8ca-3340-4506-953b-b9e3dc463c45"
    },
    {
        "author": "宋徽宗",
        "paragraphs": [
            "密移造化出閩山，禁御新栽荔子丹。",
            "山液乍凝仙掌露，絳苞初綻水精丸。",
            "酒酣國艷非朱粉，風泛天香轉蕙蘭。",
            "何必紅塵飛無騎，芬芳數本座中看。"
        ],
        "title": "宣和殿移植荔枝",
        "id": "5e769cef-5b52-43e5-8334-21a09b469c2d"
    },
    {
        "author": "宋徽宗",
        "paragraphs": [
            "報本精禋自國南，先期清廟宿齋嚴。",
            "層霄初擴同雲霽，暖吹俄回海日暹。",
            "十萬軍容冰作陣，九街鴛瓦玉爲簷。",
            "肅雍顯相同元老，行慶均釐四海霑。"
        ],
        "title": "己亥十一月十三日南郊祭天齋宮即事賜太師",
        "id": "cd7bec3a-61d1-4f15-9733-8d6abb4a0078"
    },
    {
        "author": "宋徽宗",
        "paragraphs": [
            "靈鼓黄麾道指南，紫壇蒼璧示凝嚴。",
            "聯翩玉羽層霄下，烜赫神光愛景暹。",
            "爲喜鸞輿回鳳闕，故留芝蓋出虬簷。",
            "禮天要作斯民福，解雨今當萬物霑。"
        ],
        "title": "清廟齋幄常有詩賜太師已曾和進禋祀禮成以目擊之事依前韻再進今亦用元韻復賜太師非特以此相困蓋清時君臣賡載亦一時盛事耳",
        "id": "c9cc612a-e58f-4ff8-80e4-6a133e90265f"
    },
    {
        "author": "宋徽宗",
        "paragraphs": [
            "天位迎陽轉斗南，千官山立盡恭嚴。",
            "共欣奠玉煙初達，爭奉回鸞日已暹。",
            "歸問雪中誰詠絮，冥搜花底自巡簷。",
            "禮成卻喜歌盈尺，端爲來麰萬宇霑。"
        ],
        "title": "太師以被賜暹字韻詩前後凡三次進和蓋欲示其韻愈嚴而愈工耳復以前韻又賜太師",
        "id": "2b3bf0d2-ec52-44b6-a995-e1c1f468ee47"
    },
    {
        "author": "宋徽宗",
        "paragraphs": [
            "碧落金風爽氣回，叢霄乍喜瑞霞開。",
            "經營欲致黎元福，敢謂詩人詠子來。"
        ],
        "title": "神霄玉清萬壽宮慶成卿以使事奉安聖像聞有二詩書幈俯同其韻復賜太師  其一",
        "id": "22b19687-aea9-48a0-b94f-291155f6d534"
    },
    {
        "author": "宋徽宗",
        "paragraphs": [
            "曈曚日馭曉光回，金碧相宜玉府開。",
            "步武煙霞還舊觀，百神應喜左元來。"
        ],
        "title": "神霄玉清萬壽宮慶成卿以使事奉安聖像聞有二詩書幈俯同其韻復賜太師  其二",
        "id": "db239f77-eaaa-4cd8-a346-041d8b4c1407"
    },
    {
        "author": "宋徽宗",
        "paragraphs": [
            "景龍江靜喜安流，玉色閑看浴翅鷗。",
            "已覺西風頗無事，何妨穩泛濟川舟。"
        ],
        "title": "昨日召卿等自卿私第泛舟經景龍江游擷芳園靈沼聞卿有小詩今俯同其韻賜太師  其一",
        "id": "a7f6336d-3476-40b2-9ba2-fc733de69288"
    },
    {
        "author": "宋徽宗",
        "paragraphs": [
            "登山想見留雲際，賞日還能傍水涯。",
            "對此已多重九興，先輸黄髪賞黄花。"
        ],
        "title": "昨日召卿等自卿私第泛舟經景龍江游擷芳園靈沼聞卿有小詩今俯同其韻賜太師  其二",
        "id": "023e28e0-7ae1-401b-aa69-e1ab62cbc4a9"
    },
    {
        "author": "宋徽宗",
        "paragraphs": [
            "錦繡煙霄碧玉山，縈紆靜練照晴川。",
            "留連不惜厭厭去，雅興難忘既醉篇。"
        ],
        "title": "昨日召卿等自卿私第泛舟經景龍江游擷芳園靈沼聞卿有小詩今俯同其韻賜太師  其三",
        "id": "ae78c95e-ba52-4fb7-99fd-0e8a3fcb9587"
    },
    {
        "author": "宋徽宗",
        "paragraphs": [
            "上清講席鬰蕭臺，俄有青田萬侶來。",
            "蔽翳晴空疑雪舞，低徊轉影類雲開。",
            "翻翰清唳遙相續，應瑞疑時尚不回。",
            "歸美一章歌盛事，喜今重見謫仙才。"
        ],
        "title": "上清寶籙宮立冬日講經之次有羽鶴數千飛翔空際公卿士庶眾目仰瞻卿時預榮觀作詩紀實來上因俯同其韻賜太師以下",
        "id": "76b97eec-4a06-49bd-9344-bba988004cb0"
    },
    {
        "author": "宋徽宗",
        "paragraphs": [
            "金明春色正芳妍，修禊佳辰集眾賢。",
            "久矣愆陽罹暵旱，沛然膏雨潤農田。",
            "乘時剩挾花盈帽，胥樂何辭酒滿船。",
            "所賴燮調功有自，佇期高廩報豐年。"
        ],
        "title": "上巳日賜太師",
        "id": "ad3cbb62-c3e4-4369-8e07-b84e83301a9c"
    },
    {
        "author": "宋徽宗",
        "paragraphs": [
            "桂子三秋七里香，麥雲九夏兩岐秀。",
            "雞舌五年千載棗，菊英九日萬齡黄。",
            "君臣燕衎昇平際，屬句論文樂未央。"
        ],
        "title": "宣和元年九月十二日賜宴聯句",
        "id": "c6e37cf3-ddce-409b-89c8-01bf91bb2f93"
    },
    {
        "author": "宋徽宗",
        "paragraphs": [
            "羽衛森嚴錦繡成，夜寒璧月有餘清。",
            "皇壇奠玉橫參近，柴燎升煙宿霧晴。",
            "晏粲九天風露迥，雍容群辟珮環聲。",
            "執綏更喜多儀肅，盛事應傳伯仲榮。"
        ],
        "title": "宣和己巳冬祀大禮卿以執綏侍玉輅回鑾禮畢以詩來上俯同元韻賜伸仍宣示俅傑",
        "id": "238b2445-43af-4f48-b48d-cbdd0123106f"
    },
    {
        "author": "宋徽宗",
        "paragraphs": [
            "國破山河在，人非殿宇空。",
            "中興何日是，搔首賦車攻。"
        ],
        "title": "汧州作  其一",
        "id": "5ea99dc4-0dbb-44d0-8890-03a262be83f0"
    },
    {
        "author": "宋徽宗",
        "paragraphs": [
            "國破山河在，宮庭荆棘春。",
            "衣冠今左衽，忍作北朝臣。"
        ],
        "title": "汧州作  其二",
        "id": "02930143-e5bf-4059-acd1-d1c0048aa9c4"
    },
    {
        "author": "宋徽宗",
        "paragraphs": [
            "投袂汧城北，西風又是秋。",
            "中原心耿耿，南淚思悠悠。",
            "嘗膽思賢佐，顒情憶舊游。",
            "故宮禾黍徧，行役閔宗周。"
        ],
        "title": "汧州作  其三",
        "id": "f321abfc-c6ce-4081-997c-5a475a933a12"
    },
    {
        "author": "宋徽宗",
        "paragraphs": [
            "杳杳神京路八千，宗祊隔越幾經年。",
            "衰殘病渴那能久，茹苦窮荒敢怨天。"
        ],
        "title": "汧州作  其四",
        "id": "19094d95-4a0e-435e-b200-1b52c76e109d"
    },
    {
        "author": "宋徽宗",
        "paragraphs": [
            "茸母初生忍禁煙，無家對景倍悽然。",
            "帝城春色誰爲主，遙指鄉關涕淚漣。"
        ],
        "title": "清明日作",
        "id": "43072d27-ef53-481c-833f-16b93d782ef6"
    },
    {
        "author": "宋徽宗",
        "paragraphs": [
            "句曲之山，有居其顛。",
            "誰氏之子，象帝之先。",
            "啟迪後人，淑修其身。",
            "守靜而篤，是爲葆真。",
            "在昔元符，作室其下。",
            "經始勿亟，以遺來者。",
            "我應受之，嗣紹厥緒。",
            "我儀圖之，繕此棟宇。",
            "考彼宮宇，因心而友。",
            "不日成之，克相其後。",
            "廼益其名，曰維萬寧。",
            "書以揭之，用妥明靈。",
            "道大無方，體用有常。",
            "以德則帝，以業而王。",
            "坐進此道，與道無極。",
            "神之聽之，洽此萬國。"
        ],
        "title": "元符萬寧宮慶成頌",
        "id": "b7e1f160-b918-48b6-8374-584259f0353e"
    },
    {
        "author": "宋徽宗",
        "paragraphs": [
            "當年問道屬高人，曾攬霞衣到紫宸。",
            "身是三山雲外侶，心無一點世間塵。",
            "征鴻望極幽棲遠，駕燕歸飛洞府新。",
            "多謝爲傳心法妙，此真真外更無真。"
        ],
        "title": "葆真觀妙沖先生歸山以詩送之",
        "id": "97da029c-3ec5-401c-a486-ba5a78310bdb"
    },
    {
        "author": "宋徽宗",
        "paragraphs": [
            "徹夜西風撼破扉，蕭條孤館一燈微。",
            "家山回首三千里，目斷天南無雁飛。"
        ],
        "title": "在北題壁",
        "id": "2e1807ad-a304-49c4-90aa-7b7899afc287"
    },
    {
        "author": "宋徽宗",
        "paragraphs": [
            "深村竹樹不知春，遠水殘霞接斷津。",
            "野客衣冠渾懶散，相逢疑是避秦人。"
        ],
        "title": "題古村圖",
        "id": "8048134c-3127-43df-b4c1-766e465e7a3c"
    },
    {
        "author": "宋徽宗",
        "paragraphs": [
            "瑤臺無信託青鸞，一寸芳心思萬端。",
            "莫向東風倚修竹，翠衫經得幾多寒。"
        ],
        "title": "題院畫冊 修竹士女圖",
        "id": "df933b66-4a8f-43c8-84fa-af8038e9c185"
    },
    {
        "author": "宋徽宗",
        "paragraphs": [
            "消受南薰一味涼，藕絲新織舞裙長。",
            "臨池試展凌波步，只恐紅蓮妬艷粧。"
        ],
        "title": "題院畫冊 荷花士女圖",
        "id": "2afdb5f6-2538-457a-a8b4-716815af1707"
    },
    {
        "author": "宋徽宗",
        "paragraphs": [
            "羅襪生香踏軟沙，釵橫玉燕鬢鬆鴉。",
            "春心正是芭蕉葉，羞見宜男並蒂花。"
        ],
        "title": "題院畫冊 芭蕉士女圖",
        "id": "6aabe076-e85e-483b-9eb6-ef4393306f4f"
    },
    {
        "author": "宋徽宗",
        "paragraphs": [
            "軟繡屏風小象牀，細風亭館玉肌涼。",
            "含情學寫鴛鴦字，墨洗蕉花露水香。"
        ],
        "title": "題院畫冊 滌硯士女圖",
        "id": "7906fe34-96c4-456d-9c43-3b2317dcd1c8"
    },
    {
        "author": "宋徽宗",
        "paragraphs": [
            "濃黛消香澹兩蛾，花陰試步學凌波。",
            "專房自得傾城色，不怕涼風到扇羅。"
        ],
        "title": "題院畫冊 團扇士女圖",
        "id": "c60e15a8-0a3b-49f0-b168-1a1550f164fc"
    },
    {
        "author": "宋徽宗",
        "paragraphs": [
            "錦棠天與麗，映日特妖嬈。",
            "五色絢儀鳳，真堪上翠翹。"
        ],
        "title": "海棠通花鳳",
        "id": "4fd7f0b1-4905-4b1f-922f-59c3cbdd52bb"
    },
    {
        "author": "宋徽宗",
        "paragraphs": [
            "並亞隴雲飛，穩巢文杏枝。",
            "高棲良自得，蜂蝶莫相疑。"
        ],
        "title": "杏花鸚鵡",
        "id": "7ca2c574-59e9-4a1b-b245-36d61fc946c2"
    },
    {
        "author": "宋徽宗",
        "paragraphs": [
            "太平蜀雀異，仍映碧桃間。",
            "一秀三千歲，高枝永共攀。"
        ],
        "title": "千葉碧桃蘋茄",
        "id": "34755e8e-a0b4-4c6d-badd-17e899993763"
    },
    {
        "author": "宋徽宗",
        "paragraphs": [
            "垂身如逮下，名冠八仙中。",
            "最是天真處，櫻桃一點紅。"
        ],
        "title": "聚八仙倒掛兒",
        "id": "affeabe4-3d56-4161-902e-7af09000e8cf"
    },
    {
        "author": "宋徽宗",
        "paragraphs": [
            "出谷傳聲美，遷喬立志高。",
            "故教桃竹映，不使近蓬蒿。"
        ],
        "title": "桃竹黄鶯",
        "id": "b6e78f61-4b65-43eb-8350-1095804c7c62"
    },
    {
        "author": "宋徽宗",
        "paragraphs": [
            "佳名何拔萃，美譽占遊春。",
            "三月來禽媚，嬉娛異眾倫。"
        ],
        "title": "金林檎游春鶯",
        "id": "e96d5685-fb75-4d3b-be51-b62722ee704e"
    },
    {
        "author": "宋徽宗",
        "paragraphs": [
            "山禽矜逸態，梅粉弄輕柔。",
            "已有丹青約，千秋指白頭。"
        ],
        "title": "香梅山白頭",
        "id": "8e372ab4-0f19-4960-b27e-51df68aa2f00"
    },
    {
        "author": "宋徽宗",
        "paragraphs": [
            "趙昌下筆摘韶光，一軸黄金滿斛量。",
            "借我圭田三百畝，真須買取作花王。"
        ],
        "title": "趙昌江梅山茶",
        "id": "7a1d7ad8-4b99-4476-a20f-0149b5ed6818"
    },
    {
        "author": "宋徽宗",
        "paragraphs": [
            "樓臺影裏和風煖，絃管聲中瑞日長。",
            "從聽嬌鸚說來路，莫教蜂蝶損濃芳。"
        ],
        "title": "題梨花圖",
        "id": "16015568-c986-49dd-95ac-138c65077dd2"
    },
    {
        "author": "宋徽宗",
        "paragraphs": [
            "有唐至治詠康哉，闢館登延經濟才。",
            "廱泮育賢今日盛，彙征無復隱蒿萊。"
        ],
        "title": "題唐十八學士圖二首  其一",
        "id": "ff336380-7c88-44ad-8392-c0b3b74d7d3c"
    },
    {
        "author": "宋徽宗",
        "paragraphs": [
            "儒林華國古今同，吟咏飛毫醒醉中。",
            "多士作新知入彀，畫圖猶喜見文雄。"
        ],
        "title": "題唐十八學士圖二首  其二",
        "id": "ad6fc58e-dce7-40f8-9bcf-12a8bc7a76b9"
    },
    {
        "author": "宋徽宗",
        "paragraphs": [
            "乍覺生風喜雨涼，農家得地發田穰。",
            "卻緣暑退秋光滿，點滴高梧似漏長。"
        ],
        "title": "詩一首",
        "id": "d353b245-a16a-4e2c-83f6-2b2cbf20d7d0"
    },
    {
        "author": "宋徽宗",
        "paragraphs": [
            "欲借嵯峨萬仞崇，故將工巧狀層峰。",
            "數尋蒼色如煙合，一片盤根似蘚封。",
            "院宇接連常藉竹，池亭掩映卻憑松。",
            "分明裝出依巖寺，只欠清宵幾韻鐘。"
        ],
        "title": "詩二首  其一",
        "id": "cb4df5cc-7057-4e0d-8074-96a7a8707c6d"
    },
    {
        "author": "宋徽宗",
        "paragraphs": [
            "風霜正臘晨，早見幾枝新。",
            "預荷東皇化，偷回北苑春。",
            "旗槍雖不類，荈蘖似堪倫。",
            "已有清榮諭，終難混棘蓁。"
        ],
        "title": "詩二首  其二",
        "id": "8e5b5b10-ccc5-4d58-884e-6213185e0729"
    },
    {
        "author": "宋徽宗",
        "paragraphs": [
            "清和節後綠枝稠，寂寞黄梅雨乍收。",
            "畏日正長凝碧漢，薰風微度到丹樓。",
            "池荷成蓋閑相倚，徑草鋪裀色更柔。",
            "永晝搖紈避繁溽，杯盤時欲對清流。"
        ],
        "title": "夏日",
        "id": "8ed28ff9-dc1e-4d8d-a629-0751e1830ef5"
    },
    {
        "author": "宋徽宗",
        "paragraphs": [
            "十二樓藏玉蝶中，鳳凰雙宿碧梧桐。",
            "流霞淺酌留君醉，今夜吹簫第幾重。"
        ],
        "title": "詩一首",
        "id": "915dcfe6-5bfa-4b00-8f6b-bbaea9598e9b"
    },
    {
        "author": "宋徽宗",
        "paragraphs": [
            "獨善傳家久，功名冠世豪。",
            "平原滂雨澤，嶺外息風濤。",
            "緩拜恩箋盛，相傳道義高。",
            "嗟予塵世隔，安得自陪叨。"
        ],
        "title": "蔡謨諫議大夫兼樞密使都督諸路軍馬戶部尚書賜歸田",
        "id": "5cb95812-19d8-4bd8-ae67-e52558e0c4fd"
    },
    {
        "author": "宋徽宗",
        "paragraphs": [
            "人生何事厭囂塵，汎宅浮家冬復春。",
            "今日暫來猿鶴語，他年應召白雲人。"
        ],
        "title": "幸徐常廬",
        "id": "8829f279-0982-4cfc-9746-9f934cce632f"
    },
    {
        "author": "宋徽宗",
        "paragraphs": [
            "異品殊葩共翠柯，嫩紅拂拂醉金荷。",
            "春羅幾疊敷丹陛，雲縷重縈浴絳河。",
            "玉鑑和鳴鸞對舞，寶枝連理錦成窼。",
            "東君造化勝前歲，吟繞清香故琢磨。"
        ],
        "title": "牡丹",
        "id": "3682f840-cfca-48c0-8c61-5cc7695f8994"
    },
    {
        "author": "宋徽宗",
        "paragraphs": [
            "天產乾皋此異禽，遐陬來貢九重深。",
            "體全五色非凡質，惠吐多言更好音。",
            "飛翥似憐毛羽貴，徘徊如飽稻粱心。",
            "緗膺紺趾誠端雅，爲賦新篇步武吟。"
        ],
        "title": "題繁杏鸚鵡圖",
        "id": "da41b9da-9f9b-4e46-a143-46a8bca01670"
    },
    {
        "author": "宋徽宗",
        "paragraphs": [
            "殊狀難名各蔽虧，高□崒屼□巍巍。",
            "直疑伏獸身將動，常恐長蛟勢□□。",
            "裂幾層蒼檜□，凝嵐四接老松圍。",
            "名封三品非無美，飲羽曾令壯奮□。"
        ],
        "title": "怪石",
        "id": "9bd82c9a-4965-4691-9e6d-d6df1ae3c165"
    },
    {
        "author": "宋徽宗",
        "paragraphs": [
            "雅燕酒酣添逸興，玉真軒內看安妃。"
        ],
        "title": "句  其一",
        "id": "2fdce9c4-c183-48e2-9241-348923b48ada"
    },
    {
        "author": "宋徽宗",
        "paragraphs": [
            "相公公相子。"
        ],
        "title": "句  其二",
        "id": "59fbcb44-b6cc-4e4a-88f1-372ad55ff6ad"
    },
    {
        "author": "宋徽宗",
        "paragraphs": [
            "北斗七星三四點。"
        ],
        "title": "句  其三",
        "id": "e11f7956-f753-4bd3-9d78-a641e0cf1c4a"
    },
    {
        "author": "宋徽宗",
        "paragraphs": [
            "選飯來時不喜餐，御廚空費八珍盤。"
        ],
        "title": "句  其四",
        "id": "048437a6-1d52-4774-ab91-2bd3f345f051"
    },
    {
        "author": "宋徽宗",
        "paragraphs": [
            "方當月白風清夜，正是霜高木落時。"
        ],
        "title": "句  其五",
        "id": "22258913-bb6b-42c1-959b-7cdbda4c0140"
    },
    {
        "author": "宋徽宗",
        "paragraphs": [
            "落花滿地春光晚，芳草連雲暮色深。"
        ],
        "title": "句  其六",
        "id": "935de35b-1d03-4ca9-9bf3-d489fb0be2eb"
    },
    {
        "author": "宋徽宗",
        "paragraphs": [
            "網羅今不密，回首不須驚。"
        ],
        "title": "句  其七",
        "id": "2881dee4-5a60-410e-866f-424d3a9fe1e2"
    },
    {
        "author": "宋徽宗",
        "paragraphs": [
            "午夜笙歌連海嶠，春風燈火過湟中。"
        ],
        "title": "句  其八",
        "id": "4495daa9-33b1-4a15-af5f-6973f6c0145b"
    },
    {
        "author": "宋徽宗",
        "paragraphs": [
            "暖河消雪带，風柳散冰絲。"
        ],
        "title": "句  其九",
        "id": "3a79a07e-b2e2-4066-bc7d-8bbb5bbc14cd"
    },
    {
        "author": "宋徽宗",
        "paragraphs": [
            "玉階齊種女貞子，大覺金仙采擷來。"
        ],
        "title": "句  其一○",
        "id": "f8f85b17-f8e1-4762-a31a-a2409a6afb13"
    },
    {
        "author": "宋徽宗",
        "paragraphs": [
            "日射晚霞金世界，月臨天宇玉乾坤。"
        ],
        "title": "句  其一一",
        "id": "2de69dcf-f35a-4c5a-bd04-2d8c9204b201"
    },
    {
        "author": "宋徽宗",
        "paragraphs": [
            "危樓日暮人千里，欹枕風秋雁一聲。"
        ],
        "title": "句  其一二",
        "id": "20f71120-c81f-47b3-acc4-74d40e628b69"
    },
    {
        "author": "宋徽宗",
        "paragraphs": [
            "詩題：宮詞首句：日冷天晴近臘時，嫌羅不著索輕□。",
            "後宮宮女無多少。"
        ],
        "title": "存目  其一",
        "id": "b541938d-2855-4da2-8745-7fb9c8011674"
    },
    {
        "author": "宋徽宗",
        "paragraphs": [
            "詩題：宮詞首句：翡翠盤龍裝繡額。"
        ],
        "title": "存目  其二",
        "id": "dfbcecc4-0a4b-4af3-978e-5ccb35f2baff"
    },
    {
        "author": "周紫芝",
        "paragraphs": [
            "天門玉鑰雙龍開，霓旌羽蓋天上來。",
            "管絃嘈雜入霄漢，美人侍燕黄金臺。",
            "羽觴行酒歡未足，燕姬成行列紅玉。",
            "梁王半醉起更衣，夜按玉簫親度曲。",
            "曲終舉袂俱爭妍，拜舞樽前稱萬年。",
            "三山玉女朝羣仙，當時弄玉飛上天，至今臺下草如烟。"
        ],
        "title": "吹臺曲",
        "id": "fea05f68-5a2f-4dfa-917b-60894d189878"
    },
    {
        "author": "周紫芝",
        "paragraphs": [
            "玉顔如花越王女，自小嬌癡不歌舞。",
            "嫁作江南國主妃，日日思歸淚如雨。",
            "江南江北梅子黄，潮頭夜漲秦淮江。",
            "江邊雨多地卑濕，旋築高臺匀曉粧。",
            "千艘命載越中土，喜見越人仍越語。",
            "人生脚踏鄉土難，無復歸心越中去。",
            "高臺何易傾，曲池亦復平。",
            "越姬一去向千載，不見此臺空有名。"
        ],
        "title": "越臺曲",
        "id": "011fdb2c-fd2b-41f0-b66f-0deb50c201ae"
    },
    {
        "author": "周紫芝",
        "paragraphs": [
            "楚宫夜半旌旗動，曉逐君王獵雲夢。",
            "君王醉挽金僕姑，笑射雙鵰落飛鞚。",
            "霜風獵獵吹白羽，狨鞍下時日未午。",
            "天上臺高翠被寒，雨濕煙霏夢神女。",
            "行雲飛去不可留，却望陽臺無處所。",
            "魂凝睇遠煙淒迷，猿啼巫峽東復西。",
            "江邊獵火一萬炬，貂裘醉擁君王歸。",
            "章華千門復萬户，侍女焚香迎輦步。",
            "君心誰能念舊恩，忍淚悲啼不成語。",
            "願壽君王一萬年，常向陽臺夢雲雨。"
        ],
        "title": "巫山曲",
        "id": "b4d503b8-ddc7-46ed-a47f-e979a4ec175c"
    },
    {
        "author": "周紫芝",
        "paragraphs": [
            "大垂手，小垂手，江南白符世希有。",
            "吳姬十指玉纖纖，白苧新裁舞衣小。",
            "秋江四面繞吳宫，吳宫霜橘樹樹紅。",
            "吳王夜燕不知曉，但見紅日昇曈曨。",
            "美人低鬟復回袖，持酒獻君君一笑。",
            "人生得意不行樂，白日如梭夜催晝。",
            "吳山依舊吳江清，離宫故苑難爲情。",
            "不知誰遣南山鹿，還向姑蘇臺下行。"
        ],
        "title": "白苧歌",
        "id": "aa80e9b3-9688-47ee-b639-b3c6749209cb"
    },
    {
        "author": "周紫芝",
        "paragraphs": [
            "五雜俎，壠頭水。",
            "往復來，玉關騎。",
            "不得已，從士子。"
        ],
        "title": "五雜俎  其一",
        "id": "5fc8c39c-5061-46ae-8d1d-ba4e63715355"
    },
    {
        "author": "周紫芝",
        "paragraphs": [
            "五雜俎，雲際翮。",
            "往復來，長安陌。",
            "不得已，千里客。"
        ],
        "title": "五雜俎  其二",
        "id": "48809050-8b98-48e3-9c3a-e1a9eeeea144"
    },
    {
        "author": "周紫芝",
        "paragraphs": [
            "五雜俎，夜茫茫。",
            "往復來，雁南翔。",
            "不得已，思故鄉。"
        ],
        "title": "五雜俎  其三",
        "id": "79f5457a-4dac-4498-b4f4-c1e6da5dc964"
    },
    {
        "author": "周紫芝",
        "paragraphs": [
            "千秋節當八月五，御樓卷簾看馬舞。",
            "黄衫玉带分兩行，繡衣宫人擊雷鼓。",
            "梨園法曲凄且清，相傳猶是隋家聲。",
            "宜春北院蛾眉小，初按新聲未有名。",
            "侍女焚香跪瑤席，更看真妃作生日。",
            "恰值南方驛使來，旋採風枝露猶濕。",
            "當時盛事人爭傳，荔枝香曲是新翻。",
            "宫中行樂事亦秘，此曲不許人間聞。",
            "馬嵬夢斷香塵息，滿山荔子無人摘。",
            "却歸西內冷如冰，一聽遺音淚空滴。"
        ],
        "title": "荔枝香",
        "id": "7ff26cf0-1fe5-4228-9bd4-a76ba300fad6"
    },
    {
        "author": "周紫芝",
        "paragraphs": [
            "五谿妖蠻盤瓠種，穴狐跳梁恃餘勇。",
            "漢庭老驥聞朔風，兩耳如錐四蹄踴。",
            "南方毒霧堕跕鳶，五谿谿深軍不前。",
            "健兒六月半病死，欲渡五谿無渡船。",
            "將軍誓死心獨苦，本爲官家誅黠虜。",
            "誰知君側有讒徒，剛道將軍似賈胡。",
            "人生富貴一衰歇，會令薏苡成明珠。",
            "祁連高結衞青冢，文淵藁葬無人送。",
            "至今行客武溪傍，誰爲將軍一悲慟。"
        ],
        "title": "武谿深",
        "id": "284950c8-542b-4a56-b085-79f8ab151f01"
    },
    {
        "author": "周紫芝",
        "paragraphs": [
            "清江漫漫日夜流，江邊無風人自愁。",
            "馮夷擊鼓河伯怒，蛟龍掉尾魚吞舟。",
            "人生一死亦難處，何不相從聽媪語。",
            "公無渡河公自苦，人心險過山嵯峨，豺狼當路君奈何。",
            "勸君收淚且勿歌，世間平地多風波。"
        ],
        "title": "公無渡河",
        "id": "6d07534e-95bd-49fe-bdeb-735bc987c41b"
    },
    {
        "author": "周紫芝",
        "paragraphs": [
            "長安城邊邊地永，萬里沙場地無井。",
            "秦人掘土土作城，城下窟深胡水冷。",
            "漢家將軍號都護，西征上隴寒日暮。",
            "野駝跑水無處尋，飲馬長城窟邊去。",
            "長城窟，古來戰死多白骨。",
            "征人半作馬下塵，猶向陰山鬬馳突。",
            "去時胡天霜雁鳴，歸見玉關春草生。",
            "將軍功高封列城，鬬死伍符無姓名。"
        ],
        "title": "飲馬長城窟行",
        "id": "70dbf968-00b5-4a44-8dcc-5d3fab02a7e1"
    },
    {
        "author": "周紫芝",
        "paragraphs": [
            "武皇開疆三萬里，滇池初穿柏梁起。",
            "更鑄仙人承露盤，萬歳千秋奉天子。",
            "當時謾說邜金刀，誰知更有當塗高。",
            "銅雀臺高阿瞞死，八方才人閙如蟻。",
            "玉井綺欄心未厭，猶取金仙着前殿。",
            "金仙辭漢憶漢主，登車殷勤垂玉筯。",
            "獨捧金盤出故宫，回頭忍看咸陽樹。",
            "魏宫羣臣眼親見，朝着魏冠暮歸晉。",
            "可憐長安肉食兒，不如頑銅猶有知。"
        ],
        "title": "金銅歌",
        "id": "c06d9cbb-23ca-4931-b8ae-c415b2ddbea1"
    },
    {
        "author": "周紫芝",
        "paragraphs": [
            "春風淡蕩春雲淺，陌上柔桑青宛宛。",
            "青天易雨亦易晴，吳蠶催眠欲成繭。",
            "羅敷採桑南陌頭，翠鬟皴鬌光欲流。",
            "羅襦吹香白玉佩，青絲絡籠黄金鈎。",
            "君王年少如秋水，欲學鴛鴦對飛起。",
            "贈君身上雙明璫，結君同生亦同死。",
            "羅敷歛衽前致詞，詞多慷慨中含悲。",
            "念言夫婿良家子，委身結髪爲夫妻。",
            "人生匹配各有偶，願逐狗走隨雞飛。",
            "江水可竭山可移，妾心皎皎君當知。"
        ],
        "title": "日出東南隅行",
        "id": "ab79d968-3b5f-47ed-bf62-cd43f3e3d66d"
    },
    {
        "author": "周紫芝",
        "paragraphs": [
            "黄門急詔下，趣封南郡王。",
            "鸞輅儼且深，班劍列成行。",
            "建以左纛旆，樹以羽葆幢。",
            "骨肉厚恩義，門户生輝光。",
            "分封得大國，四境彌土疆。",
            "那知以嫌猜，將身觸嗔怒。",
            "徵我還上都，令我不得住。",
            "奪我封侯印，被我五兩組。",
            "低頭屏氣息，對客不敢語。",
            "紅窗昏夜燈，白淚墮秋雨。",
            "鬱鬱兩大樹，依依近牆宇。",
            "鴉鴉枝上啼，腷腷振兩羽。",
            "沉沉夜未央，紞紞方三鼓。",
            "侍兒聞之喜，攬衣中夜起。",
            "起敲齋閤門，秉燭具肴旨。",
            "再拜前致詞，靈烏未可鄙。",
            "吾聞烏夜啼，霈澤覃萬里。",
            "杲杲方平旦，使者已在門。",
            "官家有詔書，爲君敦厚恩。",
            "舊憤知己釋，徙封意增勤。",
            "客有鮑書記，當代稱能文。",
            "命作啼烏曲，樂府傳清芬。",
            "人生欲富貴，生身恨不早。",
            "富貴豈不好，危機亦難蹈。",
            "古來兄弟間，生死在一朝。",
            "煮豆然豆豆葉焦，靈烏莫厭聲嘵嘵。"
        ],
        "title": "烏夜啼",
        "id": "8da8fd4a-c854-4037-91eb-29d9645f4c40"
    },
    {
        "author": "周紫芝",
        "paragraphs": [
            "漢宫三十六，複道高崔嵬。",
            "皇情極遊豫，警蹕北之回。",
            "蒼螭挾龍輈，風伯清路埃。",
            "羽衞森戞擊，玉輿久徘徊。",
            "青娥絕望幸，故宫秋葉催。",
            "舉頭望霄漢，白露零玉階。"
        ],
        "title": "上之回",
        "id": "6a24deaf-b7d1-4077-9c1b-784609e51f7e"
    },
    {
        "author": "周紫芝",
        "paragraphs": [
            "蓬萊宫中春草綠，君王無事歡不足。",
            "宜春北院小蛾眉，日日霓裳按新曲。",
            "侍女傾心復盡計，歌舞君前不如意。",
            "今年新得太真妃，從此龍顔不勝喜。",
            "望春楼下紇那歌，枉說揚州古銅器。",
            "梨園樂府兩部齊，盡歌樂府新歌詞。",
            "君門誰道九重遠，歲久歡聲聞遠夷。",
            "漁陽萬騎倉黄入，帳中妃子吞聲泣。",
            "當時掌上不忍看，玉骨埋時煙雨濕。",
            "屬車塵遠空郵亭，郵亭牧豎嗟娉婷。",
            "凌波襪在香未絕，萬人爭看俱傷情。",
            "一朝持入咸陽市，空得千金賈客驚。"
        ],
        "title": "得寶子",
        "id": "ff986180-2439-485d-a6eb-a3800f587f59"
    },
    {
        "author": "周紫芝",
        "paragraphs": [
            "漢宫侍女知幾千，爭妍取寵俱可憐。",
            "誰知恩愛託畫手，黄金買得昭陽眠。",
            "昭君自恃玉顔好，未信光陰鏡中老。",
            "不知萬里嫁胡兒，憔悴蛾眉葬秋草。",
            "憶得昭君初嫁時，含羞忍淚無人知。",
            "胡天漫漫沙漠遠，空抱琵琶說别離。",
            "捐金得寵固可恥，委身胡酋不如死。",
            "世間妍醜何曾分，自古賢愚亦如此。"
        ],
        "title": "昭君行",
        "id": "2a18a4db-56ca-42e6-9c8e-39d07e28166f"
    },
    {
        "author": "周紫芝",
        "paragraphs": [
            "江雲欲雪江風吹，王敦城頭烏夜啼。",
            "雲深月暗風轉急，驚烏繞樹無安枝。",
            "狂風忽來飛不定，夜半無巢何所依。",
            "情知天公有風雨，何不結巢高樹棲。",
            "君不見秦氏庭中雙桂美，庭烏生雛八九子。",
            "烏生豈不念高飛，託君庭陰飛不起。",
            "那知君家輕薄兒，彈丸脫手兩翅垂。",
            "無巢悔不巢巍巍，有巢悔不常高飛，人生禍福難豫期。"
        ],
        "title": "烏飛曲",
        "id": "21b7ea70-665d-4104-b506-6ed5e037f701"
    },
    {
        "author": "周紫芝",
        "paragraphs": [
            "藝蘭當九畹，蘭生香滿路。",
            "紉君身上衣，光明奪縑素。",
            "孤芳一衰歇，凋零濕秋露。",
            "佩服得君子，亦足慰遲暮。",
            "採摘良不辭，新枝忽成故。",
            "向來桃李場，紅顔照當户。",
            "紛紛自芳菲，榮枯復誰顧。"
        ],
        "title": "秋蘭詞",
        "id": "e74b70a6-4a55-46ac-9bdc-2cd869280773"
    },
    {
        "author": "周紫芝",
        "paragraphs": [
            "美人臨曉鏡，睡足含春嬌。",
            "手持白玉尺，睥睨金錯刀。",
            "欲将雙綵鳳，對飛宫錦袍。",
            "誰知遊冶郎，經年事遊遨。",
            "但知山上山，不說大刀頭。",
            "君看良家子，盡屬六郡豪。",
            "一朝著鎧甲，萬里隨炊刁。",
            "家人剪春衫，欲寄道里遙。",
            "緘封望絕塞，蓬首時自搔。",
            "蕩子會當歸，行人日儦儦。",
            "别去隔生死，不保夕與朝。",
            "寄言樓中婦，清淚且當收。",
            "猶勝作征衣，遠寄邊城秋。"
        ],
        "title": "金錯刀",
        "id": "46d0cc3a-cda8-468e-b6a6-da1963c14cb5"
    },
    {
        "author": "周紫芝",
        "paragraphs": [
            "石頭城南五馬渡，一馬成龍上天去。",
            "晉家天子再御朝，洛陽胡騎空無數。",
            "當時枉道馬與王，高官飽食豐豺狼。",
            "車前已賜蘭斑物，江上空餘劍戟場。",
            "日光射天驚賊壘，封豖長蛇夢中起。",
            "倉皇只欲玩遺鞭，誰信龍媒已千里。",
            "黄鬚有智人豈知，不料將軍未死時。",
            "着新脫故真是賊，白犬下齧天應遲。",
            "誰道晉朝公與相，不及金谷園中兒。"
        ],
        "title": "湖陰行",
        "id": "4c6f4cf7-da97-43dd-be55-ffa285944d60"
    },
    {
        "author": "周紫芝",
        "paragraphs": [
            "黄榆落盡河水冰，隋渠兩岸無人行。",
            "雪花漫天大如掌，北風吹馬南人驚。",
            "縣官藏冰避炎熱，健兒鑿冰手流血。",
            "安得身隨花石官，當路誰人敢呵喝。",
            "黄流千里凍徹底，舳艫相仍凍銜尾。",
            "天公便合回陽和，桃花水暖流春波。",
            "望春樓上天顔喜，齊聲爭唱紇那歌。"
        ],
        "title": "隋渠行",
        "id": "5c441de4-0da1-4e0f-b749-d26e3e3baa9c"
    },
    {
        "author": "周紫芝",
        "paragraphs": [
            "黄昏明月上朱樓，簾旌射月香霧浮。",
            "畫欄垂手樓中女，對月低眉不舉頭。",
            "人似長干橋下水，一去悠悠幾千里。",
            "謾道嫁雞逐雞飛，長干夫婿那得知。"
        ],
        "title": "長干曲",
        "id": "d80cf3af-60ca-4bfa-a616-85d41670fbaa"
    },
    {
        "author": "周紫芝",
        "paragraphs": [
            "白頭垂垂五男父，一生辛勤立門户。",
            "五男炊白割紅鮮，阿翁採薪供五男。",
            "悲風慘慘寒日暮，翁入採山遭猛虎。",
            "猛虎磨牙臥道邊，五男持戟誰敢前。"
        ],
        "title": "五男父",
        "id": "dda88da3-5a9e-41ef-93ca-39ecff53aa3f"
    },
    {
        "author": "周紫芝",
        "paragraphs": [
            "五嶺南來山最多，驅軍日涉千坡陁。",
            "山中食菜不食肉，十室九家俱事魔。",
            "縣官給錢捕魔鬼，八萬魔軍同日起。",
            "將軍新破强虜回，馬前班劍如流水。",
            "生斬妖精拔羽幢，傳首天庭藁街死。",
            "當時平田作戰場，至今遺骼無人藏。",
            "舊居雖在人不見，破屋蕭蕭圍短牆。"
        ],
        "title": "魔軍行",
        "id": "ab6213da-95d4-4c26-82fe-4da3aa137747"
    },
    {
        "author": "周紫芝",
        "paragraphs": [
            "新安野婦雙鬢垂，紅膏塗靨深畫眉。",
            "青襜兩幅不掩骭，赤脚一雙深染泥。",
            "餉耕如賓有翁媪，頭戴銀冠相媚好。",
            "銀冠猶是嫁時粧，馬上不知人絕倒。",
            "長年相見無别離，竟死不識愁眉啼。",
            "紅顔暗逐春光老，暮櫛常隨落日低。",
            "秋娘一尺春風髻，下蔡陽城盡風靡。",
            "傾城可愛亦可憐，野婦誰知有西子。"
        ],
        "title": "野婦行",
        "id": "c6877a76-978e-4750-807a-603f82d3cac6"
    },
    {
        "author": "周紫芝",
        "paragraphs": [
            "天寒村落家家忙，飯牛穫稻催滌場。",
            "燎薪炊黍呼婦子，夜半舂粟輸官倉。",
            "大兒擔囊小負槖，掃廪傾囷不須惡。",
            "縣胥里正不到門，了得官租舉家樂。",
            "去年有米不願餘，今年米白要如珠。",
            "路傍老人拍手笑，盡道官兵嫌米麤。",
            "良農飬兵與胡競，胡騎不來自亡命。",
            "田家終歲負耕縻，十農飬得一兵肥。",
            "一兵唱亂千兵隨，千家一炬無孑遺。",
            "莫飬兵，飬兵殺人人不知。"
        ],
        "title": "輸粟行",
        "id": "d5f9d088-6428-4489-a08f-79435ad82986"
    },
    {
        "author": "周紫芝",
        "paragraphs": [
            "三月江南好春色，買酒家家作寒食。",
            "男呼女喚俱出遊，扶路醉歸歡樂極。",
            "街頭盡日無人行，多在山村少在城。",
            "踏歌賽願一時了，上冢歸來聞笑聲。",
            "豈料如今一百五，畫戟滿城椎戰鼓。",
            "子孫半作泉下人，薄酒不澆山上土。",
            "死者已往生者存，隨分歡娛各兒女。",
            "烹魚裹菜當盤飱，花作紅粧鳥歌舞。",
            "君不見江南江北多戰場，去年白骨無人藏。"
        ],
        "title": "寒食曲",
        "id": "d35137cd-94ad-4314-9c40-858a67e570c2"
    },
    {
        "author": "周紫芝",
        "paragraphs": [
            "吳江十月霜華淺，秋空無雲霜日暖。",
            "芭蕉樹暗簾幕垂，木芙蓉開紅婉婉。",
            "銀床露重梧葉飛，金錢掃地秋蘭萎。",
            "無人自對秋風笑，黄菊葵花不同調。",
            "慢綠妖紅解醉人，徐娘未老秋娘少。",
            "少年時節歡樂多，紅蓮影落秋江波。",
            "若耶女兒白如玉，夜半採蓮聞棹歌。",
            "驚風吹浪鴛鴦起，回頭日月飛梭裏。",
            "對花不飲今蹉跎，淚濕秋風當奈何。"
        ],
        "title": "木芙蓉歌",
        "id": "37b92bcc-6ff6-4dd6-bfbf-c44d2f5d8453"
    },
    {
        "author": "周紫芝",
        "paragraphs": [
            "憶昔長安晝閉門，胡兵四面如雲屯。",
            "嗣皇明聖日月出，盡剗宿蠧清妖氛。",
            "黄門急詔忽夜下，驛騎四出爭馳奔。",
            "明朝都人看傳首，賀客縱横各持酒。",
            "利劍空膏六貴人，富貴回頭信何有。",
            "一身成粉骨成塵，當時近前丞相嗔。",
            "高臺曲池已荆棘，援琴誰作雍門吟。"
        ],
        "title": "雍門行",
        "id": "d4f59d6a-9922-451e-b131-8d5f9a0ff216"
    },
    {
        "author": "周紫芝",
        "paragraphs": [
            "漢作樓船三百尺，江南父老何曾識。",
            "船頭擊鼓轉紅旗，船尾踏車人不知。",
            "君王英略似漢武，要挽江心射蛟弩。",
            "天戈指日殄匈奴，先遣偏舟下江浦。",
            "三年血滿秋江紅，洞庭搖落悲秋風。",
            "漫山柵水作城寨，逆氣不腥河伯宫。",
            "驚濤捲地噴飛雪，艨艟一出千艘空。",
            "將軍自駕木城去，莫歎龍驤作阿童。"
        ],
        "tags": [
            "洞庭湖"
        ],
        "title": "艨艟行",
        "id": "2d00ac90-d5ab-4b5b-bb00-2cb72d0ebd5a"
    },
    {
        "author": "周紫芝",
        "paragraphs": [
            "淮田一廢不復秋，五夫扶犁當一牛。",
            "番兵大入郡不守，青窠未熟官來收。",
            "狐狸晝嘯荆棘裏，此事最貽廊廟憂。",
            "羽檄徵牛牛蔽野，問言萬里來容州。",
            "容州價賤苦易得，四蹄纔堪一劍易。",
            "來時草青今草黄，道路既遠多死傷。",
            "沙場草淺食不飽，夕陽時見烏銜創。",
            "江北江南幾阡陌，幾牛能滿千家倉。",
            "願言田父各努力，會見西風禾黍長。",
            "將軍官大馬亦壯，肯使胡兒窺漢疆。"
        ],
        "title": "五谿道中見羣牛蔽野問之容州來感其道里之遠乃作短歌以補樂府之闕",
        "id": "d6f04490-5967-4025-ae59-7d5b16847521"
    },
    {
        "author": "周紫芝",
        "paragraphs": [
            "山西驍將真黥奴，兩斛笑彎金僕姑。",
            "偶然浮雲變蒼狗，身騎高馬稱金吾。",
            "胡兵倉黄忽南渡，地黑天昏兩龍去。",
            "賊臣僭僞誰適從，將軍一呵百官懼。",
            "仗劍前驅趣翠華，路人辟易空回顧。",
            "至今願返河陽狩，荆棘艱難窘天步。",
            "未懸北闕新頭顱，猶带安西舊都護。",
            "前年縱兵肥水頭，横屍千里行人愁。",
            "帳前騎士勇如虎，帳下嬌娥雙臉羞。",
            "藁街流血天忽怒，小兒跳梁健兒舞。",
            "寄語盧龍與范陽，中書相公今尚父，慎勿更如奴跋扈。"
        ],
        "title": "黥奴行",
        "id": "8ce53a49-6c4e-46da-8ec8-f2f8391e697c"
    },
    {
        "author": "周紫芝",
        "paragraphs": [
            "秣陵城門夜不開，城頭椎鼓鳴春雷。",
            "緋衣擎火燎民屋，萬井一炬飛紅埃。",
            "道傍横屍人不識，血流但見秦淮赤。",
            "府中官吏一百人，盡取姓名書罪籍。",
            "元戎被執不得歸，賊坐黄堂縱呵斥。",
            "明朝傳檄下九州，九州牧伯不敢收。",
            "可笑官軍櫜羽箭，環視走卒攖城樓。",
            "將軍樓船下巫峽，膽落雙旌俱卷甲。",
            "日梟五十三頭顱，一戰何曾短兵接。",
            "今年新起故將軍，灞陵醉尉勿浪嗔。",
            "文致太平武定亂，非渠誰復清風塵。"
        ],
        "title": "秣陵行",
        "id": "22e75f48-c5cb-4c7a-874a-ac3ca64f0a7c"
    },
    {
        "author": "周紫芝",
        "paragraphs": [
            "白羽紅旌繞山麓，爭向山南射奔鹿。",
            "獵夫舉網常苦辛，誰寢其皮食其肉。",
            "腹中着子初成斑，梅花碎點真珠圓。",
            "雙桃壓髻玉簪短，去作誰家頭上冠。",
            "貴家金多逐時好，尚蹙蛾眉嫌不早。",
            "一皮可直三萬錢，競作苞苴當珍寶。",
            "大者有茸胎有紋，舉無遺族如何冤。",
            "玉纓瓊弁者誰子，始作此俑知非賢。"
        ],
        "title": "射鹿行",
        "id": "607c0c40-8a65-4c91-b72d-151eb6f9dfa0"
    },
    {
        "author": "周紫芝",
        "paragraphs": [
            "十里一候五里置，渡海梯山來萬里。",
            "賜入長安卿相家，夜暖金猊香徹髓。",
            "瓊香入骨作曉酲，斗帳燒煙隔秋水。",
            "青娥添火窗欲明，紅錦薫衣人未起。",
            "梅花不用波律來，零藿何勞香傳記。",
            "蘭閨半掩春晝長，參差吹竹羅紅粧。",
            "令君一去三日香，更遣小兒縫紫囊。",
            "夜來賓客滿高堂，誰家有女嫁韓郎。"
        ],
        "title": "督耨詞",
        "id": "1e8c9300-b937-4f49-93e8-3a03504d4cf0"
    },
    {
        "author": "周紫芝",
        "paragraphs": [
            "漢宫五月多南風，宫槐覆砌花陰濃。",
            "彤庭破曉瑞霧薄，寶檻茙葵迎日紅。",
            "池面雞頭青蹙衄，菖蒲有花池水綠。",
            "殿閣風清白日長，五絲結綵獻君王。",
            "漢皇年來新受籙，自篆天書辟邪毒。",
            "六宫此日多歡娛，就中何人恩寵殊。",
            "黄金釵横絳囊小，爭带君王親寫符。"
        ],
        "title": "漢宫詞",
        "id": "973d6385-882a-42e1-a730-84776f20652f"
    },
    {
        "author": "周紫芝",
        "paragraphs": [
            "江風獵獵吹紅旗，舟人結束誇水嬉。",
            "短衣青帽錦半臂，横波鼓鬛飛鯨鯢。",
            "江潮漫漫江水闊，浪花擊碎千堆雪。",
            "畫橈擘水挽不回，白羽離絃箭初脫。",
            "巋來醉作踏浪歌，應笑吳兒拜浪婆。",
            "朱樓相映綠陰裏，兩岸人家歡樂多。",
            "飯筒角黍纒五綵，楚俗至今猶未改。",
            "日暮空歌何在斯，不見三閭憔悴時。"
        ],
        "title": "競渡曲",
        "id": "cf622cbc-0b47-44e0-90be-01b3a8501f7c"
    },
    {
        "author": "周紫芝",
        "paragraphs": [
            "天孫曉織雲錦章，跂彼終日成七襄。",
            "含情倚杼長脈脈，靈河南北遙相望。",
            "天風吹衣香冉冉，烏鵲梁成月華淺。",
            "青童侍女驂翔鸞，玉闕瓊樓降華幰。",
            "明朝脩渚曠清容，歸期苦短歡期遠。",
            "昔離今聚自有期，天帝令嚴何敢違。",
            "猶勝姮娥竊仙藥，一入廣寒無嫁時。"
        ],
        "title": "牛女行",
        "id": "bce28619-c886-4459-999a-e9b9950b4ab3"
    },
    {
        "author": "周紫芝",
        "paragraphs": [
            "憶昔江鄉遭亂離，兩翁避地雙鵠飛。",
            "一鵠南翔一鵠北，北鵠墮地南鵠栖。",
            "天長地遠去不返，巢傾卵覆令人悲。",
            "去年賊兵初聚黨，今歲王師方解圍。",
            "舂陵萬户纔有幾，駱谷一家空獨歸。",
            "歸尋故里不知處，白骨支撐滿塗路。",
            "城西有屋無人居，城東有地無屋廬。",
            "仿彿相從舊遊處，淚栖雙睫還欷歔。"
        ],
        "title": "雙鵠飛行",
        "id": "bd316dde-18cc-4ea9-9f31-31a24d95fcc9"
    },
    {
        "author": "周紫芝",
        "paragraphs": [
            "雙燕何時來瀚海，寄巢脩椽巢不改。",
            "春深巢稳初養雛，雙雛引頸仰哺呼。",
            "雄將雌出雙雛孤，雛危墮地聲呱呱。",
            "雌隨雄歸見雛泣，主人將雛納其室。",
            "雙雛脫死翅欲開，玄衣素臆去復來。",
            "明年主人開壽燕，畫鼓停撾歌舞遍。",
            "雙雛傍席爭回旋，共銜青柏置樽前。",
            "口不能言對以臆，再拜壽君如柏年。"
        ],
        "title": "燕銜柏行",
        "id": "e27abf8b-8b4d-4df1-9597-8e73aa0c5f63"
    },
    {
        "author": "周紫芝",
        "paragraphs": [
            "貞婦生江南，少小稱丰穠。",
            "委身事良人，相與歡笑同。",
            "良人去不返，兩鬢常蓬鬆。",
            "謂言有膏沐，未識誰爲容。",
            "日日上山望，水遠山複重。",
            "藁砧竟不來，望望終無窮。",
            "一朝化作石，僵立由天公。",
            "天公表堅貞，令與山始終。",
            "仙衣綉蘚暈，寶髻搖花叢。",
            "滔滔日月逝，此石存高峰。",
            "清名閲千古，勁節摩蒼穹。",
            "恨無採詩官，作詩頌遺蹤。",
            "用之邦國間，庶以消淫風。"
        ],
        "title": "石婦行二首  其一",
        "id": "36badb89-67e0-404e-8fd0-d93dd25855a3"
    },
    {
        "author": "周紫芝",
        "paragraphs": [
            "生男有閨房，莫娶青樓倡。",
            "生女事姑嫜，莫嫁遊冶郎。",
            "倡家從人無定準，遊子一去忘故鄉。",
            "山頭義婦無人識，踴身上山生死隔。",
            "人將此婦作石看，不信此心元是石。",
            "相從豈復無它人，髧彼兩髦真我特。",
            "江流可盡山可平，不盡悠悠千古情。",
            "早知郎去無消息，悔不將身事尾生。"
        ],
        "title": "石婦行二首  其二",
        "id": "46375bbb-390e-4dc1-9ad2-7ed4659df840"
    },
    {
        "author": "周紫芝",
        "paragraphs": [
            "客從遠方來，遺我故人書。",
            "故人久别離，一别萬里餘。",
            "相望不相見，各在天一隅。",
            "感君慇懃意，字字如明珠。",
            "上陳昔懽樂，次問今何如。",
            "昔别俱少年，老大今蒼鬚。",
            "良時不我與，歲月空躊躇。",
            "餘生如夢寐，尺素徒卷舒。",
            "爲我謝故人，遠致雙鯉魚。",
            "恨無木瓜篇，報君以瓊琚。"
        ],
        "title": "擬客從遠方來",
        "id": "2e1c7238-25ac-4c52-9954-83976cd0c3b6"
    },
    {
        "author": "周紫芝",
        "paragraphs": [
            "四序相推遷，日月倏已逝。",
            "春風入猗蘭，光艶照羅綺。",
            "一朝霜雪至，容華苦憔悴。",
            "佳人惜朱顔，結褵奉君子。",
            "安知遠征途，中道成棄置。",
            "昔持鴛鴦錦，裁成合歡被。",
            "今織迴文機，中有相思字。",
            "相思日夜切，尺書無雁寄。",
            "誰能知妾心，脈脈含遠意。"
        ],
        "title": "擬青青河畔草",
        "id": "7e0e2d1b-d718-452a-8d30-76d3d5f450ee"
    },
    {
        "author": "周紫芝",
        "paragraphs": [
            "沙丘有餘風，趙女多跕纚。",
            "燕丹養勇士，後宫出女子。",
            "至今餘倡優，吹彈滿都市。",
            "佳人北方來，傾城盡風靡。",
            "妙舞縈纖腰，清歌發皓齒。",
            "一歌四座歡，再歌賓客起。",
            "回眸與目成，哀絃忍重理。",
            "願爲雙飛燕，與君共棲止。",
            "人生不行樂，歲月如流水。"
        ],
        "title": "擬燕趙多佳人",
        "id": "fa978f6e-6a39-43ef-9d23-29a9f321996a"
    },
    {
        "author": "周紫芝",
        "paragraphs": [
            "駕言方北征，遵彼淮陰路。",
            "悠悠墟落間，中有淮陰墓。",
            "將軍藴奇略，功名照今古。",
            "談笑下燕齊，北面師降虜。",
            "一朝遭讒誣，銜冤復誰訴。",
            "誰能爲此謀，宫中漢家婦。"
        ],
        "title": "擬梁父吟",
        "id": "19a5868d-ee93-4a06-bcb0-e5091db8adb8"
    },
    {
        "author": "周紫芝",
        "paragraphs": [
            "鳳兮鳳兮胡不歸，胡爲四海求其雌。",
            "其室良邇知者誰，邂逅相遇君獨知。",
            "彼美人兮偉容儀，願與君兮相追隨，歸丹山兮棲高枝。"
        ],
        "title": "擬司馬相如琴歌代文君答二首  其一",
        "id": "b3fcd5e0-fc43-4d8f-af97-29c91090487f"
    },
    {
        "author": "周紫芝",
        "paragraphs": [
            "鳳兮鳳兮鳴噰噰，雄將飛兮雌將從。",
            "天寒慘慘多悲風，雙翮欲舉心所同。",
            "山石可鑿金可鎔，妾心皎皎如日中。"
        ],
        "title": "擬司馬相如琴歌代文君答二首  其二",
        "id": "9c33a229-3249-4010-9a35-a6dfd06f1a63"
    },
    {
        "author": "周紫芝",
        "paragraphs": [
            "蓮花深紅蓮葉綠，平沙月上鴛鴦宿。",
            "青腰三板蘭作橈，月下莫愁歌一曲。",
            "移船入花花轉深，花深調苦難爲音。",
            "江邊夜半誰爲語，只有嬋娟知此心。",
            "露華漸白月漸午，刺舟自覓來時路。",
            "明朝繫纜柳邊門，卻在夜來潮落處。"
        ],
        "title": "莫愁歌",
        "id": "3d6e31c3-2409-4fff-9f38-40f2eca77f80"
    },
    {
        "author": "周紫芝",
        "paragraphs": [
            "倚杼織冰紈，殷勤作團扇。",
            "爲君惜朱顔，相期日相見。"
        ],
        "title": "擬桃葉團扇歌三首  其一",
        "id": "78132ef4-93ce-4deb-b8b9-37cb6ac62535"
    },
    {
        "author": "周紫芝",
        "paragraphs": [
            "裁紈作團扇，纖纖如白玉。",
            "歳寒不改姿，持用可郎目。"
        ],
        "title": "擬桃葉團扇歌三首  其二",
        "id": "22a347dc-28fb-4460-91bc-619ec0d51c2d"
    },
    {
        "author": "周紫芝",
        "paragraphs": [
            "團扇復團扇，團扇亦已好。",
            "但恐秋風至，棄捐在中道。"
        ],
        "title": "擬桃葉團扇歌三首  其三",
        "id": "150598e4-18cc-4318-bec3-4390f3f5d3aa"
    },
    {
        "author": "周紫芝",
        "paragraphs": [
            "西風動簾幙，蟋蟀鳴高堂。",
            "蔓草濕零露，秋閨知夜長。",
            "佳人掩朱户，背燭解羅裳。",
            "願言鴛鴦夢，雙飛入方塘。",
            "清影横疏櫺，奈此明月光。",
            "依依照長夜，炯炯明愁腸。",
            "不恨郎不歸，恨月入我床。",
            "披衣復起坐，嚬翠挑殘缸。",
            "開緘取素書，解結羅带傍。",
            "一讀再三歎，再讀淚數行。",
            "終夜不成寢，曙色忽滿窗。",
            "雖云有膏沐，誰能理晨粧。"
        ],
        "title": "秋閨詞",
        "id": "9261cbe0-387b-4830-aa11-0147209dd16e"
    },
    {
        "author": "周紫芝",
        "paragraphs": [
            "桃李艷春風，榮華照京洛。",
            "九陌飛香塵，朱樓響弦索。",
            "美人倚脩欄，青娥卷珠箔。",
            "白面誰家郎，巴商載金槖。",
            "大艑何岢峨，繫舟樓下泊。",
            "哀彈雜清歌，日日樓中樂。",
            "謂言如江流，偕老有盟約。",
            "一朝買嬋娟，蟬鬢輕梳掠。",
            "情從新人歡，恩與舊人薄。",
            "去年與青棠，今年贈芍藥。",
            "人生有榮謝，曾不待衰落。",
            "倡女不嫁人，深心失期約。"
        ],
        "title": "倡樓詞",
        "id": "4b8259dd-cc1a-4401-b5f5-0d9283bddc50"
    },
    {
        "author": "周紫芝",
        "paragraphs": [
            "江鼉吹浪江水急，雷師鞭鼓旌旗濕。",
            "黑風駕雨霹靂鳴，怒龍拏空半天立。",
            "須臾陰雲空四垂，廣寒殿冷風披披。",
            "玉觴燕罷王母歸，紅鸞簇扇香霧飛。"
        ],
        "title": "霽月謠",
        "id": "f19557cc-1239-4c47-a4d6-8e0c8343e00f"
    },
    {
        "author": "周紫芝",
        "paragraphs": [
            "田中水滿風淒淒，青秧没壠村路迷。",
            "家家趁水秧稻畦，共唱俚歌聲調齊。",
            "樹頭幽鳥聲剝啄，半雨半晴雲漠漠。",
            "五白草斑誰敢閑，農夫餉田翁自作。",
            "去年兩經羣盗來，婦兒垂泣翁更哀。",
            "蠶藂燒盡不成繭，陵陂宿麥無根荄。",
            "今年插秧憂夏旱，旱得雨時兵復亂。",
            "官軍捕賊何時平，處處村村聞鼓聲。"
        ],
        "title": "插秧歌",
        "id": "b87a9ea9-f10f-497c-a7d9-51779b83df8a"
    },
    {
        "author": "周紫芝",
        "paragraphs": [
            "絃斷何由續，鏡分難再圓。",
            "感君綢繆意，贈我雙紋鴛。",
            "百年會有盡，此意終難捐。"
        ],
        "title": "古離别二首  其一",
        "id": "c8f0d984-72a4-44a1-b1aa-f3e5d6ba6ff4"
    },
    {
        "author": "周紫芝",
        "paragraphs": [
            "行行重行行，此别深可惜。",
            "臨分意難傳，欲語淚復滴。",
            "我欲從君遊，恨乏雙飛翮。"
        ],
        "title": "古離别二首  其二",
        "id": "ac01846e-b945-4298-b4cd-6441c8d23929"
    },
    {
        "author": "周紫芝",
        "paragraphs": [
            "礲石磨磚作新壘，角樓亭亭四邊起。",
            "誰家一曲長短歌，長安貴人葬蒿里。",
            "東方作矣事若何，口珠腰带黄金多。",
            "墓門重閉子孫泣，樹上紙錢空滿柯。",
            "君不見胡騎南來相州路，倉皇尚覓韓王墓。",
            "解鞍下馬拜墓前，更遣羌兵作調護。",
            "憑誰試問爾何爲，定恐當年識吾父。"
        ],
        "title": "長短歌",
        "id": "3cfe4ab3-d6d4-4e63-a254-b07cf916627f"
    },
    {
        "author": "周紫芝",
        "paragraphs": [
            "清晨起盥櫛，卷箔坐南軒。",
            "紅日忽滿樹，飛鳥相喧翻。",
            "農夫告銍艾，導我之前村。",
            "露晞芒屨滑，地僻秋蕪繁。",
            "行行不逾里，委蛇到其門。",
            "父老喜客至，爲黍烹雞豚。",
            "勸我當力穡，醉中多好言。",
            "低頭謝父老，我志久已存。",
            "歸來三歎息，默誦歸田園。"
        ],
        "title": "壬午秋日觀橋刈穫五首  其一",
        "id": "bd412bf5-cf74-4aab-91a3-f9a61ded7047"
    },
    {
        "author": "周紫芝",
        "paragraphs": [
            "交親不相知，笑我營小築。",
            "人生如風燈，一滅不容續。",
            "勝負棋一枰，信手安用覆。",
            "與君共此世，百歲但信宿。",
            "進退均有求，要各隨所欲。",
            "君軌趨朝市，我履在林麓。",
            "胡爲浪相笑，吾計念已熟。",
            "客來不與辨，聊用銘我屋。"
        ],
        "title": "壬午秋日觀橋刈穫五首  其二",
        "id": "117b9ebc-1122-4eb5-803c-05b872378844"
    },
    {
        "author": "周紫芝",
        "paragraphs": [
            "胡馬嘶北風，遊子思故鄉。",
            "富貴人所羡，危機亦難防。",
            "幕上巢豈安，劍頭炊易傷。",
            "乃知三畝耕，此策爲最良。",
            "寒士但藜藿，肉食餘膏粱。",
            "脱粟衆所食，萬錢誰得甞。",
            "終然均一飽，果腹俱徜徉。",
            "飯蔬豈不樂，厚味生禍殃。",
            "以此較得失，豈復無短長。"
        ],
        "title": "壬午秋日觀橋刈穫五首  其三",
        "id": "5b51755b-2e91-4ea7-8f51-33eb2140bf94"
    },
    {
        "author": "周紫芝",
        "paragraphs": [
            "人言秋日短，無事日更長。",
            "籬落既補治，稼穡已滌場。",
            "薄暮有微興，悠然步東岡。",
            "東岡棗與梨，纍纍半青黄。",
            "幽菊雖未吐，已含風露香。",
            "風物良可喜，客來有杯觴。",
            "但使常如此，貧賤亦何傷。"
        ],
        "title": "壬午秋日觀橋刈穫五首  其四",
        "id": "7824e128-4cbc-4475-9c8d-d88f536063ce"
    },
    {
        "author": "周紫芝",
        "paragraphs": [
            "祠宫昔所築，古屋棲真靈。",
            "誰知員嶠徙，亦歎曲池平。",
            "我即廢址北，結茅寄幽情。",
            "高秋肅萬籟，彷彿聞簫笙。",
            "夜夢着瓊冠，結佩朝玉京。",
            "談笑悟至理，俯仰了八紘。",
            "安能事香火，餐霞學長生。",
            "明朝日復出，抱耒還躬耕。"
        ],
        "title": "壬午秋日觀橋刈穫五首  其五",
        "id": "1d450995-e69b-4cd1-89ac-9341f8ae9dce"
    },
    {
        "author": "周紫芝",
        "paragraphs": [
            "裕陵神謨與天通，崑崙以西俱鑿空。",
            "渥洼初來九夷服，盡得大宛三象龍。",
            "于闐鳳腦世未識，但見蹴踏長秋風。",
            "鬼章錦膊驚絕代，更看吐蕃獅子驄。",
            "胡兒骯髒雙眼碧，錦韀錯落青絲籠。",
            "最後一匹號雄健，見自往來天仗中。",
            "羽林騎士鐵撾肅，鳴珂蹀躞纓垂紅。",
            "諸番入貢御閑溢，君王晝坐蓬萊宫。",
            "爲臨玉陛閱神駿，詔寫真形誰最工。",
            "龍眠妙伎非俗畫，不數當年老曹霸。",
            "三驄豈是拳毛騧，俶儻權奇頗閑暇。",
            "籋雲之姿迣萬里，太一來貺天馬下。",
            "內人傳看十二蹄，一笑微生咫尺威。",
            "自從鼎湖弓劍墜，龍媒上天久不歸。",
            "只今空對畫圖泣，忍聽鳥呼金粟堆。"
        ],
        "title": "題龍眠畫四馬圖",
        "id": "62e5ce48-9860-4523-8a8a-c1934f54d3e1"
    },
    {
        "author": "周紫芝",
        "paragraphs": [
            "清秋禾黍罷，南畝幽事少。",
            "凌晨有佳興，振策事輕矯。",
            "微蹤躡飛猱，雄眺高木杪。",
            "上有仙子祠，棟宇頗傾撓。",
            "騰虚想雲軿，遺像空鳥爪。",
            "黄冠三四輩，生意良草草。",
            "更欲問丹爐，雲山遂窮討。",
            "道人笑不言，此意未遽曉。",
            "但云須趣轅，山靜虎出早。",
            "勝踐良獨難，仙事亦杳渺。",
            "了知世俗人，塵凡隔蓬島。"
        ],
        "title": "遊麻姑觀",
        "id": "31df12d7-83a0-495a-b139-73885c849b62"
    },
    {
        "author": "周紫芝",
        "paragraphs": [
            "遮眼梅花不要多，着人無復奈香何。",
            "月明羞看銅壺影，矮樹斜枝憶短坡。"
        ],
        "title": "小壺貯江蠟二梅幽絕俱可喜作三絕  其一",
        "id": "c22841e3-3637-459b-92ae-07f24312c891"
    },
    {
        "author": "周紫芝",
        "paragraphs": [
            "吳娘解滴酥成蘂，天女能融蠟作花。",
            "付與詩人說妍醜，風流二士本同家。"
        ],
        "title": "小壺貯江蠟二梅幽絕俱可喜作三絕  其二",
        "id": "7f59e9db-eeff-4687-92cd-abcc194ba08a"
    },
    {
        "author": "周紫芝",
        "paragraphs": [
            "天上姮娥白玉肌，蘂珠宫女鬰金衣。",
            "相逢月下渾無語，笑指蓬壺作伴歸。"
        ],
        "title": "小壺貯江蠟二梅幽絕俱可喜作三絕  其三",
        "id": "3a1204de-31bf-4878-ae03-02b6b65430ef"
    },
    {
        "author": "周紫芝",
        "paragraphs": [
            "長空青雲晝風卷，雨餘凉生開病眼。",
            "垣衣洗雨綠生光，芍藥翻階紅照晚。",
            "幽人却掃驚半夏，獨杜衡門心頗遠。",
            "提壺勸酒意甚勞，花間伏翼終日號。",
            "大棗如爪安可得，竹葉豈宜空蟹螯。",
            "何當如淮注石斛，天南星移碎紅燭。",
            "錦纒更命劉寄奴，回雪香柔體如玉。",
            "人生富貴不早休，烏頭成白空自愁。",
            "浩歌自駕木蘭去，范蠡實能知遠遊。",
            "君不見赤車使者將君命，五加皮幣不少留。",
            "一朝逐客便當去，王不留行空淚流。",
            "又不見浪蕩子長負羈槖，石下長卿無住着。",
            "賈論空高遠志孤，屈草初成奇禍作。",
            "何如獨活考澗槃，不遇自然同此樂。",
            "嗟余知此解馬衘，蝸廬僻在陵陽角。",
            "誰能更朝紫真壇，丹砂豈解駐衰顔。",
            "五色神符亦安用，菖蒲謾說能引年。",
            "玉泉泠泠漱虚壑，獨尋鶴虱負朝暄。",
            "故人遠引羈旅夕，寒水石畔思清言。",
            "何時從容乃如此，煙蓑去作牽牛子。",
            "平生甘遂丘壑貧，常有憂懷思洗耳。"
        ],
        "title": "病中戲作本草詩",
        "id": "2744d07c-86de-428b-bdd6-38a6d560d570"
    },
    {
        "author": "周紫芝",
        "paragraphs": [
            "人生如落花，隨寓皆可喜。",
            "但恐兜羅綿，牽連入荆杞。",
            "我馬今未羈，猶堪作幽事。",
            "道逢西菩山，欲問參寥子。",
            "舉鞭信蹇驢，褰裳渡流水。",
            "隱約望三山，展轉纔十里。",
            "吳兒指似儂，但隔一山耳。",
            "塗窮殊可笑，興盡亦復止。",
            "吾曹坐天阨，萬事無不爾。",
            "小者今復然，大者斯已矣。"
        ],
        "title": "道由於潛將遊西菩問之路人則云過之已遠",
        "id": "2508aa0b-7462-42c0-bbd5-ed33adda6798"
    },
    {
        "author": "周紫芝",
        "paragraphs": [
            "夜暗秦淮雨，燈昏越女祠。",
            "寒窗歸夢短，秋枕客情知。",
            "鳧雁初何定，雞蟲事亦卑。",
            "明朝江上去，重理釣魚絲。"
        ],
        "title": "越臺夜雨",
        "id": "8370ea25-9e11-4058-91f9-4ad2fb7a3470"
    },
    {
        "author": "周紫芝",
        "paragraphs": [
            "悠悠倦徂征，忽忽厭羈旅。",
            "出門復風埃，况乃迫繁暑。",
            "兹遊愜初心，突兀見精宇。",
            "高人昔所廬，樹木亦奇古。",
            "微風入冠裳，林影散廊廡。",
            "僧窗靜無塵，燈火照眉宇。",
            "閱此坦腹姿，鬚髪稀可數。",
            "樂死固不虚，顔色如處女。",
            "平池渺清深，淅瀝過新雨。",
            "誰言臨池工，至技本天與。",
            "鵝羣久已空，團扇復何許。",
            "興盡且當歸，夜半月方吐。"
        ],
        "title": "晚遊戒珠寺寺王逸少舊宅寺僧秉燭觀王右軍畫像出訪鵝墨二池歸已三更",
        "id": "14495599-8a05-4bd8-9000-3de806a63913"
    },
    {
        "author": "周紫芝",
        "paragraphs": [
            "南華老明師，遺像頗清古。",
            "昔爲掛空月，今作歸雲土。",
            "雲來初無心，雲去定何處。",
            "空餘暗竇泉，翠盎含白乳。",
            "華堂誰復枝，缺甃久未補。",
            "林深自成風，山潤疑欲雨。",
            "窮幽眼未饜，曳杖足已苦。",
            "入山無與迎，出山信誰阻。",
            "有客自去來，山僧無一語。"
        ],
        "title": "歸雲洞",
        "id": "78d45b17-930d-4f56-b20c-63b6577efcb0"
    },
    {
        "author": "周紫芝",
        "paragraphs": [
            "此生懷抱向誰開，唯有華顛苦見催。",
            "萬事只今渾是夢，寸心堪笑已成灰。",
            "路長安得詩飛去，交淺唯愁雨不來。",
            "此意喜君無冷暖，尺書頻寄塞鴻回。"
        ],
        "title": "次韵次卿見寄",
        "id": "84efd26e-6d49-4c08-a477-e86711a89ab6"
    },
    {
        "author": "周紫芝",
        "paragraphs": [
            "酇侯昔微時，刀筆一小吏。",
            "起依日月光，勛業高百世。",
            "道大原不容，功高亦爲累。",
            "所以韓彭徒，纍纍就庖胾。",
            "蕭何于是時，身任天下寄。",
            "坐安劉帝心，賴有東陵計。",
            "東陵固明哲，避地有深意。",
            "此物原不凡，世俗豈知味。",
            "此味當自知，未可語兒輩。"
        ],
        "title": "食瓜二首  其一",
        "id": "9c699959-ff24-4a61-b93a-eb29405c1283"
    },
    {
        "author": "周紫芝",
        "paragraphs": [
            "元和數才子，例指到元白。",
            "香山詆中奄，進寸輒退尺。",
            "元侯躐要塗，崔子實卵翼。",
            "兩公賢與愚，何啻白與黑。",
            "二武有直氣，詆評恣呵斥。",
            "蒼蠅從何來，汙我盤中食。",
            "想像懷昔人，撫几三歎息。"
        ],
        "title": "食瓜二首  其二",
        "id": "585523e5-28b6-4e74-a896-ef9e3cf7be1e"
    },
    {
        "author": "周紫芝",
        "paragraphs": [
            "瀛渤從來是一漚，何妨飛錫到中州。",
            "解將瓶鉢橫雲海，懶向秦淮障逆流。"
        ],
        "title": "遊衡廊山山中有梁武帝杯渡禪師像",
        "id": "cb0a7fdf-aa9e-483b-9391-aa27b2fdaab7"
    },
    {
        "author": "周紫芝",
        "paragraphs": [
            "不見蘇州五字詩，韋郎有句解人頤。",
            "長鑱白柄林間事，折角烏巾世外姿。",
            "失馬未應無後福，亡羊政恐坐多岐。",
            "人生一笑真難事，白髮逢君苦恨遲。"
        ],
        "title": "次韻韋深道見寄",
        "id": "cd9cc728-961e-4b52-acc8-188123f90c2d"
    },
    {
        "author": "周紫芝",
        "paragraphs": [
            "琴高古仙人，控鯉飛上天。",
            "丹鑪訪遺跡，邂逅餘山巔。",
            "石壁削寒玉，萬仭凌雲煙。",
            "隱雨有石屋，垂釣臨平川。",
            "舊聞釣處石，可坐八九筵。",
            "邑宰頗呼客，醉歌日留連。",
            "里胥厭追索，挽石沈深淵。",
            "高秋見涯涘，巨石呈方圓。",
            "斯民不可擾，此理甚坦然。",
            "豈非仙聖居，未易汙葷羶。",
            "餘生欣晚遇，想像追真仙。",
            "净綠不敢唾，薄暮聊周旋。"
        ],
        "title": "宿琴高巖二首  其一",
        "id": "76f970b4-9e35-407f-9bc9-b94650a2de79"
    },
    {
        "author": "周紫芝",
        "paragraphs": [
            "長川抱空巖，春水三月深。",
            "有魚歲一來，瑣細如寸針。",
            "網魚聚乾腊，白艇爭分陰。",
            "與人作苞苴，囊紗走權門。",
            "人言投鱠殘，成魚只侵尋。",
            "豈有仙家庖，烹鮮赤刀砧。",
            "又言棄藥滓，入水成纖鱗。",
            "仙事亦渺茫，詎可窮本因。",
            "不知誰作古，遺禍今猶存。",
            "殺魚歲億萬，可易千黄金。",
            "僅令貴公子，醉嚼聊一欣。",
            "世俗自乃爾，仙人亦何心。"
        ],
        "title": "宿琴高巖二首  其二",
        "id": "51b73f90-a69f-4cef-bcb7-40d6996c9281"
    },
    {
        "author": "周紫芝",
        "paragraphs": [
            "短策羸驂山路長，松陰十里午風涼。",
            "飛來一水自碧落，屹立五峰叢寶坊。",
            "青鳥也隨人聽法，老禪聊爲客燒香。",
            "泉聲繞枕渾如雨，月色滿巖疑是霜。"
        ],
        "title": "宿隱靜作",
        "id": "cbe2c951-f2bb-4b5e-b486-5ccc3c6dc637"
    },
    {
        "author": "周紫芝",
        "paragraphs": [
            "仲容無雙天下士，草木自應殊臭味。",
            "嵇康似鶴在雞羣，子陽如蛙真井底。",
            "小巫神氣驚大巫，一見斂顔羞欲死。",
            "眼無皂白敢妍媸，口有雌黄誰𧬈訾。",
            "借令卷舌終自羞，吾顙嶢然寧不泚。",
            "伯仁大腹號空洞，步兵醉語無臧否。",
            "君方二子不啻過，視我當如發蒙耳。",
            "浪將五字比長城，要爲庖丁作餘地。",
            "人言政似韓潮州，欲借新聲與侯喜。",
            "蒼顔槁項日摧頹，回雪流風更雄偉。",
            "乃知愚知本相懸，何啻人間三十里。",
            "我詩頗似西臺書，時雖可喜終可鄙。",
            "人言嫫毋不自憐，捧心成顰亦成恥。",
            "少年有意慕黄初，豈料永嘉聞正始。",
            "詩壇新拜少陵侯，頗笑棘門兒子戲。",
            "勸君此語勿浪傳，俗物還來敗人意。"
        ],
        "title": "次韻石端若惠長句",
        "id": "78413efa-5b46-402b-a4ea-3620061e8754"
    },
    {
        "author": "周紫芝",
        "paragraphs": [
            "功名本是兒時事，過是懸知終少味。",
            "向來欲度驊騮前，無命能居百僚底。",
            "未容晚輩識風流，頓遣前賢隔生死。",
            "黨獄十年猶未開，讒口囂囂苦相訾。",
            "且將皮裏著陽秋，敢復眼前分濁泚。",
            "顔之厚矣終自羞，論少卑之人亦否。",
            "路逢俗士呼與言，公獨未知其趣耳。",
            "無人爲弔楚客魂，誰肯更作將軍地。",
            "此心此語只自知，聞君足音驚且喜。",
            "詞傾三峽頗壯觀，氣吞雲夢真奇偉。",
            "時從霧豹得一斑，行看飛黄日千里。",
            "如君人物尚淹留，此事寧非肉食鄙。",
            "枘方雖自與鑿乖，瓶竭那知是罍恥。",
            "一生恨未識荆州，萬事政須咨伯始。",
            "忘形已自到爾汝，論事何妨雜嘲戲。",
            "人生一笑不易得，莫遣征航有歸意。"
        ],
        "title": "次韻端若再惠長句",
        "id": "bdafdd8c-3221-4834-ac57-696ca69b1b7d"
    },
    {
        "author": "周紫芝",
        "paragraphs": [
            "它人有子但豚犬，是家此郎真芝蘭。",
            "异時筆底問珠玉，已在只今眉宇間。"
        ],
        "title": "次韵伯尹贈奇童二絕句  其一",
        "id": "c23a9c8d-e8a4-4fa5-8233-6e9cfdf8ef2a"
    },
    {
        "author": "周紫芝",
        "paragraphs": [
            "昔聞徐卿有二子，今喜衞家稱一兒。",
            "只有九方真具眼，固應知是渥洼姿。"
        ],
        "title": "次韵伯尹贈奇童二絕句  其二",
        "id": "0164d2b7-ea22-4a2c-8580-499902a8caa7"
    },
    {
        "author": "周紫芝",
        "paragraphs": [
            "詹侯學古淡，胸次無炎冷。",
            "高情屏嗜好，邃宇極深靜。",
            "清心樂幽禪，世外得佳境。",
            "靜悟已聞法，踴躍更深省。",
            "應復嗤衛侯，耄期猶自警。",
            "能事兩禪師，句法頗清穎。",
            "無誰可悟言，舉世我獨醒。",
            "故來追若人，兩耳靜蛙黽。",
            "我生塵埃中，況迫桑榆景。",
            "安得薝蔔林，婆娑共清影。",
            "君今富春秋，器業窺魏丙。",
            "兹遊慎無厭，流光不俄頃。",
            "恐未免簪纓，問道勤造請。"
        ],
        "title": "次韵伯尹晚遊松林寺",
        "id": "18636142-28b5-4d6b-9cac-d52deecb7f4f"
    },
    {
        "author": "周紫芝",
        "paragraphs": [
            "廊廟登元勳，四海歌畫一。",
            "羣公各交章，君乃卜少室。"
        ],
        "title": "次韻韋深道獨樂堂十絕  其一",
        "id": "30bd5a5d-6397-426c-8f9b-038776849872"
    },
    {
        "author": "周紫芝",
        "paragraphs": [
            "人生幾蠟屐，千古一草堂。",
            "得失了自判，較然不須量。"
        ],
        "title": "次韻韋深道獨樂堂十絕  其二",
        "id": "373ab8c5-085a-4ba6-b011-1e5fbbe1fe23"
    },
    {
        "author": "周紫芝",
        "paragraphs": [
            "棐几坐永日，巖花動微風。",
            "未知堂中人，此樂誰與同。"
        ],
        "title": "次韻韋深道獨樂堂十絕  其三",
        "id": "a5165147-ca7e-4dd3-a868-1e73f5e1b82c"
    },
    {
        "author": "周紫芝",
        "paragraphs": [
            "達人信死生，過眼閱暖冷。",
            "了知夢境中，此味獨差永。"
        ],
        "title": "次韻韋深道獨樂堂十絕  其四",
        "id": "da614df3-8e40-4a8a-a0b9-0bd8efa9896b"
    },
    {
        "author": "周紫芝",
        "paragraphs": [
            "曩喜韋蘇州，有句盡平淡。",
            "只今把君詩，去眼不可暫。"
        ],
        "title": "次韻韋深道獨樂堂十絕  其五",
        "id": "cb4cabd1-94a9-4a06-a6cc-69d3d8b113c0"
    },
    {
        "author": "周紫芝",
        "paragraphs": [
            "鬻錢走京師，我笑員半千。",
            "玉階求自試，北牖輸高眠。"
        ],
        "title": "次韻韋深道獨樂堂十絕  其六",
        "id": "53a5f7db-f614-46e4-9f21-0ed743daac65"
    },
    {
        "author": "周紫芝",
        "paragraphs": [
            "聞君開華堂，圖書富千古。",
            "應笑碧衣郎，試吏坐藍縷。"
        ],
        "title": "次韻韋深道獨樂堂十絕  其七",
        "id": "c2cd282c-1b46-4ec6-9cdc-428d7117ed61"
    },
    {
        "author": "周紫芝",
        "paragraphs": [
            "愛酒惜杯乾，懶衣愁客至。",
            "世無錦江翁，誰識幽人意。"
        ],
        "title": "次韻韋深道獨樂堂十絕  其八",
        "id": "d6c5d2f5-0039-4ea4-90c2-cc4c1188b091"
    },
    {
        "author": "周紫芝",
        "paragraphs": [
            "草木各有態，臭味久已分。",
            "願言蘭芷藂，東風佩微薫。"
        ],
        "title": "次韻韋深道獨樂堂十絕  其九",
        "id": "7035fcf1-e340-4a40-81bd-8bb0971e6fa7"
    },
    {
        "author": "周紫芝",
        "paragraphs": [
            "跂首望蘅皋，遠目聊增明。",
            "相逢定何夕，劇談到參橫。"
        ],
        "title": "次韻韋深道獨樂堂十絕  其一○",
        "id": "461a1046-0352-4827-b12b-d9090eff8fa8"
    },
    {
        "author": "周紫芝",
        "paragraphs": [
            "山有生前約，花留病後開。",
            "得閑如我少，扶步與誰來。",
            "閉戶深防客，哦詩穩送杯。",
            "夕陽如有意，催月與徘徊。"
        ],
        "title": "病後二首  其一",
        "id": "ebc8b3aa-a81d-4e32-ac06-6f5bb3cfdbd1"
    },
    {
        "author": "周紫芝",
        "paragraphs": [
            "病起身還健，憑高喜欲顛。",
            "亂山推不去，一水忽當前。",
            "遠碧飛雙鷺，平湍落釣船。",
            "自今如不死，餘日盡詩年。"
        ],
        "title": "病後二首  其二",
        "id": "e4d58063-2928-4531-8ffc-960a508fff72"
    },
    {
        "author": "周紫芝",
        "paragraphs": [
            "豫章有奇氣，鏗然兩青萍。",
            "埋光久未識，神焰凌太清。",
            "二子廊廟姿，肯負丘壑情。",
            "會當束冠裳，未可終巖坰。"
        ],
        "title": "次韻詹伯尹舒天用和答二首  其一",
        "id": "9b1bac13-8b37-453d-b47f-49e5ca83dc60"
    },
    {
        "author": "周紫芝",
        "paragraphs": [
            "我生如眢井，蕪穢久不鑿。",
            "况此一日别，輒作數日惡。",
            "碧雲晚自合，紅日麗林薄。",
            "思君在何許，行行繞飛閣。"
        ],
        "title": "次韻詹伯尹舒天用和答二首  其二",
        "id": "03821da9-319b-4751-87ad-6f618eb425d9"
    },
    {
        "author": "周紫芝",
        "paragraphs": [
            "緗桃落盡又春回，雪白桃花最後開。",
            "怪我此生新入眼，問君何處舊移栽。",
            "枝頭已暖猶餘雪，江上從今不數梅。",
            "只有玉人宜玉樹，翠鬟應近小粧臺。"
        ],
        "title": "白桃",
        "id": "bb6858c8-f8c6-463a-8b1d-d6681235fa30"
    },
    {
        "author": "周紫芝",
        "paragraphs": [
            "白頭煩惱不堪醒，滿引休嫌酒趣行。",
            "世事可驚嗟豆落，人生安得俟河清。",
            "舊交傾盖由來久，年少論心苦不情。",
            "誰與寄聲劉校尉，肯來同此看春耕。"
        ],
        "title": "次韻劉元素",
        "id": "22d02908-8ae6-4101-b7da-170f730ff932"
    },
    {
        "author": "周紫芝",
        "paragraphs": [
            "長卿未老久倦遊，家無斗酒不得州。",
            "平生拙甚屋背鳩，羊頭可爛身不侯。",
            "言輒觸諱恐轉喉，怒逢醉尉常反眸。",
            "廟堂戛擊方鳴球，老人行歌聊飯牛。",
            "我貧木奴欠千頭，夜長晝短懷百憂。",
            "巖栖谷汲誰與儔，草木黄落空悲秋。",
            "饑鷹小呼即下韝，老頑不受良工鎪。",
            "長年憔悴擬四愁，浮生無根同舞漚。",
            "更以外物爲贅疣，黄侯皎皎清且修。",
            "憐我南冠如楚囚，落筆袞袞不肯休。",
            "人物眼前無此流，合持五線裨冕旒。",
            "姓名下覆黄金甌，萬里一秣看驊騮。",
            "去年操瑟不見收，聞君欲買吴江舟。",
            "明珠白璧惜暗投，千金價重苦未酬。",
            "感君尺鯉論綢繆，逝將好我那肯魗。",
            "微吟有句亦復搜，敢撼大樹看蚍蜉。",
            "元龍氣高百尺樓，此而未遇彼則不。",
            "人雖曰畸天乃侔，會當有馹旌林丘。",
            "釣絲未可歸滄洲。"
        ],
        "title": "次韻黄夢及見寄",
        "id": "ce65a4db-3254-49c1-ab79-0addd2494b96"
    },
    {
        "author": "周紫芝",
        "paragraphs": [
            "鄭侯好客如鄭莊，客常滿座酒滿觴。",
            "春來洛城被花惱，千金一醉姚家黄。",
            "慇懃置酒急招喚，更來古寺窺紅粧。",
            "春風微寒春雨細，秉燭看花花已睡。",
            "春光駘蕩與妖妍，夜色侵凌增娬媚。",
            "臥枝不起終無言，臉淚欲垂如有意。",
            "樽中有酒客當歌，我醉欲眠人未起。",
            "君不見春來雨急風屢顛，危芳墮地無餘妍。",
            "掃花恐被落紅笑，持杯欲倩何人傳。",
            "愁多滿懷樂事少，人自惜花天不憐。",
            "烹羊炰羔且爲樂，酒酣耳熱亦不惡。",
            "明朝有興却重來，莫遣殘紅抱青萼。"
        ],
        "title": "和鄭文昌雨中看花之作",
        "id": "42b77a6a-c61a-46d3-a6ca-8114d0ac0a97"
    },
    {
        "author": "周紫芝",
        "paragraphs": [
            "東京數人物，矯矯稱袁公。",
            "經綸有能事，早歲初未逢。",
            "何許結蓬茅，草樹風淅瀝。",
            "幽夢寄一椽，暮雪深幾尺。",
            "平田已無路，况復知公門。",
            "人言公苦寒，謂死寧當存。",
            "鳴騶入空谷，暖律破寒沍。",
            "豈伊逢異人，天實起僵仆。",
            "漢明號賢主，杖擊無名郎。",
            "冤囚我自理，微緒渠當昌。",
            "摩詰亦可人，六幅寫奇事。",
            "浩蕩懷遠圖，徘徊有佳思。",
            "炎天掛空壁，一洗毛骨寒。",
            "意豈在冰雪，高風薄雲端。"
        ],
        "title": "題王摩詰畫袁邵公臥雪圖",
        "id": "49582f97-2f70-49bd-a5e5-1ec7b1d31ca8"
    },
    {
        "author": "周紫芝",
        "paragraphs": [
            "雲散香槽客未回，月團重瀹睡餘杯。",
            "小窗斜日無人語，只有松聲入夢來。"
        ],
        "title": "浴罷書妙嚴壁",
        "id": "ae80e4e1-190b-49db-aae8-4e0f6d980fb3"
    },
    {
        "author": "周紫芝",
        "paragraphs": [
            "杖藜款幽步，苑囿粲景物。",
            "汪灣小池間，草樹極幽鬱。",
            "潑剌跳魚鳴，聿役科斗出。",
            "高荷爲誰芳，清芬苦飄忽。",
            "鷺下復飛去，偃蹇不易屈。",
            "空餘扁舟閑，菱藻互蒙密。",
            "餘生本江湖，幸不困簪紱。",
            "豹席與椶轎，願此寄清逸。",
            "一水便有餘，焉用跨溟渤。"
        ],
        "title": "杖藜",
        "id": "1f49e2af-b198-4149-b951-12451bd38ecd"
    },
    {
        "author": "周紫芝",
        "paragraphs": [
            "涼月初欣薄露天，井梧吹葉又淒然。",
            "牆根可笑無名草，依倚秋風翹碧鮮。"
        ],
        "title": "秋晚二絕  其一",
        "id": "04c37850-4ae7-4502-a509-ad82c4ad06b9"
    },
    {
        "author": "周紫芝",
        "paragraphs": [
            "月向寒林欲上時，露從秋後已沾衣。",
            "微螢不自知時晚，猶抱餘光照水飛。"
        ],
        "title": "秋晚二絕  其二",
        "id": "c5410cf8-a4d1-4916-b396-357c41c19aaa"
    },
    {
        "author": "周紫芝",
        "paragraphs": [
            "翩翩佳公子，逸氣凌青雲。",
            "戲寫蒼石姿，遂逼仇池真。",
            "平生三昧手，舉世誰與倫。",
            "清詩爲披拂，警語良亦神。",
            "一朝入雙眼，二妙俱可人。"
        ],
        "title": "次韻徐南美題趙彥符拳石",
        "id": "a9b9e533-8455-4e4a-93c8-d97da7e025d9"
    },
    {
        "author": "周紫芝",
        "paragraphs": [
            "交游得二子，淡如秋空雲。",
            "長頭喜問事，坦腹意自真。",
            "但飽北山蔬，固應嗤阿倫。",
            "句法未得妙，畫品如入神。",
            "豈兹一漫士，可並千載人。"
        ],
        "title": "次韻南美再賦簡僕與王次卿賈善長",
        "id": "6801cfe5-8ed2-4014-89b8-2032b201334d"
    },
    {
        "author": "周紫芝",
        "paragraphs": [
            "始皇坑儒生，秦室遂顛覆。",
            "取冠溺其中，何乃踵前躅。",
            "亭長初秦民，秦事鑒已熟。",
            "事有異取舎，安用自窘束。",
            "方從豐沛豪，起逐中原鹿。",
            "君王自神武，将士豈局促。",
            "當時分漢茅，素行甚汚辱。",
            "屠沽與刀筆，雜然非一族。",
            "叔孫晚見推，韓彭旋烹戮。",
            "一弛復一張，往往如轉軸。",
            "高皇躬獨斷，此理深照燭。",
            "英風渺何之，遺事空簡牘。"
        ],
        "title": "讀高帝紀",
        "id": "150a3072-73bc-4ac6-bde4-e2957689159d"
    },
    {
        "author": "周紫芝",
        "paragraphs": [
            "淮陰一世豪，勳業滿天地。",
            "晚莭不自全，遺恨在百世。",
            "君臣如父子，焉得置猜忌。",
            "功高良易疑，地大苦難制。",
            "折箠下燕齊，羣豪自風靡。",
            "豈有須假王，而可鎮齊僞。",
            "禍生固有胎，失在此舉爾。",
            "沛公窘滎陽，齊卒盡精銳。",
            "頡頏楚漢間，事若反掌易。",
            "信豈不自王，何乃遣漢使。",
            "帝意自此疑，齊楚終易位。",
            "噲等何足羞，鞅鞅遂失意。",
            "晚路說陳豨，咄嗟甚兒戲。",
            "吕姥何能爲，公乃自失志。"
        ],
        "title": "讀淮陰傳",
        "id": "afbbd644-f0a3-4030-b7fd-26c5829e0fd1"
    },
    {
        "author": "周紫芝",
        "paragraphs": [
            "山崦猶殘雪，人家欲禁煙。",
            "客寧嫌鳥語，晴亦借花妍。",
            "愁色連千里，春風又一年。",
            "亭高莫回首，白髮滿江天。"
        ],
        "title": "二月二十八日雪晴步上西山亭示天用兄弟二首  其一",
        "id": "29396810-eea9-4f3c-a3fa-b99ca2f89812"
    },
    {
        "author": "周紫芝",
        "paragraphs": [
            "晴色牽人出，春風惱不歸。",
            "鳥爭呼永日，花各醉斜暉。",
            "杖策從誰去，持杯與願違。",
            "兵戈愁外滿，人物眼中稀。"
        ],
        "title": "二月二十八日雪晴步上西山亭示天用兄弟二首  其二",
        "id": "b5c35739-fe13-4695-a487-bcad6053594f"
    },
    {
        "author": "周紫芝",
        "paragraphs": [
            "結廬聞似輞川家，更趁東風摘露芽。",
            "短夢喚回春正好，枯腸搜盡句方嘉。",
            "酪奴語陋真堪笑，瑞草名高豈復加。",
            "明歲莫教煙雨裏，白薔薇秀小巖花。"
        ],
        "title": "和人摘茶",
        "id": "dfc9be85-8d3f-4b2f-abc1-36bf07afc5a7"
    },
    {
        "author": "周紫芝",
        "paragraphs": [
            "禪房花木有殘紅，此地還因曲徑通。",
            "竹影看搖金瑣碎，風鈴解語玉丁東。",
            "人來白鳥横空處，山在先生倚杖中。",
            "絕唱未酬才已盡，夜燈搔首鬢如蓬。"
        ],
        "title": "次韻姑谿興國寺晚眺",
        "id": "700a2f48-cdd2-4b67-bacb-9103d90d5a62"
    },
    {
        "author": "周紫芝",
        "paragraphs": [
            "登臨思昔人，有意在山麓。",
            "舉首瞻孤雲，悵懷思宰木。",
            "雲亦初何心，意乃自感觸。",
            "人生風木念，此念何由足。",
            "忽忽不可留，悠悠空滿目。",
            "願言結斯廬，聊用慰幽獨。"
        ],
        "title": "錢申仲大夫索四亭詩各賦一首 白雲亭",
        "id": "f82b7266-d26b-40cc-9cb9-39a35f2b0a20"
    },
    {
        "author": "周紫芝",
        "paragraphs": [
            "春風始用事，天意有反覆。",
            "坐令冰雪姿，吹作錦繡谷。",
            "粲粲玄都花，依依照人目。",
            "花氣欲薫人，醉眼眩紅綠。",
            "想當瓮頭春，頗爲客頻漉。",
            "慎勿遣紅雨，零亂飛滿屋。"
        ],
        "title": "錢申仲大夫索四亭詩各賦一首 芳美亭",
        "id": "c6fea31a-9e4d-4102-ab20-7644df554b10"
    },
    {
        "author": "周紫芝",
        "paragraphs": [
            "爲貧作漫仕，未必勝陸沈。",
            "冠纓日羈縻，鬢髮空侵尋。",
            "昔爲雲出岫，今作鳥歸林。",
            "暮年一丘壑，往往諧初心。",
            "窗明設浄几，衣露張鳴琴。",
            "緬懷靖節翁，更賦歸來吟。"
        ],
        "title": "錢申仲大夫索四亭詩各賦一首 遂初亭",
        "id": "4f6e1793-f200-426f-bd1e-63da0b2bd3e6"
    },
    {
        "author": "周紫芝",
        "paragraphs": [
            "昔人品淄澠，惠山壓東南。",
            "誰知十里隔，通此一勺甘。",
            "初不勞籜龍，漫山走嵌巖。",
            "方池汲清碧，地脈通溶涵。",
            "甆甌落飛雪，石鼎鳴風杉。",
            "懸知與佳客，午夢回春酣。"
        ],
        "title": "錢申仲大夫索四亭詩各賦一首 通惠亭",
        "id": "27867c65-049a-4c5c-b968-481b6d6bded0"
    },
    {
        "author": "周紫芝",
        "paragraphs": [
            "養痾慕夷曠，避俗蒙譏訶。",
            "用兹結神交，長年與婆娑。",
            "脩篁不見天，萬玉方森羅。",
            "隱几張淨琴，共鼓南風歌。",
            "人生要行樂，取樂不必多。",
            "儻無一笑適，奈此風月何。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其一",
        "id": "011901e5-3d56-4ae1-a274-8666b0240f70"
    },
    {
        "author": "周紫芝",
        "paragraphs": [
            "典午方中否，舉世無賢人。",
            "高爵豈不佳，奇禍終相因。",
            "七子各見幾，引身良及辰。",
            "至今白眼徒，往往多怒嗔。",
            "愚智不同調，孤高固難羣。",
            "自信苟不疑，俗說空紛紛。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其二",
        "id": "8a15bde3-0ff9-4447-a714-d8d909dac0f1"
    },
    {
        "author": "周紫芝",
        "paragraphs": [
            "人言不如意，十事常八九。",
            "君看得意人，奪去亦難守。",
            "子雲草玄文，覆瓿人不取。",
            "更喜淵明門，春風五楊柳。",
            "當年富貴士，泯默亦何有。",
            "乃知百世下，静者差得久。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其三",
        "id": "ffc26609-18dc-47bc-a6c9-9cf8d881e810"
    },
    {
        "author": "周紫芝",
        "paragraphs": [
            "昔年嗜酒人，常恐不到口。",
            "臥甕寧免賊，窺竇真若狗。",
            "幸兹身無事，家復有名酒。",
            "竹亦不待尋，清陰到窗牖。",
            "長嘯風滿襟，相勸杯在手。",
            "不知平生歡，重復有茲否。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其四",
        "id": "5d2f4ddc-9686-4f1f-a4c9-086c0a8b3c6a"
    },
    {
        "author": "周紫芝",
        "paragraphs": [
            "人命甚脆弱，百歳良逡巡。",
            "日月不可恃，齒髮寧長新。",
            "但恐㰦欠間，二首仍六身。",
            "塵冠急須彈，荷佩便可紉。",
            "願言同耦耕，永繼沮溺塵。",
            "會看此水頭，有人行問津。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其五",
        "id": "3a779794-fd20-40db-84fc-df2a45860c72"
    },
    {
        "author": "周紫芝",
        "paragraphs": [
            "子猷愛竹者，起臥與竹俱。",
            "未知有何好，不可一日無。",
            "我亦澹少欲，鴻毛視金珠。",
            "眇觀霄壤間，無一可與娱。",
            "眷言此青士，平生有葭莩。",
            "可憐杜中舎，羽林觀萬夫。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其六",
        "id": "b8734a21-b488-4887-b933-5508e20c8aef"
    },
    {
        "author": "周紫芝",
        "paragraphs": [
            "人生天宇間，動作均有寄。",
            "誰知林下人，亦復有幽事。",
            "短步舒微芳，長吟抽逸思。",
            "有夢煩青奴，無絃須綠綺。",
            "寒日忽滿窗，香銷人未起。",
            "慎勿喚客來，昬昬敗人意。"
        ],
        "title": "次卿與余終日坐竹間以何人有酒身無事誰家多竹門可款爲韻余得上七字  其七",
        "id": "03724069-5fa3-4f66-8d85-c0f4626e3b62"
    },
    {
        "author": "周紫芝",
        "paragraphs": [
            "雨漲平池綠似淮，半扉春水眼慵開。",
            "無錢得買扁舟去，莫道舊來今不來。"
        ],
        "title": "次韻伯達大水見懷二絕  其一",
        "id": "510473d5-470e-4259-b2d0-2de6b5babbae"
    },
    {
        "author": "周紫芝",
        "paragraphs": [
            "相望千家信不通，懸知春在雨聲中。",
            "蹇驢欲去愁泥滑，安得西飛六尺鴻。"
        ],
        "title": "次韻伯達大水見懷二絕  其二",
        "id": "523ef328-56dd-41a0-9af0-51d805b7eb50"
    },
    {
        "author": "周紫芝",
        "paragraphs": [
            "三千客裏賢公子，八詠詩中瘦沈郎。",
            "他日功名垂竹帛，只今歌笑共杯觴。",
            "鳥能娱客時相勸，雨亦憐花不打香。",
            "喚取春來同一醉，天教閑日爲君長。"
        ],
        "title": "次韻趙思誠沈彥述春日和答",
        "id": "dfa8df2b-7e7c-4593-b659-53f323c35feb"
    },
    {
        "author": "周紫芝",
        "paragraphs": [
            "燕堂窗靜一簾垂，鵲尾薫濃客未知。",
            "稍憶風流王子晉，月明閑弄玉參差。"
        ],
        "title": "次韻次卿宴坐燒香二絕  其一",
        "id": "de2f0e94-cdd9-47db-a5b6-4c82c3ca1b07"
    },
    {
        "author": "周紫芝",
        "paragraphs": [
            "薄霧霏霏欲滿空，爐煙不動寶薫濃。",
            "莫将俗語譏時輩，更學東京范蔚宗。"
        ],
        "title": "次韻次卿宴坐燒香二絕  其二",
        "id": "dc26fae8-d799-4518-85d9-f3658a423d06"
    },
    {
        "author": "周紫芝",
        "paragraphs": [
            "今日天色佳，晴光與山秀。",
            "道人邀我出，共訪山中舊。",
            "馬首轉巖阿，佛屋露螭獸。",
            "殘花趣春事，白水決崖溜。",
            "山行亂人影，香火各奔輳。",
            "禪師秋月空，遺像孤鶴瘦。",
            "平生三昩句，高壓島與晝。",
            "風吹水成紋，妙語本天就。",
            "莫言鳩摩羅，臨死出神呪。"
        ],
        "title": "三月二十二日遊昭山前一日訥禪師死",
        "id": "7312641b-1ffb-4acc-993c-ef731a569c9b"
    },
    {
        "author": "周紫芝",
        "paragraphs": [
            "人生殊臭味，不異蕕與薫。",
            "歲晚期金蘭，矯矯惟此君。",
            "緬懷古招提，脩竹如雲屯。",
            "道人淡無與，所居竹爲羣。",
            "餘陰滿窗戶，肯惜爲我分。",
            "他年蝸牛廬，浄几横清芬。",
            "疏疏便可意，靄靄亦足欣。",
            "千畝不足侯，萬夫寧是軍。",
            "客問有何好，仰屋不必言。",
            "幽徑儻可開，遲子日款門。"
        ],
        "title": "與松林道人求竹栽",
        "id": "b3a30abe-e939-48f6-b622-4475e07613ec"
    },
    {
        "author": "周紫芝",
        "paragraphs": [
            "昔日風流李泰和，暮年流落竟如何。",
            "追隨天驥元分路，蹭蹬金鑾不上坡。",
            "人物眼高誰睥睨，江山興在且婆娑。",
            "幅巾倒載歸時莭，想得扁舟漾月波。"
        ],
        "title": "次韻李姑谿過王次卿留終日",
        "id": "242a16db-787e-4e93-b24d-869c1cb4fd10"
    },
    {
        "author": "周紫芝",
        "paragraphs": [
            "翰林門生兩蒼璧，似是天人人不識。",
            "學得黄初五字詩，不作人間萬錢食。",
            "晚向江頭看藥欄，花前一笑聊開顔。",
            "自言千載司玉局，尚記橋山分省宿。",
            "今朝玉乳打團龍，昨夜新詩刻紅燭。",
            "我識風流李元禮，人物流中有涇渭。",
            "平生漫刺不浪持，晚得龍門略相似。",
            "詩成袖手初相羊，便識從來錦作腸。",
            "夢回却誦矞雲句，彷彿官焙聞餘香。",
            "從今下客牛馬走，問字不妨時載酒。"
        ],
        "title": "次韻端叔題余所藏山谷茶詩尾",
        "id": "5b7ce2e3-5dae-4cd0-9f18-2daafb44d78a"
    },
    {
        "author": "周紫芝",
        "paragraphs": [
            "夜光分得千金璧，從來有限未省識。",
            "一從韶濩到兩耳，三月遂令忘肉食。",
            "高樓同倚百尺欄，江山滿眼方怡顔。",
            "先生官冷不坐局，古寺分牀雨中宿。",
            "清談亹亹不斷頭，幾度寒窗拔殘燭。",
            "晚歲升堂來問禮，誰遣黄流入清渭。",
            "金華上天朝紫皇，往事空勞公舉似。",
            "明日山中歸牧羊，九回日斷思公腸。",
            "他年華屋儻遂約，笑語尚聞蘭芷香。",
            "青絲絡馬不須走，一杯且飲姑谿酒。"
        ],
        "title": "次韻端叔疊前韻見貽因以爲别",
        "id": "6e3e7a40-95b3-4eff-9858-818c6e575a60"
    },
    {
        "author": "周紫芝",
        "paragraphs": [
            "幕中從事最能詩，恐是當年杜牧之。",
            "渠爲秋娘方覓句，莫將公事惱癡兒。"
        ],
        "title": "次韻沈彥述官舎書事二絕  其一",
        "id": "f3d14e6f-93d9-458e-9672-a1b65b03e7a1"
    },
    {
        "author": "周紫芝",
        "paragraphs": [
            "晚得休文一解顔，識君曾是畫圖間。",
            "陽春白雪何由和，句有雌霓誦亦難。"
        ],
        "title": "次韻沈彥述官舎書事二絕  其二",
        "id": "a6de0bb9-d248-4a9b-8535-912bb2fbc2f1"
    },
    {
        "author": "周紫芝",
        "paragraphs": [
            "荒村無雞豚，何以供刀机。",
            "山蔬雜百種，此物含妙理。",
            "幽居有勝事，一笑隨稚子。",
            "朝甑飯鳧茈，暮鼎羮馬齒。",
            "筍包出土肥，蕨芽含露紫。",
            "試採少陵苣，更擷天隨杞。",
            "舉杯香覆坐，搖喉滑流匕。",
            "悠然理塵策，果腹萬事已。",
            "君看金谷樓，步障五十里。",
            "韭虀及豆粥，爲具咄嗟耳。",
            "回觀奇禍作，一死政坐此。",
            "寄聲肉食徒，吾事勿輕鄙。"
        ],
        "title": "擷野蔬示小兒",
        "id": "b44b5370-307f-4064-9a92-afd1e1aff690"
    },
    {
        "author": "周紫芝",
        "paragraphs": [
            "公子風流絕代無，名高當與大年俱。",
            "自從剪得吴江水，不愛滕王蛺蝶圖。"
        ],
        "title": "題趙侯畫滄江遠岫圖",
        "id": "bb4e1c46-a9f7-450f-88b3-e578670be206"
    },
    {
        "author": "周紫芝",
        "paragraphs": [
            "殘生擬覓山中伴，萬事厭從兒輩談。",
            "笑我攜家常作客，羡君買地已成庵。",
            "早將遼海千年夢，換得曹谿一滴甘。",
            "聞與道人新結社，懶雲今不是常參。"
        ],
        "title": "次韻吳思道贈姑谿道人",
        "id": "c151cf69-0d26-430a-bebc-b2d7ac10f79e"
    },
    {
        "author": "周紫芝",
        "paragraphs": [
            "睡過花時無好懷，柴門誰閉復誰開。",
            "擬從月夜放舟去，更趁東風攜酒來。",
            "鬚髮且休論早白，悲歡正可付殘杯。",
            "君無舊雨仍今雨，相見應須日百回。"
        ],
        "title": "次韻次卿攜酒見過",
        "id": "3f20e544-19a3-4405-8683-e4b20fdf4874"
    },
    {
        "author": "周紫芝",
        "paragraphs": [
            "曩時人物詢石渠，風流文采知諸虞。",
            "老成不見典刑在，定識載行家有書。",
            "此郎胸中有涇渭，不比當年灞陵尉。",
            "可憐汗血名家駒，未有長途試千里。",
            "空鞭赤兔鞬臂弓，射殺窮山赤丸子。",
            "只今廊廟方賡歌，羣材並用肩相摩。",
            "将分壤地辨壚{擥手=木}，要追禹跡窮岷嶓。",
            "懸知使者欲推轂，豈止朱墨精研磨。",
            "簡書可畏君莫厭，會見天邊給飛傳。",
            "時來富貴亦偶然，且盡十分金瀲灧。"
        ],
        "title": "送虞伯瞻以宣城尉爲上元方田官",
        "id": "265c870c-74c7-4353-88b6-55504a3b8a21"
    },
    {
        "author": "周紫芝",
        "paragraphs": [
            "故國春空老，三吴信不通。",
            "客猶如社燕，書或寄賓鴻。",
            "鬢髮風埃裏，林廬夢寐中。",
            "西歸如有意，一笑復誰同。"
        ],
        "title": "收次卿近書二首  其一",
        "id": "fbb52baf-8787-4918-bcca-bc58a8b1b873"
    },
    {
        "author": "周紫芝",
        "paragraphs": [
            "白水彭門道，秋風古戰場。",
            "人應思故國，樓更在斜陽。",
            "消息憑魚素，遊從問草堂。",
            "蘭芽知己茁，何日見諸郎。"
        ],
        "title": "收次卿近書二首  其二",
        "id": "27cb0dd1-2ece-49a8-b7f7-1120819413eb"
    },
    {
        "author": "周紫芝",
        "paragraphs": [
            "三月既晦，維暮之春。",
            "居我窮巷，門無雜賓。",
            "誰與晤語，千載一人。",
            "歌此好言，以侑清樽。",
            "酌我春醪，載笑載欣。",
            "言念我友，在彼彭門。",
            "江濆之别，于今三年。",
            "夐夐隻影，祗復自憐。",
            "素書聿至，式慰我心。",
            "蔚我嘉木，有鶯在林。",
            "尚求其友，載好其音。",
            "人而不如，有懷其愔。",
            "何當言歸，昔盟是尋。",
            "眷此二老，實爲蘭金。"
        ],
        "title": "懷舊一首",
        "id": "065f52d8-0678-40a3-9405-b755777b16b3"
    },
    {
        "author": "周紫芝",
        "paragraphs": [
            "翠葉看成幄，濃春喚不回。",
            "愁今連落絮，雨欲到黄梅。",
            "掃地花狼藉，開門燕往來。",
            "晴峰數點出，暝色一禽催。"
        ],
        "title": "晚霽",
        "id": "94ff4e57-ee2f-4c72-a337-cc59fddeb793"
    },
    {
        "author": "周紫芝",
        "paragraphs": [
            "脫手新詩咳唾成，曹劉鮑謝未爲能。",
            "少時不厭家如磬，歲晚聊因酒作丞。",
            "天與吾人終淡泊，才如此老不飛騰。",
            "盖棺何物無遺恨，太史知公解曲肱。"
        ],
        "title": "過張參軍故居曲肱亭舊基在焉山谷老人名亭且有詩所謂鄰雞呼不起擁被聽松風者是也",
        "id": "677aeff8-7092-45e2-94f2-6843bf6fdbe8"
    },
    {
        "author": "周紫芝",
        "paragraphs": [
            "朝來三尺雨，一灑遍原隰。",
            "秋風掃快霽，凉氣便相襲。",
            "幽人倚寒窗，睡眼已生澀。",
            "淅瀝聞井梧，風枝擺餘濕。",
            "推枕夜未央，牽幌月還入。",
            "凄然裘褐念，感此絡緯泣。",
            "嗟我豈不知，索衣寒無及。",
            "家機臥空軸，麻縷無可緝。",
            "殷勤語秋蟲，相煎何太急。",
            "誰能太早計，不死會當給。",
            "吾言甚酸寒，不足勞掇拾。",
            "書之示二豪，以當一笑集。"
        ],
        "title": "雨餘便有秋意夜聞絡緯聲甚急",
        "id": "34256a25-5d60-4311-8702-2b6b9266e376"
    },
    {
        "author": "周紫芝",
        "paragraphs": [
            "着葉芭蕉三四根，怕秋全似可憐人。",
            "老來安得無餘事，細聽維摩說是身。"
        ],
        "title": "入秋初種芭蕉",
        "id": "68a27a22-0de3-4aa9-ab8f-d8bd7efd5702"
    },
    {
        "author": "周紫芝",
        "paragraphs": [
            "去年秋半西江口，夜上江樓飲江酒。",
            "欲問青天借玉盤，等得浮雲變蒼狗。",
            "天風慘澹含清秋，夜色蒼茫江水流。",
            "移床傍簷看月出，月未肯出令人愁。",
            "圓蘆吹裂客罷語，恐在丹霄復何許。",
            "一聲初自耳邊來，三更却向樓前去。",
            "人生無定可堪論，東西南北似浮雲。",
            "故人吹散天一角，驚鴻零落秋江羣。",
            "今年不聽鳴江櫓，月黑風悲窗繞樹。",
            "一杯無酒可澆愁，夜閉蓬門聽風雨。"
        ],
        "title": "中秋無月夜半大雨忽憶去年江樓之會",
        "id": "ffbd4fee-f8fe-4247-94d9-a27cc0f1a116"
    },
    {
        "author": "周紫芝",
        "paragraphs": [
            "良辰不浪出，坐久無誰言。",
            "閑攜老鈴去，旋覓登高樽。",
            "悠然理孤策，徐行當華軒。",
            "步穿鼪鼯徑，來過雞犬村。",
            "炊煙起茅廬，衍沃多平原。",
            "翳翳桑柘密，靄靄禾黍繁。",
            "黄童與白叟，相攜負朝暄。",
            "我求方寸地，擬設常關門。",
            "誰知南岡底，近有蘇家園。",
            "心知淳朴處，可避喧囂煩。",
            "歸來得好語，高意誰當論。",
            "他年劉子驥，定覓桃花源。"
        ],
        "title": "九日至蘇家園",
        "id": "88b2e30c-9520-43a9-9069-00df0c541cf9"
    },
    {
        "author": "周紫芝",
        "paragraphs": [
            "巡遠功名絕古今，後先俱死只侵尋。",
            "兩家子弟猶相訾，百世何由識此心。"
        ],
        "title": "過雙廟",
        "id": "2c9efe2f-9cee-4a80-8436-15984541c52a"
    },
    {
        "author": "周紫芝",
        "paragraphs": [
            "秋山凄無風，木葉寒自萎。",
            "羈客不得歸，行邁日靡靡。",
            "瘦馬嘶暮塗，忍饑渡寒水。",
            "落日晚更明，棲鳥驚復起。",
            "人生各有求，誰能異生死。",
            "行行重行行，辛苦那得爾。",
            "亂石摧前辀，旋車亦當止。",
            "饑寒苦見驅，臨風一長喟。"
        ],
        "title": "行邁一首",
        "id": "b1128de9-3829-4c9a-89a8-3cefa5e45d71"
    },
    {
        "author": "周紫芝",
        "paragraphs": [
            "朝行繞山麓，暮宿投孤村。",
            "父老頗見招，落日猶在門。",
            "庖煙不滿竈，汲水復抱薪。",
            "爲我炊黄粱，一飽裁逡巡。",
            "百金得香醪，湛湛盈清樽。",
            "我雖不解飲，亦足濡我唇。",
            "濯足捫飽腹，燎衣暖餘薰。",
            "原言息劬勞，少浣塵埃昏。",
            "慇懃戒鳴雞，未用呼晨暾。"
        ],
        "title": "暮宿一首",
        "id": "cd4d4441-4bff-472b-b047-e38b6e19c65e"
    },
    {
        "author": "周紫芝",
        "paragraphs": [
            "榆柳風微不動塵，平沙如粉襯車輪。",
            "今年汴上三冬暖，已带長安二月春。"
        ],
        "title": "汴隄冬日二首  其一",
        "id": "210865f7-b03c-4aa6-9d49-a33051501cb7"
    },
    {
        "author": "周紫芝",
        "paragraphs": [
            "當年漫漫雪如塵，古汴重冰欲折輪。",
            "暖日如今著行客，長安三度見青春。"
        ],
        "title": "汴隄冬日二首  其二",
        "id": "a50c718d-75af-4b35-af2d-66cb644f615d"
    },
    {
        "author": "周紫芝",
        "paragraphs": [
            "老恨愁千斛，饑須粟一囊。",
            "遂成遲去魯，還作薄遊梁。",
            "客思風塵惡，鄉音道路長。",
            "何時秣歸馬，看我理晨裝。"
        ],
        "title": "将出京",
        "id": "02dcaef7-80d7-4e8e-b056-64ac15271f2b"
    },
    {
        "author": "周紫芝",
        "paragraphs": [
            "長安二月春風裏，馬似遊龍車似水。",
            "青鞋久慣踏江沙，黄帽豈堪隨馬尾。",
            "梁王舊築黄金臺，臺荒草滿誰復來。",
            "雲中羽蓋去不反，坡底菊苗寒欲開。",
            "老僧相對話鄉井，童子瀹苗分乳杯。",
            "爲言諸老有遺跡，細尋石刻摩蒼苔。",
            "春風無情固相似，倦客逢春還少味。",
            "籬邊踏雪憶故年，渡口呼船夢千里。",
            "人生萬事要隨緣，到處一身俱偶然。",
            "林間春動有佳興，更攜官焙來同煎。"
        ],
        "title": "雪後再至菊坡",
        "id": "1fe57dbe-7c14-4a25-85e4-09cfe26b0740"
    },
    {
        "author": "周紫芝",
        "paragraphs": [
            "去年束書薄遊梁，今年下馬古滁陽。",
            "滁陽寒食少人出，滿城山雨驚淋浪。",
            "閉門客舎頗無事，五白大呼同舎郎。",
            "樽前誰唱醉翁曲，鳥歌花舞催紅粧。",
            "竟須薄酒澆永日，肯放羈愁煎客腸。",
            "功名老矣白髮出，歲月幾何歸路長。",
            "江頭藉草作寒食，細雨梨花思故鄉。",
            "何當秣馬候明發，便可一葦横長江。",
            "千村萬落鳥呼客，山南嶺北花吹香。",
            "仍須戒婦速作黍，會見鹿門歸老龐。"
        ],
        "tags": [
            "长江"
        ],
        "title": "寒食滁陽阻雨",
        "id": "584a9452-e7df-47f8-b903-c91655b6b30f"
    },
    {
        "author": "周紫芝",
        "paragraphs": [
            "醉翁詩裏識滁山，蚤歲神遊只夢間。",
            "雲外淺寒欺短帽，馬頭深秀得烟鬟。",
            "時攜妓女人猶說，倒著接䍦誰與還。",
            "文物風流今掃地，亂泉空繞玉孱顔。"
        ],
        "title": "遊醉翁亭",
        "id": "a273fba1-cbf1-46b2-b00c-0837f8558c58"
    },
    {
        "author": "周紫芝",
        "paragraphs": [
            "風流謝文静，世俗未可屈。",
            "但怪東山雲，肯爲老桓出。",
            "誰知姦雄心，本自畏豪逸。",
            "君看新亭會，此意未易詰。",
            "坦之獨何者，手版遂倒執。",
            "煩公揮蝟湏，談笑安晉室。",
            "暮年淝水師，逆虜甚窘急。",
            "幅巾棋局間，百萬一戰襲。",
            "功名亦餘事，聊爲兒輩立。",
            "平時誚虚曠，聞此自羞澀。",
            "萬古終悠悠，客意頗蕭瑟。",
            "忍看西州門，更作羊曇泣。"
        ],
        "title": "謝公墩",
        "id": "e715d691-ffe2-4b82-8263-022f32b579dc"
    },
    {
        "author": "周紫芝",
        "paragraphs": [
            "卞公古剛者，直莭不可挫。",
            "巖巖六龍子，矯矯中興佐。",
            "可憐謝幼輿，梭飛齒還墮。",
            "志懐不事事，見面輒欲唾。",
            "非關執鄙吝，要欲激疲愞。",
            "茂弘豈駑駘，廟社因遷播。",
            "維公抗劇賊，嬰此不測禍。",
            "平生忠義氣，臨絕不自奈。",
            "憤心握兩拳，爪甲穿掌過。",
            "英風渺何之，末路悲坎軻。",
            "高堂風入帷，壞壁塵生坐。",
            "清魂不可招，聊爲歌楚些。"
        ],
        "title": "卞公祠",
        "id": "b92d010c-8fd8-482f-b04f-6409d300f557"
    },
    {
        "author": "周紫芝",
        "paragraphs": [
            "青山繞招提，危磴迎屐齒。",
            "泉聲去悠悠，秀色來亹亹。",
            "定林得幽處，勝踐發新喜。",
            "當年手種樹，來禽雜青李。",
            "横斜照壁詩，平淡如止水。",
            "尚想扶風帳，横經多士子。",
            "奈此後學徒，發冢用詩禮。",
            "朝回丹青像，暮撤配食簋。",
            "空餘古祠荒，老木寒籐委。",
            "遺像猶便便，念往悲復起。",
            "舉似與山僧，山僧豈知此。",
            "日暮歸去來，林深足荆杞。"
        ],
        "title": "遊定林",
        "id": "0c3fe1ec-e7fb-4341-8b94-c44bc2c6c720"
    },
    {
        "author": "周紫芝",
        "paragraphs": [
            "飛盡楊花京洛春，又将一舸到江濱。",
            "聊憑淺碧浮烟水，爲洗軟紅隨馬塵。",
            "紫蟹黄雞秋漸近，東阡北陌酒將醇。",
            "只今我與君同夢，他日君容我卜鄰。"
        ],
        "title": "采石道中示伯尹",
        "id": "f3e8688f-6867-46b5-bb3c-8ab6fc06c23b"
    },
    {
        "author": "周紫芝",
        "paragraphs": [
            "虞郎種粟秋不收，一生坎軻多窮愁。",
            "有才無命百寮底，人笑獼猴騎土牛。",
            "蚤時脫身隱吴市，晚歲作吏分糟丘。",
            "貴人官高印如斗，君獨雞栖馬如狗。",
            "騎曹只可呼馬曹，漫仕何人知漫叟。",
            "平生好竹心未闌，小分雲嶺青檀欒。",
            "横窗尚恐翠露薄，得雨便作秋聲寒。",
            "向來麴糵一掃盡，風月已足供蹣跚。",
            "吾門如市心若水，箕坐不知身是官。",
            "念我平生絕韻友，相從久結無情歡。",
            "君當下榻我亦往，風雨對眠聽夢殘。"
        ],
        "title": "伯瞻作酒官植竹局中見索鄙句",
        "id": "5e92208f-1890-474c-9f06-db3962d4c118"
    },
    {
        "author": "周紫芝",
        "paragraphs": [
            "我亦平生願執鞭，拜公眉宇記當年。",
            "泰和人物真圖畫，李白風流是列仙。",
            "雪裏已無回棹意，文中新有卜居篇。",
            "幅巾還作溪堂夢，何日相從句水邊。"
        ],
        "title": "次韻次卿寄李姑谿時欲問舎宛陵",
        "id": "961da057-b76f-4a17-b6a2-23664c07c591"
    },
    {
        "author": "周紫芝",
        "paragraphs": [
            "水没春江不見沙，河魨吹絮荻生芽。",
            "平生所欠但一死，可更杯中論鏌邪。"
        ],
        "title": "河魨三絕  其一",
        "id": "baa14781-c382-4a46-a6dd-3945b2cfe654"
    },
    {
        "author": "周紫芝",
        "paragraphs": [
            "釣蓑常恨此盟寒，兩歲珍庖屢入盤。",
            "細雨春江從此逝，不應猶棄季鷹官。"
        ],
        "title": "河魨三絕  其二",
        "id": "2461ee60-21bb-490a-b68f-e03e36c6f883"
    }
]