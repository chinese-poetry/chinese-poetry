[
    {
        "author": "王鲸",
        "paragraphs": [
            "时辟西湖作胜游，使君元是济川舟。"
        ],
        "tags": [
            "西湖"
        ],
        "title": "句",
        "id": "572217b9-fc4c-45d9-ac06-af1d75867c3d"
    },
    {
        "author": "万规",
        "paragraphs": [
            "王事多艰险不移，委身先敌大江湄。",
            "临危授命生前勇，列爵封侯死后祠。",
            "龚寇已随湍下没，子规无复夜深悲。",
            "欲知幽显存忠义，勋业重光两石碑。"
        ],
        "title": "题忠烈侯庙",
        "id": "cd9b14f9-8b83-48d7-a69f-a68777e1019e"
    },
    {
        "author": "万规",
        "paragraphs": [
            "万斛珠玑泻碧空，几年含蓄在龙宫。",
            "春秋未断纵横势，南北曾奔次第雄。",
            "莫向寒岩长漱石，好归沧海共成功。",
            "曾看清夜陪明月，影破朝阳凤入桐。"
        ],
        "title": "题双瀑亭",
        "id": "6b0f7c3f-7a8b-4d8e-a537-887967764317"
    },
    {
        "author": "李陶真",
        "paragraphs": [
            "一别仙标历四春，神霄今复又相亲。",
            "炉中气候丹初熟，匣里光芒剑有神。",
            "未驾鸾舆朝碧落，且将踪迹傲红尘。",
            "乘风暂过羌庐去，异日相期拜紫宸。"
        ],
        "title": "访曹副宫不遇留题",
        "id": "eb3dd3ad-17e2-440d-bdd0-c3fa1c35db0a"
    },
    {
        "author": "李陶真",
        "paragraphs": [
            "毛竹森森自翦裁，试吹一曲下瑶台。",
            "当途不遇知音者，拂袖白云归去来。"
        ],
        "title": "留诗别众",
        "id": "3efe3524-ba59-4dea-b6b8-f7f958c5ce7d"
    },
    {
        "author": "范正民",
        "paragraphs": [
            "汉陵玉匣尽，秦山银海空。",
            "干戈百世后，独完先圣宫。",
            "树有千年色，门无数仞崇。",
            "盛德包覆载，遂顺因所宗。",
            "坐若颜闵后，颇闻邹鲁风。",
            "抚膺感遗言，零落涕沾胸。"
        ],
        "title": "孔林",
        "id": "795fb6d2-f220-43f5-9ac6-df86363fc22a"
    },
    {
        "author": "范正民",
        "paragraphs": [
            "历下故人今何在，音书久已隔寒暄。",
            "多年别后纷纷事，何日罇前细细论。",
            "忍见风霜摧羽翮，空教江汉泻词源。",
            "圣朝宽大超前古，即有恩光照覆盆。"
        ],
        "title": "季颜师颜谪齐州以诗寄之",
        "id": "4c7ce7c4-c229-4758-8e7d-bcc850d26f58"
    },
    {
        "author": "江汝明",
        "paragraphs": [
            "地据东吴胜，江从震泽连。",
            "万家临一水，千古得三贤。"
        ],
        "tags": [
            "太湖"
        ],
        "title": "吴江太湖笠泽虹桥",
        "id": "8bef24cd-a048-41c3-9b6d-0e9e7e294745"
    },
    {
        "author": "陈氏",
        "paragraphs": [
            "念别每惊魂，流年多病身。",
            "惟我延陵子，情真意更亲。",
            "分携无泪尽，望远更愁新。",
            "老眼将何暖，音书不厌频。"
        ],
        "title": "送张邦基母  其一",
        "id": "07a6828e-47b0-4a6d-8f97-63d078b917fe"
    },
    {
        "author": "陈氏",
        "paragraphs": [
            "雪意乱江云，江梅渐放春。",
            "雁归人去后，愁与岁华新。",
            "荣路君方振，园居我岂贫。",
            "惟余忧我念，相忆莫沾巾。"
        ],
        "title": "送张邦基母  其二",
        "id": "eaaee990-b429-473d-b3fd-7aaa13115c57"
    },
    {
        "author": "朱服",
        "paragraphs": [
            "历尽风波老境侵，一麾重寄蜀山阴。",
            "时清不复崇诗禁，更向淮西续旧吟。"
        ],
        "title": "合肥书怀",
        "id": "f4ff21f8-9afe-4147-b551-85c966ca2ad5"
    },
    {
        "author": "朱服",
        "paragraphs": [
            "晴湖列远岫，万叠来骏奔。",
            "横入小蜀冈，金友依玉昆。"
        ],
        "title": "庐州三首  其一",
        "id": "e4b7558f-f25f-466b-a7de-3a70425adbe5"
    },
    {
        "author": "朱服",
        "paragraphs": [
            "将军荡寇力能任，陈迹依然得重寻。",
            "血绕楼船龙战息，水摇城堞雉飞深。"
        ],
        "title": "庐州三首  其二",
        "id": "21d51285-9a70-48be-9a22-7688313d6299"
    },
    {
        "author": "朱服",
        "paragraphs": [
            "肥川胜赏冠他州，浦口扬舲得俊游。",
            "梅雨正迷江国路，萍风未破洞庭秋。"
        ],
        "tags": [
            "洞庭湖"
        ],
        "title": "庐州三首  其三",
        "id": "f761272c-88da-4f55-ac47-f5eded6be544"
    },
    {
        "author": "朱服",
        "paragraphs": [
            "平湖压郡境，血食等灵媪。",
            "岂无升斗水，活此车中薧。"
        ],
        "title": "巢湖",
        "id": "f47d1f98-8363-4fa8-a369-773e3ce1570e"
    },
    {
        "author": "朱服",
        "paragraphs": [
            "昔年吴魏交兵地，今日承平会府开。",
            "沃壤欲包淮甸尽，坚城犹抱蜀山回。",
            "柳塘春水藏舟浦，兰若秋风教弩台。",
            "独有无情原上草，青青还入烧痕来。"
        ],
        "title": "过庐州",
        "id": "1b1a5cbc-f756-4bca-9a4d-a910cc31bb65"
    },
    {
        "author": "朱服",
        "paragraphs": [
            "一见黄花只自羞，萧然短发不禁秋。",
            "谁人为整乌纱帽，独倚西风满眼愁。"
        ],
        "title": "九日",
        "id": "081e9341-09df-48a8-a904-056bb6ad850e"
    },
    {
        "author": "朱服",
        "paragraphs": [
            "随风逐浪事轻狷，巧占人间欲夏天。",
            "只恐障空飞似雪，从教糁径白于绵。"
        ],
        "title": "柳絮",
        "id": "6aa5b41b-3043-40d0-b1f0-57c162055a91"
    },
    {
        "author": "朱服",
        "paragraphs": [
            "篱边不语自成蹊，红入秋丛见亦稀。",
            "乱插乌巾酬老健，轻浮白酒惜春归。",
            "刘郎一去花何晚，陶令重来色已非。",
            "蝶散蜂藏无足怪，冷香寒艳不堪依。"
        ],
        "title": "次韵桃花菊",
        "id": "0773089d-45a4-4e45-b81b-7d77f435ecae"
    },
    {
        "author": "朱服",
        "paragraphs": [
            "幽香淡淡影疏疏，雪虐风飞亦自如。",
            "正是花中巢许辈，人间富贵不关渠。"
        ],
        "title": "梅花",
        "id": "9f9829c5-1b76-48be-b268-5eae7bfa4eda"
    },
    {
        "author": "朱服",
        "paragraphs": [
            "冠带桥门路，雍容俊士关。",
            "微言尊噩噩，小道屏闲闲。",
            "礼乐高千古，诗书到百蛮。",
            "斯文知未泯，璧水尚如环。"
        ],
        "title": "元丰盛事",
        "id": "1e2fee8f-5fe7-4070-94bc-dac4a0f910d8"
    },
    {
        "author": "朱服",
        "paragraphs": [
            "委命仇仇事可知，章华荆棘国人悲。",
            "恨公无寿如金石，不见秦婴系颈时。"
        ],
        "title": "汨罗吊屈原",
        "id": "672ad527-4843-4d6a-b6a1-4f425b1a52fa"
    },
    {
        "author": "朱服",
        "paragraphs": [
            "收拾精神归卷内，了无非誉入怀中。",
            "祇因庭树藏春色，更有琴书继古风。",
            "学道固非原宪病，好贤谁信孟尝穷。",
            "清尊犹剩回仙酒，万家悠然一醉空。"
        ],
        "title": "题东老庵",
        "id": "154d1cff-64ca-4f84-9a4b-25586c8514cb"
    },
    {
        "author": "朱服",
        "paragraphs": [
            "孤臣正泣龙髯草，游子空簪凤尾花。"
        ],
        "title": "句  其一",
        "id": "77d2b9ab-431c-458e-95e9-161f7e1067c1"
    },
    {
        "author": "朱服",
        "paragraphs": [
            "相逢尽欲倾家酿，久客谁能散橐金。"
        ],
        "title": "句  其二",
        "id": "f62cb80a-2164-4f38-bc95-d6f008457599"
    },
    {
        "author": "朱服",
        "paragraphs": [
            "水无涓滴不为用，山到崔嵬犹力耕。"
        ],
        "title": "句  其三",
        "id": "5c6ccb39-5561-485b-ac5c-87767844c82c"
    },
    {
        "author": "朱服",
        "paragraphs": [
            "鸡鸣分水绕肥城。"
        ],
        "title": "句  其四",
        "id": "08c74d9f-511b-4531-9122-322b1ba3ef1a"
    },
    {
        "author": "朱服",
        "paragraphs": [
            "琉璃十顷浸旻苍，此境淮南自少双。"
        ],
        "title": "句  其五",
        "id": "ce1c8746-0331-4462-872d-d5aff17132aa"
    },
    {
        "author": "朱服",
        "paragraphs": [
            "睠恋肥城讵忍还，每贪公退枕书眠。"
        ],
        "title": "句  其六",
        "id": "b0ef1786-e07e-4325-8656-a175ed34d780"
    },
    {
        "author": "朱服",
        "paragraphs": [
            "九韶先幸舜，五岭后通秦。"
        ],
        "title": "句  其七",
        "id": "0eaab82a-24f9-42b2-8caa-fcc4f9a67fbd"
    },
    {
        "author": "朱服",
        "paragraphs": [
            "遥看一树凌霜叶，好似衰颜醉里红。"
        ],
        "title": "句  其八",
        "id": "4a6dc0ef-ba32-4510-b2e9-0b28443193c7"
    },
    {
        "author": "朱服",
        "paragraphs": [
            "西清迩英阁，密勿侍经筵。",
            "昼漏逾三鼓，宸居近玉砖。",
            "多闻资学殖，清问发真筌。"
        ],
        "title": "句  其九",
        "id": "f48aa222-08a6-424c-8072-60818f76a810"
    },
    {
        "author": "赵令铄",
        "paragraphs": [
            "古人醉以酒，盖亦有所寓。",
            "一饮百忧忘，陶陶朝复暮。",
            "公欲醉为乡，瓮间寻吏部。",
            "惜取青铜钱，浊醪安足酤。",
            "敢窃好事名，聊资子云具。",
            "巧手斧鼻端，此情知有素。"
        ],
        "title": "子瞻和予致斋诗有端向瓮间寻吏部老来惟欲醉为乡之句因送薄酒兼成斐章冀发笑也",
        "id": "bba9b103-5d31-465b-ac66-0ddfee08ec93"
    },
    {
        "author": "赵令铄",
        "paragraphs": [
            "登州与仪曹，到官如旅寓。",
            "螭陛凤凰池，翱翱未云暮。",
            "冰雪照人清，黄色盈中部。",
            "譬如千日酿，一宿陋清酤。",
            "载笔无多时，公真济时具。",
            "叹息贺德基，犹知我尸素。"
        ],
        "title": "子瞻辞免起居之命令铄复用前韵一首以勉之",
        "id": "ca7648e8-3fdf-4ba3-a346-4fa506cd88c5"
    },
    {
        "author": "赵令松",
        "paragraphs": [
            "千仞奇峰薄上清，葛洪于此尚留名。",
            "紫麟瑞霭春风暖，白虎丹成夜月明。",
            "点点苍苔空有迹，菲菲芳草不闻声。",
            "高踪回首今何在，山水犹含万古情。"
        ],
        "title": "游紫麟峰",
        "id": "392988d8-129c-4279-9371-cb2965296f7d"
    },
    {
        "author": "宋神宗",
        "paragraphs": [
            "海阔三山路，香轮定不归。",
            "帐深空翡翠，珮冷失珠玑。",
            "明月留歌扇，残霞散舞衣。",
            "都门送车返，宿草自春菲。"
        ],
        "title": "赐秦国大长公主挽词三首  其一",
        "id": "1b7b189c-c023-4fcb-a787-1585f8b720d7"
    },
    {
        "author": "宋神宗",
        "paragraphs": [
            "晓发城西道，灵车望更遥。",
            "春风空鲁馆，明月断秦箫。",
            "尘入罗衣暗，香随玉篆销。",
            "芳魂飞北渚，那复可为招。"
        ],
        "title": "赐秦国大长公主挽词三首  其二",
        "id": "18977a0e-d70d-4419-84c0-8fa94f039ef4"
    },
    {
        "author": "宋神宗",
        "paragraphs": [
            "庆自天源发，恩从国爱申。",
            "歌钟虽在馆，桃李不成春。",
            "水折空还沁，楼高已隔秦。",
            "区区会稽市，无复献珠人。"
        ],
        "title": "赐秦国大长公主挽词三首  其三",
        "id": "f7fc65c4-2c08-49c9-b53c-7cc12b1eb5b3"
    },
    {
        "author": "宋神宗",
        "paragraphs": [
            "五季失图，猃狁孔炽。",
            "艺祖造邦，意有惩艾。",
            "爰设内府，基以募士。",
            "曾孙保之，敢忘厥志。"
        ],
        "title": "四言诗一章",
        "id": "2aa35608-a263-45b6-b482-29a5b93890dc"
    },
    {
        "author": "宋神宗",
        "paragraphs": [
            "每虔夕惕心，妄意遵遗业。",
            "顾予不武资，何以成戎捷。"
        ],
        "title": "题封桩库",
        "id": "286dde90-a50c-4fe3-b6a5-df8581081a2f"
    },
    {
        "author": "宋神宗",
        "paragraphs": [
            "横浦江南岸，梁家闻世贤。",
            "一株连理木，五月荔枝天。"
        ],
        "title": "赐大理丞梁士基横州宅生连理荔枝",
        "id": "5419c666-7bf8-4e22-adec-1b74c0d22cc8"
    },
    {
        "author": "宋神宗",
        "paragraphs": [
            "四纪忠劳著，三朝闻望隆。",
            "享兹难老祉，报在不言功。",
            "富矣勋弥大，居焉貌甚冲。",
            "西都旧士女，白首竚瞻公。"
        ],
        "title": "赐太师文彦博",
        "id": "ac596518-3204-4f54-8206-2d93af1dafc4"
    },
    {
        "author": "宋神宗",
        "paragraphs": [
            "一方文武魁天下，万里英雄入彀中。"
        ],
        "title": "句  其一",
        "id": "a924f7a8-9a81-4ef1-8568-ae4a1e425d9f"
    },
    {
        "author": "宋神宗",
        "paragraphs": [
            "燕翼功参九，安荣世历三。",
            "轩辉虽揜北，风教自存南。"
        ],
        "title": "句  其二",
        "id": "828addba-7405-4676-ac9e-4b478c2a09a7"
    },
    {
        "author": "袁百之",
        "paragraphs": [
            "长江雪浪过樊口，西山翠插天崔嵬。"
        ],
        "tags": [
            "长江"
        ],
        "title": "句",
        "id": "e878a4e4-02d0-405a-8408-8cf31fab1439"
    },
    {
        "author": "陆惟忠",
        "paragraphs": [
            "投醪谷董羹锅内，掘窖盘游饭碗中。"
        ],
        "title": "句",
        "id": "a48dcb6d-2d14-49ed-8bc3-73bd37ad823a"
    },
    {
        "author": "刘弇",
        "paragraphs": [
            "贾侯器宇何轩昂，下视龊龊真秕糠。",
            "眉分八字髭根黄，自许忠胆铁石刚。",
            "彫弓一挽一石强，锦臂错出虬青苍。",
            "匣剑排射星斗光，壮心飞过祁连傍。",
            "架鹰朝按血染裳，铁骢骑出辔闹装。",
            "健儿前呵檛列行，捷矢齐指云中鸧。",
            "岂惟武力称擅场，亦有文价腾焜煌。",
            "新诗字字古锦囊，清论洒落飞天潢。",
            "险韵千百敢独当，管锋落纸铿琳琅。",
            "古文探讨屋壁藏，史传山岳遗毫芒。",
            "酒酣往往歌慨慷，连卷大白鲸吞航。",
            "自云畴昔富文章，家在冀北边一方。",
            "天书屡膺贡州乡，云衢卜日横骞翔。",
            "中间落泊志不偿，武科拉取如截肪。",
            "况有豪气十丈长，蟠蛰仅类绊骕骦。",
            "苦恨天骄久颉颃，抚臂便觉大袂攘。",
            "坐縻岁月耗囷仓，口厌醇酿饱肉粱。",
            "吾非斯人可相望，要且报国真不忘。",
            "我来自东甫春阳，邂逅绀宇同一觞。",
            "幅巾轻蓰追徜徉，促膝调笑初无妨。",
            "自知投分出泛常，豁如馁腹得糗粻。",
            "短长不复置形相，落去䁹睨决壅防。",
            "嵇生转觉嗜锻忙，高阳还因酒发狂。",
            "漫叟戏规祇搅肠，㗦嘈不减笛弄羌。",
            "截竹岳顶掀沧浪，拨云春茗夸头汤。",
            "爽齿旋复行蔗浆，黄金大颗披橘穰。",
            "插首往往罗幽芳，顷兹行乐殊未央。",
            "更辱邀我临山冈，大壶载酒冽鼻香。",
            "果饤梨栗庖麏麞，韩刘黄胡狄与张。",
            "一一潇洒杂珮珩，高谈终日佛老庄。",
            "妙理密契矢插房，绝倒顿足争跄踉。",
            "罢去追惜成悢悢，谁谓夫君气特扬。",
            "投以大句尤加详，启函惬兴剧爬疡。",
            "忽疑写睇临望羊，高跻欲斧李杜吭。",
            "麟凤自是品物祥，邀予属和驰缣缃。",
            "直取夷险分驽良，九牛犒师始落铓。",
            "正喜先获大脔尝，洪河下涌淼沛滂。",
            "囚屯众鬼纳大荒，脱走束缚投桁杨，泞郎瞰临获与臧。",
            "满注羿矢连九旸，沉魂夜泣青女霜。",
            "此来继辱厚意将，殆欲引辙观怒螗。",
            "狗尾续貂弥足伤，雕胡未易加糠䵃。",
            "抟空方见一鹗飏，短翮便可枪榆枋。",
            "咄嗟岂得不知量，区区琐碎久嗜菖。",
            "食鱼谁敢期大鲂，尚欲勉强牵牛箱。",
            "无盐弄姿映康庄，难工祗益羞姬姜。",
            "聊将瓦砾酬琮璜，终愧后乘非腾骧。"
        ],
        "title": "赠贾仲武",
        "id": "c54375e4-e9fd-426a-89e4-15f8db1944d5"
    },
    {
        "author": "刘弇",
        "paragraphs": [
            "海傍七月无好天，顽云夜半争纠缠。",
            "雷公轰车电操帜，如以墨汁当空湔。",
            "门阑刺眼不见地，逼塞四野可筑拳。",
            "须臾霾风赑屭起，便觉怒窍呺喧阗。",
            "茫茫平地驾轣辘，礧石杂下丽谯颠。",
            "训狐投隅狗走窦，拔木僵仆踵不旋。",
            "铿轰时闻掷飘瓦，汹沸错以池羹煎。",
            "藩垣卷去甚撤幙，屋壁如受众挻挻。",
            "戞空飞砾正激射，况复急雨筛涌泉。",
            "初疑昆阳遁猛兽，又讶伏弩攒庞涓。",
            "黔头豹裈健肘髀，剖拆囊袋椎钤键。",
            "天吴助强马啣舞，鼯鼬嘷啸尸阴权。",
            "呼声过于赴赵日，烈势更甚焚昆前。",
            "酣奔剧骤砉未已，阵马沓奏摩双鞬。",
            "蚩尤歼师洒腥血，驱驾山岳挥秦鞭。",
            "海涛撞舂万鼙震，岌嶪直恐三山骞。",
            "林椒宿鸟乱投坠，胁息岂间乌与鸢。",
            "虾蟆何知妄嘈囋，似为得意惊翩翾。",
            "流萤迸草戢光耀，啾蚓缩穴愁踆跧。",
            "泓窊往往走湍濑，卧内直可浮长鳣。",
            "伊余竟夕不成寐，纵有短炬谁复然。",
            "屋如漏釜直下注，坐取渗漉攒两肩。",
            "羸童叩鼻卧东壁，噤不譁骇如束毡。",
            "黎明下堂踏新淖，祗觉抚髀成怃然。",
            "平时里闬悉倾陊，饥民塞窦突不烟。",
            "田苗畦甲披殆尽，草木岂复根株连。",
            "蔕钟堕簷相乌折，苙豕逸泽如遭畋。",
            "我闻大块初噫气，蓄泄盖亦有节宣。",
            "助天挠物著自易，标为玉烛存礼篇。",
            "条无鸣声瑞盛世，反禾宛在隆周年。",
            "厥惟反此是为戾，标落下土灾所缘。",
            "尧罹长风衅滋甚，縻以大缴尸诸鄽。",
            "飞虫蔽空廪君怼，一昔崛起操戈鋋。",
            "往时大旱几赤地，韩子讼藁于今传。",
            "诗人或以况威虐，歌沛自是所见偏。",
            "尔来暴旱亦时有，孰与掀屋扬楣枅。",
            "小家破荡大家耗，饮泣茹恨肩相骈。",
            "胡为斯民罹此患，孰任咎责当尤愆。",
            "我将羾天吐愤懑，坐使百怪成拘挛。",
            "是非曲直当有辨，略举大较归吾编。",
            "飞廉谴诛丰隆斥，庶几复使斯民痊。"
        ],
        "title": "元丰辛酉七月九夜大风四十韵",
        "id": "c560e4a2-df5c-47bb-8ce0-0142aa64d808"
    },
    {
        "author": "刘弇",
        "paragraphs": [
            "穷西三湘邻，奔迫万岑会。",
            "盘拏崩腾根，疑此先草昧。",
            "不周迁大荒，势落烛龙外。",
            "远征混沌凿，晚怵大块噫。",
            "平疏一注玉，宽削四隅黛。",
            "前崖岌初豪，傍窦戢如块。",
            "暗蹊青鲇卧，侧足得无殆。",
            "霜蕤拥凝液，衣缀倚空盖。",
            "危呀傲天顽，九地一疡溃。",
            "鬰然崷崒姿，似与石廊配。",
            "间闻赫幽光，吹作雷雨解。",
            "石鼓形似余，击考亦砰磕。",
            "阴阴隆冬户，塞向真琐碎。",
            "鸿濛挹气母，茫昧超物怪。",
            "不应私开辟，曾是阅成坏。",
            "黄熊非鲧化，九肋蕃硕大。",
            "蹒跚舞阴机，无乃羞主宰。",
            "肉芝桂纯白，仙物今故在。",
            "云烟更斐亹，巧弄非一态。",
            "筼筜下萧摵，往往到竽籁。",
            "片桃仙凡隔，愁绝止飞濑。",
            "谁为篝火游，邈叩无底界。",
            "世传元崇隠，兹事或虚采。",
            "骄阳五月竟，客子短辕迈。",
            "火铃掷奔曦，酷势捎林荟。",
            "追随邦闾彦，及此洗长慨。",
            "俯窥层冰拆，蓐收借泠汰。",
            "孤清凛毛发，生意自百倍。",
            "清绝两羽人，惊我凤翰铩。",
            "扫开数寻天，援挽觅幽隘。",
            "啸俦欣鱼贯，诣极愁鹢退。",
            "仙者如可作，庶或乔松頼。",
            "咄嗟早衰身，樊笼信谁罪。",
            "便可冥三奔，吞漱驻童彩。",
            "收摄自煎明，兹焉迹长晦。"
        ],
        "title": "同朱彦周游元阳洞兼示文吴二羽人",
        "id": "bc8894b0-c579-4e4f-a9d6-930a96139194"
    },
    {
        "author": "刘弇",
        "paragraphs": [
            "有客扬楚舲，归欤汩吾事。",
            "波神悭东涨，吞遏限脩䗖。",
            "转头彫岁阴，蓬行变匏系。",
            "一逢金銮人，穆我若清吹。",
            "挽置十尺床，渊襟扫苛细。",
            "壶封拆初黄，露液攒沸蚁。",
            "老实侑脧紫，枯螯嚼霜渍。",
            "坐有豪爽宾，譁譁睨云骥。",
            "屯云刮痴白，有如拥天篲。",
            "疏櫺炯萧森，北固决遥眦。",
            "半酣大轴出，鲸窟咀甘饴。",
            "当中倾玄圃，琚瑀纷百缀。",
            "物愁殚眇情，神妬夺孤閟。",
            "快魂疏泠泠，大叱回熟寐。",
            "况复仪真曲，不减铜堤思。",
            "凄清激吴音，皓齿曾未愧。",
            "辛咸皆可口，卷舌得真意。",
            "初如严冬逼，肃物有余惴。",
            "末似阳春回，怳入众骨醉。",
            "将坛凛先登，乐府仍一洗。",
            "吕侯斯人望，胸中吊古气。",
            "二十佩青纶，三十清间侍。",
            "高缠见腾踏，茂渥擅褒贲。",
            "顷来笑画脂，无补当身寄。",
            "卜筑傲园绮，秋蜩一官蜕。",
            "大笔横利槊，兴来即摩垒。",
            "非如骚些徒，冗语酿愁悱。",
            "珍重白玉船，虹吞楚狂子。"
        ],
        "title": "仪真吕明父席中观新曲",
        "id": "e3dab0c3-5c16-4df7-973a-4312125df75b"
    },
    {
        "author": "刘弇",
        "paragraphs": [
            "纷纷束书儿，穿穴蠹栖桂。",
            "及当千人军，往往出下计。",
            "谁如冠军豪，飘扬选锋锐。",
            "刺手拔鲸牙，洒落见孤诣。",
            "更看抉重关，喜色动春袂。"
        ],
        "title": "送方绚解元赴试南宫用桂林一枝荆山片玉为韵八首  其一",
        "id": "972ff02f-2098-4f60-b7ed-49818eee8323"
    },
    {
        "author": "刘弇",
        "paragraphs": [
            "人言蜀道难，历井如扪参。",
            "何如棘围里，对面横霜镡。",
            "声价一日中，不数双南金。",
            "秋风大情生，半入潇洒襟。",
            "袖有百炼骨，跃马辞家林。"
        ],
        "title": "送方绚解元赴试南宫用桂林一枝荆山片玉为韵八首  其二",
        "id": "d575f48f-9207-48e6-8c5a-bb3dd5b0bbb1"
    },
    {
        "author": "刘弇",
        "paragraphs": [
            "马家白眉良，由来罕俦匹。",
            "谁谐虞帝音，贵在得夔一。",
            "颟顸康乐后，况有阿连出。",
            "春留棣萼好，影厕鸰原密。",
            "定是金华游，羊边起高叱。"
        ],
        "title": "送方绚解元赴试南宫用桂林一枝荆山片玉为韵八首  其三",
        "id": "b44f97a9-3ca4-4ce7-8db1-db53a1bcebe4"
    },
    {
        "author": "刘弇",
        "paragraphs": [
            "君王十二闲，一一登权奇。",
            "饱之青玉刍，络以黄金羁。",
            "南宫旧冀北，杂遝追风姿。",
            "骕骦固神物，岂病孙阳嗤。",
            "如闻有桂约，暗满秋风枝。"
        ],
        "title": "送方绚解元赴试南宫用桂林一枝荆山片玉为韵八首  其四",
        "id": "dacf914d-42c0-4b8b-b32a-e125a537f1fc"
    },
    {
        "author": "刘弇",
        "paragraphs": [
            "我来莆之阳，与子初班荆。",
            "巖巖太古镜，中有不蚀明。",
            "青缃无留赏，理到刃必迎。",
            "雎盱腐儒后，数见胸胆横。",
            "诗哦逼振绮，酒吸摧奔鲸。",
            "君看老雄变，冠距将而鸣。"
        ],
        "title": "送方绚解元赴试南宫用桂林一枝荆山片玉为韵八首  其五",
        "id": "64930b3e-f624-43e7-9298-6ae1058f3d83"
    },
    {
        "author": "刘弇",
        "paragraphs": [
            "病夫亦何有，愧彼小酉山。",
            "頼君不佁儗，拔揵扪吾关。",
            "意丰报逾俭，叩迫出益悭。",
            "经郛榛莱翦，圣海波澜闲。",
            "兹人不易得，坐使幽怀删。"
        ],
        "title": "送方绚解元赴试南宫用桂林一枝荆山片玉为韵八首  其六",
        "id": "ee1e6542-87c4-4ee7-8b3b-c759a184b598"
    },
    {
        "author": "刘弇",
        "paragraphs": [
            "天王坐明堂，温诏飞赤县。",
            "家家鲁儒生，羣星会头弁。",
            "坐愁谷驹空，岂直罩鱼擅。",
            "子行殊未央，去逐淮云片。",
            "神锋正吹毛，愿看长鲸剸。"
        ],
        "title": "送方绚解元赴试南宫用桂林一枝荆山片玉为韵八首  其七",
        "id": "ddbae7ef-9fd3-4adb-b324-33aad75a1d50"
    },
    {
        "author": "刘弇",
        "paragraphs": [
            "女床固饶凤，方流亦生玉。",
            "百年海邦莆，文雅殆成俗。",
            "之人卷鲸波，浩汗寄高躅。",
            "飜笑洴澼子，长年事皲瘃。",
            "唾手拾壮图，未负春颠绿。"
        ],
        "title": "送方绚解元赴试南宫用桂林一枝荆山片玉为韵八首  其八",
        "id": "77544029-1af4-4948-8416-26836caef999"
    },
    {
        "author": "刘弇",
        "paragraphs": [
            "番阳先生万人敌，少来繙书始成癖。",
            "风前白眼望青天，笑捉短须吟惜惜。",
            "地祇关铁掣临贺，天家宝场正中划。",
            "万空扶坎觅坤苗，凿尽顽阴冶清液。",
            "锲磨镵鑢归高手，养水工夫价连璧。",
            "别斲圆虚费钴鉧，粉白黛绿低真色。",
            "传看代北青氍毹，一泓几动春消息。",
            "无论丞相戒扑满，先许司空炽然石。",
            "楚萍赫赤浪传甘，秦缶模糊徒荐客。",
            "由来此秘似未睹，琐琐搔爬嗤美炙。",
            "先生早茂椿松姿，道韵仙风方日逼。",
            "胡麻青?饭调饥，夜榻抱弓跧七尺。",
            "粉闱聊当襥被游，赍携不靳胡奴力。",
            "大鼾酣酣动蛰雷，霜飚涩尽铜壶滴。",
            "青螺仙女暮成炊，绿竹夫人寒卧壁。",
            "兴来活笔卷天潢，南国小巫阴褫魄。",
            "悠悠万物何亲疏，新故终缘世情隔。",
            "夏裘秋箑竟谁负，寝庙偃溲转身易。",
            "昨布东皇九十春，融冶一番浮绮席。",
            "莫学长檠换短檠，惜惜鸱夷两抛掷。"
        ],
        "title": "古风谢汪都讲示惜惜吟",
        "id": "be05a889-eee9-4109-967a-ec862d5ba64d"
    },
    {
        "author": "刘弇",
        "paragraphs": [
            "有城有城半芜没，倔强当年开狡窟。",
            "青缰白马成底事，魏得其狗空凌突。",
            "清淮不洗饕利魄，石马崔嵬化英物。",
            "据鞍浩叹为踟蹰，但有悲风起蓬勃。"
        ],
        "title": "癸酉岁暮寿春道中五首  其一",
        "id": "cf739034-2b1c-4470-a3ea-b1cb9567f2ca"
    },
    {
        "author": "刘弇",
        "paragraphs": [
            "有鸟有鸟高飞鸿，哀鸣嗷嗷只影东。",
            "枯声策策霜后叶，狂态骚骚空际蓬。",
            "秋毫不碍挂天斗，一气正在胚腪中。",
            "客邪中饥乱心曲，短裘垢袜催衰癃。"
        ],
        "title": "癸酉岁暮寿春道中五首  其二",
        "id": "81a15d5a-4333-42b1-a353-386b60facc66"
    },
    {
        "author": "刘弇",
        "paragraphs": [
            "有渡有渡背北城，凌排驾淮吹暮声。",
            "邮程未央岂病涉，寄汝一檝推生平。",
            "古来豪士重感概，车下未乏宵衣征。",
            "出处任天幸无苦，有如此水吾其行。"
        ],
        "title": "癸酉岁暮寿春道中五首  其三",
        "id": "7393b003-9d85-41ee-9f55-dc9c50561862"
    },
    {
        "author": "刘弇",
        "paragraphs": [
            "有叟有叟皤两颠，杖藜道周傲天年。",
            "怀颜发笑挽行子，胡乃惫为忘舍旃。",
            "吾侪小人敢不勉，孔孟卷辙如趋然。",
            "男儿秃胫乃始已，非尔所知徒怃然。"
        ],
        "title": "癸酉岁暮寿春道中五首  其四",
        "id": "5bc0652c-2a14-4eef-8eef-c2e3ef292730"
    },
    {
        "author": "刘弇",
        "paragraphs": [
            "有客有客垢发须，羹魁挂鞍无宿储。",
            "翘心北阙比寒藿，它日南山抛旧庐。",
            "逆旅丈人真脆意，揖我下床邀踞罏。",
            "悠悠高门击鲜子，萍匏殊根勿诮渠。"
        ],
        "title": "癸酉岁暮寿春道中五首  其五",
        "id": "754be285-dacd-4ef3-b563-70789a435941"
    },
    {
        "author": "刘弇",
        "paragraphs": [
            "东瓯消沉故王日，俗号剽轻如故实。",
            "挟策不数应门儿，雅尚儒人邹鲁匹。",
            "顷来官长稍自安，市里颇闻浮诉窒。",
            "陈侯健者吾故人，坐致岂康得无术。"
        ],
        "title": "建阳县二首  其一",
        "id": "4492b9c0-1841-481d-9d33-2768276e111d"
    },
    {
        "author": "刘弇",
        "paragraphs": [
            "纱民趁商市日高，红女机杼仍分曹。",
            "双桥卧虹上下水，石脊瘦龙狂鬭牢。",
            "穑登尔场俗丰乐，匹马北客方滔滔。",
            "转将身挂利名网，掷此故岁如腾猱。"
        ],
        "title": "建阳县二首  其二",
        "id": "b747027a-23b3-4021-adaf-080fb06b0787"
    },
    {
        "author": "刘弇",
        "paragraphs": [
            "廖生术天与，如鉴挂高墀。",
            "能以祸福语，感动诸奔驰。",
            "至有不旋踵，坐获百万赀。",
            "推排鬼气夺，摈斥海岳移。",
            "自云前十年，负术骧螺湄。",
            "闹中出双掌，得子如沙披。",
            "乃今十年后，所契了不疑。",
            "况有远大语，未易论铢锱。",
            "曾闻物外偿，不若君家诗。",
            "吾谓廖生曰，一诗何补为。",
            "生云等诗尔，我则如渴饥。",
            "一诗固不惜，为生试言之。",
            "天地有文理，俯仰自可推。",
            "有文在其掌，乃晋鲁婴儿。",
            "方其表异态，览者初亦痴。",
            "生当千年后，把握论蓍龟。",
            "顾生勿轻许，角立非生谁。"
        ],
        "title": "赠相掌文廖生一首",
        "id": "094a0416-e16b-4155-af8b-546d7dca180e"
    },
    {
        "author": "刘弇",
        "paragraphs": [
            "廖生得掌诀，初自庞眉缁。",
            "束身事觇矕，羞为不情儿。",
            "力持祸福语，倾动诸奔驰。",
            "所至饷自倍，如贾操赢奇。",
            "衡从辨侵射，侧正分隆庳。",
            "天缄砉初閟，鬼觑悭幽披。",
            "环环太史氏，抱珥司浑仪。",
            "台舆与侯王，初不论何谁。",
            "写照阿堵中，唯生鼓颔颐。",
            "自云前十年，挟术骧螺湄。",
            "伸缩殆万肘，较量但肥羸。",
            "最晚得子掌，决眦逾灼龟。",
            "九方揖孤骏，神睹归心师。",
            "子姑诘奇中，曩言甯肆欺。",
            "今者非他须，子盍偿吾诗。",
            "冀因拂衣还，松丸染高楣。",
            "我闻囿形质，至文从可推。",
            "悬象丽霄极，川岳罗坤维。",
            "逸兽别彪炳，激水生涟漪。",
            "上饰右缯绮，高甍纷楶栭。",
            "石鼓贵刻画，汾鼎珍陆离。",
            "鉴灵不漫理，节焕饶丰蕤。",
            "器敝缘有舋，玉捐因见疵。",
            "况当筋骸束，前构了不疑。",
            "纵理口尚验，万字胸犹宜。",
            "握钩瑞宣父，方蓐识鲁姬。",
            "洒壁亦公耳，刻文徒帝为。",
            "妙寄斲轮外，如生信天资。",
            "秋高摵万木，客灶倦孤炊。",
            "径棹直东臂，喜动云林姿。",
            "赠言愧非泽，聊以当瓢赍。"
        ],
        "title": "赠廖相手一首",
        "id": "5607b290-9bd8-4904-8c2a-42784bcd962f"
    },
    {
        "author": "刘弇",
        "paragraphs": [
            "春归几何时，绿树阴已满。",
            "萧条子云巷，谁借吹嘘暖。",
            "常日双柴扉，深扃类休澣。",
            "稚燕掠翩翾，疏蝉弄凄断。",
            "撷芳聊自娱，并食习成懒。",
            "嶷嶷栖鸾郎，蜗居间三款。",
            "儿童惮逢迎，应客事谩诞。",
            "谢绝高轩荣，祗增鼯鼠短。",
            "頼君不吾靳，尚复斗筲算。",
            "南薰破笑语，慇懃接訚侃。",
            "酸然梅雨天，烦襟斗湔浣。",
            "波澜信苦孔，风力到微管。",
            "加有建安作，大轴舒愤懑。",
            "力关神臂弓，传以青玉笴。",
            "自宜造英茎，岂直骈组纂。",
            "居然肤寸毫，搜刔入稀罕。",
            "讽疾颊涡飞，把持手争盥。",
            "索然贫窭家，连挹茂陵碗。",
            "久矣吾衰颓，占数还鄙酂。",
            "长年苦中干，更事筋驽缓。",
            "比雁自不材，方木宜登散。",
            "赫如千尺光，旁烁幽隘窾。",
            "处此得无猜，神观迷町疃。",
            "谁如富青箱，利器未施䂎。",
            "匹马青螺城，戢束聊授馆。",
            "愧无青田核，相与申燕衎。",
            "曾是翻瓦瓯，掇疏仍瀹卵。",
            "虽非夸雕俎，犹喜从跣袒。",
            "吾人重解携，兹游未应缵。",
            "行看赤骥驹，万里修程坦。"
        ],
        "title": "走笔答郭子隆勾稽",
        "id": "59c96a4d-247f-4198-a8c7-43068a7bb537"
    },
    {
        "author": "刘弇",
        "paragraphs": [
            "西山阅今昔，章水弄清泚。",
            "云陴插天半，滕阁中隠起。",
            "青鸳千万家，湖光豁如洗。",
            "钟陵一都会，信亦非偶尔。",
            "君来无几何，所得已倍蓰。",
            "笑谈送白日，慷慨拾遐轨。",
            "成诗殆百篇，天籁落凡耳。",
            "秋摽拔孤峰，阴胆掉百鬼。",
            "顾我佁儗人，晚乃识君子。",
            "未漫祢生刺，先倒蔡公屣。",
            "清扬舞眉间，秀语屑琼蘂。",
            "囊间锥立见，公今无乃是。",
            "柰何迫归欤，笑把吴云指。",
            "六月江南天，烦抱剧含滓。",
            "轻篙下鲵浪，画槊摇翬尾。",
            "高怀傲匡庐，醉眼宽彭蠡。",
            "山长楚甸转，駃席抉空紫。",
            "珠玑纷满箧，银钩赫蹏纸。",
            "野蔌饶掇英，水豢足緍鲤。",
            "人生不知他，安与乐而已。",
            "行行勿滞淫，吴中古来美。",
            "一官虽翕翼，焉往不为仕。",
            "洞庭五湖间，明月清可跐。",
            "盐豉夸未下，莼羹贵千里。",
            "由来张翰兴，今复见松水。",
            "吴儿洗眼看，吾岂倦游士。",
            "九月秋风高，缇骑迎携李。"
        ],
        "tags": [
            "庐山",
            "洞庭湖"
        ],
        "title": "送李侯朝散还任一首",
        "id": "92762c75-546f-4a40-a8bb-8335a195e6a3"
    },
    {
        "author": "刘弇",
        "paragraphs": [
            "吾生本何为，笔墨代耨耒。",
            "拂衣辞云林，偶与寸禄会。",
            "随翔俗子后，如垢不时靧。",
            "几欲临紫虚，摽身飞鸟外。",
            "时哉不吾与，岁晚怵颠沛。",
            "炯炯平生心，谁与论梗槩。",
            "李侯西南秀，胸腹无留碍。",
            "表表起孤韵，回飙写苍桧。",
            "笔挫三千英，壮甚敌王忾。",
            "高搴若木枝，直抚灵鳌戴。",
            "前年帝王州，晤语早倾盖。",
            "欣逢妙年客，良愧晼晚态。",
            "谓我文字工，超起到前辈。",
            "去年清漳浒，经从不辞再。",
            "高谈破三鼓，阴胆掉百怪。",
            "是时方穷冬，瑟缩寂万籁。",
            "滕阁挂星斗，嵌根眇江带。",
            "惭非徐孺榻，仅饱吴儿鲙。",
            "忍为鸱夷笑，恃有太白在。",
            "四驺驰颓年，遗迹扫茫昧。",
            "君今规壮图，吾辕方未改。",
            "青原心欲折，合散几烟霭。",
            "空怀简书畏，未卜簪裾对。",
            "翻思谢客吟，拾月弄云海。"
        ],
        "title": "寄李彦弼端臣",
        "id": "68f93c03-75c9-4e87-8e43-0070504cdf1e"
    },
    {
        "author": "刘弇",
        "paragraphs": [
            "君不见仙家三十六洞天，西南大半盘苍巅。",
            "此外元阳擅崭绝，况有石廊人喜传。",
            "碧莲参差隅地涌，徙倚危梯飞䗖蝀。",
            "阴阴洞户半空开，一缕联凹愁寄种。",
            "万钧崔嵬挂礧石，吁可怪兮若飞动。",
            "天然湫面寻丈间，寒掬初悭媪神捧。",
            "紫崖蒙茸瑶草秀，悬泉涓涓挹天酒。",
            "淑灵岂即干坤私，窟宅宛是神仙旧。",
            "飞鸟点影阳光回，游子履深惊殷雷。",
            "九夏三冬自回斡，雨旸寒燠争喧豗。",
            "神物奄有似无谓，突兀古庙当巖隈。",
            "鼪鼯笑舞助怪变，落日愁绝松风哀。",
            "瞰临一方殆天意，累露之疑此其是。",
            "仙乎仙乎胡不归，忍使秋燐泣阴鬼。"
        ],
        "title": "石廊洞",
        "id": "fbb39eb1-dea0-409d-8d34-c02144bd284d"
    },
    {
        "author": "刘弇",
        "paragraphs": [
            "媪神臂阴关，一水下辰卯。",
            "青玉走万岑，收来不容稍。",
            "荡为无涯津，谽谺究深窅。",
            "谁乎张嚵咽，吞嚼争一饱。",
            "复疑刺秦魄，环柱怒方拗。",
            "直前孰长驱，横骛孰侵钞。",
            "或来浩无旁，或去削如剽。",
            "长年雷车轰，尽心转蓬扫。",
            "舂容送日月，汩𣹜乱昏晓。",
            "老蛟非无须，一掬擅囷窌。",
            "鳊鲂杂鳅鰕，嬉沫佐阴傲。",
            "翩彼晋高真，羽驾殄遗狡。",
            "直下锢三泉，所补决非小。",
            "今无垂涎忧，过者色犹愀。",
            "苍波耆旧空，断石风烟老。",
            "琳宫跨崚嶒，像设俨缃缥。",
            "尔来南北帆，坐阅几飞鸟。",
            "我作六月游，未觉烦暑到。",
            "抚旧感徂迁，商功愧论报。",
            "方寸洗濯心，得君此同调。"
        ],
        "title": "同杨方士弭楫圆潭漩因赋诗即事",
        "id": "37ac25a0-b191-4b42-993b-9db5883c9226"
    },
    {
        "author": "刘弇",
        "paragraphs": [
            "青田有仙物，脱略众凡外。",
            "驾彼轻举人，邈与五云会。",
            "一朝羽羣空，谁识真意态。",
            "有客笔气捎云庄，写以全体翩低昂。",
            "月栖宛是只清影，露警似许声圆吭。",
            "旧传蝉雀傅轻箑，末技枉奏真孱凉。",
            "非如楚绡削秋水，迹未拔陆心先翔。",
            "叔宝踞瘦骨，巢父洗尘恋。",
            "屋壁擅新夸，巾縢揜余玩。",
            "展疑洞天逼，缄恐神物怨。",
            "因舞成赋良未真，缘相作经那足神。",
            "万黄金轻寸毫重，剑术岂啻移裴旻。",
            "薛公鹤手高唐世，其人已逐东波逝。",
            "傥得胡生肖似归，古人未必今人非。"
        ],
        "title": "次韵和毛正仲胡潜画鹤歌",
        "id": "20cc622e-5bfd-43e6-9ee6-119316e4fc63"
    },
    {
        "author": "刘弇",
        "paragraphs": [
            "夫子绝俗姿，趣尚豁云海。",
            "花移洛下品，池割天潢派。",
            "中间叠嵯峨，石手纷磊磊。",
            "功侔一篑始，正尔临爽垲。",
            "罗浮穷南势，迎目出巧怪。",
            "洗昏新罅发，秘匿若有待。",
            "骞腾天吴揖，耸削虬尾摆。",
            "当头七八峰，缥缈散青霭。",
            "直下三四溪，何年取东汇。",
            "洞指白鹿迷，路认桃源改。",
            "时时攻冥烦，潇洒递天籁。",
            "得非缘夜半，提挈有真宰。",
            "俗物卑培塿，高标想衡岱。",
            "我家香罏傍，登蹑素心在。",
            "一从羁官缀，未省识𡾋嵬。",
            "俯窥搀云骨，逸兴几十倍。",
            "无为议真假，自可蠲尘浼。",
            "何日升君堂，把酒取一快。"
        ],
        "title": "李宰新成假山",
        "id": "ea6a284e-42de-4dda-b97e-cf6b2219e00d"
    },
    {
        "author": "刘弇",
        "paragraphs": [
            "吴牛喘月齿发颓，晚阴阁雨杂殷雷。",
            "一番重酿熨人暑，径欲濯涧扪崔嵬。",
            "潭潭招提此亭在，鸥鹭惯客无惊猜。",
            "番君故国号潇洒，巨浸沃日西南来。",
            "别为弥茫浩汗之沼沚，中有晶荧照耀金碧之楼台。",
            "钱塘未应邈，北顾真悠哉。",
            "饮牛之津斡星渚，一色蓝英玉奁贮。",
            "连冈十里卧晴虹，近竹远松如抹堵。",
            "就追神观所得多，清风为我生曾波。",
            "有生吊暑乃天性，独快疏櫺亦吾病。",
            "无论承露盘，未议清凉境。",
            "安得大地变广寒，相与一世振絺屏箑缨头冠。"
        ],
        "title": "游浮洲寺寒林亭",
        "id": "877071f8-1c63-4601-bf9f-95406bf4c54a"
    },
    {
        "author": "刘弇",
        "paragraphs": [
            "鱼有健且脩，供庖厥名鳣。",
            "纷纷水豢中，嗜者贪肥鲜。",
            "颔根束短喙，鲇皮突鱏肩。",
            "十月天风高，三櫺潦声干。",
            "修蛇列长罛，猎猎排晓湍。",
            "鱼师顿舣䑰，柔鬐挂钩竿。",
            "小固不足数，大或斤盈千。",
            "丹肤染霜锷，疏鳞脱连钱。",
            "吴侬喜健噉，日取充羞盘。",
            "我食幸有余，鲊法得新传。",
            "姜芹间红糁，渍以春醅澜。",
            "置暖恐后熟，羃尘防弗蠲。",
            "兴来发新坩，正喜供馋咽。",
            "琼蕤附骨脆，黄腊丰脂团。",
            "麋臡信非工，岂复数蚳蝝。",
            "醢马试何事，屠虹祇夸谩。",
            "福州甖如斗，密覆恨不宽。",
            "勤勤寄我友，持以敌琅玕。",
            "君识茂先比，举脔知所然。",
            "此味胜他味，勿作等闲看。"
        ],
        "title": "黄鱼鲊寄狄复之因佐以诗",
        "id": "714d46cb-7277-4d26-9970-7cbadcef6c86"
    },
    {
        "author": "刘弇",
        "paragraphs": [
            "我生好鹤乃天性，得自高侯非所祈。",
            "啄插锥芒初颖脱，顶埋丹颗未依稀。",
            "亲携窃笑髠笼返，细看恐先乔舄飞。",
            "三岛梦魂迷晓色，九秋舞影怯霜威。",
            "长哦自异晨乌啅，瘦骨全胜野雀肥。",
            "无迹可寻华表旧，有程应想洞天归。",
            "精神潇洒元非俗，饮喙安闲似见几。",
            "载以画船休觖望，浴之野水好生辉。",
            "汉宫旧拂仙入掌，辽海今看羽客衣。",
            "勿为稻粱生健羨，第令鸡鹜许投依。",
            "鸣皋不隔高骞志，截胫初忘过分讥。",
            "夜砌行闻清露警，午窗终伴醉棋围。",
            "右军鹅谩夸真赏，海客鸥空骇暗机。",
            "烟月此生真不负，蓬茅他日肯相违。",
            "片心便拟成高谢，骑去扬州弄晚晖。"
        ],
        "title": "石港高侯见遗雏鹤辄成十五韵",
        "id": "0408ddb9-9f21-4558-8859-3192d796286a"
    },
    {
        "author": "刘弇",
        "paragraphs": [
            "东风日作催花计，减去年来大半春。",
            "未省春归向何许，真成等闲愁杀人。",
            "我欲揖君空酒樽，君刺野航朝涉津。",
            "翩然挥手谢春去，我欲留之良苦辛。",
            "沙堤漫漫失故处，下有清海涛头奔。",
            "涛头奔，可奈何，江淮由来水事多。",
            "田家遣丁才取具，吴歈行劝不烦诃。",
            "蜗牛小庐乱云锸，梓土把草夷陂阤。",
            "我闻神禹乂九土，息壤能蛰千丈波。",
            "独坐败堤去民吏，翻笑王尊御浊河。",
            "李侯方精强，程督宜有科。",
            "民事不可缓，田畴久滂沱。",
            "嗷嗷老将稚，意在却蛟鼍。",
            "无为坐叹息，劳事非蹉跎。",
            "山肤杂水豢，强饭时吟哦。",
            "暮归泊烦促，不厌玉颜酡。",
            "他时解看官门北，千里长虹卧软莎。"
        ],
        "title": "送李令如堤上部夫",
        "id": "3f4502a2-5bbb-4d8b-8dbb-ee38c3cb877f"
    },
    {
        "author": "刘弇",
        "paragraphs": [
            "忆昨年甫壮，弄翰白玉京。",
            "自许稍不凡，笑谈揖公卿。",
            "蟾蠩贮书滴，彩笔当桉横。",
            "束琴推只弹，后出笑商声。",
            "搴芝得孤秀，濯茧抽繁萦。",
            "时时骑箕尾，儓儗诸儒生。",
            "断经谨谁何，森罗护千兵。",
            "白袷照青春，绿鬓彯华缨。",
            "步兵卒独驾，祢衡有虚名。",
            "写怀紫菌阁，指日迈西清。",
            "短翮无逸飞，顾与俚俗并。",
            "七年甫一第，脱籍才白丁。",
            "簿书聊牵强，短褐戒徂征。",
            "十月扬澜浦，千里海陵城。",
            "风涛寸心逼，节物两毛惊。",
            "茂陵饶渴肺，临淄少宦情。",
            "掣肘亦奚补，随翔终少成。",
            "有如蛄䗐虫，蠹米取腹盈。",
            "丹经徒虚语，欲仙骨不轻。",
            "颓年负壮图，白日阻丹诚。",
            "邓禹解笑人，斯言良未平。"
        ],
        "title": "忆昨",
        "id": "ea062be1-042f-48fe-9782-97174fc19f5b"
    },
    {
        "author": "刘弇",
        "paragraphs": [
            "去年人日螺江边，今年人日在通川。",
            "故家浩荡五千里，客子骚屑心茫然。",
            "霜芦尽解故时叶，生意斗尔归兰荃。",
            "海风如刀冰塞渡，欲航野水雪暗天。",
            "它乡信美非吾土，香草悦魂真浪传。",
            "南冠故声祇操楚，刘章雅志惟歌田。",
            "五秉如单费廪粟，一囊就尽持餐钱。",
            "颠毛冉冉不吾与，齿根浮动轻于翾。",
            "小雀谁言畏死鹞，未肯屈折同桮棬。",
            "章贡直西三径在，尔来望眼欲成穿。",
            "科桑洗竹真吾事，孰使龊龊才充员。",
            "何时解得无拘束，归钓潭头枫叶鳊。"
        ],
        "title": "人日",
        "id": "d65d1818-c097-418d-8646-1c7e687cabb1"
    },
    {
        "author": "刘弇",
        "paragraphs": [
            "相期采真游，骤得青莲界。",
            "戴公旧栖隠，缔构化祇裓。",
            "古老张祖乘，参儿走巾瓶。",
            "百年沸鱼鼓，牡□联青冥。",
            "白门三面水，天末苹风起。",
            "衣重褰湿云，苔幽凉屐齿。",
            "南来双舂锄，干雪点晴湖。",
            "怜渠足闲淡，怳欲与之俱。",
            "蟹眼课谷汲，分饷云腴泣。",
            "落日转金绳，林暝归鸟急。",
            "束身事幽讨，税驾苦不早。",
            "及兹一冁然，微君孰颠倒。"
        ],
        "title": "同李端臣游荐福寺禅院",
        "id": "943f5215-854f-4aa3-bd0d-b971ebb8af18"
    },
    {
        "author": "刘弇",
        "paragraphs": [
            "摇摇不根舟，弥漫随所适。",
            "朝辞吕梁险，暮骇瞿塘迫。",
            "长波送日月，漭与云海隔。",
            "晚从天末归，良愧故人识。",
            "夫子吾土杰，久任词翰责。",
            "刺手翻天浆，洒作吊古墨。",
            "班班出素蕴，想见豹姿泽。",
            "忆昨长淮壖，半面欣相得。",
            "君时天涯官，我亦西风客。",
            "薰弦破愁颜，爽抱洗连璧。",
            "吴岑刻玉瘦，吟对挹佳色。",
            "颓年瞥眼过，十见溪草碧。",
            "钟陵旅学子，官况秋蝉翼。",
            "彯撇愧西崦，吊影心恻恻。",
            "{鬼夔}魖竞揶揄，甚者得鸱吓。",
            "由来次公狂，仅免陈遵谪。",
            "敢意今者见，依然得江国。",
            "乡情比重裘，暖气回肘腋。",
            "南闾与东阡，间蹑车马迹。",
            "古人重交契，远有千里忆。",
            "连墙彼何人，老死不相觌。",
            "张陈汩势利，光初竟何益。",
            "青原秀撞天，螺水蓝膏擘。",
            "襟期方未央，更约浮我白。"
        ],
        "title": "叙旧赠董承君",
        "id": "512b87ca-ca5f-46f3-a154-e868996f3d39"
    },
    {
        "author": "刘弇",
        "paragraphs": [
            "泊舟梅林浦，解缆墨潭湾。",
            "层波日日生，双桨那得闲。",
            "庞眉青翰客，相与春风还。",
            "江梅吹欲尽，江柳未胜攀。",
            "无以持赠君，对君成强颜。",
            "官况斩新好，晚步非间关。",
            "直北清梦多，半落夷门山。",
            "慇懃尺素语，毋为鱼鸿悭。"
        ],
        "title": "送邢清臣赴左选",
        "id": "ecbecc55-9a23-4b66-a7f0-4dea11cb29e6"
    },
    {
        "author": "刘弇",
        "paragraphs": [
            "昔别大仰巅，今逢章江滨。",
            "浮云限南北，岁月一欠伸。",
            "上人邦闾秀，落发早辞亲。",
            "沧浪浴日月，初不点垢氛。",
            "问师顷何事，学佛苦宾宾。",
            "纳踵不辍屦，无乃大劳神。",
            "自云吾西儿，腹宝殊不贫。",
            "是身难再得，所惜剧飚轮。",
            "十年跻楚峤，六见匡山春。",
            "总祐迁秀晋，谁疏复谁亲。",
            "束身从之游，骊颔一一扪。",
            "如疲得熟歇，似笑回孤嗔。",
            "近闻邑别境，宝峰插高旻。",
            "中有拔俗老，疑马驹后身。",
            "餐风了不制，痒兴如爬皴。",
            "闹绿稍暗地，梅雨吹南云。",
            "轻于凉风翮，笠首携筇孙。",
            "男儿贵决裂，勉哉行问津。"
        ],
        "tags": [
            "庐山"
        ],
        "title": "送真藏主赴泐潭干老会中",
        "id": "ca6729a9-51b1-4e4f-8756-0a44328da0eb"
    },
    {
        "author": "刘弇",
        "paragraphs": [
            "清矑上人四十余，二十爰祝发与须。",
            "惟桑与梓旧螺水，四维陁典卧起俱。",
            "阳岐有嫡嗣曰勇，得法殆亦西佛如。",
            "昂昂出世建业寺，譬土囊口纳众嘘。",
            "金耏子有吼物志，卷钵摄筇重趼趋。",
            "玄契妙悟似不偶，得未曾有才斯须。",
            "生平学解一朝尽，贰负臣忽脱帝拘。",
            "无端梅柳漏春信，成蹊桃李言略无。",
            "顷抛瑞竹依章浒，埋照接衽最下徒。",
            "楮衾菅蓆聊卒岁，末俗未觉谁龙猪。",
            "苍岑白涧谢人境，南若楚岳旁匡庐。",
            "斜幅绕胫凑初学，蝉联大刹知几区。",
            "又其甚者控阛阓，金碧烂日倾国都。",
            "如师不使正法席，笑众释子何朱愚。",
            "玉虎蛰音久不吐，是使一世狻猊虚。",
            "陋禅趁块揜孤唱，何啻鸡蹠隄江湖。",
            "泸川南子素狂直，为不平者有矣夫。",
            "虽师理自无固必，欲得垂手可后乎。",
            "由来世事多反覆，使我北望长嗟吁。"
        ],
        "tags": [
            "庐山"
        ],
        "title": "赠前住瑞竹寔禅师",
        "id": "f12a58e5-7dcb-4656-aab9-b9b560cf88cb"
    },
    {
        "author": "刘弇",
        "paragraphs": [
            "弋阳之东当古道，有石突兀号丫头。",
            "苔侵藓剥风雨蚀，骨干耸削如镵锼。",
            "不知何冤上诉帝，叫阍之势难稽留。",
            "草木焦秃仅比发，独瞰平皋疑秀发。",
            "浅深丹颊耀晴霞，彷彿琼梳掠初月。",
            "行人踌躇眸子眩，痴女垂羊亦何别。",
            "惜哉伪态苦冒真，土俗传夸疑有神。",
            "阴崖黝黑崩胁腹，石眼六七流嵌根。",
            "君不见望夫崭崭亦顽石，似不徒然肖真魄。",
            "颟顸庙食尔何补，登进鸡豚始乘隙。",
            "安得掷置八荒外，化作膏腴丰稼穑。"
        ],
        "title": "丫头巖",
        "id": "cb9678c8-6865-4d31-b9a0-ab6e34cd157b"
    },
    {
        "author": "刘弇",
        "paragraphs": [
            "去年踏雪车盘去，今年执热车盘来。",
            "去年险涩自其分，车盘于我何有哉。",
            "道傍飞砾如积糁，幽蔓缘崖不盈揽。",
            "悬知到此客胫酸，愁绝云舒与烟惨。",
            "半山栖匦擎华藏，旋觉阴机万钧壮。",
            "钟梵时闻一两声，妙界还疑落天上。",
            "短褐头陀揖我言，此途诘曲知何年。",
            "名情利态过万计，未闻厌者仍纷然。",
            "造物驱人不留瞬，车盘有尽人无尽。",
            "劝君莫歌行路难，令人未老华双鬓。"
        ],
        "title": "车盘岭",
        "id": "bb9ffd8a-6e6a-40ba-ae34-488aef50e69f"
    },
    {
        "author": "刘弇",
        "paragraphs": [
            "金銮天仙才，渗漉肤寸管。",
            "由来风骚将，要出江谢远。",
            "一生忠孝心，伦匹世所罕。",
            "曩闻奉安舆，驾言得兹馆。",
            "喜先行辀动，荣入彩衣暖。",
            "他年逝波痛，故国松楸眼。",
            "春晖草心尽，日力乌哺短。",
            "银钩壁间字，刺落归粉板。",
            "捉衿来孰复，如渴釂斝琖。",
            "顾我么么姿，辱公披沙拣。",
            "波澜溯沿阔，藻火止觇矕。",
            "公今青云上，功业壮图满。",
            "此诗落人间，鼎味才一脔。"
        ],
        "title": "过紫溪驿读黄安中中丞留题",
        "id": "d4db3bdd-a29f-44bb-a30f-f3ecbc3235ff"
    },
    {
        "author": "刘弇",
        "paragraphs": [
            "先生绿发隠，为己得能多。",
            "瘠田止三棱，藷蔗纷阳坡。",
            "自言世情确，冰火相戛磨。",
            "刺身一不售，瞥去扃随和。",
            "尔来人累轻，但起归欤歌。",
            "青冥遥鸿宾，纷纷空雀罗。",
            "我来卧松檐，斗酒客颜酡。",
            "挥手势利徒，寄之相谐呵。",
            "黎明又南首，其如梁鸿何。"
        ],
        "title": "宿孙彦傃舍居",
        "id": "b3770c85-968f-4302-a576-8a2b22ad90d3"
    },
    {
        "author": "刘弇",
        "paragraphs": [
            "斜河左界悬朱提，冷烬掠天萤糁飞。",
            "高梧泣液凉参差，前村后村乌夜啼。",
            "雕甍绣栱绝坤维，知自在世张禅扉。",
            "有睆释子庞两眉，清梵一声捎翠微。",
            "乱我心曲天之涯，寂历故感迎新悲。",
            "归欤谁是真忘机，独鹿水深愁浊泥。"
        ],
        "title": "宿法藏禅院二首  其一",
        "id": "067486ed-f818-496e-9729-63fc1d42f360"
    },
    {
        "author": "刘弇",
        "paragraphs": [
            "白汗泣珠霍如洗，桔槹声噤松风死。",
            "班如匹马客戾止，化人之宫矗天起。",
            "错寞形骸宽一寄，天涯特地悲身世。",
            "龃龉由来真博齿，白头区区忘男子。",
            "跋狼之胡疐狼尾，世路伤哉涩如砥。"
        ],
        "title": "宿法藏禅院二首  其二",
        "id": "949f3146-d609-4c70-8230-08a08457b3c2"
    },
    {
        "author": "刘弇",
        "paragraphs": [
            "羲和日车说其辐，白雨洗天泊烦促。",
            "绿蒲紫荇媚回塘，摇摇瘦青环橚矗。",
            "景长台榭翳复明，百尺虹腰粘浄渌。",
            "神观翛然物外归，一簪斑箨动凉飔。",
            "天上广寒之宫不足羨，人间缥清百斛真吾师。"
        ],
        "title": "清思",
        "id": "f446eab9-52c4-454a-803b-43a047f73995"
    },
    {
        "author": "刘弇",
        "paragraphs": [
            "游丝罥空生别愁，我车欲驾羌无辀。",
            "惊风吹花溅红雨，白日西注僚丸投。",
            "青春九十行过半，天脚空随江水流。",
            "思君度日倚高阁，时把长怀寄寥廓。",
            "古人不愿身后名，但愿即时一杯乐。",
            "安得此身生羽翰，高鶱便似追飞鹤。"
        ],
        "title": "忆黄天倪",
        "id": "0cd89c01-8604-46bd-a107-a75a9c156b80"
    },
    {
        "author": "刘弇",
        "paragraphs": [
            "村南行吟踏新场，马乘款段壶悬浆。",
            "稼如浓云穟含黄，柿叶亚枝收趁霜。",
            "腊团鸡髀盘肴香，箫鼓下神巫正狂。",
            "呼儿往问当垆娘，清美何如顾建康。"
        ],
        "title": "村南",
        "id": "3a0d6f73-6bd7-4442-9587-961f8e558d45"
    },
    {
        "author": "刘弇",
        "paragraphs": [
            "故家楚尾邻三湘，粗有晴地麻与桑，利机未判身轻尝。",
            "生涯寄将一叶上，归钓赪尾秋沧浪。"
        ],
        "title": "安成道中作六首  其一",
        "id": "b23f502b-5bd2-45bc-8ad0-90f96b2c0da5"
    },
    {
        "author": "刘弇",
        "paragraphs": [
            "翠篠娟娟栖暗芳，半隠半见谁门墙，分曹戏儿嶷雁行。",
            "今我垂垂老境逼，竹马鸠车怜汝狂。"
        ],
        "title": "安成道中作六首  其二",
        "id": "4d14428c-040d-4e1f-81a9-6d9c5782b852"
    },
    {
        "author": "刘弇",
        "paragraphs": [
            "波面掷鳞银作刀，波里陟厘纷暗□，清秋驶艑吴儿操。",
            "会待长风十万里，跃入云海翻惊涛。"
        ],
        "title": "安成道中作六首  其三",
        "id": "a214220c-6d99-4050-aa8b-b030bb23cd13"
    },
    {
        "author": "刘弇",
        "paragraphs": [
            "愚智纷纷同一朽，翦断愁根莫如酒，谁是瓢赍不离手。",
            "但令秋秫登我场，不应它日羞牛后。"
        ],
        "title": "安成道中作六首  其四",
        "id": "d66a631f-d3fd-41bf-8fe5-63494828d1f7"
    },
    {
        "author": "刘弇",
        "paragraphs": [
            "新里当南义枥北，一水中飞抹山帛，吴歈楚俚愁狂客。",
            "十年仍作𡾰嵼游，羞拾灵蓍问通塞。"
        ],
        "title": "安成道中作六首  其五",
        "id": "33695cb5-2acd-4db8-9f72-5e48c60bba7f"
    },
    {
        "author": "刘弇",
        "paragraphs": [
            "酸然软雨吹空濛，忽挂万丈横霄虹，阴晴回互倏翕中。",
            "由来天意不可测，惜哉庶物终鞠穷。"
        ],
        "title": "安成道中作六首  其六",
        "id": "b74d5108-38a4-41f4-94d3-f6de6e6d43b4"
    },
    {
        "author": "刘弇",
        "paragraphs": [
            "丹鸟白鸟争吞吐，还云去云无定度。",
            "不无夏簟工熨体，况有秋螀竞扶户。",
            "一嘅三叹讵如许，客思纷纷野烟缕。",
            "宵明景晏挂斜河，丛萱苒蒻团清露。",
            "有美一人在西方，白玉珮环珠两珰，明眸皓齿艳朝阳。",
            "企予望汝涕泗滂，安得捉汝罗衣裳。"
        ],
        "title": "夜叹",
        "id": "2d2d13c4-ab6f-4d64-8caa-2f761670dbdb"
    },
    {
        "author": "刘弇",
        "paragraphs": [
            "纷纷夸毗子，什伯罗秦缶。",
            "击考非无声，顾出俗物后。",
            "曾侯西昌来，颖拔殆天就。",
            "等闲发秀语，飒洒如振垢。",
            "渠黄为世生，骏骨谢前朽。",
            "整顿万里足，往矣擅天厩。"
        ],
        "title": "送曾该",
        "id": "8d00330b-d072-4879-8a1f-ecdb51b2e814"
    },
    {
        "author": "刘弇",
        "paragraphs": [
            "畏日杲杲天东隅，盘餐逆旅进山肤。",
            "岑崟远岫不知数，磊落近松如有须。",
            "旅人琐琐信物役，逝者滔滔皆利徒。",
            "目送长云藉平隰，赤骥正愁青玉刍。"
        ],
        "title": "畏日三首  其一",
        "id": "e31089c1-4d3e-4cbb-88b0-5cab04f81d2a"
    },
    {
        "author": "刘弇",
        "paragraphs": [
            "畏日赫赫天南隅，漫漫白道盘鬰纡。",
            "过蛇摇毒宿莽死，阴崖发赭悬泉枯。",
            "沉迷未省招楚些，激越可是歌吴趋。",
            "目送长云指萋蒨，辙鲋愁绝西江濡。"
        ],
        "title": "畏日三首  其二",
        "id": "f04ebdea-5ec4-4deb-82c6-0dc8ca9b25c5"
    },
    {
        "author": "刘弇",
        "paragraphs": [
            "畏日燥燥天西隅，半规衔山我仆痡。",
            "招提访寻数里近，牛羊断续前村孤。",
            "扬尘动满垢腻爪，好风不借清凉躯。",
            "目送长云下埼礒，?𩾐愁对陂阴凫。"
        ],
        "title": "畏日三首  其三",
        "id": "ebb06720-40b4-4d3b-8533-ff6b50f8ac44"
    },
    {
        "author": "刘弇",
        "paragraphs": [
            "竹巖杉溪道路长，道边古驿开苍茫。",
            "分流溪水薄枉渚，挨石人家环上方。",
            "王程星火惧将恐，霜冬草树芸其黄。",
            "去来今昔几男子，姓字喧传两女郎。"
        ],
        "title": "杉溪驿",
        "id": "98252a21-7e1a-4252-bef8-ea88c7bff884"
    },
    {
        "author": "刘弇",
        "paragraphs": [
            "章水如有情，为君生层波。",
            "匡南万岑玉，遥知清兴多。",
            "四年一官去，掷此岁月梭。",
            "恨无青田核，遣君韶颜酡。"
        ],
        "title": "送席延昌奉议",
        "id": "dd72912d-7689-498d-9413-e2be56f7e0f0"
    },
    {
        "author": "刘弇",
        "paragraphs": [
            "日边开神皋，古刹面青嶂。",
            "寂寥千年后，凛凛发孤壮。",
            "上人薝卜英，绝轫超性相。",
            "独鹤嶷瘦姿，层冰烂清尚。",
            "云游始丁年，自副乃盂杖。",
            "鞭羊去智害，尽垩契郢匠。",
            "喉呀般若音，浩汗卷溟涨。",
            "衢尊洒法味，如取赤子饷。",
            "九夏天无云，暑风浊于酿。",
            "汩吾眇西征，挥汗迷背项。",
            "耽耽清凉境，一榻岌相向。",
            "屦满宁嫌猜，目击自张王。",
            "禅场推选锋，宛是喑呜将。",
            "洗我苦空语，尽决濛羃盎。",
            "兜罗辞铦棘，何有挂诸妄。",
            "露地非端倪，洒洒白牛放。",
            "惜哉功名误，未尔寄物当。",
            "它日虎溪傍，还期杖藜访。"
        ],
        "title": "赠法云守光上人",
        "id": "52185b9d-c821-4e70-8b02-1c81a5379ec2"
    },
    {
        "author": "刘弇",
        "paragraphs": [
            "不出东城隅三月，今者忽作黄并游。",
            "浑浑大江刮海窟，黄并一水学潮头。",
            "潮去潮来朝复暮，萧索千里空沧洲。",
            "沙咿土唧乱人眼，分曹岂啻鱼虾稠。",
            "蠹粉飘霜萦折木，著水冻云银簏簌。",
            "老渔钓蟺踏新淀，嫠妇绩草当空屋。",
            "总辔愁闻路人语，新年已非故年熟。",
            "故年麰麦破分收，新年未省饱饘粥。",
            "保丁催科不贷人，行且税桑卖黄犊。",
            "向秋但无恶风涛，舍北相将拾穜稑。"
        ],
        "title": "黄洴",
        "id": "0f2775a7-f180-49d1-b8b4-17e4e680fb5f"
    },
    {
        "author": "刘弇",
        "paragraphs": [
            "西风凉客衣，弭檝沧江浔。",
            "晚吾事潇洒，聊复此登临。",
            "云容不碍秋，清樾有余阴。",
            "烦心洗东波，寸目明遥岑。",
            "樊笼脱鸟窘，摇落吊蛩吟。",
            "莽墟阅今昔，长慨抚孤镡。",
            "故楚冠剑尽，物情几浮沉。",
            "怀哉岁将月，无为空滞淫。",
            "持语朱陵翁，须矣吾抽簪。"
        ],
        "title": "北禅水阁走笔",
        "id": "92f65aa9-f9c9-4ee4-8596-ead3db9312b3"
    },
    {
        "author": "刘弇",
        "paragraphs": [
            "岁月忽其除，飒焉悲凛秋。",
            "商飙号晨林，脱叶舞梧楸。",
            "鸟边下白道，木末扬寒流。",
            "闺人促幽杼，客子怅远游。",
            "云阔眇天半，俯景独迟留。",
            "阴霾扫不得，千古空沧洲。"
        ],
        "title": "感寓二十首  其一",
        "id": "75514336-f192-4eb6-bfcd-59444c74134c"
    },
    {
        "author": "刘弇",
        "paragraphs": [
            "西方有佳人，弱龄三春兰。",
            "一顾迷下蔡，再笑倾邯郸。",
            "青楼十二曲，密睟胜广寒。",
            "寸玉耿孤抱，时时寄哀弹。",
            "孟娵久不作，宿瘤骋朱丹。",
            "世道终如此，美恶随所观。",
            "吞声勿复道，留与蹇修看。"
        ],
        "title": "感寓二十首  其二",
        "id": "73e4e749-789d-40f4-940b-6600b9c197be"
    },
    {
        "author": "刘弇",
        "paragraphs": [
            "日月跳双丸，阴阳驰四驺。",
            "海水复清浅，万古信悠悠。",
            "咄哉世俗子，真如貉一丘。",
            "三楚冠剑尽，空看逝波流。",
            "悲来俯长剑，沾臆泪不收。",
            "何事马蹄间，非夫良足羞。",
            "终恐邓禹笑，三十未封侯。"
        ],
        "title": "感寓二十首  其三",
        "id": "13c47014-b6b3-486a-8bea-bcbba0b94571"
    },
    {
        "author": "刘弇",
        "paragraphs": [
            "庐山何崔嵬，直上九千尺。",
            "藤萝翳苍茫，猿鸟阅今昔。",
            "䆗窱飞甍开，了与尘垢隔。",
            "三十六腾虬，琼扉挂空迹。",
            "中有墨渍翁，不饮亦不食。",
            "文鳐为之使，侍卫罗白额。",
            "遗我一卷书，生平所不识。",
            "小儿其无忽，持以永朝夕。",
            "湔掌受翁赐，怳若吸月液。",
            "吾将税椒丘，帔霓挥八极。"
        ],
        "tags": [
            "庐山"
        ],
        "title": "感寓二十首  其四",
        "id": "c7f8d8df-82f4-46d7-aed5-3b87e436c74b"
    },
    {
        "author": "刘弇",
        "paragraphs": [
            "㛹娟谁家子，粲粲生辉光。",
            "弄姿俯春兰，临风振微芳。",
            "秋水扬清矑，白玉双明珰。",
            "问渠家何许，笑指南山阳。",
            "去去不辍轨，怳若游云翔。",
            "遥看入缥缈，明月断人肠。"
        ],
        "title": "感寓二十首  其五",
        "id": "87eb20f2-5b0d-4075-ae10-0c35468024a8"
    },
    {
        "author": "刘弇",
        "paragraphs": [
            "蓬莱三神山，夜梦游其藩。",
            "岧峣黄金阙，白玉罗九阍。",
            "正见王子乔，卧把肘书繙。",
            "顾谓方瞳人，持我谒羨门。",
            "挥觞清露滋，行庖屑璵璠。",
            "一酌祛滞念，再酌洗冥昏。",
            "三酌陵紫烟，列宿已可扪。",
            "下观人间世，参差舞丘樊。",
            "有客抚云璈，长离眇飞翻。",
            "送我若有情，徂镳俨长鲲。",
            "怅望不得留，东窗已朝暾。"
        ],
        "title": "感寓二十首  其六",
        "id": "7be7e7d7-45a6-460f-a958-a6d594980f46"
    },
    {
        "author": "刘弇",
        "paragraphs": [
            "我慕徐孺子，飘然不系踪。",
            "屡辟竟不起，三府为一空。",
            "当时坐支党，商飙扫萍蓬。",
            "或横取钳釱，或逃为雅舂。",
            "南州卑薄地，斯人出其中。",
            "一丘与一壑，自谓过诸公。",
            "坐榻解陈蕃，生刍吊林宗。",
            "维颠非一绳，何独识污隆。",
            "至今清章湄，千载扬高风。",
            "写怀寄白社，寂寞吾焉从。"
        ],
        "title": "感寓二十首  其七",
        "id": "293f0def-2976-482b-b17c-6d3289aecc79"
    },
    {
        "author": "刘弇",
        "paragraphs": [
            "西山有灵丸，五色发光耀。",
            "饵之生羽翰，可以后天老。",
            "庄杨掷斗筲，宇宙决笼罩。",
            "往逢洪崖生，揖我顾我笑。",
            "手披真形图，持杵剖丹灶。",
            "竦身跂云烟，一息仅不到。",
            "终为俗骨累，凛凛惊头葆。",
            "咄嗟魏文帝，空悲迹如扫。"
        ],
        "title": "感寓二十首  其八",
        "id": "2f4e87d5-067b-43d3-867e-7f3fcd4dd401"
    },
    {
        "author": "刘弇",
        "paragraphs": [
            "士也方蹭蹬，愀怆不得官。",
            "得官无几何，日刷陵风翰。",
            "九衢无闲尘，畅毂走朱丹。",
            "一为辙迹误，翻身落波澜。",
            "愁来歌黄鹄，凄感入脾肝。",
            "千载上东门，尔来谁挂冠。",
            "犬遗上蔡恨，鹤起华亭叹。",
            "冢间与林下，疏傅正蹒跚。"
        ],
        "title": "感寓二十首  其九",
        "id": "6233161e-068c-4707-9a39-180a11049628"
    },
    {
        "author": "刘弇",
        "paragraphs": [
            "驱车出郭门，四顾心茫茫。",
            "玄蝉不知愁，十百号枯桑。",
            "东北有故宫，云是许旌阳。",
            "旌阳昔仙去，鸡犬亦随翔。",
            "云何夸毗子，干没走康庄。",
            "徂年不可挽，绿发忽已苍。",
            "我欲拂衣垢，驻景吸晨光。",
            "驾言从朱陵，荒兮其未央。"
        ],
        "title": "感寓二十首  其一○",
        "id": "246033e9-b7b2-4715-ba9b-5bad7ba0ac8e"
    },
    {
        "author": "刘弇",
        "paragraphs": [
            "郑谓璞为玉，周谓璞为鼠。",
            "处物无定形，公议归何许。",
            "子都斥弗御，世或贵嫫母。",
            "弃鼎宝康瓠，楚客非虚语。",
            "纫彼荃与蘅，临风结双组。",
            "吾将驾西昆，拾玉老悬圃。"
        ],
        "title": "感寓二十首  其一一",
        "id": "658b6672-c54c-4eb6-8fd2-2251e5d8e52c"
    },
    {
        "author": "刘弇",
        "paragraphs": [
            "富贵苦不常，忽则辄易人。",
            "青门聚瓜客，曾是故侯身。",
            "金镜失秦家，中原骇烟焚。",
            "屠狗贩缯子，闾阎排氤氲。",
            "一逢泗水公，濯鳞清沧滨。",
            "信知天地间，虚橐鼓游尘。",
            "冥中有巨力，呼吸旋峨岷。",
            "肘股不辍弄，挈故还趋新。",
            "得失定有寄，无为丧吾真。"
        ],
        "title": "感寓二十首  其一二",
        "id": "f6b325c6-441a-405c-a557-f6621d769f4b"
    },
    {
        "author": "刘弇",
        "paragraphs": [
            "穆满骋八骏，濯濯万里足。",
            "朝宾王母家，暮抵胥飦宿。",
            "挥觞谣白云，拥雪歌黄竹。",
            "归来七萃空，一举亡漠曲。",
            "其乐安在哉，祸胎真瞬目。",
            "荒矣秦汉君，睢盱究前躅。",
            "射蛟长江波，写涕之罘麓。",
            "弥年沧海傍，神仙杳难属。",
            "颓年寄西崦，未必不为福。"
        ],
        "tags": [
            "长江"
        ],
        "title": "感寓二十首  其一三",
        "id": "dd76e0ba-1c79-41af-ad33-a1217000d28b"
    },
    {
        "author": "刘弇",
        "paragraphs": [
            "翩翩外黄儿，片玉驻青春。",
            "鏖兵彼项籍，菅艾视吾民。",
            "从容出谈笑，桑梓脱沉堙。",
            "翻咄蹈海客，胡为苦逃秦。",
            "射戟与弄丸，解粉竟劳神。",
            "生子不蚤慧，惜哉襄城人。"
        ],
        "title": "感寓二十首  其一四",
        "id": "a3a02d42-f012-4079-9777-307249a91607"
    },
    {
        "author": "刘弇",
        "paragraphs": [
            "神器不可为，天下乃大物。",
            "唐尧禅虞舜，兹谓能事毕。",
            "奈何燕之哙，智诈穷晚出。",
            "子丕代衰汉，真情愈难诘。",
            "切云镂丰碑，豪夸洒雄笔。",
            "当时许昌事，埋没十六七。",
            "那知石勒笑，正在骋欺术。",
            "茫茫千载间，高光竟谁匹。"
        ],
        "title": "感寓二十首  其一五",
        "id": "754e9e92-8467-4ba9-9aef-37af64b32046"
    },
    {
        "author": "刘弇",
        "paragraphs": [
            "芒砀彼真人，元是赤帝子。",
            "游氛决秦余，最后项籍死。",
            "青云跻高衢，侯王兴壮士。",
            "咸阳初置酒，猜似从中起。",
            "罇俎化胡越，对面邈千里。",
            "君王忽天赞，顾谓封雍齿。",
            "军中相与言，事故易了耳。",
            "雍齿今且侯，吾属无患矣。",
            "炎炎四百秋，安堵从此始。"
        ],
        "title": "感寓二十首  其一六",
        "id": "c400ae82-7437-4c0c-b5a0-9797f8294474"
    },
    {
        "author": "刘弇",
        "paragraphs": [
            "我闻迷涂说，未远胜不还。",
            "云何之楚客，北首骛燕山。",
            "山魈独足笑，短尾阴狐鸾。",
            "荆棘与风波，平地乃等闲。",
            "君平反初役，无为跌其间。",
            "步兵足长恸，杨朱彫泣颜。",
            "经涂有九轨，聊以慰跻攀。"
        ],
        "title": "感寓二十首  其一七",
        "id": "2b1af204-a835-4295-9204-3b22bc64c0a6"
    },
    {
        "author": "刘弇",
        "paragraphs": [
            "昔人泣昆仑，泣使变清流。",
            "嫠妇不恤纬，琐琐悲宗周。",
            "薄蚀叔辄号，负阻愚公愁。",
            "曾无百年身，浪自遗私忧。",
            "野马袭日观，蚍蜉控岑楼。",
            "齐客有高蹈，箕山无辍耰。",
            "足己不累物，一毛轻九牛。",
            "寄言悠悠子，毋贻尸祝羞。"
        ],
        "title": "感寓二十首  其一八",
        "id": "c5a8a948-69f6-4608-b679-9fd9be9c4bfa"
    },
    {
        "author": "刘弇",
        "paragraphs": [
            "快牛为犊时，数能破人车。",
            "駃騠生七日，超母每有余。",
            "经奇本自天，岂直循斯须。",
            "里社有病樗，黔南有駮馿。",
            "一生便凡散，嗤彼众所俱。",
            "下愚与上智，此理信不诬。"
        ],
        "title": "感寓二十首  其一九",
        "id": "9c72e790-aa52-46aa-963c-0c747166617f"
    },
    {
        "author": "刘弇",
        "paragraphs": [
            "疾雷疑车音，出门乃知非。",
            "抱影长自明，流萤点霜帏。",
            "罗带翦秋水，黄金缕春衣。",
            "持看清夜阑，愁无故时辉。",
            "食葵心知倾，茹腊肠虚肥。",
            "纂纂枣下歌，惜此岁月违。",
            "因声劝语侬，忽复迟迟归。"
        ],
        "title": "感寓二十首  其二○",
        "id": "3429d0fe-7232-4aff-a8ed-a0b5c31b2a14"
    },
    {
        "author": "刘弇",
        "paragraphs": [
            "秋风来从越天末，痛洗玻璃出明月。",
            "云陴隠起玉龙眠，下有舂容万涛雪。",
            "独茧之纶欹一叶，半酣老渔棹歌发。",
            "客心寸许了无多，底事临风吹欲折。"
        ],
        "title": "秋日仪真即事十首  其一",
        "id": "2333aef8-a85a-4930-b7a2-d99acdd14958"
    },
    {
        "author": "刘弇",
        "paragraphs": [
            "野云堕姿浑贴江，过雨罥风闹斜行。",
            "秋声夜半洗辽廓，十万屋瓦浮青鸯。",
            "楼头缥缈下箫鼓，罗繻绮䙱暗行觞。",
            "纷纷伧楚不足数，更甚吴侬来去忙。"
        ],
        "title": "秋日仪真即事十首  其二",
        "id": "0a46a2eb-0e75-4d84-803b-e3722c84624e"
    },
    {
        "author": "刘弇",
        "paragraphs": [
            "两两飞来江上鸥，颜色自欲逼人头。",
            "梦如一雨过畴昔，身似五铢轻转流。",
            "纷披苇白狂不彻，纠结蓼红娇欲浮。",
            "五朐之脯一坩鲊，笑问鸱夷干得不。"
        ],
        "title": "秋日仪真即事十首  其三",
        "id": "69ea36b1-88aa-4f55-b64f-38e741be07fa"
    },
    {
        "author": "刘弇",
        "paragraphs": [
            "湖海有士豪不除，坐客下床初若无。",
            "霜澜洗出不埋魄，十里但见陈公湖。",
            "英雄身外亦何有，要使憎勿迁储胥。",
            "彼羞杖晚唾远者，似不名与天年俱。"
        ],
        "title": "秋日仪真即事十首  其四",
        "id": "bb2e14c0-23b0-42a5-960a-860771110cee"
    },
    {
        "author": "刘弇",
        "paragraphs": [
            "丁字河头文锦翼，似是东园故㶉鶒。",
            "天风萧萧吹汝急，遣汝周章无好色。",
            "江蓠羃䍥过行人，一顾为之三叹息。",
            "我愿舴艋从溪翁，双舂鉏边作幽客。"
        ],
        "title": "秋日仪真即事十首  其五",
        "id": "a95533e2-755b-4e87-9e5b-61acd6e2d04f"
    },
    {
        "author": "刘弇",
        "paragraphs": [
            "秋入前山瘦如刻，楚弄吴吹沸江国。",
            "鱼龙爵马安在哉，粉白黛黑埋真色。",
            "迎銮谁是当时人，胚胎黄金仍扫迹。",
            "飞来蜀冈尔何事，似欲撞空争岝峉。"
        ],
        "title": "秋日仪真即事十首  其六",
        "id": "cc9acc37-08da-45f9-afcf-139925120e8f"
    },
    {
        "author": "刘弇",
        "paragraphs": [
            "客从南来一何癯，乌纱不屋非缦胡。",
            "散堆乱帙觇午{钅厯}，穿穴殚残真蠹鱼。",
            "寻橦虽工亦未计，立仗不鸣甘豆刍。",
            "昔人举肥我今尔，安得外泽如瓠壶。"
        ],
        "title": "秋日仪真即事十首  其七",
        "id": "53c97655-1c00-4a1a-8c5d-cbc8174b5429"
    },
    {
        "author": "刘弇",
        "paragraphs": [
            "艾宣芦雁天下知，顷闻东园颇有之。",
            "萧萧自含风雨韵，一一对峙江湖姿。",
            "隶丘呵护脱不谨，剥蚀挽裂遗松楣。",
            "由来艺固不逮德，突兀但有文忠碑。"
        ],
        "title": "秋日仪真即事十首  其八",
        "id": "9eb20900-e0ce-4c3c-be4f-d366886ed36b"
    },
    {
        "author": "刘弇",
        "paragraphs": [
            "无根涛头万瑶垤，曾是随风起生灭。",
            "不应散裂汜人绡，大似半吞广寒月。",
            "纷纷何用辨马牛，皖皖相矜笑蛙鼈。",
            "会得秋时买野航，别看吴儿舞狂雪。"
        ],
        "title": "秋日仪真即事十首  其九",
        "id": "99fb8186-dd23-49ed-81ec-9dde776523ea"
    },
    {
        "author": "刘弇",
        "paragraphs": [
            "曲隄贯鱼衔万艘，户有轻薄千金豪。",
            "瓦瓯一引径舍去，客主似独心相高。",
            "利机舞眉手摇穽，鼠子干没穷铢毫。",
            "只今大门尽谿壑，死不盈厌宁此曹。"
        ],
        "title": "秋日仪真即事十首  其一○",
        "id": "fc6bb3c3-df84-4ec0-99f6-742977d20001"
    },
    {
        "author": "刘弇",
        "paragraphs": [
            "客从西南来，明发倦流徙。",
            "寅缘泊烦促，羁凫染寒水。",
            "祇园开阳方，百年此经始。",
            "陂陀一水去，腾蹴数峰峙。",
            "轩楹仍东辟，晚秀皖如洗。",
            "物随眄睐移，一息间三起。",
            "僧闲神自定，童野发不理。",
            "平生腐儒计，鞍肉蚀两髀。",
            "眼力耗蝇头，半豁缀旒齿。",
            "崖涧饱所经，兹乃形性侈。",
            "疾走影不休，兼忘竟何是。"
        ],
        "title": "过东流圣感寺",
        "id": "7b31617a-f9f7-4a91-b17e-80b143eab683"
    },
    {
        "author": "刘弇",
        "paragraphs": [
            "野鸢蹲枯桑，白日忽西注。",
            "一水东南奔，惊雷泄涛怒。",
            "越闻凄凉弄，滞念剧攒蠹。",
            "岁时倦客身，云窅前村路。",
            "应门白痴子，觇矕窃指顾。",
            "强黠笑官人，弥年此来去。",
            "田家不讳穷，谁者当丰阜。",
            "摘刔岂吾心，宽攸惟尔故。",
            "行矣渠未央，遑恤儿女语。"
        ],
        "title": "按田行",
        "id": "eebf6945-e605-4ccc-942a-38821aa1fbd0"
    },
    {
        "author": "刘弇",
        "paragraphs": [
            "艇子悠扬打雨来，袅丝越箭青玫瑰。",
            "昨闻古湫新雨足，涨波泛入西溪来。",
            "西溪两岸行人少，白鹭对翘佳客陪。",
            "低云弄娇不成去，半与枉渚相萦回。",
            "藻间赪尾厕银鲫，正尔作羣争曝腮。",
            "故应沈饵得所置，行醉瓮间新熟醅。"
        ],
        "title": "持钓",
        "id": "8ab76617-c046-4e78-a592-abf776eb648d"
    },
    {
        "author": "刘弇",
        "paragraphs": [
            "苍山两蟠虬，杰势分夭矫。",
            "不缘事幽寻，兹地终难到。",
            "破暝紫烟生，写谷清樾好。",
            "村长下牛羊，云绽入归鸟。",
            "松风卷孤磬，夜半秋声小。",
            "客怀方未央，千里漫白道。",
            "庭树一鸟惊，愁看楚天晓。"
        ],
        "title": "宿长山寺二首  其一",
        "id": "33225b4e-ea2b-4ede-a01c-0c492e787a9b"
    },
    {
        "author": "刘弇",
        "paragraphs": [
            "客心秋萤点，更觉永夜孤。",
            "庞眉彼上人，主礼良渠渠。",
            "揖我顾我笑，坐我庭之隅。",
            "饮我叶家白，怳与颢气俱。",
            "玉露下金井，缺月低云衢。",
            "扰扰百年身，终惭窘囚拘。",
            "黎明掉尘鞅，毕景真良图。"
        ],
        "title": "宿长山寺二首  其二",
        "id": "2f539f9e-881f-4cf2-9c9f-58adbbe80d18"
    },
    {
        "author": "刘弇",
        "paragraphs": [
            "鸟道参差挂空白，云林曾是飞升迹。",
            "谁论沧海复扬尘，已识秋杉老岑寂。",
            "玉驾班龙飞九色，古殿崔巍遗石刻。",
            "会须揖彼丹丘人，掇拾颓年兹偃息。"
        ],
        "title": "游麻姑观用黄道士韵",
        "id": "31d6915b-bb62-45b0-867d-50be8b5dd836"
    },
    {
        "author": "刘弇",
        "paragraphs": [
            "流溪一泻惊磨垢，夜系蒙冲玉湖口。",
            "青灯明外稍知村，白鸟飞边初辨斗。",
            "风死波闲坐来久，短发欲搔慵著手。",
            "一泓清泪堕吴云，横管叫秋龙子瘦。"
        ],
        "title": "夜泊玉湖口",
        "id": "3ee2027d-dc66-4363-9bff-45f15551a2fd"
    },
    {
        "author": "刘弇",
        "paragraphs": [
            "君如秋菊英，妾心流萤光。",
            "拟吐方寸照，明月终相妨。",
            "桃叶声亦苦，千秋断人肠。",
            "渡江不用楫，遗谶乃在梁。",
            "报言青春子，慎勿学轻狂。"
        ],
        "title": "桃叶行",
        "id": "d4a1ef8d-a0a6-4811-923e-1e202a8bdcf1"
    },
    {
        "author": "刘弇",
        "paragraphs": [
            "松闲竹淡清午阴，金地少尘门更深。",
            "忽从褷褵出重阁，飞梯十尺下瞰临。",
            "有客触热来自东，汗媿鵩暑悭天风。",
            "赪龙扬鬐日辔缓，碧椀先愁井丝短。"
        ],
        "title": "何塘精舍",
        "id": "655e4ea4-a4fc-4955-a754-1d468e3f428e"
    },
    {
        "author": "刘弇",
        "paragraphs": [
            "石廊西头物色好，别有浄界擎青莲。",
            "玉虹挂门一水割，碧云差径千家连。",
            "浩歌流年客尊酒，高卧白日僧华颠。",
            "夜凉散发弄明月，更欲挽驾青翰仙。"
        ],
        "title": "永新法云上方",
        "id": "95a995ab-d09e-4c03-a7f4-6e5c47b93723"
    },
    {
        "author": "刘弇",
        "paragraphs": [
            "不作钉根桑，翻为凌飙蓬。",
            "五年三羁旅，羞哭畏途穷。",
            "今者人事缚，宛然游羿弓。",
            "谁尸造物柄，鼓我吹嘘中。",
            "云航闹急桨，势夺编蒲风。",
            "黄洲转头失，旋指墨潭东。",
            "旅雁声其俦，四五翩书空。",
            "暝色天水接，俯仰双青铜。",
            "幽情随岸惬，眇与鱼鸟通。",
            "酒力秋后叶，扶衰借霜红。",
            "诗敌千蛇矛，稍取别愁攻。",
            "男儿贵健决，吾岂专栖雄。"
        ],
        "title": "发庐陵",
        "id": "bd9865fa-c3a6-4c74-89b0-39d3d1d88c30"
    },
    {
        "author": "刘弇",
        "paragraphs": [
            "铁柱闻故老，蛰根长江幽。",
            "高真此翩跹，疮痏吾人忧。",
            "纯钩推三尺，斩蛟白涛头。",
            "功成去人间，鸡犬不得留。",
            "班龙驾九色，一别忽千秋。",
            "叠构开琳琅，夜坛空斗牛。",
            "寒梢碎凉月，缛彩灿文髹。",
            "纷吾感遗事，写涕东南流。",
            "麻姑行老大，海变绕蛇丘。",
            "逝将理荃桡，弄睨眺沧洲。"
        ],
        "tags": [
            "长江"
        ],
        "title": "铁柱观",
        "id": "92777e48-a279-461d-89db-bb8597af71cf"
    },
    {
        "author": "刘弇",
        "paragraphs": [
            "东北有云如搜墨，舟子熟视无人色。",
            "忽然白气变飞翻，拗怒波神起乘隙。",
            "初从下游架玉垒，须臾一望熬酥白。",
            "琳宫苍茫失向背，野鸟高飞避渐翼。",
            "纷纷翻舞殊未酣，万马跃入朝周客。",
            "阳侯睢盱推选锋，势欲尽取奔鲸磔。",
            "崩腾岂啻陵谷改，刷涤似病津涯窄。",
            "大舟踉跄愁失踞，小舟呼天手加额。",
            "间于盘涡拆腥沫，疑课鲛鱼助奔掷。",
            "泸川病客簸欲僵，頼是絙縻逃不测。",
            "等闲覼缕或衣襦，仓卒何功补沦溺。",
            "晚来风死回安澜，由自漫空认飞砾。",
            "咄嗟鸿毛寄微命，一朝滨死真儿剧。",
            "明知屏翳不吾欺，何堪失便垂涎得。"
        ],
        "title": "舟次生米值风作",
        "id": "8cd3e3ea-b6da-4aba-aca0-c1941d481cb5"
    },
    {
        "author": "刘弇",
        "paragraphs": [
            "章贡西南来，银涛白浮天。",
            "扬澜开泛滥，如剖大腹然。",
            "兹山遥相望，盘薄知何年。",
            "海风一何高，吹落蓬莱巅。",
            "浮根袭气母，弄影白日边。",
            "赴渴夸父奔，阔蓦踵不旋。",
            "轩轩执法臣，立当天子前。",
            "穹螺出佛髻，青跗带秋莲。",
            "瑠璃千丈簪，忽与冰箔连。",
            "鸣榔巖腹雨，挂席浦外烟。",
            "鹤驾控不返，空遗紫芝田。",
            "香罏初争豪，落星才一拳。",
            "擢秀苍梧云，发彩翼轸躔。",
            "上窥杳冥无极之层霄，下控弥茫不测之重渊。",
            "松萝参天岁月老，清澜泛沫鱼龙闲。",
            "中有神朅临，䁹睨舟往还。",
            "流俗谓女子，彯缨来此山。",
            "香脂间绡缯，鹅猪捧羞盘。",
            "至以孤为姑，考究初无端。",
            "可怜俗好怪，此语良大漫。",
            "神固不可诬，何得正以女子观。",
            "吾言庶几为不妄，不然兹山徒与望夫、女几争巑岏。"
        ],
        "title": "大孤山",
        "id": "f6ddbbc6-880b-4b25-a936-f7839cd29b26"
    },
    {
        "author": "刘弇",
        "paragraphs": [
            "英英商颜芝，远在青苍岑。",
            "云烟适有寄，为瑞本非心。",
            "往闻攀缘人，纡轸恣所寻。",
            "一落城市间，苾蒭护萧森。",
            "鲸鱼叩蒲牢，大吼洪钟音。",
            "巖巖清冰骨，外垢不得侵。",
            "试从古人求，绛钵中支林。",
            "定香发远涘，慧剑韬长镡。",
            "招提始尝聆凑泊，尘端驶辨秋黄落。",
            "一见知非佁儗人，惩躁雪烦真刮膜。",
            "赤髭由来号该洽，况有新诗堪发药。",
            "俊如骁壶辈中出，秀甚巉巉麟一角。",
            "卑枝雨过结留荑，曲汜萍开窥哺壳。",
            "紫茸缉春柔，轻屣不蹑跟。",
            "白叠拥方袍，皖如崆峒云。",
            "时时好事者，巾屦喜及门。",
            "随缘缀香火，高谢乃世纷。",
            "齿先众一饭，独傲倾羲轮。",
            "顾我纷纷何所为，年来病眼欲成眵。",
            "风情落莫非故时，未适弃去唯应诗。",
            "辱师勤请过六七，独恨琐琐无经奇。",
            "强颜终篇使持去，著足成累庸非师。"
        ],
        "title": "赠知训上人",
        "id": "cdac4185-3045-4601-b4ee-f561f63df2d4"
    },
    {
        "author": "刘弇",
        "paragraphs": [
            "文章盛自元和间，谁其杰者柳与韩。",
            "二公秋鹗擅神俊，天使侧翅摧夸谩。",
            "卷收万象付寂默，神怪鬼篡皆殚残。",
            "诗书并驰可终古，岂止唐世论不刊。",
            "陋儒睢盱百年后，掺笔仡仡愁脾肝。",
            "问津谁当语博望，初步竟笑非邯郸。",
            "纷纷缃缥洒飞砾，埋没理诣非一端。",
            "之子清才如振绮，绿发照春容激丹。",
            "乡评旧许擅螺水，文战曾是鏖桑干。",
            "自云从事二公者，用意能到众所难。",
            "新诗遗我章江曲，百首洗出青琅玕。",
            "苍梧云生逼齿润，溟海月借吹衣寒。",
            "由来青萍止三尺，天末斗牛曾上干。",
            "流尘不隔自为快，宁与折铁论凄酸。",
            "何由鞭鲸肃吾驾，看子切云重整冠。"
        ],
        "title": "寄李知章",
        "id": "e13336c8-ea5a-4c00-9826-b16457f65e8a"
    },
    {
        "author": "刘弇",
        "paragraphs": [
            "劫尘吹冥冥，人乃万物一。",
            "流浪苦趣中，奚啻燋豕蝨。",
            "爰有勇猛子，间以捷胫出。",
            "一念得西证，兹谓能事毕。",
            "谁其秀开士，懽也早奇崛。",
            "亲更药病师，熟寐惊孤叱。",
            "祖关决重键，法肆躏通术。",
            "颜颜空王臣，排嶂方山屹。",
            "又如富儿曹，百宝烂私室。",
            "况有清整姿，宛是青田匹。",
            "忆昨螺水曲，冁然契微密。",
            "眉宇殊津津，襟期洞无窒。",
            "诗成泣神奸，濉涣涌新帙。",
            "长驱笔阵闲，坐讽秋蛩唧。",
            "萧条昼公后，微子吾几失。",
            "方期汗漫游，怅别念兹日。",
            "孤云尔锡驻，过鸟吾帆疾。",
            "聊作鱼相忘，无多嗤蚌鹬。"
        ],
        "title": "赠善懽禅师",
        "id": "182784a1-3f62-4d78-a5a1-97f04ed9fb87"
    },
    {
        "author": "刘弇",
        "paragraphs": [
            "有鹤青田来，骨傲九秋老。",
            "羽毛鸡鹜间，不复故时好。",
            "吴霜割清梦，一夕落幽岛。",
            "哲乎开士秀，佛路著鞭早。",
            "世累糊空云，一以凉飙扫。",
            "往闻琅琊觉，禅海卷狂潦。",
            "纷纷方袍子，未易艖䑰到。",
            "师如健噉儿，把握攫梨枣。",
            "尔来三十年，方寸不赀宝。",
            "鲸钟人谁识，聊徇众击考。",
            "又作云山行，方将同木槁。",
            "勿学断缘人，时寄新诗藁。"
        ],
        "title": "送哲公禅老二首  其一",
        "id": "567e9945-41c5-419d-9311-fe1bb37f7d49"
    },
    {
        "author": "刘弇",
        "paragraphs": [
            "我闻豫章境，势胜所至生。",
            "山皆撞空活，水有照骨清。",
            "其间佛老宫，往往联飞甍。",
            "人王邑一隅，古屋才数楹。",
            "尘点自不到，日饱松风声。",
            "十丈挂溪影，虹桥插峥嵘。",
            "揶揄下{鬼夔}魖，踉跄笑麏麖。",
            "师方得所欲，振锡了不撄。",
            "非如入流子，横计多余赢。",
            "秋畦蹲鸱老，昼饭宜香秔。",
            "由来介石身，忽作归云轻。"
        ],
        "title": "送哲公禅老二首  其二",
        "id": "3be37983-48ce-4acf-9afb-665b565ad83a"
    },
    {
        "author": "刘弇",
        "paragraphs": [
            "弇也培塿姿，狭识谢崇崛。",
            "策疲迷津梁，忧患醉心骨。",
            "鲁酒笑薄围，商声惭后出。",
            "曾微剸犀效，涩铁但缄室。",
            "滥纡元丰诏，经名挂千佛。",
            "中间困齑盐，晚复椽丹笔。",
            "同时籋云英，大半空冀匹。",
            "郑卫正啾耳，冷落女娲瑟。",
            "劳生一瓢壶，风波信浮没。",
            "几欲定蜗居，归欤访葱蔚。",
            "甘齿婆娑民，庶可老缣帙。",
            "恩波从天倾，随器到丰溢。",
            "例当荐员收，殆不止夔一。",
            "春根聊拨陈，敢议得偿失。",
            "积薪无踰材，鱼须暂囊笏。",
            "持此岁月闲，尚冀补终讫。",
            "萧侯朝闺彦，怜我升斗秩。",
            "洗以古襟期，如鬯发新鬰。",
            "青天方睹乐，些语剧招屈。",
            "倒持珠玑囊，一写非所恤。",
            "泠然蠲幽抱，海若发瓠窒。",
            "巴歈迫新赓，芹暄羞献术。",
            "得丧双腾虬，未易婴长异。",
            "薄言遵醉乡，庶我遨永日。",
            "幸无孔颜悔，妙外论越轶。"
        ],
        "title": "次韵酬萧器之朝奉",
        "id": "07818d7a-e6a7-4641-8afb-c6bc017558dd"
    },
    {
        "author": "刘弇",
        "paragraphs": [
            "寒林羨朝暾，裸壤渴膏霂。",
            "昔闻三神山，喷薄擅疑独。",
            "忽从六鼇顶，角起连天麓。",
            "我欲追幽寻，筇龙跨飞竹。",
            "呼吸沆瀣滋，六合归蹂䠞。",
            "苦恨弱羽短，弥年胸愤蓄。",
            "朅来兹山游，快甚焦得沃。",
            "幽岐纚脩带，僵木披刳腹。",
            "桐萼莹圭姿，槐青收兔目。",
            "兰风递孤爽，天半落芬馥。",
            "扪萝蹑飞蹬，轻屣捷驰陆。",
            "穷探初未已，肯惮冈岑复。",
            "直欲驻颓阳，揽驾还若木。",
            "主人山南公，白面鬓双绿。",
            "载酒邀我行，璀璨挥觥玉。",
            "雄夸倚马白，高谢言诗卜。",
            "狄侯士林秀，智敏纷灸毂。",
            "江夏拔俗标，天骥脱羁束。",
            "合匝四座宾，匠手谁甘缩。",
            "嗟予早不偶，投足祗取黩。",
            "卑飞得海角，若畏官谤速。",
            "樊笼一洒濯，便觉荣愿足。",
            "滥当新诗酬，奏雅惭终曲。",
            "行将秣予马，更约相追逐。"
        ],
        "title": "次韵和贾仲武同诸公游狼山",
        "id": "72396e54-babf-475f-97cb-0b7fc6f91ecf"
    },
    {
        "author": "刘弇",
        "paragraphs": [
            "寻春古原头，林梢过朝霂。",
            "狼山连东南，擅美此其独。",
            "抟鹏岌骇势，泼黛森孤麓。",
            "宜樵叶堆松，供茹萌抽竹。",
            "区区介丘北，回视一何䠞。",
            "浑疑杳霭中，爽气每先蓄。",
            "掬泉弄幽清，渴肺初欣沃。",
            "嘘云出羽盖，入鸟洞胸腹。",
            "茫茫宇宙间，千里得寸目。",
            "照发射冷翠，袭裳来远馥。",
            "根株吐干坤，要会控水陆。",
            "高跻顶初绝，却转道弥复。",
            "楩楠间桐槠，干霄非一木。",
            "覃覃辟宝构，殿阁辉丹绿。",
            "禅客稻饵珠，骚人楮留玉。",
            "游嫌后时追，赏贵前期卜。",
            "睠彼市井徒，干没走丹毂。",
            "老死不一到，动辍取挛束。",
            "谁知吾辈游，趣尚非搐缩。",
            "拂衣便成往，握手不嫌黩。",
            "句外气争豪，禅中机鬭速。",
            "无为苦役役，坐自绊驰足。",
            "纷纷簿领间，与物商直曲。",
            "会须摆红尘，更著轻鞭逐。"
        ],
        "title": "再和贾仲武游狼山",
        "id": "daad9464-7ec3-493e-8e79-8891d79b22a2"
    },
    {
        "author": "刘弇",
        "paragraphs": [
            "仰窥玉奁天面窄，顽碧颠青自天掷。",
            "祖禅不管地祇悭，十五百徒此其宅。",
            "流水声中换今昔，粉抹頳糊老椽壁。",
            "枯木庵回旧日春，难提塔示重来坼。",
            "超公最后法席张，全机扑落辊毬场。",
            "曾令天花倏飘坠，况有庭橘符青黄。",
            "乌藤横膝傲佛祖，熟识眉宇瞬且扬。",
            "天吴吹澜洗霾垢，方诸挹月来清凉。",
            "东瓯万刹尽金布，咋舌谁堪论妙悟。",
            "赚杀参儿走衲云，高枕无乃林泉负。",
            "庐峰南远真西材，叩寂丈室惭宗雷。",
            "秀巅庞眉逼人爽，反疑不自尘中来。",
            "由来山兴复不薄，畏途何计挥尘缚。",
            "诘朝匹马汗羞颜，又作杨花无止泊。"
        ],
        "title": "赠雪峰长老守超",
        "id": "f1a9ef46-5f77-4ce3-9e57-9f5b8392af23"
    },
    {
        "author": "刘弇",
        "paragraphs": [
            "君来通川居，朱门廕重屼。",
            "近闻值霖雨，匝舍野水淙。",
            "平地忽浩瀚，顿足疑涉江。",
            "猛风利如刀，触纸无完窗。",
            "朝釜鱼头生，飘注旋抆缸。",
            "仰收堕案书，俯拾短焰釭。",
            "痴儿临缺湫，往往骇影双。",
            "我亦有此患，漏榻遶屋扛。",
            "块如失羣鹄，感愤愁眉庞。",
            "孤膺纷填噎，更甚两肘撞。",
            "辱君大句投，华旗揭脩杠。",
            "直欲却以心，不容苟且降。",
            "森披汉殿戟，缥缈梵天幢。",
            "苍惶短兵接，岂暇辄淬鏦。",
            "区区苦吏役，展骥曾非庬。",
            "强亦歌巴歈，跛鼈惭骊駹。"
        ],
        "title": "和仲武苦雨见寄",
        "id": "c5bf8707-c4f7-4060-b12a-9821cf444233"
    },
    {
        "author": "刘弇",
        "paragraphs": [
            "翔飙拂层阴，孤镜挂天脚。",
            "幽姿媚澄塘，俊活扶秋岳。",
            "饥乌下木末，啅雀喧簷角。",
            "落日衔半规，逗翳如新濯。",
            "海涛晚声收，万里卷冰箔。",
            "微飔袭疏櫺，轻霭躐丛薄。",
            "蛛丝袅如狂，虚隙野马跃。",
            "病躯得惬适，更甚解挛缚。",
            "潇洒万籁并，冲融百飞却。",
            "熊经与鸟申，彷彿犹能学。",
            "萧萧寒砧弄，天半哀音落。",
            "客愁转如蓬，万绪入冥寞。",
            "不无临风想，晒目归领略。",
            "茹蔬味新腴，把酒蘸沉粕。",
            "明朝踏新泥，已有跻攀约。"
        ],
        "title": "晚晴",
        "id": "eb9fbe8b-c944-4355-b569-973c570e969f"
    },
    {
        "author": "刘弇",
        "paragraphs": [
            "翔风搅客心，烂熳不可收。",
            "只舲扬层波，益信生计浮。",
            "沧洲涩归迹，飘撇惭吴鸥。",
            "若人求自东，卓荦欣啸俦。",
            "揖我暮川涘，疏明炯天球。",
            "掀髯藉芳草，闲则数鱼鳅。",
            "诗书见孤诣，盘丸走轲丘。",
            "况有扫围笔，可擅岐阳异。",
            "阴湖六尺轝，初恨不少留。",
            "梅根跃高樯，笑我仍回头。",
            "绳床列短炬，相与枯春蒭。",
            "清狂到诙诽，券内嗤蜉蝣。",
            "女床无凡羽，渭曲皆清流。",
            "嘉实自弥望，直未敛以揫。",
            "须矣策高衢，稽句宁公羞。"
        ],
        "title": "赠黄成伯仇览",
        "id": "64f22f3d-18af-4491-acc5-94b1457d0499"
    },
    {
        "author": "刘弇",
        "paragraphs": [
            "春秋谨严书，百史兹考信。",
            "晚周驾而东，弱鲁犹足训。",
            "低昂心权衡，与夺管肤寸。",
            "包罗三八祀，诬始盖其慎。",
            "一言开惨舒，九地回斧衮。",
            "密虽异鲲鲕，宽亦漏鲸蜃。",
            "奸魂负芒羞，忠骨盖棺奋。",
            "肉角死西郊，风味一朝尽。",
            "千秋圣人经，寂寞风雨烬。",
            "三子豪未除，巧语终不近。",
            "早时迁固俦，雄夸掠秋隼。",
            "斧凿谢前规，沙场出孤骏。",
            "森严虽时乏，犹足傲拘窘。",
            "黠儿何厚诬，乞米诳髫齓。",
            "至今汗青手，缩袖赍痛愤。",
            "此道竟寂寥，斯文有遗恨。",
            "于皇宋七世，辉赫到禹舜。",
            "起𧽼下祥祉，郁穆起声闻。",
            "载祀盈十六，铲涤无垢衅。",
            "斯民被醇和，沦浃酣九酝。",
            "冠剑趋夔皋，戈鋋老廉蔺。",
            "君臣不朽计，邈与事功运。",
            "龙催鼎湖去，墨燥螭凹润。",
            "际会风云收，刀尺光景迅。",
            "肧腪归太史，承乏乃顽钝。",
            "诏遣陪青箱，随宜课程趁。",
            "攀缘赤霄堮，飒洒尘土鬓。",
            "嗟我佁儗人，机杼终不韵。",
            "早负江湖心，晚繇道山进。",
            "么么亦胡为，陪蹑滥英俊。",
            "扪奎星辰逼，飞辩球琳振。",
            "计工蠹鱼上，三载真一瞬。",
            "今者联结束，如发千里轫。",
            "鹪鹩巢新林，末似枯枝稳。",
            "赪鲤定自劳，何取名赤?。",
            "酒徒谢知章，诗敌抛何逊。",
            "徒劳门户成，慙愧上车问。",
            "犹幸亲切连，勿负时通讯。"
        ],
        "title": "有诏遣移局实录院因成古诗奉别同舍学士诸公聊佐一笑",
        "id": "08704dfe-a612-45af-9bca-12574f9fe8fd"
    },
    {
        "author": "刘弇",
        "paragraphs": [
            "长离飞从丹穴傍，刷羽渤澥赍扶桑。",
            "旦经昆仑莫砥柱，玉山之黍聊充肠。",
            "历览五都遍九土，一朝翩然归女床。",
            "夫子故家本山阳，憔悴一官才故乡。",
            "时人等闲得重糈，君家扑满无余藏。",
            "相逢海上真偶尔，毕趣论心良慨慷。",
            "不无幅巾迟萧散，况有逸爵挥淋浪。",
            "酒酣调笑不嫌靳，共指{鼠鸟}{众鸟}饥鸢翔。",
            "萧晨八月渚红香，水风泛入客衣凉。",
            "溪头艇子送急桨，轻赍谁识王阳装。",
            "恨无佳设缀行色，匣剑欲解惭非良。",
            "淮山刻作秋来瘦，淮水刮眼清如霜。",
            "谢公何日东南下，别浦应寻临汝郎。"
        ],
        "title": "送李尧咨赴官山阳",
        "id": "a3b013a7-8b12-4e10-899e-c6125250ea8f"
    },
    {
        "author": "刘弇",
        "paragraphs": [
            "南来海舶浮云涛，上有游子千金豪。",
            "闽山左转七千里，挂席六月天风号。",
            "俯窥虞渊弄白日，彤霞下烁波欲熬。",
            "阳侯啸澜罔象舞，出没金背嬉鲸鼇。",
            "等闲推徙失向背，往往三山随所遭。",
            "我欲惩幽验荒忽，脱非值子终徒劳。",
            "吴牛喘月玉斗摇，金井芙蓉啼桔槹。",
            "一缘竹叶泛归梦，别兴斗与淮云高。",
            "青苹送客凄凉地，节物骎骎惊两毛。",
            "家园柿栗行可拾，况有䆉䅉蟠东皋。",
            "鲁连蹈海徒虚语，尼父乘槎安所逃。",
            "它时作底投快便，与子去作沧波遨。"
        ],
        "title": "送陈师益还建安",
        "id": "7b7a6a19-66a0-4b97-93cc-02f9e8cb3133"
    },
    {
        "author": "刘弇",
        "paragraphs": [
            "孟荀久不作，吾道竟茫茫。",
            "滔滔天下人，生死名利缰。",
            "夸儿骋新学，剽窜摸青黄。",
            "爬罗尽砂砾，气焰苦不扬。",
            "初如拆袜线，那复一条长。",
            "又如抄选客，十九为琳琅。",
            "埋没太古音，啾耳纷蜩螗。",
            "曾郎春不如，阔印眉间堂。",
            "十年读书史，一日胸胆张。",
            "兴来洒酣笔，落纸松丸香。",
            "摧颓鹙鸧间，识此雏凤凰。",
            "梅天暑气溼，江东潦声狂。",
            "辞我归袂拥，霜蒲挂高樯。",
            "飘翩不可留，横槊赴文场。",
            "期子勿苟作，琼瑶撷新芳。",
            "莫学下俚曲，黄花间折杨。",
            "由来玉山粒，梗涩在粃糠。",
            "河虽一掬波，曾是九秋潢。",
            "行行事斯语，看子摩天翔。"
        ],
        "title": "送曾灵永赴举",
        "id": "83a8e509-3e00-4576-8391-e3d563b739f5"
    },
    {
        "author": "刘弇",
        "paragraphs": [
            "时平循良用，墨绶纷委蛇。",
            "夫子西南英，三十朝绅拕。",
            "爰来慈众儿，一掬芝眉和。",
            "里闾无愁叹，卒岁知婆娑。",
            "牛解等是刃，恩染谁非波。",
            "神闲略朱墨，日永余弦歌。",
            "及瓜赋归欤，去去可奈何。",
            "舂容云涛里，一叶翩经过。",
            "羹鱼饭香籼，凉衣送长哦。",
            "三年种桃李，留得春阴多。",
            "邓挽徒虚语，祢翮方云摩。",
            "行哉尚良食，吾君正卷阿。"
        ],
        "title": "送新淦余宰虞卿",
        "id": "3ae32a46-5677-4229-897c-61eda2ea7890"
    },
    {
        "author": "刘弇",
        "paragraphs": [
            "簷牙排青冥，眺听脱蒙昧。",
            "居然人境宽，鱼贯出万态。",
            "坐疑天机缄，发露穷琐碎。",
            "圆清入鸟哢，萧洒送客慨。",
            "脱巾晚吾来，静称一榻对。",
            "睨云发高兴，勇欲决猨荟。",
            "胡为淫书史，賸若嗜炙脍。",
            "长年马如狗，埃𡏖颠毛改。",
            "兹趣恐长负，踽踽依侪辈。",
            "何当拾颓龄，相与寄耨耒。",
            "挽君醉乡衣，枯肺时一溉。"
        ],
        "title": "留题王公谟",
        "id": "0347ee5b-1454-4ce2-92ee-6ed42c00a799"
    },
    {
        "author": "刘弇",
        "paragraphs": [
            "樗翁卧南郭，宛是逍遥乡。",
            "朝餐止半菽，暮偃仍绳床。",
            "如松生硗陵，不害材资良。",
            "少也顿绝羁，骎骎躞云庄。",
            "十出九不售，髭根半秋霜。",
            "他时转蓬子，顽嬉过其傍。",
            "那知胸腹中，固自储琳琅。",
            "我曾耳清警，洒落皆天潢。",
            "谓宜神明相，衎衎臻乐康。",
            "胡为乞刀圭，弥年对清漳。",
            "曼容隠成僻，照邻废堪伤。",
            "睡虎与蛰虬，儿童勿轻尝。"
        ],
        "title": "赠王隠居适中",
        "id": "c8d144ed-c01e-4ce8-9f2e-8336d5ef6948"
    },
    {
        "author": "刘弇",
        "paragraphs": [
            "插犀头角何峥嵘，紫棠色照长弓骍。",
            "不学蠹鱼只浪死，聊因跃马酬生平。",
            "奏书明光觅自试，臣有胆武前无勍。",
            "俞音一朝九天下，莹膏瘦铁虬铿鸣。",
            "坐上少年勿遽起，请听此日吴趋行。",
            "吴中风物妙绝杀，槜李髹碧辉连甍。",
            "紫崖阴洞泄神秘，霓旌羽帔嬉仙灵。",
            "鲈肥閟滑匕筯好，鸥眠凫浴波澜明。",
            "突烟昼恬夜柝死，元戎退案休千兵。",
            "诗成青天送白眼，由拳洒作千鸦惊。",
            "金船烂漫贮春色，叶底数花余几英。",
            "吴酸挨肠去宿滞，楚舞挑客留瘦情。",
            "功名成就付偶尔，要是行乐宽吾龄。",
            "迢迢汴水滴油驶，暖烟画鹢酣双旌。",
            "回头应笑东方生，胡为索米长安城。"
        ],
        "title": "送元举宫苑秀州钤辖",
        "id": "18be581c-d695-49fd-b499-72ac6de30681"
    },
    {
        "author": "刘弇",
        "paragraphs": [
            "庭椿摘初黄，畦韭翦柔绿。",
            "春盘巧饤饾，一堮生理足。",
            "今者鸣啾肠，饥花到双目。",
            "终惭短豆恋，谁转紫芝瞩。",
            "青烟扑九衢，碧瓦酣万屋。",
            "朝来好龙客，义动重裘燠。",
            "慇懃斗酒约，豪健赛杨仆。",
            "吹回曲车梦，鸨羽正肃肃。",
            "九天真龙飞，万物弹冠沐。",
            "萧短草木姿，窭贱衾裯宿。",
            "叨逾太官粟，敢计功利速。",
            "惟应杯中物，可仗诗筒趋。"
        ],
        "title": "再继权之严韵二首  其一",
        "id": "9f2e8ec6-8aca-44a0-b42d-0350d5695058"
    },
    {
        "author": "刘弇",
        "paragraphs": [
            "东风入颠毛，非复故时绿。",
            "生涯蠹蟫里，术智谩蛇足。",
            "晚作芸香游，颇复窥丛目。",
            "干坤开清明，物色洗瞻瞩。",
            "谬当匠石寄，楹桷翰夏屋。",
            "追随金闺彦，怀抱邹律燠。",
            "新诗闲模写，勇若驱妾仆。",
            "千秋赤壁后，英爽得瑜肃。",
            "朝来墙头花，皖皖弄膏沐。",
            "归期莽难求，不啻襥被宿。",
            "端成心赏违，谁念客当速。",
            "听取提壶声，勿负慇懃趣。"
        ],
        "title": "再继权之严韵二首  其二",
        "id": "dbbc5bd4-2a36-4192-b24a-f39366b8ffc5"
    },
    {
        "author": "刘弇",
        "paragraphs": [
            "西江客袂春风老，吹得归心乱如草。",
            "鲵浪三篙下晚艎，去程不学寒蓬扫。",
            "淮山苍苍淮水长，千里一官归故乡。",
            "举世由来青眼少，孟賸破黛嫫母狂。",
            "缇巾十袭尽燕石，埋蚀太半双明珰。",
            "干霄自是男儿气，遭与不遭真偶尔。",
            "人非田文莫弹铗，世有伯喈须倒屣。",
            "君其行矣重问津，蹀月騊駼宁绊死。"
        ],
        "title": "送贯之县丞解官还寿春",
        "id": "16b2002b-1bc9-4d12-86d2-76dbf1cd5394"
    },
    {
        "author": "刘弇",
        "paragraphs": [
            "搀云幄幕张流苏，华辀夹道青氍毹。",
            "黄昏天公下种榆，百万星点成须臾。",
            "赤帝鞭车堕云衢，烛龙骈头浦还珠。",
            "竞随丹豹膏凤雏，麟须拂蛾间数疏。",
            "弦嘈管唳声鬰纡，栉比百戏罗侏儒。",
            "轻纨绣履踏艳姝，灼灼巧笑联芙蕖。",
            "有客年来倦著书，囊钱囷粟索无余。",
            "短钗列桉拥弊襦，未看行乐夸睢盱。",
            "大奴听响仆屋隅，小女行卜迎紫姑。",
            "子云门巷正萧疏，谁者载酒论区区。"
        ],
        "title": "次韵和彭道原元夕",
        "id": "e9674041-f8f1-41c8-b930-9b36941e2eba"
    },
    {
        "author": "刘弇",
        "paragraphs": [
            "应真檀施者谁子，僧云福堂陇西李。",
            "亘无穷尽理则那，明明善根此其始。"
        ],
        "title": "书新兴罗汉室",
        "id": "1a665721-528b-4457-a3c4-bc7dc1ceeacf"
    },
    {
        "author": "刘弇",
        "paragraphs": [
            "世人嗜食心，专甚鼓记里。",
            "刳磔供嚼齧，谁计物生死。",
            "纷纷螷蠃蚳，晚亦列甘旨。",
            "况如兹蜂者，捃拾才蠢尔。",
            "八月阴崖昏，戢戢若攒指。",
            "老房脱枯莲，荐右方物美。",
            "翻嗟甘口鼠，横使童角毁。",
            "吴蚕徒自僵，商贾斯远矣。",
            "我思天地间，材死举相似。",
            "鸟殪在泽羽，象焚缘插齿。",
            "梢梢挠云干，虸锯入仪轨。",
            "豹胎及驼峰，日饱馋咽子。",
            "人方怀此忧，何暇多议彼。",
            "异时佳设张，更饷勿余鄙。"
        ],
        "title": "次韵林锡远食蜂儿之句",
        "id": "4e2c7230-ef14-4d72-93da-50cbac7b0ef2"
    },
    {
        "author": "刘弇",
        "paragraphs": [
            "上人丛林秀，襟期支许越。",
            "往从湖山游，发轫无留辙。",
            "转身浮云空，归兴飞鸟豁。",
            "故乡得青海，下瞰鲸灿窟。",
            "结庐才蜗牛，胜践喧卑脱。",
            "丛残翦荆棘，泪敝栖楣埒。",
            "兰苕纷被迳，关锁昼不掣。",
            "由来大慷生，卓锡果清绝。",
            "菅茅席三径，虚榻扫凉月。",
            "不持一钱居，未省香火歇。",
            "鹤骨老亦轻，田衣故仍洁。",
            "高舂一饭过，野荈供嚼齧。",
            "笑作疮剜肉，荐语畏饶舌。",
            "阳冈藷蔗稠，乳窦春泉冽。",
            "行当揽俗驾，滞念论一吷。"
        ],
        "title": "题远上人休老庵",
        "id": "a4a827b2-543d-4b68-8d94-604b0baa513d"
    },
    {
        "author": "刘弇",
        "paragraphs": [
            "咙唿马子踏落花，落花尽头逢酒家。",
            "酒翁破颜迎墨客，五云冰浆发青帊。",
            "丹丘羽人笑揖我，饷我碧海云琅芽。",
            "食之奇光袭两腋，小哉天地自幕席。",
            "眼底不辨骊与䯄，冷风时能借一快，便欲搴芝凌紫霞。",
            "且唱蹋铜污，莫歌白浮鸠。",
            "跃沫寄颓年，阴阴驰四驺。",
            "云璈驾阆风，兹约竟悠悠。",
            "却忆东皋醉乡记，翻笑三闾非所忧。",
            "安得乌孙青田核，下变春江万斛流。"
        ],
        "title": "酒家逢徐逸人",
        "id": "17bbd892-fb9e-434a-9b3b-8d97ef04ee42"
    },
    {
        "author": "刘弇",
        "paragraphs": [
            "东道出海陵，储水得故泺。",
            "野雁若烟海，于焉避缯缴。",
            "去来迷春冬，唼喋识领略。",
            "于时腊将残，篝火彼童弱。",
            "霜葭扬飞熛，敦迫海风恶。",
            "昆陵卷大地，电笑牵霆搏。",
            "翩翩随阳侣，照影起虚愕。",
            "呜呼犯蓬勃，腾践剧殒雹。",
            "捎捎青云翮，寒㶼谢寥廓。",
            "莫知孰奴王，百万归一爝。",
            "有叟家青溪，三日举不涸。",
            "赤肉罗冈陵，腥血洒丛薄。",
            "商人争行钱，烟艇纷飘泊。",
            "蓬茨未改故，十倍富前昨。",
            "翻笑任公子，钓鲸沧海角。"
        ],
        "title": "志雁",
        "id": "89e9d22e-2594-4a42-a1da-28675591b30c"
    },
    {
        "author": "刘弇",
        "paragraphs": [
            "故城邑东南，盘盘蛰脩蛇。",
            "借问经始人，云是司徒家。",
            "唐季遭闵凶，羣盗纷如麻。",
            "淮海尤剽轻，时时起邀遮。",
            "甚者控壤地，相错临犬牙。",
            "斯人何为者，寻兵啸麏䴥。",
            "擅此一抔土，仅侔国于蜗。",
            "鍖锧稽天诛，至以功爵加。",
            "百年去随手，遗陼临汀沙。",
            "牛羊阅朝昏，草木自萌芽。",
            "谁非化黄壤，此独遗鸡笯。",
            "停骖一回首，浩叹空歌巴。"
        ],
        "title": "海门故城",
        "id": "45ab6385-2f00-4975-8f68-b5f56019cb4c"
    },
    {
        "author": "刘弇",
        "paragraphs": [
            "君不见东皋酒狂能放怀，醉乡著家身去来。",
            "又不见昔时西晋把螯客，只手敌以黄金罍。",
            "流年惊鸿瞥眼过，为君特地柴门开。",
            "鹅雏转黄吹瓮醅，紫蒲白薤杂芋魁。",
            "始知有神王欢伯，解卷霡霂苏愁荄。",
            "玉绳挂阁爽气回，乌树不惊萤点苔。",
            "热耳未厌鸡声催，玉山好约斜河颓。",
            "枯肠一掬君勿负，蓬行丸转真悠哉。"
        ],
        "title": "夜饮留李圣咨法曹走笔",
        "id": "3d82a523-4999-4719-9884-f316d3d14128"
    },
    {
        "author": "刘弇",
        "paragraphs": [
            "我行适东陂，野色若可搴。",
            "问津初无从，强驱良苦鞭。",
            "三𤃩贮客潦，冉冉吞吴天。",
            "故垒何峥嵘，荒凉非昔年。",
            "虹腰截海堰，蜃气嘘窑烟。",
            "霜封百草干，回风时飙然。",
            "狐兔死欲尽，饥鹰空老拳。",
            "村深行人稀，落日下乌鸢。",
            "败荷古毳衲，野菊金连钱。",
            "羁怀自骚屑，节物惊徂迁。",
            "投暮僧舍中，谁者同留连。"
        ],
        "title": "我行",
        "id": "4c0cd4ca-aef6-4f00-b304-be394d9b6b15"
    },
    {
        "author": "刘弇",
        "paragraphs": [
            "磐嬉截长淮，闻自隋天子。",
            "运丁大业末，役跨辽东始。",
            "汹涌沟浊河，赤血洗千里。",
            "江都天东南，岁阅翠华指。",
            "锦帆抹非烟，叠鼓蓬蓬起。",
            "紫幰朱丝络，百万罗卫士。",
            "璇房贮彩女，灼灼艳芳李。",
            "虞公正逢恶，何稠甘没齿。",
            "一从水调奏，便识还声已。",
            "浪传遭閟春，不悟羊无尾。",
            "雷塘一掬土，仅足掩冠履。",
            "行人为伤心，清泪堕如水。",
            "池荒九曲春，尚想迷楼倚。",
            "落日注芜城，牛羊下坡觜。"
        ],
        "title": "雷塘",
        "id": "c3808362-d698-419e-b022-26129c6b5a4a"
    },
    {
        "author": "刘弇",
        "paragraphs": [
            "东篱粲佳英，依约圆钱帖。",
            "西渚傲霜筼，潇洒狻猊鬣。",
            "居然容膝地，况与蓬丘接。",
            "始余供烦使，浪谓素意惬。",
            "一当骇物机，局缩如跧折。",
            "客尘不制人，脱去苦不捷。",
            "谁谓一日间，堮倚发蹀躞。",
            "椒浆泪玉沥，蠹简披往牒。",
            "兀尔自忘怀，少复进专辄。",
            "流年苦蹉跎，念咎真脱叶。",
            "皤皤彼禅客，趋尚未易蹑。",
            "正应发再驾，万念兹一摄。"
        ],
        "title": "依师小轩独酌",
        "id": "d351fcc2-8529-4086-9a81-c04867f6c2c0"
    },
    {
        "author": "刘弇",
        "paragraphs": [
            "黎明出故垒，得此空王宫。",
            "结庐知何年，十里峦冈重。",
            "居然谢埃𡏖，䆗窱开房栊。",
            "簁篱漏初日，云木凉高风。",
            "直疑天边秋，六月到此中。",
            "壁端故时笔，磊落空生容。",
            "诈言竺干客，燕坐长年逢。",
            "我来偶拭目，滞念为一空。",
            "野僧强留连，稻饭延高舂。",
            "王程迫星火，持语勿恼憹。",
            "方惭简书畏，何计栖狂蓬。"
        ],
        "title": "早发临川经回龙寺少刻因观李供奉壁画须菩提",
        "id": "ef912be3-7074-425d-96b9-7c58d95e1a3f"
    },
    {
        "author": "刘弇",
        "paragraphs": [
            "白云去不还，空留白云额。",
            "至今飞山颜，片片尽秋色。",
            "萧萧事盘纡，刳石转欹仄。",
            "觚棱骞古殿，粉墨昏绝壁。",
            "有客倦归艎，潇洒寄一适。",
            "松萝青鸟哢，江影卷余白。",
            "始时开山人，真意非无得。",
            "百年惊一吷，节物变今昔。",
            "谁是云无心，翛然彼禅伯。"
        ],
        "title": "留题疏山白云禅院因呈长老秀公",
        "id": "7e925f4f-08ac-494d-b34e-99d38b43e77a"
    },
    {
        "author": "刘弇",
        "paragraphs": [
            "古聚少，荒蹊多，枯湟十尺余陂陀。",
            "绛霄南来赤龙子，叱咤此地扬天戈。",
            "虎据乃其始，鹊起宁须时。",
            "坐令刘宗半天下，寻邑百万徒尔为。",
            "今来玉垒半荆棘，但见苍烟白日嬉樵儿。",
            "愁来商歌涉长道，泽国秋兰紫茎老。",
            "九原蓬颗日益多，世事茫茫一飞鸟。"
        ],
        "title": "过昆阳城",
        "id": "744a1c96-b1cd-400a-ad73-32fbe8321e50"
    },
    {
        "author": "刘弇",
        "paragraphs": [
            "巨浸连吴越，高躔直斗牛。",
            "玄冥开别府，江伯汇支流。",
            "象纬元精逼，神奸秘怪裒。",
            "番君疏带砺，彭蠡壮襟喉。",
            "赴隙如无地，凭壖忽有州。",
            "津涯逾写润，窟宅定刳幽。",
            "岛认瀛鼇戴，涛疑阵马异。",
            "珠跳怜雨驶，镜滑识风收。",
            "树带乔枝隠，山余短碧浮。",
            "窥觇波罔象，睥睨忲阳侯。",
            "漾月都迷皓，蒸云间作油。",
            "涵濡均藻荇，冗长到虾鳅。",
            "蜃幻晴嘘阁，龙腥夜拔湫。",
            "万寻悬圃玉，一带洞庭秋。",
            "盈缩知谁纪，吞并似力揫。",
            "鲤矜封赤?，龟笑斥朱眸。",
            "嵌窦扶桑齧，珍文匠石锼。",
            "鸥羣驯野客，蚖肆傲潜虬。",
            "罟数筐零霰，樯轻弩激遶。",
            "孰分浮瓠澨，或讶绕蛇丘。",
            "弦索延商妇，舽艭送莫愁。",
            "陶朱诚得策，神禹想遗忧。",
            "端称潺湲弄，非无隠伏搜。",
            "豆分高下渚，苇视去来舟。",
            "血脉干坤活，疮痍稼穑瘳。",
            "披猖包息壤，琐碎落浮沤。",
            "莲女婵娟棹，渔郎芼燥瓯。",
            "有人搴绣被，无客傲鹴裘。",
            "货贝穷干没，醪羞肃丐求。",
            "束枯论沃釜，戒覆比倾辀。",
            "众水杯盂外，他年吐纳尤。",
            "鹊填功未议，鲸吸志应酬。",
            "何事轻思济，吾防果未周。",
            "阽危心骨醉，飘泊面颜羞。",
            "敢计乘桴去，何知戴笠游。",
            "片帆真扰扰，只影转悠悠。",
            "卑溼{口羞}梁傅，星霜挂魏牟。",
            "劳歌惭孺子，破簏付平头。",
            "乌豉缘莼置，黄粻为鲙谋。",
            "清螺取归日，稳棹听夷犹。"
        ],
        "tags": [
            "洞庭湖"
        ],
        "title": "鄱阳湖四十韵",
        "id": "1e06f80c-fc00-457a-b11f-26f5f71b9802"
    },
    {
        "author": "刘弇",
        "paragraphs": [
            "他日蓬蒿地，吾庐瓦数沟。",
            "井泉甘胜乳，庭竹冷先秋。",
            "村落时情淡，田畴岁计优。",
            "荆扉轮日掩，最喜近松楸。"
        ],
        "title": "蒋沙庄居十首  其一",
        "id": "c6f76595-3d25-477c-a27b-93c565696314"
    },
    {
        "author": "刘弇",
        "paragraphs": [
            "黄岭虹腰抱，鼇山食案横。",
            "中非避世士，稍亦畏时名。",
            "傍晚浇慵酒，寻春濯足行。",
            "鸡雏娇底死，犊子健能生。"
        ],
        "title": "蒋沙庄居十首  其二",
        "id": "7a21760a-7ba1-4bb3-b377-f1810d014cd7"
    },
    {
        "author": "刘弇",
        "paragraphs": [
            "翳翳柔桑活，辉辉野水宽。",
            "艺蔬苍芥甲，延客白蒲团。",
            "点缀花粘蔓，稀疏粉束竿。",
            "家风才茗饮，一室听冰寒。"
        ],
        "title": "蒋沙庄居十首  其三",
        "id": "833af51a-5e21-44d6-b9d5-fff2c90e32f8"
    },
    {
        "author": "刘弇",
        "paragraphs": [
            "软滑香籼颗，肥长紫蕨苗。",
            "盘餐殊不恶，邻叟亦时邀。",
            "潘岳萧条鬓，陶潜颉颃腰。",
            "巢枝得安稳，万物一鹪鹩。"
        ],
        "title": "蒋沙庄居十首  其四",
        "id": "69362fb2-2e7d-4cec-8348-b410d8eac97b"
    },
    {
        "author": "刘弇",
        "paragraphs": [
            "晴屋鸣鸠妇，春陂翳雉媒。",
            "堮头甘野蔌，锄力到陈荄。",
            "掠水千艘健，横风一笛哀。",
            "最怜双白鸟，解事等闲来。"
        ],
        "title": "蒋沙庄居十首  其五",
        "id": "fcb57452-7a71-4efd-9e7c-6cb613745a2f"
    },
    {
        "author": "刘弇",
        "paragraphs": [
            "十里蛇原近，宜閟一亩金。",
            "乱酲眠暗术，娇碧拥云林。",
            "早晚归欤计，因循愧此心。",
            "江南吾土乐，应得慰消沉。"
        ],
        "title": "蒋沙庄居十首  其六",
        "id": "290c875a-2664-45a7-ac93-05c69503383f"
    },
    {
        "author": "刘弇",
        "paragraphs": [
            "松种龙蛇子，栽培近著行。",
            "有时窥北榻，不日暗东冈。",
            "泪落终含韵，轮囷未竟长。",
            "故应容足地，投老慰荒凉。"
        ],
        "title": "蒋沙庄居十首  其七",
        "id": "98e8a184-14e5-4e84-80c9-d927472f8521"
    },
    {
        "author": "刘弇",
        "paragraphs": [
            "羊栈鸡埘接，蔬畦麦垅傍。",
            "蜗涎书老壁，苔阵涩高厢。",
            "家有青缃学，儿传急就章。",
            "未甘骑瘦马，跳蚤事干忙。"
        ],
        "title": "蒋沙庄居十首  其八",
        "id": "0ab0d38a-dcad-42b7-834d-c04652569fde"
    },
    {
        "author": "刘弇",
        "paragraphs": [
            "名愧周繁弱，材非鲁孟劳。",
            "蛙仍当鼓吹，径任没蓬蒿。",
            "紫芋新厨味，黄枨馥鲙刀。",
            "业诗何水部，耽酒阮兵曹。"
        ],
        "title": "蒋沙庄居十首  其九",
        "id": "0a15389a-2f19-4ebd-adbe-cd1d368a9b42"
    },
    {
        "author": "刘弇",
        "paragraphs": [
            "刘宗坟墓国，金水眇萦回。",
            "飐飐鸦巢覆，疏疏槿户开。",
            "春风持赠柳，腊雪试妆梅。",
            "欲识尘埃少，元无俗物来。"
        ],
        "title": "蒋沙庄居十首  其一○",
        "id": "4a9a4a58-0734-4e77-9ca1-45684f92a8c8"
    },
    {
        "author": "刘弇",
        "paragraphs": [
            "清樾陂陀外，春深四五家。",
            "丛祠下箫鼓，平楚暗桑麻。",
            "水国潜虬傲，天程去鸟赊。",
            "仙山仍在目，潇洒送生涯。"
        ],
        "title": "莆田杂诗二十首  其一",
        "id": "acccb87a-4c38-41df-9c64-5d9b30b017dd"
    },
    {
        "author": "刘弇",
        "paragraphs": [
            "梅雨催农镈，痴风泣海樯。",
            "鱼龙波浪阔，燕雀户庭凉。",
            "鳐柱春刳玉，蠔山夜凿霜。",
            "家园两痕泪，早晚促吾装。"
        ],
        "title": "莆田杂诗二十首  其二",
        "id": "7f13ff92-909c-409d-aa8e-076a4ce42abf"
    },
    {
        "author": "刘弇",
        "paragraphs": [
            "南北分双刹，公私限五塘。",
            "蚶祠开锁碎，蟹井幕荒凉。",
            "酒熟传红泛，抢珍异墨黄。",
            "飘零晋耆旧，冠剑几星霜。"
        ],
        "title": "莆田杂诗二十首  其三",
        "id": "51eaa5a3-ce24-4269-aa09-0dae06d5edb6"
    },
    {
        "author": "刘弇",
        "paragraphs": [
            "梅井经疏凿，如闻自昔人。",
            "玉奁深贮月，云乳暖藏春。",
            "桐叶谁新汲，葵芽好问津。",
            "端堪事杯酌，泠汰客襟尘。"
        ],
        "title": "莆田杂诗二十首  其四",
        "id": "57a2267b-f375-4c23-9631-e025bbda9fcf"
    },
    {
        "author": "刘弇",
        "paragraphs": [
            "末丽娟娟妬，山丹灼灼姝。",
            "暖烟喦养璞，沉碧凤将雏。",
            "刀尺文章拙，巾㡚礼数迂。",
            "课成鸥鹭想，片梦落江湖。"
        ],
        "title": "莆田杂诗二十首  其五",
        "id": "c26826f4-9781-4700-92af-c9590d79400c"
    },
    {
        "author": "刘弇",
        "paragraphs": [
            "十里壶公庙，喧传像逼真。",
            "斧斤刳洞骨，风雨涩松鳞。",
            "气象干坤豁，涵濡草木春。",
            "的应云闹处，藏得武陵人。"
        ],
        "title": "莆田杂诗二十首  其六",
        "id": "ee55d13f-9327-4f02-9f08-75f7ec405d6a"
    },
    {
        "author": "刘弇",
        "paragraphs": [
            "鶗鴂青春晏，遶鼩白社骄。",
            "掠风雏燕翼，界雨晚虹腰。",
            "醥醁银床沥，蘴茸紫涧苗。",
            "到家幸无苦，浦溆有回潮。"
        ],
        "title": "莆田杂诗二十首  其七",
        "id": "cb8fcd20-3f80-4aea-b3bb-81480193db2a"
    },
    {
        "author": "刘弇",
        "paragraphs": [
            "饱闻何氏子，遗迹在仙山。",
            "节拥三清绛，龙骑九色班。",
            "曲屏明猨荟，哀玉走潺湲。",
            "好刷摩天翮，徂镳试一攀。"
        ],
        "title": "莆田杂诗二十首  其八",
        "id": "d93225f5-1475-4b0e-86a8-4f044590b8fa"
    },
    {
        "author": "刘弇",
        "paragraphs": [
            "香忆传喦号，龟曾得寺名。",
            "禽巢多越思，海错尽南烹。",
            "接食乌儿堕，漫冈犊子狞。",
            "正怜杯酒贱，醉叟日纵横。"
        ],
        "title": "莆田杂诗二十首  其九",
        "id": "5111d079-5ee0-4a28-8c05-3bff3829dd8a"
    },
    {
        "author": "刘弇",
        "paragraphs": [
            "鹤唳归云急，龙移过雨腥。",
            "桂清飘月岫，槎老卧烟汀。",
            "洞失壶公旧，雩传妙应灵。",
            "不缘幽事隔，小复理篂箳。"
        ],
        "title": "莆田杂诗二十首  其一○",
        "id": "8176ea12-47dd-4b8a-8259-c158f7bfd71e"
    },
    {
        "author": "刘弇",
        "paragraphs": [
            "共乐超然构，跻攀一气边。",
            "苍茫云水国，清润李梅天。",
            "碎白淙崖瀑，孤青煮海烟。",
            "三神山自邈，何至苦求旃。"
        ],
        "title": "莆田杂诗二十首  其一一",
        "id": "b2b0c985-3c1a-4cda-bb3e-3e3e13b20b7d"
    },
    {
        "author": "刘弇",
        "paragraphs": [
            "蟏蛸当户缀，络纬拥莎吟。",
            "诗魄干霄上，棋魔搅海深。",
            "忘机一飞鸟，藏拙万黄金。",
            "昨有逃虚慰，支郎下北岑。"
        ],
        "title": "莆田杂诗二十首  其一二",
        "id": "ce7599b6-9c69-4d45-9bc3-a96f7c533521"
    },
    {
        "author": "刘弇",
        "paragraphs": [
            "直东无际海，万水自朝宗。",
            "沃日才分爝，浮天亦荡胸。",
            "吐吞何楚越，冗长到鱼龙。",
            "好在乘桴客，吾安议适从。"
        ],
        "title": "莆田杂诗二十首  其一三",
        "id": "88c54686-1709-4934-a0a2-0cfe49553625"
    },
    {
        "author": "刘弇",
        "paragraphs": [
            "远寺梢清梵，孤城咽晚笳。",
            "稻畦眠堮渌，榕迳愕悬蛇。",
            "尊俎辉琮璧，诗书蛰镆铘。",
            "家家余岁计，吉贝与蒸纱。"
        ],
        "title": "莆田杂诗二十首  其一四",
        "id": "dd1ac531-54d1-41eb-8449-82fc19df4758"
    },
    {
        "author": "刘弇",
        "paragraphs": [
            "当日山南寺，层楼插蔽亏。",
            "龙蛇缄柳笔，风雨舛唐碑。",
            "游浅云吞液，山稀海衬眉。",
            "杖藜搘瘦鹤，白发茂林缁。"
        ],
        "title": "莆田杂诗二十首  其一五",
        "id": "869f1bbf-aa5b-4c63-9803-67518dc14a68"
    },
    {
        "author": "刘弇",
        "paragraphs": [
            "功名惭鹗瞬，龟组困鸠佻。",
            "元结郎终漫，刘安隠孰招。",
            "客尘关簿领，生计负渔樵。",
            "頼足尊中物，时将块磊浇。"
        ],
        "title": "莆田杂诗二十首  其一六",
        "id": "e788022a-df8f-4af6-b5a4-c4fd6ef9be4d"
    },
    {
        "author": "刘弇",
        "paragraphs": [
            "傍海千塍稻，由来䆉䅉蟠。",
            "异时更虐飓，中夕舞惊澜。",
            "竟使鱼鼈有，不堪蛙黾讙。",
            "嗟吾无急策，坐视汝凋残。"
        ],
        "title": "莆田杂诗二十首  其一七",
        "id": "8ba73fe3-a12e-4a10-a9f5-432b23155f19"
    },
    {
        "author": "刘弇",
        "paragraphs": [
            "荔子绡囊搐，蕉花玉糁骈。",
            "紫髯牵腰袅，绀{纟宪}走婵娟。",
            "萧寺千家幕，兰盆七月天。",
            "壶公仙日月，乞汝送流年。"
        ],
        "title": "莆田杂诗二十首  其一八",
        "id": "82f361f3-0dcb-449d-bb8d-221f62e58047"
    },
    {
        "author": "刘弇",
        "paragraphs": [
            "三县圜扉閴，全闽道院传。",
            "夜涛悭梦寐，晡食厌腥羶。",
            "家塾儒风旧，牢盆利孔偏。",
            "尘埃如拂得，定作海乡仙。"
        ],
        "title": "莆田杂诗二十首  其一九",
        "id": "3d98146d-4334-4d64-8c50-6ccaf40705d9"
    },
    {
        "author": "刘弇",
        "paragraphs": [
            "雨露萧茅浃，干坤燕雀微。",
            "草莱鞭懒蛰，廊庙集横飞。",
            "今者诚何补，吾其孰与归。",
            "夜来天直北，剑魄绕星辉。"
        ],
        "title": "莆田杂诗二十首  其二○",
        "id": "57c466d3-8bfd-4044-92ad-ba9a89b01d44"
    },
    {
        "author": "刘弇",
        "paragraphs": [
            "草露垂垂白，溪泥脚脚深。",
            "槿篱藏吠犬，桑蘙漏栖禽。",
            "食匕惊浮世，鞭梢度寸阴。",
            "利名么么得，会是死灰心。"
        ],
        "title": "早发赴蒙县二首  其一",
        "id": "e7d07bd9-ced3-47e0-a6c4-817784dba6be"
    },
    {
        "author": "刘弇",
        "paragraphs": [
            "摇落秋无頼，追随月结缘。",
            "褐衣寒未授，枥马老先颠。",
            "客思淮云远，乡魂越鸟边。",
            "荒唐故时叟，曳尾想遗阡。"
        ],
        "title": "早发赴蒙县二首  其二",
        "id": "62a6a757-10f5-43d8-ab8e-9b0ccdc19edd"
    },
    {
        "author": "刘弇",
        "paragraphs": [
            "三语君为掾，百罹吾厌生。",
            "江山共乡思，兰桂敌交情。",
            "黄卷真无负，龙渊恐不平。",
            "何当改初服，别约纽荃蘅。"
        ],
        "title": "赠谢民师",
        "id": "484f6251-4b74-438c-a001-a8768bec21d4"
    },
    {
        "author": "刘弇",
        "paragraphs": [
            "居然两福地，首尾限清江。",
            "䆗窱芦州抱，晶荧石涧淙。",
            "泼云秋䆉䅉，割雨晓舽艭。",
            "愁绝村南舍，驯鸡对小窗。"
        ],
        "title": "临江",
        "id": "7c878c99-9d03-43c6-a9d1-dde591f2c761"
    },
    {
        "author": "刘弇",
        "paragraphs": [
            "落落将家子，堂堂儒者宗。",
            "虹蜺蟠志气，天地贮心胸。",
            "骨秀霜含树，神清瀑挂峰。",
            "才应过八斗，业已足三冬。",
            "灯壁曾闻凿，萤纱屡听缝。",
            "书从蒲叶写，诗向锦囊封。",
            "醉把干坤揖，吟将风月供。",
            "挥毫珠错落，吐论玉铮鏦。",
            "逐逐儒林虎，昂昂墨海龙。",
            "文踰韩吏部，学切郑司农。",
            "雨露恩将及，风云运正逢。",
            "海深鲲定化，霄远鹤须冲。",
            "汝乃今王粲，予非昔蔡邕。",
            "敬蒙修客刺，特辱造宾墉。",
            "遂辟膺门纳，因施孺榻容。",
            "礼贤台再筑，待客黍频舂。",
            "磨讲诗千首，欢谐酒一钟。",
            "笑谈风对起，论难剑交锋。",
            "篇什回环数，缄题往复重。",
            "共将诸子探，同把异端攻。",
            "闻见输君博，赓酬愧我慵。",
            "便当思阁笔，何敢更撞钟。",
            "堂舍经宵会，琴堂累日从。",
            "并行花县密，同坐柳阴浓。",
            "出处汉四皓，情怀楚两龚。",
            "淡闻君子水，久见大夫松。",
            "正喜陪谈柄，应难别去踪。",
            "短亭情黯黯，南浦恨匆匆。",
            "负笈游洙泗，担簦往辟雍。",
            "相如行有日，非久客临邛。"
        ],
        "title": "赠李子从三十韵",
        "id": "c1e80bb4-62f7-439e-87bd-cf7aaaa5b057"
    },
    {
        "author": "刘弇",
        "paragraphs": [
            "场屋遗才日，英雄失意秋。",
            "荐贤无北海，削迹有东丘。",
            "未遂图南志，先贻败北忧。",
            "旷弦多误奏，卞玉却轻投。",
            "西逐惭秦客，南冠愧楚囚。",
            "天亡非战罪，道丧是吾羞。",
            "命薄闻歌凤，时穷见叩牛。",
            "丹山摧鸑鷟，虞阪困骅骝。",
            "落日千行泪，西风万古愁。",
            "壮图沉草莽，归思动沧洲。",
            "是理皆前定，非人可豫谋。",
            "闷来宜自遣，势去不须尤。",
            "消日棋千局，忘怀酒一瓯。",
            "更宜思破釜，莫便欲乘桴。",
            "豹匪终藏雾，鲸非可在沟。",
            "此生如富贵，未死合公侯。",
            "子况才华妙，身兼学业优。",
            "文章思顿进，志意素加修。",
            "禹穴书曾探，嵩山涧亦搜。",
            "纱萤频见聚，邻烛屡闻偷。",
            "默记迹三箧，疏通贯九流。",
            "赋才肩贾马，诗格驾曹刘。",
            "肯向清时废，须膺紫诏求。",
            "不当三径隠，未可五湖游。",
            "齧臂盟须复，题桥志必酬。",
            "宁终葬鱼腹，诚合跨龙头。",
            "早弄书生笔，当焚败将舟。",
            "也知男子志，未肯死前休。"
        ],
        "title": "伤段谦叔失意二十八韵",
        "id": "1691a8ea-716a-41ee-b49a-68e779e849ff"
    },
    {
        "author": "刘弇",
        "paragraphs": [
            "侧听秋闱榜，君名又不传。",
            "病龙频失水，倦鸟久惊弦。",
            "有意期行道，无人肯荐贤。",
            "长沙伤鵩日，西狩获麟年。",
            "失意应常理，嗟君最可怜。",
            "双亲堂上老，三釜养中偏。",
            "须有千茎雪，家无二顷田。",
            "甑中尘屡起，囊乏磬长悬。",
            "草木荒三径，埃氛满一廛。",
            "鹑衣伤子夏，蜗舍病焦先。",
            "雪冷袁安卧，风清靖节眠。",
            "谩夸五色笔，不及一囊钱。",
            "抱玉冤谁雪，沉舟恨自牵。",
            "翼摧云外鹄，身绊驾头鹯。",
            "愤气高冲斗，悲号下入泉。",
            "未甘为败将，犹拟奋空拳。",
            "文丧思投笔，胶稀欲绝弦。",
            "悲弹三尺剑，闷钓五湖船。",
            "迁摈当修史，雄闲合草玄。",
            "张衡四愁什，杜甫八哀篇。",
            "膑刖兵书作，丘穷易道编。",
            "文人从坎坷，才子本迍邅。",
            "得失诚由命，穷通莫怨天。",
            "不须吟泽畔，何用饿山巅。",
            "豹匪终藏雾，龙非久在渊。",
            "鹄侯高定中，杨叶细须穿。",
            "子况千人敌，身仍百善全。",
            "平生于传癖，终日被书癫。",
            "容貌堂堂也，胸襟落落然。",
            "文章追贾马，德行继渊骞。",
            "吐论昆仑决，挥毫组绣联。",
            "字奇称草圣，句巧号诗仙。",
            "身瘦文弥古，家贫节更坚。",
            "士流瞻若斗，学者慕如羶。",
            "自合升朝右，宁终死道边。",
            "此来虽蠖屈，前去定鶑迁。",
            "邹黍当重秀，韩灰决复燃。",
            "焚舟收后效，破釜雪前愆。",
            "诚愿穷犹鬭，何甘废中权。",
            "未应豪杰士，憔悴老螺川。"
        ],
        "title": "伤蔡文仲秋闱失意四十韵",
        "id": "f2a6d8a9-9736-4ef7-ab34-8f92e5681a21"
    },
    {
        "author": "刘弇",
        "paragraphs": [
            "念子多屯踬，秋闱又背驰。",
            "南阳龙卧久，东鲁凤何衰。",
            "刖足冤谁雪，伤弓翅已垂。",
            "有文须夺席，无地可容锥。",
            "破落三间屋，荒凉四壁篱。",
            "平生萍荡漾，活计叶离披。",
            "磬挂囊多乏，尘生甑少炊。",
            "饥寒妻拟弃，憔悴嫂贻嗤。",
            "行古时稀合，身孤世早知。",
            "尽应嫌学僻，无不笑书痴。",
            "读已周千卷，攀犹滞一枝。",
            "鹢因风紧退，兰为雪深萎。",
            "卞璞羞空献，齐竽叹失吹。",
            "未为横荐鹗，又作曳泥龟。",
            "东国频遭黜，西山独忍饥。",
            "皇皇行泽畔，寂寂卧漳湄。",
            "应下伤麟泪，还牵感鵩悲。",
            "著成孤愤传，吟就八哀诗。",
            "道丧谁开眼，愁来自皱眉。",
            "迍邅真命也，险阻屡尝之。",
            "清庙含三叹，明时动五噫。",
            "野歌成匪虎，矶钓本非罴。",
            "事故多如此，心休苦怨咨。",
            "都缘名是累，须用道为医。",
            "破闷无如酒，消忧莫若棋。",
            "勿同杨泣路，休效墨悲丝。",
            "得失皆由分，穷通自有时。",
            "海深鲲化早，天远鹤冲迟。",
            "子况多能者，身怀可致资。",
            "九河流剧辩，万马走雄辞。",
            "学似钩龙巧，文如吐凤奇。",
            "五车书并览，三箧记无余。",
            "解辨鲁鱼惑，能分亥豕疑。",
            "博闻探禹穴，多见识曹碑。",
            "行止珪无玷，周流玉不缁。",
            "经明人尽仰，才大士争师。",
            "名价关西振，儒风稷下移。",
            "生徒居若市，来者被成帷。",
            "天道如将复，人文未丧斯。",
            "定伸膏泽志，入侍帝王墀。",
            "豹匪终藏雾，蛟非久在池。",
            "青云如借路，蹇步足通逵。",
            "定补千裘腋，宁由五羖皮。",
            "冠弹思贡禹，舌在忆张仪。",
            "已往虽非悔，方来尚可追。",
            "此生当富贵，未死属男儿。",
            "顾我诚荒斐，蒙君爱保持。",
            "杏坛齐出处，槐里久参随。",
            "情荷椒兰契，言蒙药石规。",
            "琢磨朝切切，讲诲夜孜孜。",
            "小大钟容叩，高低仞许窥。",
            "开谈发吾覆，飞辩解人颐。",
            "较艺思焚砚，交锋拟树旗。",
            "奚斯睎考甫，子贡服宣尼。",
            "共有亨途约，俱怀远到期。",
            "精诚甚胶漆，酬唱越埙箎。",
            "本谓同游处，何图有别离。",
            "身从来岭表，音逐隔天涯。",
            "荏苒年光换，回还气候推。",
            "暗惊时倏忽，屡见月盈亏。",
            "故国书迢递，他乡路崄巇。",
            "登高魂欲断，眺望力应疲。",
            "侧望魁乡荐，夫何摈有司。",
            "临风心恻怛，开榜泪淋漓。",
            "场屋非收子，文闱更荐谁。",
            "主盟宁至当，提掖岂无私。",
            "尽指珠多纇，咸疑玉有疵。",
            "叩天身患远，叫帝泣嗟卑。",
            "写恨凭精卫，声冤付子规。",
            "彼苍不可问，徒积故人思。"
        ],
        "title": "伤友人潘镇之失意七十韵",
        "id": "b202c427-18a1-40fa-9d3c-ef12f599706c"
    },
    {
        "author": "刘弇",
        "paragraphs": [
            "维南斗牛下，万仞耸崔嵬。",
            "日上光先占，江盘势却回。",
            "一方蒙雨露，几处对楼台。",
            "不逐秦鞭去，曾经禹载来。",
            "云生风惨淡，冰泮谷喧豗。",
            "险外烟岚变，深中洞府开。",
            "巖花春灼烁，溪鸟暖毰毸。",
            "飞瀑含清籁，乖龙走疾雷。",
            "平川萧庙閟，半腹邓坛摧。",
            "精缊琼瑰宝，奇钟杞梓材。",
            "僧轩宜薜荔，樵径怯莓苔。",
            "旁睨龙洲橘，前瞻庾岭梅。",
            "仙经饶地脉，赋笔让天台。",
            "神物多灵贶，农田少旱灾。",
            "隠居须独行，吟咏亦难才。",
            "何客能依止，伊余敢语哉。",
            "一麾成系滞，四友阻游陪。",
            "未脱红尘累，徒嗟白发催。",
            "梦频生枕席，赏每倒罇罍。",
            "预恐瓜时代，图归作醉媒。"
        ],
        "title": "题仰山二十韵",
        "id": "6dc6eb44-d095-4fdc-91f0-ee2fd834de17"
    },
    {
        "author": "刘弇",
        "paragraphs": [
            "欲识君诗格，飘然人所难。",
            "清风生玉宇，白露滴金盘。",
            "吟嚼充肠冷，披开遶坐寒。",
            "迥无脂粉气，字字是琅玕。"
        ],
        "title": "览唐元成诗因而有赠",
        "id": "bae53510-44fb-4739-a561-e8a2aea9fe7a"
    },
    {
        "author": "刘弇",
        "paragraphs": [
            "墨绶蛮乡去，青春瘴海行。",
            "陋篷愁暴雨，小艇畏长鲸。",
            "滩恶舟难渡，风狂浪易生。",
            "不堪江上笛，时送两三声。"
        ],
        "title": "春日舟中即事",
        "id": "fa20e6a6-e434-42b1-81fb-75d6c68b2c95"
    },
    {
        "author": "刘弇",
        "paragraphs": [
            "文效追前日，词科急俊民。",
            "儒风穆汉殿，家璞走荆珍。",
            "汪邵推高手，卿云想后身。",
            "争移初律暖，竞拨老根陈。",
            "睥睨三都上，吹嘘七子邻。",
            "龙蛇开蛰户，河汉洗天津。",
            "堂室谁升入，诗书迭主宾。",
            "剸犀锋自倍，彻札手弥亲。",
            "鼓吹丘轲外，波澜屈宋新。",
            "巴歌徒里耳，燕石谩缇巾。",
            "美观圭联璧，和声鼓间錞。",
            "骎骎新历块，喔喔旧司晨。",
            "爽实嗤乌有，阿时陋剧秦。",
            "凿愁神秘露，搜恐物华贫。",
            "楚剑双干斗，吴娃几学颦。",
            "飞扬逼场屋，旁午动簪绅。",
            "伧父几焚砚，修家旧有人。",
            "珠惊对还浦，角岂独推麟。",
            "价比千琼玖，文成一欠呻。",
            "鼻端论妙斲，使外得周询。",
            "布瑞云歊鼎，连深鲤挂缗。",
            "岂徒矜羽猎，直可绚郊禋。",
            "宛是隋唐旧，何分雅颂真。",
            "两眸宽病客，一气到洪钧。",
            "捉卷时湔掌，沿涯屡耗神。",
            "爰居泣韶濩，嫫姆骇蛾螓。",
            "惬兴谁爬背，长哦独哆唇。",
            "传夸归有恃，羞缩死将滨。",
            "仇校三千士，蹉跎九十春。",
            "岐周双鸑鷟，不省至何因。"
        ],
        "title": "读汪都讲邵宫教拟试赋三十韵",
        "id": "d7b1dc23-7362-44a1-8e52-6d1c4425ba15"
    },
    {
        "author": "刘弇",
        "paragraphs": [
            "真太忙生苟一时，野情幽事每交驰。",
            "同舟济者聊倾盖，吾党归欤盍指期。",
            "风日频开友颜笑，珠玑间出洗愁诗。",
            "小儒坐耗大官食，羞学饥猿嗛两颐。"
        ],
        "title": "次韵奉酬邵美中奉议示同舍",
        "id": "5d843e46-0b2a-472d-a11e-836679bb8aa1"
    },
    {
        "author": "刘弇",
        "paragraphs": [
            "重棘初无课最书，春风破卷得三都。",
            "千寻杰气千霄上，一片降心免胄趋。",
            "藏室森罗公柱史，附庸么么我颛臾。",
            "正缘好语遥推借，跋扈犹能特百夫。"
        ],
        "title": "览邵美中拟试赋出诗三十韵纪之邵有诗谢复次其韵",
        "id": "fa00405b-bf92-4d1d-80b7-18dcd611ddb5"
    },
    {
        "author": "刘弇",
        "paragraphs": [
            "风酣雨软袅簷丝，端负吾人痛饮师。",
            "使者岭梅传信远，王孙芳草怨归迟。",
            "酿成紫府无端梦，开到朱栏第几枝。",
            "欲问东君挽流转，颠狂好在曲江诗。"
        ],
        "title": "试院次韵奉酬赵达夫记室惜春之什  其一",
        "id": "a4a34f1c-4546-450b-b2d3-498af8613bfb"
    },
    {
        "author": "刘弇",
        "paragraphs": [
            "酷爱春如蜂蝶迷，还忧青帝学班师。",
            "愁城恨垒挨排到，酒约花期赌当迟。",
            "端负江湖归去棹，最关桃李别来枝。",
            "松丸暖动蟾蠩滴，消杀风光盍付诗。"
        ],
        "title": "试院次韵奉酬赵达夫记室惜春之什  其二",
        "id": "44cd7ab8-87a2-4af4-970e-59b363cf680e"
    },
    {
        "author": "刘弇",
        "paragraphs": [
            "絮扑花然钥靓深，物华看即满曾阴。",
            "鲁鱼是正成何补，鶑燕勾牵著底禁。",
            "声迹汾雎连汉鼎，报投绿绮间南金。",
            "到家禊事应非晚，孤剑悬知出水心。"
        ],
        "title": "次韵酬朱充仁示同舍",
        "id": "4f9912a7-9497-4713-9e33-494ff6ba2cbe"
    },
    {
        "author": "刘弇",
        "paragraphs": [
            "柳茸无力杏烧红，春入愁肠不散穷。",
            "千佛经惭名姓入，一尊酒惬笑言同。",
            "写成悬圃新联璧，分与秋风旧转蓬。",
            "好样醉乡抛掷却，百钱输与杖头翁。"
        ],
        "title": "张寿翁朝散有诗纪同舍名衔录次其韵",
        "id": "5a9acb51-0616-40c6-81de-fec18f9bcdee"
    },
    {
        "author": "刘弇",
        "paragraphs": [
            "朝来甲乙去闻天，喜色胚腪淡墨前。",
            "干斗已应千剑跃，抟风谁是一鹏骞。",
            "路歧稳步青霄近，闾里倾心古语传。",
            "收拾春光终未晚，烂游端属绿衣鞭。"
        ],
        "title": "贡院奏号奉呈同舍诸公",
        "id": "86ccc7ac-aa01-4d96-80ba-e15e246d1ff3"
    },
    {
        "author": "刘弇",
        "paragraphs": [
            "绸缪霜露他时感，零落昆云几叶孙。",
            "原上有封吞马鬣，道边无石认羊蹲。",
            "黄粱暗换尘劳世，白草重归血食魂。",
            "未论纷纷悲往逝，的应凛凛愧生存。"
        ],
        "title": "晋之太博同舍常怆六世外祖郑氏苗裔中绝曩访得丘墓所在岁时享祀不辍乡里化之因有诗纪其事谋弇属和云",
        "id": "c12ea2c0-28ed-4868-ab20-872e0c3b13b7"
    },
    {
        "author": "刘弇",
        "paragraphs": [
            "温柔乡定虚言耳，鑪火功真长物哉。",
            "疑别有天春不老，知谁为雨夜曾来。",
            "满移妃子三汤梦，暗夺仙家一息胎。",
            "燕玉浪传思暖老，个中消歇几沉煤。"
        ],
        "title": "次韵和汪道济都讲惜惜吟",
        "id": "fc6e2952-3bcf-41a4-9a2a-0ebb076ed336"
    },
    {
        "author": "刘弇",
        "paragraphs": [
            "顷来法席如师少，老去生涯似此无。",
            "直寄天年谩龟鹤，聊收化日到桑榆。",
            "苍环作抱三台壮，缟带明空一水纡。",
            "时拂东斋坏云衲，更开南粤隠居图。",
            "买山支遁初无费，示疾维摩本不徒。",
            "夜雨龙腥飞别涧，昼烟禽哢落高梧。",
            "斋余短捉清生麈，坐久柔团暖称蒲。",
            "三乐荣期犹俗物，二毛潘岳信拘儒。",
            "禅林彪虎新眠熟，觉海乌藤旧搅枯。",
            "不学昔人悲唾远，已将兹世脱鱼濡。"
        ],
        "title": "题福州黄蘗山确禅师息老堂",
        "id": "7f6a7e0f-29d3-4fe1-9b45-d4ee6124bf20"
    },
    {
        "author": "刘弇",
        "paragraphs": [
            "五月角黍江南天，骊驹送客黄金船。",
            "悠悠别思不足道，去去宦情如欲仙。",
            "青萍由来异死铁，绿绮未易论胶弦。",
            "强怀为君歌短什，壮图辄勿轻流年。"
        ],
        "title": "送林锡远帐勾罢官北引二首  其一",
        "id": "522aa18a-c9b2-4c75-baa6-fa4fb2bef8ac"
    },
    {
        "author": "刘弇",
        "paragraphs": [
            "由来不敌是清才，尚喜相逢契此怀。",
            "直把唯阿平笑语，更将尔汝外形骸。",
            "吾身方愧猿拘槛，君事何疑箭插靫。",
            "天子圣明思急策，试论弊事决阴霾。"
        ],
        "title": "送林锡远帐勾罢官北引二首  其二",
        "id": "521493dc-881c-490e-8fa2-88671bd48d22"
    },
    {
        "author": "刘弇",
        "paragraphs": [
            "萧条门巷未足愧，晼晚岁时胡不归。",
            "绿葵白芋故园老，黄颔赪尾前溪肥。",
            "浮名莫羨风过耳，久客可憎尘满衣。",
            "约君对拥当户榻，聊割一亩秋蟾辉。"
        ],
        "title": "招季山还家",
        "id": "2fb79401-314e-4485-9611-7972b0a492c4"
    },
    {
        "author": "刘弇",
        "paragraphs": [
            "迢迢汴水吞窈冥，白榆多于天上星。",
            "林梢碎漏月痕白，草头冷泣萤腰青。",
            "云霄九重近在目，鹓鹭百翮谁趋庭。",
            "鸡声马蹄正立敌，断送垢褐疲吾形。"
        ],
        "title": "早发襄邑",
        "id": "2de960ec-101e-41a8-a95a-3b93fc49b470"
    },
    {
        "author": "刘弇",
        "paragraphs": [
            "坐看云叶洗昭回，磴束天仙玉宇开。",
            "水染东瓯清到骨，客伤南浦酽于醅。",
            "雪萌正荐浇酲笋，粉色浑藏艳眼梅。",
            "稍觅暗芳窥熠燿，更从白石认毰毸。"
        ],
        "title": "夜泊建溪丰乐驿前三首  其一",
        "id": "9d30d35f-89b0-4023-b582-c9da97513175"
    },
    {
        "author": "刘弇",
        "paragraphs": [
            "鬖鬖彪弁吹颓鬓，戢戢悬鹑戒早寒。",
            "漂泊昔游堪冷笑，悠飏短梦迫惊湍。",
            "霜潭傲险苍虬啸，月碛牵波翠篠团。",
            "十载南冠欹一叶，背人功业底无端。"
        ],
        "title": "夜泊建溪丰乐驿前三首  其二",
        "id": "4aa82f4e-ea16-448e-90f3-f312addd8ecd"
    },
    {
        "author": "刘弇",
        "paragraphs": [
            "溪灵觅罅吹滩声，削木刺波舟逆行。",
            "问津候馆得丰乐，回首洞天无玉清。",
            "愁看迮缆叠石子，快是隔篷眠水晶。",
            "儿曹灯间动喜色，甑有滑白长腰粳。"
        ],
        "title": "夜泊建溪丰乐驿前三首  其三",
        "id": "894073d3-2b1c-4353-8440-3f940ccde5a1"
    },
    {
        "author": "刘弇",
        "paragraphs": [
            "头骨插犀冰照颜，胸襟元自涨清澜。",
            "吏归申午缘无事，民卧田闾识以宽。",
            "晤语早倾程子盖，评诗尤逼杜公坛。",
            "如论妙誉无留赏，合向骁壶作倚竿。"
        ],
        "title": "赠邑宰詹志行长官",
        "id": "9301eb07-c06e-4ef4-bd14-126b46faa7b1"
    },
    {
        "author": "刘弇",
        "paragraphs": [
            "飞梯倒插玉䗖蝀，危槛别刻青芙蕖。",
            "送凉野水旧涵竹，借色春山拟滴裾。",
            "王乔过凫可坐揖，萧史鸣凤徒纷如。",
            "眸子欲酸跂予望，吊世清泪横方诸。"
        ],
        "title": "清真观步翠阁",
        "id": "01e5bfcf-befd-4fc2-b93c-cc6d9e75612d"
    },
    {
        "author": "刘弇",
        "paragraphs": [
            "向背仙宫总辟琳，兹轩仍出古城阴。",
            "千年曾史长存魄，一片巢由不染心。",
            "秋阔雨高天洗翳，夜凉风软月吹金。",
            "冰壶早讶贮人世，况复隔溪葱蒨深。"
        ],
        "title": "清真观清轩",
        "id": "75bad7f9-2068-4e6d-8f7b-b62a8cd1dd14"
    },
    {
        "author": "刘弇",
        "paragraphs": [
            "物理相悬能几何，是非得丧了无多。",
            "仙家日月闲庭户，人世浮沉寄唯阿。",
            "矗橚晓声来杂珮，涟漪春脉涨青罗。",
            "个中故有天倪在，持语流光任掷梭。"
        ],
        "title": "清真观斋轩",
        "id": "e22b3a0f-19d4-4efe-9780-0dbeda500f98"
    },
    {
        "author": "刘弇",
        "paragraphs": [
            "玉魄冰魂万顷连，曲栏仍在斗魁边。",
            "浮天自作通津去，洗客终疑爽气偏。",
            "不比寻常闲水墨，最宜三五好婵娟。",
            "翬飞稳蘸明河接，更拟凭虚逼岛仙。"
        ],
        "title": "月波楼",
        "id": "64103711-43b7-423a-8853-70d6bfd19886"
    },
    {
        "author": "刘弇",
        "paragraphs": [
            "盘薄簷牙紫翠间，正缘天属得恬安。",
            "已闻名教兼三乐，况有家声到二难。",
            "棠棣萼留春色好，鹡鸰原占洞天宽。",
            "友于谁复知真适，拾穗荣期似太漫。"
        ],
        "title": "贺氏怡轩",
        "id": "e8991bda-0670-4eed-ac3a-1d7c34f31c4d"
    },
    {
        "author": "刘弇",
        "paragraphs": [
            "铜官南部号无事，烟火萧条数百家。",
            "令尹印章希搭纸，里胥邦赋半催茶。",
            "山稠别限番君国，潦暗疑通海客槎。",
            "石磴落当萧寺面，怜渠清绝好生涯。"
        ],
        "title": "建德县作",
        "id": "3b1374bf-ff8e-4b14-a7f4-974da9cc3932"
    },
    {
        "author": "刘弇",
        "paragraphs": [
            "输写由来未易穷，浑疑天作水仙宫。",
            "浩无边际蓝吞野，散作霑濡雨卷空。",
            "末口潦收秋涨缩，污沟波泛暮潮通。",
            "会当挥楫乘高兴，尽把尘缨濯此中。"
        ],
        "title": "新开湖诗  其一",
        "id": "5bf0722c-7647-438f-91cd-9ee2684df1d7"
    },
    {
        "author": "刘弇",
        "paragraphs": [
            "平铺绉縠几千寻，潇洒由来爽客襟。",
            "天借月华来海上，地蒸云气出波心。",
            "鱼虾泽国抛残玉，灯火船窗点碎金。",
            "闻说蚌胎无纇颗，又凭风力舞秋阴。"
        ],
        "title": "新开湖诗  其二",
        "id": "2a047fe5-47f5-4fdd-8ec1-8ed1cef7c636"
    },
    {
        "author": "刘弇",
        "paragraphs": [
            "由来佳掾推三语，故有能名擅一方。",
            "投分稠人期李郭，平心他日到于张。",
            "囹扉尽洗沉冤魄，贯索时分入夜光。",
            "举世谩嗟岐路涩，只今腾踏见飞黄。"
        ],
        "title": "送廷允决曹解官舟行赴阙    其一",
        "id": "f3f9d3ec-1e9d-491a-97d1-5ecdcbf8757f"
    },
    {
        "author": "刘弇",
        "paragraphs": [
            "春江活碧染衣浓，闹橹初挨鹢首东。",
            "岸柳跃丝金稍重，渚梅收糁玉全空。",
            "腐儒糟粕迂疏后，上客风云感慨中。",
            "好访瀛洲缀仙客，家山无苦梦壶公。"
        ],
        "title": "送廷允决曹解官舟行赴阙    其二",
        "id": "b071bc1f-5683-4a01-9990-361945a1acd7"
    },
    {
        "author": "刘弇",
        "paragraphs": [
            "束书归伴鹤头游，赢得髭根未雪如。",
            "春甽有田皆杜鄠，晓窗无岫不衡庐。",
            "糟床最与天真近，鱼沫何妨世态疏。",
            "鞹足龟腰负芝术，因君特地愧三余。"
        ],
        "title": "次韵酬",
        "id": "6de87ad0-ef07-4de3-af2b-036c89ca669b"
    },
    {
        "author": "刘弇",
        "paragraphs": [
            "纷纷仪覆与秦倾，何者竟为吾道行。",
            "物外金朱犹土梗，兴来诗酒亦功名。",
            "梦同秋栈萦纡入，分比春兰馥郁生。",
            "他日未宜轻感慨，劝人归是子规声。"
        ],
        "title": "次韵表民偶作",
        "id": "7649a750-2b64-4dba-84f7-7e64d48e8d21"
    },
    {
        "author": "刘弇",
        "paragraphs": [
            "自得逍遥物外情，肯将冠冕谩劳形。",
            "门前始种先生柳，斗下重添处士星。",
            "文豹雾中谁逐逐，飞鸿天外自冥冥。",
            "最怜孤竹人高卧，却讶三闾客独醒。",
            "放旷七贤林下洞，栖迟六逸水边亭。",
            "和烟买得花栽润，带雨移来药颗馨。",
            "凫舄印残苍藓绿，蜗庐筑破远山青。",
            "消磨日月棋千局，笑傲云霞酒一瓶。",
            "隠几旋成招隠句，披衣新看养生经。",
            "小轩静把琴开匣，幽苑深将鹤剪翎。",
            "明月有时来竹坞，红尘无路到松扃。",
            "几多九老图中景，都为丹青入障屏。"
        ],
        "title": "赠致政曾宣德十二韵",
        "id": "1dfe7c73-61d0-426b-b84e-11812620783c"
    },
    {
        "author": "刘弇",
        "paragraphs": [
            "南来踽踽拜前尘，雅睠仍从辙鲋新。",
            "四照色温初似玉，一时恩到总成春。",
            "非如学者论糟粕，须信人间得凤麟。",
            "况有珠玑长满把，冥搜终恐物华贫。"
        ],
        "title": "上金陵黄尚书安中二首  其一",
        "id": "9965af16-c395-45a5-919b-2b31420c6edb"
    },
    {
        "author": "刘弇",
        "paragraphs": [
            "千毫回斡自无旁，逸劲仍闻饮石梁。",
            "黄卷素心因事见，空门真味与闲长。",
            "扁舟尚录袁临汝，清酒无论顾建康。",
            "五载转头归一瞬，门阑依旧笑羝羊。"
        ],
        "title": "上金陵黄尚书安中二首  其二",
        "id": "443608ab-e595-484e-ba93-6795596890c5"
    },
    {
        "author": "刘弇",
        "paragraphs": [
            "岧峣飞观决层云，主意全倾合坐宾。",
            "谈笑龙冈下白日，衣冠麟阁识功臣。",
            "欲穷人目逢山好，未老秋容到酒醇。",
            "忍对南鸿问寥廓，沉冥谁是蜀庄珍。"
        ],
        "title": "和安中东楼会饮",
        "id": "42d97899-4d59-4b61-8b06-95a2f975d0c5"
    },
    {
        "author": "刘弇",
        "paragraphs": [
            "隠然平地起嶙峋，千古舂波此与濒。",
            "九牧贡金殊夏后，三泉下锢笑秦人。",
            "力回坤轴阴机壮，妙洒银钩榜墨新。",
            "欲识当年镕铸意，莽芦终恐更非真。"
        ],
        "title": "和安中铁柱留题",
        "id": "cd63eb19-b35e-4675-9d41-60437fefec45"
    },
    {
        "author": "刘弇",
        "paragraphs": [
            "寸心不与一物隔，远目自为千里期。",
            "便共溪山有情分，更缘阡陌识参差。",
            "层云异日虽轻举，独鸟长年可俯窥。",
            "缇骑到家春满眼，庾公清兴不应衰。"
        ],
        "title": "王公济四美楼",
        "id": "8351d749-18c5-42f6-a83c-ea9bb3714f4b"
    },
    {
        "author": "刘弇",
        "paragraphs": [
            "闾里传惊饱物华，此亭真是一生涯。",
            "人知菽水欢终异，地比蓬蒿径自佳。",
            "岁计黄云千䆉䅉，春心青玉几龙蛇。",
            "不须分外开新畹，故有儿孙敌谢家。"
        ],
        "title": "王公济兰荄亭",
        "id": "30795837-3c7e-4d1b-b113-f8f26c0a2894"
    },
    {
        "author": "刘弇",
        "paragraphs": [
            "寸毫挥洒敌连城，想见仙标白玉京。",
            "周鼓直须论妙刻，陶琴初不费烦声。",
            "他年浪许曾窥豹，此日谁堪与濯缨。",
            "寂寞蓬茨今有助，病躯那复愧登瀛。"
        ],
        "title": "李倅惠诗次元韵酬谢",
        "id": "62a8d148-e41e-4aea-a2f4-1582c88a5558"
    },
    {
        "author": "刘弇",
        "paragraphs": [
            "俗眼纷纷少得青，独君襟义富坻京。",
            "挥斤郢鼻时惊巧，持鼓雷门浪费声。",
            "正喜珠玑生咳唾，敢期茅蕝被游缨。",
            "鲰生谫谫难论报，此日方知海是瀛。"
        ],
        "title": "再次韵和酬",
        "id": "c3437757-0acc-4a26-b8bb-b2a9939d3a65"
    },
    {
        "author": "刘弇",
        "paragraphs": [
            "昔帝樯乌下日边，曾留清跸此蹁跹。",
            "鱼龙窟暗浮春涨，凫雁行低破暝烟。",
            "星阁摧颓空岁月，芜城埋没旧山川。",
            "后庭一曲陈家破，更看当年水调传。"
        ],
        "title": "九曲池",
        "id": "4e8f7bc9-8641-4f47-8da7-6738d19e2626"
    },
    {
        "author": "刘弇",
        "paragraphs": [
            "蹭蹬年来谁寄声，静搘筇竹了无营。",
            "照衣簷竹露逼冷，过耳海潮风送清。",
            "岂有稻粱骄雀鼠，终惭醅酒费瓶罂。",
            "请缨自是男儿事，咄咄胡为过半生。"
        ],
        "title": "搘筇",
        "id": "683bb590-3804-4375-8c67-04e4725d0961"
    },
    {
        "author": "刘弇",
        "paragraphs": [
            "又逢佳节破牢愁，天卷微云尽放秋。",
            "一水孤飞临汝桨，几人清兴庾公楼。",
            "萤腰乱试林塘点，蝇阵微收几案稠。",
            "黄菊红萸满乌帽，椒丘谁是醉乡谋。"
        ],
        "title": "和重阳感怀",
        "id": "c9296a81-c2fc-4ddb-b30d-c99559b6a507"
    },
    {
        "author": "刘弇",
        "paragraphs": [
            "白简差差长蠹鱼，强颜那复计三余。",
            "长波不洗客愁去，脱叶似将官况疏。",
            "行乐醉乡金欲尽，投身老境岁还除。",
            "因持旧史论窗烛，大半功名不是书。"
        ],
        "title": "次韵酬锡远孤坐有怀",
        "id": "42220c82-e859-40a6-9467-cb459f603f23"
    },
    {
        "author": "刘弇",
        "paragraphs": [
            "格老辞严趣复新，百篇洗眼尽惊人。",
            "喑呜自是东骚将，潇洒疑非阀阅身。",
            "快甚天星秋炯炯，富于仓廪昔陈陈。",
            "终惭不敌齐呀喊，敢议肴羞与栗榛。"
        ],
        "title": "次韵和刘次公以诗见赠",
        "id": "0ea0b905-6e3c-4840-9c8e-578c2ca18a42"
    },
    {
        "author": "刘弇",
        "paragraphs": [
            "三峡当年一锡飞，祖灯曾是密传西。",
            "示徒端的只消指，灌顶分明别有醍。",
            "秋衲拥云惊晓榻，病髭镊雪照寒溪。",
            "知谁解吸西江水，頼有孤禅觉众迷。"
        ],
        "tags": [
            "长江"
        ],
        "title": "寄兜率悦禅师二首  其一",
        "id": "446f0a10-720c-416e-9c48-3582a0874415"
    },
    {
        "author": "刘弇",
        "paragraphs": [
            "箯舆曾约下山颜，白足尘缘等是悭。",
            "贪为水云留物外，劣容纸墨到人间。",
            "银潢一掬愁枯肺，金钥千重想上关。",
            "病客此身似笼鸟，何时毳衲对斓斑。"
        ],
        "title": "寄兜率悦禅师二首  其二",
        "id": "0b08e298-6084-4f8b-996a-7a44cbf6580e"
    },
    {
        "author": "刘弇",
        "paragraphs": [
            "学非歆向擅家声，僮指仍惭左蜀程。",
            "梦月自怜名旧识，屠龙何补技先成。",
            "悲缠风树新创钜，心折家园独鸟惊。",
            "樵斧渔竿有真趣，不应邻叟怪逃名。"
        ],
        "title": "次韵酬何伯修见贻",
        "id": "040817a3-aa4b-4571-a52e-eddff673ebc7"
    },
    {
        "author": "刘弇",
        "paragraphs": [
            "广场较艺号肩摩，笔挫千人敏若梭。",
            "共喜此声传烜赫，直应无物避爬罗。",
            "雅音尚汩多哇郑，荆璞谁收屡献和。",
            "洗眼今看色丝语，快于执热濯东波。"
        ],
        "title": "次韵酬何伯修",
        "id": "03398deb-ba39-4130-9b04-73d78416c9a1"
    },
    {
        "author": "刘弇",
        "paragraphs": [
            "拔迹朝闺太早生，不容余蕴付功名。",
            "肯缘簪绂重回首，似共林塘别有情。",
            "恰恰冥鸿如素志，来来弊屣薄浮荣。",
            "留赀无有公何恃，赢得桑榆慰此行。"
        ],
        "title": "次韵酬谭履常送致政徐朝奉",
        "id": "6eca7729-6043-40a3-8ec9-aa53c2d1bc00"
    },
    {
        "author": "刘弇",
        "paragraphs": [
            "别君倒指倏旬日，顾我摇心如旆旌。",
            "满引未应勤上客，高谈聊欲破劳生。",
            "望梅终恐难酬渴，挹露悬知别得清。",
            "咫尺履綦犹惜到，可能无复故人情。"
        ],
        "title": "王适中渝饮约以诗招之",
        "id": "f3d7ff54-558d-4f71-b0ce-3d5256798fea"
    },
    {
        "author": "刘弇",
        "paragraphs": [
            "黑头贪作隠中仙，高谢清时五两纶。",
            "物外收将闲日月，人间归去好溪山。",
            "二疏等作挥金计，五柳犹迟倦鸟还。",
            "多少有车悬不得，规规钟漏亦胡颜。"
        ],
        "title": "送致政吴通直",
        "id": "407f0b9e-e49a-478d-97c9-e09d77c6aa88"
    },
    {
        "author": "刘弇",
        "paragraphs": [
            "好样江边青雀𦨵，愧君暂借不相妨。",
            "帆樯缥缈青天近，窗户玲珑白日长。",
            "浓绿迢迢春到水，衰颠种种客还乡。",
            "却应耆旧遥知羨，况味浑如临汝郎。"
        ],
        "title": "谢何舜庸见借画舫还乡",
        "id": "1e568d1e-73ba-4634-87da-4b3536389e75"
    },
    {
        "author": "刘弇",
        "paragraphs": [
            "寄来何啻十千价，置处曾非六一身。",
            "自惭无足斗筲算，暂见已觉神形亲。",
            "他年换得青田核，此日吹回紫府春。",
            "翦却愁根真外助，不妨功胜齿亡唇。"
        ],
        "title": "次韵奉酬何舜庸寄酒",
        "id": "d1ee1bbf-352e-41d4-b0a1-3167052f20d5"
    },
    {
        "author": "刘弇",
        "paragraphs": [
            "膴仕委蛇四十秋，翻然归作赤松游。",
            "无瑕旧是千金璧，不系今如一叶舟。",
            "举世风霜空末路，此身芝术最良谋。",
            "新篇晚更追骚雅，何计从公乞愈头。"
        ],
        "title": "赠致政李元古二首  其一",
        "id": "a9b7ab74-7af6-413b-aa5a-24a2716b500c"
    },
    {
        "author": "刘弇",
        "paragraphs": [
            "兴味高于鹤在云，去留初不挂毫分。",
            "郑公乡里新门巷，谢氏芝兰好子孙。",
            "潇洒笑谈宽日月，优游在世傲干坤。",
            "邻翁盛说归欤美，曾是当年朱两轓。"
        ],
        "title": "赠致政李元古二首  其二",
        "id": "f92c7468-1b35-412a-8d41-aacc51a35a40"
    },
    {
        "author": "刘弇",
        "paragraphs": [
            "少年腾踏属骅骝，骨相疏明玉照秋。",
            "湓口犹传旧令尹，豫章聊半古诸侯。",
            "一官身外真无负，百故胸中自不留。",
            "论荐由来公道在，谁将卓荦到需头。"
        ],
        "title": "赠吴伯玉二首  其一",
        "id": "1011ad13-6aaa-4934-b73e-c7cf4000f245"
    },
    {
        "author": "刘弇",
        "paragraphs": [
            "瞥去门阑两换春，标规仍惬此来亲。",
            "能将官况为余事，别有阳和到后尘。",
            "衮衮何妨流水淡，纷纷谁数白头新。",
            "拟论一报归恩地，愧我犹为栾棘人。"
        ],
        "title": "赠吴伯玉二首  其二",
        "id": "1e4bcaac-95ef-4339-b2e2-648819a30c7e"
    },
    {
        "author": "刘弇",
        "paragraphs": [
            "诸方喉舌卷舂容，直指慈幢信长雄。",
            "翳尽全开扪海月，清多平挹洗天风。",
            "相望震旦传衣后，别寄西儿妙斲中。",
            "好把沃洲论五老，冁然重此得支公。"
        ],
        "title": "罗汉系南长老",
        "id": "9eccd7b8-0e68-473f-baeb-52971ce2750b"
    },
    {
        "author": "刘弇",
        "paragraphs": [
            "西南五马照青螺，众惜班春未几何。",
            "绿发桑榆收太早，青云岐路剩来多。",
            "仙家职事清闲好，逋客林泉取次过。",
            "正恐此身休不得，再看邹律起阳和。"
        ],
        "title": "送螺川张太守二首  其一",
        "id": "eb3793da-dabd-4117-bb9e-169f834e5646"
    },
    {
        "author": "刘弇",
        "paragraphs": [
            "凉飔一水漾清虚，画鹢翩翩北去初。",
            "暂把壮图收绂冕，只留和气到阎闾。",
            "海边有梦通琳阙，物外无心挂隼旟。",
            "寄语琅琊好泉石，使君不是赋归欤。"
        ],
        "title": "送螺川张太守二首  其二",
        "id": "a557baa8-0960-4540-9858-541181831636"
    },
    {
        "author": "刘弇",
        "paragraphs": [
            "上林曾共见鶑迁，五百英豪气戾天。",
            "鬭在并存嗟白发，成空半已锁黄泉。",
            "菊花酩酊同今日，桂籍风流记旧年。",
            "愧辱新诗无以报，误烦褒笔比青钱。"
        ],
        "title": "和吴伯玉九日同会",
        "id": "904dae6e-9ec5-4335-badc-218bc18481c0"
    },
    {
        "author": "刘弇",
        "paragraphs": [
            "跧迹青纶木不春，洗君眉宇海津津。",
            "江湖隔阔青螺梦，岁月飘零北固身。",
            "俯仰未应羞彼俗，漱衔仍喜属吾人。",
            "嚼螯擘壳怀哉乐，又作秋风一笑新。"
        ],
        "title": "次韵酬张商佐",
        "id": "aaf61b37-6857-48e8-b96f-042190ce415d"
    },
    {
        "author": "刘弇",
        "paragraphs": [
            "东南谁是识弥天，觉海乌藤搅欲干。",
            "金色髯耏飞妙吼，云间头角傲秋蟠。",
            "觚棱势逼嶙峋去，杖屦阴回矗櫹宽。",
            "十载洒然重洗我，一襟通底是清澜。"
        ],
        "title": "清凉法和禅师",
        "id": "db1e97af-65ac-4523-866b-e18a5cb2367c"
    },
    {
        "author": "刘弇",
        "paragraphs": [
            "天门直北八公西，杏栱梅梁脱蔽亏。",
            "金叶卷空飞鸟影，冰纨浮入茂林姿。",
            "裁云丽服淮娥踏，熨齿纹线楚客辞。",
            "十二玉帘浑轴水，瘦龙捎月叫参差。"
        ],
        "title": "陪王纯父燕历阳连云观",
        "id": "bf86ff4f-2679-49ec-a764-32ba57155b48"
    },
    {
        "author": "刘弇",
        "paragraphs": [
            "山川定出书意外，鱼鸟自闲眠对时。",
            "艇子黏天归一叶，涛头吹雨落千麾。",
            "截波尚欲论孤剑，应客初惭乏大儿。",
            "听得渔郎隔溪语，夜来秋色暗江蓠。"
        ],
        "title": "江馆三首  其一",
        "id": "0e135895-4e67-4837-b8a7-b1ceac08add9"
    },
    {
        "author": "刘弇",
        "paragraphs": [
            "无尘一境好仙去，有梦九秋应鹤知。",
            "弱篠婵娟藏别坞，野荭高下补疏篱。",
            "秫田百亩堪供酒，脍手千刀间忆鲻。",
            "未愧镜湖夸贺监，聊将星管觅桓伊。"
        ],
        "title": "江馆三首  其二",
        "id": "a62045ef-751d-4396-9c75-3f51a522fb11"
    },
    {
        "author": "刘弇",
        "paragraphs": [
            "连云草树纵横幕，点水凫鸥黑白棋。",
            "日晏厨烟青一穗，暑余窗雨暗千丝。",
            "饱闻杨恽生行乐，懒赋张衡我所思。",
            "软碧会须连月占，恣看飞檝界琉璃。"
        ],
        "title": "江馆三首  其三",
        "id": "1c2b849b-a046-40f9-a5c3-74689c23d5c7"
    },
    {
        "author": "刘弇",
        "paragraphs": [
            "好样仙曹斗野西，不将颜色傍人低。",
            "由来胸腹开濛汜，故有篇章照黑蹏。",
            "采捧挂门虚昼警，鸱夷浮客趁秋跻。",
            "风胡去世纯钩蛰，谁取吹毛莹鸊鹈。"
        ],
        "title": "赠高邮尉郭奉世",
        "id": "898892db-74ab-4587-a19d-55f8e15994f4"
    },
    {
        "author": "刘弇",
        "paragraphs": [
            "蠹粉侵侵抱缭墙，佛祠仍是旧仙乡。",
            "晴雷殷地溪声转，顽橐吞空洞脉长。",
            "旦过客分云卧冷，腊高僧煮涧毛香。",
            "须知剩得天龙护，别绕森严十万冈。"
        ],
        "title": "灵鹫寺",
        "id": "f9acaa78-fab3-4f2f-9fd8-44bca7f774ae"
    },
    {
        "author": "刘弇",
        "paragraphs": [
            "仙客当年蜕尘土，洞天此地老烟霞。",
            "顷来鸡犬如无迹，里许山川别是家。",
            "辽海不归千岁鹤，武陵频换一番花。",
            "可能匕上胡麻饭，变得劳生两鬓华。"
        ],
        "title": "光相洞",
        "id": "fcb58544-6973-4557-936e-b36f10ba177f"
    },
    {
        "author": "刘弇",
        "paragraphs": [
            "晓寻葱蒨踏顽云，越俗闽风杂楚民。",
            "天窄定藏巫峡雨，溪深疑有武陵春。",
            "驱寒万籁争奔壑，竞秀千峰自逼人。",
            "断送残年归马首，却羞头著故纶巾。"
        ],
        "title": "自竹巖至杉溪",
        "id": "9c1f4001-4a73-4c7a-927e-0a04adb58eb2"
    },
    {
        "author": "刘弇",
        "paragraphs": [
            "青幢翠葆抱参差，浮客黄金凿落晖。",
            "一日山川如得主，两眸天地不藏机。",
            "华胥有国真稀阔，齐物名篇孰是非。",
            "涩道直西暄绛蜡，卷空箫鼓使君归。"
        ],
        "title": "送狄太守清明日燕莆田共乐亭三首  其一",
        "id": "f5380586-7c92-49c7-82fc-5674d6018ee7"
    },
    {
        "author": "刘弇",
        "paragraphs": [
            "赤白觚棱插戾翰，东南重此识多盘。",
            "起从海若三山外，分得壶公一境宽。",
            "世事升沉随过鸟，物情潇洒属层峦。",
            "画图恐是天抛掷，乞与莆人恣展看。"
        ],
        "title": "送狄太守清明日燕莆田共乐亭三首  其二",
        "id": "47e11fb5-caf9-4857-bb4c-b27fb6a98959"
    },
    {
        "author": "刘弇",
        "paragraphs": [
            "他年胜践归林记，大半豪夸落蔡篇。",
            "快甚跃壶窥日月，泪疑枯海变桑田。",
            "觥船照客吹红液，轩槛娇春扑紫烟。",
            "到得无云剩寥廓，此身仍在鸟飞边。"
        ],
        "title": "送狄太守清明日燕莆田共乐亭三首  其三",
        "id": "9a1f4d2a-8dad-4be0-8a42-ac6b9ab6a408"
    },
    {
        "author": "刘弇",
        "paragraphs": [
            "羸骖戢束来闽岭，晚岁峥嵘宿泗洲。",
            "一缕蝉联通鸟道，万鞓层叠挂民畴。",
            "林标入夜梢云梵，暖色先春动毳裘。",
            "谁把地祇金鏁掣，踏开行客古今愁。"
        ],
        "title": "宿泗洲院",
        "id": "4e5bece0-633e-4ad4-a4ab-22851473bc6c"
    },
    {
        "author": "刘弇",
        "paragraphs": [
            "鹭袍粉白笔摩秋，余地争看众刃游。",
            "坚壁頼公专细柳，得壶如我愧中流。",
            "仆姑此日先穿札，绿绮何心晓报镠。",
            "恰恰丰隆通蛰户，论功相与副旁求。"
        ],
        "title": "建州试院次韵和林原叔监试",
        "id": "9abd711b-abb3-486c-85d0-f2454c061604"
    },
    {
        "author": "刘弇",
        "paragraphs": [
            "吏役区区病足酸，愁闻三十六盘山。",
            "偶从物外抽身去，又作人间行路难。",
            "主意十分浓似酒，客心一缕急于滩。",
            "夜光莫道无因至，乞与扁舟洗眼看。"
        ],
        "title": "出试院次韵和酬郑通直二首  其一",
        "id": "6ab81181-122e-4420-8c16-78256488ed23"
    },
    {
        "author": "刘弇",
        "paragraphs": [
            "百粤东头倦客身，秋风溪鲙正堪论。",
            "尘埃洗尽生风语，粉黛仍传到手罇。",
            "吹剑自应超世味，曳裾谁复羨侯门。",
            "临流更拟张胸胆，终恐精微未易言。"
        ],
        "title": "出试院次韵和酬郑通直二首  其二",
        "id": "e7e6d084-218a-4320-9cce-56ad6ded2a0b"
    },
    {
        "author": "刘弇",
        "paragraphs": [
            "当年曾此烂芝英，山半楼台矗化成。",
            "一点有情悬客望，三休疑路与云平。",
            "冷吹萝蔓阴晴变，景落鱼龙窟穴清。",
            "拟秃谢公前却屐，生憎并日计江程。"
        ],
        "title": "芝山",
        "id": "469309fd-06d1-409d-912a-49c960f4de0f"
    },
    {
        "author": "刘弇",
        "paragraphs": [
            "心本虚明亭更幽，亭澄心外复何求。",
            "高堂挂镜来斯照，素月流天翳尽收。",
            "道力定僧堪默对，我忘吟客快冥搜。",
            "风痕不动玻璃软，十万人家一色秋。"
        ],
        "title": "澄心亭",
        "id": "372737f2-144f-41d6-bd6c-c0d850f47277"
    },
    {
        "author": "刘弇",
        "paragraphs": [
            "画戟东南第一州，番君斥大汉家侯。",
            "王祥别乘开风采，颜驷潜郎识滞留。",
            "投缿里豪空两狱，发硎刀刃失全牛。",
            "昨闻铃阁仍丰暇，身卧云涛最上头。"
        ],
        "title": "赠饶倅陈伯模朝奉二首郡事  其一",
        "id": "cc0fef03-181b-45b4-9bd5-b2c2c4b6a1c1"
    },
    {
        "author": "刘弇",
        "paragraphs": [
            "早窥安定先生奥，晚刻慈恩塔下名。",
            "宜有玺书旌治状，饱闻玉笋数门生。",
            "纸翔市价抄书癖，坛逼诗流觅句精。"
        ],
        "title": "赠饶倅陈伯模朝奉二首郡事  其二",
        "id": "19f75dbe-d97e-448f-960c-0af7df4fb3cd"
    },
    {
        "author": "刘弇",
        "paragraphs": [
            "秀语惊人自昔年，津涯今见浩无边。",
            "情逾玉璧虞卿赠，味赛鮧鱼宋帝便。",
            "易驷始惭中且下，鏖兵信是一当千。",
            "端应消得乡闾贺，橐楮新藏朱鹭篇。"
        ],
        "title": "次韵陈伯模见赠之什",
        "id": "11546594-291c-44fb-8120-dd8c5fedded1"
    },
    {
        "author": "刘弇",
        "paragraphs": [
            "涨天丝雨欲肥梅，江上相逢秀色开。",
            "白发十年归梦寐，青衫一笑洗尘埃。",
            "云边活碧山围健，汀末疏明鸟阵回。",
            "独向稠人见高义，此情须敌万琼瑰。"
        ],
        "title": "白鹭亭逢胡仙尉晋侯二首  其一",
        "id": "f29b1c12-5c4f-40ec-9b3b-7aa1a8e0fc22"
    },
    {
        "author": "刘弇",
        "paragraphs": [
            "老雄冠距旧鸣将，他日文闱果擅场。",
            "聊佐县章纡墨绶，饱闻家学富青缃。",
            "占春桃李须惭早，驻日桑榆自审长。",
            "流水高山空逼耳，有谁论列到需章。"
        ],
        "title": "白鹭亭逢胡仙尉晋侯二首  其二",
        "id": "32e605e6-fd62-4462-aae3-2da23629788a"
    },
    {
        "author": "刘弇",
        "paragraphs": [
            "白狼峰顶共留连，一纪于兹剩四年。",
            "事过已如炊黍梦，鬓催难著买春钱。",
            "飘零惭说相思驾，泪落仍传到手篇。",
            "梨栗果盘鱼蟹饤，怳疑身世上通川。"
        ],
        "title": "过合肥会黄天倪",
        "id": "c4580d08-ec63-43f9-a629-55349fa0d2d5"
    },
    {
        "author": "刘弇",
        "paragraphs": [
            "峨峨名节重于山，旧作朝廷耳目官。",
            "凤阙几闻随仗入，龙颜曾许卷帘看。",
            "昔年白笔惊人凛，今日清风过岭寒。",
            "直指近来新有例，出疆回使侍金銮。"
        ],
        "title": "上王提刑二首  其一",
        "id": "06e2232b-5116-43b8-8f4e-8e654adb8a42"
    },
    {
        "author": "刘弇",
        "paragraphs": [
            "獬豸冠中笔罢簪，却乘骢马出骎骎。",
            "手提国宪风霜重，口布王言雨露深。",
            "古剑夜光冲斗气，甘棠春有遶庭阴。",
            "澄清好把冰壶水，洗却天涯滥浊心。"
        ],
        "title": "上王提刑二首  其二",
        "id": "5627426b-444e-4af8-8adf-9bd7ad1d0e83"
    },
    {
        "author": "刘弇",
        "paragraphs": [
            "一章飞达九重天，求解黄堂石二千。",
            "甘守绿园三亩宅，肯贪红药八花砖。",
            "利名摆去灰心定，功行修来月性圆。",
            "尤喜挂冠归第后，生涯非欠买山钱。"
        ],
        "title": "赠致政刘大夫",
        "id": "1ae41524-2a2e-46f5-95a0-9cbd63ba277e"
    },
    {
        "author": "刘弇",
        "paragraphs": [
            "挂冠归慕赤松游，不羨金门万户侯。",
            "一枕清风三径晓，满船明月五湖秋。",
            "冥冥宛若高飞雁，泛泛浑如不系舟。",
            "几向夜深南极望，老人星见照连州。"
        ],
        "title": "赠连州致政蔡宣德",
        "id": "37919144-f865-46c8-b305-388538c3057a"
    },
    {
        "author": "刘弇",
        "paragraphs": [
            "何得清时便挂冠，归来高卧水云间。",
            "一轮白日易催老，百斛明珠难买闲。",
            "行止尽将随野鹤，生涯都付与青山。",
            "庭前乌影高三丈，见说朱扉尚闭关。"
        ],
        "title": "赠致政曾宣德",
        "id": "aa716a08-926f-445c-9a7e-8f5979f4f2b7"
    },
    {
        "author": "刘弇",
        "paragraphs": [
            "佩剑携书入帝京，秋容如画照行程。",
            "三千道路虽迢递，万里烟霄绝坦平。",
            "丹汉风高鹏翼健，晓天霜浅马蹄轻。",
            "好将掷地金声赋，夺取前春榜上名。"
        ],
        "title": "送友人赴省",
        "id": "8801f60a-c02c-4935-943a-232e8f1734bd"
    },
    {
        "author": "刘弇",
        "paragraphs": [
            "飘飘勒马出城闉，箧里还为席上珍。",
            "荆玉始分三献日，琼林终折一枝春。",
            "惊天动地文堪掷，捉月拏云手定伸。",
            "正遇汉庭新用赋，子虚须属茂陵人。"
        ],
        "title": "送友人赴省二首  其一",
        "id": "950b0348-95dc-47d6-9a4b-aa3d5059f945"
    },
    {
        "author": "刘弇",
        "paragraphs": [
            "久蕴惊天动地文，乘秋得志正逢辰。",
            "青钱万选终须中，白玉三投始辨真。",
            "鹗荐比声乡贡日，鶑迁前试帝城春。",
            "汉庭方尚春秋学，须作平津第一人。"
        ],
        "title": "送友人赴省二首  其二",
        "id": "6e17a4af-dcad-4e85-b061-7ee830921633"
    },
    {
        "author": "刘弇",
        "paragraphs": [
            "骚雅亡来几百年，不图今日见君篇。",
            "遒豪压倒元才子，清丽追回李谪仙。",
            "风月吟穷三寸舌，江山归欠一囊钱。",
            "此时长啸出门去，但觉遶梁遗韵传。"
        ],
        "title": "冬日呈郭明远二首  其一",
        "id": "0addac77-86c0-4ec6-8af6-13fab6cfcd71"
    },
    {
        "author": "刘弇",
        "paragraphs": [
            "底事遑遑不见容，秋来又见走西东。",
            "四时花月搜吟内，万里江山险阻中。",
            "归去但应存舌在，愁来莫更笑途穷。",
            "从今贾马休谈咏，恐起霜天刮面风。"
        ],
        "title": "冬日呈郭明远二首  其二",
        "id": "a56a5d2a-f612-4b2a-91bb-4f26866fb9d1"
    },
    {
        "author": "刘弇",
        "paragraphs": [
            "春山野思万千重，那更江头来送公。",
            "别泪滴流红杏雨，离情摇曳绿杨风。",
            "一枝易遶南飞鹊，只字难凭北塞鸿。",
            "惟有感恩情不断，夜深长入梦魂中。"
        ],
        "title": "春日送签判阳承议",
        "id": "5ec4321a-6e85-470d-ace0-8b461dbd6842"
    },
    {
        "author": "刘弇",
        "paragraphs": [
            "送君南浦忍分襟，注目春江烟水深。",
            "思乱似云无所著，情浓如酒不堪斟。",
            "杏花烧断离人恨，杜宇啼穿去客心。",
            "别后愿为深夜蝶，翩翩飞梦去相寻。"
        ],
        "title": "春日送林推官",
        "id": "4eff77c4-ace6-458a-aea6-22cf4a9be978"
    },
    {
        "author": "刘弇",
        "paragraphs": [
            "应被功名误一身，卜居归就水云耕。",
            "诗题招隠同谁和，赋奏闲居独自成。",
            "三径蓬蒿贫处士，五车经史富书生。",
            "几回醉后颠狂甚，便拟骑鲸上太清。"
        ],
        "title": "赠柳秀才三首  其一",
        "id": "33a617c6-b29d-425f-ae5b-cd75255f67b1"
    },
    {
        "author": "刘弇",
        "paragraphs": [
            "奔走文场十载劳，归来三径满蓬蒿。",
            "麟穷西狩人谁念，龙卧南阳节自高。",
            "贫里田园居四壁，吟中风月笔千毫。",
            "早知今日诗书误，悔不当初学六韬。"
        ],
        "title": "赠柳秀才三首  其二",
        "id": "fb9760c2-c57d-40e2-8eed-c4a59c5d29f7"
    },
    {
        "author": "刘弇",
        "paragraphs": [
            "万丈飞泉落笔端，源流浑觉海波宽。",
            "若非学造渊骞寝，焉得诗登李杜坛。",
            "文苑春开红芍药，词林秋削碧琅玕。",
            "篇成底事犹多困，只为名高折却官。"
        ],
        "title": "赠柳秀才三首  其三",
        "id": "c704bace-556a-46f0-9c6a-4c69d43de20d"
    },
    {
        "author": "刘弇",
        "paragraphs": [
            "男子谋身岂易知，鱼虾燕雀莫相欺。",
            "蛟龙翻海非无日，鸿鹄冲天自有时。",
            "直把寸心睎孔孟，终摅余蕴继皋夔。",
            "当年张禹荒唐辈，犹作炎刘帝者师。"
        ],
        "title": "题莲花市客肆壁二首  其一",
        "id": "4ffc9f82-e7bf-49d2-b014-17420c4afc42"
    },
    {
        "author": "刘弇",
        "paragraphs": [
            "片心长是乐清虚，一到莲花喜有余。",
            "柳倚古溪风不断，路迷芳草客来疏。",
            "樽无美酒难浮蚁，手有文竿未食鱼。",
            "细草晚天时跃马，红尘无复上衣裾。"
        ],
        "title": "题莲花市客肆壁二首  其二",
        "id": "179dc88c-c977-45bf-9220-f61c98125628"
    },
    {
        "author": "刘弇",
        "paragraphs": [
            "真阳城下涨春涛，船覆车摧满眼愁。",
            "泛泛我非援溺手，滔滔谁是济川舟。",
            "一城直恐为鱼鼈，四境何缘辨马牛。",
            "焉得长鲸浮到海，吸干狂浪得安流。"
        ],
        "title": "真阳阻水",
        "id": "02ae8b7b-484d-49df-8c68-e8074aa45995"
    },
    {
        "author": "刘弇",
        "paragraphs": [
            "不因门有北堂亲，肯泛孤舟瘴海滨。",
            "万里江湖愁去客，一春风雨厌行人。",
            "花朝水国留题懒，月夜乡园入梦频。",
            "每被烟波惊破胆，却思云石自由身。"
        ],
        "title": "春日舟中即事",
        "id": "83647ea3-ab72-458e-a3dd-9838e6547a58"
    },
    {
        "author": "刘弇",
        "paragraphs": [
            "雾敛云回雨却残，衣单犹尚怯朝寒。",
            "烟尘暗处江山窄，日月光来宇宙宽。",
            "渔棹不忧滩浪险，客轮惟喜路程干。",
            "关关珍重梢头鸟，每到晴中语亦懽。"
        ],
        "title": "春日舟中喜晴三首  其一",
        "id": "c8d89054-e59e-4543-8ba7-583a4d0f2ce4"
    },
    {
        "author": "刘弇",
        "paragraphs": [
            "久厌梅蒸蠹客袍，一逢晴色喜陶陶。",
            "岚烟散后青山出，海雾开来日月高。",
            "四海廓成清世界，五湖消灭恶风涛。",
            "九衢来往趋名者，遂免泥涂仆仆劳。"
        ],
        "title": "春日舟中喜晴三首  其二",
        "id": "f0d18b49-cac5-4421-9e76-95a5a1763b5d"
    },
    {
        "author": "刘弇",
        "paragraphs": [
            "安得绳丝万丈长，绊留乌影在扶桑。",
            "三春厌倦泥涂走，一旦亲逢日月光。",
            "山有晚烟青鬰鬰，天无阴雾碧苍苍。",
            "雨余更荷风相照，吹送残花满院香。"
        ],
        "title": "春日舟中喜晴三首  其三",
        "id": "6b7d25d3-a852-4468-9586-ae06fd0aea28"
    },
    {
        "author": "刘弇",
        "paragraphs": [
            "四面无尘一径深，岚烟吹尽好披襟。",
            "寒生醉榻宜春睡，冷入诗窗豁夜吟。",
            "坐有清凉非待扇，夏无烦愠不须琴。",
            "泠然试把阑干倚，顿起飘飘物外心。"
        ],
        "title": "题清风亭",
        "id": "a3ee070f-a5fb-41ef-9c3e-e35e2c776e08"
    },
    {
        "author": "刘弇",
        "paragraphs": [
            "片帆西下泊江亭，风物萧疏惨暮程。",
            "山色尚凝迁谪恨，溪流犹泻怨嗟声。",
            "一朝逐客仙舟过，万古行人玉筯倾。",
            "不待鹧鸪啼落日，自然临景易牵情。"
        ],
        "title": "题韶州宣溪亭",
        "id": "b3c605df-8e17-45a9-ac7d-6caf22a4cc54"
    },
    {
        "author": "刘弇",
        "paragraphs": [
            "谁识咸池万顷中，源流穷处与天通。",
            "气蒸古木千巖晓，浪拍扶桑四远红。",
            "焰焰骊珠初出海，腾腾乌翼渐摩空。",
            "不须更问乘槎客，只此波间是月宫。"
        ],
        "title": "题广州浴日亭",
        "id": "52a0858d-4752-4e81-b9e2-6cb754463540"
    },
    {
        "author": "刘弇",
        "paragraphs": [
            "登高怀远思依依，目断沧洲旧钓矶。",
            "城上两三声画角，天涯千万里斜晖。",
            "烟抽绿草随洲转，风递轻烟贴水飞。",
            "到此自然堪下泪，不须啼鸟劝如归。"
        ],
        "title": "海山楼晚望",
        "id": "20f63efd-9489-43fa-9c4d-f53b975ca12e"
    },
    {
        "author": "刘弇",
        "paragraphs": [
            "岁月催人误壮图，风清官况强支吾。",
            "春来酒病寻常有，老去花迷大杀无。",
            "慵里盛添诗债负，闲中赢得睡工夫。",
            "谁知到此扁舟内，白面书生瘦矣乎。"
        ],
        "title": "春日即事",
        "id": "f3fa9a0b-e2c3-4efa-b38f-6b442d469c37"
    },
    {
        "author": "刘弇",
        "paragraphs": [
            "牡丹才过石榴开，岁月惊人老易催。",
            "一面红颜春递去，满簪华发夏催来。",
            "蝇头利禄徒劳耳，麟阁功名大晚哉。",
            "不必更增川上叹，及时行乐且衔杯。"
        ],
        "title": "舟中惊夏",
        "id": "5dcb4553-5acc-40a2-a594-c5f1d37e308a"
    },
    {
        "author": "刘弇",
        "paragraphs": [
            "谁道连州海瘴边，只消禹锡一雄篇。",
            "江山草木皆增价，风月烟霞总直钱。",
            "十二亭台尘外境，一千疆界洞中天。",
            "自经大笔留题后，从此湟川胜洛川。"
        ],
        "title": "观刘禹锡题湟川记",
        "id": "6ee166da-abfa-47c8-91df-d89b3d42c54a"
    },
    {
        "author": "刘弇",
        "paragraphs": [
            "何事新霜上鬓毛，从前都为作诗劳。",
            "老松经岁材方劲，古桧吟风韵更高。",
            "可播管弦升乐府，自堪奴仆命离骚。",
            "冥搜直到穷源处，惊得神啼与鬼号。"
        ],
        "title": "赠钱承务吟翁",
        "id": "a668ba73-3878-4f22-a14f-a8eb0a9a20a6"
    },
    {
        "author": "刘弇",
        "paragraphs": [
            "平昔江流清得名，只今池面胜江清。",
            "人间有镜磨秋骨，天上无宫敌水晶。",
            "月借婵娟相表里，路分潇洒入逢迎。",
            "会虽饱占银潢魄，莫似沧浪濯垢缨。"
        ],
        "title": "题清漪亭",
        "id": "6bfad4df-a2af-4287-aa90-3f735f6863a9"
    },
    {
        "author": "刘弇",
        "paragraphs": [
            "云卷公余迹，锋藏用外神。",
            "故将容足地，聊学坐禅人。"
        ],
        "title": "次韵谭令尹茅庵十咏  其一",
        "id": "d4e2c302-1179-41e5-9168-e2304f142321"
    },
    {
        "author": "刘弇",
        "paragraphs": [
            "物华他日好，岁月个中延。",
            "欲识无余事，才如一指禅。"
        ],
        "title": "次韵谭令尹茅庵十咏  其二",
        "id": "c7b8d9a9-edc5-4937-8edb-34c44b9f53c4"
    },
    {
        "author": "刘弇",
        "paragraphs": [
            "歊风青苯䔿，浴月碧涟漪。",
            "仅比蜗庐客，肯惭衡泌诗。"
        ],
        "title": "次韵谭令尹茅庵十咏  其三",
        "id": "ca4d2233-07be-4021-a50b-54f91ef42c94"
    },
    {
        "author": "刘弇",
        "paragraphs": [
            "讼少闻罗雀，囚虚识降神。",
            "借令浓野兴，不负有民人。"
        ],
        "title": "次韵谭令尹茅庵十咏  其四",
        "id": "655e5e63-37b4-4cab-a497-a1209de6a4bd"
    },
    {
        "author": "刘弇",
        "paragraphs": [
            "所借非佗物，能忘是此心。",
            "弦歌时一到，驻作武城音。"
        ],
        "title": "次韵谭令尹茅庵十咏  其五",
        "id": "d7a98f65-9c04-4df6-a734-40a391aeffa3"
    },
    {
        "author": "刘弇",
        "paragraphs": [
            "到佛元非定，如仙等是家。",
            "了忘名利战，秦晋谩彭衙。"
        ],
        "title": "次韵谭令尹茅庵十咏  其六",
        "id": "33cc99cc-aa1c-4203-acbd-2a77dd3c85e0"
    },
    {
        "author": "刘弇",
        "paragraphs": [
            "暂为陶令结，仍惬孝先眠。",
            "不学笙歌地，长年俗耳煎。"
        ],
        "title": "次韵谭令尹茅庵十咏  其七",
        "id": "702b9689-6019-4951-8c3e-3e7cb0609adb"
    },
    {
        "author": "刘弇",
        "paragraphs": [
            "罅月明窗纸，凉竿扫径尘。",
            "却应环堵在，潇洒属吾人。"
        ],
        "title": "次韵谭令尹茅庵十咏  其八",
        "id": "7df20b97-f86c-47e6-b1da-61530e2c5b1a"
    },
    {
        "author": "刘弇",
        "paragraphs": [
            "自有幽芳对，无烦粲笑迎。",
            "清虚归眼界，那计幻沤生。"
        ],
        "title": "次韵谭令尹茅庵十咏  其九",
        "id": "a7149d63-9605-4e65-a7d5-75e49edad748"
    },
    {
        "author": "刘弇",
        "paragraphs": [
            "丈室才鹙子，神游殆化人。",
            "公乎聊寄迹，肯此负朝绅。"
        ],
        "title": "次韵谭令尹茅庵十咏  其一○",
        "id": "962ffe7f-941c-4b8b-8672-ead64ae0bc7e"
    },
    {
        "author": "刘弇",
        "paragraphs": [
            "绛阙岧峣五色中，六街风稳柳贪慵。",
            "金明解染波千顷，不似君王惠泽醲。"
        ],
        "title": "辇下春怀十绝呈赵达夫  其一",
        "id": "a586a043-93cb-4aae-8108-efc21fb318f5"
    },
    {
        "author": "刘弇",
        "paragraphs": [
            "栏玉梯金十二楼，百花烘作紫烟浮。",
            "草黏天远难凭信，丝扑人来惯送愁。"
        ],
        "title": "辇下春怀十绝呈赵达夫  其二",
        "id": "205fb765-ab97-412b-9a24-03b2cc5c7c44"
    },
    {
        "author": "刘弇",
        "paragraphs": [
            "蝶正冶容蜂正狂，鶑如羞涩燕如忙。",
            "低枝莫搭秋千索，留送婵娟出短墙。"
        ],
        "title": "辇下春怀十绝呈赵达夫  其三",
        "id": "d9bf82c2-69a6-4b95-900c-49ec828462c2"
    },
    {
        "author": "刘弇",
        "paragraphs": [
            "杏红似为桃红妬，柳绿浑将水绿争。",
            "去日背人来日逼，新愁特地旧愁并。"
        ],
        "title": "辇下春怀十绝呈赵达夫  其四",
        "id": "74b16208-509a-47d8-96e3-fe6810f7ad15"
    },
    {
        "author": "刘弇",
        "paragraphs": [
            "杨柳丝间黄栗留，杏花枝底碧遮油。",
            "一鞭归兴输年少，十日香尘卷日流。"
        ],
        "title": "辇下春怀十绝呈赵达夫  其五",
        "id": "7bc6ea50-eb34-404c-a454-bc51378c09f5"
    },
    {
        "author": "刘弇",
        "paragraphs": [
            "一番勒花寒阵过，几竿搓柳日痕流。",
            "新阡绀幰迢迢去，往事黄昏恰恰愁。"
        ],
        "title": "辇下春怀十绝呈赵达夫  其六",
        "id": "dbbd3392-10ca-4f4c-b759-2de3220e7e80"
    },
    {
        "author": "刘弇",
        "paragraphs": [
            "活琉璃涨金明色，闹绮罗成上苑围。",
            "须信皇州春自满，莫愁青帝等闲归。"
        ],
        "title": "辇下春怀十绝呈赵达夫  其七",
        "id": "8c12aab8-e9aa-497b-a284-6aac8ca0c271"
    },
    {
        "author": "刘弇",
        "paragraphs": [
            "已凭欢伯为愁敌，更指华胥卜梦邻。",
            "数歇卖花声过耳，谁家鬭草事关身。"
        ],
        "title": "辇下春怀十绝呈赵达夫  其八",
        "id": "18b5bc6a-25b0-473e-a429-a988ab3db314"
    },
    {
        "author": "刘弇",
        "paragraphs": [
            "三径就荒归渺邈，五浆先馈懒逢迎。",
            "较量春色无花品，收拾生涯有酒觥。"
        ],
        "title": "辇下春怀十绝呈赵达夫  其九",
        "id": "ca09c533-2ae0-4748-b493-32aa4ab026e2"
    },
    {
        "author": "刘弇",
        "paragraphs": [
            "魂先絮怯青楼女，命为花轻白袷郎。",
            "春色不应疏病客，正缘生计纸千张。"
        ],
        "title": "辇下春怀十绝呈赵达夫  其一○",
        "id": "52c51f29-9904-4cdf-b986-6b49eb61ce96"
    },
    {
        "author": "刘弇",
        "paragraphs": [
            "酒圣无端整日中，不堪有七过嵇慵。",
            "欲知春色讵如许，万斛浮蛆未博醲。"
        ],
        "title": "再用前韵酬达夫  其一",
        "id": "0c4edd1a-41c7-44bf-82c8-5b0c39d0c85c"
    },
    {
        "author": "刘弇",
        "paragraphs": [
            "九重城阙凤凰楼，金碧觚棱晓日浮。",
            "和气已从天上落，寒乡莫赋畔牢愁。"
        ],
        "title": "再用前韵酬达夫  其二",
        "id": "c27b32c9-4efb-4616-be0e-68ed445ad8ba"
    },
    {
        "author": "刘弇",
        "paragraphs": [
            "撷蘂攀枝得似狂，未拼身世事干忙。",
            "羽翰不借还家梦，钥牡衔鱼抱缭墙。"
        ],
        "title": "再用前韵酬达夫  其三",
        "id": "9d598550-9a4d-49d4-b38e-f393b37ad72a"
    },
    {
        "author": "刘弇",
        "paragraphs": [
            "花为妆成长近妬，水将蓝比不多争。",
            "阳和灭裂穷涂望，独许侯家擅四并。"
        ],
        "title": "再用前韵酬达夫  其四",
        "id": "68b20ebe-68a5-45c3-97de-c0ab37bf4694"
    },
    {
        "author": "刘弇",
        "paragraphs": [
            "百鬼揶揄成故态，一胸块磊信重围。",
            "沉清酂白平治得，请傍东皇振旅归。"
        ],
        "title": "再用前韵酬达夫  其五",
        "id": "eaefc096-917c-434a-86fa-1952e3b484a5"
    },
    {
        "author": "刘弇",
        "paragraphs": [
            "岸柳禁持人学舞，墙花勾引客窥邻。",
            "速将事当悠悠梦，剩买欢归衮衮身。"
        ],
        "title": "再用前韵酬达夫  其六",
        "id": "93b6e052-21e4-41d2-bf51-7e1aaa8611d1"
    },
    {
        "author": "刘弇",
        "paragraphs": [
            "直取浩歌论纂纂，肯容三爵径油油。",
            "送花明月怜人杀，怗体红波凝不流。"
        ],
        "title": "再用前韵酬达夫  其七",
        "id": "97dafb08-6a50-42b8-a143-c0331cdf3c9a"
    },
    {
        "author": "刘弇",
        "paragraphs": [
            "露房霞颊迎人笑，订订芳菲第几流。",
            "黄四娘家无数梦，玄都观里一番愁。"
        ],
        "title": "再用前韵酬达夫  其八",
        "id": "1dd36319-078b-40b7-a35a-f3b781aa5b07"
    },
    {
        "author": "刘弇",
        "paragraphs": [
            "罚筹满把槽仍滴，鲙手千刀刃必迎。",
            "春若背教花不老，恣挨红阵燥瑶觥。"
        ],
        "title": "再用前韵酬达夫  其九",
        "id": "ecbddc25-4f7d-4e61-b912-bfc153da3bcf"
    },
    {
        "author": "刘弇",
        "paragraphs": [
            "阔疏未可轻愚叟，放浪多应学漫郎。",
            "待挽春工醉乡去，随教蜂蝶笑雄张。"
        ],
        "title": "再用前韵酬达夫  其一○",
        "id": "f7dc95b5-0785-4b83-b179-e757f22da162"
    },
    {
        "author": "刘弇",
        "paragraphs": [
            "掠风社燕窥帘入，阁雨溪桃结子慵。",
            "莫笑妩眉等闲画，藁砧情地胜春醲。"
        ],
        "title": "三用前韵酬达夫  其一",
        "id": "515ac719-51c8-4cfb-93ff-ca6e6e0fe8ba"
    },
    {
        "author": "刘弇",
        "paragraphs": [
            "花气曛曛活逼楼，十分大白直须浮。",
            "自怜短发如烟薄，敢买钿车贮莫愁。"
        ],
        "title": "三用前韵酬达夫  其二",
        "id": "8ed67bd2-b094-4fc1-b047-a2052ed434ce"
    },
    {
        "author": "刘弇",
        "paragraphs": [
            "柳挽花搴独自狂，鼓催钟趁几人忙。",
            "重城特解春将闭，时放红英笑女墙。"
        ],
        "title": "三用前韵酬达夫  其三",
        "id": "cfe2a685-f1e0-45e7-8eea-a13b9643100a"
    },
    {
        "author": "刘弇",
        "paragraphs": [
            "得丧三分徒鼎峙，是非两角谩蜗争。",
            "人情不似春情好，一气无私见合并。"
        ],
        "title": "三用前韵酬达夫  其四",
        "id": "bcb9e721-6c6d-4929-86a5-18b06ef38f0a"
    },
    {
        "author": "刘弇",
        "paragraphs": [
            "闲杀筛风酿雨时，可怜腰带渐宽围。",
            "何因径作江南梦，泛取图中竹叶归。"
        ],
        "title": "三用前韵酬达夫  其五",
        "id": "656091c3-d1cf-43af-b0d6-a1b8d8b8b927"
    },
    {
        "author": "刘弇",
        "paragraphs": [
            "关关柳幄鶑怀友，曳曳花房蝶乞邻。",
            "未羨西园冠盖客，稍关南浦别离身。"
        ],
        "title": "三用前韵酬达夫  其六",
        "id": "344e6755-2d63-47dd-8c6e-ec16c5019c1e"
    },
    {
        "author": "刘弇",
        "paragraphs": [
            "蹀骢草媚障泥锦，结妓花烘压杏油。",
            "梁父吟输醉乡客，抛毬乐称曲家流。"
        ],
        "title": "三用前韵酬达夫  其七",
        "id": "5d9cf216-095f-46db-a54d-52c527e6fb08"
    },
    {
        "author": "刘弇",
        "paragraphs": [
            "骈棘重关不自由，横将匏系代萍流。",
            "飞丝莫罥林塘兴，留与骚人作四愁。"
        ],
        "title": "三用前韵酬达夫  其八",
        "id": "777fc46e-6427-4013-a7e9-b8019e8c5451"
    },
    {
        "author": "刘弇",
        "paragraphs": [
            "酒徒博醉貂龟解，社老赛神箫鼓迎。",
            "未省拨忙酬燥吻，壁端赢得挂空觥。"
        ],
        "title": "三用前韵酬达夫  其九",
        "id": "19c3859d-e2f8-4af6-8396-6c1f25b98ebe"
    },
    {
        "author": "刘弇",
        "paragraphs": [
            "它日江淹曾赋恨，几人颜驷尚潜郎。",
            "年来春事稠于发，莫把哀丝为急张。"
        ],
        "title": "三用前韵酬达夫  其一○",
        "id": "bed79487-f6d1-4c08-8845-c8bc5f418f30"
    },
    {
        "author": "刘弇",
        "paragraphs": [
            "怯思酣魂九十中，蚕苗凤子学人慵。",
            "来来不会春工意，酝造风光抵死醲。"
        ],
        "title": "四用前韵酬达夫  其一",
        "id": "d542ca75-1720-414d-b937-05c1c3ee81c9"
    },
    {
        "author": "刘弇",
        "paragraphs": [
            "黄金迟日蚁成楼，翠色红光一样浮。",
            "短杀五更无客梦，小垂双手有人愁。"
        ],
        "title": "四用前韵酬达夫  其二",
        "id": "8e589ed2-d982-4e18-bd69-4074741dba88"
    },
    {
        "author": "刘弇",
        "paragraphs": [
            "高阳门巷有人狂，金谷园林数日忙。",
            "多事正堪怜考父，不寻花去却循墙。"
        ],
        "title": "四用前韵酬达夫  其三",
        "id": "18446dde-61eb-49a3-b22c-4efe7b1febee"
    },
    {
        "author": "刘弇",
        "paragraphs": [
            "雀缘底事儿童戏，蛙为何人口舌争。",
            "待割金明一寻碧，恨无霜剪快如并。"
        ],
        "title": "四用前韵酬达夫  其四",
        "id": "bc018a42-8ba5-4270-9792-ce44e5d0b388"
    },
    {
        "author": "刘弇",
        "paragraphs": [
            "叶底蜂儿抛蜜桶，花边猧子乱棋围。",
            "一绷周昉新番画，拟就勾芒乞取归。"
        ],
        "title": "四用前韵酬达夫  其五",
        "id": "45a4cc3c-f097-4589-9b9d-858cd5c1c835"
    },
    {
        "author": "刘弇",
        "paragraphs": [
            "梦草客儿成底句，贪杯吏部觅谁邻。",
            "雪衣女软留茶舌，金十奴慵刺绣身。"
        ],
        "title": "四用前韵酬达夫  其六",
        "id": "d88efb24-30fd-4fd6-97b7-818dc597327f"
    },
    {
        "author": "刘弇",
        "paragraphs": [
            "楼台半蘸浮天水，灯火频干继晷油。",
            "桃李不须连夜赏，牡丹它日有高流。"
        ],
        "title": "四用前韵酬达夫  其七",
        "id": "10e5101f-e1f3-4779-a55d-31b659d487bd"
    },
    {
        "author": "刘弇",
        "paragraphs": [
            "稍喜浊醪扶病头，强看狂絮点清流。",
            "王鳣叔鲔成何事，不似吞书鲤破愁。"
        ],
        "title": "四用前韵酬达夫  其八",
        "id": "21278c51-97fa-4a75-85ea-e930a93c02a3"
    },
    {
        "author": "刘弇",
        "paragraphs": [
            "提壶芦能送好声，客来长是及门迎。",
            "惜花待著连天幕，赌酒须翻卷海觥。"
        ],
        "title": "四用前韵酬达夫  其九",
        "id": "8a812811-970c-4afe-be53-cee777a14ea6"
    },
    {
        "author": "刘弇",
        "paragraphs": [
            "折柳愁生灞陵岸，射雕闲杀羽林郎。",
            "长安不禁花时夜，京兆于今有赵张。"
        ],
        "title": "四用前韵酬达夫  其一○",
        "id": "96eb2232-9e48-4439-9dd9-6fe9c15ca66a"
    },
    {
        "author": "刘弇",
        "paragraphs": [
            "通庄一日踊青鸳，目极须知剩得天。",
            "竞秀溪山归笔助，拨忙风月看觞传。"
        ],
        "title": "题建州富沙门楼安济桥十绝呈太守黄彦发 富沙门楼五绝 其一",
        "id": "cfa86e74-1979-4d21-b524-65210a8f1797"
    },
    {
        "author": "刘弇",
        "paragraphs": [
            "文榱绣栱切浮云，喜色先开万井春。",
            "未俯栏干窥独鸟，已惊衽席度游人。"
        ],
        "title": "题建州富沙门楼安济桥十绝呈太守黄彦发 富沙门楼五绝 其二",
        "id": "d48a7b01-f25a-475d-9065-0020fdddcf79"
    },
    {
        "author": "刘弇",
        "paragraphs": [
            "扑闬行人衮底流，闉阇缥缈到三休。",
            "霜魂月魄交光夜，十二冰帘不上钩。"
        ],
        "title": "题建州富沙门楼安济桥十绝呈太守黄彦发 富沙门楼五绝 其三",
        "id": "d6e4ed51-115f-4cf3-8a53-c15e617b2b55"
    },
    {
        "author": "刘弇",
        "paragraphs": [
            "王粲登临端不负，庾公兴味故应清。",
            "广寒约酌无多地，取取仙风洗骨生。"
        ],
        "title": "题建州富沙门楼安济桥十绝呈太守黄彦发 富沙门楼五绝 其四",
        "id": "8013d9b8-3c8e-4b3f-8607-501acb48e33b"
    },
    {
        "author": "刘弇",
        "paragraphs": [
            "曾闻仙者好楼居，楼外仙山入指呼。",
            "聊作上游新粉泽，使君不为贮罗敷。"
        ],
        "title": "题建州富沙门楼安济桥十绝呈太守黄彦发 富沙门楼五绝 其五",
        "id": "5cd463e3-7d25-4a66-8a3d-38310943b46c"
    },
    {
        "author": "刘弇",
        "paragraphs": [
            "谁把灵楂接饮牛，主人潇洒古东瓯。",
            "玉清夜半开冰箔，暗认方平别驾虬。"
        ],
        "title": "题建州富沙门楼安济桥十绝呈太守黄彦发 安济桥五绝 其一",
        "id": "bf5ab158-a301-4bbe-91e1-4d9214b3dc71"
    },
    {
        "author": "刘弇",
        "paragraphs": [
            "扶槛侏儒玉刻红，斩新装饰水精宫。",
            "武夷不信仙山近，十万曾孙正踏虹。"
        ],
        "title": "题建州富沙门楼安济桥十绝呈太守黄彦发 安济桥五绝 其二",
        "id": "f5a68fd0-26fd-449c-80fd-c7b1915b0c68"
    },
    {
        "author": "刘弇",
        "paragraphs": [
            "跨海鼇身传洛阳，贴波虹影老吴江。",
            "未如截取玻瓈去，稳卧箜篌白玉腔。"
        ],
        "title": "题建州富沙门楼安济桥十绝呈太守黄彦发 安济桥五绝 其三",
        "id": "7f8bf5bc-1910-40e0-8f8f-1107a75a5513"
    },
    {
        "author": "刘弇",
        "paragraphs": [
            "拥翠拖青得要津，截波仙屐略无尘。",
            "借令万鹊填桥巧，何补褰裳一世人。"
        ],
        "title": "题建州富沙门楼安济桥十绝呈太守黄彦发 安济桥五绝 其四",
        "id": "53e4c1c9-fa3f-4f48-8b9d-ca07d8c19efc"
    },
    {
        "author": "刘弇",
        "paragraphs": [
            "江夏无双自妙年，颍川第一早闻天。",
            "阳和自满千桃李，更欲邦人识济川。"
        ],
        "title": "题建州富沙门楼安济桥十绝呈太守黄彦发 安济桥五绝 其五",
        "id": "cdcd8d91-efc5-45d5-a30e-66e65f7846df"
    },
    {
        "author": "刘弇",
        "paragraphs": [
            "踏尽匡山十载云，却抽秋鹤九皋身。",
            "明明似为溪毛熟，笑整西风不屋巾。"
        ],
        "tags": [
            "庐山"
        ],
        "title": "送曾道者归玉笥旧隠二首  其一",
        "id": "6f4c9d36-688a-4869-99db-dfa207d0b28f"
    },
    {
        "author": "刘弇",
        "paragraphs": [
            "道隠曾窥反接猱，急人尤喜施圭刀。",
            "浮生不絓秋毫外，肯把长闲博暂劳。"
        ],
        "title": "送曾道者归玉笥旧隠二首  其二",
        "id": "aa7594f1-c08c-4e7b-9567-68b1bc65f30f"
    },
    {
        "author": "刘弇",
        "paragraphs": [
            "由来得计在通津，蚀尽冥冥古道尘。",
            "犊子掣辕疲欲死，须知作俑是椎轮。"
        ],
        "title": "道旁见牛车因成二绝  其一",
        "id": "e6e63942-a206-4232-8276-05491fdff4ea"
    },
    {
        "author": "刘弇",
        "paragraphs": [
            "兼两正缘胜任取，摧辀终忌大圆生。",
            "尺涂寸潦皆吾病，何必羊肠九折行。"
        ],
        "title": "道旁见牛车因成二绝  其二",
        "id": "7071c6b1-b8fd-4b89-b775-1c5217a28088"
    },
    {
        "author": "刘弇",
        "paragraphs": [
            "潇洒由来物外姿，文章满把尽珠玑。",
            "飞黄蹀月终难绊，看取蘅皋手一挥。"
        ],
        "title": "送李德素罢官归舒城三首  其一",
        "id": "7fd303f7-8fa9-4272-b842-8043d0d66d0c"
    },
    {
        "author": "刘弇",
        "paragraphs": [
            "朔风吹眼水溶溶，白社回香杳霭中。",
            "千里沧洲帆一抹，遥知此日背冥鸿。"
        ],
        "title": "送李德素罢官归舒城三首  其二",
        "id": "5d9469d9-05de-4e92-9e4f-f16c7af61274"
    },
    {
        "author": "刘弇",
        "paragraphs": [
            "水落淮天蟹子肥，三年游子片帆归。",
            "东坡䆉䅉黄云满，试傍林椒振客衣。"
        ],
        "title": "送李德素罢官归舒城三首  其三",
        "id": "270782a6-1fb0-4ba4-8c4a-141c7e28221d"
    },
    {
        "author": "刘弇",
        "paragraphs": [
            "甃面平吞寸许寒，记曾一掬洗中干。",
            "定知满斛黄金屑，会有游人镜里看。"
        ],
        "title": "和知府龙图黄安中浅沙马跑二泉二首  其一",
        "id": "2907cc7d-165c-49d0-b316-4a62367e71f6"
    },
    {
        "author": "刘弇",
        "paragraphs": [
            "飞黄开迹想当年，何啻军中渴剌泉。",
            "无补褭蹄空汉铸，有心流水谩牙弦。"
        ],
        "title": "和知府龙图黄安中浅沙马跑二泉二首  其二",
        "id": "9efccb1c-3edc-4f82-be46-201ce7f1086c"
    },
    {
        "author": "刘弇",
        "paragraphs": [
            "当年礼意号难通，南国才倾孺子风。",
            "户外尔来多客屦，谁堪一榻与要终。"
        ],
        "title": "和安中咏陈仲举徐孺子二首  其一",
        "id": "0c26ab45-4503-431d-9034-0063a5298950"
    },
    {
        "author": "刘弇",
        "paragraphs": [
            "一从辞聘卧枢绳，四海谁论目若营。",
            "衰世竟闲援溺手，林宗好在寄吾声。"
        ],
        "title": "和安中咏陈仲举徐孺子二首  其二",
        "id": "07679ff3-5f43-497c-912f-4a68ce488d15"
    },
    {
        "author": "刘弇",
        "paragraphs": [
            "疾恶情深碍目沙，果闻仙秩以功加。",
            "连年馘毒才三尺，何似豚蹄祝满车。"
        ],
        "title": "和安中铁柱留题",
        "id": "a1ee4975-b815-4b97-81ee-16bbe4ccac6e"
    },
    {
        "author": "刘弇",
        "paragraphs": [
            "谁割银潢下甃中，更闻南北豁相通。",
            "穷妖本作终身计，千古翻成勿幕功。"
        ],
        "title": "和安中上蓝横泉井",
        "id": "87c81c00-fe61-40d1-975a-02f9d2ee9b1a"
    },
    {
        "author": "刘弇",
        "paragraphs": [
            "无尘净渌枕青鸳，个样清虚不似鄽。",
            "更喜晚来翘白鹭，伴君和我作三仙。"
        ],
        "title": "陪彭安行双莲亭小酌三首  其一",
        "id": "5ada4c2c-e6dd-4912-838f-3009b3357fb7"
    },
    {
        "author": "刘弇",
        "paragraphs": [
            "觥筹一举破愁城，似胜长驱十万兵。",
            "可是胸中浇块磊，更须酂白与汾清。"
        ],
        "title": "陪彭安行双莲亭小酌三首  其二",
        "id": "0877b416-8c97-47af-954f-32ada18d974f"
    },
    {
        "author": "刘弇",
        "paragraphs": [
            "枯荷搨水枫丹霜，十分拍拍鹅儿黄。",
            "挽君衣袖莫嫌数，直恐跨鲸抛醉乡。"
        ],
        "title": "陪彭安行双莲亭小酌三首  其三",
        "id": "e599ec7c-61ff-4b55-a2a4-59b49bbee085"
    },
    {
        "author": "刘弇",
        "paragraphs": [
            "白鹭飞边尽古今，萧条鬼冢与神林。",
            "故时门巷犹能忆，十载重来白一簪。"
        ],
        "title": "留题神仙院三绝  其一",
        "id": "6b7ce718-3970-4eb1-861d-f3039642b6e5"
    },
    {
        "author": "刘弇",
        "paragraphs": [
            "问僧活计祗瓶钵，愧我世缘犹网罗。",
            "小官未免妄男子，较量所得谁为多。"
        ],
        "title": "留题神仙院三绝  其二",
        "id": "0f555ce4-27d6-4bcd-94fb-191f8403472b"
    },
    {
        "author": "刘弇",
        "paragraphs": [
            "白帝怜秋自不胜，等闲时放一番清。",
            "诗情大似归飞鹤，聊作当年警露声。"
        ],
        "title": "留题神仙院三绝  其三",
        "id": "9004d93e-7e17-47c9-91f6-d86333864c21"
    },
    {
        "author": "刘弇",
        "paragraphs": [
            "候禽幽啭似争春，我亦贪搔不屋巾。",
            "巀嶭烟姿在眉睫，个中还有傲秦人。"
        ],
        "title": "陪林明复功德院小轩对假山有成",
        "id": "f6fb6d07-14a5-4add-9438-52a6e4f53724"
    },
    {
        "author": "刘弇",
        "paragraphs": [
            "卢蒲衰发故萧萧，绛节霓旌不易招。",
            "若使此身轻健得，会须归去掇翘䔄。"
        ],
        "title": "试笔",
        "id": "e8254480-3550-49cc-9997-2f8a8ee5e181"
    },
    {
        "author": "刘弇",
        "paragraphs": [
            "客尘不到胜黄梅，竹遶松围金地开。",
            "尽拨云根出葱蒨，翠蕤青葆一时来。"
        ],
        "title": "西峰寺",
        "id": "314f2d82-157d-4a7f-862a-40165166c564"
    },
    {
        "author": "刘弇",
        "paragraphs": [
            "深颅瘦胫出家人，八十终身一衲云。",
            "高寿不论松与鹤，独留心赏寄迦文。"
        ],
        "title": "赠庆恩禅师",
        "id": "14966a76-2f20-4e5f-8df9-451742b1f5b9"
    },
    {
        "author": "刘弇",
        "paragraphs": [
            "彫甍已入千山抱，倒影仍浮一水光。",
            "谁扑晓岚都不惜，似缘袍色妬刘郎。"
        ],
        "title": "高氏环翠楼二首  其一",
        "id": "74313986-d8f5-431e-b8d1-ce979a6fd10b"
    },
    {
        "author": "刘弇",
        "paragraphs": [
            "眼界初欣得茂林，野烟蒙羃此何心。",
            "拟从复岭重冈外，便借苍岑十万寻。"
        ],
        "title": "高氏环翠楼二首  其二",
        "id": "a335a97c-60ee-4cb6-84b8-171f2c0b0885"
    },
    {
        "author": "刘弇",
        "paragraphs": [
            "蝉联封略三湘近，缥缈神仙两洞开。",
            "持语莲华峰上月，好将清影逼人来。"
        ],
        "title": "莲华峰法云即事五首  其一",
        "id": "5f8b56e4-db22-43d3-946e-20e1df4ae34a"
    },
    {
        "author": "刘弇",
        "paragraphs": [
            "莲华峰下莲华水，万古来从天北隅。",
            "客子会须成利涉，个中还得问津无。"
        ],
        "title": "莲华峰法云即事五首  其二",
        "id": "a337bf2f-36ab-408b-8601-a06f153dab02"
    },
    {
        "author": "刘弇",
        "paragraphs": [
            "渡南渡北闲花草，闹绿稀红随分好。",
            "得意即适那知非，浅近由来贵深渺。"
        ],
        "title": "莲华峰法云即事五首  其三",
        "id": "fa95d551-3005-44f7-92f3-039500666c16"
    },
    {
        "author": "刘弇",
        "paragraphs": [
            "奈我此身无定居，正如飞絮扑江榆。",
            "两毛更甚卢蒲短，好在朱陵见忆无。"
        ],
        "title": "莲华峰法云即事五首  其四",
        "id": "d3879df8-40d4-4d0a-a67a-b19f909b6bc0"
    },
    {
        "author": "刘弇",
        "paragraphs": [
            "十十五五跳波鱼，三三两两踏歌姝。",
            "前山后山碧一色，似不多愧潇洒图。"
        ],
        "title": "莲华峰法云即事五首  其五",
        "id": "67db9446-64bb-4169-b69d-b6c5f78b780a"
    },
    {
        "author": "刘弇",
        "paragraphs": [
            "漾漾云𦩠躐尾行，北来风力大粗生。",
            "与君更向春容里，暗听虾蟆数击更。"
        ],
        "title": "赵屯阻风书怀示黄成伯章子脩二首  其一",
        "id": "fe18f3a0-8a23-4533-949f-b6c5502d4664"
    },
    {
        "author": "刘弇",
        "paragraphs": [
            "故家曾是鸟巢南，欲折归心迫片帆。",
            "十载萍根浮履舄，令人羞涩对青衫。"
        ],
        "title": "赵屯阻风书怀示黄成伯章子脩二首  其二",
        "id": "a8a90748-bf96-48e8-8a09-11e2c73ae647"
    },
    {
        "author": "刘弇",
        "paragraphs": [
            "心逐云容初欲远，身同春物乍欣生。",
            "不缘旅泊蹉跎去，一任江波岁月更。"
        ],
        "title": "再次前韵  其一",
        "id": "a49ca524-2015-4ab0-a125-12060a4cdca9"
    },
    {
        "author": "刘弇",
        "paragraphs": [
            "白浪差差沮我南，祗成重酿破风帆。",
            "半生感慨轻儿女，翻笑江州泪湿衫。"
        ],
        "title": "再次前韵  其二",
        "id": "3070884b-a884-4169-a723-8644130a1ecb"
    },
    {
        "author": "刘弇",
        "paragraphs": [
            "华裾照地雎阳客，入手当年有春色。",
            "家山归梦不须多，岁晚青翰天际识。"
        ],
        "title": "送徐择之秘校还雎阳二首  其一",
        "id": "f79ef8e6-0ca9-4045-b5d4-1c8b3e4b57da"
    },
    {
        "author": "刘弇",
        "paragraphs": [
            "汴水东头古堞开，青鸳舞影几楼台。",
            "莫将归雁比行色，身未到家春已来。"
        ],
        "title": "送徐择之秘校还雎阳二首  其二",
        "id": "d2dbda2e-86e4-414b-9a67-dcbf64881e68"
    },
    {
        "author": "刘弇",
        "paragraphs": [
            "老师八十大僧生，头插吴龟见寿征。",
            "斸开云根作活计，隠约百尺飞觚棱。"
        ],
        "title": "书国清寺清晓上人壁",
        "id": "206f4951-29d7-4fd8-b51f-92e3b06d6613"
    },
    {
        "author": "刘弇",
        "paragraphs": [
            "卑枝已能分好月，况复地力能新培。",
            "托根反出社木后，正使匠石愁无材。"
        ],
        "title": "和许亢秀才适轩三咏  其一",
        "id": "c969c86d-5156-4b9d-8501-f7ff6d151026"
    },
    {
        "author": "刘弇",
        "paragraphs": [
            "吾闻水月故相摄，小水还同大虚量。",
            "谁掬银潢下九秋，更想灵槎到天上。"
        ],
        "title": "和许亢秀才适轩三咏  其二",
        "id": "62a9ebef-701a-44ea-b0e5-21540bba08c7"
    },
    {
        "author": "刘弇",
        "paragraphs": [
            "蛰龙蟠地秃角出，便讶云物储其间。",
            "由来浪费康乐屐，自可对面酬商颜。"
        ],
        "title": "和许亢秀才适轩三咏  其三",
        "id": "69a7de9b-b389-4b3d-9a12-9e9aa6d1cde8"
    },
    {
        "author": "刘弇",
        "paragraphs": [
            "直魄忠魂不复生，后来谁与继英声。",
            "只因一派潇湘水，千古澄波伴独清。"
        ],
        "title": "题屈原",
        "id": "7206f909-73ba-420f-8aea-ffdd590377e7"
    },
    {
        "author": "刘弇",
        "paragraphs": [
            "一亭潇洒枕江流，水色山光四面浮。",
            "多少客帆簷外过，不知谁是济川舟。"
        ],
        "title": "题增城驻舟亭",
        "id": "9b18fdf6-c2da-4854-a849-9fcdbf85ef25"
    },
    {
        "author": "刘弇",
        "paragraphs": [
            "数层顽石立孤岑，代往碑讹事莫寻。",
            "惟有汤汤亭下水，至今犹似奏韶音。"
        ],
        "title": "题韶州韶石亭",
        "id": "95409f6b-5ed4-40c9-8510-246256a2dc86"
    },
    {
        "author": "刘弇",
        "paragraphs": [
            "昔年吏部谪韶州，曾向宣溪泊暮舟。",
            "多少烟波愁不尽，一时留与后人愁。"
        ],
        "title": "泊韶州宣溪亭",
        "id": "ade65a74-f85c-48fc-9f10-39e5cd51eb9d"
    },
    {
        "author": "刘弇",
        "paragraphs": [
            "紫翠浮浮夺晓昏，生涯谷汲与松焚。",
            "客尘一点自应少，终日到门惟白云。"
        ],
        "title": "题吉水南华寺  其一",
        "id": "36679c3e-1904-4708-9e5e-feba17207f4c"
    },
    {
        "author": "刘弇",
        "paragraphs": [
            "野兴由来惬杖藜，层峦影里见翬飞。",
            "虚空一炷起凝碧，化作九天云染衣。"
        ],
        "title": "题吉水南华寺  其二",
        "id": "189e6c81-6daa-462c-92ea-f70379cb9ca6"
    },
    {
        "author": "刘弇",
        "paragraphs": [
            "黄云扑扑拥千塍，恶岁嗷嗷比独登。",
            "稍取快襟移远岫，更从始击见秋鹰。"
        ],
        "title": "龙云观稼",
        "id": "abed9ea1-9ffa-49a9-b26b-ee066a0aa1b0"
    },
    {
        "author": "刘弇",
        "paragraphs": [
            "由来昭武胜天台，淑气俄钟命世材。",
            "天上月华方摄兔，人间春色已先梅。",
            "长庚梦白真无敌，嵩岳生申世有开。",
            "直恐龙陂清澈底，照人都入骨毛来。"
        ],
        "title": "知府黄龙图生辰五首  其一",
        "id": "d553ed53-8428-4098-a1e1-4249b537eb4d"
    },
    {
        "author": "刘弇",
        "paragraphs": [
            "早岁声名动玉除，区区汉日谩严徐。",
            "高将官况云难学，清得才情水不如。",
            "端的好光亲日月，分明有力是诗书。",
            "轩轩昭代文章伯，谁识麒麟下紫虚。"
        ],
        "title": "知府黄龙图生辰五首  其二",
        "id": "5f69ff2e-422d-47d7-ac52-706e4fceb086"
    },
    {
        "author": "刘弇",
        "paragraphs": [
            "豫章潇洒古南州，偶屈天边法从游。",
            "孺子榻尘终日少，曲江诗板有时留。",
            "千帆白雪艨艟浪，万顷黄云䆉䅉秋。",
            "谁识使君经济处，长年清怯为民忧。"
        ],
        "title": "知府黄龙图生辰五首  其三",
        "id": "3fc661a2-2bf8-43e6-a584-f96736739d30"
    },
    {
        "author": "刘弇",
        "paragraphs": [
            "从古无双江夏黄，此身亲簉玉宸傍。",
            "暂闲十载陶钧手，犹胜一时鹓鹭行。",
            "况复唐虞新日月，不妨伊傅好舟航。",
            "愿酬千里邦人祝，直筑沙堤到大梁。"
        ],
        "title": "知府黄龙图生辰五首  其四",
        "id": "24e61167-cbb7-49de-af8a-a8fa6989f913"
    },
    {
        "author": "刘弇",
        "paragraphs": [
            "迎春新酒拨鹅黄，献寿争持潋滟觞。",
            "入夜台躔动符彩，拂星旌户集簪裳。",
            "平时猥辱非常顾，贱子初无可录长。",
            "独有此心效芹块，愿先歌鲁炽而昌。"
        ],
        "title": "知府黄龙图生辰五首  其五",
        "id": "5475c0f5-f97e-42d9-ae44-1ce8f346d412"
    },
    {
        "author": "刘弇",
        "paragraphs": [
            "天上麒麟瑞，人间杞梓良。",
            "扶周崧孕秀，开汉昴腾芒。",
            "蓂月清和半，桑弧决拾傍。",
            "云旌初验昉，水渚忽临张。",
            "汗血来西极，长离下女床。",
            "决科霄汉上，著姓斗牛乡。",
            "伊昔闻遭遇，维时适凯康。",
            "辅臣推练达，天子赐辉光。",
            "政府初更赞，农曹亦荐扬。",
            "仰窥惟白日，稳步是银潢。",
            "西液常杨笔，同天舜禹觞。",
            "岷峨欣惠字，邛筰入寥狼。",
            "襦袴谣南海，韬钤肃桂阳。",
            "有为皆稷契，无地不龚黄。",
            "藩服今连楚，江城故压章。",
            "熊凭新传轼，鸡馥旧含香。",
            "贾召行前席，曹归定束装。",
            "钧中挥造化，川际起舟航。",
            "贱子惭庥庇，佳晨倍激昂。",
            "松椿先众祷，芹块止诚将。",
            "和逐薰弦远，欢同畏日长。",
            "椒浆持满斝，何计上公堂。"
        ],
        "title": "知府熊公待制生辰",
        "id": "dab02c69-5c36-4281-8a5f-cd3fb8297b8b"
    },
    {
        "author": "刘弇",
        "paragraphs": [
            "雅什曾歌岳降神，今看天上玉麒麟。",
            "舜弦一弄均和气，尧荚三收得令辰。",
            "池到凤凰须指日，符分鱼竹未妨身。",
            "祈公戬谷终何拟，星有元台木有椿。"
        ],
        "title": "上熊待制生辰二首  其一",
        "id": "50791670-f9e7-49d7-bd39-4cb8aa60e772"
    },
    {
        "author": "刘弇",
        "paragraphs": [
            "往岁曾看九万飞，日边亲得好光辉。",
            "西清儤直荷为橐，左蜀宣风绣作衣。",
            "直使声名过紫塞，剩留功业到黄扉。",
            "苍生久系为霖望，早晚追锋合北归。"
        ],
        "title": "上熊待制生辰二首  其二",
        "id": "acb714bd-2d4f-43dc-af11-81339524fc55"
    },
    {
        "author": "刘弇",
        "paragraphs": [
            "高蹑明昌会，全收杰俊声。",
            "庆缘庚入梦，粹是昴腾精。",
            "梁日麒麟下，周年鸑鷟鸣。",
            "门庭诸谢美，襟韵七闽深。",
            "姓字黄金榜，才华白玉京。",
            "五车经目尽，一赋未晡成。",
            "在昔闻开泰，于时契陟明。",
            "经纶真主识，风采满朝倾。",
            "迅击方秋隼，横骑上汉鲸。",
            "激昂孤立气，魁垒并游英。",
            "决指西清迈，俄优左省行。",
            "尧天窥日月，汉陛右公卿。",
            "豸脱台冠旧，轺驰使传轻。",
            "疮痍瘳物瘵，荆枳斸奸萌。",
            "范辔归余事，莱衣萃极荣。",
            "陋儒何幸会，庆诞适亲更。",
            "芹块惭无补，牋毫浪有情。",
            "凉飔来翠帟，嘉气动雕楹。",
            "潋滟千分酒，翂𦑉万里程。",
            "祈公此心切，立欲寿如彭。"
        ],
        "title": "王运判生辰二十韵",
        "id": "84d4f54e-a492-4774-a7c1-45adaa6cea97"
    },
    {
        "author": "刘弇",
        "paragraphs": [
            "干坤变化造万物，十有一月生黄钟。",
            "黄钟资养太和气，上贤禀受为三公。",
            "至音铿锵仪凤凰，播在简册成文章。",
            "权衡度量立大法，朝廷四海声洋洋。",
            "往时霜木立如束，原野焦枯无紫绿。",
            "自从缇室一阳生，半夜萌芽动寒谷。",
            "登堂请献眉寿杯，愿同律管容葭灰。",
            "玉铉金鼎调盐梅，年年阳德先春来。"
        ],
        "title": "冬至上王丞相生日黄钟歌",
        "id": "b3c3f47c-8d9a-4181-a058-0265e4cce54d"
    },
    {
        "author": "刘弇",
        "paragraphs": [
            "一指斗魁天陆北，五新蓂叶帝阶傍。",
            "降神山岳全储秀，遍射桑蓬骤发祥。",
            "厩暖共看驹汗血，玉灵争记水流方。",
            "家临人物先贤楚，祖擅功名大国梁。",
            "孝穆抚摩惊秀整，升卿标识见蕃昌。",
            "芝兰庭户真难得，雕鹗风云自不常。",
            "头角人间知有子，星辰天上早占郎。",
            "州缘绿发临来好，路到青梯上正长。",
            "濯濯柳姿今识绪，汪汪陂量旧传黄。",
            "警虚比户沉宵柝，爱结曾阴转晓棠。",
            "座上蓝田神更润，匣中干越智弥藏。",
            "龟鱼腰重黄金刻，珠玉胸开古锦囊。",
            "放雀笼樊饶奋翥，馈鱼尊俎称淋浪。",
            "旄倪芹块悬私祷，谱牒松椿入短章。",
            "季诺往蒙新睠渥，膺门仍出旧恩光。",
            "昂头竟类田方马，贺厦空循考父墙。",
            "堆玉巑岏方刮眼，横云䆉䅉已登场。",
            "光回爱日庭希讼，喜动前旌客荐觞。",
            "况复斓斑衣上泪，不妨潇洒醉中乡。",
            "愿符鲁什昌而炽，更拥箕畴寿且康。"
        ],
        "title": "狄大夫生辰二十韵",
        "id": "1a49f323-6fb0-48fc-9d36-4f67c1020bc2"
    },
    {
        "author": "刘弇",
        "paragraphs": [
            "律中蕤宾候，时生翰苑才。",
            "昴星天上降，玉树署中开。",
            "地望无双也，公侯有种哉。",
            "仪刑推虎子，头角号龙媒。",
            "雅负凌云操，阴怀构厦材。",
            "家声说王谢，儒学美邹枚。",
            "德宇浑深厚，书林早贡该。",
            "发谈生雾露，走笔落琼瑰。",
            "仕誉彰宸听，纶恩擢宪台。",
            "泥封云外捧，使旆日边来。",
            "未夏薰风至，先春暖气回。",
            "驱驰车翼翼，制割刃恢恢。",
            "钦恤恩涵海，澄清令走雷。",
            "露帏衣照日，行部驾扬埃。",
            "上表除蛇豕，飞章荐草莱。",
            "闹中金韵掷，醉里玉山颓。",
            "龙印当时伏，鹓班异日陪。",
            "暂来为八使，终去面三槐。",
            "身况推华胄，门曾位上台。",
            "定重调鼎鼐，应再作盐梅。",
            "适遇悬弧旦，宜倾上寿杯。",
            "下僚何所祝，愿早见天魁。"
        ],
        "title": "贺提刑生辰二十韵",
        "id": "dc14cc57-d40b-4ce1-a048-fb4ab6b12a1b"
    },
    {
        "author": "刘弇",
        "paragraphs": [
            "帝所钧天乐，人间弊屣轻。",
            "梦移黄屋贵，丹促紫霄行。",
            "云绝依尧望，山余祝汉声。",
            "夜长坚絮漆，川急怆墙羹。",
            "雁鹜黄金閟，楼台白玉城。",
            "陋儒孤识擢，清血九秋横。"
        ],
        "title": "哲宗皇帝挽词二首  其一",
        "id": "6535147e-7a23-4932-91a2-9cffef8a2ed7"
    },
    {
        "author": "刘弇",
        "paragraphs": [
            "禹迹从容陟，虞华舄奕重。",
            "辰韩颁秘籍，湟鄯抚新封。",
            "洮颒方凭玉，髯胡忽挽龙。",
            "凤冈盘王气，柏殿邃真容。",
            "洛照当阳水，嵩回入抱峰。",
            "伤心守陵女，犹认上阳钟。"
        ],
        "title": "哲宗皇帝挽词二首  其二",
        "id": "acea9cfc-0ea0-4959-bb53-58fabaac8a37"
    },
    {
        "author": "刘弇",
        "paragraphs": [
            "挚别王雎德，吁嗟卷耳心。",
            "轴回坤事退，波度月痕侵。",
            "金暗奁花涩，椒寒壁气沉。",
            "生平宗庙福，膏泽在民深。"
        ],
        "title": "大行皇太后挽词二首  其一",
        "id": "5116cddc-cc9a-46d8-a5f2-d51a7dff7b18"
    },
    {
        "author": "刘弇",
        "paragraphs": [
            "东朝功业高参九，丞相门闾盛活千。",
            "二纪再中扶汉日，一帘全覆避尧天。",
            "濯龙春去蚕空老，长信衣藏玉不烟。",
            "与子弄孙神圣上，飞腾谁识母仪篇。"
        ],
        "title": "大行皇太后挽词二首  其二",
        "id": "6912b679-646a-40c0-b2ff-651493eba925"
    },
    {
        "author": "刘弇",
        "paragraphs": [
            "代邸基元命，唐侯福万邦。",
            "五云深紫凤，九地转银江。",
            "白玉形容册，苍烟扈从幢。",
            "由来阊阖路，望绝帝瞳双。"
        ],
        "title": "追尊皇太后挽词二首  其一",
        "id": "2418cb90-cb0b-4c13-9006-18b0ff10f44a"
    },
    {
        "author": "刘弇",
        "paragraphs": [
            "循陔备养虚兰膳，吹棘深慈怆凯风。",
            "岁阅桮棬余旧物，气躔龙虎识新宫。",
            "素冠起慕三年外，暖律添晖六服中。",
            "百载重论章懿典，崇成应得敌高嵩。"
        ],
        "title": "追尊皇太后挽词二首  其二",
        "id": "6b3ead39-fe47-44ac-9dcb-e01c5e02ed2e"
    },
    {
        "author": "刘弇",
        "paragraphs": [
            "人世犹来共一沤，如君无憾此生浮。",
            "兰陔长负平生养，蒿里方成不测游。",
            "故物他年归石马，东楹何事揜天球。",
            "始应羞杀吴中士，误把垣星决去留。"
        ],
        "title": "何隠居挽词二首  其一",
        "id": "4eb0f9de-2ecc-4b32-a54b-af606e9276f6"
    },
    {
        "author": "刘弇",
        "paragraphs": [
            "瑟缩神皋万木悲，此中祖軷是长辞。",
            "半生桂向秋蟾老，一日舟先夜壑移。",
            "终恐短长私造物，了无毫发愧铭诗。",
            "青鸳仅就千云构，谁是当年识履綦。"
        ],
        "title": "何隠居挽词二首  其二",
        "id": "ef80b158-d30c-4be2-96f4-86b2ba86c0f4"
    },
    {
        "author": "刘弇",
        "paragraphs": [
            "老烂为儒众所闻，病中犹不废研论。",
            "生荣不得文章力，死赠须霑雨露恩。",
            "贤有凤毛奚所憾，命终龟寿亦何冤。",
            "卧牛又得佳山水，青紫他年定满门。"
        ],
        "title": "欧阳升之挽辞",
        "id": "9f826f9d-fb59-4300-8432-b26de2f0ba90"
    },
    {
        "author": "刘弇",
        "paragraphs": [
            "师在云无心，师化云无迹。",
            "明明身后语，宛是西来的。",
            "胡为西来子，计较归寸尺。",
            "膏唇拭舌奈尔何，咄哉青蝇真吊客。"
        ],
        "title": "哭上蓝居晋禅师二首  其一",
        "id": "17af82bd-709b-4717-ad81-39a2f88f3a55"
    },
    {
        "author": "刘弇",
        "paragraphs": [
            "恻恻复恻恻，浪生浮世悲。",
            "清松疏冷风，尚想潇洒姿。",
            "一吷寄去留，羞杀方袍儿。",
            "令人却忆当阳剖，扠手退身徒尔为。"
        ],
        "title": "哭上蓝居晋禅师二首  其二",
        "id": "fdbcc8f2-7333-420d-b2d9-bef1c549ac88"
    },
    {
        "author": "刘弇",
        "paragraphs": [
            "九原秋草没麒麟，哀挽黎明出问津。",
            "花魄欲招谁些楚，箫声先断客愁秦。",
            "冢间白鹤空双舞，天上黄姑定卜邻。",
            "晰晰目存成底事，空余粉墨逼天真。"
        ],
        "title": "邓县君挽辞二首  其一",
        "id": "d17b38a3-b4f7-4391-9580-d6b6abc55ba8"
    },
    {
        "author": "刘弇",
        "paragraphs": [
            "中庭熨泠事多违，像设俄惊穗作帏。",
            "风雨夜花连子失，铅黄朝镜觉鸾非。",
            "一篇潘赋空赍恨，数鼓庄盆未息机。",
            "俯仰便成今昔异，瓶银簪玉意何归。"
        ],
        "title": "邓县君挽辞二首  其二",
        "id": "be6a242a-98f5-422b-b9af-59ababd2fdf3"
    },
    {
        "author": "刘弇",
        "paragraphs": [
            "西山崔嵬摩苍穹，秀岭巃嵷如朝宗。"
        ],
        "title": "句",
        "id": "5b0c5f2a-795a-4615-977c-07783553390d"
    },
    {
        "author": "王祖道",
        "paragraphs": [
            "君不见太白之精下人间兮，昔人号尔谪仙翁。",
            "君不见不为苍生起兮，谢安携妓山之东。",
            "玉堂主人绣衣客，邀我载酒金莲宫。",
            "小亭环立千竿竹，参天百尺系阴重。",
            "岸巾散发对此坐，一日无君谁我同。",
            "夜来霜压北枝重，剩见钟云数尺峰。",
            "玉实幽香仪彩凤，日华转影筛金栊。",
            "孤干未甘春雪折，青阴不逐秋风红。",
            "长随桧柏老刚劲，不羨桃李争鲜浓。",
            "我爱此君有直节，肯学蟠木求先容。",
            "我爱此君岁寒志，长笑霜井落青桐。",
            "大夫老松邀我侣，三品顽石徒夸雄。",
            "不作湘江儿女泣，苍梧云散愁盈胸。",
            "夜深明月满亭户，此君入我怀袖中。",
            "故人来兮七贤至，开门满坐生清风。",
            "此君此君听我语，藏器于身兮，终奏太庙歌黄钟。"
        ],
        "title": "此君亭歌次毛公韵",
        "id": "81bbcc92-cb85-4ca1-8f83-3a18f71aa717"
    },
    {
        "author": "王祖道",
        "paragraphs": [
            "石头虎距海，洲岸马昂槽。"
        ],
        "title": "句",
        "id": "4dc17a1f-372f-46ec-a920-d0385d0f8904"
    },
    {
        "author": "释元照",
        "paragraphs": [
            "僧统号求法，乃见出家心。",
            "未审以何求，为求便等法。",
            "了知求即法，无复更他求。",
            "将求求佛法，何不自求求。"
        ],
        "title": "求法颂",
        "id": "eb45b229-7d93-4196-b937-e68164382866"
    },
    {
        "author": "释元照",
        "paragraphs": [
            "道人倦逢迎，结庵就巖穴。",
            "静爱山头云，空濛如积雪。",
            "随风亦卷舒，触石更明灭。",
            "却忆古人诗，祗可自怡悦。"
        ],
        "title": "白云庵",
        "id": "1a6b9d5d-6d0d-497c-ae8a-de19316dff49"
    },
    {
        "author": "释元照",
        "paragraphs": [
            "筑室已清旷，栽松更幽寂。",
            "为爱金石姿，不逐风霜易。",
            "飕飗合琴引，鬰密助山色。",
            "待折最高枝，谈对千拳石。"
        ],
        "title": "题北山松轩",
        "id": "c0054087-922a-44be-9b92-1e3170d8679d"
    },
    {
        "author": "释元照",
        "paragraphs": [
            "今古区区滚世埃，此中莲社为谁开。",
            "从教靖节攒眉去，却喜刘雷拄步来。",
            "百计坦平心地静，点光回照玉蕖开。",
            "翻嗟当日陶彭泽，拍手空歌归去来。"
        ],
        "title": "咏甯国院",
        "id": "37a23e3b-a143-4e93-95bd-0f0f42b3064b"
    },
    {
        "author": "释普交",
        "paragraphs": [
            "若人问我解何宗，一喝须教两耳聋。",
            "满杓黄齑饱吃了，生涯总在钵盂中。"
        ],
        "title": "偈",
        "id": "7ccbb55b-83d9-4365-91f4-16a2dae8a465"
    },
    {
        "author": "释普交",
        "paragraphs": [
            "宝杖敲空触处春，光阴掣电旧曾闻。",
            "昨宵风动寒巖冷，惊起泥牛耕白云。"
        ],
        "title": "辞众偈",
        "id": "27b36cd8-0c6f-4ddc-a651-957e17b2353b"
    },
    {
        "author": "释普交",
        "paragraphs": [
            "黄面老，佛法付王臣。",
            "林下无情客，官差逼杀人。"
        ],
        "title": "偈",
        "id": "f2668b1c-dac7-48b3-a967-8b5b4ffb5e62"
    },
    {
        "author": "刘安世",
        "paragraphs": [
            "数子坐愁思出游，丽日光风得情节。",
            "一百五日寒食近，二十七品鲑菜阙。",
            "盘空釜冷柰酒何，变剂连环当佳设。",
            "诘屈宛是肠九回，缉缀浑如衣百结。",
            "玉笙绕指影参差，疏櫺度风晓明灭。",
            "浊醪引满亦何负，响齿膏唇咀冰雪。",
            "君不见龙丘行令讥点盐，又不见韩侯出燕歌炰鳖。",
            "生缘自信可柰何，归抱柴关昼常闭。"
        ],
        "title": "出游",
        "id": "2c8a8922-0644-4c6d-9335-3c6525aa1d06"
    },
    {
        "author": "刘安世",
        "paragraphs": [
            "行藏由命不由身，一卧东山三十春。",
            "谁谓他乡各异县，与君相见即相亲。"
        ],
        "title": "集句留别李子玉守素处士二首  其一",
        "id": "d040db6e-c128-4178-a8a4-e96893944381"
    },
    {
        "author": "刘安世",
        "paragraphs": [
            "故里心期柰别何，几时回首一高歌。",
            "镜中丝发悲来惯，他日相逢应更多。"
        ],
        "title": "集句留别李子玉守素处士二首  其二",
        "id": "7959fb13-3a6e-40ca-8723-1aa44166510c"
    },
    {
        "author": "刘安世",
        "paragraphs": [
            "山屏石壁共巇嵚，外锁浮云内日阴。",
            "巖净四时捐俗虑，泉声一派洁尘襟。",
            "搜吟得助骚人句，笑傲忘归逸士心。",
            "何日路穿松径僻，杖藜携酒再登临。"
        ],
        "title": "南山",
        "id": "461cf09b-7c32-445a-b917-a9d480405f9f"
    },
    {
        "author": "王绅",
        "paragraphs": [
            "太皇生日最尊荣，献寿宫中未五更。",
            "天子捧觞仍再拜，宝慈侍立到天明。"
        ],
        "title": "太皇太后生日",
        "id": "f729e9d8-8880-48d5-a6d4-b2d4081111b4"
    },
    {
        "author": "王绅",
        "paragraphs": [
            "平明彩杖幸琳宫，紫府仙童下九重。",
            "整顿珑璁时驻马，画工暗地貌真容。"
        ],
        "title": "太后幸景灵宫驾前露面双童女",
        "id": "a46e5d9b-c0e7-4332-bccd-be361d610ba1"
    },
    {
        "author": "李元辅",
        "paragraphs": [
            "一片桂苍崖，分明不惹埃。",
            "蹙成珠颗白，垂下玉绳来。",
            "野燕飞难入，山风卷不开。",
            "声声去朝海，无意恋巖隈。"
        ],
        "title": "留题招仙观",
        "id": "2a8eb668-2d83-4d1f-ac49-c4ce02c061be"
    },
    {
        "author": "谭粹",
        "paragraphs": [
            "二山相传成，禅阁出山半。",
            "仰观青冥逼，俯见白石粲。",
            "锡杖涌玉泉，铁桥通银汉。",
            "巍然概诸天，恍若登彼岸。",
            "无人解菩提，松涛自昏旦。"
        ],
        "title": "景泰禅阁",
        "id": "4b102594-f800-4b28-b9f6-6563011c0187"
    },
    {
        "author": "谭粹",
        "paragraphs": [
            "碧落嵯峨石室幽，到难嗟我未尝游。",
            "两崖卷束云霞满，一水通流秋色浮。",
            "宛矣壶中延日驭，凝然乳窦滴泉旒。",
            "徘徊注目孱颜久，疑有真仙在上头。"
        ],
        "title": "建中靖国辛巳八月十日独游碧落洞遂成拙句",
        "id": "60dce441-25fd-4544-a377-9246f824cdad"
    },
    {
        "author": "谭粹",
        "paragraphs": [
            "一亭新构耸崔嵬，水墨屏图四面开。",
            "洞口白云无锁钥，州人寻胜任频来。"
        ],
        "title": "望仙亭成再书一绝",
        "id": "f5c0914c-b4f1-45bf-b01c-e220342efd46"
    },
    {
        "author": "谭粹",
        "paragraphs": [
            "南山亭榭复修完，上枕苍崖下碧澜。",
            "此景诗人吟不尽，丹青图写也应难。"
        ],
        "title": "重建南山亭辄成小诗迺建中靖国元年孟冬五日也",
        "id": "67322297-cbaf-4043-a7d4-dafbb782b2a7"
    },
    {
        "author": "吴恂",
        "paragraphs": [
            "中无门户四无旁，学者徒劳捉影忙。",
            "珍重故园千古月，夜来依旧不曾藏。"
        ],
        "title": "偈二首  其一",
        "id": "ee6f6e63-0958-407e-ae26-a09131275940"
    },
    {
        "author": "吴恂",
        "paragraphs": [
            "庐峰居士旧门人，邈得师真的的亲。",
            "大地撮来成个眼，翻腾别是一般新。"
        ],
        "title": "偈二首  其二",
        "id": "b3747178-c056-4ff5-ba2c-2ac3c0a55056"
    },
    {
        "author": "杜子民",
        "paragraphs": [
            "拥传来观海，危亭一振衣。",
            "云晴千怪出，浸大百川归。",
            "日月遭吞吐，干坤入范围。",
            "羣鸥不须避，禅寂久忘机。"
        ],
        "title": "望瀛亭二首  其一",
        "id": "24109be9-ac88-4ab5-9b75-b72f47729998"
    },
    {
        "author": "杜子民",
        "paragraphs": [
            "北望沧溟大，茫茫天地间。",
            "回环知万里，缥缈认三山。",
            "汉使何年到，星槎度岁还。",
            "蟠桃应已熟，方朔在人寰。"
        ],
        "title": "望瀛亭二首  其二",
        "id": "0364bd01-36b1-4a23-9bb2-efe56a1da3a3"
    },
    {
        "author": "杜子民",
        "paragraphs": [
            "人穿鱼蟹市，路入斗牛天。",
            "云水家千里，江山月一船。"
        ],
        "title": "扬州",
        "id": "c36cf73c-7cfb-4d6b-a284-a6c67c75f4b1"
    },
    {
        "author": "赵说",
        "paragraphs": [
            "龙媒神飞影在纸，双瞳墨湿电光紫。",
            "乌首昂昂渴奔水，青鬃迎风拂不起。",
            "逸气难居皂枥底，势欲陪龙走千里，月支真马有如此。",
            "落笔一与王生似，云是吾州韩画士。"
        ],
        "title": "题韩左军马图",
        "id": "5476a16e-f202-415c-83f1-1db80a0e5ae2"
    },
    {
        "author": "戴蒙",
        "paragraphs": [
            "芙蓉溪畔石连松，殿阁峥嵘倚半空。",
            "一念超居无色界，几人长住广寒宫。",
            "佳宾喜上山头月，密友时来竹下风。",
            "除却少多元本物，泥牛哮吼任西东。"
        ],
        "title": "宿富乐山赠海公禅老大师",
        "id": "1adb71bc-947e-4fc2-bc64-0a4ff2f9c244"
    },
    {
        "author": "田叔通",
        "paragraphs": [
            "铸剑斩佞臣。"
        ],
        "title": "句",
        "id": "b9661876-3a87-4268-a8a7-80445e4719aa"
    },
    {
        "author": "何宗范",
        "paragraphs": [
            "辉赫唐封后，尊严宁隠初。"
        ],
        "title": "句  其一",
        "id": "b7c0e88e-ad58-4b70-8f9e-b0bd67e043d8"
    },
    {
        "author": "何宗范",
        "paragraphs": [
            "仙云春对客，神烛夜流空。"
        ],
        "title": "句  其二",
        "id": "8dfe4595-ca98-411e-8a8a-d6946ff00a25"
    },
    {
        "author": "释景淳",
        "paragraphs": [
            "夜色中旬后，虚堂坐几更。",
            "临溪猿不叫，当槛月初生。"
        ],
        "title": "绝句  其一",
        "id": "6f6cbee3-8632-46cd-b239-1f73ccdad078"
    },
    {
        "author": "释景淳",
        "paragraphs": [
            "后夜客来稀，幽斋独掩扉。",
            "月中无旁立，草际一萤飞。"
        ],
        "title": "绝句  其二",
        "id": "23db911c-9bab-44a9-a9aa-1dce5c3738e2"
    },
    {
        "author": "释景淳",
        "paragraphs": [
            "卷箔西风起，乘时上古台。",
            "秋声随叶下，夜色带烟来。"
        ],
        "title": "句  其一",
        "id": "02608524-d015-4119-92b3-b8196a72b1f0"
    },
    {
        "author": "释景淳",
        "paragraphs": [
            "渔翁睡重春潭阔，白鸟不飞舟自横。"
        ],
        "title": "句  其二",
        "id": "46ccb689-adee-40a7-81e0-66681369456a"
    },
    {
        "author": "叶某",
        "paragraphs": [
            "明朝蓬岛去，白雪满头飞。"
        ],
        "title": "句",
        "id": "ae652ae4-fb73-4bab-bc8a-3c46eb7dc4ca"
    },
    {
        "author": "王氏",
        "paragraphs": [
            "不缘燕子穿帘幕，春去春来那得知。"
        ],
        "title": "句",
        "id": "88e4ea26-738e-4665-be36-d75a7bb58d86"
    },
    {
        "author": "魏宪叔",
        "paragraphs": [
            "炎祚无疆越万龄，如何夷卤尚凭陵。",
            "中兴事业须王导，拨乱韬钤要孔明。",
            "剧盗已分齐钺定，端星行指泰阶平。",
            "呼韩朝渭非难事，好继当时丙魏声。"
        ],
        "title": "赠魏宪",
        "id": "c4dd61c5-c7b6-4e33-9f3d-a86b05198400"
    },
    {
        "author": "李唐",
        "paragraphs": [
            "云里烟村雨里滩，看之如易作之难。",
            "早知不入时人眼，多买胭脂画牡丹。"
        ],
        "title": "诗一首",
        "id": "1f00e27a-fbf4-4790-9548-922355e64c47"
    },
    {
        "author": "秦观",
        "paragraphs": [
            "金刹负城闉，閴然美栖止。",
            "卞山直穹窿，苕水相依倚。",
            "霜桧鬰冥冥，海棕鲜薿薿。",
            "广除庇夏阴，飞栋明朝晷。",
            "溪光凫鹜边，天色菰蒲里。",
            "绪风传昼焚，璧月窥夜礼。",
            "泄云彗层空，规荷鉴幽沚。",
            "艅艎烟际下，钟磬林端起。",
            "聱牙戏清深，嵚崟扑空紫。",
            "所遇信悠然，此生如寄耳。",
            "志士耻沟渎，征夫念桑梓。",
            "揽衣轩楹间，啸歌何穷已。"
        ],
        "title": "泊吴兴西观音院",
        "id": "604cae4f-d1a2-4c44-b0b2-423f781759c3"
    },
    {
        "author": "秦观",
        "paragraphs": [
            "堂堂三元老，业履冠俦匹。",
            "蹇谔横秋霜，高明丽朝日。",
            "并道谒温宣，连科收甲乙。",
            "东南奠藩服，西北驰使驿。",
            "解鞅环堵安，岸帻毡裘屈。",
            "群奸慑謦咳，众废起咄叱。",
            "至今领麾地，讴吟遍蓬荜。",
            "出入虽异途，归洁固如一。",
            "晚厌方内游，把袂访闲逸。",
            "云壑庆安车，风川驶飞鹢。",
            "酬献埃壒外，珠玉在挥笔。",
            "风标傲松鹤，颜发移丹漆。",
            "遂令吴越人，藻绘资称述。",
            "邈然超世姿，彷彿得十七。",
            "辟廱礼寂灭，麟阁事萧瑟。",
            "兹焉出民愿，名实更炳蔚。",
            "琬琰琢高词，龙兰燎深室。",
            "福履既所绥，光华无终毕。"
        ],
        "title": "三老堂",
        "id": "41b93fda-9570-42d2-8d31-d950d9b3856e"
    },
    {
        "author": "秦观",
        "paragraphs": [
            "丈人淮海英，抗节浮云外。",
            "挥毫错星锦，抵掌参竽籁。",
            "青春抱脩能，脱略无范蔡。",
            "晚营三径资，百里聊束带。",
            "扁舟岁欲徂，古刹夜仍艾。",
            "去去整羽仪，行与高风会。"
        ],
        "title": "送周裕之赴新息令",
        "id": "237cfc19-f53e-4891-a073-a8517745597f"
    },
    {
        "author": "秦观",
        "paragraphs": [
            "孟夏气候好，林塘媚晴辉。",
            "回渠转清流，藻荇相因依。",
            "丛薄起疏籁，众鸟鸣且飞。",
            "高城带落日，光景酣夕霏。",
            "即事远兴托，抚己幽思微。",
            "超摇弄柔翰，徙倚弦金徽。",
            "美人邈云眇，志愿固有违。",
            "丹青傥不渝，与子同裳衣。"
        ],
        "title": "寄曾逢原",
        "id": "4da5b241-0a6e-4f9c-a53b-21ed5cfdfaa1"
    },
    {
        "author": "秦观",
        "paragraphs": [
            "宝师本巴蜀，浪迹游淮海。",
            "定水湛虚明，戒珠烱圆彩。",
            "飘零乡县异，晼晚星霜改。",
            "明发又西征，孤帆破烟霭。"
        ],
        "title": "送僧归遂州",
        "id": "6034e35f-198f-4b6e-8637-06ab1f74d657"
    },
    {
        "author": "秦观",
        "paragraphs": [
            "子长少不羁，发轫遍丘壑。",
            "晚遭李陵祸，愤悱思远托。",
            "高辞振幽光，直笔诛隠恶。",
            "驰骋数千载，贯穿百家作。",
            "至今青简上，文彩炳金雘。",
            "高才忽小疵，难用常情度。",
            "譬彼海运鹏，岂复顾缯缴。",
            "区区班叔皮，未易议疏略。"
        ],
        "title": "司马迁",
        "id": "9507c3fd-2329-4930-9947-182833275f86"
    },
    {
        "author": "秦观",
        "paragraphs": [
            "参天老木相樛枝，嵌空怪石衔青漪。",
            "两猿上下一旁挂，两猿熟视苍蛙疑。",
            "萧萧丛竹山风吹，海棠杜宇相因依。",
            "下有两獐从两儿，花餐草囓含春嬉。",
            "艺老笔精湖海推，画意忘形形更奇。",
            "解衣一扫神扶持，他日自见犹嗟咨。",
            "金钱百万酒千鸱，荆南将军欣得之。",
            "老禅豪取橐为垂，白昼掩门初许窥。",
            "房栊烱烱明冬曦，榛丛羽革分豪厘。",
            "残编未终且归读，岁暮有间重借披。"
        ],
        "title": "观易元吉獐猿图歌",
        "id": "93b5d033-ae4b-4594-bd6e-a779313b9b48"
    },
    {
        "author": "秦观",
        "paragraphs": [
            "六合寥寥信茫昧，中有日月无根柢。",
            "古往今来漫不休，青发素颜从此逝。",
            "嗟予自少多邅回，气血未衰心已艾。",
            "北渡长淮霜入屦，南窥禹穴尘生袂。",
            "日凿一窍浑沌死，虽有余风终破碎。",
            "回车复路可无缘，三问道人三不对。"
        ],
        "title": "夜坐怀莘老司谏",
        "id": "bf0dfdfb-65f1-40e5-94b3-ee49fe707fc9"
    },
    {
        "author": "秦观",
        "paragraphs": [
            "广微才华殆天付，十岁孤山有佳句。",
            "又梦东林饮虎溪，叹息清风人不悟。",
            "自尔所见无全牛，桐柏昆仑日倾注。",
            "葱茏晓景破新花，蹭蹬老拳擒脱兔。",
            "身勤事左竟何成，巧迫化工天所怒。",
            "两鬓星星沧海头，强学禅那慰迟暮。",
            "昨夜灯花吐金粟，晓烹鲤鱼得尺素。",
            "笑我徜徉吴楚间，经卷酒巵随所遇。",
            "人生迕意十八九，月得解颜能几度。",
            "著书准易空自疲，服药求仙良亦误。",
            "北风老矣无能为，行看黄鹂语飞絮。",
            "安得从君醉百场，落笔珠玑不论数。"
        ],
        "title": "答朱广微",
        "id": "cdcec548-c8f6-4c63-a348-4cac5b602e26"
    },
    {
        "author": "秦观",
        "paragraphs": [
            "西湖环岸皆招提，楼阁晦明如卧披。",
            "保宁复在最佳处，水光四合无端倪。",
            "车尘不来马足断，时有海月相因依。",
            "上人弱龄已隶此，心目所证惟瑰琦。",
            "白玉芙蓉出清沼，天然不受缁尘扰。",
            "坐客一语不入意，目如明星视飞鸟。",
            "冠切云兮佩玉难，上人顾之真等闲。",
            "应缘聊入人间世，兴尽却归湖上山。",
            "伊余久欲窥禹穴，矧今仲父官东越。",
            "行挽秋风入剡溪，为君先醉西湖月。"
        ],
        "tags": [
            "西湖"
        ],
        "title": "送僧归保宁",
        "id": "256a9a78-f50a-4a8a-8409-2e7349b1d556"
    },
    {
        "author": "秦观",
        "paragraphs": [
            "鶗鴂鸣时众芳歇，华堂梦断音容绝。",
            "风惊玉露不成圆，一夜芙蕖泣秋月。",
            "金纹捍面紫檀槽，曾抱花前送酒舠。",
            "庾郎江令费珠璧，小砑红牋挥兔毫。",
            "风流云散令人瘦，忍看曲尘昏锦绶。",
            "楚水悠悠更不西，上天破鉴空依旧。"
        ],
        "title": "和王通叟琵琶梦",
        "id": "94266c54-809e-456f-93f3-28873e14070d"
    },
    {
        "author": "秦观",
        "paragraphs": [
            "块然一气初浑沦，散作六物相吐吞。",
            "主承客御胜复存，是为万物疾病原。",
            "寥寥空陂游冤魂，诲此法术成轩辕。",
            "金书玉册要不烦，焕如星宿不可扪。",
            "时迁圣徂遂幽昏，弊俗窃以资利源。",
            "余尝感槩期明论，世无妙质孰与言。",
            "因君乞诗置屋轩，聊复援笔赋本根。"
        ],
        "title": "医者",
        "id": "91bc4e2f-c2bd-4996-827f-1e8214d90763"
    },
    {
        "author": "秦观",
        "paragraphs": [
            "元公机鉴天所高，中兴诸彦非其曹。",
            "自呼漫郎示真率，日与聱叟为嬉遨。",
            "是时胡星殒未久，关辅扰扰犹弓刀。",
            "百里不闻易五羖，三士空传杀二桃。",
            "心知不得载行事，俛首刻意追风骚。",
            "字偕华星章对月，漏泄元气烦挥毫。",
            "猗玕春深茂花竹，九疑日暮吟哀猱。",
            "红颜白骨付清醥，一官于我真鸿毛。",
            "乃知达人妙如水，浊清显晦惟所遭。",
            "无时有禄亦可隠，何必龛巖远遁逃。"
        ],
        "title": "漫郎",
        "id": "61a8bc1e-c4c5-459d-8c92-20011f9e91cf"
    },
    {
        "author": "秦观",
        "paragraphs": [
            "岁逢困敦斗申指，辰次庚辰漏传子。",
            "梦出城闉登古原，草木萦天带流水。",
            "千夫荷锸开久殡，前有一人状瓌伟。",
            "素冠长跪烝酒殽，云是刘郎字全羙。",
            "马鸣车响断还续，人境晦明秋色裹。",
            "既寤茫然失所遭，河转星翻汗如洗。",
            "世传梦凶常得吉，神物戏人良有旨。",
            "全羙声名海县闻，闭久当开乃其理。",
            "娟娟二十四桥月，月下吹箫聊尔耳。",
            "洗眼看君先一鸣，九万扶摇从此始。"
        ],
        "title": "记梦答刘全羙",
        "id": "cbf39e2a-e1db-4a6d-a62d-b6cc8d5f2e26"
    },
    {
        "author": "秦观",
        "paragraphs": [
            "鸡号四邻起，结束赴中原。",
            "戒妇预为黍，呼儿随掩门。",
            "犁锄带晨景，道路更笑喧。",
            "宿潦濯芒屦，野芳簪髻根。",
            "霁色披窅霭，春空正鲜繁。",
            "辛夷茂横阜，锦雉娇空园。",
            "少壮已云趋，伶俜尚鸱蹲。",
            "蟹黄经雨润，野马从风奔。",
            "村落次第集，隔塍致寒暄。",
            "眷言月占好，努力竞晨昏。"
        ],
        "title": "田居四首  其一",
        "id": "e4e5a490-c608-4da1-9f37-01f7004b5c9b"
    },
    {
        "author": "秦观",
        "paragraphs": [
            "入夏桑柘稠，阴阴翳墟落。",
            "新麦已登场，余蚕犹占箔。",
            "隆曦破层阴，霁霭收远壑。",
            "雌蜺卧沦漪，鲜飙泛丛薄。",
            "林深鸟更鸣，水漫鱼知乐。",
            "羸老厌烦歊，解衣屡槃礴。",
            "荫树濯凉飔，起行遗带索。",
            "冢妇饷初还，丁男耘有托。",
            "倒筒备青钱，盐茗恐垂橐。",
            "明日输绢租，邻儿入城郭。"
        ],
        "title": "田居四首  其二",
        "id": "16b88fc9-5a64-4c1d-9408-9f91d02cd41d"
    },
    {
        "author": "秦观",
        "paragraphs": [
            "昔我莳青秧，廉纤属梅雨。",
            "及兹欲成穗，已复颓星暑。",
            "迟暮易昏晨，摇落多砧杵。",
            "村迥少过从，客来旋炊黍。",
            "兴发即杖藜，未尝先处所。",
            "褰裳涉浅濑，矫首没孤羽。",
            "丛祠土鼓悲，野埭鹍鸡舞。",
            "雉子随贩夫，老翁拜巫女。",
            "辛勤稼穑事，恻怆田畴语。",
            "得谷不敢储，催科吏旁午。"
        ],
        "title": "田居四首  其三",
        "id": "6a04f4e2-0959-4167-953d-0fe3beafb3c8"
    },
    {
        "author": "秦观",
        "paragraphs": [
            "严冬百草枯，邻曲富休暇。",
            "土井时一汲，柴车久停驾。",
            "寥寥场圃空，跕跕乌鸢下。",
            "孤榜傍横塘，喧舂起旁舍。",
            "田家重农隙，翁妪相邀迓。",
            "班坐酾酒醪，一行三四谢。",
            "陶盘奉旨蓄，竹筯羞鸡{炙火=肉}。",
            "饮酣争献酬，语阕或悲咤。",
            "悠悠灯火暗，剌剌风飙射。",
            "客散静柴门，星蟾耿寒夜。"
        ],
        "title": "田居四首  其四",
        "id": "b6359b13-f5a9-4f76-8fb4-193214a2408e"
    },
    {
        "author": "秦观",
        "paragraphs": [
            "河阳有洑流，经营太行根。",
            "盛德不终晦，发为清济源。",
            "斯堂济源上，太行正当门。",
            "仰视浮云作，俯窥流水奔。",
            "脩竹带藩篱，百禽鸣朝暾。",
            "相望有盘谷，李愿故居存。",
            "主人国之老，实惟商巖孙。",
            "班行昔供奉，亟进逆耳言。",
            "天子色为动，群公声亦吞。",
            "萧条冰霜际，不改白玉温。",
            "出处士所重，其微难具论。",
            "公勿思草堂，朝廷待公尊。"
        ],
        "title": "寄题傅钦之草堂",
        "id": "1ddc6a30-5f27-463b-9f8c-e0e3b68fb1f3"
    },
    {
        "author": "秦观",
        "paragraphs": [
            "渭清非胜泾，兰芳本无慕。",
            "我生季叶中，乃与古人遇。",
            "职当供洒扫，匏系愧迟暮。",
            "来章感存没，三读泪如注。"
        ],
        "title": "次韵酬徐仲车见寄",
        "id": "fbe415d3-5a2a-4a02-8908-4aaff3baaa69"
    },
    {
        "author": "秦观",
        "paragraphs": [
            "驱车陟高丘，却望大梁圻。",
            "驰道入双阙，勾陈连太微。",
            "夷门壮下属，清洛相因依。",
            "美哉吾党士，皋卨良可希。"
        ],
        "title": "次韵邢敦夫秋怀十首  其一",
        "id": "b96fb696-85bc-441a-abd6-4b0a1ec44e15"
    },
    {
        "author": "秦观",
        "paragraphs": [
            "暮有二客至，俱以能禅闻。",
            "一枝惠林出，一派智海分。",
            "言各不相可，往来剧丝棼。",
            "谢客姑舍是，妨余醉看云。"
        ],
        "title": "次韵邢敦夫秋怀十首  其二",
        "id": "213d78b4-ba89-4a80-93fe-c2bcbc7e394b"
    },
    {
        "author": "秦观",
        "paragraphs": [
            "昔者曾中书，门户实难瞰。",
            "笔势如长淮，初源可觞滥。",
            "经营终入海，欲语焉能暂。",
            "斯人今则亡，悲歌风惨澹。"
        ],
        "title": "次韵邢敦夫秋怀十首  其三",
        "id": "083770df-4266-4a30-bab4-31cbfe29f41a"
    },
    {
        "author": "秦观",
        "paragraphs": [
            "渤海有巨鼇，其颠冠嵯峨。",
            "宿昔尝小抃，八弦相荡摩。",
            "忽遭龙伯人，一举空潮波。",
            "取皮煎作胶，清此昆仑河。"
        ],
        "title": "次韵邢敦夫秋怀十首  其四",
        "id": "2e79244a-453c-4ff3-8369-abef60f2710c"
    },
    {
        "author": "秦观",
        "paragraphs": [
            "蝮蛇初螫手，壮士断其腕。",
            "岂不悲毁伤，所卹在躯干。",
            "西羌沙卤地，置戍或烦汉。",
            "鸡肋不足云，阿瞒妙思算。"
        ],
        "title": "次韵邢敦夫秋怀十首  其五",
        "id": "3b6fb5aa-a928-4ff5-8175-1712dd08d969"
    },
    {
        "author": "秦观",
        "paragraphs": [
            "汤汤辟廱流，中有学子居。",
            "但说若稽古，言犹三万余。",
            "来者转相祖，词林日凋疏。",
            "稍喜绩溪令，入校天禄书。"
        ],
        "title": "次韵邢敦夫秋怀十首  其六",
        "id": "1b075bb0-9359-4c44-b8b0-d1fb533b314a"
    },
    {
        "author": "秦观",
        "paragraphs": [
            "匠氏构明堂，百材入斤斧。",
            "傥非豫章栋，冗长亦焉取。",
            "英英范与苏，器识兼文武。",
            "胡为先一州，不用作霖雨。"
        ],
        "title": "次韵邢敦夫秋怀十首  其七",
        "id": "c62b497f-7edb-4b17-b029-02d388bf89d9"
    },
    {
        "author": "秦观",
        "paragraphs": [
            "憬彼高句丽，来脩裔夷职。",
            "天都富如海，劳汝送涓滴。",
            "舳舻尾相衔，远近困供亿。",
            "止沸当绝薪，扬汤百无益。"
        ],
        "title": "次韵邢敦夫秋怀十首  其八",
        "id": "d5f66ff1-db03-43f4-8816-b7e0fcf767be"
    },
    {
        "author": "秦观",
        "paragraphs": [
            "祖宗举贤良，充赋多名儒。",
            "执事恶言者，此科为之无。",
            "虽有仲舒错，或横江潭鱼。",
            "果欲鸣凤至，还当种椅梧。"
        ],
        "title": "次韵邢敦夫秋怀十首  其九",
        "id": "c8cc3d1f-9568-43ae-909b-0f9552f9ee63"
    },
    {
        "author": "秦观",
        "paragraphs": [
            "邢侯秋卧疴，挥毫见深衷。",
            "赓者二三子，翕然笙磬同。",
            "不为儿女姿，颇形四方风。",
            "属有山水念，因之丝与桐。"
        ],
        "title": "次韵邢敦夫秋怀十首  其一○",
        "id": "8a5701cb-4d28-4e25-9057-99c8e1169c0e"
    },
    {
        "author": "秦观",
        "paragraphs": [
            "飘忽星气徂，青阳迫迟暮。",
            "鸣飞各有适，赤白纷无数。",
            "雨砌堕危芳，风轩纳飞絮。",
            "褰帏香雾横，岸帻云峰度。",
            "林影舞窗扉，池光染衣屦。",
            "参差花鸟期，蹭蹬琴觞趣。",
            "抚事动幽寻，感时遗近慕。",
            "秣马膏余车，行行不周路。"
        ],
        "title": "春日杂兴十首  其一",
        "id": "d1584234-f546-4206-b3d1-c885f3b24d6c"
    },
    {
        "author": "秦观",
        "paragraphs": [
            "结发谢外好，僶俛希前修。",
            "缪挟江海志，耻为升斗谋。",
            "齞历难刻画，贱贫多衅尤。",
            "发轫背伊阙，解骖憩邗沟。",
            "丹铅费永晷，曲糵敺深愁。",
            "璧月鉴帘栊，珠星络梧楸。",
            "泯泯渠水驶，霏霏花雾浮。",
            "公子怅何许，抚膺徒离忧。"
        ],
        "title": "春日杂兴十首  其二",
        "id": "cc9d2868-0a0e-43b6-a181-72524607d4b9"
    },
    {
        "author": "秦观",
        "paragraphs": [
            "潭潭故邑井，猗猗上宫兰。",
            "不食自清渫，莫服更幽闲。",
            "志士耻弱植，卷迹甘饥寒。",
            "佳晨追良觌，触物悬悲端。",
            "川途眇回远，经岁旷音翰。",
            "岂不慕裘马，诡得非所安。",
            "蝉冕多怵迫，绳枢尠忧患。",
            "枉寻竟何补，方枘诚独难。"
        ],
        "title": "春日杂兴十首  其三",
        "id": "83a76302-6d43-4d40-9f7b-9b9183c0f290"
    },
    {
        "author": "秦观",
        "paragraphs": [
            "吴会虽褊小，海滨富奇峰。",
            "天鸡一号叫，剑戟明遥空。",
            "谿谷相径复，深林杳攒丛。",
            "猿吟虎豹啼，云气迷西东。",
            "中有遯世士，超然閟孤踪。",
            "被兰服明月，起坐松声中。",
            "夜锻吸沆瀣，朝琴庇青葱。",
            "骑星友元气，巢许安可同。",
            "俛眄区中人，飞埃集毛锋。",
            "问津或不缪，从子游鸿蒙。"
        ],
        "title": "春日杂兴十首  其四",
        "id": "d845c615-b4db-4ed7-8e43-fd5ccf84edb6"
    },
    {
        "author": "秦观",
        "paragraphs": [
            "东方有美人，容华茂春粲。",
            "抱影守单栖，含睇理哀弹。",
            "声意一何切，所欢邈云汉。",
            "徒然事膏沐，孰与徂昏旦。",
            "微诚浪自持，嘉月忽复晏。",
            "巧转度虚櫺，飞红触幽幔。",
            "岁岁芳草滋，夜夜明星烂。",
            "合并会有时，索居不必叹。"
        ],
        "title": "春日杂兴十首  其五",
        "id": "7ae983ff-1c47-4a42-9bbf-21bf769458f2"
    },
    {
        "author": "秦观",
        "paragraphs": [
            "寝瘵倦文史，驾言从遨嬉。",
            "飔风举遥溆，规日丽清漪。",
            "含桃粲朱实，杜若怀碧滋。",
            "娉娉弱絮堕，圉圉文鲂驰。",
            "明霞廓远瞩，哀禽搅离思。",
            "缛草天际合，孤云川上移。",
            "宽闲绝轮鞅，重复多路歧。",
            "信美难久伫，归欤从所治。"
        ],
        "title": "春日杂兴十首  其六",
        "id": "9d7430ad-d578-471b-836a-b91dd8724dbf"
    },
    {
        "author": "秦观",
        "paragraphs": [
            "昔我游京室，交通五陵间。",
            "主客各英妙，袍马相追攀。",
            "千金具饮啜，百金雇吹弹。",
            "缨弁罗广席，当头舞交竿。",
            "鲜妆耀渌酒，采缬生风澜。",
            "灯烛暗夜艾，士女纷相班。",
            "欢娱易徂歇，转眄如飞翰。",
            "亹亹负孤愿，离离衔永欢。",
            "山鸟窥茗饮，簷花笑蔬餐。",
            "弃捐勿重陈，事定须盖棺。"
        ],
        "title": "春日杂兴十首  其七",
        "id": "0321ef2b-99fd-4ca2-a01b-8c9992f9d370"
    },
    {
        "author": "秦观",
        "paragraphs": [
            "客从远方来，遗我昭华管。",
            "吹之动人心，异境生虚窾。",
            "磝磝青嶂横，泱泱春溜满。",
            "马蹄交狭邪，车毂错平坦。",
            "士女竞芳辰，禽鱼荫修竿。",
            "依微认睇笑，凌没见纤短。",
            "停吹欻泯灭，耽耽复空馆。",
            "灵物信所珍，顾恨知音罕。"
        ],
        "title": "春日杂兴十首  其八",
        "id": "10d02b33-3f1e-4574-b985-7664544c6fdc"
    },
    {
        "author": "秦观",
        "paragraphs": [
            "桃李用事辰，鲜明夺云绮。",
            "繁华一朝去，默默惭杞梓。",
            "时徂鹰化鸠，地迁橘为枳。",
            "独有羨门生，后天犹不死。"
        ],
        "title": "春日杂兴十首  其九",
        "id": "390b26b4-c417-4f4e-b1d0-b14646d571d7"
    },
    {
        "author": "秦观",
        "paragraphs": [
            "艺籍燔祖龙，斯文就沦丧。",
            "帝矜黔首愚，诸隽出相望。",
            "扬马操宏纲，韩柳激颓浪。",
            "建安妙讴吟，风概亦超放。",
            "玉绳带华月，艳艳青冥上。",
            "奕世希末光，经纬得无妄。",
            "儿曹独何事，诋斥几覆醤。",
            "原心良自诬，猥欲私所尚。",
            "螳螂拒飞辙，精卫填溟涨。",
            "咄咄徒尔为，东海固无恙。",
            "鹓鸾日彫灭，黄口纷冗长。",
            "投袂睇层霄，兹怀谁与亮。"
        ],
        "title": "春日杂兴十首  其一○",
        "id": "615236a9-cda6-4b78-b748-8b9406e7f0aa"
    },
    {
        "author": "秦观",
        "paragraphs": [
            "淮海破冬仲，雪霜滋不平。",
            "菱荷枯折尽，积水寒更清。",
            "辍棹得佳观，湖天绕朱甍。",
            "信美无与娱，浊醪聊自倾。",
            "北眺桑梓国，悠然白云生。",
            "南望古邗沟，沧波带芜城。",
            "村墟翳茅竹，孤烟起晨烹。",
            "簷间鸟声落，客子念当行。",
            "揽衣视日景，薄阴漏微明。",
            "何时复来游，春风发鲜荣。"
        ],
        "title": "和孙莘老题召伯斗野亭",
        "id": "5c4b3ff5-10b7-45ae-abbe-f1390b2083de"
    },
    {
        "author": "秦观",
        "paragraphs": [
            "虚飘飘，虚飘飘。",
            "风寒飘絮浪，春暖履冰桥。",
            "势缓霜垂霰，声干叶下条。",
            "雨中沤点没流水，风里彩云铺远霄。",
            "虚飘飘，比时光影犹坚牢。"
        ],
        "title": "和虚飘飘",
        "id": "a632b87d-4ae7-44b4-acdc-e79602cd8743"
    },
    {
        "author": "秦观",
        "paragraphs": [
            "江流会扬子，汹汹东南骛。",
            "海门划前开，金山屹中据。",
            "鼓钟食万指，金雘栖千柱。",
            "夜庭游月波，晓观抟香雾。",
            "天清猿鸟哀，风暗鱼龙怒。",
            "云物横古今，涛波阅晨暮。",
            "三州气色来，上下端倪露。",
            "伟哉元气间，此胜知谁聚。",
            "念昔憩精庐，登临辄忘去。",
            "汲新试团月，饭素羹魁芋。",
            "妙兴入芳藤，真境在芒屦。",
            "别来景暑换，寤寐经从处。",
            "忽蒙珠璧投，了与云峦遇。",
            "幽光烱肝肺，爽气森庭户。",
            "区中多滞念，方外饶奇趣。",
            "寄语山阿人，泠然行复御。"
        ],
        "title": "和游金山",
        "id": "3b40814b-e195-4ef6-b9a8-375a620112b6"
    },
    {
        "author": "秦观",
        "paragraphs": [
            "太史抱孤韵，畅怀在登临。",
            "别乘载邹枚，佳辰事幽寻。",
            "参差水石瘦，窅窕房栊深。",
            "清磬发疏箔，妙香横素襟。",
            "复登窣堵波，环回瞩嵚崟。",
            "双溪贯城郭，暝色带孤禽。",
            "凉飚动爽籁，薄雨生微阴。",
            "尘想澹清涟，牢愁洗芳斟。",
            "挥箑订往古，援毫示来今。",
            "愧无刻烛敏，续此金玉音。"
        ],
        "title": "同子瞻端午日游诸寺赋得深字",
        "id": "de370f8f-a63c-4cc5-9932-144eac54db05"
    },
    {
        "author": "秦观",
        "paragraphs": [
            "一钩五十犗，始具任公钓。",
            "揭竿趣灌渎，与尔不同调。",
            "先生本西蜀，侠气见英妙。",
            "哀怜世间儿，细黠似黄鹞。",
            "侍童双擢玉，鬓发光可照。",
            "骏马锦障泥，相随穷海峤。",
            "平生携手好，十七登廊庙。",
            "小生相吏耶，徒枉尺书召。",
            "暮年更折节，学佛得心要。",
            "鬻马放阿樊，幅巾对沉燎。",
            "泠泠屋外泉，兀兀原头烧。",
            "欲知山中乐，万古同一笑。"
        ],
        "title": "寄陈季常",
        "id": "d6c906e8-c319-437a-93df-3eb7be45e8c0"
    },
    {
        "author": "秦观",
        "paragraphs": [
            "辍棹纵幽讨，篮舆入青苍。",
            "圆顶相邀迓，旃檀燎深堂。",
            "层峦淡如洗，杰阁森欲翔。",
            "林芳含雨滋，岫日隔林光。",
            "涓涓续清溜，靡靡传幽香。",
            "俯仰佳览眺，悠哉身世忘。"
        ],
        "title": "同子瞻赋游惠山三首  其一",
        "id": "f57ca18d-a203-4cd9-ad0b-dd37cc17b5cd"
    },
    {
        "author": "秦观",
        "paragraphs": [
            "史君厌机械，所与惟散人。",
            "顾惭蒹葭陋，缪倚琼枝新。",
            "上干青磝磝，下属白磷磷。",
            "洞天不知老，金界无栖尘。",
            "缅彼人间世，乌蟾阅青旻。",
            "讵得踵三隠，山阿相与邻。"
        ],
        "title": "同子瞻赋游惠山三首  其二",
        "id": "4cad971b-66f5-4516-acd8-82f801d7a610"
    },
    {
        "author": "秦观",
        "paragraphs": [
            "楼观相复重，邈然閟深樾。",
            "九龙吐清泠，㶁㶁曾未绝。",
            "罂缶驰千里，真珠犹不灭。",
            "况复从茶僊，兹焉试葵月。",
            "岸巾尘想消，散策佳兴发。",
            "何以慰遨嬉，操觚继前辙。"
        ],
        "title": "同子瞻赋游惠山三首  其三",
        "id": "55e5ae21-f7b6-4118-a6f3-445c0dfe4bc7"
    },
    {
        "author": "秦观",
        "paragraphs": [
            "向晨结束争长途，利风刮面冰在须。",
            "冈穷得水马不进，雾暗失道人相呼。",
            "悠悠旁舍见汲井，轧轧隔林闻挽车。",
            "游目骋怀自可乐，勿忆乡县增烦纡。"
        ],
        "title": "马上口占二首  其一",
        "id": "acf517c6-51b7-4e23-86dd-ea303409ebdd"
    },
    {
        "author": "秦观",
        "paragraphs": [
            "霜风棱棱万木枯，梅花破萼犹含须。",
            "田家往往事游猎，追逐狐兔相号呼。",
            "微茫山中起狂烧，隠约林梢低日车。",
            "马头渐觉有佳趣，勿厌阡陌多萦纡。"
        ],
        "title": "马上口占二首  其二",
        "id": "8f4ce460-0279-486c-a755-658b1a81783e"
    },
    {
        "author": "秦观",
        "paragraphs": [
            "人生异趣各有求，系风捕影祇怀忧。",
            "我独不愿万户侯，惟愿一识苏徐州。",
            "徐州英伟非人力，世有高名擅区域。",
            "珠树三株讵可攀，玉海千寻真莫测。",
            "一昨秋风动远情，便忆鲈鱼访洞庭。",
            "芝兰不独庭中秀，松栢仍当雪后青。",
            "故人持节过乡县，教以东来偿所愿。",
            "天上麒麟昔漫闻，河东鸑鷟今才见。",
            "不将俗物碍天真，北斗已南能几人。",
            "八砖学士风标远，五马使君恩意新。",
            "黄尘冥冥日月换，中有盈虚亦何算。",
            "据龟食蛤暂相从，请结后期游汗漫。"
        ],
        "tags": [
            "洞庭湖"
        ],
        "title": "别子瞻",
        "id": "740e939a-5afb-4729-bba8-bdd74e6cfd0a"
    },
    {
        "author": "秦观",
        "paragraphs": [
            "海陵参军不枯槁，醉忆梅花愁绝倒。",
            "为怜一树傍寒溪，花水多情自相恼。",
            "清泪班班知有恨，恨春相逢苦不早。",
            "甘心结子待君来，洗雨梳风为谁好。",
            "谁云广平心似铁，不惜珠玑与挥扫。",
            "月没参横画角哀，暗香销尽令人老。",
            "天分四时不相贷，孤芳转盼同衰草。",
            "要须健步远移归，乱插繁华向晴昊。"
        ],
        "title": "和黄法曹忆建溪梅花",
        "id": "048cee4d-3522-4897-a872-9088bda9cf2a"
    },
    {
        "author": "秦观",
        "paragraphs": [
            "我宗本江南，为将门列戟。",
            "中叶徙淮海，不仕但潜德。",
            "先祖实起家，先君始缝掖。",
            "议郎为名士，余亦忝词客。",
            "风流以及汝，三通桂堂籍。",
            "汝弱不好弄，文章有风格。",
            "久从先生游，术业良未测。",
            "武林一都会，山水富南国。",
            "下有贤别驾，上有明方伯。",
            "干将入砥砺，騕褭就衔勒。",
            "勿矜孔鸾姿，不乐栖枳棘。",
            "吴中多高士，往往寄老释。",
            "辨才虽物化，参寥犹夙昔。",
            "投闲数访之，可得三友益。",
            "少来轻别离，老去重乖隔。",
            "念汝远行役，惘惘意不怿。",
            "道山虽云佳，久寓有饥色。",
            "功名已绝意，政苦婚嫁迫。",
            "终从大人议，税驾邗沟侧。",
            "追踪汉两疏，父子老阡陌。"
        ],
        "title": "送少章弟赴仁和主簿",
        "id": "c545fced-4d58-4e4a-94a3-a9eceedad84f"
    },
    {
        "author": "秦观",
        "paragraphs": [
            "人畏朔风声，我闻独宽怀。",
            "岂不知凛冽，为自中山来。",
            "端叔天下士，淹留蹇无成。",
            "去从中山辟，良亦慰平生。",
            "与君英妙时，侠气上参天。",
            "孰云行半百，身世各茫然。",
            "当时儿戏念，今日已灰死。",
            "著书如结牦，聊以忘忧耳。",
            "骎骎岁遒尽，淮海归无期。",
            "功名良独难，虽成定奚为。",
            "念君远行役，中夜忧反侧。",
            "揽衣起成章，赠以当马策。"
        ],
        "title": "送李端叔从辟中山",
        "id": "37d295b7-30b4-4d75-aa7f-8e6e10a43078"
    },
    {
        "author": "秦观",
        "paragraphs": [
            "天都九经纬，人物如纺绩。",
            "岂无僊圣游，但未见哀识。",
            "蹇师蜀方士，鬼物充服役。",
            "朅来长安城，摩挲金铜狄。",
            "大蛇死已论，葛陂囚且释。",
            "是事何足云，聊尔恤艰厄。",
            "方从马明生，西去炼金液。",
            "丹成得度世，造化为莫逆。",
            "予亦江海人，名宦偶牵迫。",
            "投劾去未能，见师三叹息。"
        ],
        "title": "赠蹇法师翊之",
        "id": "5cde3500-f96f-4448-9d73-4ff4d731806e"
    },
    {
        "author": "秦观",
        "paragraphs": [
            "虎去藜藿采，珠在其川媚。",
            "君子一诎信，实系天下事。",
            "念昔元丰间，公初谪南裔。",
            "托词吊湘水，闻者为心醉。",
            "踰年憸臣逐，国老起相继。",
            "除公守襄阳，士始有生意。",
            "兹焉归法从，乃是朝廷计。",
            "在公何足云，事业本余弃。",
            "掖垣美花木，入直春正丽。",
            "同僚看家风，立马挥九制。"
        ],
        "title": "送刘贡父舍人二首  其一",
        "id": "cf401db4-f186-4623-b4ee-69deaa786339"
    },
    {
        "author": "秦观",
        "paragraphs": [
            "观也本诸生，早与世参商。",
            "方枘不量凿，交亲指为狂。",
            "末路辱公知，赐出非所望。",
            "相期古人处，岂止事文章。",
            "汝南虽奥区，校官实始张。",
            "解鞅百无有，栖栖寄僧坊。",
            "筑室从有徒，皆公借余光。",
            "一壶千金直，所济在仓黄。",
            "万里犹比邻，别离无足伤。",
            "何以报公德，修好以为常。"
        ],
        "title": "送刘贡父舍人二首  其二",
        "id": "bf068d77-88f8-4122-999c-6c2978b5638d"
    },
    {
        "author": "秦观",
        "paragraphs": [
            "王公厌承明，出守南宫钥。",
            "结构得崇岳，岿然瞰清洛。",
            "是时谪仙人，发轫自庐霍。",
            "郊原春鸟鸣，来此动豪酌。",
            "报投一何富，玉桉金刀错。",
            "新牓揭中楹，千载见远托。",
            "朅来访陈迹，物色属摇落。",
            "人烟隔凫雁，田畴带城郭。",
            "红蕖陨风漪，砂砾卷飞箨。",
            "青青陵上姿，独汝森自若。",
            "人生如博奕，得丧难前约。",
            "金锤初控颐，已复东方作。",
            "大明升中天，龙鸾入阶阁。",
            "深惩渔夺弊，法令一刊削。",
            "斯民如解悬，喜气鬰磅礴。",
            "公乎数登览，行矣翔寥廓。"
        ],
        "title": "南京妙峰亭",
        "id": "8df04d1a-d369-41e0-8938-2ec51667b032"
    },
    {
        "author": "秦观",
        "paragraphs": [
            "金华紫烟客，来作牧羊儿。",
            "至言初无文，寻绎自成诗。",
            "二景入妙解，元气含烟词。",
            "怜我鬣苍浪，黄埃眩虫丝。",
            "劝解冠上缨，一濯含风漪。",
            "摄身列缺外，倒蹑蜿蜒鬐。",
            "维斗错明珠，望舒耿脩眉。",
            "真游无疆界，浩荡天风吹。"
        ],
        "title": "次韵奉酬丹元先生",
        "id": "3335b22c-d6ad-4b00-b458-7bc9b02d7910"
    },
    {
        "author": "秦观",
        "paragraphs": [
            "君才出于德，妙高如匠石。",
            "但见广厦成，不见斧斤迹。",
            "厚为诸兄奉，自奉颇云啬。",
            "三生阳亢宗，薄俗有惭色。",
            "汝南古佳郡，月旦评一易。",
            "尔来似扬州，不办龙蜥蜴。",
            "短簿髯参军，喜怒移顷刻。",
            "正平竟获免，实我文举力。",
            "念公当乖隔，忧思如纺绩。",
            "耻为儿女仁，到此泪横臆。",
            "熙朝大烹饪，贤者不家食。",
            "朝为郡县吏，暮作台省客。",
            "矧闻诸法从，久欲荐言责。",
            "去去勿重陈，九万自此击。"
        ],
        "title": "送裴仲谟",
        "id": "20f4ddd7-15bf-454f-b984-dd3c63b7aec1"
    },
    {
        "author": "秦观",
        "paragraphs": [
            "遥闻连理松，托根黄麻城。",
            "枝枝相钩带，叶叶同死生。",
            "虽云金石姿，未免儿女情。",
            "想应风月夕，满庭合欢声。"
        ],
        "title": "题双松寄陈季常",
        "id": "1ed4043b-9c85-4b18-a412-0e4a9c751b8d"
    },
    {
        "author": "秦观",
        "paragraphs": [
            "许丞老病聋，督邮白欲废。",
            "贤哉黄次公，鉴裁实精诣。",
            "殷勤谢督邮，此丞乃廉吏。",
            "重听庸何伤，善助无失意。",
            "古人骨已朽，来者复谁继。",
            "仲车天下士，固非许丞类。",
            "至行通神明，问学有根柢。",
            "若充老更聘，自革风俗弊。",
            "太守前已闻，粟帛俄见赐。",
            "奈何少年子，辄效督邮事。",
            "道丧贤哲穷，闻之为流涕。",
            "人心如其面，难以一律揆。",
            "所望在次公，督邮何足议。"
        ],
        "title": "徐仲车食于学官吏或以为不可欲罢去之太守不听礼遇如初感之而作",
        "id": "8993da2c-98d1-47e9-b615-9f1a3295bd41"
    },
    {
        "author": "秦观",
        "paragraphs": [
            "儒官饱闲散，室若僧坊静。",
            "北窗腹便便，支枕看斗柄。",
            "或时得名酒，亭午犹中圣。",
            "醒来复何事，弄笔赋秋兴。",
            "焉知懒是真，但觉贫非病。",
            "茫茫流水意，会有知音听。",
            "钟鼎与山林，人生各天性。"
        ],
        "title": "次韵夏侯太冲秀才",
        "id": "34ade70a-31dc-4c92-acee-47aa33e71b26"
    },
    {
        "author": "秦观",
        "paragraphs": [
            "汝南如一器，百千聚飞蚊。",
            "终然鼓狂闹，啾啾竟谁闻。",
            "议郎盛德后，清修继先芬。",
            "未试霹雳手，低回从此君。",
            "学官冷于水，虀盐度朝曛。",
            "间蒙相煖热，破忧发孤欣。",
            "君今又复去，冀北遂空羣。",
            "岂无一樽酒，谁与通殷勤。",
            "大梁多豪英，故人满青云。",
            "为谢黄叔度，鬓毛今白纷。"
        ],
        "title": "送张和叔兼简黄鲁直",
        "id": "db888fe6-0f1e-425a-a599-11032171439e"
    },
    {
        "author": "秦观",
        "paragraphs": [
            "双瞳夹镜权协月，尾鬣萧森泽于发。",
            "鞍衔不施缰复脱，旁无驭者气腾越。",
            "地如砥平丘陇灭，天寒日暮抱饥渴。",
            "骧首号鸣思一发，超轶绝尘入恍忽。",
            "东门金铸久销歇，曹霸丹青亦云没。",
            "頼有龙眠戏挥笔，眼前时见千里骨。",
            "玉台阊阖相因依，嗟尔龙媒空自奇。",
            "鸾旗日行三十里，焉用逐风追电为。"
        ],
        "title": "题騕褭图",
        "id": "f80fc409-28ce-4773-8604-1a89d72b690b"
    },
    {
        "author": "秦观",
        "paragraphs": [
            "君不见相如容貌穷不枯，卓氏耻之分百奴。",
            "一朝奉指使筇筰，驷马赤车从万夫。",
            "仲元君平更高妙，寄食耕卜霜眉须。",
            "两川人物古不乏，数子风流今可无。",
            "参军少年饱经术，期作侍中司御壶。",
            "老披青衫更矍铄，上马不用儿孙扶。",
            "一朝忽解印绶去，耻将诗礼攘裙襦。",
            "悬知百年事已定，却笑列仙形甚臞。",
            "东阡北陌西风入，瑞草桥边人叫呼。",
            "想见红围照白发，颓然醉卧文君垆。"
        ],
        "title": "和东坡红鞓带",
        "id": "7bc899f8-a173-462e-8874-0a6c5d9a2b0f"
    },
    {
        "author": "秦观",
        "paragraphs": [
            "嵩峰何其高，峰高气尤清。",
            "念昔秋欲老，从公峰下行。",
            "古木上参天，哀禽报新晴。",
            "脩涂云外转，槁叶风中零。",
            "曛黑度伊水，眇然古今情。",
            "黎明出龙门，山川莽难名。",
            "信美非吾土，顾瞻怀楚萍。",
            "美人天一方，伤哉谁目成。",
            "黄绶我聊尔，白鸥公勿惊。",
            "糟醨可餔啜，古人忌偏醒。"
        ],
        "title": "和王忠玉提刑",
        "id": "2441c42c-fc65-4ac4-bc76-1b9f9314d823"
    },
    {
        "author": "秦观",
        "paragraphs": [
            "黄冠初饮何人酒，径醉颓然不知久。",
            "风吹化石楚山阿，藤蔓缠身藓封口。",
            "常随白鹤亦飞去，但有衣冠同不朽。",
            "异物终为贤俊得，野老田夫岂宜有。",
            "华阴杨公香桉吏，一见遂作忘年友。",
            "日暮西垣视草归，往往对之倾数斗。",
            "大梦之间无定论，启母望夫天所诱。",
            "谷城或与子房期，西域更为陈那吼。",
            "我疑黄冠反见玩，若此坚顽定醒否。",
            "何当一笑凌苍霞，顾谢主人聊举手。"
        ],
        "title": "题杨康功醉道士石",
        "id": "b508a8a6-b524-4f49-90d5-1745f8f20286"
    },
    {
        "author": "秦观",
        "paragraphs": [
            "越绝山川远相属，万壑千巖抱青绿。",
            "卧龙一峰称是奇，遶趾清漪如带束。",
            "镜水春生鶂尾衔，稽山日暮猿声续。",
            "三休上与蓬莱接，登眺使人遗宠辱。",
            "我昔东游观禹穴，痛饮狂歌得所欲。",
            "上天何曾有官府，鸾凤日日遭鞭扑。",
            "僧坊画壁阅几徧，神妙难忘独金粟。",
            "华胥梦断已十年，又见春风煮饧粥。",
            "苎罗若耶固依旧，可怜云月谁追逐。",
            "故人淡泊出天性，鹪鹩巢林一枝足。",
            "不肯弦歌甘筦库，还同市门隠梅福。",
            "惟应月下小丛歌，尚有哀音传旧俗。"
        ],
        "title": "送蔡子骧用蔡子骏韵",
        "id": "dcabfd3e-3727-47b8-9294-ee00d5dbcbca"
    },
    {
        "author": "秦观",
        "paragraphs": [
            "我观人间世，无如醉中真。",
            "虚空为消陨，况乃百忧身。",
            "惜哉知此晚，坐令华发新。",
            "圣人难骤得，得且致贤人。"
        ],
        "title": "饮酒诗四首  其一",
        "id": "97ff81a8-54a5-4035-8f3b-e9fc44ad5fc1"
    },
    {
        "author": "秦观",
        "paragraphs": [
            "左手持蟹螯，举觞属云汉。",
            "天生此神物，为我洗忧患。",
            "山川同恍惚，鱼鸟共萧散。",
            "客至壶自倾，欲去不容间。"
        ],
        "title": "饮酒诗四首  其二",
        "id": "b019db8c-3693-44f6-ab2a-3344df15b2c3"
    },
    {
        "author": "秦观",
        "paragraphs": [
            "客从南方来，酌我一瓯茗。",
            "我酌初不啜，彊啜且复醒。",
            "既凿浑沌氏，遂出华胥境。",
            "操戈逐儒生，举觞还酩酊。"
        ],
        "title": "饮酒诗四首  其三",
        "id": "3928f3da-2e8b-4dd2-bc02-7da3a9a8971c"
    },
    {
        "author": "秦观",
        "paragraphs": [
            "雷觞淡如水，经年不濡唇。",
            "爰有扰龙系，为造英灵春。",
            "英灵韵甚高，蒲萄难为邻。",
            "他年血食汝，应配杜康神。"
        ],
        "title": "饮酒诗四首  其四",
        "id": "6d8cc84a-db39-4350-8a85-1d24a6e3dcb1"
    },
    {
        "author": "秦观",
        "paragraphs": [
            "平生乐渔钓，放浪江湖间。",
            "兀兀寄幽艇，不忧浪如山。",
            "闻君城郭居，左右羣书环。",
            "有斋亦名艇，何时许追攀。",
            "钓古不钓今，所得孔与颜。",
            "不然如尔祖，跨鹤出云寰。"
        ],
        "title": "艇斋",
        "id": "12701659-bad1-4729-a2d6-3f01207a9a54"
    },
    {
        "author": "秦观",
        "paragraphs": [
            "兔饥食山林，兔渴饮川泽。",
            "与人不瑕玼，焉用苦求索。",
            "天寒草枯死，见窘何太迫。",
            "上有苍鹰祸，下有黄犬厄。",
            "一死无足悲，所耻败头额。",
            "敢期挥金遇，倒橐无难色。",
            "虽乖猎者意，颇塞仁人责。",
            "兔兮兔兮听我言，月中仙子最汝怜。",
            "不如亟返月中宿，休顾商巖并岳麓。"
        ],
        "title": "和裴仲谟放兔行",
        "id": "10def70e-6a33-4cbe-9b1a-2d50b5fd8053"
    },
    {
        "author": "秦观",
        "paragraphs": [
            "仲将题凌云，比讫须尽白。",
            "陆展媚侧室，星星染为黑。",
            "人生如寄耳，况复形与色。",
            "泽壑藏山舟，夜半输有力。",
            "厖眉三不遇，已矣何所惜。",
            "二毛赋秋兴，自爱颇姑息。",
            "闻诸古竺干，毛发因地得。",
            "数穷反其本，蝼螘得而食。",
            "妙年光可鉴，烱若鸦羽戢。",
            "映梳渐萧肃，变化了无隙。",
            "所以梵志云，昔人已非昔。",
            "皤然君勿笑，子羽以貌失。",
            "信美如客儿，终翦施摩诘。",
            "我作白须行，而得养生术。"
        ],
        "title": "和裴仲谟摘白须行",
        "id": "7f0702b5-0b33-40d8-9595-662ba963af64"
    },
    {
        "author": "秦观",
        "paragraphs": [
            "力田不逢年，识者未宜闵。",
            "他时岁在金，百两无虚稛。",
            "士生当自量，天道平如准。",
            "汝兄鲁叔山，正坐不前谨。",
            "有琴亦无弦，何心尚求轸。",
            "客来欲颓玉，大白辄满引。",
            "官长既屡骂，诸生亦时冁。",
            "一口吸西江，玄哉居士蕴。",
            "岁寒知苍松，日暮识丹槿。",
            "梦想八九椽，森然罗玉笋。"
        ],
        "title": "觌觏二弟作小室请书鲁直名曰寄寂作此寄之用孙子实韵",
        "id": "bd312289-1499-4269-837c-5e4cc9f2cfaf"
    },
    {
        "author": "秦观",
        "paragraphs": [
            "洛水沄沄天上动，道入隋渠下梁宋。",
            "宋都堤上十二亭，一一飞惊若鸾凤。",
            "光华远继周王雅，宴喜还归鲁侯颂。",
            "玉觞严令肃衣冠，金缕哀音绕梁栋。",
            "娟娟残月照波翻，习习暖风吹鸟哢。",
            "何处高帆落文鹢，谁家骏马嘶征鞚。",
            "柳枝芳草恨连天，暮雨朝云同昨梦。",
            "借问亭名制者谁，留守王公才望重。",
            "胸中云梦吞八九，日解千牛节皆中。",
            "祥符相公实曾祖，庭列三槐多伯仲。",
            "承明厌直出荆州，转守此都行大用。",
            "此都去天才尺五，交广荆扬归引控。",
            "兔园事迹化黄埃，清泠文雅堪长恸。",
            "舳舻衔尾车挂轊，昨日出迎今日送。",
            "送故迎新无已时，古往今来相戏弄。",
            "亭下嵚崎淮海客，末路逢公诗酒共。",
            "一樽明日难重持，岂恤官期后芒种。",
            "今年气候颇云早，夭矫梅花春欲纵。",
            "行见亭中祖帐开，千乘送公归法从。"
        ],
        "title": "南都新亭行寄王子发",
        "id": "4886a041-aa1a-49a3-a931-cac707d7154d"
    },
    {
        "author": "秦观",
        "paragraphs": [
            "昔年淮海未，邂逅安期生。",
            "记我有灵骨，法当游太清。",
            "区中缘未断，方外道难成。",
            "一落世间网，五十换嘉平。",
            "夜参半不寝，披衣涕纵横。",
            "誓当反初服，仍先谢诸彭。",
            "晞发阳之阿，餔餟太和精。",
            "心将虚无合，身与元气并。",
            "陟降三境中，高真相送迎。",
            "琅函纪前绩，金蒲锡嘉名。",
            "耿光洞寥廓，不借日月明。",
            "故栖黄埃裹，绝想空复情。"
        ],
        "title": "反初",
        "id": "ce004cf2-3c71-4539-9741-7c547ebe372d"
    },
    {
        "author": "秦观",
        "paragraphs": [
            "鲜鲫经年渍醽醁，团脐紫蟹脂填腹。",
            "后春莼茁滑于酥，先社姜芽肥胜肉。",
            "凫卵累累何足道，饤饾盘餐亦时欲。",
            "淮南风俗事瓶罂，方法相传为旨蓄。",
            "鱼鱐蜃醢荐笾豆，山蔌溪毛例蒙录。",
            "辄送行庖当击鲜，泽居备礼无麋鹿。"
        ],
        "title": "寄莼姜法鱼糟蟹",
        "id": "a630d3f0-6348-460b-a642-3671d8b6d397"
    },
    {
        "author": "秦观",
        "paragraphs": [
            "精思洞元化，白日升高旻。",
            "俯仰凌倒景，龙行速如神。",
            "半道过紫府，弭节聊逡巡。",
            "金床设宝几，璀璨明月珍。",
            "僊者二三子，眷然骨肉亲。",
            "饮我霞一杯，放怀暖如春。",
            "遂朝玉虚上，冠剑班列真。",
            "无端拜失仪，放斥令自新。",
            "云霄难遽返，下土多埃尘。",
            "淮南守天庖，嗟我实何人。"
        ],
        "title": "精思",
        "id": "1eff517d-6071-424c-ba63-6c64a24ca174"
    },
    {
        "author": "秦观",
        "paragraphs": [
            "公于万事轻，独嗜山水重。",
            "寓直西掖垣，沧洲长入梦。",
            "广陵一都会，厨酒万斯瓮。",
            "每叹阙登临，持此将焉用。",
            "比持苏台节，论鬰缙绅共。",
            "翻云美泉石，汔可小嬉弄。",
            "匆匆治行李，草草别宾从。",
            "乃知仁智心，所乐异庸众。",
            "梅花发春端，百卉日兴动。",
            "公等行复反，台阁俟鸾凤。"
        ],
        "title": "送杨康功守苏",
        "id": "fb0eaad1-edf1-443b-b475-d1809283665f"
    },
    {
        "author": "秦观",
        "paragraphs": [
            "偶戏失班龙，坐谪昆仑阴。",
            "昆仑一何高，去天无数寻。",
            "嘉禾穗盈车，珠玉烱成林。",
            "天飘时一拂，清哀动人心。",
            "一面四百门，宫谯云气侵。",
            "阙然竹使符，难矣暂登临。",
            "羣仙来按行，怜我久滞淫。",
            "力请始云免，反室岁已深。",
            "亲朋喜我来，感叹或霑襟。",
            "尘寰君勿悲，殊胜巢嵚崟。"
        ],
        "title": "偶戏",
        "id": "2bcf5d05-bdf6-4065-90f2-b3c9005e97bf"
    },
    {
        "author": "秦观",
        "paragraphs": [
            "故山无期大刀头，黄尘溽暑未罢休。",
            "步云之篇忽我投，便见冰玉悬清秋。",
            "顺兴山川甲闽瓯，无风万壑松飕飕。",
            "步云之人人品优，御风御寇真其俦。",
            "仙人乘槎凌斗牛，回环十见天星周。",
            "猿鹤忽惊空蕙帐，周家正要磻溪望。"
        ],
        "title": "次韵黄冕仲寄题顺兴步云阁",
        "id": "229262be-c65b-4afe-98c0-44957ed4718a"
    },
    {
        "author": "秦观",
        "paragraphs": [
            "元气钟英伟，东皇赋炳灵。",
            "蓂敷十一叶，椿茂八千龄。",
            "汗血来西极，抟风出北溟。",
            "之无分襁褓，诗礼学趋庭。",
            "妙质珠遗海，高材刃发硎。",
            "亟更芸阁祕，屡直琐闱青。",
            "史笔开凡例，纶言正纬经。",
            "文昌频曳履，京兆屡空囹。",
            "遂总台纲纪，常参国典刑。",
            "两宫隆眷遇，诸夏耸瞻听。",
            "武略驱雷电，文锋粲斗星。",
            "乞闲辞亢满，分逸下青冥。",
            "骑引双朱服，腰横万宝钉。",
            "明峰春矗矗，汝水暮泠泠。",
            "散策花间径，挥犀水上亭。",
            "壶觞延墨客，灯烛按歌伶。",
            "周衮归公旦，商巖梦武丁。",
            "久闻虚揆席，伫见返皇扃。",
            "别数汾阳考，重镌宋父铭。",
            "巍然庙堂上，永作世仪形。"
        ],
        "title": "正仲左丞生日",
        "id": "33068894-7866-4a9f-af3a-9bf1f7b25dc6"
    },
    {
        "author": "秦观",
        "paragraphs": [
            "犬以守御用，老惫将何为。",
            "踉跄劣于行，累然抱渴饥。",
            "主人恩义易，勿为升斗资。",
            "黾勉不肯去，犹若恋藩篱。",
            "屠脍意得逞，烹庖在须斯。",
            "糟糠固非意，豚矢同一时。",
            "念昔初得宠，青缰缠閟丝。",
            "饲养候饥饱，动止常相随。",
            "胡云不终始，委逐在衰迟。",
            "犬死不足道，固为主人悲。"
        ],
        "title": "病犬",
        "id": "d3218b75-25f5-454b-a394-abd8ba892afb"
    },
    {
        "author": "秦观",
        "paragraphs": [
            "瞳人剪水腰如束，一幅乌纱裹寒玉。",
            "飘然自有姑射姿，回看粉黛皆尘俗。",
            "雾合云窗人莫窥，门前车马任东西。",
            "礼罢晓坛春日静，落红满地乳鸦啼。"
        ],
        "tags": [
            "写人",
            "女子",
            "写人诗"
        ],
        "title": "赠女冠畅师",
        "id": "15322cc9-393c-418f-9a00-cf9159934a16"
    },
    {
        "author": "秦观",
        "paragraphs": [
            "天镵海滨石，鬰若龟毛绿。",
            "信为小仇池，气象宛然足。",
            "连巖下空洞，鼎张彭亨腹。",
            "双峰照清涟，春眉镜中蹙。",
            "疑经女娲炼，或入金华牧。",
            "鑪熏充云气，研滴当川渎。",
            "尤物足移人，不必珠与玉。",
            "道旁初无异，汉将疑虎伏。",
            "支机亦何据，但出君平卜。",
            "奇礓入华林，倾都自追逐。",
            "我愿作陈那，令吼震山谷。",
            "一拳既在梦，二驹空所欲。",
            "大士舍宝陀，仙人遗句曲。",
            "惟诗落人间，如传置邮速。"
        ],
        "title": "和子瞻双石",
        "id": "e1469977-e592-4b53-8142-d6b1a830fe66"
    },
    {
        "author": "秦观",
        "paragraphs": [
            "建安自古多俊髦，徐子磊落尤其豪。",
            "论兵说剑走湖海，身勤事左无所遭。",
            "绿林五校已屠脍，黑衣三卫羞徒劳。",
            "归来故山便卜筑，脱弃万事轻鸿毛。",
            "横前涧水漱哀玉，傍舍老枥藏飞猱。",
            "山蔬何用媿粱肉，鹤氅未必输青袍。",
            "追寒弄月有真意，慎勿轻语传儿曹。"
        ],
        "title": "徐得之闲轩",
        "id": "9d65e0b4-2ab6-4e45-b40a-6e46f85faca5"
    },
    {
        "author": "秦观",
        "paragraphs": [
            "骆越风俗殊，有疾皆勿药。",
            "束带趋祀房，用史巫纷若。",
            "弦歌荐茧栗，奴士洽觞酌。",
            "呻吟殊未央，更把鸡骨灼。"
        ],
        "title": "雷阳书事  其一",
        "id": "7d8eaf55-b7a7-445a-b37e-65e4c1d0b853"
    },
    {
        "author": "秦观",
        "paragraphs": [
            "一笛一腰鼓，鸣声甚悲凉。",
            "借问此何为，居人朝送殇。",
            "出郭披莽苍，磨刀向猪羊。",
            "何须作佳事，鬼去百无殃。"
        ],
        "title": "雷阳书事  其二",
        "id": "c21994c3-f8dd-43ee-aad8-22960c31c077"
    },
    {
        "author": "秦观",
        "paragraphs": [
            "旧传日南郡，野女出成群。",
            "此去尚应远，东门已如云。",
            "蚩氓托丝布，相就通慇懃。",
            "可怜秋胡子，不遇卓文君。"
        ],
        "title": "雷阳书事  其三",
        "id": "77d1c9ea-7c54-4a82-8af0-fb629d43770f"
    },
    {
        "author": "秦观",
        "paragraphs": [
            "白发坐钩党，南迁海濒州。",
            "灌园以餬口，身自杂苍头。",
            "篱落秋暑中，碧花蔓牵牛。",
            "谁知把锄人，旧日东陵侯。"
        ],
        "title": "海康书事十首  其一",
        "id": "659ceb02-7091-4972-8e6d-85a8a6474980"
    },
    {
        "author": "秦观",
        "paragraphs": [
            "荔子无几何，黄柑遽如许。",
            "迁臣不惜日，恣意移寒暑。",
            "层巢俯云木，信美非吾土。",
            "草芳自有时，鹎鵊何关汝。"
        ],
        "title": "海康书事十首  其二",
        "id": "9d15cd1d-eee4-4302-9d6f-fa56ebceef8b"
    },
    {
        "author": "秦观",
        "paragraphs": [
            "卜居近流水，小巢依嵚岑。",
            "终日数椽间，但闻鸟遗音。",
            "鑪香入幽梦，海月明孤斟。",
            "鹪鹩一枝足，所恨非故林。"
        ],
        "title": "海康书事十首  其三",
        "id": "9aaca6a7-7536-47f0-9052-fcd66b2937bf"
    },
    {
        "author": "秦观",
        "paragraphs": [
            "培塿无松栢，驾言出焉游。",
            "读书与意会，却扫可忘忧。",
            "尺蠖以时诎，其信亦非求。",
            "得归良不恶，未归且淹留。"
        ],
        "title": "海康书事十首  其四",
        "id": "8e76e392-02c7-40d4-aa6a-7a2078579c78"
    },
    {
        "author": "秦观",
        "paragraphs": [
            "粤女市无常，所至辄成区。",
            "一日三四迁，处处售虾鱼。",
            "青裙脚不袜，臭味猨与狙。",
            "孰云风土恶，白州生绿珠。"
        ],
        "title": "海康书事十首  其五",
        "id": "f8c25bc1-804a-471c-a8f4-5a5291b185c8"
    },
    {
        "author": "秦观",
        "paragraphs": [
            "海康腊己酉，不论冬孟仲。",
            "杀牛檛祭鼓，城郭为沸动。",
            "虽非尧历颁，自我先人用。",
            "大笑荆楚人，嘉平猎云梦。"
        ],
        "title": "海康书事十首  其六",
        "id": "b25526e8-f481-4b3e-8805-b72b973ddf99"
    },
    {
        "author": "秦观",
        "paragraphs": [
            "粲粲庵摩勒，作汤美无有。",
            "上客赋骊驹，玉奁开素手。",
            "那知苍梧野，弃置同刍狗。",
            "荆山玉抵鹊，此事繇来久。"
        ],
        "title": "海康书事十首  其七",
        "id": "90efa654-25ef-4633-b7c7-4dbf5862ed75"
    },
    {
        "author": "秦观",
        "paragraphs": [
            "裔土桑柘希，蚕月不纺绩。",
            "吴绡与鲁缟，取具{舟罔}船客。",
            "一朝南风发，家室相怵迫。",
            "半贾鬻我藏，倍称还君息。"
        ],
        "title": "海康书事十首  其八",
        "id": "7fcaf2b1-aa9a-4344-ad53-ff0aefd2c7c7"
    },
    {
        "author": "秦观",
        "paragraphs": [
            "一雨复一旸，苍茫飓风发。",
            "怒号兼昼夜，山海为颠蹶。",
            "云何大块噫，乃尔不可遏。",
            "黎明众窍虚，白日丽空阔。"
        ],
        "title": "海康书事十首  其九",
        "id": "9abe0fab-d770-439c-9f3b-970ac33f5b2d"
    },
    {
        "author": "秦观",
        "paragraphs": [
            "合浦古珠池，一熟胎如山。",
            "试问池边蜑，云今累年闲。",
            "岂无明月珍，转徙溟渤间。",
            "何关二千石，时至自当还。"
        ],
        "title": "海康书事十首  其一○",
        "id": "54841073-db43-487c-a3b1-740e56d76614"
    },
    {
        "author": "秦观",
        "paragraphs": [
            "翩翩曾公子，子猷定前身。",
            "嗜好准畴昔，了然不缁磷。",
            "寄食平准官，植竹当比邻。",
            "朝与竹相对，暮与竹相亲。",
            "安可一日无，此君真可人。"
        ],
        "title": "次韵曾存之啸竹轩",
        "id": "22aa6f3c-5def-41ae-b84d-8122419537b8"
    },
    {
        "author": "秦观",
        "paragraphs": [
            "服形百神朝，刳心万缘尽。",
            "我无退转境，何以有精进。",
            "戏为汗漫游，八极一何近。",
            "渺渺东海水，累累北邙坟。",
            "向来歌舞处，忽复成荒村。",
            "愚人如鹿耳，其死了无魂。",
            "孰知九霄间，玄圃枕昆仑。",
            "缁尘化人衣，苍萝谁与扪。"
        ],
        "title": "游仙二首  其一",
        "id": "c66688cb-1e52-4cb4-acb3-5b7b2bc78f88"
    },
    {
        "author": "秦观",
        "paragraphs": [
            "云车自天来，驾言游混茫。",
            "手持太一节，身佩使者章。",
            "龙虎傍夭矫，马龟伏以翔。",
            "朝元紫微上，所睹浩难量。",
            "宝网结万珠，参伍相焜煌。",
            "花品不知数，妙英拆玄房。",
            "宫殿随人身，处处辄清凉。",
            "危髾擢贞玉，高谢人间妆。",
            "二三古须眉，冠云带含光。",
            "遗我飞霞佩，副以明月珰。",
            "再拜敬服之，百毛发灵香。"
        ],
        "title": "游仙二首  其二",
        "id": "539dc3c6-a6bd-44c8-bc7e-e49d605f6e49"
    },
    {
        "author": "秦观",
        "paragraphs": [
            "与君涉世网，所得如钩温。",
            "念昔相乖离，俯仰变寒暄。",
            "把袂安可期，寄书嘱加餐。",
            "三年汝水滨，孤怀谁与言。",
            "末路非所望，联镳金马门。",
            "校文多豫暇，玄谈到羲轩。",
            "孰云笭箵小，史书垂后昆。",
            "匪惟以旧闻，牴牾良可刊。",
            "比枉病中作，笔端淮海奔。",
            "亟驾问所苦，兀坐一室闲。",
            "晤对不知夕，归途斗星翻。",
            "平时带十围，颇复减臂环。",
            "君其专精神，微恙不足论。",
            "恺悌神所劳，此理直如弦。"
        ],
        "title": "次韵答张文潜病中见寄",
        "id": "6377f731-e32b-40c2-b2ef-419599be9ff0"
    },
    {
        "author": "秦观",
        "paragraphs": [
            "鷃翔蓬蒿非所悲，鹏击风云非所喜。",
            "贵贱穷通尽偶然，回头总是东海水。",
            "我思田文昔相齐，朱袍照日如云霓。",
            "三千冠珮醉明月，清歌一曲倾玻璃。",
            "如今陈迹知何在，但见荒冢烟芜迷。",
            "又思原宪昔居鲁，门户东西闭环堵。",
            "杖藜对客骋高谈，自觉胸襟辈尧禹。",
            "如今寂寞已成尘，空有声名挂千古。",
            "送君去，何时回，世间如此令人哀。",
            "我徒驻足不可久，笑指白云归去来。"
        ],
        "title": "送乔希圣",
        "id": "3aae59b8-3cf0-41fc-94d2-31a1efd89c59"
    },
    {
        "author": "秦观",
        "paragraphs": [
            "松江浩无旁，垂虹跨其上。",
            "漫然衔洞庭，领略非一状。",
            "怳如阵平野，万马攒穹帐。",
            "离离云抹山，窅窅天粘浪。",
            "烟中渔唱起，鸟外征帆飏。",
            "愈知宇宙宽，斗觉东南壮。",
            "太史主文盟，诸豪尽诗将。",
            "超摇外形检，语笑供颉顽。",
            "㛹娟弃不追，拨剌亦从放。",
            "独留三百缸，聊用沃轩旷。"
        ],
        "tags": [
            "洞庭湖"
        ],
        "title": "与子瞻会松江得浪字",
        "id": "b0601117-7f9f-45fc-963c-3c3d43bb92f5"
    },
    {
        "author": "秦观",
        "paragraphs": [
            "投晓理竿栧，溪行耳目醒。",
            "虫鱼各萧散，云日共晶荧。",
            "水荇重深翠，烟山叠乱青。",
            "路回逢短榜，崖断点孤翎。",
            "丛薄开罗帐，沦漪写镜屏。",
            "疏篱窥窅窕，支港泛笭箵。",
            "远溆依微见，哀猱断续听。",
            "梦长天杳杳，人远树冥冥。",
            "旅思摇风旆，归期数月蓂。",
            "何时燃蜜炬，复听合前铃。"
        ],
        "title": "德清道中还寄子瞻",
        "id": "33cdc4c4-3974-47d4-9aab-b0a049917360"
    },
    {
        "author": "秦观",
        "paragraphs": [
            "满市花风起，平堤漕水流。",
            "不堪春解手，更为晚停舟。",
            "古埭天连雁，荒祠木蔽牛。",
            "杖藜聊复尔，转盼夕烟浮。"
        ],
        "title": "次韵子由题斗野亭",
        "id": "5af7246b-15eb-4c51-a3c0-b4d5d49ef4cd"
    },
    {
        "author": "秦观",
        "paragraphs": [
            "惟昔高堂梦，熊罴兆吉占。",
            "气钟西蜀秀，时应仲秋严。",
            "江汉挥犀尾，风云下笔尖。",
            "微辞追屈宋，精义到黄炎。",
            "操履森寒栢，名声耿夜蟾。",
            "击彊雕鹗健，治剧鸊鹈铦。",
            "使者旌旄易，将军印绶添。",
            "鸳鸿随步武，虎豹入韬钤。",
            "锦覆郎官被，彤垂太守襜。",
            "两行分蜜炬，十里上珠帘。",
            "礼士常悬榻，诛奸或奋髯。",
            "雨堂昏绛帐，风帙乱牙签。",
            "银汉星初换，金茎露已霑。",
            "欢声连北固，寿邑亘东渐。",
            "丽句充文几，奇香牣玉奁。",
            "簪绅五福具，罇俎四难兼。",
            "贱子真殊幸，清标获屡觇。",
            "误蒙雕朽木，猥辱画无盐。",
            "嘉运方熙洽，英才岂滞淹。",
            "伫公归法从，行道慰民瞻。"
        ],
        "title": "鲜于子骏使君生日",
        "id": "78070b09-dde5-4746-82c6-c68eebbc50d1"
    },
    {
        "author": "秦观",
        "paragraphs": [
            "楼阙过朝雨，参差动霁光。",
            "衣冠纷禁路，云气绕宫墙。",
            "乱絮迷春阔，荐花困日长。",
            "经旬辜酒伴，犹未献长杨。"
        ],
        "title": "辇下春晴",
        "id": "ee0f6e84-f33d-4dea-8727-0f31d36963ed"
    },
    {
        "author": "秦观",
        "paragraphs": [
            "睡起东轩下，悠悠春绪长。",
            "爬搔失幽啭，款欠堕危芳。",
            "蛛网留晴絮，蜂房受晚香。",
            "欲寻初断梦，云雾已冥茫。"
        ],
        "title": "睡起",
        "id": "fbc7cc96-cdcd-4bea-aeaf-1a64ea458154"
    },
    {
        "author": "秦观",
        "paragraphs": [
            "夹路山重复，参天树老苍。",
            "一区成小市，数埒引温汤。",
            "洗沐同幽客，餔餐就梵坊。",
            "未输朝市子，斗酒得西凉。"
        ],
        "title": "次韵莘老初至汤泉",
        "id": "1e623fe4-9f81-4e4e-bd40-b5b76eb2aeb9"
    },
    {
        "author": "秦观",
        "paragraphs": [
            "晚憩孤亭上，羸骖系断柯。",
            "荒门寒带路，空槛阔增波。",
            "往事青山在，余生白鸟过。",
            "诵言成绝唱，亹亹迫阴何。"
        ],
        "title": "过六合水亭怀裴博士次韵",
        "id": "19dc1c38-e97e-4ec9-9652-cc9eaff53582"
    },
    {
        "author": "秦观",
        "paragraphs": [
            "举眼趋浮末，斯人独好脩。",
            "青春三不惑，黄卷百无忧。",
            "玉出方流润，鸾停翠竹幽。",
            "相思自成韵，不必寄西邮。"
        ],
        "title": "怀孙子实",
        "id": "3d819868-f6ab-4bff-ad1f-c723abc54ab0"
    },
    {
        "author": "秦观",
        "paragraphs": [
            "一室如悬磬，人音尽不闻。",
            "老兵随卧起，漂母给朝曛。",
            "樊雉思秋野，鞲鹰望暮云。",
            "念归忘食事，日减臂环分。"
        ],
        "title": "对淮南诏狱二首  其一",
        "id": "45b47973-45bd-4ca9-bf2e-09048a2db816"
    },
    {
        "author": "秦观",
        "paragraphs": [
            "淮海行摇落，文书亦罢休。",
            "风霜欺独宿，灯火伴冥搜。",
            "笳动朱楼晓，参横粉堞秋。",
            "更拼飞镜破，应得大刀头。"
        ],
        "title": "对淮南诏狱二首  其二",
        "id": "70ceb5ba-6158-4d15-8ae0-eceb8c749a65"
    },
    {
        "author": "秦观",
        "paragraphs": [
            "嗜好清无滓，周旋粲有文。",
            "挥毫春在手，岸帻海生云。",
            "花鸟空撩我，莼鲈正属君。",
            "惟应读雌蜺，差不愧王筠。"
        ],
        "title": "次韵答米元章",
        "id": "c07b9bbb-1cd7-4118-b8df-bee3a5fe53c6"
    },
    {
        "author": "秦观",
        "paragraphs": [
            "乡国秋行暮，房栊日已暝。",
            "惊风多犯竹，破月不藏星。",
            "钩箔簷花动，抄书烛烬零。",
            "非关相见喜，自是眼长青。"
        ],
        "title": "宿参寥房",
        "id": "f338f41b-9d14-44ec-a1c0-df414e05fc17"
    },
    {
        "author": "秦观",
        "paragraphs": [
            "特起朝阳内，祠宫极邃清。",
            "高窗闚玉女，巨闑守昌明。",
            "盛掩秦诸畤，雄逾汉两京。",
            "垣横天上紫，洲露海中瀛。",
            "黄帝初龙跃，中原罢虎争。",
            "樵夫亦谈道，行旅不持兵。",
            "此地脩禳禬，于时保利亨。",
            "栢梁灾未几，陈宝诏重营。",
            "御帑金缯出，慈闱服玩并。",
            "标题动宸翰，撰次属鸿生。",
            "玉刻黄冠印，金书祕殿名。",
            "妙经藏洞观，真箓佩威盟。",
            "仙溜花间静，琼枝物外荣。",
            "肇禋承帝祉，肆眚顺民情。",
            "天施宁论报，风行不计程。",
            "近传闻磬管，时或见旄旌。",
            "海岳朝双阙，星辰集上楹。",
            "礼如尊太一，事异宠文成。",
            "大以圆丘报，长于至日迎。",
            "侍臣来祭告，法驾欲时行。",
            "厘事通元气，高真达孝诚。",
            "庆增黄帝系，寿续太阴精。",
            "西北夷门峻，东南辇路倾。",
            "云行博山气，风卷步虚声。",
            "符贶方期应，英髦各汇征。",
            "讴歌兴法从，可见泰阶平。"
        ],
        "title": "次韵蒋颖叔南郊祭告上清储祥宫",
        "id": "382a44ee-36cf-4328-853b-6c30feb1aef3"
    },
    {
        "author": "秦观",
        "paragraphs": [
            "庭木双株茂，盆池一掬悭。",
            "支颐鱼出乐，入眦鸟知还。",
            "老境行将及，仙书读未闲。",
            "因君歌凤过，通昔梦归山。"
        ],
        "title": "次韵米元章斋居即事",
        "id": "c51937e1-d45b-472f-8333-1ac2ee993298"
    },
    {
        "author": "秦观",
        "paragraphs": [
            "白发三冬学，青衫八尺身。",
            "谁知人上杰，聊作吏中循。",
            "挥翰通元气，开编友古人。",
            "寄声张氏子，曲逆岂长贫。"
        ],
        "title": "次韵酬陈传道",
        "id": "3f8da5b6-2fe4-4850-825a-2c7e7ceba512"
    },
    {
        "author": "秦观",
        "paragraphs": [
            "楚国陈夫子，周南颇滞留。",
            "弊袍披槁叶，瘦马兀扁舟。",
            "药饵过三伏，文书散百忧。",
            "何人共禅悦，居士有浮休。"
        ],
        "title": "次韵传道自适兼呈都司芸叟学士",
        "id": "5b388aac-869b-45c1-ad3f-a6438aea3468"
    },
    {
        "author": "秦观",
        "paragraphs": [
            "宝历开新岁，春回斗柄东。",
            "漪生天际水，冻解日边风。",
            "浩荡依苹起，侵寻带雪融。",
            "江河霜练静，池沼玉奁空。",
            "鱼藻雍容里，云霄俯仰中。",
            "更无舟楫碍，从此百川通。"
        ],
        "title": "拟郡学试东风解冻",
        "id": "0cd52ddc-af72-4bd7-82f8-ce4361217226"
    },
    {
        "author": "秦观",
        "paragraphs": [
            "原庙初更十二章，还舆诏跸幸诸庠。",
            "法天辟水遥迎仗，应月深衣不乱行。",
            "风动四夷将遣子，礼行三舍遂宾王。",
            "前知此举追虞氏，果有球音发舜堂。"
        ],
        "title": "驾幸太学",
        "id": "1ccc90b2-23f9-4b0b-9ea7-76282d306cb3"
    },
    {
        "author": "秦观",
        "paragraphs": [
            "长官平昔嗜林丘，僧与开亭待胜游。",
            "修竹回环扶碧瓦，小池方折转清流。",
            "春深鶗鴂催诗句，夜静蟾蜍入酒舟。",
            "只恐政成留不得，县人空此忆韦游。"
        ],
        "title": "题阎求仁虚乐亭",
        "id": "fc3c610e-fc0e-47a8-8651-818a2ac52977"
    },
    {
        "author": "秦观",
        "paragraphs": [
            "一辞行旆楚亭皋，几为登临挂鬰陶。",
            "蓬断草枯时节晚，山长水远梦魂劳。",
            "流传玉刻皆黄绢，早晚金闺报大刀。",
            "宣室方疑鬼神事，顺风行看驶鸿毛。"
        ],
        "title": "怀李公择学士",
        "id": "82894c64-0ee6-4d32-89bf-6378444c0907"
    },
    {
        "author": "秦观",
        "paragraphs": [
            "满斛泠泠注不穷，幻尘干慧洗皆空。",
            "法流水接诸天上，神瀵香闻一国中。",
            "金粟示为除病恼，跋陀仍已获圆通。",
            "马蹄又入风埃去，回首吴吟谢迮翁。"
        ],
        "title": "题汤泉二首  其一",
        "id": "4920ea1b-ba1d-4b85-93ba-a10b2f8fbe36"
    },
    {
        "author": "秦观",
        "paragraphs": [
            "温井霜寒碧甃澄，飞尘不动玉奁清。",
            "老翁仙去羸骖共，太子东归废沼平。",
            "据石聊为宝陀观，决渠还落堰溪声。",
            "浣肠灌顶虽殊事，一洗劳生病恼轻。"
        ],
        "title": "题汤泉二首  其二",
        "id": "29dbb3bc-80f0-4fe6-b60d-9ce893811b92"
    },
    {
        "author": "秦观",
        "paragraphs": [
            "诛茅北户结圆庐，从事风流入画图。",
            "珠箔粉垣藏混沌，葛巾藜杖造虚无。",
            "春闲居士天花室，昼静仙人白玉壶。",
            "遥想吏行凫鹜散，沉烟一穗对团蒲。"
        ],
        "title": "寄题王钦之自圆庵",
        "id": "b4382299-d27d-49e1-abb9-bd728eb31042"
    },
    {
        "author": "秦观",
        "paragraphs": [
            "缥缈云峦欲尽头，洒然华构引飞流。",
            "朱盘潋滟开冰鉴，碧甃萦纡走玉虬。",
            "毛骨渐惊超浊界，风烟骤觉变清秋。",
            "更怜白足如霜句，可羨溪边六逸游。"
        ],
        "title": "流觞亭并次韵二首  其一",
        "id": "14326552-094f-4962-a7c5-38bd9fe3dd2a"
    },
    {
        "author": "秦观",
        "paragraphs": [
            "卧龙西畔北池头，水擘华堂瑟瑟流。",
            "几曲漪涟盘翠带，一峰孤秀浴苍虬。",
            "香囊近午清无汗，素扇生凉爽入秋。",
            "待唤画师来貌取，图成便是竹溪游。"
        ],
        "title": "流觞亭并次韵二首  其二",
        "id": "a48a63b9-aa0d-4046-854d-98bf43d9c2b5"
    },
    {
        "author": "秦观",
        "paragraphs": [
            "路转横塘入乱峰，遍寻萧洒兴无穷。",
            "楼台特起喧卑外，村落随生指点中。",
            "溪傍五云清逗玉，松分八面翠成宫。",
            "归途父老欣相语，今日程公昔谢公。"
        ],
        "title": "游龙门山次程公韵",
        "id": "b0d56c19-5f5d-4d4b-9f80-c221dd569e20"
    },
    {
        "author": "秦观",
        "paragraphs": [
            "灵祠真馆閟山隈，形势相高对越台。",
            "莓径翠依屏上转，藕花红绕鉴中开。",
            "鹤衔宝箭排烟去，龙护金书带雨来。",
            "夹道万星攒骑火，满城争看使君回。"
        ],
        "title": "游龙瑞宫次程公韵",
        "id": "b714b56d-72a5-46a9-a181-8fcc58b94d4a"
    },
    {
        "author": "秦观",
        "paragraphs": [
            "东阡北陌坐淹时，偶为高风振羽仪。",
            "十丈莲花开处远，三年楮叶刻成迟。",
            "鬓毛但速安仁老，钱粟难输曼倩饥。",
            "尚頼故人遥省忆，发挥春色有新诗。"
        ],
        "title": "次韵朱李二君见寄二首    其一",
        "id": "859edb31-01f4-47ba-b6ad-15be4001ffa7"
    },
    {
        "author": "秦观",
        "paragraphs": [
            "万古流空一鸟沉，衣冠常苦事违心。",
            "七行俱下知君旧，四者难并笑我今。",
            "梅已偷春成国色，云犹凭腊造天阴。",
            "美人绿绮烦遥赠，莫致南金增永吟。"
        ],
        "title": "次韵朱李二君见寄二首    其二",
        "id": "fc143cbe-8d7f-44e8-b7a2-b2ed94f5eada"
    },
    {
        "author": "秦观",
        "paragraphs": [
            "长年忧患百端慵，开斥僧坊颇有功。",
            "地撤蔽亏僧界浄，人除荒秽玉奁空。",
            "青天并入挥毫里，白鸟时兴隠几中。",
            "最是人间佳绝处，梦残风铁响丁东。"
        ],
        "title": "睡足轩二首    其一",
        "id": "eea30088-9fa6-4609-82f0-bea125e5a6da"
    },
    {
        "author": "秦观",
        "paragraphs": [
            "数椽空屋枕清流，一榻萧然散百忧。",
            "终日掩关尘境谢，有时开卷古人游。",
            "鸣鸠去后沧浪晚，飞雨来初菡萏秋。",
            "此处便令君睡足，何须云梦泽南州。"
        ],
        "title": "睡足轩二首    其二",
        "id": "af3da188-8c2d-4180-81a8-287fc9fee1a1"
    },
    {
        "author": "秦观",
        "paragraphs": [
            "一出承明七换麾，君恩复许上彤墀。",
            "白衣苍狗无常态，璞玉浑金有定姿。",
            "天上图书森似旧，人间岁月浪如驰。",
            "鼇头只在蓬山畔，行赴蟠桃熟后期。"
        ],
        "title": "寄孙莘老少监",
        "id": "b1471378-edcc-43ee-abf4-9a635b7e127f"
    },
    {
        "author": "秦观",
        "paragraphs": [
            "淮海相逢一解颜，纷纷岁月梦魂间。",
            "初惊渔艇迷花去，忽认星槎拂斗还。",
            "桂岭暮登猿断续，槐堂春到鸟绵蛮。",
            "石渠旧议行当复，未信佳时得自闲。"
        ],
        "title": "次韵马忠玉喜王定国还自滨州",
        "id": "fec5f9c5-43ac-429d-a059-5db5a963a53a"
    },
    {
        "author": "秦观",
        "paragraphs": [
            "节旄淮畔脱秋风，忽跨鲸鱼上碧空。",
            "华秀两跗当重露，文成五色在高桐。",
            "江南又说衣冠盛，廷右仍瞻礼乐隆。",
            "朝睍既升淮海见，瀌瀌雨雪自消融。"
        ],
        "title": "寄李公择郎中",
        "id": "1c238b86-9437-4c20-8066-6769b3552928"
    },
    {
        "author": "秦观",
        "paragraphs": [
            "旗亭解手屡冬春，闻道归来白发新。",
            "马革裹尸心未艾，金龟换酒气方震。",
            "梦魂偷遶边城月，道从公穿禁路尘。",
            "知有新编号横槊，为凭东使寄淮滨。"
        ],
        "title": "寄李端叔编修",
        "id": "9d34519b-6592-4d31-ae25-66ef1361a1d4"
    },
    {
        "author": "秦观",
        "paragraphs": [
            "倪郎才韵照冰壶，北向开轩颇自娱。",
            "簷度蕙风鸣鴶鵴，壁经梅雨画螔蝓。",
            "觥筹交错银河挂，文史纵横角簟铺。",
            "官舍私居同是漫，莫嗟三径就荒芜。"
        ],
        "title": "寄题倪敦复北轩",
        "id": "f1b2d284-6c9f-465e-b453-89decc63941e"
    },
    {
        "author": "秦观",
        "paragraphs": [
            "侠气轩轩翰墨场，邅回世路鬓成霜。",
            "出从车马行千里，归与琴书寄一方。",
            "鸟啭入帘春欲破，炉香侵梦日初长。",
            "扁舟会有山阳役，聊借狂夫挹酒浆。"
        ],
        "title": "寄题卢君斗斋",
        "id": "e2222bfe-53c3-481a-9f0d-15b87440c2f5"
    },
    {
        "author": "秦观",
        "paragraphs": [
            "并州令尹古人风，淮海相忘十载中。",
            "丽句晓披花绰约，清谈初扣玉丁东。",
            "追攀昔共猗玕子，嗜好今同桑苎翁。",
            "所惜华船轻解繂，未窥笠泽故书丛。"
        ],
        "title": "次韵酬周开祖宣义",
        "id": "be37f4ac-7063-4d57-b326-893f1548afe6"
    },
    {
        "author": "秦观",
        "paragraphs": [
            "子猷风味最诸王，试吏聊怀筦库章。",
            "鹄峙碧桐初振羽，珠遗沧海渐腾光。",
            "淮山暮眺千峰擢，洛水秋输万鹢翔。",
            "顾我行为大梁役，一巵薄酒话愁肠。"
        ],
        "title": "送王元龙赴泗州",
        "id": "57b8a997-2da9-457d-8c22-e4c5fbbe4956"
    },
    {
        "author": "秦观",
        "paragraphs": [
            "萧瑟通池閟茂林，岸傍无复属车音。",
            "涵春似恨隋家远，涨晓疑连蜀井深。",
            "鬭草事空烟冉冉，司花人远树阴阴。",
            "劳生俛仰成陈迹，纵有遗声可用寻。"
        ],
        "title": "广陵五题 次韵子由题九曲池",
        "id": "2161e726-6fa0-4b8c-bedb-a9194d3c6b6d"
    },
    {
        "author": "秦观",
        "paragraphs": [
            "栋宇高开古寺间，尽收佳处入雕栏。",
            "山浮海上青螺远，天转江南碧玉宽。",
            "雨槛幽花滋浅泪，风巵清酒涨微澜。",
            "游人若论登临美，须作淮东第一观。"
        ],
        "title": "广陵五题 次韵子由题平山堂",
        "id": "04f8348f-49a0-4bdd-b5f1-2c438431e082"
    },
    {
        "author": "秦观",
        "paragraphs": [
            "蜀冈精气滀多年，故有清泉发石田。",
            "乍饮肺肝俱澡雪，久窥杖屦亦轻便。",
            "炊成香稻流珠滑，煮出新茶泼乳鲜。",
            "坐使二公乡思动，放杯西望欲挥鞭。"
        ],
        "title": "广陵五题 次韵子由题蜀井",
        "id": "f04902e2-1b94-4690-a910-d92393aee97e"
    },
    {
        "author": "秦观",
        "paragraphs": [
            "昆仑左右两招提，中起孤高雉堞西。",
            "不见烧香成宿雾，虚传裁锦作障泥。",
            "萤流花苑飞星乱，芜满春城绿发齐。",
            "长忆凭栏风雨后，断虹明处海天低。"
        ],
        "title": "广陵五题 次韵子由题摘星亭",
        "id": "fb541f6a-7634-4b1c-9b9e-0586ba2ded40"
    },
    {
        "author": "秦观",
        "paragraphs": [
            "古佛悲怜得度人，应缘来现比丘身。",
            "水流月落知何处，花发鶑啼又一春。",
            "方外笑谈清似玉，梦中烦恼细如尘。",
            "老僧自说从居此，却悔平时事远巡。"
        ],
        "title": "广陵五题 次韵子由题光化塔",
        "id": "ee68db28-9c34-43f9-81da-3e21de70da4e"
    },
    {
        "author": "秦观",
        "paragraphs": [
            "云峰一变隔炎凉，犹喜重来饭积香。",
            "宿鸟水干迎晓闹，乱帆天际受风忙。",
            "青鞋踏雨寻幽径，朱火笼纱语上方。",
            "珍重故人敦妙契，自怜身世两微茫。"
        ],
        "title": "次韵子瞻赠金山宝觉大师",
        "id": "25c6826b-cc68-4fb9-aea3-96e8ca766ba3"
    },
    {
        "author": "秦观",
        "paragraphs": [
            "画舫珠帘出缭墙，天风吹到芰荷乡。",
            "水光入座杯盘莹，花气侵人笑语香。",
            "翡翠侧身窥渌酒，蜻蜓偷眼避红妆。",
            "蒲萄力缓单衣怯，始信湖中五月凉。"
        ],
        "title": "游鉴湖",
        "id": "db271a2c-9005-4b3f-9512-d8ec96cb7200"
    },
    {
        "author": "秦观",
        "paragraphs": [
            "阴阴古殿注脩廊，海伯川灵俨在傍。",
            "一代衣冠埋石窆，千年风雨锁梅梁。",
            "碧云暮合稽山暗，红芰秋开鉴水香。",
            "令我免鱼繇帝力，恨无歌舞奠椒浆。"
        ],
        "title": "谒禹庙",
        "id": "9eb2d803-888f-4b21-9200-b130385b6dc7"
    },
    {
        "author": "秦观",
        "paragraphs": [
            "雄簷杰槛跨峥嵘，席上风云指顾生。",
            "千里胜形归俎豆，七州和气入箫笙。",
            "人游晚岸朱楼远，鸟度晴空碧嶂横。",
            "今夜请看东越分，藩星应带少微明。"
        ],
        "title": "蓬莱阁",
        "id": "434b4936-720e-44c0-8e3e-5b0f2a6f6ee8"
    },
    {
        "author": "秦观",
        "paragraphs": [
            "人物风流推镇东，夕郎持节作元戎。",
            "罇前倦客刘师命，月下清歌盛小丛。",
            "裘弊黑貂霜正急，书传黄犬岁将穷。",
            "买舟江上辞公去，回首蓬莱梦寐中。"
        ],
        "title": "别程公辟给事",
        "id": "7c8a8de0-cd64-4051-93ae-f50360927a19"
    },
    {
        "author": "秦观",
        "paragraphs": [
            "云山簷楯接低空，公宴初开气鬰葱。",
            "照海旌幢秋色里，激天鼓吹月明中。",
            "香槽旋滴珠千颗，歌扇惊围玉一丛。",
            "二十四桥人望处，台星正在广寒宫。"
        ],
        "title": "中秋口号",
        "id": "be964828-c42d-42ee-9580-90fbf304c83c"
    },
    {
        "author": "秦观",
        "paragraphs": [
            "学士风流异域传，几航云海使南天。",
            "不因名动五千里，岂见文高二百年。",
            "贡外别题求妙札，锦中翻样织新篇。",
            "淹留却恨鸳行旧，不得飞觞驻跸前。"
        ],
        "title": "客有传朝议欲以子瞻使高丽大臣有惜其去者白罢之作诗以纪其事",
        "id": "1d7f07b3-bd47-4e0b-8902-18e0154bb107"
    },
    {
        "author": "秦观",
        "paragraphs": [
            "橡叶冈头释马衔，区中奇观得穷探。",
            "崖空飞鼠声相应，江静群峰影倒涵。",
            "居士碧云裁秀句，道人哀玉扣清谈。",
            "偶成二老风流事，不是三乘宿草庵。"
        ],
        "title": "显之禅老许以草庵见处作诗以约之",
        "id": "870c86e2-12e6-47d8-a314-085a45bca335"
    },
    {
        "author": "秦观",
        "paragraphs": [
            "苇萧传火度冥冥，乍入清都醉魄醒。",
            "草隠月崖垂凤尾，风生阴穴带龙腥。",
            "壁间泉贮千钟碧，门外天横数尺青。",
            "更欲仗笻留顷刻，却疑朝市已千龄。"
        ],
        "title": "和莘老游龙洞",
        "id": "b627b180-af90-45e1-9936-fa5eda38b1d8"
    },
    {
        "author": "秦观",
        "paragraphs": [
            "侍臣不合出都门，为有威名蕃汉尊。",
            "户部左曹回妙手，匈奴右臂落清罇。",
            "挥毫珠璧生谈笑，转盼龙鸾在梦魂。",
            "瀚海一空何足道，归来黄合坐调元。"
        ],
        "title": "送蒋颖叔帅熙河二首  其一",
        "id": "c4ceaebc-b783-41fe-88a1-6f8314c72bf1"
    },
    {
        "author": "秦观",
        "paragraphs": [
            "天马蒲萄隔玉门，汉廷谁更勇如尊。",
            "行台晓日屯千骑，祖道春风属一罇。",
            "莫许留犁轻结好，便令瓯脱复游魂。",
            "要须尽取熙河地，打鼓梁州看上元。"
        ],
        "title": "送蒋颖叔帅熙河二首  其二",
        "id": "a8408e3c-8392-45f9-9aa5-8bd47850c6a1"
    },
    {
        "author": "秦观",
        "paragraphs": [
            "三禁提衡系扰龙，拜无烧尾有家风。",
            "班行旧号青云士，宾主今为黄合公。",
            "烱烱坐屏云母隔，珊珊行佩水苍同。",
            "自惊初到蓬莱上，便见骊珠出海宫。"
        ],
        "title": "和刘仆射感旧言怀寄苏左丞左丞昔守南京仆射方为幕客今同为执政作此诗仆射诗略记其一联云论文青眼今犹在报国丹心老更同",
        "id": "69789103-ae1b-48d7-bd16-fc85af382c5c"
    },
    {
        "author": "秦观",
        "paragraphs": [
            "春溜泱泱初满池，晨光欲转万年枝。",
            "楼台四望烟云合，帘幕千家锦绣垂。",
            "风过忽闻花外笑，日长时奏水中嬉。",
            "太平谁谓全无象，寓在群仙把酒时。"
        ],
        "title": "西城宴集元祐七年三月上巳日诏赐馆阁官花酒以中澣日游金明池琼林苑又会于国夫人园会者二十有六人二首  其一",
        "id": "99f4510e-8c31-4bed-a9af-8dc30fe0fa97"
    },
    {
        "author": "秦观",
        "paragraphs": [
            "宜秋门外喜参寻，豪竹哀丝发妙音。",
            "金爵日边栖壮丽，彩虹天际卧清深。",
            "已烦逸少书陈迹，更属相如赋上林。",
            "犹恨真人足官府，不如鱼鸟自飞沉。"
        ],
        "title": "西城宴集元祐七年三月上巳日诏赐馆阁官花酒以中澣日游金明池琼林苑又会于国夫人园会者二十有六人二首  其二",
        "id": "fc9cf785-ea4f-4af7-bc9e-1c77acd9694c"
    },
    {
        "author": "秦观",
        "paragraphs": [
            "病躯寒食百无悰，偶到平阳旧第中。",
            "池籞信为三辅冠，杯盘真有五陵风。",
            "美人赋韵分春色，上客挥毫夺化工。",
            "白发渐于花柳薄，但怜流水碧相通。"
        ],
        "title": "清明前一日李观察席上得风字",
        "id": "c47fe536-5063-4a47-88fb-291003fcc548"
    },
    {
        "author": "秦观",
        "paragraphs": [
            "吴扇新翻制素绵，名郎持赠意俱圆。",
            "有人充户修明月，无女乘鸾向紫烟。",
            "供奉宜升清暑殿，动摇合作御风仙。",
            "谁知挥却青蝇辈，功在春蚕一觉眠。"
        ],
        "title": "次韵罗正之惠绵扇",
        "id": "e03271bc-8006-4dc3-9d38-88626129061c"
    },
    {
        "author": "秦观",
        "paragraphs": [
            "令尹才高寺为空，岁时行乐与民同。",
            "旋开小坞藏春色，更制新声写土风。",
            "客向罇前忘尔汝，路穿花去失西东。",
            "无言妫女今焉在，桃李相传恨未穷。"
        ],
        "title": "寄新息王令藏春坞",
        "id": "0fb21061-b82a-4357-a125-c5df5e0774fc"
    },
    {
        "author": "秦观",
        "paragraphs": [
            "征马萧萧柳外鸣，议郎归养洛阳城。",
            "登山尚记飞云处，罢吏端如弃唾轻。",
            "为米折腰知我拙，下车入里见君荣。",
            "堂前嵩少宜秋色，献寿还应旋制声。"
        ],
        "title": "送刘承议解职归养",
        "id": "0823a271-dc46-481e-b712-1f5f47a73ab5"
    },
    {
        "author": "秦观",
        "paragraphs": [
            "螭口清漪下玉栏，隔花时听鸟关关。",
            "酒行寒食清明际，人在蓬壶阆苑间。",
            "天近省闱卿月丽，春偏戚里将星闲。",
            "忽思归去焚香坐，静取楞严看入还。"
        ],
        "title": "次韵王仲至侍郎",
        "id": "4e2c5df9-0b75-46a2-9f68-cac61e2af6a0"
    },
    {
        "author": "秦观",
        "paragraphs": [
            "天上吹箫玉作楼，蟠桃熟后更无忧。",
            "内家报喜车凌晓，太史占祥斗挂秋。",
            "龙得一珠应献佛，虎生三日便吞牛。",
            "鲁元福禄何人似，坐见张敖数子侯。"
        ],
        "title": "庆张君俞都尉留后得子",
        "id": "b4124c21-49d1-4c3b-a8e6-145f71b52a73"
    },
    {
        "author": "秦观",
        "paragraphs": [
            "风流公子四难并，更引清漪作小亭。",
            "润及玉阶春涨雨，光浮藻井夜涵星。",
            "卷帘几砚成图画，倚槛须鬟入镜屏。",
            "何日解衣容借榻，卧听螭口泻泠泠。"
        ],
        "title": "寄题赵侯澄碧轩",
        "id": "40ce40f1-fdfc-40f9-8e82-7e19ad8d1375"
    },
    {
        "author": "秦观",
        "paragraphs": [
            "解手亭皋才几月，春风已复动林塘。",
            "稍迁右史公何泰，初阅除书国为狂。",
            "日出想惊儒发冢，风行应罢女争桑。",
            "东坡手种千株柳，闻说邦人比召棠。"
        ],
        "title": "寄张文潜右史",
        "id": "e7391a7e-d4f0-463d-b635-1c3c1022b2fb"
    },
    {
        "author": "秦观",
        "paragraphs": [
            "东风已动北风归，寒气侵寻自霁威。",
            "何处管弦传腊酒，谁家刀尺制春衣。",
            "使君英妙开莲幕，别驾风流出粉闱。",
            "唯有广文官独冷，终年如坐水边矶。"
        ],
        "title": "次韵裴秀才上太守向公二首  其一",
        "id": "7d8066d5-b236-4d0e-9b0e-3c7b885a1d87"
    },
    {
        "author": "秦观",
        "paragraphs": [
            "上客新从颍尾归，使君高会列南威。",
            "风将沉燎萦歌扇，雪带梅香上舞衣。",
            "翻样云团分御帑，如椽蜜炬出宫闱。",
            "食前方丈罗珍怪，却讶犀燃牛渚矶。"
        ],
        "title": "次韵裴秀才上太守向公二首  其二",
        "id": "886181ab-b533-4c75-88bd-f316562368f5"
    },
    {
        "author": "秦观",
        "paragraphs": [
            "茫茫汝水抱城根，野色偷春入烧痕。",
            "千点湘妃枝上泪，一声杜宇水边魂。",
            "遥怜鸿隙陂穿路，尚想元和贼负恩。",
            "粉堞女墙都已尽，恍如陶侃梦天门。"
        ],
        "title": "次韵太守向公登楼眺望二首  其一",
        "id": "f6918f98-d91a-4529-9ad3-7eb93e46e8f6"
    },
    {
        "author": "秦观",
        "paragraphs": [
            "庖烟起处认孤村，天色清寒不见痕。",
            "车辋湖边梅溅泪，壶公祠畔月销魂。",
            "封疆尽是春秋国，庙食多怀将相恩。",
            "试问李斯长叹后，谁牵黄犬出东门。"
        ],
        "title": "次韵太守向公登楼眺望二首  其二",
        "id": "cd2aa910-0156-4f34-aad1-35a119143399"
    },
    {
        "author": "秦观",
        "paragraphs": [
            "论月柴门不浪开，命车良为故人来。",
            "茫然极目春千里，尚想愁肠日九回。",
            "绿水池边聊复尔，黄粱枕上信悠哉。",
            "何时共约参寥子，自撷青菁作饭材。"
        ],
        "title": "寄钱节",
        "id": "5201684e-4402-47f5-980d-b8f5fda8a909"
    },
    {
        "author": "秦观",
        "paragraphs": [
            "落落衣冠八尺雄，鱼符新赐大河东。",
            "穰苴兵法申司马，曹植诗原出国风。",
            "拈笔古心生篆刻，引觞侠气上云空。",
            "石渠病客君应笑，手校黄书两鬓蓬。"
        ],
        "title": "赠刘使君景文",
        "id": "23339821-5eda-49bc-a065-eb19a37a9092"
    },
    {
        "author": "秦观",
        "paragraphs": [
            "深巷茅簷日渐长，卧看花鸟竞朝阳。",
            "惜无好事携罇酒，頼有邻家振烛光。",
            "尚友颇存书万卷，封侯正阙木千章。",
            "错刀锦段相仍至，小子都忘进取狂。"
        ],
        "title": "答龚深之",
        "id": "0382d12b-d057-4f1f-9e16-7febb0c41db8"
    },
    {
        "author": "秦观",
        "paragraphs": [
            "十年淮海闲居草，偶遣儿童次第成。",
            "方愧贫家矜敝帚，忽蒙邻壁借余明。",
            "文昌但愿花前老，张翰何须身后名。",
            "移病阖门参拜阻，卧听车马去来声。"
        ],
        "title": "次韵答裴仲谟",
        "id": "3225c94d-fe00-4126-8990-6fd101e271da"
    },
    {
        "author": "秦观",
        "paragraphs": [
            "环堵萧然汝水隈，孤怀烱烱向谁开。",
            "青春不觉书边过，白发无端镜上来。",
            "祭灶请邻聊复尔，卖刀买犊岂难哉。",
            "故人休说封侯事，归钓江天有旧台。"
        ],
        "title": "答曾存之",
        "id": "43ba02a1-ca08-4883-b6d7-5f32a7eee985"
    },
    {
        "author": "秦观",
        "paragraphs": [
            "觚棱金爵自岧峣，藏室春深更寂寥。",
            "扪虱幽花欹露叶，岸巾高柳转风条。",
            "文书几上须髯变，鞍马尘中岁月销。",
            "何日一筇江海上，与君徐步看生潮。"
        ],
        "title": "春日寓直有怀参寥",
        "id": "e840bf4f-f534-4ade-9a97-c1f68ce1cae1"
    },
    {
        "author": "秦观",
        "paragraphs": [
            "闻说何郎操行端，萧然环堵若为安。",
            "鸟啼花发阻携手，水远山高空凭栏。",
            "别后想多黄绢作，春来尤厌惠文弹。",
            "两章读罢知高义，贵贱交情自古难。"
        ],
        "title": "次韵裴仲谟和何先辈二首  其一",
        "id": "d6198ba6-5046-423d-83a8-da258c6aa17e"
    },
    {
        "author": "秦观",
        "paragraphs": [
            "汝南古郡寡参寻，兀兀长如鹤在阴。",
            "支枕星河横醉后，入帘风絮报春深。",
            "青山未落诗人手，白发谁知国士心。",
            "多谢名郎传绿绮，愧无佳句比南金。"
        ],
        "title": "次韵裴仲谟和何先辈二首  其二",
        "id": "fa904774-7832-4ef0-aacd-2652a94484b6"
    },
    {
        "author": "秦观",
        "paragraphs": [
            "老濞城西木半摧，昆仑冈下路新开。",
            "故人此地衔忧去，禅客他时问疾回。",
            "闻为树风增永感，却因水鸟证西来。",
            "已谋寒食驱羸马，细听清谈动玉哀。"
        ],
        "title": "答阎求仁谢参寥彦温访于坟所",
        "id": "f4d71ed4-c2b5-4042-aec5-c70bd331942e"
    },
    {
        "author": "秦观",
        "paragraphs": [
            "扬舲偶过海边州，一见名郎破百忧。",
            "荀氏诸龙俱俊伟，河东小凤最风流。",
            "明珠白璧俱投报，细草幽花入献酬。",
            "别驾旧斋何足念，文昌新府待公游。"
        ],
        "title": "次韵刘逊父以宁斋诗二轴作以还之",
        "id": "1ef68d36-d7e0-498f-b379-ec808c888cba"
    },
    {
        "author": "秦观",
        "paragraphs": [
            "一星就起海隅傍，县弩前驱过射阳。",
            "行见斯民无重困，坐令吾道有余光。",
            "簿书不碍诗人笔，猿鸟常窥使者章。",
            "谈笑自然群吏肃，何须酒后次公狂。"
        ],
        "title": "次韵何子温",
        "id": "2ef6c798-b2bf-498e-95ad-9d07d5ad37d5"
    },
    {
        "author": "秦观",
        "paragraphs": [
            "翠华初到殿中间，三馆诸儒共一班。",
            "迎谒晓廷清跸近，退穿春仗彩旓闲。",
            "病来怕饮东西玉，老去惭陪大小山。",
            "知续春明退朝录，借观当奉一鸱还。"
        ],
        "title": "次韵宋履中近谒大庆退食馆中",
        "id": "7f45e82a-3809-4ad9-abe0-5ed2ae4cf6f3"
    },
    {
        "author": "秦观",
        "paragraphs": [
            "羸兵瘦马犯黄尘，自笑区区梦里身。",
            "不是对花能伏老，自缘无酒可浇春。",
            "校书天禄陪群彦，晞发阳阿遇故人。",
            "三百六旬如此少，更添香火坐逡巡。"
        ],
        "title": "与邓慎思沐于启圣遇李端叔",
        "id": "fd4a056e-455f-43ad-8595-419626d82c54"
    },
    {
        "author": "秦观",
        "paragraphs": [
            "风流云散越王城，珍重阇黎愿力成。",
            "不使邓尼惊倒化，祇教白傅叹先行。",
            "早因妙契窥曹洞，竟以清芬继肇生。",
            "回首中庭旌骑散，月华还可一方明。"
        ],
        "title": "和程给事赟阇黎化去之什",
        "id": "6d442fa1-0469-4096-8e2a-3e53d56b8990"
    },
    {
        "author": "秦观",
        "paragraphs": [
            "仙山游观甲寰瀛，不比人间自雨亭。",
            "歌断瑶池云杳杳，酒行金谷水泠泠。",
            "珠帘卷雨惊秋近，罗袜凌波笑客醒。",
            "月下珮环声更好，应容挥麈伴公听。"
        ],
        "title": "再赋流觞亭",
        "id": "3b7b2e73-999b-4d1c-9234-904e35716ed1"
    },
    {
        "author": "秦观",
        "paragraphs": [
            "碧流如镜羽觞飞，夏木阴阴五月时。",
            "清渭日长游女困，武陵春去落花迟。",
            "玉笙吹罢觥筹错，蜜炬烧残簪珥遗。",
            "吴越风流公第一，未输山简习家池。"
        ],
        "title": "燕觞亭",
        "id": "8e91c206-af21-4c39-a3e1-3dd56b1242cb"
    },
    {
        "author": "秦观",
        "paragraphs": [
            "冠裳盖座洒清风，轩外时闻韵箨龙。",
            "人面春生红玉液，银盘烟覆紫驼峰。",
            "天涵秋色山山共，树搅乡思叶叶重。",
            "便欲买船江北去，为怀明德更从容。"
        ],
        "title": "会蓬莱阁",
        "id": "b86dc82d-cf28-4537-9eb0-d2e636a014d9"
    },
    {
        "author": "秦观",
        "paragraphs": [
            "风马云车下九天，郊柴初告帝心虔。",
            "天如倚盖临坛上，星若连珠绕御前。",
            "缥缈珮环参雅奏，岧峣楼阁抱非烟。",
            "侍臣举酒欣相属，醉看参横左右肩。"
        ],
        "title": "次韵侍祠南郊",
        "id": "f0675979-3d0b-4b33-8f96-985a31bf81ac"
    },
    {
        "author": "秦观",
        "paragraphs": [
            "点目谁能化两龙，超然想见古人风。",
            "红尘稍与僧家远，白发偏于我辈公。",
            "休计浮名千载后，且欣汤餠一杯同。",
            "何时并筑邗沟上，引水浇花半亩宫。"
        ],
        "title": "与李端叔游智海用前韵",
        "id": "90bcec7d-d243-4fd9-bc7c-260896f7452c"
    },
    {
        "author": "秦观",
        "paragraphs": [
            "泠风三伏是清秋，虽有炎蒸不汝留。",
            "满地溪山归藻井，有时丝管下沧洲。",
            "快哉便得逍遥趣，偶尔还成汗漫游。",
            "谁为发挥无妙手，赋凌楚玉有家丘。"
        ],
        "title": "和黄冕仲寄题延平泠风阁",
        "id": "5bb5ca38-5369-47cf-86e5-70d92a6d6748"
    },
    {
        "author": "秦观",
        "paragraphs": [
            "故人早岁佩飞霞，故遣长须致茗芽。",
            "寒橐遽收诸品玉，午瓯初试一团花。",
            "著书懒复追鸿渐，辨水时能效易牙。",
            "从此道山春困少，黄书剩校两三家。"
        ],
        "title": "次韵谢李安上惠茶",
        "id": "d1d27a53-a86c-4b9c-b601-f606224eebf8"
    },
    {
        "author": "秦观",
        "paragraphs": [
            "楚山冬笋斸寒空，北客长嗟食不重。",
            "秀色可怜刀切玉，清香不断鼎烹龙。",
            "论羹未愧莼千里，入贡当随传一封。",
            "薄禄养亲甘旨少，满包时頼故人供。"
        ],
        "title": "次韵范纯夫戏答李方叔馈笋兼简邓慎思",
        "id": "ce911111-eb03-4f28-adb6-21c5f9f7fdc3"
    },
    {
        "author": "秦观",
        "paragraphs": [
            "一隔音尘月屡迁，忽收来问涕潸然。",
            "栖迟册府吾如昨，流落江村汝可怜。",
            "梦里漫成池草句，愁来空诵棣华篇。",
            "卑飞暂尔无多恨，会有高风送上天。"
        ],
        "title": "寄少仪弟",
        "id": "6285ba92-3d55-44b5-8e62-4779b7a57d0a"
    },
    {
        "author": "秦观",
        "paragraphs": [
            "长年身外事都捐，节物惊心一怅然。",
            "正是山川秋入梦，可堪风雨夜连天。",
            "桐梢摵摵增悽断，灯烬飞飞落小圆。",
            "湔洗此情须痛饮，明朝试就酒中仙。"
        ],
        "title": "九月八日夜大风雨寄王定国",
        "id": "20f8b06a-912c-4033-b286-ee2ba8303ba9"
    },
    {
        "author": "秦观",
        "paragraphs": [
            "鲜车百乘使龙庭，路指全燕古北平。",
            "祖帐列仙修故事，行台诸部奏新声。",
            "留犂挠酒知胡意，尺牍移书示汉情。",
            "纳节便应归法从，中途已报制书行。"
        ],
        "title": "林次中奉使契丹刘仲平出倅郓州同舍十有六人饮饯于丁氏园次少蓬韵二首 送次中谏议",
        "id": "fd37864e-0808-4725-84c7-92702fda4fc3"
    },
    {
        "author": "秦观",
        "paragraphs": [
            "须句别驾伟仪刑，陵谷初无见坦平。",
            "七子建安推世艺，五经中祕擅家声。",
            "南宫参掇端如梦，东观分携空复情。",
            "莫爱谿堂好风月，早来龙尾道前行。"
        ],
        "title": "林次中奉使契丹刘仲平出倅郓州同舍十有六人饮饯于丁氏园次少蓬韵二首 送平仲学士",
        "id": "490819fd-6ded-4f14-86fe-63358ce2f6b1"
    },
    {
        "author": "秦观",
        "paragraphs": [
            "上林池籞富春风，十里宫青错御红。",
            "应与少年修故事，误随游毂柳花中。"
        ],
        "title": "寄孙传师著作",
        "id": "6c75262e-7892-4314-aef9-e4eda6a5d949"
    },
    {
        "author": "秦观",
        "paragraphs": [
            "渺渺孤城白水环，舳舻人语夕霏间。",
            "林梢一抹青如画，应是淮流转处山。"
        ],
        "tags": [
            "抒情",
            "山水",
            "写景"
        ],
        "title": "泗州东城晚望",
        "id": "bb439e1e-8327-43f0-89a5-b009d3b1b060"
    },
    {
        "author": "秦观",
        "paragraphs": [
            "芳草未应羞鹎鵊，潜鳞终是畏提壶。",
            "蔡经背上痕犹在，更念麻姑指爪无。"
        ],
        "title": "戏云龙山人二绝  其一",
        "id": "c487acd8-2876-4915-b62c-b9b1cb75e7cb"
    },
    {
        "author": "秦观",
        "paragraphs": [
            "选胜只携长胫鹤，入廛还驾短辕车。",
            "时人若问虚玄事，笑答无过李老书。"
        ],
        "title": "戏云龙山人二绝  其二",
        "id": "eba853e4-0a7e-44c9-a46c-41864a26540d"
    },
    {
        "author": "秦观",
        "paragraphs": [
            "无边刹境一毫端，同住澄清觉海间。",
            "还似此花并此叶，坏空成住未曾闲。"
        ],
        "title": "圆通院白衣阁  其一",
        "id": "2a5b2071-70f3-4313-a9dc-89890de22baa"
    },
    {
        "author": "秦观",
        "paragraphs": [
            "一根反本六根同，古佛传家有此风。",
            "满目红蕖参翠盖，不唯门里获圆通。"
        ],
        "title": "圆通院白衣阁  其二",
        "id": "ca7275ed-3170-4ca6-8ef8-cfcf7feb0806"
    },
    {
        "author": "秦观",
        "paragraphs": [
            "弥猴镜里三身现，龙女珠中万象开。",
            "未若此轩人散后，水光清泛月华来。"
        ],
        "title": "照阁",
        "id": "f31a959f-c406-4ce2-bcf4-3ee855aba228"
    },
    {
        "author": "秦观",
        "paragraphs": [
            "与物无营但欲眠，客来从笑腹便便。",
            "秋生淮海凉如水，得句还应梦阿连。"
        ],
        "title": "睡足寮寄震鼎二弟",
        "id": "37ba0fd8-abee-439e-9da3-b04ffece5f02"
    },
    {
        "author": "秦观",
        "paragraphs": [
            "炉香冉冉纡寒穗，篝火荧荧擢夜芒。",
            "预想江天回首处，雪风横急雁声长。"
        ],
        "title": "次韵参寥见别",
        "id": "ee254c66-738f-48b2-8c96-bfe004923dc6"
    },
    {
        "author": "秦观",
        "paragraphs": [
            "云月娟娟淮海秋，隋家池上共浮游。",
            "可怜一段风流事，特欠支郎与子猷。"
        ],
        "title": "与倪老伯辉九曲池有怀元龙参寥",
        "id": "92461265-0e9d-410f-9717-7df8224a9fa2"
    },
    {
        "author": "秦观",
        "paragraphs": [
            "幅巾投晓入西园，春动林塘物物鲜。",
            "却憩小庭才日出，海棠花发麝香眠。"
        ],
        "title": "春日五首  其一",
        "id": "44008171-138b-4881-bbe6-6308d6fe1bd8"
    },
    {
        "author": "秦观",
        "paragraphs": [
            "一夕轻雷落万丝，霁光浮瓦碧差差。",
            "有情芍药含春泪，无力蔷薇卧晓枝。"
        ],
        "tags": [
            "写雨",
            "写景",
            "古诗三百首",
            "宋诗",
            "雨"
        ],
        "title": "春日五首  其二",
        "id": "b7a20e77-258c-443e-aba2-36b227a26dcc"
    },
    {
        "author": "秦观",
        "paragraphs": [
            "裌衣新著倦琴书，散策池塘返照初。",
            "翠碧黄鹂相续去，荇丝深处见游鱼。"
        ],
        "title": "春日五首  其三",
        "id": "11033661-21ac-48d6-b008-fdde49321352"
    },
    {
        "author": "秦观",
        "paragraphs": [
            "春禽叶底引圆吭，临罢黄庭日正长。",
            "满院柳花寒食后，旋钻新火爇炉香。"
        ],
        "title": "春日五首  其四",
        "id": "331eec3b-4fef-40c9-ac46-bb96aa6ebe39"
    },
    {
        "author": "秦观",
        "paragraphs": [
            "金屋旧题烦乙子，蜜脾新采頼蜂臣。",
            "蜻蜓蛱蝶无情思，随例颠忙过一春。"
        ],
        "title": "春日五首  其五",
        "id": "cc246661-9b23-4d7c-b0e1-1af6f7a8f587"
    },
    {
        "author": "秦观",
        "paragraphs": [
            "霜落邗沟积水清，寒星无数傍船明。",
            "菰蒲深处疑无地，忽有人家笑语声。"
        ],
        "title": "秋日三首  其一",
        "id": "4bb3fe0a-60c7-4766-aada-bb4068b6d40c"
    },
    {
        "author": "秦观",
        "paragraphs": [
            "月团新碾瀹花瓷，饮罢呼儿课楚词。",
            "风定小轩无落叶，青虫相对吐秋丝。"
        ],
        "title": "秋日三首  其二",
        "id": "b4fd5373-9d2f-4cf0-8396-43c3036a09fe"
    },
    {
        "author": "秦观",
        "paragraphs": [
            "连卷雌蜺挂西楼，逐雨追晴意未休。",
            "安得万妆相向舞，酒酣聊把作缠头。"
        ],
        "title": "秋日三首  其三",
        "id": "829c8a70-9fc7-4ae8-8277-b3a4d7259b79"
    },
    {
        "author": "秦观",
        "paragraphs": [
            "孤蓬短榜溯河流，无頼寒侵紫绮裘。",
            "召伯埭南春欲尽，为公重赋畔牢愁。"
        ],
        "title": "次韵子由召伯埭见别三首  其一",
        "id": "ae58e81e-6805-4f76-9862-b0c3b5cf2244"
    },
    {
        "author": "秦观",
        "paragraphs": [
            "青荧灯火照深更，逐客舟航冷似冰。",
            "到处故应山作主，随方还有月为朋。"
        ],
        "title": "次韵子由召伯埭见别三首  其二",
        "id": "cde4b16c-1a99-4429-aec3-ee4fd1352dd4"
    },
    {
        "author": "秦观",
        "paragraphs": [
            "冠盖纷纷不我谋，掩关聊与古人游。",
            "会须匹马淮西去，云巘风溪遂所求。"
        ],
        "title": "次韵子由召伯埭见别三首  其三",
        "id": "34c8b992-72df-4928-937a-27cf67bcaeb2"
    },
    {
        "author": "秦观",
        "paragraphs": [
            "薄茶便当乌程酒，短艇聊充下泽车。",
            "坟墓去家无百里，往来仍不废观书。"
        ],
        "title": "还自广陵四首  其一",
        "id": "c5feac2c-a644-43a2-8797-ba0b43c31f34"
    },
    {
        "author": "秦观",
        "paragraphs": [
            "南北悠悠三十年，谢公遗埭故依然。",
            "欲论旧事无人共，卧听钟鱼古寺边。"
        ],
        "title": "还自广陵四首  其二",
        "id": "4711f370-04a8-4d06-bef9-cd8a3fc8ef68"
    },
    {
        "author": "秦观",
        "paragraphs": [
            "邗沟缭绕上云空，坐阻层冰不得通。",
            "頼有东风可人意，为开明镜玉奁中。"
        ],
        "title": "还自广陵四首  其三",
        "id": "b61d9187-90c4-4145-a18a-b0cb5fdf02ae"
    },
    {
        "author": "秦观",
        "paragraphs": [
            "天寒水鸟自相依，十百为群戏落晖。",
            "过尽行人都不起，忽闻水响一齐飞。"
        ],
        "tags": [
            "咏物",
            "古诗三百首",
            "宋诗",
            "写鸟",
            "咏物诗",
            "鸟"
        ],
        "title": "还自广陵四首  其四",
        "id": "4d037e06-bd23-4ca1-8ae5-9e60518b4be4"
    },
    {
        "author": "秦观",
        "paragraphs": [
            "此度春非草草回，美人休著剪刀催。",
            "直须残腊十分尽，始共新年一并来。"
        ],
        "title": "元日立春三绝  其一",
        "id": "33598fcc-5f7d-453f-ae73-71814735b26d"
    },
    {
        "author": "秦观",
        "paragraphs": [
            "发春献岁偶然同，新历观天最有功。",
            "头上两般幡胜影，一时飞入酒杯中。"
        ],
        "title": "元日立春三绝  其二",
        "id": "c2cef5a4-ae01-417d-8524-c26062b9235d"
    },
    {
        "author": "秦观",
        "paragraphs": [
            "摄提东直斗杓寒，骤觉中原气象宽。",
            "天为两宫同号令，不教春岁各开端。"
        ],
        "title": "元日立春三绝  其三",
        "id": "3e9decb2-3380-4521-a6c1-65c12a83c993"
    },
    {
        "author": "秦观",
        "paragraphs": [
            "阴阴数亩箨龙稠，亭外危通一径幽。",
            "颇似竹林当日集，酒狂莫笑阮陈留。"
        ],
        "title": "次韵宋履中题李侯檀栾亭",
        "id": "6a442e22-8aa9-44b4-9b69-73a74e633b8c"
    },
    {
        "author": "秦观",
        "paragraphs": [
            "三年京国鬓如丝，又见新花发故枝。",
            "日典春衣非为酒，家贫食粥已多时。"
        ],
        "title": "春日偶题呈上尚书丈丈",
        "id": "08649265-9333-4f9b-91d8-78ae075b2a18"
    },
    {
        "author": "秦观",
        "paragraphs": [
            "本欲先生一解颐，顿烦分米慰长饥。",
            "客无贵贱皆蔬饭，惟有慈亲食肉糜。"
        ],
        "title": "观辱户部钱尚书和诗饷禄米再成二章上谢  其一",
        "id": "75de577f-7020-44f6-b9b3-4e09aff9bc6f"
    },
    {
        "author": "秦观",
        "paragraphs": [
            "梦里光阴挽不回，掩关独坐万缘灰。",
            "偶因问讯维摩病，香积天中施饭来。"
        ],
        "title": "观辱户部钱尚书和诗饷禄米再成二章上谢  其二",
        "id": "c0f236a0-548e-4947-85e1-0f1dd627a56c"
    },
    {
        "author": "秦观",
        "paragraphs": [
            "悲风鸣叶秋宵冷，寒丝萦手泪残妆。",
            "微烛窥人愁断肠，机翻云锦妙成章。"
        ],
        "title": "拟题织锦图",
        "id": "100b1f6a-2069-4664-b960-852cb8aff7c1"
    },
    {
        "author": "秦观",
        "paragraphs": [
            "金爵觚棱转夕晖，翩翩宫叶堕秋衣。",
            "出门尘障如黄雾，始觉身从天上归。"
        ],
        "title": "晚出左掖",
        "id": "e40004ac-b2e6-48d1-a83d-5fc8ff0406cb"
    },
    {
        "author": "秦观",
        "paragraphs": [
            "无双亭上传觞处，最惜人归月上时。",
            "相见异乡心欲绝，可怜花与月应知。"
        ],
        "title": "次韵蔡子骏琼花",
        "id": "6bbdec0d-2d37-469a-adfc-35ef6805f47b"
    },
    {
        "author": "秦观",
        "paragraphs": [
            "竹栢萧森溪水南，道人为作小圆庵。",
            "市区收罢鱼豚税，来与弥陀共一龛。"
        ],
        "title": "处州水南庵二首  其一",
        "id": "a32d239c-adbe-4a8f-9b7e-57fd732687da"
    },
    {
        "author": "秦观",
        "paragraphs": [
            "此身分付一蒲团，静对萧萧玉数竿。",
            "偶为老僧煎茗粥，自携脩绠汲清宽。"
        ],
        "title": "处州水南庵二首  其二",
        "id": "41d6e6b9-41cf-4f48-8757-a98b00489ee1"
    },
    {
        "author": "秦观",
        "paragraphs": [
            "节物相催各自新，痴心儿女挽留春。",
            "芳菲歇去何须恨，夏木阴阴正可人。"
        ],
        "tags": [
            "伤春",
            "春天"
        ],
        "title": "三月晦日偶题",
        "id": "3fcbeea9-c792-4bb4-b8b0-04485a90575c"
    },
    {
        "author": "秦观",
        "paragraphs": [
            "赭黄繖底望龙章，不断惟闻蜡炬香。",
            "一片韶音归复道，重瞳左右列英皇。"
        ],
        "title": "次韵东坡上元扈从三绝  其一",
        "id": "48c52266-1e07-429a-9886-f121a3e79fd7"
    },
    {
        "author": "秦观",
        "paragraphs": [
            "端门魏阙鬰峥嵘，灯火成山辇路平。",
            "不待上林鶑百啭，教坊先已进新声。"
        ],
        "title": "次韵东坡上元扈从三绝  其二",
        "id": "d51ed27f-afc9-47aa-9034-aa94ed15b72a"
    },
    {
        "author": "秦观",
        "paragraphs": [
            "仗下番夷各一群，机泉如雨自缤纷。",
            "细看香案旁边吏，却是茅家大小君。"
        ],
        "title": "次韵东坡上元扈从三绝  其三",
        "id": "0d988743-b467-4f46-bd45-57a59e48f521"
    },
    {
        "author": "秦观",
        "paragraphs": [
            "阴风一夜搅青冥，风定霏霏霰雪零。",
            "遥想玉真清境上，白虚光里诵黄庭。"
        ],
        "title": "四绝  其一",
        "id": "6f6c96c0-6d12-4c92-a6a7-3e42416b1746"
    },
    {
        "author": "秦观",
        "paragraphs": [
            "夜深楼上拨书眠，天在栏干四角边。",
            "风拂乱云毫发尽，独留璧月向人圆。"
        ],
        "title": "四绝  其二",
        "id": "df28bce1-700d-4917-b021-3068a01ea071"
    },
    {
        "author": "秦观",
        "paragraphs": [
            "天风吹月入栏干，乌鹊无声子夜阑。",
            "织女明星来枕上，了知身不在人间。"
        ],
        "title": "四绝  其三",
        "id": "015b8a92-7b9c-430c-b62d-5a304c5c11ed"
    },
    {
        "author": "秦观",
        "paragraphs": [
            "本是匡山种杏人，出山来事碧虚君。",
            "上清欲问因何事，请看先山十丈文。"
        ],
        "tags": [
            "庐山"
        ],
        "title": "四绝  其四",
        "id": "db84a72f-ff82-4074-83d3-b9cb5d9e0b10"
    },
    {
        "author": "秦观",
        "paragraphs": [
            "堂堂先德擅才名，词赋高凌墨客卿。",
            "之子妙龄初筮仕，好修文史继家声。"
        ],
        "title": "奉别牛司理",
        "id": "75d62909-8cd7-4edb-aeb5-1d977342bfb2"
    },
    {
        "author": "秦观",
        "paragraphs": [
            "莫笑杭州别驾村，昔曾柱下数承恩。",
            "而今虽是江湖吏，犹有当时七字尊。"
        ],
        "title": "送酒与泗州太守张朝请",
        "id": "e681cdad-433f-4cc5-81f5-796d7baf5af7"
    },
    {
        "author": "秦观",
        "paragraphs": [
            "门掩荒寒僧未归，萧萧庭菊两三枝。",
            "行人到此无肠断，问尔黄花知不知。"
        ],
        "title": "题郴阳道中一古寺壁二绝  其一",
        "id": "d0998081-5f10-4cd5-a192-fbe1829ff891"
    },
    {
        "author": "秦观",
        "paragraphs": [
            "哀歌巫女隔祠丛，饥鼠相追坏壁中。",
            "北客念家浑不睡，荒山一夜雨吹风。"
        ],
        "title": "题郴阳道中一古寺壁二绝  其二",
        "id": "64bd9736-5bf3-4f7f-9f17-a83a23a6b520"
    },
    {
        "author": "秦观",
        "paragraphs": [
            "半年淹卹越溪滨，好爱如君只数人。",
            "解手莫令书信断，故园桑梓幸相邻。"
        ],
        "title": "又别牛司理",
        "id": "08fd8f90-ea7d-4a66-ad73-17b1a0d4e027"
    },
    {
        "author": "秦观",
        "paragraphs": [
            "甍栋相连数亩中，出门遥见大明宫。",
            "朝元虽共浮丘伯，煮苕还同桑苎翁。"
        ],
        "title": "和工部侍郎新章",
        "id": "624ebdfe-7760-4fbc-8ddc-2d9265d28582"
    },
    {
        "author": "秦观",
        "paragraphs": [
            "鸾鹤同为汗漫游，天风吹散下沧洲。",
            "金华有路通元气，水绕高寒不断流。"
        ],
        "title": "题金华山寺壁",
        "id": "636924d0-befe-4844-8110-3bb53e5816c4"
    },
    {
        "author": "秦观",
        "paragraphs": [
            "新淬鱼肠玉似泥，将军唾手取河西。",
            "偏裨万户封龙额，部曲千金赐褭蹄。"
        ],
        "title": "次韵出省马上有怀蒋颖叔  其一",
        "id": "c7b4195b-95be-456b-9c63-7caf44456f37"
    },
    {
        "author": "秦观",
        "paragraphs": [
            "制诏行闻降紫泥，簪花且醉玉东西。",
            "羌人谁谓多筹策，止有黔馿技一蹄。"
        ],
        "title": "次韵出省马上有怀蒋颖叔  其二",
        "id": "f2b87b13-a827-4963-a79f-116e4d864e02"
    },
    {
        "author": "秦观",
        "paragraphs": [
            "聊移小榻就风廊，卧久衣巾带佛香。",
            "白发道人还省否，前年引去病贤良。"
        ],
        "title": "元祐三年余被召至京师从翰林苏先生过兴国浴室院始识汶师后二年复来阅诸公诗因次韵",
        "id": "1bf09998-b2a1-4bf6-949f-b7e450cbbed3"
    },
    {
        "author": "秦观",
        "paragraphs": [
            "瑟瑟风漪心为清，更窥崷崒眼增明。",
            "可怜一片江山样，只欠菖蒲十数茎。"
        ],
        "title": "客有遗予以假山石盆池者闻陈元发有石菖蒲作此诗乞之",
        "id": "b051bf17-a59c-4696-9c5a-292ab4a508b4"
    },
    {
        "author": "秦观",
        "paragraphs": [
            "满城车马没深泥，院里安闲总不知。",
            "儿辈未来钩箔坐，长春花上雨如丝。"
        ],
        "title": "兴国浴室院独坐时儿子湛就试未出",
        "id": "e45ab15e-4cf0-4900-8065-41406b8c0a60"
    },
    {
        "author": "秦观",
        "paragraphs": [
            "本自江湖客，宦游常苦心。",
            "看君小平远，怀我旧登临。"
        ],
        "title": "题赵团练画江干晚景四绝  其一",
        "id": "d541da2f-bbc8-4a9d-99ea-7f130b250b18"
    },
    {
        "author": "秦观",
        "paragraphs": [
            "鸟外云峰晚，沙头草树晴。",
            "想初挥洒就，侍女一齐惊。"
        ],
        "title": "题赵团练画江干晚景四绝  其二",
        "id": "a2ca7785-d062-4620-9b9e-72de68669d2a"
    },
    {
        "author": "秦观",
        "paragraphs": [
            "公子歌钟里，何从识渺茫。",
            "惟应斗帐梦，曾到水云乡。"
        ],
        "title": "题赵团练画江干晚景四绝  其三",
        "id": "1a950420-2a61-4044-9148-021186fe9e92"
    },
    {
        "author": "秦观",
        "paragraphs": [
            "晓浦烟笼树，春江水拍空。",
            "烦君添小艇，画我作渔翁。"
        ],
        "title": "题赵团练画江干晚景四绝  其四",
        "id": "c96e3618-3e3f-414b-9a9e-6ee5e26458c9"
    },
    {
        "author": "秦观",
        "paragraphs": [
            "缟带横秋匣，寒流烱暮堂。",
            "风尘如未息，持此奉君王。"
        ],
        "title": "梦中得此",
        "id": "909278e1-d21a-4084-93e7-4da781d573e6"
    },
    {
        "author": "秦观",
        "paragraphs": [
            "挥汗读书不已，人皆怪我何求。",
            "我岂更求荣达，日长聊以销忧。"
        ],
        "title": "宁浦书事六首  其一",
        "id": "4976a71f-82df-42fe-9c61-ae13c8d804e5"
    },
    {
        "author": "秦观",
        "paragraphs": [
            "鱼稻有如淮右，溪山宛类江南。",
            "自是迁臣多病，非干此地烟岚。"
        ],
        "title": "宁浦书事六首  其二",
        "id": "7dc79e76-4f89-4908-a807-a2c59d095197"
    },
    {
        "author": "秦观",
        "paragraphs": [
            "南土四时尽热，愁人日夜俱长。",
            "安得此身作石，一齐忘了家乡。"
        ],
        "title": "宁浦书事六首  其三",
        "id": "9f4d0d92-66bf-46dc-9f71-94b378512665"
    },
    {
        "author": "秦观",
        "paragraphs": [
            "洛邑太师奄谢，龙川仆射云亡。",
            "他日岿然独在，不知谁似灵光。"
        ],
        "title": "宁浦书事六首  其四",
        "id": "04ffaa81-e3df-46c7-a209-549216dff548"
    },
    {
        "author": "秦观",
        "paragraphs": [
            "身与枝藜为二，对月和影成三。",
            "骨肉未知消息，人生到此何堪。"
        ],
        "title": "宁浦书事六首  其五",
        "id": "6e353c9c-49b7-46e1-9b46-88c324453e9d"
    },
    {
        "author": "秦观",
        "paragraphs": [
            "寒暑更拼三十，同归灭尽无疑。",
            "纵复玉关生入，何殊死葬蛮夷。"
        ],
        "title": "宁浦书事六首  其六",
        "id": "ff2a9ebd-0295-4ef6-8a13-156c62b613f8"
    },
    {
        "author": "秦观",
        "paragraphs": [
            "醡头春酒响潺潺，垆下黄翁寝正安。",
            "梦入平阳旧池馆，隔花螭口吐清寒。"
        ],
        "title": "题务中壁",
        "id": "2f17deed-ea36-4148-a524-0756ea36226c"
    },
    {
        "author": "秦观",
        "paragraphs": [
            "寒食山州百色喧，春风花雨暗川原。",
            "因循移病依香火，写得弥陀七万言。"
        ],
        "title": "题法海平阇黎",
        "id": "9b9b3c56-68c3-43bc-9dd8-229e314787b6"
    },
    {
        "author": "秦观",
        "paragraphs": [
            "缘尽山城且不归，此生相见了无期。",
            "保持异日莲花上，重说如今结社时。"
        ],
        "title": "留别平阇黎",
        "id": "d137f048-cb8d-46fc-8c56-68fbb34a1327"
    },
    {
        "author": "秦观",
        "paragraphs": [
            "东朝制诏九年称，烈武功高后世兴。",
            "坐举不周天柱正，亲扶旸谷日车升。",
            "班行尚想延和殿，羽卫俄趋永厚陵。",
            "洛水嵩峰霄汉外，百官西望涕难胜。"
        ],
        "title": "大行太皇太后挽词二首  其一",
        "id": "b3f93472-91fc-4d26-a628-877ff74d6bdc"
    },
    {
        "author": "秦观",
        "paragraphs": [
            "保扶明主自春宫，万国升平出至公。",
            "顾命一时聊共政，思齐千古遂同风。",
            "外家恩数仍长信，原庙蒸尝即治隆。",
            "欲叙圣功歌挽者，干坤难入画图中。"
        ],
        "title": "大行太皇太后挽词二首  其二",
        "id": "70ca9cdd-7ddd-4b8c-8ecf-153ca05287c5"
    },
    {
        "author": "秦观",
        "paragraphs": [
            "奕叶貂蝉后，宗姻乐静间。",
            "从夫登两地，看子入三山。",
            "旧像瞻榆阙，遗音想佩环。",
            "百年川阅水，不复更西还。"
        ],
        "title": "韩枢密夫人挽词二首  其一",
        "id": "06d29a8f-14e4-43c7-acca-14ae49ca0ac4"
    },
    {
        "author": "秦观",
        "paragraphs": [
            "天上开华屋，丘山忽返真。",
            "内人归赗盛，挽者转哀新。",
            "鸾诏初干墨，鱼轩已暗尘。",
            "蔼然多德善，论次有苍珉。"
        ],
        "title": "韩枢密夫人挽词二首  其二",
        "id": "0b906721-0efa-44f5-9ad0-9e46f142673b"
    },
    {
        "author": "秦观",
        "paragraphs": [
            "词场英妙气如虹，出入青云见事功。",
            "流马木牛通蜀漕，葛巾羽扇破渠戎。",
            "风生使者旌旄上，春在将军俎豆中。",
            "诏墨未干人奄忽，伤心江汉日倾东。"
        ],
        "title": "俞公达待制挽词二首  其一",
        "id": "7de2f126-6f39-4c16-8604-fc3b95eb7ac4"
    },
    {
        "author": "秦观",
        "paragraphs": [
            "一麾出守著威名，凶讣西来上为惊。",
            "玉帐笑谈成昨梦，锦囊书札见平生。",
            "衣冠渐散红莲府，铠马还归细柳营。",
            "可道风流回首尽，芝兰庭下粲朝荣。"
        ],
        "title": "俞公达待制挽词二首  其二",
        "id": "4ac57159-ed23-4f4e-9468-733d55c45c8c"
    },
    {
        "author": "秦观",
        "paragraphs": [
            "明时就养寄淮壖，忽叹艅艎以柩旋。",
            "八尺衣冠成绘事，百年风谊列幽镌。",
            "铭旌暮暗黄梅雨，乡路秋横碧玉天。",
            "遥想葬期豪杰会，高车连轸驻新阡。"
        ],
        "title": "陈承事挽词",
        "id": "405f5d1c-ba67-4b9e-8bfc-54fe67da0df2"
    },
    {
        "author": "秦观",
        "paragraphs": [
            "廷尉蒙恩后，兰台就养初。",
            "大椿宜更寿，流水遽焉如。",
            "鸾锦封花诰，蛛丝网板舆。",
            "百年谁考德，琬琰在幽墟。"
        ],
        "title": "永寿县君挽词二首  其一",
        "id": "799a9537-f829-4c66-8ad0-a35556bda751"
    },
    {
        "author": "秦观",
        "paragraphs": [
            "明世辞隆养，哀荣道路传。",
            "赙丧从上宰，歌挽出群仙。",
            "素幔伤秋泛，青缸惨夜船。",
            "玉峰归葬处，木拱雁连天。"
        ],
        "title": "永寿县君挽词二首  其二",
        "id": "54ae2e6e-031a-41ef-8c56-9b1d5aa1cb01"
    },
    {
        "author": "秦观",
        "paragraphs": [
            "皇受命而熙洽兮，实千祀而一时。",
            "协气鬰而四塞兮，与盛德其俱升。",
            "麟凤出而旁午兮，犹氤氲而扶舆。",
            "笃生我公兮，以文章为世师。",
            "公神禹之苗裔兮，肇子爵而鄫封。",
            "逮去邑而为氏兮，季叶汩其南征。",
            "祖骞翔而绩著兮，考踡跼而文鸣。",
            "公既生而多艰兮，踵祖武而好修。",
            "既轻车又良御兮，遂大放乎厥词。",
            "发天人之奥秘兮，约六艺而成章。",
            "元气含而未泄兮，洞芒芴而窅冥。",
            "挽天河而一泻兮，物应手而华昌。",
            "揖扬马使先路兮，咸告公曰不敢。",
            "彼崔蔡之纷纷兮，孰云窥其藩翰。",
            "辰来迟而去速兮，固前修以跋疐。",
            "方盘礴而上征兮，遽相羊而补外。",
            "皇揆公之忠诚兮，即商墟而赐环。",
            "䌷史谍乎东观兮，裁诰命乎西垣。",
            "典章绝而复作兮，世争睹而快先。",
            "正经纬乎终古兮，配维斗而昭然。",
            "变化诡而难常兮，虽司命其或昧。",
            "忽遭艰而去国兮，遂衔哀而即世。",
            "述作纷其具存兮，怅爽灵之焉诣。",
            "信百年不斯须兮，遒电灭而焱逝。",
            "天不憗遗一老兮，固搢绅之所伤。",
            "矧不肖以薄技兮，早获进于门墙。",
            "路贯江而修阻兮，曾莫奠乎酒浆。",
            "悲填膺而茀鬰兮，聊自托于斯文。"
        ],
        "title": "曾子固哀词",
        "id": "a2d66fef-3a9f-4d30-9a4d-86f07dd830ad"
    },
    {
        "author": "秦观",
        "paragraphs": [
            "惟夫人之高谊兮，真一时之女英。",
            "既富有此好德兮，又申之以令仪。",
            "带幽蕙之缥缈兮，佩明月之陆离。",
            "人自操舍之不一兮，雅独取善以自持。",
            "何报施之或忒兮，罹祸艰于不虞。",
            "颜色炫而未暮兮，所天忽以殒俎。",
            "痛平素之偕处兮，忍此奄奄而嫠居。",
            "沥哀血以自誓兮，甘饵毒而捐躯。",
            "佩珠玉以死真兮，固众女之所嗤。",
            "曷卓越以不顾兮，弃性命其如遗。",
            "美不可强有兮，信天资之所开。",
            "要反心以内省兮，岂或售乎人知。",
            "嗟三晨之未浃兮，遂俱游而莫留。",
            "死者有知兮，羌魂魄以并游。",
            "日黄昏而不见兮，虚室窈其无人。",
            "惟哀风以归来兮，动素幔之襜襜。",
            "何平生之款密兮，遽音声之不可寻。",
            "俨遗迹以在目兮，纷百忧而攻心。",
            "岂至理不吾喻兮，如意厚而悲深。",
            "抚双榇以增恸兮，涕清血而洒襟。",
            "已矣哉，人生有死兮，自前古而既然。",
            "精魄忽其不驻兮，惟修名之可延。",
            "忍录录以寓世兮，信烈者之所羞。",
            "傥佳志之获申兮，虽奄忽其焉悼。"
        ],
        "title": "蔡氏哀词",
        "id": "78684496-5c54-44fb-b310-24b06ab68fd4"
    },
    {
        "author": "秦观",
        "paragraphs": [
            "奋发多难里，哀荣后夜中。",
            "妙年推正行，末路见阴功。",
            "风雨双龙合，山川吊鹤空。",
            "悬知青史上，又载一于公。"
        ],
        "title": "时宣义挽词",
        "id": "d7ed3e29-6af9-44fe-851a-ec1b1f5d8fb3"
    },
    {
        "author": "秦观",
        "paragraphs": [
            "崛起商巖后，清忠士论归。",
            "法知商鞅弊，议折董宏非。",
            "迁谪生华发，骞腾上紫微。",
            "又骑箕尾去，朝野涕空挥。"
        ],
        "title": "中书侍郎挽词二首  其一",
        "id": "0539534f-e256-4265-b882-c0368e39efc5"
    },
    {
        "author": "秦观",
        "paragraphs": [
            "守道无夷险，如公实寡仇。",
            "望从乌府重，官到凤池休。",
            "二品追褒峻，千金赙恤优。",
            "搢绅终有恨，王骏不封侯。"
        ],
        "title": "中书侍郎挽词二首  其二",
        "id": "b375e007-0dcd-45d4-a1fd-31090cc4f93f"
    },
    {
        "author": "秦观",
        "paragraphs": [
            "举举西州士，来为邦国华。",
            "艺文尤尔雅，经术自名家。",
            "正有高山仰，俄成逝水嗟。",
            "贤人各有数，不独岁龙蛇。"
        ],
        "title": "吕与叔挽章四首  其一",
        "id": "479377dd-4e50-4fbc-a008-290568636a30"
    },
    {
        "author": "秦观",
        "paragraphs": [
            "数日音容隔，人琴遂已虚。",
            "门生应有谥，国史可无书。",
            "旧室悬蛛网，遗编走蠹鱼。",
            "定无封禅草，平日笑相如。"
        ],
        "title": "吕与叔挽章四首  其二",
        "id": "ac35fad6-6cd2-47e0-8083-6fcc7529cae5"
    },
    {
        "author": "秦观",
        "paragraphs": [
            "追惟献岁发春间，和我新诗忆故山。",
            "今日始知诗是谶，魂兮应已度函关。"
        ],
        "title": "吕与叔挽章四首  其三",
        "id": "7c4a98d6-1aa4-4b26-b4f7-5a152725b5ca"
    },
    {
        "author": "秦观",
        "paragraphs": [
            "风流云散了无余，天禄空存旧直庐。",
            "小吏独来开锁钥，案头尘满校残书。"
        ],
        "title": "吕与叔挽章四首  其四",
        "id": "aaf6f373-4db4-40f5-a1a8-829588cf597a"
    },
    {
        "author": "秦观",
        "paragraphs": [
            "相阀风流盛，王家地势雄。",
            "室中兰作佩，庭下玉成丛。",
            "啼鸟悲春槛，荒原入夜宫。",
            "遗芳得鸿笔，论次诏无穷。"
        ],
        "title": "东平夫人挽章",
        "id": "3941083c-5270-4c43-a7ed-6b261ec1116d"
    },
    {
        "author": "秦观",
        "paragraphs": [
            "报国封章数，论交意气真。",
            "先朝贵公子，当代老成人。",
            "月动融尊酒，花催郑驿宾。",
            "谁知古原上，马鬣一朝新。"
        ],
        "title": "开府李公挽章  其一",
        "id": "8b2dba23-98c8-427d-9d34-70b25eb65442"
    },
    {
        "author": "秦观",
        "paragraphs": [
            "戚里薨耆旧，哀荣世未如。",
            "襚加三事衮，奠致两宫舆。",
            "卤簿前衢隘，歌钟后院虚。",
            "英风知不坠，芝玉茂庭除。"
        ],
        "title": "开府李公挽章  其二",
        "id": "bc4f1d74-2603-41a6-b741-90375304e83d"
    },
    {
        "author": "秦观",
        "paragraphs": [
            "同功一体尽调元，独抱沉疴反故园。",
            "壶遂暮年非不遇，人生到此可忘言。"
        ],
        "title": "孙莘老挽词四首  其一",
        "id": "be8c561b-4d8b-4f2c-a909-790ec736dbe9"
    },
    {
        "author": "秦观",
        "paragraphs": [
            "青春芸阁妙文词，进读金华鬓若丝。",
            "转守七州多异政，奉常处处有房祠。"
        ],
        "title": "孙莘老挽词四首  其二",
        "id": "b937bf5e-05c2-4f7e-a0f1-02b1f12c3ca5"
    },
    {
        "author": "秦观",
        "paragraphs": [
            "月旦尝居第一评，立朝风采照公卿。",
            "门生故吏知多少，尽向碑阴刻姓名。"
        ],
        "title": "孙莘老挽词四首  其三",
        "id": "a8485bbc-63c2-4f8f-990a-e38010dfa566"
    },
    {
        "author": "秦观",
        "paragraphs": [
            "华屋丘山可柰何，百年光景一投梭。",
            "故人唯有羊昙在，恸哭西州不忍歌。"
        ],
        "title": "孙莘老挽词四首  其四",
        "id": "865d2498-6213-48ef-a189-e272ffa13c41"
    },
    {
        "author": "秦观",
        "paragraphs": [
            "礼经三百鬓毛班，追述先儒伯仲间。",
            "谁请尚书重给札，尽抄遗稿入名山。"
        ],
        "title": "陈用之学士挽词  其一",
        "id": "96f6b0c5-920e-44e7-8d55-2c5a69efbb61"
    },
    {
        "author": "秦观",
        "paragraphs": [
            "岧峣芸阁上参天，直舍相依欲二年。",
            "愿写此情歌挽者，泪霑毫素不成篇。"
        ],
        "title": "陈用之学士挽词  其二",
        "id": "dc3afd1d-0d64-45e9-88a7-2f0bcdb55ae2"
    },
    {
        "author": "秦观",
        "paragraphs": [
            "云台观者候昏明，奎壁躔中失二星。",
            "上界真人重离别，阴风一夜搅青冥。"
        ],
        "title": "陈用之学士挽词  其三",
        "id": "a1591f13-0eaa-4681-9265-aff25cd04daa"
    },
    {
        "author": "秦观",
        "paragraphs": [
            "牢落公车待诏时，白头掌故更栖栖。",
            "一生勤苦成何事，只得铭旌数尺题。"
        ],
        "title": "陈用之学士挽词  其四",
        "id": "8aa18716-49a9-49b4-b4bb-6e7ae1700211"
    },
    {
        "author": "秦观",
        "paragraphs": [
            "早岁峨冠侍冕旒，白头淹卹外诸侯。",
            "箧中尚有东封草，塞下曾无北顾忧。",
            "心系汉廷长入梦，气吞胡虏不防秋。",
            "经纶未了埋黄土，精爽还应属斗牛。"
        ],
        "title": "滕达道挽词  其一",
        "id": "ca07a79b-fede-4308-8986-a4cd63c8a1c7"
    },
    {
        "author": "秦观",
        "paragraphs": [
            "江南江北奉周旋，合散如云二十年。",
            "春郡胜游花蔽马，夜山清话雨连天。",
            "共惊万里长城坏，独把千金宝剑悬。",
            "平日书题多散乱，呼儿寻聚一潸然。"
        ],
        "title": "滕达道挽词  其二",
        "id": "62024ab0-39fa-4119-b95b-f694651ae113"
    },
    {
        "author": "秦观",
        "paragraphs": [
            "婴衅徙穷荒，茹哀与世辞。",
            "官来录我橐，吏来验我尸。",
            "藤束木皮棺，藁葬路傍陂。",
            "家乡在万里，妻子天一涯。",
            "孤魂不敢归，惴惴犹在兹。",
            "昔忝柱下史，通籍黄金闺。",
            "奇祸一朝作，飘零至于斯。",
            "弱孤未堪事，返骨定何时。",
            "脩途缭山海，岂免从阇维。",
            "荼毒复荼毒，彼苍那得知。",
            "岁晚瘴江急，鸟兽鸣声悲。",
            "空濛寒雨零，惨淡阴风吹。",
            "殡宫生苍藓，纸钱挂空枝。",
            "无人设薄奠，谁与饭黄缁。",
            "亦无挽歌者，空有挽歌辞。"
        ],
        "title": "自作挽词",
        "id": "1202fcd2-d159-4d5c-9e56-2930c6ba4688"
    },
    {
        "author": "秦观",
        "paragraphs": [
            "于赫龙飞后，中区八月秋。",
            "合严天地祀，远继祖宗休。",
            "熙事将兴举，彝章预讲诹。",
            "纷然曲台议，断自太任谋。",
            "宗伯方承命，元龟遂告猷。",
            "三钱封内帑，五瑞辑诸侯。",
            "路寝前斋玉，清宫复射牛。",
            "长迎南至日，圆即自然丘。",
            "扈跸三千剑，干霄十二楼。",
            "钩陈严御座，太一奉宸游。",
            "好雨虚闻毕，生阳不待邹。",
            "浮云依斗散，华月亘天流。",
            "霄被黄裀却，霜空曲盖收。",
            "堪舆同顾飨，河岳尽怀柔。",
            "麾日初鸣仗，旗风不满旒。",
            "回銮龙入驭，传诏鹤为邮。",
            "崇庆天虽老，华胥圣不忧。",
            "衣冠千玉简，宇宙一金瓯。",
            "可但丰年屡，当知世德求。",
            "惭无班马手，作颂配商周。"
        ],
        "title": "进南郊庆成诗",
        "id": "44cf7085-37e4-4265-ab60-b5b3226081df"
    },
    {
        "author": "秦观",
        "paragraphs": [
            "幽眠起常晚，冬晷复不长。",
            "中间数十刻，倏如惊燕翔。",
            "晨餐粗云毕，申鼓鸣相望。",
            "忽忽竟何就，念之动中肠。",
            "天地一逆旅，死生犹转商。",
            "暂来旋云去，迟速乃所常。",
            "较计亦何补，徒然非慨慷。",
            "不如听两行，一槩付酒觞。",
            "北风吹老槐，白日转纸窗。",
            "布衾一觉睡，身世成渺茫。",
            "宿莽冬不衰，兰茞幽更芳。",
            "无庸伤局促，速此鬓发霜。"
        ],
        "title": "幽眠",
        "id": "214064c2-c8f1-4d12-9449-1894ece0f68d"
    },
    {
        "author": "秦观",
        "paragraphs": [
            "越王念吴役，寝兴常不安。",
            "有臣曰种蠡，实与同难艰。",
            "终酬会稽耻，列国不敢干。",
            "智者见未兆，愚夫暗前观。",
            "范公拂衣去，扁舟五湖间。",
            "清辉照四海，秋月耿云端。",
            "种也竟不悟，处之若无难。",
            "属镂一朝至，身与名俱残。",
            "兔走猎狗悲，鸟尽良弓闲。",
            "自古身不退，多为世所叹。"
        ],
        "title": "越王",
        "id": "4a879ccd-d740-47cf-8a27-a3ca21630201"
    },
    {
        "author": "秦观",
        "paragraphs": [
            "萧然古丘上，有石传陨星。",
            "胡为霄汉间，坠地成此精。",
            "虽有坚白姿，块然谁汝灵。",
            "犬眠牛砺角，终日蒙羶腥。",
            "畴昔同列者，到今司赏刑。",
            "森然事芒角，次第罗空青。",
            "俛仰一气中，万化无常经。",
            "安知风云会，不复归青冥。"
        ],
        "title": "陨星石",
        "id": "606520ef-9d84-48c9-ba8f-491acd5e89c1"
    },
    {
        "author": "秦观",
        "paragraphs": [
            "一日行一尺，十日行一丈。",
            "岂不叹淹留，所幸无波浪。",
            "悲风动深夜，原野眇林爽。",
            "青天行蟾蜍，枯水转魍魉。",
            "此时蓬茅下，去心剧于痒。",
            "弃置勿复论，通塞如反掌。"
        ],
        "title": "山阳阻浅",
        "id": "c4edd0ee-74bd-470e-88f0-ebf0221555a6"
    },
    {
        "author": "秦观",
        "paragraphs": [
            "迅风薄高林，万象号虎豹。",
            "纷披枳与棘，尔复鼓狂闹。",
            "我垣既已颓，我栋又以挠。",
            "岂无一木枝，横力难与较。",
            "黎明忽自罢，晴日射鱼罩。",
            "死水失狂澜，衰木回故貌。",
            "劳生真梦事，往趋如睡觉。",
            "炊黍焚黄鹑，吾其理归棹。"
        ],
        "title": "次韵参寥莘老",
        "id": "2245b690-886c-426b-b707-3299e75fc1ff"
    },
    {
        "author": "秦观",
        "paragraphs": [
            "寒梅不自重，辄花桃李先。",
            "矫枉有佳菊，最后众芳妍。",
            "各因一时美，难以相嗤怜。",
            "物理固若是，士林亦宜然。",
            "夫子南国俊，声猷推妙年。",
            "数奇晚方偶，参军古龙川。",
            "龙川虽云远，风物号清鲜。",
            "罗浮不相下，颉颃巉荒天。",
            "云鬓二三子，聊足奉周旋。",
            "行矣试老拳，归欤远翔鶱。"
        ],
        "title": "送洪景之循州参军",
        "id": "b14b733b-1d02-403c-8146-f1934574430d"
    },
    {
        "author": "秦观",
        "paragraphs": [
            "茶实嘉木英，其香乃天育。",
            "芳不愧杜蘅，清堪掩椒菊。",
            "上客集堂葵，圆月探奁盝。",
            "玉鼎注漫流，金碾响丈竹。",
            "侵寻发美鬯，猗狔生乳粟。",
            "经时不销歇，衣袂带纷鬰。",
            "幸蒙巾笥藏，苦厌龙兰续。",
            "愿君斥异类，使我全芬馥。"
        ],
        "title": "茶",
        "id": "0e273614-3803-408c-825b-46e1d1b16379"
    },
    {
        "author": "秦观",
        "paragraphs": [
            "幽人躭茗饮，刳木事擣撞。",
            "巧制合臼形，雅音侔柷椌。",
            "灵室困亭午，松然明鼎窗。",
            "呼奴碎圆月，搔首闻铮鏦。",
            "茶仙頼君得，睡魔资尔降。",
            "所宜玉兔擣，不必力士扛。",
            "愿偕黄金碾，自比白玉缸。",
            "彼美制作妙，俗物难与双。"
        ],
        "title": "茶臼",
        "id": "d618c1d2-5fb9-434f-8fda-dbd933859a68"
    },
    {
        "author": "秦观",
        "paragraphs": [
            "佛宫琢琳瑯，悬鱼警羣聪。",
            "缓扣集方袍，急拊趋百工。",
            "虽无笋虚器，自协征与宫。",
            "犂然当人心，邈有炎氏风。",
            "山泉自疏数，珮玉相玲珑。",
            "朝昏间钟鼓，清响传无穷。",
            "惟有宝陀山，于音获圆通。",
            "一闻如得解，石巩亦投弓。"
        ],
        "title": "石鱼",
        "id": "fcfcbd24-835a-443d-8b3e-e01fca489a5f"
    },
    {
        "author": "秦观",
        "paragraphs": [
            "邺中多贤豪，公干气飘逸。",
            "弱岁颇徊徨，飘零低金室。",
            "君王事邀宴，下马列琴瑟。",
            "豪吹挟哀弹，娱欢非一日。",
            "当年侍赓酬，珠玉在挥笔。",
            "五字一何工，妙绝冠俦匹。",
            "所得虽经奇，未得偏人失。"
        ],
        "title": "刘公干",
        "id": "bad83700-ca73-4f5f-851d-53cc9c8bebe1"
    },
    {
        "author": "秦观",
        "paragraphs": [
            "百工皆圣作，惟医有书传。",
            "绪余起人死，妙处实通天。",
            "邹子本淮海，弱龄加讨研。",
            "岐扁逢卷中，遂知百病先。",
            "往岁游京室，公侯纷荐延。",
            "国工不敢妬，遣儿求执鞭。",
            "晚弃本州役，青衫鬓萧然。",
            "临衢开大肆，旁午送金钱。",
            "嗣子颇不凡，文场早周旋。",
            "行期拾青紫，善积神所怜。"
        ],
        "title": "赠医者邹放",
        "id": "8411e53f-4f7f-41cf-821a-15fad6aaabf4"
    },
    {
        "author": "秦观",
        "paragraphs": [
            "张生何为者，落魄不自拘。",
            "独携三尺琴，笑别妻与孥。",
            "一来泊吾里，忽已月再虚。",
            "朝游故人馆，暮止佛子庐。",
            "虽无食羹余，所乐常晏如。",
            "我欲有所进，生闻勿烦纡。",
            "君子闲有道，不专块然居。",
            "无道祇深适，呜戏亦已愚。",
            "愿生脱尘鞅，从我沧海隅。"
        ],
        "title": "赠张潜道",
        "id": "63a94776-fac2-46d3-9aee-817635f2330d"
    },
    {
        "author": "秦观",
        "paragraphs": [
            "方塘收雨脚，落日半遥岑。",
            "芙蕖浄娟娟，丽服抚翠衾。",
            "无言意自远，欲渡秋水深。",
            "缅怀平生人，对此讵可寻。",
            "弄芳惜晼晚，酒至谁与斟。",
            "天涯有归云，聊寄相思心。",
            "心开获清赏，芙蕖一何绮。",
            "美人艳新妆，敛袂照秋水。",
            "端如荡子妻，顾自良家子。",
            "黄金选燕赵，摇落对江沚。",
            "薄暮风雨来，独立泪如洗。",
            "望君君讵知，倾宫定谁似。"
        ],
        "title": "荷花",
        "id": "903f0e78-54f3-432e-92ca-28c32b61081a"
    },
    {
        "author": "秦观",
        "paragraphs": [
            "倦客当老秋，于忽少佳意。",
            "孰云尘滓地，刘阮肯俱至。",
            "一披清骨毛，再见失身世。",
            "有如执盛热，傃月濯凉吹。",
            "又如观巨梓，却觇萧苇细。",
            "十辰同遨游，不觉日车逝。",
            "嗟予逃空虚，终日面林翳。",
            "闻人足音喜，况乃道所契。",
            "方念衣袖分，明月忽我畀。",
            "眷言何以酬，白发同所诣。"
        ],
        "title": "酬曾逢原参寥上人见寄山阳作",
        "id": "23952f03-99de-4ceb-a076-4fcc13be1ece"
    },
    {
        "author": "秦观",
        "paragraphs": [
            "僶俛荜门下，十年守一方。",
            "胡为御舟者，挽我置此傍。",
            "青山不肯尽，流水故意长。",
            "虽云道理远，瓦樽有酒浆。"
        ],
        "title": "吴兴道中",
        "id": "67927c2d-5c9c-4f72-b40d-ad4d53ddcc6b"
    },
    {
        "author": "秦观",
        "paragraphs": [
            "君子有常度，所遭能自如。",
            "不与死生变，岂为忧患渝。",
            "西伯囚演易，马迁罪成书。",
            "性刚趣和乐，浅浅非丈夫。"
        ],
        "title": "无题二首  其一",
        "id": "5de94497-f08d-431a-916f-789f8847a6e5"
    },
    {
        "author": "秦观",
        "paragraphs": [
            "世事如浮云，飘忽不相待。",
            "欻然化苍狗，俄顷成章盖。",
            "达观听两行，昧者乃多态。",
            "舍旃勿重陈，百年等销坏。"
        ],
        "title": "无题二首  其二",
        "id": "2f30e74e-affd-47e3-9e81-ff10923474a4"
    },
    {
        "author": "秦观",
        "paragraphs": [
            "阴阳有常职，代御不可并。",
            "一气或错缪，愆伏相寇兵。",
            "惟时四月交，南国厌久晴。",
            "风师挟帝令，呼号肆徂征。",
            "云师畏推逐，蓄意不敢争。",
            "雨师旷厥官，所苟朝夕生。",
            "黄尘暗如雾，掩彼日月明。",
            "帝眷一昔回，旱议沮莫行。",
            "番然需膏泽，夜半来雨声。",
            "黎明纵遐眺，沟浍各已盈。",
            "青秧散广亩，白水涵孤城。",
            "耕夫欣有托，水鸟飞且鸣。",
            "乃知化工妙，悠然信难名。",
            "行矣耘我穑，岁终竚坻京。"
        ],
        "title": "喜雨得城字",
        "id": "cabe8980-bdbd-4cb9-a595-2003dfa37e74"
    },
    {
        "author": "秦观",
        "paragraphs": [
            "野人无机心，触事少防卫。",
            "所至辄酣寝，屡堕穿窬计。",
            "孤亭夜深墨，风死雨初霁。",
            "有盗穴壁来，攘取逮衾袂。",
            "微思不敌怒，弱力鼓虚锐。",
            "起搏且复呼，可否难量势。",
            "谁云同室鬭，函丈莫相继。",
            "两奴眠牖旁，矫首但睥睨。",
            "弃之倚柱休，盗亦从此逝。",
            "惭无牛缺贤，幸脱燕人毙。",
            "亡弓岂须求，失马不必涕。",
            "黎明成感叹，事往若异世。",
            "良贾号深藏，无阂称善闭。",
            "君子勿我夸，得丧求无际。"
        ],
        "title": "东城被盗得世字",
        "id": "e1f24bd5-5842-48f1-957f-c76e7cea88ae"
    },
    {
        "author": "秦观",
        "paragraphs": [
            "昨夜梦故人，心颜少欢趣。",
            "自嗟弃有司，却言归山路。",
            "君王下明诏，群英翕争赴。",
            "焦鹏共挥翮，跛鳖亦骋步。",
            "扰扰天地间，飞鸟不知数。",
            "何意独萧条，命与时相忤。",
            "空复蔽马牛，不为匠人顾。",
            "昔为土中花，行待东风煦。",
            "今为簷下草，远矣霑秋露。",
            "老母鬓成丝，寒妻被无絮。",
            "岁暮多严风，絺绤将焉度。",
            "觉来不复见，抚枕泪如注。",
            "安得万顷波，活此舟中鲋。"
        ],
        "title": "梦伯收文公",
        "id": "e828f495-c4a4-4159-9970-9a8e2379038e"
    },
    {
        "author": "秦观",
        "paragraphs": [
            "抱包初舍蔚头蓝，江月松风处处参。",
            "他日惠林为上首，几年弥勒作同龛。",
            "真珠撒帐开新座，飞鸟衔花绕旧庵。",
            "云散虎溪莲社友，独依香火思何堪。"
        ],
        "title": "送佛印",
        "id": "4b7bdb0a-005b-49f8-87ad-81ddd2b36442"
    },
    {
        "author": "秦观",
        "paragraphs": [
            "偷引湖光一派飞，咏觞还却似当时。",
            "吴歌送酒随流急，越艳浮花转曲池。",
            "山庙早因前守彻，冰盘元是故工遗。",
            "年年禊饮今非昔，不到兰亭到北池。"
        ],
        "title": "次韵公辟会流觞亭",
        "id": "96a240e9-3fe4-4518-a280-67b8877a2b77"
    },
    {
        "author": "秦观",
        "paragraphs": [
            "林声摵摵动秋风，共蹑丹梯上卧龙。",
            "路隔西陵三两水，门临南镇一千峰。",
            "湖吞碧落诗争发，塔涌青冥画几重。",
            "非是登高能赋客，可怜猿鹤自相容。"
        ],
        "title": "次韵公辟会蓬莱阁",
        "id": "8679c329-2656-4de8-99dc-12beeb67215d"
    },
    {
        "author": "秦观",
        "paragraphs": [
            "岂为鲈鱼忆故丘，东南昏垫頼良谋。",
            "一封暮别云间阁，三组秋归海上州。",
            "子政暂为都水使，千秋终作富民侯。",
            "赠君一语君应笑，竞注江河本不流。"
        ],
        "title": "送罗正之两浙提刑",
        "id": "7f23741d-a04f-4e10-88e0-cfcf42e69340"
    },
    {
        "author": "秦观",
        "paragraphs": [
            "寝瘵当老秋，入夜庭轩空。",
            "天光脆如洗，月色清无缝。",
            "风飙戾戾轻，露气霏霏重。",
            "簷花伴徐步，笼烛窥孤讽。",
            "缅惟情所亲，佳辰谁与共。",
            "夫子淮海英，材大难为用。",
            "秉心既绝俗，发语自惊众。",
            "麈尾扣球琳，笔端攒䗖蝀。",
            "雄深迫扬马，妙丽该沈宋。",
            "浮沉任朝野，鱼鸟狎鲲凤。",
            "与时真楚越，于我实伯仲。",
            "尔来居邑邻，颇便书札贡。",
            "上凭鸿雁传，下托鲤鱼送。",
            "二物或愆时，已辱移文讼。",
            "人生无根柢，泛若凌波葑。",
            "昧者复汲汲，晨暝趋一哄。",
            "阴持含沙毒，射影期必中。",
            "自匿嫫母容，对客施锦幪。",
            "溘然一朝逝，万事俱成梦。",
            "形骸犹汝辞，利势犹君动。",
            "思之可太息，伤之为长恸。",
            "所以古达人，脱身事高纵。",
            "我生尤不敏，胸腹常空洞。",
            "彊颜入规模，垂耳受羁鞚。",
            "行谋买竿栧，名理就折衷。",
            "但恐狂接舆，烦君更嘲弄。"
        ],
        "title": "秋夜病起怀端叔作诗寄之",
        "id": "0db1f3f7-8fd2-465b-9bb5-a233e5935807"
    },
    {
        "author": "秦观",
        "paragraphs": [
            "吾乡如覆盂，地据扬楚脊。",
            "环以万顷湖，粘天四无壁。",
            "蜿蜒戏神珠，正昼飞霹雳。",
            "草木无异姿，灵气殊鬰积。",
            "所以生群材，名抱荆山璧。",
            "小为百夫防，大为万人敌。",
            "夫子少迈伦，喑呜阻金石。",
            "奏赋明光宫，玉座瞻咫尺。",
            "翻身堕云霄，十载迫穷厄。",
            "焚舟更一战，得尉沧海北。",
            "五月乘画船，箫鼓事远适。",
            "天横齐山青，雨带楚水黑。",
            "勿云晚方仕，四十乃古昔。",
            "勿云名位卑，九万自此击。",
            "幽求尉朝邑，鬓发森已白。",
            "元振尉通泉，律令非所即。",
            "一朝会风云，顾眄立四极。",
            "行矣壮旧图，勉。"
        ],
        "title": "送孙诚之尉北海",
        "id": "32f35910-f0b7-4a71-b886-917a80b4d502"
    },
    {
        "author": "秦观",
        "paragraphs": [
            "搰搰抱瓮人，汒呼治其内。",
            "仲尼为所轻，子贡无以对。",
            "舍器欲还朴，为量固已隘。",
            "苟得浑沌真，宁羞事机械。"
        ],
        "title": "抱瓮",
        "id": "6ebde752-f94e-45af-9371-e1767a329d0d"
    },
    {
        "author": "秦观",
        "paragraphs": [
            "咄咄两小儿，多言空尔为。",
            "后之日无定，不觉心有期。",
            "尺棰探苍溟，俱令傍者嗤。",
            "谁谓不能决，孔丘乃真知。"
        ],
        "title": "读列子",
        "id": "84b86bae-eb08-405f-b260-72c781916da1"
    },
    {
        "author": "秦观",
        "paragraphs": [
            "禅子观因缘，寸晷无复余。",
            "讲人治经论，艾夜犹未除。",
            "冷风奏哀松，寒月挂碧虚。",
            "此意了不谕，悲哉同翳如。"
        ],
        "title": "和显之长老",
        "id": "32fa7b51-780e-4fb3-9bde-17fe7fe3d772"
    },
    {
        "author": "秦观",
        "paragraphs": [
            "子夜天无云，稀星耿顽碧。",
            "茫茫行役者，对此焉不息。",
            "胡为蜗角端，相与竞寻尺。",
            "劝君归去来，飞空鸟无迹。"
        ],
        "title": "清夜",
        "id": "6d6db4a1-9bb3-48ff-9823-ffc4324f208f"
    },
    {
        "author": "秦观",
        "paragraphs": [
            "汎汎池中凫，上下与水俱。",
            "不与水争力，所以全其躯。",
            "遇物贵含垢，修身戒明污。",
            "胡能若云月，浪自惊群愚。"
        ],
        "title": "南池",
        "id": "5f4d3edd-b583-44d2-b5d9-af0c5e2e4774"
    },
    {
        "author": "秦观",
        "paragraphs": [
            "峥嵘岁月徂，物色莽于邑。",
            "欢言公子至，坐失百忧集。",
            "宵箔蕙烟横，寒炮玉脂泣。",
            "勉旃决南图，荷华行满隰。"
        ],
        "title": "和王定国",
        "id": "a3f231a1-d513-4d70-8e53-dc6cbbc0ac7f"
    },
    {
        "author": "秦观",
        "paragraphs": [
            "山南山北江水流，半空金碧随云浮。",
            "我来仍值风日好，十月未寒如晚秋。",
            "山僧引客寻苍翠，历尽参差到平地。",
            "万里风来拂骨清，却忆人间如梦寐。",
            "夜深无风月入扉，相对老人如槁枝。",
            "流水与天争入海，共笑此心谁得知。",
            "下山却向中𤃩望，番忆当时在屏幛。",
            "老母思儿且欲归，回首云峰已天上。"
        ],
        "title": "宿金山",
        "id": "b3725e60-77e6-46cf-953f-702580c53e77"
    },
    {
        "author": "秦观",
        "paragraphs": [
            "若有人兮霅之滨，服火齐兮冠切云。",
            "有才不为世所抡，尽入诗句为奇新。",
            "忘归繁弱不浪阵，发必中的疑有神。",
            "目关飞鸟缗苍鳞，俛仰自娱忘贱贫。",
            "繄我与君素参辰，孰为一见同天伦。",
            "共指飞光易沉沦，莫若痛饮还我真。",
            "况有内子贤文君，终日叫呼不怒嗔。",
            "酒酣往往出前珍，瓦瓯竹筯羞青芹。",
            "左列文史右红裙，樽前不觉徂清晨。",
            "念我行当西道秦，挐舟来别非所欣。",
            "欲托毫素通殷勤，郢匠旁瞩难挥斤。",
            "人生百龄同臂伸，断梗流萍暂相亲。",
            "行行饮酒且勿云，丈夫万里犹比邻。"
        ],
        "title": "别贾耘老",
        "id": "5bfb195f-63b1-4b99-a99e-ad4a848dee78"
    },
    {
        "author": "秦观",
        "paragraphs": [
            "君文豪赡无与俦，使我吟讽忘离忧。",
            "浩如沅湘起阳侯，翻星转日吞数州。",
            "华章藻句饶风力，顷刻朱红迷畛域。",
            "一班纵复为管窥，万派终难以蠡测。",
            "区区文墨倦高情，解鞅还游恍惚庭。",
            "半槽新水六尺簟，卧视云物行空青。",
            "伊我篮舆抵京县，溽暑黄埃负初愿。",
            "君家只在御城东，弥月不能三两见。",
            "求仙未若醉中真，蚁鬭蛾飞愁杀人。",
            "清都梦断理归棹，回首一树琼枝新。",
            "归来草木春风换，世事猬毛那可算。",
            "幸谢故人频寄书，莫笑元郎自呼漫。"
        ],
        "title": "李端叔见寄次韵",
        "id": "126a0942-b570-4a77-9be2-30f66f832476"
    },
    {
        "author": "秦观",
        "paragraphs": [
            "西湖水滑多娇嫱，妙奴十二正芬芳。",
            "肌肤晳白发脚长，含语未发先有香。",
            "溪上夜燕侍簪裳，皎如华月堕沧浪。",
            "音声入云能断肠，不许北客辞酒浆。",
            "主人蔼蔼邦之良，少年射策谒未央。",
            "俊词伟气森开张，玉杓贯斗生怒芒。",
            "天欲文采老更昌，故使敛翮窥群翔。",
            "五十仅补尚书郎，浩歌骑牛倚倡佯。",
            "东风戏雨花草狂，二溪泱泱青黛光。",
            "妙奴勿倦侑羽觞，主人正欲游醉乡。"
        ],
        "tags": [
            "西湖"
        ],
        "title": "陈令举妙奴诗",
        "id": "3c091c70-50af-4037-8754-65459274e8df"
    },
    {
        "author": "秦观",
        "paragraphs": [
            "古人去后音容寂，何处茫茫寻旧迹。",
            "君看草遍北邙山，骼骴犹来丘垄积。",
            "那堪此地日黄昏，长途万里伤行客。",
            "只知恩爱动伤情，岂悟区区头已白。",
            "莫嫌天地少含弘，自是人心多褊窄。",
            "争名竞利走如狂，复被利名生怨隙。",
            "贪声恋色镇如痴，终被声色迷阡陌。",
            "休言七十古稀有，最苦如今难半百。",
            "闻道蓬宫仙子闲，红尘不染无瑕谪。",
            "日月迟迟异短明，三峰秀丽皆仙格。",
            "女萝覆石蔓黄花，芝草琅玕知几尺。",
            "桃源长占四时春，漾漾华池真水碧。",
            "乘槎拟欲扣金扃，巨浪红波依旧隔。",
            "归来芳舍与谁俦，老鹤松间三四只。",
            "唳天声动彩云飞，对我时时振长翮。",
            "骖鸾未遇且悠悠，尽日琴书还有适。",
            "纷华任使投吾前，争奈此心终匪石。",
            "拜命怀金谁谓荣，低头未免拾言责。",
            "从兹俗态两相忘，笑指青山归路僻。",
            "同人有志觅长生，运气休粮徒有益。",
            "须知下手向无为，莫学迷徒頼针炙。"
        ],
        "title": "自警",
        "id": "b58b67a2-b91d-4b83-92c3-3522189c3970"
    },
    {
        "author": "秦观",
        "paragraphs": [
            "薄伽梵相含空虚，化人分段同璠璵。",
            "尔来示灭二千岁，真骨万里传中区。",
            "钱塘有尼号法照，得自禁掖藏金铺。",
            "欲因此胜高构阁，假设象似开群愚。",
            "偶从好事至霅上，持出瞻玩相欢娱。",
            "灵牙宝色玉不如，上有无数光明珠。",
            "庄严一一出御帑，蜿蜒绣袋荣砗磲。",
            "是时宾客尽上士，回向已登十地初。",
            "殷勤称赞出软语，坐人顾眄惊俗污。",
            "因悲人生信如梦，浪逐声势霜鬓须。",
            "一源清浄谁复无，枉入诸趋更崎岖。",
            "愿因今日诣真际，古松白日常萧疏。",
            "乃知金仙妙难测，余润普及霑凡枯。",
            "况复老尼亦才辩，朱甍碧瓦非难图。",
            "行看岧峣倚青嶂，翁妪颂说倾三吴。"
        ],
        "title": "陪李公择观金地佛牙",
        "id": "d4b3a2af-eb67-414f-afc0-55ba8786a50e"
    },
    {
        "author": "秦观",
        "paragraphs": [
            "汉庭卿士如云屯，结绶弹冠朝至尊。",
            "登高履危足在外，神色不变惟伯昏。",
            "金华掉头不肯住，乞身欲老江南村。",
            "天恩许兼两学士，将兵百万守北门。",
            "居士彊名曰天元，寤寐山水劳心魂。",
            "高斋引泉注奇石，迅若飞浪来云根。",
            "朔南修好八十载，兵法虽妙何足论。",
            "夜阑番汉人马静，想见雉堞低金盆。",
            "报罢五更人吏散，坐调一气白元存。"
        ],
        "title": "雪浪石",
        "id": "ab401a7a-e65d-4a99-8b0e-c12c7f3ff31a"
    },
    {
        "author": "秦观",
        "paragraphs": [
            "蔡侯饱学困千釜，濯足清江起南土。",
            "剧谈颇似燕客豪，快夺范雎如坠雨。",
            "东城桥梓未足论，栢直何为口方乳。",
            "蒋侯山中伴香火，三年不厌长蔬苦。",
            "平生瑰玮有谁同，要得张侯三日语。",
            "昼闲那自运甓忙，时清不用闻鸡舞。",
            "桓荣欢喜见车马，书册辛勤立门户。",
            "要当食肉似班超，猛虎何尝窥案俎。"
        ],
        "title": "和蔡天启赠文潜之什",
        "id": "6e96babc-7a23-4cff-93dd-adeadb409f7b"
    },
    {
        "author": "秦观",
        "paragraphs": [
            "黄金蔌蔌满垂杨，尚有春寒到画堂。",
            "酒力渐销歌扇怯，入帘飞雪带梅香。"
        ],
        "title": "早春",
        "id": "ecb5447d-74a6-4078-adbe-17f6c63ee909"
    },
    {
        "author": "秦观",
        "paragraphs": [
            "俯仰觚棱十载间，扁舟江海得身闲。",
            "平生孤负僧床睡，准拟如今处处还。"
        ],
        "title": "赴杭倅至汴上作",
        "id": "19f8d8ab-320a-4e03-8ebe-c59454236bad"
    },
    {
        "author": "秦观",
        "paragraphs": [
            "上帝图书府，传观诏特容。",
            "嘉宾苍佩玉，盛馔紫驼峰。",
            "散帙牙签乱，开函锦袭重。",
            "君羹如可请，愿备北堂供。"
        ],
        "title": "次韵孔彦常舍人曝书",
        "id": "ca25647d-28d8-4356-b4fc-0e607ff26f0f"
    },
    {
        "author": "秦观",
        "paragraphs": [
            "妙龄随计日，绀发度关年。",
            "较艺先豪俊，飞声动眇绵。",
            "祕书窥甲乙，密室诣温宣。",
            "已叶半千运，仍亲五尺天。",
            "御香春晚炷，宫蜡夜深燃。",
            "汉殿螭头笔，岐藩幕下莲。",
            "孔鸾人共贵，兰蕙世皆怜。",
            "附尾方瞠若，提刀独砉然。",
            "皂囊封细札，青简续遗编。",
            "璧府深难造，龙媒隽莫先。",
            "大农参奏计，宗伯与兴贤。",
            "玉铉行真即，金瓯忽浪传。",
            "两轮苕上驾，百仗剡中牵。",
            "荏苒冯唐老，淹回贾傅还。",
            "星霜俄九换，金竹遽三迁。",
            "鼓吹吴云外，旌旛楚水壖。",
            "经纶殊未倦，忧患复相连。",
            "恶草空摇毒，群蜗谩污涎。",
            "松筠终不易，雨露竟无偏。",
            "憔悴千株橘，荒凉二顷田。",
            "几书借船帖，屡广绝交篇。",
            "禅誉推庞蕴，亲评主闵骞。",
            "懒因闲处极，乐向静中全。",
            "岁月黄尘里，鶑花白发前。",
            "冰台清照底，玉海湛无边。",
            "身世尤飞隼，功名眇蜕蝉。",
            "蕉心难固待，楮叶谩劳镌。",
            "伫续清都梦，还随浊世缘。",
            "泉虬淹已久，风翮去应便。",
            "预想朝元处，簪裾立万仙。"
        ],
        "title": "次韵莘老",
        "id": "db7aa2ea-7461-4031-a110-b258afb2d1ef"
    },
    {
        "author": "秦观",
        "paragraphs": [
            "先生簪绂后，世系本绵瓜。",
            "驻马生枯骨，回车济病蛇。",
            "带云眠酒市，和月醉渔家。",
            "落日千山路，西风一枕霞。",
            "几年流俗笑，一旦五侯夸。",
            "棋惜春深日，琴憎雨后蛙。",
            "背因书字曲，发为注经华。",
            "地转东淮水，天回北斗车。",
            "新宫黄道近，旧隠白云遐。",
            "顾我身多累，逢君意谩夸。",
            "空提方士剑，未上客星槎。",
            "何日同归去，重飞九转砂。"
        ],
        "title": "送陈太初道录",
        "id": "87f0af4a-c4d2-4326-89a6-b4d2c4d32928"
    },
    {
        "author": "秦观",
        "paragraphs": [
            "叹息苏子瞻，声名绝后先。",
            "衣冠传盛事，兄弟固多贤。",
            "感慨诗三百，流离路八千。",
            "直心羞媚灶，忠力欲回天。",
            "缧绁终非罪，江湖秪自怜。",
            "饥寒常并日，疾病更连年。",
            "明主无终弃，西州稍内迁。",
            "奏言深意苦，感涕内人传。",
            "前席须宣室，非熊起渭川。",
            "君臣悦相遇，愿上角招篇。"
        ],
        "title": "赠苏子瞻",
        "id": "2f9f13b4-66c0-4e5c-942a-1acc318ee31d"
    },
    {
        "author": "秦观",
        "paragraphs": [
            "投暮安州北，苍烟乱眼昏。",
            "茅茨人外路，砧杵月边村。",
            "野水飞云薄，空林噪雀繁。",
            "几人堪此乐，逢客莫轻论。"
        ],
        "title": "次韵安州晚行寄传师",
        "id": "e95a0d1c-beb6-4715-a031-d133422f63ac"
    },
    {
        "author": "秦观",
        "paragraphs": [
            "结构依流水，新题五柳亭。",
            "登临有遗味，攀折不胜情。",
            "隔岸闾阎鼓，遶轩舟舫横。"
        ],
        "title": "题五柳亭",
        "id": "802ecf62-2818-4dd3-8336-bb622a16a275"
    },
    {
        "author": "秦观",
        "paragraphs": [
            "飞来峰上塔，然蜜奉慈观。",
            "互照三山冢，分辉七宝栏。",
            "势擎金界迥，影蘸玉奁寒。",
            "次第边烽举，高低祭烛攒。",
            "虹旌排阵堞，火伞御灵官。",
            "魏乘珠千颗，隋帆锦万端。",
            "华敷连藏海，光集匝宫坛。",
            "冏冏连青昊，荧荧逼翠峦。",
            "月卿秋抒思，星将夜濡翰。",
            "继听钧天奏，尤知属和难。"
        ],
        "title": "观宝林塔张灯次胡瑗韵",
        "id": "3c5114d3-dff1-490d-8424-31a5d9983564"
    },
    {
        "author": "秦观",
        "paragraphs": [
            "岁晚倦城郭，联骖度嶪峨。",
            "天黄云脚乱，村黑鸟翎讹。",
            "潦水侵生路，晴天落慢坡。",
            "澄江练不卷，温井鉴新磨。",
            "渔火分星远，沙鸥散点多。",
            "霸祠题玉筯，龙窟受金波。",
            "琬琰存吴事，儿童记楚歌。",
            "孤龛瘦居士，双塔老头陀。",
            "飞鼠鸣深穴，胡蜂结巧窠。",
            "晚参圆白足，昏梵礼青螺。",
            "云驭沉荒游，仙舂没浅莎。",
            "杖藜从莫逆，谈笑入无何。",
            "惨澹日连雾，萧骚风转阿。",
            "华清俄梦断，回首失烟萝。"
        ],
        "title": "还自汤泉十四韵",
        "id": "9ee2f845-f519-44a2-8088-6091f118bf27"
    },
    {
        "author": "秦观",
        "paragraphs": [
            "遥闻只履去翛然，诗翰才收数月前。",
            "江海尽头人灭度，乱山深处塔孤圆。",
            "忆登夜阁天连雁，同看秋崖月破烟。",
            "尚有众生未成佛，肯超欲界入诸禅。"
        ],
        "title": "辨才法师尝以诗见寄继闻示寂追次其韵",
        "id": "09498cf4-96e6-4c7b-847b-b7dd768ab6c5"
    },
    {
        "author": "秦观",
        "paragraphs": [
            "新秋过雨月如霜，缓足蓬莱彻上方。",
            "翠木玲珑藏宝界，白烟浓淡锁华堂。",
            "书名越艳谁兴发，角动单于自感伤。",
            "山似卧龙天似水，却疑身在海中央。"
        ],
        "title": "次韵公辟州宅月夜偶成  其一",
        "id": "c1907439-b248-49e0-a22f-6305cd773d67"
    },
    {
        "author": "秦观",
        "paragraphs": [
            "缭绕千重雨后凉，月含秋色上东方。",
            "风催络纾归金井，月转檀栾荫画堂。",
            "游目骋怀佳兴发，感时抚事壮心伤。",
            "归来枕簟清无梦，卧看明星到未央。"
        ],
        "title": "次韵公辟州宅月夜偶成  其二",
        "id": "2ea55b9d-a7eb-4c3d-ae1c-1f9ede18abb4"
    },
    {
        "author": "秦观",
        "paragraphs": [
            "与君邻并共烟霞，乘兴时时过我家。",
            "更漏一新闻晓角，门阑数级看秋花。",
            "湖山对值全如买，风月相期不用赊。",
            "頼有醉毫吟更苦，他年分作句图夸。"
        ],
        "title": "次韵公辟即席呈太虚",
        "id": "b485127a-1f22-4c85-9491-f3bf83ba53f5"
    },
    {
        "author": "秦观",
        "paragraphs": [
            "城连湖岸水为关，旦暮樵风自往还。",
            "龟负宝林新佛地，龙蟠使宅老仙山。",
            "平生仕宦今何得，终日登临独未闲。",
            "岁满徘徊难遽别，就中潇洒异人间。"
        ],
        "title": "次韵公辟将受代书蓬莱阁",
        "id": "7a4add0c-98f1-4fcc-97ab-c0efb9176fbe"
    },
    {
        "author": "秦观",
        "paragraphs": [
            "一听胡笳动越吟，声潜地底气逾深。",
            "千宫月色单于曲，万里天光魏阙心。",
            "秉烛何人犹把盏，挑灯有女正穿针。",
            "早寒时节黄昏后，更逐西风应远砧。"
        ],
        "title": "次韵公辟闻角有感",
        "id": "32fd1315-5efb-4466-82c1-d508797c3b83"
    },
    {
        "author": "秦观",
        "paragraphs": [
            "东归行路叹贤哉，碧落新除宠上才。",
            "白傅林塘随画去，吴山花鸟入诗来。",
            "唱酬自有微之在，谈笑应容逸少陪。",
            "除此两翁相见外，不知三径为谁开。"
        ],
        "title": "呈公辟",
        "id": "94dc7cf5-e8a0-4242-8e17-4e54cda22b2c"
    },
    {
        "author": "秦观",
        "paragraphs": [
            "童子何知幸最深，父班籍湜奉登临。",
            "挟经屡造芝兰室，挥麈常聆金玉音。",
            "黄卷香焚春晼晚，绛纱人散夜萧森。",
            "明朝只恐丝纶下，回首青云万里心。"
        ],
        "title": "奉和莘老",
        "id": "f6ec4fcb-a21e-4da1-8d2a-dd6ec37d01d6"
    },
    {
        "author": "秦观",
        "paragraphs": [
            "秋空画隼照新晴，符隠庵前小队停。",
            "玉斝金醪通缱绻，凤笙龙管入青冥。",
            "靓妆酾酒花侵席，宝兽呀香雾满庭。",
            "太史应占豫州分，上台星近老人星。"
        ],
        "title": "致政通议口号",
        "id": "37917cf2-27fb-47d4-ab7a-f6b749d154d4"
    },
    {
        "author": "秦观",
        "paragraphs": [
            "平原居士今无影，鹦鹉空洲谁举杯。",
            "犹有渔阳掺檛鼓，为君醉后作轻雷。"
        ],
        "title": "口号",
        "id": "fff8d795-32b2-4fa5-9d65-51054a747f16"
    },
    {
        "author": "秦观",
        "paragraphs": [
            "我昔官房子，长怀忠穆贤。",
            "里无行马第，山有卧牛阡。",
            "当代三公后，惟君五福全。",
            "桐棺远归祔，追旧几潸然。"
        ],
        "title": "悼王子开五首    其一",
        "id": "8d7799c7-fb50-459d-a252-63c147bb14b1"
    },
    {
        "author": "秦观",
        "paragraphs": [
            "卓尔金闺彦，颀然玉笋班。",
            "周旋三友益，零落十年间。",
            "轣辘灵輀动，悠扬素旐还。",
            "暮年还抱爱，应复。"
        ],
        "title": "悼王子开五首    其二",
        "id": "d8690d5a-d1e0-4a20-ba79-8493d5d32f4e"
    },
    {
        "author": "秦观",
        "paragraphs": [
            "萧散竹林风，平生约略同。",
            "官班嵇叔夜，年辈晋安丰。",
            "民咏濡须政，朝推朐䏰功。",
            "九原无复作，埋玉恨何穷。"
        ],
        "title": "悼王子开五首    其三",
        "id": "4ee1a606-c34f-45f7-a301-d4bee1b46029"
    },
    {
        "author": "秦观",
        "paragraphs": [
            "南浦维舟访，东堂抵榻眠。",
            "后期犹指日，轻别遂终天。",
            "墨妙今初贵，诗名久已传。",
            "清风如未坠，诸子更翩翩。"
        ],
        "title": "悼王子开五首    其四",
        "id": "0d10c5e7-08a7-4cef-be0d-0a6ad587bb97"
    },
    {
        "author": "秦观",
        "paragraphs": [
            "已矣知无憾，贤愚共此途。",
            "白驹驰白日，黄发掩黄垆。",
            "和氏终归赵，干将不葬吴。",
            "拏疴如可彊，犹拟奠生刍。"
        ],
        "title": "悼王子开五首    其五",
        "id": "d12f6934-75e0-4bfe-894e-3c1697fc2a8c"
    },
    {
        "author": "秦观",
        "paragraphs": [
            "逍遥北窗下，百事远客虑。",
            "无端叶间蝉，催促时节去。",
            "愁起如乱丝，萦缠不如绪。",
            "日月岂得已，还复役朝暮。",
            "人生均有得，悲叹我不误。",
            "春愁自天时，感愤亦真趣。"
        ],
        "title": "秋兴九首 拟韩退之",
        "id": "d226a221-c135-476b-be7b-94163e4bdb68"
    },
    {
        "author": "秦观",
        "paragraphs": [
            "晓风有暴信，暮蝉无好声。",
            "晓风与暮蝉，自与时节争。",
            "独客辞故乡，推车谒梁城。",
            "梁城道迢递，区区役吾生。",
            "不如归旧山，藜藿安性情。"
        ],
        "title": "秋兴九首 拟孟郊",
        "id": "7d568952-47ae-4c59-b0cc-af80d4ff912c"
    },
    {
        "author": "秦观",
        "paragraphs": [
            "坐投林下石，秋声出疏林。",
            "林间鸟惊栖，岂独伤客心。",
            "物亦有代谢，此理共古今。",
            "邻父缩新醅，林下邀同斟。",
            "痴儿踏吴歌，娅姹足讹音。",
            "日落相携手，凉风快虚襟。"
        ],
        "title": "秋兴九首 拟韦应物",
        "id": "7a8c9ff1-67b0-4845-b7f1-add7fef6026f"
    },
    {
        "author": "秦观",
        "paragraphs": [
            "鱼鳞甃空排嫩碧，露桂梢寒挂团璧。",
            "白苹风起吹北窗，尺鲤沉没断消息。",
            "燕子将雏欲归去，沈郎病骨惊迟暮。",
            "浓愁茫茫寄何处，万里江南芳草路。"
        ],
        "title": "秋兴九首 拟李贺",
        "id": "caa3af57-85b0-47ef-aa8e-6625514cdf04"
    },
    {
        "author": "秦观",
        "paragraphs": [
            "芙蓉露浓红压枝，幽禽感秋花畔啼。",
            "玉人一去未回马，梁边燕子三见归。",
            "江头白苹老波底，尺书不来空相望。",
            "斜吹疏雨湿秋江，霜风暗引芙蕖香，石上菖蒲三尺长。",
            "绿头鸭儿栖萍草，采莲女郎笑花老。",
            "木兰船上动江水，不觉鸳鸯带波起。"
        ],
        "title": "秋兴九首 拟李白",
        "id": "73209f97-0786-40e4-9648-e91f210bac56"
    },
    {
        "author": "秦观",
        "paragraphs": [
            "南州有病客，起卧北窗下。",
            "玉兔衔光照清夜，故人别我京洛游，不寄一行三改秋。",
            "秋色变冷客裘薄，渐觉衣袂寒飕飕。",
            "作诗欲寄君，未语先有愁。",
            "不如呼童起，危坐北窗下，一杯宽我千日忧。",
            "眼前俗事何扰扰，此夕尽向杯中休，何必怀黄金印兮爵通侯。"
        ],
        "title": "秋兴九首 拟玉川子",
        "id": "6d12b7a5-bbd8-4bdf-8108-4f3688f25bec"
    },
    {
        "author": "秦观",
        "paragraphs": [
            "紫领宽袍漉酒巾，江头萧散作闲人。",
            "悲风有意催林叶，落日无情下水滨。",
            "车马憧憧诸道路，市朝滚滚共埃尘。",
            "觅钱稚子啼红颊，不信山翁箧笥贫。"
        ],
        "title": "秋兴九首 拟杜子美",
        "id": "c4908a27-2717-45ae-9a1e-bf120f71d8f1"
    },
    {
        "author": "秦观",
        "paragraphs": [
            "鼓鼙夜战北窗风，霜叶铺阶叠乱红。",
            "一段新愁惊枕上，几声悲雁落云中。",
            "眼前时节看驰马，日下生涯寄断蓬。",
            "弟妹别来劳梦寐，杳无消息过江东。"
        ],
        "title": "秋兴九首 拟杜牧之",
        "id": "f28c84b0-37a5-4354-b463-2d8274d30869"
    },
    {
        "author": "秦观",
        "paragraphs": [
            "不因霜叶辞林去，的当山翁未觉秋。",
            "北里酒钱烦屡索，南州诗债懒频酬。",
            "欲歌金缕羞红粉，拟插黄花避白头。",
            "底事登临好时节，等闲收拾许多愁。"
        ],
        "title": "秋兴九首 拟白乐天",
        "id": "75da88ed-cd1e-423c-bcc6-64ecba2efd30"
    },
    {
        "author": "秦观",
        "paragraphs": [
            "西津江口月初弦，水气昏昏上接天。",
            "清渚白沙茫不辨，只应灯火是渔船。"
        ],
        "title": "金山晚眺",
        "id": "0ac1bf09-7331-417e-970f-a6ee62ece338"
    },
    {
        "author": "秦观",
        "paragraphs": [
            "疏帘薄幔对青灯，鸜鹆喧喧自转更。",
            "风雨渺漫人卧病，地炉汤鼎更悲鸣。"
        ],
        "title": "病中",
        "id": "17610f75-8839-4c0d-9085-849a71db326d"
    },
    {
        "author": "秦观",
        "paragraphs": [
            "楚泽吴天去未迟，烦君且傍蒜山飞。",
            "白袍居士如相问，为说淄尘欲满衣。"
        ],
        "title": "闻雁怀邵仲恭",
        "id": "bdbbbcf7-b0cd-48e3-93d6-c7b08b8b4a90"
    },
    {
        "author": "秦观",
        "paragraphs": [
            "蚤虿蜂虻罪一伦，未如蚊子重堪嗔。",
            "万枝黄落风如射，犹自传呼欲噬人。"
        ],
        "title": "冬蚊",
        "id": "b14830dd-e2c3-4d95-ad18-9dc76b9acf11"
    },
    {
        "author": "秦观",
        "paragraphs": [
            "濛濛晚雨暗回塘，远树依微不辨行。",
            "人物渐稀疏磬断，绿蒲丛底宿鸳鸯。"
        ],
        "title": "白马寺晚泊",
        "id": "259c0b0a-6a78-42af-9d21-e087bb0e037d"
    },
    {
        "author": "秦观",
        "paragraphs": [
            "七年三过白苹洲，长与诸豪载酒游。",
            "旧事欲寻无处问，雨荷风蓼不胜秋。"
        ],
        "title": "霅上感怀",
        "id": "b3ac71b3-565a-4c98-b35b-867100a6219f"
    },
    {
        "author": "秦观",
        "paragraphs": [
            "刀圭云母具晨餐，门对三层步斗坛。",
            "夜考鹤经分七九，晓占岁气辨黅丹。"
        ],
        "title": "和程给事赠虞道判六首  其一",
        "id": "13e6a002-b7cd-45f1-97ea-73a41e0743d5"
    },
    {
        "author": "秦观",
        "paragraphs": [
            "火枣交梨近可餐，不须地肺及天坛。",
            "龟藏坎海毛皆绿，凤宿离宫色自丹。"
        ],
        "title": "和程给事赠虞道判六首  其二",
        "id": "9cab0c2d-2690-4368-a000-9ea9b63b0f95"
    },
    {
        "author": "秦观",
        "paragraphs": [
            "紫府沉沉掩夜关，竹阴清扫月中坛。",
            "岁星偷得桃枝碧，董奉栽成李子丹。"
        ],
        "title": "和程给事赠虞道判六首  其三",
        "id": "53200399-1139-4b89-a630-e6200222e32b"
    },
    {
        "author": "秦观",
        "paragraphs": [
            "囊中玉色已经餐，醉拂丝桐坐杏坛。",
            "应笑倦游尘滓客，鬓毛萧瑟事铅丹。"
        ],
        "title": "和程给事赠虞道判六首  其四",
        "id": "cb3a4bda-60d3-4257-baa4-4cae7157c95e"
    },
    {
        "author": "秦观",
        "paragraphs": [
            "汉武游心缥缈间，文成五利尽登坛。",
            "何如屈曲韩夫子，不羨神君白玉丹。"
        ],
        "title": "和程给事赠虞道判六首  其五",
        "id": "cfcd56b3-806e-45e1-8b1c-c79a6a634651"
    },
    {
        "author": "秦观",
        "paragraphs": [
            "使君本住道家山，时访玄都太古坛。",
            "阴惠已能追许令，治功不独过韦丹。"
        ],
        "title": "和程给事赠虞道判六首  其六",
        "id": "c7f02102-9578-4972-b2fa-b97e2935be38"
    },
    {
        "author": "秦观",
        "paragraphs": [
            "清酒一杯甜似蜜，美人双鬓黑如鸦。",
            "莫夸春色欺秋色，未信桃花胜菊花。"
        ],
        "title": "处州闲题",
        "id": "16af7861-56e5-4279-9a39-8901ef4a70b2"
    },
    {
        "author": "秦观",
        "paragraphs": [
            "蒲萄裀暖蕙薰微，红日窥轩睡觉时。",
            "人倦披衣双燕出，青丝披罥木兰枝。"
        ],
        "title": "春词绝句五首  其一",
        "id": "7f9df762-1a3c-4892-bf67-470299a59b9c"
    },
    {
        "author": "秦观",
        "paragraphs": [
            "弱云亭午弄春娇，高柳无风妥翠条。",
            "懒读夜书搔短发，隔垣时听卖饧箫。"
        ],
        "title": "春词绝句五首  其二",
        "id": "d283ee37-7d08-4f70-84c3-13e826b8dcd0"
    },
    {
        "author": "秦观",
        "paragraphs": [
            "都城春富百花披，长忆人归驻马时。",
            "浅色御黄应好在，为谁还发去年枝。"
        ],
        "title": "春词绝句五首  其三",
        "id": "b8f8fdff-c464-470e-9cb6-d674223b51ba"
    },
    {
        "author": "秦观",
        "paragraphs": [
            "风驱白雨洗园林，蔽地飞花一寸深。",
            "狂紫浪红俱已矣，老春虽在亦何心。"
        ],
        "title": "春词绝句五首  其四",
        "id": "5f154dd0-7d71-4ddf-903a-7a3625b5722a"
    },
    {
        "author": "秦观",
        "paragraphs": [
            "颠毛渐脱风情少，匣剑空存侠气销。",
            "人远地偏无酒肉，春深花鸟谩相撩。"
        ],
        "title": "春词绝句五首  其五",
        "id": "34cafc48-b44a-4171-b8d1-14d825e46f42"
    },
    {
        "author": "秦观",
        "paragraphs": [
            "云惹低空不更飞，班班红叶欲辞枝。",
            "秋光未老仍微暖，恰似梅花结子时。"
        ],
        "title": "秋词二首  其一",
        "id": "6fe54a17-ff2e-4fbc-bf89-90859c900613"
    },
    {
        "author": "秦观",
        "paragraphs": [
            "无数青莎绕玉阶，夕阳红浅过墙来。",
            "西风莫道无情思，未放芙蓉取次开。"
        ],
        "title": "秋词二首  其二",
        "id": "93fc78c7-235f-40d2-9498-b9f946622082"
    },
    {
        "author": "秦观",
        "paragraphs": [
            "燄发郎君更不归，故亭萧瑟异当时。",
            "玉笙金管浑如梦，只有梅花三四枝。"
        ],
        "title": "齐逸亭",
        "id": "49e1daae-d248-47d6-8ef2-3bc754e4aff9"
    },
    {
        "author": "秦观",
        "paragraphs": [
            "残腊渺茫云外日，新春彷彿梦中来。",
            "雪霜便觉都无力，只见桃花次第开。"
        ],
        "title": "春日",
        "id": "2344dcde-f6d7-4c2f-993f-463481eb9e45"
    },
    {
        "author": "秦观",
        "paragraphs": [
            "漫天白雪无端现，佛室夜艾乌更啼。",
            "相逢解颐足自慰，勿语俗子念心携。"
        ],
        "title": "宿干明方丈",
        "id": "5dd936c7-56d9-4d5f-873c-235e33454036"
    },
    {
        "author": "秦观",
        "paragraphs": [
            "狂客走影暗悠悠，菡萏吹风五月秋。",
            "黄绶不为无气概，苍龙垂尾送行舟。"
        ],
        "title": "新开湖送孙诚之有龙见于东北因成绝句",
        "id": "1bc30f7d-a820-442d-9ce6-23b6b3639edd"
    },
    {
        "author": "秦观",
        "paragraphs": [
            "青笺擘处银钩断，红袂分时五筯悬。",
            "云脚渐收风色紧，半规斜日射归船。"
        ],
        "title": "呈李公择",
        "id": "f71d56f5-0a4f-41da-9d8e-632b355d2cb8"
    },
    {
        "author": "秦观",
        "paragraphs": [
            "日落荒阡白雾深，紫骝嘶顾出疏林。",
            "回头已失来时路，杳杳金盘堕翠岑。"
        ],
        "title": "落日马上",
        "id": "55f6fea9-c10e-4830-a2fd-9a46c75b14c6"
    },
    {
        "author": "秦观",
        "paragraphs": [
            "武陵渔子入花源，但见秦人不得仙。",
            "会有黄鹂鸣翠柳，何妨白眼望青天。"
        ],
        "title": "次韵参寥三首  其一",
        "id": "a2b1710d-819d-4aff-913b-f4480c553f2a"
    },
    {
        "author": "秦观",
        "paragraphs": [
            "长安仕路与云齐，倦仆羸骖不可跻。",
            "但得玄晖曾折简，何须平子更安题。"
        ],
        "title": "次韵参寥三首  其二",
        "id": "b354e60b-292f-4a36-8724-81f200fae675"
    },
    {
        "author": "秦观",
        "paragraphs": [
            "且折花枝醉复醒，人间时节易峥嵘。",
            "屠龙肯自羞无用，画虎从人笑不成。"
        ],
        "title": "次韵参寥三首  其三",
        "id": "2c8e561f-dbaa-41d1-a2ac-b041a09141a9"
    },
    {
        "author": "秦观",
        "paragraphs": [
            "老仙旧地枕东城，古木参天警昼声。",
            "我亦愿为方外友，风流何必并时生。"
        ],
        "title": "和书天庆观贺祕监堂三首  其一",
        "id": "bdc372ae-8bc6-46dd-995e-fea63668cd02"
    },
    {
        "author": "秦观",
        "paragraphs": [
            "史君平昔慕玄清，一到祠堂意一新。",
            "户外黄冠应指点，公应便是谪仙人。"
        ],
        "title": "和书天庆观贺祕监堂三首  其二",
        "id": "18b4e16f-14d9-451f-aad9-11f0de13c57b"
    },
    {
        "author": "秦观",
        "paragraphs": [
            "衣屦萧条气久清，豪家门馆未尝行。",
            "朱甍碧瓦何从得，疑有阴兵夜助成。"
        ],
        "title": "和书天庆观贺祕监堂三首  其三",
        "id": "50082dcb-b23c-43a6-bd6c-32055554489f"
    },
    {
        "author": "秦观",
        "paragraphs": [
            "龙瑞宫中种玉人，诛茅结室傍秋云。",
            "自言洞里山川别，此处千分未一分。"
        ],
        "title": "和书观妙庵",
        "id": "c4d7f53e-ca68-409b-ae82-063cbc3758aa"
    },
    {
        "author": "秦观",
        "paragraphs": [
            "东园紫梅初破蕾，北涧渌水方通流。",
            "归去一春花月梦，定应多在此中游。"
        ],
        "title": "早春题僧舍",
        "id": "68b49866-af59-45aa-a9f2-b8e5dc6ec82e"
    },
    {
        "author": "秦观",
        "paragraphs": [
            "谁刻仙材作钓翁，尺池终日钓微风。",
            "令人却忆鸱夷子，散发五湖狂醉中。"
        ],
        "title": "盆池钓翁",
        "id": "ff35fac1-2cef-4a50-a6ad-3488f191d18e"
    },
    {
        "author": "秦观",
        "paragraphs": [
            "春来百物不入眼，唯见此花堪断肠。",
            "借问断肠缘底事，罗衣曾似此花香。"
        ],
        "title": "赏酴醾有感",
        "id": "7a1e46a6-bb8b-41d0-95bf-fdf068349553"
    },
    {
        "author": "秦观",
        "paragraphs": [
            "汉宫选女适单于，明妃敛袂登毡车。",
            "玉容寂寞花无主，顾影低回泣路隅。",
            "行行渐入阴山路，目送征鸿入云去。",
            "独抱琵琶恨更深，汉宫不见空回顾。"
        ],
        "title": "王昭君",
        "id": "6a19b629-26d3-49c3-a4c4-4c1198574099"
    },
    {
        "author": "秦观",
        "paragraphs": [
            "金陵往昔帝王州，乐昌主第最风流。",
            "一朝隋兵到江上，共抱悽悽去国愁。",
            "越公万骑鸣笳鼓，剑拥玉人天上去。",
            "空携破镜望红尘，千古江枫笼辇路。"
        ],
        "title": "乐昌公主",
        "id": "e4823be1-730f-419a-aaa4-288123894c35"
    },
    {
        "author": "秦观",
        "paragraphs": [
            "蒲中有女号崔徽，轻似南山翡翠儿。",
            "使君当日最宠爱，坐中对客常拥持。",
            "一见裴郎心似醉，夜解罗衣与门吏。",
            "西门寺里乐未央，乐府至今歌翡翠。"
        ],
        "title": "崔徽",
        "id": "3b0209a2-9a5a-43e6-abe5-387d05404cbf"
    },
    {
        "author": "秦观",
        "paragraphs": [
            "尚书有女名无双，蛾眉如画学新妆。",
            "伊家仙客最明俊，舅母唯只呼王郎。",
            "尚书往日先曾许，数载暌违今复遇。",
            "闻说襄江二十年，当时未必轻相慕。"
        ],
        "title": "无双",
        "id": "11660a30-2b09-4e80-bf9d-b03f40debab7"
    },
    {
        "author": "秦观",
        "paragraphs": [
            "锦城春暖花欲飞，灼灼当庭舞柘枝。",
            "相公上客河东秀，自言那得傍人知。",
            "妾愿身为梁上燕，朝朝暮暮长相见。",
            "云收月堕海沉沉，泪满红绡寄肠断。"
        ],
        "title": "灼灼",
        "id": "5751786d-e569-46d9-8f86-f4e9b886a58f"
    },
    {
        "author": "秦观",
        "paragraphs": [
            "百尺楼高燕子飞，楼上美人颦翠眉。",
            "将军一去音容远，只有年年旧燕归。",
            "春风昨夜来深院，春色依然人不见。",
            "只余明月照孤眠，回望旧恩空恋恋。"
        ],
        "title": "盼盼",
        "id": "0b14333c-9b2d-4ea1-a513-41e53538fd24"
    },
    {
        "author": "秦观",
        "paragraphs": [
            "崔家有女名鶑鶑，未识春光先有情。",
            "河桥兵乱依萧寺，红愁绿惨见张生。",
            "张生一见春情重，明月拂墙花影动。",
            "夜半红娘拥抱来，脉脉惊魂若春梦。"
        ],
        "title": "崔鶑鶑",
        "id": "3c115404-c3c3-46a9-a2ae-abcb36fe7b20"
    },
    {
        "author": "秦观",
        "paragraphs": [
            "若耶溪边天气秋，采莲女儿溪岸头。",
            "笑隔荷花共人语，烟波渺渺荡轻舟。",
            "数声水调红娇晚，棹转舟回笑人远。",
            "肠断谁家游冶郎，尽日踟蹰临柳岸。"
        ],
        "title": "采莲",
        "id": "8ccd648e-3e35-499c-a805-62ba4ba72673"
    },
    {
        "author": "秦观",
        "paragraphs": [
            "鉴湖楼阁与云齐，楼上女儿名阿溪。",
            "十五能为绮丽句，平生未解出幽闺。",
            "谢郎巧思诗裁剪，能使佳人动幽怨。",
            "琼枝璧月结芳期，斗帐双双成眷恋。"
        ],
        "title": "烟中怨",
        "id": "2dcaa0b5-c1e0-4be6-8bbc-9563deb82541"
    },
    {
        "author": "秦观",
        "paragraphs": [
            "深闺女儿娇复痴，春愁春恨那复知。",
            "舅兄唯有相拘意，暗想花心临别时。",
            "离舟欲解春江暮，冉冉香魂逐君去。",
            "重来两身复一身，梦觉春风话心素。"
        ],
        "title": "离魂记",
        "id": "77209078-705b-4074-a168-3a1c80a65591"
    },
    {
        "author": "秦观",
        "paragraphs": [
            "夜雾茫茫晓柝悲，玉人挥手断肠时。",
            "不须重向灯前泣，百岁终当一别离。"
        ],
        "title": "遣朝华",
        "id": "4f9db7da-ad71-4bc8-9ec7-854004061f15"
    },
    {
        "author": "秦观",
        "paragraphs": [
            "玉人前去却重来，此度分携更不回。",
            "肠断龟山离别处，夕阳孤塔自崔嵬。"
        ],
        "title": "再遣朝华",
        "id": "9dd06364-7fb2-49d3-a30b-6aff77b29f53"
    },
    {
        "author": "秦观",
        "paragraphs": [
            "黄叶山头初带雪，绿波尊酒暂回春。",
            "已闻璧月琼枝句，更看朝云暮雨人。",
            "老丑红妆翻曲妙，喜逢佳客放怀新。",
            "天明又出桃源去，仙境何时再问津。"
        ],
        "title": "闲燕堂联句",
        "id": "927b7d41-0e08-453c-94ac-0ddc1e6a53f0"
    },
    {
        "author": "秦观",
        "paragraphs": [
            "携杖来追柳外凉，画桥南畔倚胡床。",
            "月明船笛参差起，风定池莲自在香。"
        ],
        "tags": [
            "生活",
            "写景",
            "夏天",
            "古诗三百首",
            "宋诗"
        ],
        "title": "纳凉",
        "id": "f6397233-1980-4640-a54f-54ea9244805e"
    },
    {
        "author": "秦观",
        "paragraphs": [
            "十里荷花菡萏初，我公所至有西湖。",
            "欲将公事湖中了，见说官闲事亦无。"
        ],
        "tags": [
            "西湖"
        ],
        "title": "东坡守杭",
        "id": "3b2acf1a-57fb-44a2-811c-65ed00b04d70"
    },
    {
        "author": "秦观",
        "paragraphs": [
            "银汉初移漏欲残，步虚人倚玉阑干。",
            "仙衣染得天边碧，乞与人间向晓看。"
        ],
        "title": "牵牛花",
        "id": "148a94a0-c527-4bfb-906a-1a427ca383b0"
    },
    {
        "author": "秦观",
        "paragraphs": [
            "情舒喜面山浮翠，袖满薰风凉透时。",
            "萍碎锦鳞金网举，影差帘燕玉钩垂。",
            "轻轻篆鼎凝香细，款款方壶转漏迟。",
            "清兴比来同约久，趣多深意古人诗。"
        ],
        "title": "即席次君礼年兄韵",
        "id": "445248d3-dd52-4303-99fa-bf27d6313312"
    },
    {
        "author": "秦观",
        "paragraphs": [
            "醉来丰瘁同，眠去身世失。",
            "二乐擅一亭，夫子信超逸。",
            "杯行徂老春，肱枕颓升日。",
            "壮志未及伸，幽愿良自毕。"
        ],
        "title": "醉眠亭",
        "id": "0465f159-aaf7-4245-9c67-bd4f2dddc824"
    },
    {
        "author": "秦观",
        "paragraphs": [
            "五里乔松径，千年古道场。",
            "泉声与岚影，收拾入僧房。"
        ],
        "title": "游杭州佛日水浄慧寺",
        "id": "c463a207-1abc-49c5-9b0e-a14d9114cdcc"
    },
    {
        "author": "秦观",
        "paragraphs": [
            "匹马骄嘶石路斜，观音洞口踏烟霞。",
            "普陀风景差相似，祇欠潮音小白花。"
        ],
        "title": "观音洞",
        "id": "3584af4c-9940-4311-ba9c-38b3e97198bf"
    },
    {
        "author": "秦观",
        "paragraphs": [
            "霞通海天曙，月来东山白。",
            "共是凭栏人，谁足当秋色。"
        ],
        "title": "光华寺",
        "id": "95fc4735-829b-4a33-87bc-0c70fe8ddc71"
    },
    {
        "author": "秦观",
        "paragraphs": [
            "云蒸昆山液，月浸蓝田英。",
            "临风咽沆瀣，满腹珠玑鸣。"
        ],
        "title": "玉井泉",
        "id": "ff10b8b2-dba6-4515-b606-ba8c971f494a"
    },
    {
        "author": "秦观",
        "paragraphs": [
            "曲水分山阴，舆梁胜溱洧。",
            "一咏见高风，驷马安足取。"
        ],
        "title": "流杯桥",
        "id": "61d57b97-06b7-4c86-8000-754ef4dbc9f4"
    },
    {
        "author": "秦观",
        "paragraphs": [
            "仙翁看月三百秋，江波日去月不流。",
            "肯因炎尘暝空阔，直与江月同清幽。"
        ],
        "title": "江月楼  其一",
        "id": "f40b35ea-f9e1-4607-b0a8-5e81d25d1165"
    },
    {
        "author": "秦观",
        "paragraphs": [
            "苍梧云气眉山雨，玉箫三年无今古。",
            "九天雨露蛰蛟龙，琅玕长凭清虚府。"
        ],
        "title": "江月楼  其二",
        "id": "c461010c-1ca6-4170-bb4d-e7afd7a53bc5"
    },
    {
        "author": "秦观",
        "paragraphs": [
            "墨君飒飒风雨鸣，垂鸾舞凤翻青绶。",
            "一竿珍重几百缗，奚啻渭川三万亩。",
            "金锵玉戛空琴声，婢行奴颜谢花柳。",
            "得亭真从寂寞间，卓古高标压群丑。",
            "不须辨直致湘江，便觉满窗凉意透。",
            "挺然叶节抱风孤，顿应君子虚心受。",
            "雷迸箨龙龙欲走，樱笋纷纷徒适口。",
            "破除肉味若闻韶，王猷笑咏还依旧。",
            "藉槛湘阴净简书，接地春华幻尘垢。",
            "拂手笔端别有神，往来平安报良友。",
            "前时无偶后无继，奇宝秘灵宜永久。"
        ],
        "title": "墨竹",
        "id": "8442e390-18c6-4de6-bbc6-6d2abae87247"
    },
    {
        "author": "秦观",
        "paragraphs": [
            "复殿重楼堕杳冥，故基乔木尚峥嵘。",
            "银河不改三千尺，铁马曾经十万兵。",
            "华表故应终化鹤，谪仙未解独骑鲸。",
            "井泉一一儿童旧，白发衰颜祇自惊。"
        ],
        "title": "白鹤观",
        "id": "47b60835-1183-477c-8b93-e9c622980ebe"
    },
    {
        "author": "秦观",
        "paragraphs": [
            "共约来春会，牙樯发画船。",
            "和风杨柳岸，微雨杏花天。",
            "故国应携手，前途共著鞭。",
            "吴儿看环佩，珠树秀婵娟。"
        ],
        "title": "清溪逢故人",
        "id": "aa033e00-c98a-4ce8-b993-3151c25cdbaa"
    },
    {
        "author": "秦观",
        "paragraphs": [
            "都门将酒惜分携，归路骎骎望欲迷。",
            "千里又看新燕语，一声初听子规啼。",
            "春风天上曾挥翰，迟日江边独杖藜。",
            "回首三山楼阁晚，断云流水自东去。"
        ],
        "title": "文英阁二首  其一",
        "id": "b34ae59f-f68e-4469-be43-3a5800403101"
    },
    {
        "author": "秦观",
        "paragraphs": [
            "流落天涯思故园，散愁郊外任蹒跚。",
            "云归邃谷知无雨，风卷寒溪没近滩。",
            "已见雁将归楚泽，遥知春又到长安。",
            "桑林垅麦依稀是，祇见秦川万里宽。"
        ],
        "title": "文英阁二首  其二",
        "id": "ee5f933e-d94b-4b5c-beb0-cfa1ccac8012"
    },
    {
        "author": "秦观",
        "paragraphs": [
            "断霞一抹海天低。"
        ],
        "title": "句  其一",
        "id": "80b55ff7-e307-4bf6-a02f-80d2c0487a91"
    },
    {
        "author": "秦观",
        "paragraphs": [
            "梦魂思汝鸟工往，事故著人羊负来。"
        ],
        "title": "句  其二",
        "id": "52f1d5ca-39bf-4e21-801e-d94a00b5d236"
    },
    {
        "author": "秦观",
        "paragraphs": [
            "高邮西北多巨湖，累累相贯如连珠。"
        ],
        "title": "句  其三",
        "id": "f4b503c0-b421-4538-9f18-7d695003b5bb"
    },
    {
        "author": "秦观",
        "paragraphs": [
            "槿篱护药才通径，竹笕通泉白遍村。"
        ],
        "title": "句  其四",
        "id": "c0e8bf88-65fb-44bb-9e60-2bc4d3bccf8d"
    },
    {
        "author": "秦观",
        "paragraphs": [
            "泥新乌栋初巢燕，萍匝荒池已集蜻。"
        ],
        "title": "句  其五",
        "id": "95f26ac7-51a7-4742-ac9f-739e8913513d"
    },
    {
        "author": "秦观",
        "paragraphs": [
            "自是我翁多盛德，顿回秋色作春阴。"
        ],
        "title": "句  其六",
        "id": "9087797a-6912-48af-bdef-e26a004ccaf4"
    },
    {
        "author": "秦观",
        "paragraphs": [
            "雨砌堕危芳，风簷纳飞凉。"
        ],
        "title": "句  其七",
        "id": "658d4e8a-5a5e-45ef-b52c-7e7a94f30098"
    },
    {
        "author": "秦观",
        "paragraphs": [
            "城晚通云雾，亭深到芰荷。"
        ],
        "title": "句  其八",
        "id": "b7824d0a-4e84-488f-ab56-dbf779318a70"
    },
    {
        "author": "秦观",
        "paragraphs": [
            "诗题：次韵莘老初至汤泉二首其二首句：年华行已老。"
        ],
        "title": "存目  其一",
        "id": "8af96ccb-a706-43d0-b916-d9a053c1ecc4"
    },
    {
        "author": "秦观",
        "paragraphs": [
            "诗题：过六合水亭怀裴博士次韵三首其一首句：昔同裴博士。"
        ],
        "title": "存目  其二",
        "id": "5990c89e-f116-47c8-8bc4-bcc5d4634069"
    },
    {
        "author": "秦观",
        "paragraphs": [
            "诗题：过六合水亭怀裴博士次韵三首其三首句：折柳相从地。"
        ],
        "title": "存目  其三",
        "id": "3f7778db-b24e-4bff-b9e4-16d8988a682b"
    },
    {
        "author": "秦观",
        "paragraphs": [
            "诗题：同前首句：谁构新亭近翠微。"
        ],
        "title": "存目  其四",
        "id": "1a341361-ec01-463d-83be-2fc8e647572c"
    },
    {
        "author": "秦观",
        "paragraphs": [
            "诗题：题阎求仁虚乐亭三首其一首句：禅房幽构径弯环。"
        ],
        "title": "存目  其五",
        "id": "65b5996d-7aff-40f0-a4bd-689ab9f717be"
    },
    {
        "author": "秦观",
        "paragraphs": [
            "诗题：次韵二首首句：青发从游各白袍画船京口见停桡。"
        ],
        "title": "存目  其六",
        "id": "ad33d343-5628-4d3e-9c67-79d93e807eec"
    },
    {
        "author": "秦观",
        "paragraphs": [
            "诗题：客有传朝议欲以子瞻使高丽……首句：文章异域有知音。"
        ],
        "title": "存目  其七",
        "id": "72197809-f51a-41b0-9494-b50b0d781f72"
    },
    {
        "author": "秦观",
        "paragraphs": [
            "诗题：显之禅老许以草庵见处作诗以约之其一首句：汩汩尘劳不自堪。"
        ],
        "title": "存目  其八",
        "id": "ffb2ac48-8a47-485f-b858-6d94e8789e32"
    },
    {
        "author": "秦观",
        "paragraphs": [
            "诗题：圆通院白衣阁其一首句：白衣阁外遶朱栏。"
        ],
        "title": "存目  其九",
        "id": "3b6822a5-51c1-4b77-bfbe-56548aa3b65f"
    },
    {
        "author": "秦观",
        "paragraphs": [
            "诗题：无题首句：扫地焚香闭阁眠。"
        ],
        "title": "存目  其一○",
        "id": "25b6ee04-19a7-40b6-bb3d-b3d3d1a3520e"
    },
    {
        "author": "秦观",
        "paragraphs": [
            "诗题：苏子瞻记江南所题诗本不全余尝见之记其五绝今以补子瞻之遗首句：红窗小泣低声怨赍草露如郎幸薄琴诗断续愁兼恨参横霁色天沉水寒信风霜似叶黄。"
        ],
        "title": "存目  其一一",
        "id": "0707bc6d-7fae-4dfe-b7fd-ca5310b63627"
    },
    {
        "author": "秦观",
        "paragraphs": [
            "诗题：寄公辟首句：忆昔都门手一携。"
        ],
        "title": "存目  其一二",
        "id": "d8e701a4-37b9-4dbb-9613-f970af8d78e2"
    },
    {
        "author": "李公麟",
        "paragraphs": [
            "苦学邓夫子，仁风良可依。",
            "颜回乐也内，曾点咏而归。",
            "盛德弥年劭，知音贵我稀。",
            "潇湘逢此地，咳唾得明玑。"
        ],
        "title": "和邓慎思诗呈同院诸公三首  其一",
        "id": "af85adf5-4ec2-4dcd-be95-469180d39bb4"
    },
    {
        "author": "李公麟",
        "paragraphs": [
            "瑠璃墨客堂，太乙助灯光。",
            "䌷史探金柜，摛辞和柏梁。",
            "近传江彩笔，远缉汉珠囊。",
            "吏部文难可，犹称万丈长。"
        ],
        "title": "和邓慎思诗呈同院诸公三首  其二",
        "id": "b983282b-30e3-4faa-9490-aa5b2304dc4f"
    },
    {
        "author": "李公麟",
        "paragraphs": [
            "共校南宫艺，多年复此回。",
            "羣贤主堂奥，一榻占廊隈。",
            "步屧朝追逐，诗筒夜往来。",
            "故人情不浅，无乃困悭才。"
        ],
        "title": "和邓慎思诗呈同院诸公三首  其三",
        "id": "f62db4aa-cf81-4988-822c-31b9a2c74fa2"
    },
    {
        "author": "李公麟",
        "paragraphs": [
            "锁寂身如隠，幽清物向齐。",
            "忘忧经露菊，苏肺到霜梨。",
            "白发知谈笑，朱签历品题。",
            "贤书天下望，鹊喜遍深闺。"
        ],
        "title": "和邓慎思秋日同文馆诗三首  其一",
        "id": "be6e747a-ac0a-41df-9edb-502872e25fb5"
    },
    {
        "author": "李公麟",
        "paragraphs": [
            "呦呦鸣鹿野，皎皎白驹场。",
            "朋盍连茅茹，文程琢玉章。",
            "门通三级峻，桂露一年香。",
            "庆及飞龙旦，同歌庶事康。"
        ],
        "title": "和邓慎思秋日同文馆诗三首  其二",
        "id": "3a7a49ef-9346-46e5-a719-3144a3deb0b7"
    },
    {
        "author": "李公麟",
        "paragraphs": [
            "寄栖容幕燕，覆节等酰鸡。",
            "欲雨风多北，穷秋日易西。",
            "官书便夜读，家报索亲题。",
            "早晚骖騑入，重门坼印泥。"
        ],
        "title": "和邓慎思秋日同文馆诗三首  其三",
        "id": "65e4e065-ca0c-4e60-b9d9-de1e5ce33213"
    },
    {
        "author": "李公麟",
        "paragraphs": [
            "树干风索索，霜叶到书闱。",
            "枝并鹪鹩宿，床吟蟋蟀归。",
            "幽人知坦履，游子念缝衣。",
            "暗喜还家近，承颜慰久违。"
        ],
        "title": "和邓慎思未试即事杂书率用秋日同文馆为首句三首  其一",
        "id": "a4f3c0a0-32c0-44d0-9a42-b3255a7ec874"
    },
    {
        "author": "李公麟",
        "paragraphs": [
            "莫以多为赘，须知寸有长。",
            "抡才何济济，顾我独凉凉。",
            "雷雨龙皆起，江湖鱼两忘。",
            "攀依聊假手，贤立本无方。"
        ],
        "title": "和邓慎思未试即事杂书率用秋日同文馆为首句三首  其二",
        "id": "27a96be9-8b2c-409e-bf90-e8e41aaf9e64"
    },
    {
        "author": "李公麟",
        "paragraphs": [
            "今朝庭鹊喜，灯为一花开。",
            "侧指皂囊去，转头骢马来。",
            "新橙家斫鲙，残菊客浮杯。",
            "乐事连休日，须凭酒作媒。"
        ],
        "title": "和邓慎思未试即事杂书率用秋日同文馆为首句三首  其三",
        "id": "8b75a0a4-0e3a-45d1-aa91-f1cfae9dfd34"
    }
]
    }
]