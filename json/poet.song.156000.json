[
    {
        "author": "王质",
        "paragraphs": [
            "王瓜后，靡草前，荠却苦，荼却甘。",
            "贝母花哆哆，龙葵叶团团。",
            "苦菜，苦菜，空山自有闲人爱，竹筯木瓢越甜煞。"
        ],
        "title": "山水友余辞 苦菜",
        "id": "38fda74c-b92f-45e5-aa61-fd905cc13086"
    },
    {
        "author": "王质",
        "paragraphs": [
            "花成穗，子成毬，雅相似，终非俦。",
            "茅栗低坡尾，旋栗高冈头。",
            "甜椎，甜椎，秋后秋树倚斜晖，苦者掷与看牛儿。"
        ],
        "title": "山水友余辞 甜椎",
        "id": "e1300ced-9f40-4804-a230-e3f98dae0780"
    },
    {
        "author": "王质",
        "paragraphs": [
            "无马缠，无虾须，罗裙帯，色色无。",
            "愿花变流沙，愿花变穿珠。",
            "蓼米，蓼米，秋风易摇入秋水，大平中期难屈指。"
        ],
        "title": "山水友余辞 蓼米",
        "id": "18103f08-4374-49aa-8f44-b4ccd7a83046"
    },
    {
        "author": "王质",
        "paragraphs": [
            "不粤卵，不岷鸱，虽沉波，堪作魁。",
            "葧脐叶搓牙，芥{艹粗}苗整齐。",
            "水芋头，水芋头，江湖百年无一愁，南湾北湾皆膳羞。"
        ],
        "title": "山水友余辞 水芋头",
        "id": "d0279110-844e-41e6-ad65-38e1613dd913"
    },
    {
        "author": "王质",
        "paragraphs": [
            "皤老白，角子乌，尔未萌，我已敷。",
            "芦笋茁戢戢，荻笋抽擢擢。",
            "蒌蒿，蒌蒿，风枝两叶老萧萧，草堂黍氏不得骄。"
        ],
        "title": "山水友余辞 蒌蒿",
        "id": "455da4ca-a77c-48d1-9060-e19b6e04bfb8"
    },
    {
        "author": "王质",
        "paragraphs": [
            "春斑犀，秋彫胡，一年计，在江湖。",
            "赤脚白脚癯，黄鲜红鲜杇。",
            "茭白，茭白，{艹/广/卢}人渔子手拍拍，桨芽橹脐晓香发。"
        ],
        "title": "山水友余辞 茭白",
        "id": "56abf3f2-9d24-46b5-84cc-bba429e32631"
    },
    {
        "author": "王质",
        "paragraphs": [
            "大金星，小金钱，急咽淡，缓嚼甜。",
            "黄花了未了，小儿群争讨。",
            "黄花菜，黄花菜，大黄小黄甑蓬闿，饭香蔬香直一噫。"
        ],
        "title": "山水友余辞 黄花菜",
        "id": "b3e8a1f8-e25e-4cdc-b62b-f62e331c1b1c"
    },
    {
        "author": "王质",
        "paragraphs": [
            "且自伏尔菟，毋劳伏我神。",
            "只图滋一啜，不图延千龄。",
            "酥也酥，总弗如，松风浩荡相招呼，呼上青冥山亦无。"
        ],
        "title": "山水友别辞 茯苓酥",
        "id": "9c52946f-0b30-456b-8ff4-736465226356"
    },
    {
        "author": "王质",
        "paragraphs": [
            "风来闻清香，月来见清光。",
            "鶗鴂但先鸣，芐芭毋歇芳。",
            "糖他糖，总弗强，草花树花争结房，迎梅送梅陂愈苍。"
        ],
        "title": "山水友别辞 地黄糖",
        "id": "139f0c9e-07e8-48ea-800a-7fff6a8a342e"
    },
    {
        "author": "王质",
        "paragraphs": [
            "勾漏升空飞，伏波抱愁死。",
            "一饱万事已，古人皆流水。",
            "饭它饭，总弗换，树阴相随鸟声变，草虫木蝱自撩乱。"
        ],
        "title": "山水友别辞 薏苡饭",
        "id": "38299357-0a8b-449d-b105-d5d1a769f30b"
    },
    {
        "author": "王质",
        "paragraphs": [
            "奉劝十八公，莫入明光宫。",
            "藉尔毬端露，助我屩底风。",
            "粉它粉，总弗近，总总松毛粪松本，松子松花香愈猛。"
        ],
        "title": "山水友别辞 松粉",
        "id": "850867ef-349b-489c-954c-4f532dae933e"
    },
    {
        "author": "王质",
        "paragraphs": [
            "不愁风槭槭，不愁雨萧萧。",
            "为人张秋本，为我解春牢。",
            "脯它脯，总弗许，山鬼且往凭山树，繁阴相倍享风露。"
        ],
        "title": "山水友别辞 芭蕉脯",
        "id": "5cf3602b-9f7c-4331-977e-bfdbe0500ceb"
    },
    {
        "author": "王质",
        "paragraphs": [
            "天上雪花六，地下梅花六。",
            "彼花花我眼，此花实我腹。",
            "鲊它鲊，总弗亚，山南招提北兰若，野僧家风莫相舍。"
        ],
        "title": "山水友别辞 薝卜鲊",
        "id": "de74284e-99d5-495c-abc7-cd5f9c9ecd01"
    },
    {
        "author": "王质",
        "paragraphs": [
            "榆叶瀹可葅，榆皮舂可脯。",
            "代豆酿为醤，代面胶为糊。",
            "醤他醤，总莫尚，榆郎榆姑春春旺，林下山间慰所望。"
        ],
        "title": "山水友别辞 榆醤",
        "id": "903646cf-ca02-48b6-8711-564776d7bd5d"
    },
    {
        "author": "王质",
        "paragraphs": [
            "山妇耳带珰，山儿耳带枲。",
            "黄衣醤已佳，碧叶酒尤美。",
            "酒它酒，总弗右，陂草草深别宇宙，野香薰蒸喷饙馏。"
        ],
        "title": "山水友别辞 苍耳酒",
        "id": "d5e8383c-10ed-493f-a1db-6f8da30d781c"
    },
    {
        "author": "王质",
        "paragraphs": [
            "颜舒且对清樽酒，昼永方浓翠幄阴。",
            "环佩响溪寒浪急，画图藏谷绣烟深。",
            "班生石润苔纹乱，碧度云飞鸟影沉。",
            "闲馆邃风来迥野，隔林斜日转疎林。"
        ],
        "title": "避暑烟水亭与王南卿回文联句一首",
        "id": "647e13fe-66f5-469a-96ac-087d8a841692"
    },
    {
        "author": "王质",
        "paragraphs": [
            "云可有无水，风能奔走沙。",
            "蟠深鸣老䖦，飞倦落长鸦。",
            "地有湘头尾，山无楚正斜。",
            "人间与天上，何处碍浮槎。"
        ],
        "tags": [
            "洞庭湖"
        ],
        "title": "过洞庭",
        "id": "21be41cf-ef84-46ca-a751-da2972319276"
    },
    {
        "author": "王质",
        "paragraphs": [
            "新翻微变寿阳粧，喜色横斜水一方。",
            "点破冰肌愈清绝，月明无处著清香。"
        ],
        "title": "黄香梅",
        "id": "2c61a9fc-1229-4bce-b998-5b7a16fa4f18"
    },
    {
        "author": "王质",
        "paragraphs": [
            "纷纷初疑月挂树，耿耿独与参横昏。",
            "自从东坡老子飞此英，茫茫世界总无人。",
            "疏影横斜水清浅，暗香浮动月黄昏。",
            "自从西湖处士扬此灵，纷纷豪俊半无神。",
            "赠子一转语，挑子万年机。",
            "嘬苏诗，嚅林诗，要使苏诗林诗透心脾。",
            "槎南枝，挼北枝，直使南枝北枝伏指麾。",
            "九州四海寻人去，不遇当人不要归。"
        ],
        "tags": [
            "西湖"
        ],
        "title": "墨梅",
        "id": "21da6f06-ceaa-4e43-8c52-0d4d063d522a"
    },
    {
        "author": "王质",
        "paragraphs": [
            "玉京羣帝周大罗，芙蓉倒影旌旗多。",
            "明视仍孙窃姮娥，双成飞琼相和歌。",
            "飞琼授以无声诗，下走人间駃莫追。",
            "梅花狂扫不自持，但见浮动横斜他不知。",
            "中书君贵列钟鼓，唤下真真命歌舞。",
            "真真呼上复呼下，上屏不言下屏语。",
            "空郊莽苍江渺茫，中书头锐身瘦长。",
            "玄泓濡首醉淋浪，首所触者皆生香。",
            "柳山俞生气象别，不惟手洁更身洁。",
            "中书相与有良缘，共看霜天羌筦裂。",
            "十指五指握妙华，不在山颠即水涯。",
            "老杨死守梅花树，攀枝弄叶犹咨嗟。",
            "眼光落此亦前定，过去垣外触参井。",
            "俞生今世伴梅花，若伴他花应不肯。"
        ],
        "title": "和沈述之与俞舜俞题墨梅",
        "id": "ae1d0ba2-ede0-40f7-93f8-49bf223d269a"
    },
    {
        "author": "王质",
        "paragraphs": [
            "梅花一枝复一枝，是邪非邪吾不知。",
            "空堂惨淡寒寂寞，安得璀璨生光辉。",
            "今朝朔云覆江野，无乃雪花冲屋楣。",
            "少定徐观元不尔，壁上横陈皆不飞。",
            "摩挲零乱争欲动，亟避又不来沾衣。",
            "稍悟寒英著明缟，已信未信犹衔疑。",
            "虽然是梅不是雪，亦岂人力攘天机。",
            "伸脚欲下俄复缩，泠泠亦似奔湍溪。",
            "忽听簷牙啅林雀，纷纷惊下玉葳蕤。",
            "鼻端三嗅定何有，萧骚若有霜风吹。",
            "乃是瀼溪小龚子，搦笔汎翰生清奇。",
            "老杜见松被松吓，王子见梅遭梅欺。",
            "却忆西湖疏影里，断桥流水袖香归。"
        ],
        "tags": [
            "西湖"
        ],
        "title": "题龚嘉谋墨梅",
        "id": "9c481031-6f9e-4dfd-b029-c066494920a7"
    },
    {
        "author": "王质",
        "paragraphs": [
            "杨无咎，透梅肝胆入梅心。",
            "俞舜俞，刳梅皮骨到梅髓。",
            "大江之西出二士，长淮以北屈两指。",
            "吾尝菁村山中饱玩玉葳蕤，十里五里无他枝。",
            "所恨俞子不同载，至今心系吴江湄。",
            "吾尝竹山道上烂看蜡凌乱，三程两程行不断。",
            "所恨俞子不同征，至今梦绕襄山畔。",
            "百尺卷雪楼，十顷黄龙州。",
            "此地遇俞子，此时逢孟秋。",
            "巽二滕六皆未集，广寒宫中暗窃来相投。",
            "一枝两枝虽不多，千林红紫无若何。",
            "七尺八尺抑何短，万里莽苍亦云满。",
            "赠尔一则语，收却万年功。",
            "真梅蕴在磊块胸，幻梅流出精明瞳。",
            "溟濛摸索未有覩，惨淡经营何所从。",
            "中庸大学松斋绎几转，楞严圆觉竹几繙数卷。",
            "他时相逢江路傍，茫茫江月梅花香。",
            "但见梅花普照眼，不为梅花空断肠。"
        ],
        "title": "题俞舜俞墨梅",
        "id": "541f5b70-91fb-4075-8ed2-927c31e3b6f9"
    },
    {
        "author": "王质",
        "paragraphs": [
            "西楼何自有江声，安得梅花的皪明。",
            "斗转参横无定舍，侍郎行处亦随行。"
        ],
        "title": "题晁子止侍郎小横轴江路野梅数枝",
        "id": "db22e529-65fa-4255-938e-01560ba8ba52"
    },
    {
        "author": "王质",
        "paragraphs": [
            "低篷掀起凑平沙，略见玲珑八九花。",
            "自有青天衮明月，灵台长见影横斜。"
        ],
        "title": "题李赞可掀篷梅轴二首  其一",
        "id": "5bb094c8-14cb-441a-a6f8-82fc09323a90"
    },
    {
        "author": "王质",
        "paragraphs": [
            "半腰已自见全身，但要当人著眼明。",
            "觑到梅花头上上，十方同是玉为京。"
        ],
        "title": "题李赞可掀篷梅轴二首  其二",
        "id": "b2d90e98-d2ce-4854-b9ad-852821a61f9e"
    },
    {
        "author": "王质",
        "paragraphs": [
            "不见梅稍不见根，参横咫尺未能扪。",
            "掀篷何自掀篷尽，一任江风吹断魂。"
        ],
        "title": "再题二首  其一",
        "id": "ff8f9ef7-176b-468a-9c87-f0d7734bb38c"
    },
    {
        "author": "王质",
        "paragraphs": [
            "半江鼻观已前知，恨不身先急櫂飞。",
            "虽则梅花不全见，妙香满载野航归。"
        ],
        "title": "再题二首  其二",
        "id": "6c036e70-8bc4-44f2-8d03-287643878a6b"
    },
    {
        "author": "王质",
        "paragraphs": [
            "急急杀残点，沉沉敲远钟。",
            "黄深湖雾重，白厚草霜浓。",
            "惨淡兵交气，凄凉岁晚容。",
            "云山望不极，吾恨亦重重。"
        ],
        "title": "近村",
        "id": "46f362a3-d5e7-4b48-a4a5-ae27bf193a7f"
    },
    {
        "author": "王质",
        "paragraphs": [
            "当日隆中事，它时渭上悲。",
            "出头知几度，弹指不多时。",
            "有客吟梁甫，何人表出师。",
            "姓庞名蕴者，应笑卧龙儿。"
        ],
        "title": "过隆中村",
        "id": "4b5a2c00-2efd-4535-9d50-c12d626437b0"
    },
    {
        "author": "王质",
        "paragraphs": [
            "是灯非草爇，亦非以膏滋。",
            "又非似瓶贮，亦非似盘擎。",
            "自灵府踊出，眼界现光辉。",
            "随高下岩谷，以至杳霭外。",
            "然祈近眉睫，倏出寻丈间。",
            "亦有本无覩，启发悲悔心。",
            "发心不须臾，所见亦如是。",
            "暂发俄即退，终亦不可得。",
            "二人或并处，所见各一境。",
            "以至五六辈，亦复五六种。",
            "人心如人面，是灯亦如之。",
            "譬如有目人，皆见当空月。",
            "目有昏明异，月亦分昏明。",
            "或有目眚者，随眚作光相。",
            "不幸无目者，元未尝有月。",
            "大智慧光明，遍满河沙界。",
            "何独不见灯，亦复不见我。",
            "何独不见我，总不知所见。"
        ],
        "title": "圣灯偈",
        "id": "fb8578e0-edda-40d0-9369-e35fe870fdd5"
    },
    {
        "author": "王质",
        "paragraphs": [
            "上帝高居绛节朝，使君意气凌青霄。",
            "君臣既与时济会，一豁明主正鬰陶。",
            "伯仲之间见伊吕，临江节士安足数。",
            "欲倾东海洗干坤，世人那得知其故。",
            "诸君何以答升平，济世宜引贤俊人。",
            "凤臆龙鬐未易识，不与八骏俱先鸣。",
            "回鞭却走见天子，光芒六合无泥滓。",
            "后汉今周喜再昌，丹青婉转麒麟里。",
            "天时人事日相催，抑塞磊落之奇才。",
            "搀抢荧惑不敢动，五云多处是三台。",
            "春来准拟开怀久，稍待秋风凉冷后。",
            "夜骑天驷超天河，南极一星朝北斗。"
        ],
        "title": "集少陵佳句题和政堂呈使君",
        "id": "ae2dc8f8-99e8-435e-8bf2-9830febf9fec"
    },
    {
        "author": "王质",
        "paragraphs": [
            "真翁自了平生事，不了山阴陆务观。"
        ],
        "title": "句",
        "id": "ba2dee7d-4ddc-4f6d-9f4f-3e9bed9d207f"
    },
    {
        "author": "程洵",
        "paragraphs": [
            "我卜我居，游息在兹。",
            "有荣者木，日封殖之。",
            "本根既固，发生以时。",
            "我时倾瞻，中心慨而。",
            "维人之生，孰本孰根。",
            "惟皇降衷，天理具存。",
            "是曰成性，道义之门。",
            "钦斯承斯，大化以敦。",
            "嗟彼世人，自安浅陋。",
            "德不图新，恶或念旧。",
            "有干惟禄，有觊惟富。",
            "孰能毅然，不为利疚。",
            "我怀师训，罔敢失坠。",
            "匪道曷从，匪义曷畏。",
            "圣门虽远，率焉以冀。",
            "庶几疲驽，久亦告至。"
        ],
        "title": "荣木和陶靖节韵",
        "id": "6254c056-c4fd-4c0e-b524-3324c6417829"
    },
    {
        "author": "程洵",
        "paragraphs": [
            "十里五里聊幽寻，远山近山相对阴。",
            "烟云变态晚逾好，竹树葱苍秋未深。",
            "故人见我喜欲舞，倚杖共看鸦投林。",
            "呼儿秉烛语清夜，烱烱君应识此心。"
        ],
        "title": "张允迪出示方清老诗用韵简之",
        "id": "5716141a-2eef-4228-95a2-3839b03dc2f2"
    },
    {
        "author": "程洵",
        "paragraphs": [
            "十年来往黄瓜路，冒日冲风凌雨雾。",
            "今朝短策又披云，一笑成诗复悽楚。",
            "我行对镜并浮鳙，欲攀星斗摩苍穹。",
            "黄瓜虽小亦其亚，领略鳞鳞千万峰。"
        ],
        "title": "度黄瓜岭",
        "id": "342dbbf8-435b-4fd2-a08c-ef08958bf62c"
    },
    {
        "author": "程洵",
        "paragraphs": [
            "芒鞋却走荒山道，始觉在家贫亦好。",
            "归来对月思故人，寂寞柴门迹如扫。",
            "故人遗我新诗章，反覆幽怀欲倾倒。",
            "恍如明月坠我室，烱烱清光满怀抱。",
            "祗今秋稼已如云，饱意可缓忧心擣。",
            "泼醅酒熟君不来，远思緜緜满秋草。"
        ],
        "title": "次方唐卿对月见寄",
        "id": "2f6ba92d-e812-426c-bd26-7ffaaa91900d"
    },
    {
        "author": "程洵",
        "paragraphs": [
            "君不见商山昔有庞眉叟，道德高风耸山斗。",
            "茹芝岁久得长年，身与此山俱不朽。",
            "张公道与此老同，失身偶坠世网中。",
            "却从神武挂簪绂，林泉岁晚殊从容。",
            "寿宫谁遣芝生柱，三秀煌煌照庭宇。",
            "平生心地只天知，天遣芝为灵府助。",
            "商山之老长茹芝，公虽不茹亦不疑。",
            "商山南山两不朽，公寿定应山与齐。"
        ],
        "tags": [
            "衡山"
        ],
        "title": "张衡山南山瑞芝",
        "id": "75bbc00f-1053-45e5-a3d9-efb7189135a4"
    },
    {
        "author": "程洵",
        "paragraphs": [
            "结庐在溪上，触目皆可娱。",
            "嗟予亦何为，悠悠事征途。",
            "乡闾驾言归，计日抵旧庐。",
            "春风百花老，遶屋桑柘疎。",
            "念无肯来人，门庭日荒芜。",
            "之子独有期，犹以雨意拘。",
            "人生感离合，恶怀固难舒。",
            "寄言我怀人，念我当焉如。"
        ],
        "title": "伯羽许见过雨不果",
        "id": "9babaf29-38d2-46d0-a10a-e83d92b8062c"
    },
    {
        "author": "程洵",
        "paragraphs": [
            "连山翳寒云，孤松秀巍岭。",
            "松吟石潄水，山露髻撑顶。",
            "我行亦何事，岁晏苦凄冷。",
            "频有同心人，哦诗味隽永。"
        ],
        "title": "度凤凰岭次董叔重韵",
        "id": "d8b3091c-f375-4e36-a7f4-62835d369a29"
    },
    {
        "author": "程洵",
        "paragraphs": [
            "侧看初成峰，横看复成岭。",
            "何年古仙人，飞步缓绝顶。",
            "至今两髻丫，缥缈烟霞冷。",
            "安步蹑荒遐，长啸清夜永。"
        ],
        "title": "丫头巖用前韵",
        "id": "e6405be4-2953-4738-97e4-c1d51f43af4c"
    },
    {
        "author": "程洵",
        "paragraphs": [
            "风雪武夷溪，乍阿还复岭。",
            "依依鸦共林，片片云摩顶。",
            "山中有高士，纸帐梅花冷。",
            "相期从此翁，晤语冬夜永。"
        ],
        "title": "用前韵入闽",
        "id": "b53983ee-6c2c-47ec-9f98-01edbcd2670e"
    },
    {
        "author": "程洵",
        "paragraphs": [
            "人皆乐夷涂，而惮陟崖岭。",
            "不折彭泽腰，即摩墨氏顶。",
            "谁能如此翁，独卧沧波冷。",
            "寂寞诗书林，优游岁年永。"
        ],
        "title": "用前韵怀兄晦翁",
        "id": "481f3401-b064-4063-b69e-238499869ed0"
    },
    {
        "author": "程洵",
        "paragraphs": [
            "山行已凄迷，而况步脩岭。",
            "飞仙不可见，谁复抚我顶。",
            "怀人云峤长，倦憩石磴冷。",
            "樵斧忽丁丁，弥觉清昼永。"
        ],
        "title": "同正思叔重发潭溪度梅岭用前韵",
        "id": "c26b0637-d1d9-48aa-b061-6dcb252409dd"
    },
    {
        "author": "程洵",
        "paragraphs": [
            "积潦卷洪落，秋容媚郊坰。",
            "登高望长陌，念君将有行。",
            "君生盛德后，家世多簪缨。",
            "尚书望最重，当代推名卿。",
            "几年卧东山，属望劳苍生。",
            "天亦阴相之，芝兰满阶庭。",
            "君子尤可人，少日负俊声。",
            "曼倩聊玩世，子真岂求名。",
            "一官姑自慰，三岁俄终更。",
            "我从韩溪来，挽袂仍班荆。",
            "殷勤故旧意，丁宁离别情。",
            "圣门虽高远，心地当恢宏。",
            "笃敬己可克，致知义方精。",
            "造次勤钻仰，从容自规绳。",
            "他时立朝右，风节弥坚贞。",
            "江湖秋多风，归途眼增明。",
            "引首看高举，毋辞事遐征。"
        ],
        "title": "汪节夫解官东归赋此赠行",
        "id": "1b54b02e-e1cb-4a61-90dd-e2c757d1bd52"
    },
    {
        "author": "程洵",
        "paragraphs": [
            "昨日苦暖今日寒，树头淅淅风声干。",
            "舟师祭罢喜风便，呼儿理楫高挂帆。",
            "孤舟一叶去如舞，白浪翻空作飞雨。",
            "尔曹醉胆何大耶，胡不江云占砲车。"
        ],
        "title": "初发豫章",
        "id": "0044bf83-484a-4aac-a7f7-2e7515a01db3"
    },
    {
        "author": "程洵",
        "paragraphs": [
            "江涵寒月明，人掩孤篷卧。",
            "萧萧木末风，惊我幽梦破。",
            "心闲万念寂，枕稳千波妥。",
            "时闻掠水声，知有鱼舠过。"
        ],
        "title": "夜泊华家埠",
        "id": "7ae81391-d3ef-48d3-9bee-674aa612483d"
    },
    {
        "author": "程洵",
        "paragraphs": [
            "昔闻潇湘好，今作潇湘游。",
            "雨余万籁息，夷犹任轻舟。",
            "黯黯云幕垂，漂漂浪花浮。",
            "故人在何许，怅望心悠悠。"
        ],
        "title": "初泛湘江",
        "id": "ffac84a6-cd77-4944-9608-c45035e2275b"
    },
    {
        "author": "程洵",
        "paragraphs": [
            "君家江西我江东，相望虽远声气同。",
            "一行作吏湖湘上，数面成亲谈笑中。",
            "君思松竹行色动，我困簿领蜚尘蒙。",
            "他时登高倘有赋，莫望江头回鴈峰。"
        ],
        "title": "送杨文父还醴陵",
        "id": "2f3bf3ae-2bc4-410e-b19a-fda975b99bc1"
    },
    {
        "author": "程洵",
        "paragraphs": [
            "往年予□祁山丞，坐上屡闻君姓名。",
            "那知流落天一角，一笑共挹湘江清。",
            "地緜赋急员羞具，黄龚遐轨空驰溯。",
            "催科抚字两勤劳，古道羨君今独步。",
            "耒阳之水化理濡，耒阳之人何于于。",
            "疎梧细柳白日浄，唯有声气与君俱。",
            "君今快展摩天翮，会看赤手扶羲御。",
            "烟波渺渺正愁予，万里潇湘未归去。",
            "河阳当日桃花红，主人好客樽不空。",
            "相逢倘问衡阳簿，为说年来惟悴容。"
        ],
        "title": "送陈求仁还永嘉兼寄刘孝移",
        "id": "1366e17c-431d-417c-85d0-a9a32e40ef29"
    },
    {
        "author": "程洵",
        "paragraphs": [
            "秋日晒古城，秋风来水乡。",
            "临流送归客，离思飞云扬。",
            "银液深蘸甲，金钗俨分行。",
            "祖行礼虽微，善颂意则良。",
            "破涕忽成笑，欲语旋复忘。",
            "若人工涉世，止沸非扬汤。",
            "俛首是非海，如居清浄坊。",
            "一朝脱屣去，翩如鴈随阳。",
            "三折仅存臂，九回无复肠。",
            "所欣返全璧，讵复忧焚冈。",
            "我本山林人，才非锥处囊。",
            "偶然踏朝市，包以冠与裳。",
            "谁吹邹子律，自分冰氏凉。",
            "余习但文字，残星弄微芒。",
            "来时岸柳绿，倏见秋叶黄。",
            "何当首归途，解此名利缰。",
            "湖山足佳处，与君共徜徉。"
        ],
        "title": "次韵赵祖德送李衡阳有感",
        "id": "3738b513-08bb-48b1-ae5c-7c54d7cb50e1"
    },
    {
        "author": "程洵",
        "paragraphs": [
            "少年诵公诗，讽咏忘日夕。",
            "晚为湖外游，适有耒阳役。",
            "仙人梅子真，邀我连辔策。",
            "苍山环古城，幽路转石壁。",
            "丛祠隠木末，古冢累道侧。",
            "衣冠尚唐制，金石存古刻。",
            "缅怀天宝年，纲纪丝棼剧。",
            "肃代虽中兴，安史互攘贼。",
            "风云暗宇宙，蛇豕莽区域。",
            "生灵困鱼烂，廊庙鄙肉食。",
            "崎岖兵戎闲，公亦屡颠踣。",
            "时危孰与持，忠愤气弥激。",
            "烱烱心怀丹，萧萧发垂白。",
            "兴来谩吟哦，赋罢还叹息。",
            "区区杞人忧，此意谁复测。",
            "至今杜陵编，义与风雅敌。",
            "人亡遗像在，庙古炉香寂。",
            "庭花日日红，阶草年年碧。",
            "公身不可见，公心犹可识。",
            "惟余耒阳流，与君共无极。"
        ],
        "title": "谒杜子美祠",
        "id": "d5eebab6-059c-4907-8279-691e0a172703"
    },
    {
        "author": "程洵",
        "paragraphs": [
            "泉以沙故浑，草以风故靡。",
            "谁能表独出，屹若柱立砥。",
            "先生抱懿德，取喻当奚以。",
            "孤高衡岳松，清润湘江水。"
        ],
        "title": "潘提刑生日四首用以介眉寿为韵  其一",
        "id": "ce242c46-ed8b-449e-ac08-655ebc807c0c"
    },
    {
        "author": "程洵",
        "paragraphs": [
            "华堂敞千楹，居者嫌陋隘。",
            "安知圜扉中，虮蝨生杻械。",
            "先生虑囚时，矜测逮鲜介。",
            "此心即天心，不为门闾大。"
        ],
        "title": "潘提刑生日四首用以介眉寿为韵  其二",
        "id": "3f260830-8c70-4db4-9e11-3a67d95c8129"
    },
    {
        "author": "程洵",
        "paragraphs": [
            "天心本广大，有外宁合之。",
            "咄哉吝骄者，妄自分町畦。",
            "先生克己学，不起一念私。",
            "斯道愈光新，渠用夸扬眉。"
        ],
        "title": "潘提刑生日四首用以介眉寿为韵  其三",
        "id": "dae6b320-3f1f-4fd8-9bac-b564c4743238"
    },
    {
        "author": "程洵",
        "paragraphs": [
            "贤者必得贵，仁者必得寿。",
            "天人何闲然，如契钥相受。",
            "先生迈种德，无觊报自厚。",
            "应笑昌黎翁，区区说南斗。"
        ],
        "title": "潘提刑生日四首用以介眉寿为韵  其四",
        "id": "1f3116fa-bb0b-48b8-9047-d5fb31a11e82"
    },
    {
        "author": "程洵",
        "paragraphs": [
            "南州风气殊，二月若中夏。",
            "我从耒江来，无地税征驾。",
            "萦纡蹑藓径，问讯得精舍。",
            "石崖屹傍起，峭壁俨难跨。",
            "嵌巖忽中闲，宛宛如覆瓦。",
            "日光何处来，返照幽以雅。",
            "狮猊骋其勇，踞坐颐颊哆。",
            "欲为河东吼，解使百兽哑。",
            "应是山灵护，岂容俗人假。",
            "兹游真胜绝，欲去重嗟咤。",
            "老僧劝少留，秉烛语清夜。",
            "那知巖伏情，眺玩不可舍。",
            "他年倘复来，陈迹犹可藉。",
            "巖前有隙地，分我茅一把。"
        ],
        "title": "游狮子巖",
        "id": "94c099bb-abea-4733-a2fd-57249505cfd9"
    },
    {
        "author": "程洵",
        "paragraphs": [
            "六合尘昏谁汛扫，秦王功业成横草。",
            "后裔居安不虑危，欲向温柔乡里老。",
            "渔阳金鼓动地来，羯胡本非刘石才。",
            "若为二十四郡守，如振槁叶弹浮埃。",
            "皇天悔祸见星纪，太白入月胡当死。",
            "英英李郭为时生，济世何须识丁字。",
            "祅灾已去瑞庆来，何人大笔书丹崖。",
            "南□犹自颂声作，中天想见氛祲开。",
            "遗文三复堪悲慨，兴废浑如目前在。",
            "咄哉误国高将军，犹叹两京作斤卖。"
        ],
        "title": "游浯溪用张宛邱韵",
        "id": "629cbc6a-0ead-454e-8bbe-a44b669f03b1"
    },
    {
        "author": "程洵",
        "paragraphs": [
            "穹林拥精庐，奇石林端起。",
            "玲珑蛟兔穴，编缀东方齿。",
            "峩峩倚高寒，落落负壮伟。",
            "何人昔好事，诛薙发天閟。",
            "杰阁冠其颠，幽亭踞其趾。",
            "五峰天际来，纵臾供燕几。",
            "吾闻零陵郡，地蕴清淑气。",
            "法当产瑰奇，钟秀乃在此。",
            "何当蜡吾屐，尽揽入胸次。",
            "融成九华诗，写作菱溪记。",
            "却笑奇章公，班班刻名字。"
        ],
        "title": "游东安五峰阁凛然亭",
        "id": "9befbadd-ea8a-47f7-878c-0174a52f5eb0"
    },
    {
        "author": "程洵",
        "paragraphs": [
            "我从耒阳来，已拜杜陵墓。",
            "今行湘水湄，复识愚溪路。",
            "兹游岂无益，登览屡吊古。",
            "明日理扁舟，又向浯溪去。"
        ],
        "title": "过愚溪登愚亭拜柳子厚像",
        "id": "d5efc4c1-30f1-42f6-bbdb-741b53d3afb0"
    },
    {
        "author": "程洵",
        "paragraphs": [
            "春来一雨不终日，处处野田龟兆坼。",
            "使君闵雨雨应期，插水新秧绿如织。",
            "人言秧好岁定丰，民感使君慈父同。",
            "生朝共上千岁寿，酒酌流霞花袅红。",
            "使君为德岂但此，念念爱民如爱子。",
            "阴功无数只天知，报以长年固其理。",
            "青衫短簿人莫知，索米不充方朔饥。",
            "香山松鹤举无有，但采民言成颂诗。"
        ],
        "title": "薛使君生日",
        "id": "0941a1b0-9775-4e09-9db4-5a9ab1539f14"
    },
    {
        "author": "程洵",
        "paragraphs": [
            "流光驰兔乌，弱质感蒲柳。",
            "新年有乐事，菜羹侑甘酒。",
            "楚俗本自佳，颜巷敢嫌陋。",
            "陶然为一醉，阔步无何有。",
            "画屏贴彩人，赤牛负土偶。",
            "谁能效儿童，翦饰较妍丑。",
            "城南有佳士，避世不回首。",
            "诗成试问之，如此近道否。",
            "钝根君勿嗤，著语不敢苟。"
        ],
        "title": "次韵刘子厚人日立春",
        "id": "4c37944e-4545-42c8-900e-3a66ed8c5633"
    },
    {
        "author": "程洵",
        "paragraphs": [
            "先生耕道时，万卷皆其具。",
            "岁晚德已丰，万卷犹如故。"
        ],
        "title": "刘寺簿所居五咏 墨庄",
        "id": "ce95ea53-a0b1-455f-a328-5af33390cb9c"
    },
    {
        "author": "程洵",
        "paragraphs": [
            "理甓完新甃，披沙挹旧清。",
            "一瓢遗味在，隽永若为名。"
        ],
        "title": "刘寺簿所居五咏 洌轩",
        "id": "fa986d02-224a-4366-aa37-07b57a8c0407"
    },
    {
        "author": "程洵",
        "paragraphs": [
            "氛埃痛扫溉，邻里谢将迎。",
            "默坐无余念，欣欣物自荣。"
        ],
        "title": "刘寺簿所居五咏 静春堂",
        "id": "a439f408-bf52-4360-bb5e-8f0ce5f8940e"
    },
    {
        "author": "程洵",
        "paragraphs": [
            "万变本六画，六画来何从。",
            "此理须玩索，明窗露未浓。"
        ],
        "title": "刘寺簿所居五咏 玩易斋",
        "id": "2eb8fd4a-94a6-4e1f-871d-cb0628b7de4b"
    },
    {
        "author": "程洵",
        "paragraphs": [
            "食藕痊沈疴，制荷被吾体。",
            "未如对芳华，幽贞似君子。"
        ],
        "title": "刘寺簿所居五咏 君子亭",
        "id": "2cde746a-7434-49f0-a616-2d6e68e70f91"
    },
    {
        "author": "程洵",
        "paragraphs": [
            "使君抱孤韵，胜日成独游。",
            "聊循七里郭，一赏千林秋。",
            "射圃既徘徊，泽宫重咨畴。",
            "孰生病我疗，孰死骨我收。",
            "遐观兴未穷，小憩山更幽。",
            "昔人事登览，不惮道里悠。",
            "而我缚微官，抗尘苦淹留。",
            "何当奉杖屦，崇论排田驺。"
        ],
        "title": "次韵刘寺簿暇日出郊按视贡院安养院漏泽园南教场饭于花药寺用韦苏州韵赋诗",
        "id": "fc3d1b7a-d1c6-4244-bec9-639beff0f29a"
    },
    {
        "author": "程洵",
        "paragraphs": [
            "天地有常运，成功须四时。",
            "敛藏苟不至，生养犹浪施。",
            "而况结夏屋，岂伊一人为。",
            "向非来者贤，俯仰成弃基。",
            "余氏本望族，旧业祖所贻。",
            "流光被累叶，衍也复嗣之。",
            "华堂小荒茀，新筑俄翬飞。",
            "老木傲风烟，脩篁拂云霓。",
            "连峰累奇石，一镜开清池。",
            "窗闲编简横，门外尘鞅希。",
            "封胡几男子，晨夕相追随。",
            "步趋朱与张，谈笑书与诗。",
            "宁复绮纨习，所期君子归。",
            "青桐韩家树，丹桂窦氏枝。",
            "它年定俪美，吾言岂君欺。"
        ],
        "title": "余季行肯堂",
        "id": "05e06271-d63a-4f80-a852-8f3741247b70"
    },
    {
        "author": "程洵",
        "paragraphs": [
            "诗翁老去百年灰，皮肤剥落真实在。",
            "诛茅筑室傍幽林，泉石烟云动光彩。",
            "酸寒不作郊岛态，尚友渊明向千载。",
            "但欣妙语笔端生，不管流年暗中改。",
            "邻家有景借脩竹，野径无风馥芳茝。",
            "人嫌柴门雀可罗，自倚奚囊富成海。",
            "我闻公名嗟已久，向风每恨平生昧。",
            "袖诗过我岂宜蒙，公才较丕几十倍。",
            "要从柳州鬭雅健，未许公羊夸辨裁。",
            "别来又见秋风高，抵掌论文几时再。",
            "尊中绿酒已堪酌，篱下黄花行可戴。",
            "幸无俗物恼幽人，祇可剧谈佳客对。",
            "方侯况是社中酒，辨舌澜翻似秦代。",
            "公来当为折简呼，园有佳蔬更同采。",
            "雅集何须画作图，风流自可追前辈。"
        ],
        "title": "次韵张顺之见寄",
        "id": "83739ec8-c72c-4d0e-9684-f39544b21198"
    },
    {
        "author": "程洵",
        "paragraphs": [
            "世久无绝艺，斯人妙丹青。",
            "时将好东绢，貌彼神与形。",
            "悠然意象会，转转毛骨生。",
            "或濯若春柳，或清如壶冰。",
            "或耸千丈壑，或森武库兵。",
            "妍媸有真鉴，抑扬无遁情。",
            "楚相欲谈笑，中郎存典刑。",
            "斯人胸次奇，不以艺自名。",
            "逍遥万物闲，非俗仍非僧。",
            "游戏于笔端，遂尔造其精。",
            "殊非学可致，要是天与能。",
            "待诏集金马，功臣图景灵。",
            "渠当自致此，胡为老沈冥。"
        ],
        "title": "赠写真方处士",
        "id": "ab5fcc18-c805-4c33-87a2-bec827829de3"
    },
    {
        "author": "程洵",
        "paragraphs": [
            "中岁探至道，颇欲齐得丧。",
            "偶然遇逆境，又尔起诸妄。",
            "贤哉陈夫子，胸次甚夷旷。",
            "警我以微言，恐我犹事障。",
            "嗟我与夫子，少长异州党。",
            "倾盖逆旅中，谈笑便抵掌。",
            "谁言江浙远，嗜好无异尚。",
            "我虽谬涉世，途穷理归鞅。",
            "而君方朝天，高论献忠谠。",
            "赠君秋兔毫，聊以代杯盎。",
            "勿云管城子，未有食肉相。",
            "当知中书君，日侍九天上。"
        ],
        "title": "留别处州陈舜卿教授以笔赠之",
        "id": "dc57130d-1535-4b0c-b74e-6aa2428c6d47"
    },
    {
        "author": "程洵",
        "paragraphs": [
            "森森山上松，濯濯堂前柳。",
            "颜色虽不殊，霜余别妍丑。",
            "君看射利子，荣悴俯仰中。",
            "宁知堂前柳，不如山上松。"
        ],
        "title": "董铢求诗赋古风二章示之  其一",
        "id": "92af8597-ec5f-44f2-89f8-6ca1ae373b8a"
    },
    {
        "author": "程洵",
        "paragraphs": [
            "学海失渊源，词林少根柢。",
            "苏程百世师，遗书满天地。",
            "遗书亦言尔，道岂言能传。",
            "言外有妙处，万理常森然。"
        ],
        "title": "董铢求诗赋古风二章示之  其二",
        "id": "af87b19a-d61f-45f8-8295-04b66f72a2c7"
    },
    {
        "author": "程洵",
        "paragraphs": [
            "煌煌庆色金壶重，婉婉高枝儿臂拱。",
            "团团更著线晕红，鬰鬰时看祥霭动。",
            "使君少日抱奇才，可与斯世作楹栋。",
            "黄堂坐啸晚方贵，急流引退心殊勇。",
            "平生阴德只天知，寿骨巉然天所纵。",
            "灵华更向寿宫出，和气疑与商山共。",
            "翻嫌四老太多事，采掇辛勤走巖陇。",
            "何如邱壑著胸中，静阅世氛如幻梦。",
            "朝餐不用闲草木，夜气自有真铅汞。",
            "殊祥坐使神物效，异卉不烦天女供。",
            "闲中禅悦更寻源，閙里尘缘徐脱鞚。",
            "从渠童子尚饶舌，强出松阴谈谷董。",
            "要知无本是性宗，看我当机呈大用。"
        ],
        "title": "张衡州南山寿芝",
        "id": "fd4f9d11-05a1-4d7f-92e8-58b6b61cfb41"
    },
    {
        "author": "程洵",
        "paragraphs": [
            "好山如高人，堂堂万夫杰。",
            "岳立培塿中，千古磨不灭。",
            "兹山虽未高，浓淡似粧抹。",
            "树老樛枝重，石皴灵液洌。",
            "登临恨未能，想像心已豁。",
            "寄言山中客，慎勿厌幽绝。",
            "君看名利途，黄尘涨日月。"
        ],
        "title": "过铅山望鹅湖峰次叔重韵",
        "id": "2974e8cd-5615-4e75-96cf-236ac94e4969"
    },
    {
        "author": "程洵",
        "paragraphs": [
            "浇愁正頼一蕉叶，万虑洗空从兀兀。",
            "投牀便作碖䃂眠，不记来时石头滑。",
            "茅家亦复有何好，门外澄江绿如鸭。",
            "个中风味吾自知，赋诗归向儿曹说。"
        ],
        "title": "宿野人家追和韦斋韵",
        "id": "086a8ae0-26e7-4a2e-a7b3-e439d5141029"
    },
    {
        "author": "程洵",
        "paragraphs": [
            "簿书尘涴人，高士莫肯顾。",
            "我穷敢言高，餬口随所遇。",
            "一遭猿鹤嗔，讵能虫鱼注。",
            "读礼尺不盈，披易体忘互。",
            "案惟朱墨尘，吏执符移付。",
            "催科本虽拙，勉强亦备数。",
            "有时迅檄来，又办走长路。",
            "名山谩在眼，俗驾不容驻。",
            "兹游岂无意，发兴亦已屡。",
            "心知江山奇，远目当与寓。",
            "冠裳裹病躯，汲汲忘旦暮。",
            "今日复何日，从君举幽步。",
            "柳深尚藏乌，水浅可立鹭。",
            "离离网举鱼，隠隠舟横渡。",
            "登临得胜地，一览万景聚。",
            "况远城市喧，无复尘埃污。",
            "六籍烂星罗，百氏纷云布。",
            "窗虚明照人，几浄寒生雾。",
            "仰止夫子堂，敬诵昌黎句。",
            "文章何足言，道义有真趣。",
            "由来重儒学，所贵通世务。",
            "恨我拙且迂，浪奉先生屦。",
            "明朝九衢尘，回道迹已故。",
            "重来定何时，诗就发如素。"
        ],
        "title": "游石鼓次柯德初韵",
        "id": "eb5e6a1c-9e28-4ee1-818f-19fcc72f34db"
    },
    {
        "author": "程洵",
        "paragraphs": [
            "庭无聚讼喧，门有佳客至。",
            "登高一以眺，天末鴈横字。",
            "公心本无著，佳处偶会意。",
            "意会旋已忘，陶然不妨醉。"
        ],
        "title": "次韵刘寺簿与客酌酃泉",
        "id": "b618dced-74be-4f3b-8e0c-95748a3eeeab"
    },
    {
        "author": "程洵",
        "paragraphs": [
            "幽闺有美人，终宵抱长叹。",
            "念彼远征客，风露如许寒。",
            "耿耿不成寐，怅然理哀弹。",
            "离鸾韵纤指，曲终泪阑杆。"
        ],
        "title": "幽闺",
        "id": "084a9d82-e1ad-4c3f-b701-efd7282aa1ec"
    },
    {
        "author": "程洵",
        "paragraphs": [
            "秋风来几日，草木殊未知。",
            "寒虫独何者，若与秋有期。",
            "露竹动寒彩，云松弄幽姿。",
            "梦寻溪头路，意行当何时。"
        ],
        "title": "秋风",
        "id": "c1b6d617-b383-4db6-a680-365ae1830482"
    },
    {
        "author": "程洵",
        "paragraphs": [
            "枯筇挂倒星斗傍，意行屈曲忘陵冈。",
            "忽逢萧寺倚巖腹，门前水影涵山光。",
            "凭虚飘欲上霄汉，览远浩如浮大沧。",
            "嗟子失身坠世网，恨不与子同翺翔。",
            "白莲共结清浄社，红裙绝意温柔乡。",
            "何当脱屣声利场，从渠万态争炎凉。"
        ],
        "title": "次韵胡国器游历崌",
        "id": "7075aef3-4d37-4eb1-a00f-5ad989cf24a1"
    },
    {
        "author": "程洵",
        "paragraphs": [
            "玄冥玄冥如有辞，大钧播物初无私。",
            "春兰秋菊亦有尔，梅独强分南北枝。",
            "南枝北枝自有时，人言冷暖浪自欺。",
            "天公与人不相似，时来看取葭灰吹。"
        ],
        "title": "次韵答唐卿叹梅",
        "id": "6742db65-fe7e-44ad-95f1-84bce8b89ba8"
    },
    {
        "author": "程洵",
        "paragraphs": [
            "少年锐意功名会，李广数奇终鹢退。",
            "晚从林下得幽栖，绿浄翠微动赏对。",
            "危亭萧洒八九椽，千巖万壑相回环。",
            "人言山秀水亦秀，偶然得此宁非天。",
            "身世区区如逆旅，人生要有归全处。",
            "天星地卦且置之，阴德从来不知数。",
            "会当置酒傍清樾，一语寿君君笑发。",
            "且住人闲五百年，衔杯乐圣山水闲。"
        ],
        "title": "黄彦周求秀亭诗云其地山水合六秀法故以名亭",
        "id": "6cd57477-f23f-44ca-8590-8c290c31d6c1"
    },
    {
        "author": "程洵",
        "paragraphs": [
            "没膝春泥未易过，华堂咫尺隔关河。",
            "精神闻说年来健，岁月从渠老去多。",
            "閙里渐应排世事，静中正好养天和。",
            "祝君寿骨如张果，莫惜频倾金叵罗。"
        ],
        "title": "张公成生日",
        "id": "0bb9bd2a-c9a1-4cde-a01b-6e0b961c11cf"
    },
    {
        "author": "程洵",
        "paragraphs": [
            "落木萧萧岁已深，天教梅蕊独争新。",
            "一枝岭上方传恨，千树江头忽暗春。",
            "会与霜筠矜节概，不同风柳鬭腰身。",
            "罗浮当日醉眠起，斗转参横谁与邻。"
        ],
        "title": "梅花",
        "id": "f7c69eb9-d368-499f-b367-7925ff897a48"
    },
    {
        "author": "程洵",
        "paragraphs": [
            "道人别我三年久，邱壑胸中趣益真。",
            "更与风流能赋客，来寻憔悴负疴人。",
            "明窗辨药分寒燥，清夜吟诗动鬼神。",
            "促膝方欢又分袂，别愁还与月痕新。"
        ],
        "title": "赠刘道人兼送何蕃秀才东归",
        "id": "02425416-b10e-4b6e-becf-66c4d057ec5d"
    },
    {
        "author": "程洵",
        "paragraphs": [
            "偶作郊原十里行，萧萧入袂晚风清。",
            "夕阳疎树无佳处，只有残鸦自在鸣。"
        ],
        "title": "兆察道中",
        "id": "0e94d1f6-cc31-48ae-8249-20e6b36a6636"
    },
    {
        "author": "程洵",
        "paragraphs": [
            "宴居仙伯已骑鲸，犹子东来尚典刑。",
            "才气逼人春盎盎，交情阅世柏青青。",
            "昨朝方对圣贤酒，今日又寻长短亭。",
            "归路不妨携古锦，萱丛菖叶正芳馨。"
        ],
        "title": "送张子有彦实舍人之姪",
        "id": "aba63484-b6b8-427d-bc93-23d4c145e59b"
    },
    {
        "author": "程洵",
        "paragraphs": [
            "武林仓卒指归程，千里脩途偶并行。",
            "云散风流当日事，山长水远此时情。",
            "栖迟顾我犹藏拙，邂逅烦君尚寄声。",
            "尺素聊凭西去鴈，梦魂今夜遶江城。"
        ],
        "title": "寄朱德芳",
        "id": "7d365ee4-9c79-4ecd-b49a-b5dc05baffcd"
    },
    {
        "author": "程洵",
        "paragraphs": [
            "积雨初收四望新，颓云淡日弄晴阴。",
            "故园百里梦不到，杜宇一声春又深。",
            "宿蝶乱红浑满地，藏鸦新绿已成林。",
            "客中情味君休问，庄舄无聊但越吟。"
        ],
        "title": "久雨初霁示友",
        "id": "668e5a53-6af9-409c-9b52-ef07e536ac67"
    },
    {
        "author": "程洵",
        "paragraphs": [
            "清透虚簷冷侵空，下弦祝罢且从容。",
            "是中自有一天地，何必更登天柱峰。"
        ],
        "title": "杨日新辟书室以月壶榜之求诗  其一",
        "id": "33c0951d-fcf3-4fc4-9769-138e5b71ca4b"
    },
    {
        "author": "程洵",
        "paragraphs": [
            "此郎表里久融明，胸次悠然冰玉清。",
            "虚室如今已生白，不随晦望有亏盈。"
        ],
        "title": "杨日新辟书室以月壶榜之求诗  其二",
        "id": "d8c07089-5bd8-451b-b30f-646407cd3d64"
    },
    {
        "author": "程洵",
        "paragraphs": [
            "龟形鹤骨旧精神，见了春容几度新。",
            "却笑当年梁祕监，更将多少较前人。"
        ],
        "title": "张巨川为父庆八十二邀予与坐作诗寿之  其一",
        "id": "ab1a8ab7-46a9-4c91-a8ab-1721ae105391"
    },
    {
        "author": "程洵",
        "paragraphs": [
            "官为秦世柱下史，生忆尧时丙子年。",
            "家世从前多寿骨，侯封不必羨神仙。"
        ],
        "title": "张巨川为父庆八十二邀予与坐作诗寿之  其二",
        "id": "36c00b7f-dda7-4dc0-8514-ef77ed2b9af0"
    },
    {
        "author": "程洵",
        "paragraphs": [
            "交游半作抟沙散，不见周郎亦四春。",
            "邂逅相逢无一事，依然都似旧时贫。"
        ],
        "title": "示伯羽  其一",
        "id": "d5d98707-50f1-4f7f-8b23-4ea4217f2e7f"
    },
    {
        "author": "程洵",
        "paragraphs": [
            "偃蹇我如蛙伏井，飘零君似鹊寻枝。",
            "回头十二年前事，一笑那能似彼时。"
        ],
        "title": "示伯羽  其二",
        "id": "c0719a89-82a3-4105-818f-7effe7b4d1ce"
    },
    {
        "author": "程洵",
        "paragraphs": [
            "无钱薄酒自难赊，笑解尘衣到酒家。",
            "只欠道人殷七七，鹤林重发杜鹃花。"
        ],
        "title": "次唐卿九日",
        "id": "4d9a47e5-8a83-499d-ab24-8f1b04f5bf34"
    },
    {
        "author": "程洵",
        "paragraphs": [
            "客思到秋如乱麻，每逢佳节倍思家。",
            "黄花只作去年好，绿鬓自嫌今岁华。",
            "千里有情犹共月，一樽无事且倾霞。",
            "闲来甘露堂前坐，老柳条条噪暮鸦。"
        ],
        "title": "祈山九日",
        "id": "543b8ed0-43a1-4c1a-baff-6222c9e9e3b3"
    },
    {
        "author": "程洵",
        "paragraphs": [
            "平生发兴在林邱，况复追随长者游。",
            "路入乱山青未了，秧分野水绿初稠。",
            "剧谈已有亲朋乐，小憩仍逢寺宇幽。",
            "满座春风与和气，对公无地可言愁。"
        ],
        "title": "陪晦庵尊兄山行小憩龙居院",
        "id": "4038d73e-3b4d-4705-adec-2ad2951905d4"
    },
    {
        "author": "程洵",
        "paragraphs": [
            "骑气居然两月留，胜游不减舞雩游。",
            "道同顿觉语易契，意合不知情自稠。",
            "□□还惊千里远，著鞭又踏万山幽。",
            "恨无力挽天河水，为我临歧洗别愁。"
        ],
        "title": "用韵送蔡季通还建安",
        "id": "bae5a08e-10f7-435a-851a-e1fc75adb717"
    },
    {
        "author": "程洵",
        "paragraphs": [
            "敲窗打叶不胜繁，洗尽黄尘万里昏。",
            "便有清风生远树，祇牵孤梦遶归村。",
            "新秔想见黄堆野，老柳犹能绿映门。",
            "自笑年来诗事废，得君强韵缩肩跟。"
        ],
        "title": "次韵喜雨",
        "id": "60fdc698-5886-46db-958b-86b1042e0617"
    },
    {
        "author": "程洵",
        "paragraphs": [
            "门无去马与来车，终日尘编自展舒。",
            "笑抚蒲团时有会，古人于我未全疎。"
        ],
        "title": "雨中书事  其一",
        "id": "a899bd54-98d1-41cf-b10a-62ca5aeb601f"
    },
    {
        "author": "程洵",
        "paragraphs": [
            "经邱久已罢巾车，寄傲南窗意自舒。",
            "一炷妙香清万虑，芭蕉叶上雨疎疎。"
        ],
        "title": "雨中书事  其二",
        "id": "ee881f07-b79a-4b5a-a231-57ae47041665"
    },
    {
        "author": "程洵",
        "paragraphs": [
            "邂逅京华忆昔时，匆匆长恨遽暌离。",
            "重来只有声音在，两鬓萧萧各欲丝。"
        ],
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其一",
        "id": "09b1821e-94a8-4b83-922b-03ebcbc321d6"
    },
    {
        "author": "程洵",
        "paragraphs": [
            "与君南北昧平生，倾盖论心若弟兄。",
            "长笑区区市朝客，白头重欲定交情。"
        ],
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其二",
        "id": "930a2c21-4ccb-4259-9186-df267317cf2b"
    },
    {
        "author": "程洵",
        "paragraphs": [
            "鼻祖功名冠有隋，耳孙笔力近京西。",
            "鹅城勿作潜深计，鴈塔行看高处题。"
        ],
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其三",
        "id": "e90ef942-9b42-432e-9844-145fbf64182f"
    },
    {
        "author": "程洵",
        "paragraphs": [
            "人去空山锁碧云，纸窗竹屋尚明深。",
            "苍珉遗刻烦多寄，慰我平生敬慕心。"
        ],
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其四",
        "id": "a9869b8e-7120-4950-a5a9-4082c77a9696"
    },
    {
        "author": "程洵",
        "paragraphs": [
            "解事东皇自有期，今年春较去年迟。",
            "未教红著桃开脸，先放青还柳作眉。"
        ],
        "title": "次韵张顺之春日杂诗  其一",
        "id": "639d3085-ccb8-4a1a-948e-a5e6497aa9f1"
    },
    {
        "author": "程洵",
        "paragraphs": [
            "春来何物不熙熙，川泳云飞各自奇。",
            "趁队鱼儿如得意，窥人燕子似相欺。"
        ],
        "title": "次韵张顺之春日杂诗  其二",
        "id": "b89b7949-d864-420c-bb59-4a0f06202337"
    },
    {
        "author": "程洵",
        "paragraphs": [
            "闲斋人静日方中，想见先生睡思浓。",
            "只么赏情殊有味，趁衙杂沓任黄蜂。"
        ],
        "title": "次韵张顺之春日杂诗  其三",
        "id": "90f59147-8ce6-43cd-9851-f4fcd616c49c"
    },
    {
        "author": "程洵",
        "paragraphs": [
            "烱烱朝曦暖意囘，迟迟午景气佳哉。",
            "柳阴才逐斜阳去，花影还随皓月来。"
        ],
        "title": "次韵张顺之春日杂诗  其四",
        "id": "64ad1f94-dd0f-425f-aa25-50ec64870ad0"
    },
    {
        "author": "程洵",
        "paragraphs": [
            "沈水烧残日未西，旧书读罢卷重披。",
            "傍人欲识闲中趣，看取先生宴坐时。"
        ],
        "title": "次韵张顺之春日杂诗  其五",
        "id": "4464843f-d890-4bb2-b317-593906400977"
    },
    {
        "author": "程洵",
        "paragraphs": [
            "踏遍危途兴已阑，倦飞幽鸟故知还。",
            "手开高士蓬蒿径，坐对先生苜蓿盘。",
            "□□揶揄遭点鬼，却羞矍铄据征鞍。",
            "侯封到底输千首，圆美当□似弹丸。"
        ],
        "title": "寄张顺之",
        "id": "13493e0a-0557-4552-8ca6-0cbec759bec5"
    },
    {
        "author": "程洵",
        "paragraphs": [
            "梅子垂垂雨复晴，田歌初报罢春耕。",
            "敲门忽有诗筒至，入手悬知句法精。",
            "应聘申公何日去，草玄扬子几时成。",
            "知君不乐杯中物，事业端期身后名。"
        ],
        "title": "次韵顺之见寄",
        "id": "ebd9eac1-6b7b-40b2-ac4e-b9a10bf9dcc4"
    },
    {
        "author": "程洵",
        "paragraphs": [
            "此夕清光本自多，不劳玉斧更礲磨。",
            "祇应云物偶如此，未惬诗情可奈何。",
            "喜见一轮还旧观，遥知千斛费明河。",
            "先生赏罢浑无事，古井依然湛不波。"
        ],
        "title": "中秋夜久方见月",
        "id": "b95cfd5d-0d2e-4656-84d2-e8ed26f7ed57"
    },
    {
        "author": "程洵",
        "paragraphs": [
            "月窟移来几换星，幽人何处得繁英。",
            "行寻十里不知远，归傍一窗相对清。",
            "未与□兄较标格，且邀松友定交情。",
            "岁寒正尔团霜露，尚有苍苍照眼明。"
        ],
        "title": "次韵杨日新出郊寻桂乃有送者",
        "id": "4d8c7cd8-a2c0-486c-9438-10f40cb20500"
    },
    {
        "author": "程洵",
        "paragraphs": [
            "登高不惜蹑凌兢，乐此佳辰古所名。",
            "白堕从今无远寄，黄花依旧弄秋荣。",
            "霜凋万木天地肃，水落百川波浪平。",
            "更喜晚来风力软，恋头破帽亦多情。"
        ],
        "title": "次韵日新九日书事",
        "id": "b15cf8b7-5267-4fe1-aa60-653e1c280514"
    },
    {
        "author": "程洵",
        "paragraphs": [
            "田如累级登高堂，石如金华卧羣羊。",
            "上梅下梅山路恶，大将小将溪流长。",
            "振衣欲度分水岭，回首尚忆杨家庄。",
            "折花恨不逢驿使，为寄一枝还紫阳。"
        ],
        "title": "崇安道中",
        "id": "a9baad08-aa78-41a8-807e-a5a3541a78ab"
    },
    {
        "author": "程洵",
        "paragraphs": [
            "相与振衣千仞冈，浩歌莫惜邱徜徉。",
            "风来闽徼不知远，山接吴天如许长。",
            "裘敝且将云作氅，囊羞犹可墨如庄。",
            "眼明更向西南望，依约家林傍夕阳。"
        ],
        "title": "过分水岭",
        "id": "9e9b4a62-4811-43e5-9e62-ab9fe842376b"
    },
    {
        "author": "程洵",
        "paragraphs": [
            "茅舍疎篱古道傍，一枝的皪为谁芳。",
            "壶中春色从来别，冷落全胜白玉堂。"
        ],
        "title": "道傍人家瓶梅正思命赋诗",
        "id": "560a006a-6174-4e50-be45-e7299a7e1617"
    },
    {
        "author": "程洵",
        "paragraphs": [
            "烟翠空濛扑远林，氛埃那复犯灵襟。",
            "归程不恨风霜恶，自有梅花识此心。"
        ],
        "title": "铅山道中次叔重韵",
        "id": "89923e94-f579-4119-9674-82bc78c685be"
    },
    {
        "author": "程洵",
        "paragraphs": [
            "牛羊久已下，行李尚匆匆。",
            "天挂新蟾白，山连野烧红。",
            "问途愁店远，沽酒叹囊空。",
            "犹喜家山近，篮舆晓又东。"
        ],
        "title": "浏口山巖",
        "id": "e0b22509-300e-4e04-b865-15da09dab5a4"
    },
    {
        "author": "程洵",
        "paragraphs": [
            "同途欣得友，欲别惜分襟。",
            "去路无多远，离觞不厌深。",
            "游鳞寻旧壑，倦翼带归音。",
            "有底凄凉甚，风霜搅客心。"
        ],
        "title": "和正思赠别",
        "id": "c9b409f1-a2db-4a33-bc16-3f6e319138dc"
    },
    {
        "author": "程洵",
        "paragraphs": [
            "波光草色照人明，别意幽怀酒一倾。",
            "飘泊君方惊旅梦，淹留我遂识人情。",
            "穿沙碧干娟娟浄，带雨幽葩艳艳荣。",
            "何日相从溪上路，临流倚策话平生。"
        ],
        "title": "次董叔重赠别",
        "id": "cdd161ab-d422-41df-a04a-35d593d01b3a"
    },
    {
        "author": "程洵",
        "paragraphs": [
            "黄花岁岁与秋期，又见登高落帽时。",
            "云水光中孤赏翫，簿书丛里足栖迟。",
            "大篇且对玉连琐，小酌何须金屈卮。",
            "只恐颓簷并败屋，不禁巽二恣狂吹。"
        ],
        "title": "次韵祖德九日",
        "id": "d9e293b2-7a22-46d3-86d7-afff92645571"
    },
    {
        "author": "程洵",
        "paragraphs": [
            "琅玕万个倚江湘，中有人家类辟疆。",
            "地迥自应尘不到，天开初见日舒光。",
            "此身汩汩五斗役，旧隠遥遥三径荒。",
            "想见韩溪溪上路，烟稍雨叶拂云长。"
        ],
        "title": "晓行湘岸竹闲有怀家山",
        "id": "445f4117-6ff4-40f2-97f9-6feaa2f80688"
    },
    {
        "author": "程洵",
        "paragraphs": [
            "按行又复到江干，近水遥山照眼寒。",
            "从此潇湘在胸次，不须更向画图看。"
        ],
        "title": "湘岸道中",
        "id": "b1d333ba-0430-429e-9668-8bd7914c5b2d"
    },
    {
        "author": "程洵",
        "paragraphs": [
            "万顷澄澜碧玉宽，笑乘一叶自轻安。",
            "绿蓑从此关心事，待向烟林乞钓竿。"
        ],
        "title": "渡湘江",
        "id": "75379d3f-5ed7-4ed4-9355-913f65903323"
    },
    {
        "author": "程洵",
        "paragraphs": [
            "向来过此日流金，今日重来雪满林。",
            "轻弃箪瓢贪斗粟，区区奔走愧初心。"
        ],
        "title": "白竹桥",
        "id": "9d7c49b6-d894-4abe-a623-6c2fda3ab7d0"
    },
    {
        "author": "程洵",
        "paragraphs": [
            "溪名偶与故乡同，恍觉家山在眼中。",
            "定自今宵更愁绝，又飞清梦过江东。"
        ],
        "title": "寒溪",
        "id": "bdb4a3be-7b55-469f-9d41-afbaa080e2e3"
    },
    {
        "author": "程洵",
        "paragraphs": [
            "沙木桥头野老家，又来㢮檐酌流霞。",
            "坐中只欠当时客，欲寄南枝一两花。"
        ],
        "title": "过沙木桥怀赵公南",
        "id": "19792557-7fd8-40ef-8bdd-9cc7bdf14b2b"
    },
    {
        "author": "程洵",
        "paragraphs": [
            "人物本来同一原，于何却作两般看。",
            "祇应气质生时异，差别从兹有万端。"
        ],
        "title": "道傍见牛舐犊有感",
        "id": "21dd1cd3-137d-4d06-ac1a-2b90735f1913"
    },
    {
        "author": "程洵",
        "paragraphs": [
            "柏山高卧有余清，我坐高安似冻蝇。",
            "却喜明朝添伟观，峩峩千里踏层冰。"
        ],
        "title": "泊高安市上夜雪",
        "id": "f93b48ba-5cad-450f-8a93-bc54067d4385"
    },
    {
        "author": "程洵",
        "paragraphs": [
            "急桨轻舟下碧澜，归心切切陇头鹃。",
            "人生石火光中住，又向湖南过一年。"
        ],
        "title": "三月九日祁阳舟中闻鹃忆去年此日到衡阳有感",
        "id": "f7cd5454-7838-4308-aacf-410021a044c7"
    },
    {
        "author": "程洵",
        "paragraphs": [
            "濂溪当日起南方，千载斯文有耿光。",
            "遗俗至今尊孔孟，后生谁肯学苏张。",
            "贤关莫叹吴天远，精舍今临楚水长。",
            "试问坐中谁鼓瑟，舞雩风味想难忘。"
        ],
        "title": "次韵刘寺簿临蒸精舍落成",
        "id": "b0317cb5-1cb7-42af-8a65-5f4218796232"
    },
    {
        "author": "程洵",
        "paragraphs": [
            "斯文从昔患多方，今日因公晦复光。",
            "心法祇传书一卷，文华那用纸千张。",
            "窗前草色沿阶翠，川上波流极目长。",
            "此意更须公指示，后来□□月无忘。"
        ],
        "title": "再用韵",
        "id": "adaac9d8-648a-4db5-af60-3e970a90395f"
    },
    {
        "author": "程洵",
        "paragraphs": [
            "羣雄逐鹿走迷方，四百炎精不复光。",
            "天启奇才思蛰奋，人嗔黠虏久鸱张。",
            "悠悠陈迹青编在，寂寂丛祠碧草长。",
            "成败由来难逆覩，祇应大义不容忘。"
        ],
        "title": "用韵题诸葛武侯祠二首  其一",
        "id": "03eff657-a387-40e3-bfe0-ecf54b7cc6ce"
    },
    {
        "author": "程洵",
        "paragraphs": [
            "独明大义晓多方，烱烱精忠贯日光。",
            "开拓荆榛资蜀汉，驱除鬼蜮老关张。",
            "司徒岂足知邪正，著作宁能识短长。",
            "公论到头须后世，至今尸祝未能忘。"
        ],
        "title": "用韵题诸葛武侯祠二首  其二",
        "id": "58696225-7e81-4b1c-abf7-9166ce146f92"
    },
    {
        "author": "程洵",
        "paragraphs": [
            "衡湘山水竞清雄，闲气曾生益代翁。",
            "后学谁能明绝学，遗风犹可想高风。",
            "欲求太极精微蕴，可乏羣居讲究功。",
            "飞跃鸢鱼元有道，使君心与古人同。"
        ],
        "title": "次韵刘寺簿诣学",
        "id": "95e7d866-6cdd-437f-94fb-bbbebd216c4d"
    },
    {
        "author": "程洵",
        "paragraphs": [
            "江头梅蕊小装春，式宴嘉宾属守臣。",
            "京国路虽千里远，琼林花又一番新。",
            "且观鹿野陈乡乐，休忆羊裘整钓纶。",
            "老我岂堪陪盛集，为公强振簿书尘。"
        ],
        "title": "次韵刘寺簿鹿鸣宴",
        "id": "4d5bd84b-e09f-453d-9aa0-996c07992b42"
    },
    {
        "author": "程洵",
        "paragraphs": [
            "圣主如天与物春，四方委质愿为臣。",
            "设科取士制虽旧，侧席求贤意自新。",
            "扬子词高非篆刻，井春学富独纷纶。",
            "行行好上江都策，莫厌京华没马尘。"
        ],
        "title": "再用韵",
        "id": "5cae7a8c-0c1c-40a2-b259-919889cceb88"
    },
    {
        "author": "程洵",
        "paragraphs": [
            "小雨浪憎春日迟，轻寒自与晚花宜。",
            "节过岭外忆饧日，人比山阴脩禊时。",
            "雀舌味长初试水，猫头意懒任穿篱。",
            "归途莫恨石头滑，山色波光总是诗。"
        ],
        "title": "寒食次伯潜韵",
        "id": "7410d191-3700-4ab7-ad52-576f98ec93a6"
    },
    {
        "author": "程洵",
        "paragraphs": [
            "圜扉草色碧于衫，晏子何劳更解骖。",
            "賸喜文书清幕府，翻嗟宾客滞湖南。",
            "迟囘愧我非高士，邂逅因公尚剧谈。",
            "清夜论诗到山谷，棒头妙旨欲重参。"
        ],
        "title": "张王臣以诸公骖字韵见贻即席奉次",
        "id": "77800680-ee49-499a-b2f7-f143d7322f6d"
    },
    {
        "author": "程洵",
        "paragraphs": [
            "羞将华发照青衫，直拟凉秋整去骖。",
            "应聘岂能如水北，䌷书何事尚周南。",
            "江澄颇觉客愁破，山好那须世事谈。",
            "犹胜元琳日趋府，强持簪笏逐髯参。"
        ],
        "title": "再韵呈诸公",
        "id": "55efac2b-cb65-4c4f-b2c5-6db19b1c2990"
    },
    {
        "author": "程洵",
        "paragraphs": [
            "亭下江波绿样衫，亭前山势走惊骖。",
            "心如胡马犹思北，梦比飞乌正遶南。",
            "银笔新书时有省，金銮故事不须谈。",
            "经纶从昔须贤哲，洗眼诸公国论参。"
        ],
        "title": "再用韵呈王臣兼简同社诸公",
        "id": "f0b3cacc-4698-4655-8a70-c2d9a1aaccd1"
    },
    {
        "author": "程洵",
        "paragraphs": [
            "土牛方著劝农鞭，画鹢俄闻叠鼓喧。",
            "别驾但知催理楫，邦人政自欲攀辕。",
            "黄堆荒径重寻菊，绿拥高堂更树谖。",
            "只恐清朝方急士，未容一室老陈蕃。"
        ],
        "title": "送刘伯瑞通判还吴兴",
        "id": "fbe5a75b-af37-4d17-b2b2-65ed7be1d86c"
    },
    {
        "author": "程洵",
        "paragraphs": [
            "平生志业在经纶，老去未充观国宾。",
            "□道心□□地镜，固应文□挂夫绅。",
            "大儿从昔轻余子，丞相何时荐此君。",
            "莫为穷通移晚节，岁寒方始见天真。"
        ],
        "title": "王驹父袖诗见过次韵赠之",
        "id": "bf7ff0dc-2751-4915-b993-d8d14f678f03"
    },
    {
        "author": "程洵",
        "paragraphs": [
            "飞旆翩翩乱晚霞，欣闻胜集俯云沙。",
            "新诗宛似风行水，和气想如春在花。",
            "大隠勿嫌朝市閙，朱幡方映绣衣华。",
            "尘埃短簿今仓氏，怅望清游转觉赊。"
        ],
        "title": "次韵宋郎中刘寺簿刘监庙燕集王大夫山林",
        "id": "8196f9ea-dd09-489a-b5ae-9bd71b57edd4"
    },
    {
        "author": "程洵",
        "paragraphs": [
            "桃根桃叶竞妍华，清远谁知别有花。",
            "天为苍生娱一老，地从绿水涌双葩。",
            "流传已入骚人句，走送曾烦刺史家。",
            "却笑昌黎求玉井，路迷青壁重咨嗟。"
        ],
        "title": "季章命赋周益公府双头莲盖太守所送者",
        "id": "341df31e-166a-4d75-95a5-5dfeab99b725"
    },
    {
        "author": "程洵",
        "paragraphs": [
            "粧镜台前酒一卮，风流从古说杨妃。",
            "谁令山鬼欺红粉，却与花王司御衣。",
            "比儗莫嫌鱼共贯，轻狂犹胜燕争飞。",
            "老生无分陪清赏，空想邹枚他夜归。"
        ],
        "title": "益公得牡丹状如双鱼者以花嫔目之且赋诗俾予属和",
        "id": "dbacc350-d868-470f-b1ba-2fea4dff8714"
    },
    {
        "author": "程洵",
        "paragraphs": [
            "窗闲花影夜摇春，窗外谁呼祁孔宾。",
            "不信名山谢逋客，至今陋巷卧遗民。",
            "日高谩戛生鱼釜，门掩应无没马尘。",
            "遥想撚须时得句，又书尺纸报平津。"
        ],
        "title": "寄赠欧阳伯威",
        "id": "1e0f6ece-d30e-43d2-89f8-e6fbe254afca"
    },
    {
        "author": "程洵",
        "paragraphs": [
            "搔头日日数归程，谁信先生少宦情。",
            "趣驾不知千里远，振衣始觉一身轻。",
            "霜林竹柏元同劲，世路风波底用惊。",
            "独我临分苦悽恻，从今怀抱向谁倾。"
        ],
        "title": "赠别",
        "id": "168381e2-a6f4-4eb5-b35f-3c4e802758c8"
    },
    {
        "author": "程洵",
        "paragraphs": [
            "黄尘车马去如流，名利劳人死不休。",
            "心远地偏何处是，小斋丛竹媚深幽。"
        ],
        "title": "王守仁竹斋  其一",
        "id": "dbeb7731-4b8f-4b1b-8949-63dea3eb2872"
    },
    {
        "author": "程洵",
        "paragraphs": [
            "月度寒光影瘦疎，风传清籁韵虚徐。",
            "幽人宴坐蒲团稳，读罢儒书读佛书。"
        ],
        "title": "王守仁竹斋  其二",
        "id": "39a1ac62-de12-4b9d-a6ac-dd014d6f3c23"
    },
    {
        "author": "程洵",
        "paragraphs": [
            "霜凋羣木鴈横空，宴坐茅茨促膝容。",
            "忽有新诗来眼底，巉临绝岸倚孤峰。"
        ],
        "title": "杨日新用所赋月壶韵作诗见寄依韵复之  其一",
        "id": "8f10f712-277e-495b-afad-415ab6184581"
    },
    {
        "author": "程洵",
        "paragraphs": [
            "观心要与月同明，觅句应须水样清。",
            "老去不妨文豹隠，郎君已见角犀盈。"
        ],
        "title": "杨日新用所赋月壶韵作诗见寄依韵复之  其二",
        "id": "ae427eaa-c2bc-4936-bab2-bb5a1f47d4b4"
    },
    {
        "author": "程洵",
        "paragraphs": [
            "畏日炎风是处同，使君闵闵甚三农。",
            "新诗仰看奔牛堰，好雨忽迷回鴈峰。",
            "千里祇今被膏泽，一堂行见会云龙。",
            "由来肤寸沾天下，衡岳英灵等岱宗。"
        ],
        "tags": [
            "泰山"
        ],
        "title": "喜雨用山谷韵呈薛使君",
        "id": "1aa1ee4e-688f-4383-8eb6-fa507be1bf03"
    },
    {
        "author": "赵祖德",
        "paragraphs": [
            "终当计勇决，湖山足徜徉。"
        ],
        "title": "句",
        "id": "33113906-7de9-4b31-a0d5-465541774204"
    },
    {
        "author": "蔡元定",
        "paragraphs": [
            "挟术满天下，谁人解识真。",
            "不因眼是鬼，那得口如神。",
            "坚白三寸舌，雌黄一世人。",
            "操修果无愧，方可问人伦。"
        ],
        "title": "赠相士徐鬼眼",
        "id": "d047f04b-99fd-4563-8e91-89b40ff7711b"
    },
    {
        "author": "蔡元定",
        "paragraphs": [
            "今代中兴佐，如公有几人。",
            "秉心先许国，临事辄忘身。",
            "才略优中外，清忠表缙绅。",
            "天乎何不淑，遽夺我元臣。"
        ],
        "title": "挽刘忠肃二首  其一",
        "id": "07a8f3c8-cf7b-43c3-a1dc-94808ddf9f75"
    },
    {
        "author": "蔡元定",
        "paragraphs": [
            "大节人谁识，孤忠我独知。",
            "文章亦余事，轩冕竟何为。",
            "国耻生期报，臣心死未衰。",
            "凄凉遗奏稿，千载有余悲。"
        ],
        "title": "挽刘忠肃二首  其二",
        "id": "626de70f-3c3a-4a3a-b570-e6b9f4b4aabf"
    },
    {
        "author": "蔡元定",
        "paragraphs": [
            "天道固溟漠，世路尤险巇。",
            "吾生本自浮，与物多瑕疵。",
            "此去知何事，生死不可期。",
            "执手笑相别，无为儿女悲。",
            "轻醉壮行色，扶摇动征衣。",
            "断不负所学，此心天所知。"
        ],
        "title": "谪舂陵别诸友",
        "id": "048254d9-f66f-4748-9790-5f1eaf1de92a"
    },
    {
        "author": "蔡元定",
        "paragraphs": [
            "望断高峰眼不花，个中仿佛认人家。",
            "情知一样青山色，才有斜阳景更佳。"
        ],
        "tags": [
            "泰山"
        ],
        "title": "麻沙八景诗 岱山夕照",
        "id": "bbbf91f2-eba3-48e4-9498-69d1aeb672c1"
    },
    {
        "author": "蔡元定",
        "paragraphs": [
            "堆螺叠翠耸奇峰，花柳村村绿间红。",
            "不有翠微翁说破，谁知春在雨烟中。"
        ],
        "title": "麻沙八景诗 烟村春雨",
        "id": "3ea1ed73-8bcc-4a79-ae78-c614ef497ed7"
    },
    {
        "author": "蔡元定",
        "paragraphs": [
            "山染烟光弄晚岚，几多碧色映寒潭。",
            "篆烟销尽金炉冷，云满巖前月满庵。"
        ],
        "title": "麻沙八景诗 云巖山色",
        "id": "cfbc2bb4-8cae-4317-88b7-452ee6330ea5"
    },
    {
        "author": "蔡元定",
        "paragraphs": [
            "桥枕东流路透西，桥边梵刹亦幽奇。",
            "人来问道不须问，抵听溪声悟佛机。"
        ],
        "title": "麻沙八景诗 祇园溪声",
        "id": "7accc30f-c090-4a6b-86df-1b43c107cedd"
    },
    {
        "author": "蔡元定",
        "paragraphs": [
            "万顷云涛轰怒雷，更深好梦遽惊回。",
            "老松本是无声物，恰值风从天上来。"
        ],
        "title": "麻沙八景诗 松冈夜涛",
        "id": "34ec45a7-885f-470d-b10a-cadd65abd934"
    },
    {
        "author": "蔡元定",
        "paragraphs": [
            "湖面花开映绿波，当年曾听采莲歌。",
            "垂杨拂地云临水，举目令人感慨多。"
        ],
        "title": "麻沙八景诗 莲湖晚风",
        "id": "68a79e3e-5194-4598-84d7-8cdb4bf42f77"
    },
    {
        "author": "蔡元定",
        "paragraphs": [
            "长虹倒景蘸清溪，掩映银蟾景绝奇。",
            "题柱惜无人继志，览今思古强吟诗。"
        ],
        "title": "麻沙八景诗 武陵桥月",
        "id": "f4c46d34-370e-4e8a-8dec-fa4aca96af89"
    },
    {
        "author": "蔡元定",
        "paragraphs": [
            "风卷寒云收晓晴，巖巖白石自天生。",
            "远看似雪还非雪，有物元来是混成。"
        ],
        "title": "麻沙八景诗 象巖晴雪",
        "id": "5bf15eda-e904-4ee4-9637-6634bc2a416e"
    },
    {
        "author": "蔡元定",
        "paragraphs": [
            "独抱韦编过客稀，箪瓢不厌屡空时。",
            "幽然自与庖羲近，春去人间总不知。"
        ],
        "title": "自咏",
        "id": "00fa043c-ad61-4f45-a228-03c0bce22529"
    },
    {
        "author": "蔡元定",
        "paragraphs": [
            "五寸管能窥造化，七弦琴解写人心。",
            "平生不作麒麟梦，且听高山流水音。"
        ],
        "title": "赠琴士邵邦杰",
        "id": "9d8a3ea8-2cf3-4475-b278-02f84ccdbf43"
    },
    {
        "author": "蔡元定",
        "paragraphs": [
            "数椽茅屋环流水，布被藜羹饱煖余。",
            "不向利中生计较，肯于名上著工夫。",
            "窗前野马闲来往，天霁浮云自卷舒。",
            "穷达始知皆有命，不妨随分老樵渔。"
        ],
        "title": "西斋自咏",
        "id": "5b3b4ccc-f745-407a-bd08-3a69b040236a"
    },
    {
        "author": "蔡元定",
        "paragraphs": [
            "显庆堂将后世推，子孙绍复承吾书。",
            "四传学业家还在，五世因贪人铲除。",
            "续缵流风六七代，继兴遗蹟八九渠。",
            "数终轮奂犹有待，御史尹仁为吹嘘。"
        ],
        "title": "推衍后世休咎",
        "id": "a597d8ce-3b4b-4597-8691-ca4adf205fa3"
    },
    {
        "author": "蔡元定",
        "paragraphs": [
            "屈指抠衣十七年，自怜须鬓已皤然。",
            "久知轩冕真无分，但觉溪山若有缘。",
            "下学工夫惭未到，先天事业敢轻传。",
            "祇今已饱烟霞痼，更乞清溪理钓船。"
        ],
        "title": "次晦翁韵",
        "id": "69ab6604-c2f6-4124-951a-df80391c2202"
    },
    {
        "author": "蔡元定",
        "paragraphs": [
            "富贵良非愿，林泉毕此生。",
            "酒因随量饮，诗或偶然成。",
            "秋水和烟钓，春田带雨耕。",
            "顽然无缝塔，且不费经营。"
        ],
        "title": "林居",
        "id": "c9826b02-c93b-4053-b369-1b3f42e15758"
    },
    {
        "author": "蔡元定乡人",
        "paragraphs": [
            "掘尽人家好丘陇，冤魂欲诉更无由。",
            "先生若有尧夫术，何不先言去道州。"
        ],
        "title": "赠蔡季通",
        "id": "1dfed089-8fe8-47b7-8161-73045547609e"
    },
    {
        "author": "黄瑞节",
        "paragraphs": [
            "直所遭之惨兮天意奚屈，忽讣音遽闻兮哀痛不淑。",
            "痛哲人云亡兮邦国殄瘁，感死生永诀兮莫睹其悲。",
            "伤吾道终穷兮何心于世，相长号以酬兮阴辅吾志。",
            "惟下观而化兮风声远被，想神之有灵兮馨此铭诗。"
        ],
        "title": "挽蔡西山先生",
        "id": "aca620ab-22d2-43e8-b25d-5602c1af507a"
    },
    {
        "author": "朱晞颜",
        "paragraphs": [
            "不到越亭久，榴花今已红。",
            "江流寒泻玉，山色翠浮空。",
            "百粤薰风里，三湘夕照中。",
            "行藏仗忠信，六合本同风。"
        ],
        "title": "叠彩巖登越亭",
        "id": "b9d1825d-ed10-41c7-a2c5-f315b9154f1f"
    },
    {
        "author": "朱晞颜",
        "paragraphs": [
            "湖上初惊八月秋，岭头又见桂香浮。",
            "巾车几忆陶彭泽，竹马多慙郭细侯。",
            "未遣灵泉还旧隠，且同巖壑访真游。",
            "一枰胜负人何在，试问樵柯已烂否。"
        ],
        "title": "朝阳洞",
        "id": "b793d8a0-0148-4fe8-8e70-3404ca424b7a"
    },
    {
        "author": "朱晞颜",
        "paragraphs": [
            "浪道湘南是瘴乡，玉壶银阙四时凉。",
            "卧龙不逐葭灰动，爱日空惊绣缕长。",
            "浮蚁且同佳节醉，探梅不作少年狂。",
            "暮归慙愧山头月，照我骎骎两鬓霜。"
        ],
        "title": "游壶天观泛舟过龙隠洞小酌至月上而归",
        "id": "2b7364ed-5540-4eb2-850e-b46f8613e741"
    },
    {
        "author": "朱晞颜",
        "paragraphs": [
            "天斲神剜不记年，洞中风景异尘寰。",
            "江波荡漾青罗带，崖石虚明碧玉环。",
            "地接三山真蹟在，天连合浦宝珠还。",
            "重来恍似乘槎到，惭愧云门夜不关。"
        ],
        "title": "伏波巖",
        "id": "995d76be-6759-407b-95b2-d9384d25017c"
    },
    {
        "author": "朱晞颜",
        "paragraphs": [
            "伤弓枉木漫猜嫌，岩石棱棱弹样圆。",
            "雕鹗横空秋凛凛，凫鸥渡水晚翩翩。",
            "私心灰冷慵思缴，蹇步尘劳不受鞭。",
            "挟弹张弓付年少，归欤趁取菊花天。"
        ],
        "title": "弹丸山",
        "id": "ebd3f4b8-c5ce-4a0f-9e13-7d981b6db3cd"
    },
    {
        "author": "朱晞颜",
        "paragraphs": [
            "天教海若效珍祥，不与千林春竞芳。",
            "掷地遗音清戛玉，凌云直干凛凝霜。",
            "谁浮鲸海星槎到，犹带蟾宫月桂香。",
            "冶叶浮花埽除尽，坚高直欲共天长。"
        ],
        "title": "洞底石间得枯木一株花叶咸无而枝干峭拔扣之铿然有声因成鄙句刻之岩石间",
        "id": "93c8cb51-7f08-4d7a-8e30-a373acd6b571"
    },
    {
        "author": "朱晞颜",
        "paragraphs": [
            "素艳重重叠雪轻，先春不怕雪霜凝。",
            "人言五岭地皆热，谁折一枝寒欲冰。",
            "似笑踈花太孤瘦，故教密叶拥千层。",
            "湘南别有新春样，拼醉花前唤不譍。"
        ],
        "title": "假日过龙隠山有以千叶白梅献者辄成鄙句",
        "id": "0a618961-d1f7-47c2-bf5d-457b1fff52b3"
    },
    {
        "author": "朱晞颜",
        "paragraphs": [
            "小溪潄碧响潺潺，路入龙宫杳霭间。",
            "佳节漫添新白发，故人頼有旧青山。",
            "花朝几共湘南醉，萍迹何年岭北还。",
            "归路连镳红日晚，多慙龙卧白云闲。"
        ],
        "title": "庆元改元寒食日陪都运寺丞游白龙洞时牡丹盛开小酌岩下夕阳西度并辔而归",
        "id": "c18cf06a-bd98-494a-8ab8-a87ab64fa4d8"
    },
    {
        "author": "朱晞颜",
        "paragraphs": [
            "圣主龙飞已在天，洞中犹有老龙眠。",
            "便须吸尽西江水，霈作商霖大有年。"
        ],
        "tags": [
            "长江"
        ],
        "title": "龙隠岩",
        "id": "5b5c5df2-7394-4582-a14c-e3260bdf738a"
    },
    {
        "author": "朱晞颜",
        "paragraphs": [
            "曾按薰絃天一方，埽除民愠变清凉。",
            "遗音凛凛犹闻耳，不独当年味可忘。"
        ],
        "title": "韶音洞",
        "id": "dc362a09-3c0d-4543-938b-328bf3dd493a"
    },
    {
        "author": "朱晞颜",
        "paragraphs": [
            "海物难穷造化奇，后凋惟有岁寒知。",
            "谁将修月黄金斧，斲就凌云紫玉枝。",
            "直干岂容尘点涴，灵根偏与石相宜。",
            "天然不假栽培力，肯逐春风盛与衰。"
        ],
        "title": "石柏",
        "id": "cc7ec7a3-bad0-4bfd-a363-a65ee3745057"
    },
    {
        "author": "朱晞颜",
        "paragraphs": [
            "万里同为客，秋悲未易禁。",
            "萍蓬乡国梦，松竹岁寒心。",
            "霜叶青红乱，云山紫翠深。",
            "何时锦屏下，樽酒话尘襟。"
        ],
        "title": "题大安壁",
        "id": "86c34b13-52c8-4ec2-b6dd-79532452cd1a"
    },
    {
        "author": "朱晞颜",
        "paragraphs": [
            "小立烟波上，江湖兴未忘。",
            "败梧风舞叶，寒菊露滋香。",
            "目逐去云断，愁随流水长。",
            "莼鲈秋正好，飞棹访沧浪。"
        ],
        "title": "烟波阁",
        "id": "9e5e225f-1c81-4f2e-b64f-6f0e576cfcbf"
    },
    {
        "author": "朱晞颜",
        "paragraphs": [
            "林间留我住多时，似与烟霞夙有期。",
            "野老烹茶来献客，巖猨偷果去呼儿。",
            "静思世上千年事，不值山中一局棋。",
            "欲说行藏舒卷意，洞天惟有白云知。"
        ],
        "title": "白岳寄怀",
        "id": "d5d26b65-7a62-477a-89a7-d29db85ac356"
    },
    {
        "author": "朱晞颜",
        "paragraphs": [
            "翠壁峥嵘百仞雄，玉龙飞下水晶宫。",
            "禹门激浪纵三级，□□□云仅一弓。",
            "银阙交辉天不夜，全鳞倒影水浮空。",
            "卷怀霖雨沈潜久，会有惊雷□岁丰。"
        ],
        "title": "龙隠洞石壁玉立□门虚明目□江流□贯其中上□□□□如印泥然亦异矣暇日携家泛舟来游",
        "id": "1de2cd37-849e-48d3-9942-4bc519e11510"
    },
    {
        "author": "杨王休",
        "paragraphs": [
            "翛然一宅一编书，举世何人得似渠。",
            "三十六峰峰下路，清溪绿竹绕楼居。"
        ],
        "title": "致爽斋",
        "id": "abc47b89-ffdd-4a30-addd-11a9a0ba8321"
    },
    {
        "author": "杨王休",
        "paragraphs": [
            "黄山形势南如窝，四十余里趋丹河。",
            "年年七月八月雨，稻田弥涨漫风波。",
            "异时都水使者至，东开铁场分水势。",
            "地绵力短功未成，尺一催归卒吞志。",
            "旧画茫茫如弃井，百年遗恨如灰冷。",
            "我来吊古更穷源，并水沿流至温岭。",
            "岭之首尾少低昂，如衡称物锱铢强。",
            "外即大海枕平麓，相去往往寻丈长。",
            "天造地设巧乃尔，胡为弃此而取彼。",
            "兴废成否抑有时，不独今非古皆是。",
            "此来经营烦令君，便有异议争云云。",
            "常情自古惮谋始，岂料疲秦终利秦。"
        ],
        "title": "凿温岭",
        "id": "ba511c28-c9de-495c-adc5-b91e465be5e0"
    },
    {
        "author": "戴机",
        "paragraphs": [
            "戚戚复戚戚，辞亲远行游。",
            "江湖浩无际，山峦鬰相稠。",
            "浮云奋南征，所历非故丘。",
            "离禽鲜好音，羁旅多远忧。",
            "古人一日养，不以三牲酬。",
            "胡为功名意，盼断倚门眸。"
        ],
        "title": "计偕中途寄家大人",
        "id": "87a9b2aa-d3b4-4722-9fd3-efc787e221a6"
    },
    {
        "author": "余端礼",
        "paragraphs": [
            "殊庭冠佩俨晨趋，联辔朝真下马初。",
            "帘透晴曦金碎剪，霜彫细柳发新梳。",
            "三呼献瑞闻班列，万籁收声入步虚。",
            "祝圣归来无一事，时平翻恨酒杯疎。"
        ],
        "title": "和杨廷秀下元日诣会庆节所道场",
        "id": "1ad3fe96-fa45-44af-bc1f-5d102e144aa7"
    },
    {
        "author": "余端礼",
        "paragraphs": [
            "去年出郊春欲半，钟阜林峦青未遍。",
            "今年此日蛰初惊，动地春光满石城。",
            "柳如蹙金梅碾玉，川原高下麦苗绿。",
            "一声布谷已催人，吴侬莫问春迟速。",
            "苍颜老守政无奇，只要我民不苦饥。",
            "奉诏偕行两赤令，职在劝耕无扰之。",
            "鲐背厖眉数十叟，听取吾言醉此酒。",
            "但遣儿郎力南亩，不患三钱无米斗。",
            "米斗三钱大江东，从今更祝八方同。",
            "同见三登太平日，老守不愿万户封。"
        ],
        "title": "劝农石头城赋诗",
        "id": "104a01ba-4ae8-4818-9545-b7d0c5a4ccbf"
    },
    {
        "author": "丘崈",
        "paragraphs": [
            "西来江水浮天远，卧看飞鸿入杳冥。",
            "云过有山皆点点，潮回无地不青青。",
            "风光浩荡连淮海，气象高寒近日星。",
            "醉里不禁频极目，敔峰如黛涕先零。"
        ],
        "title": "浮远堂  其一",
        "id": "0623bd69-ce8d-4b16-87a4-d4243c67df4e"
    },
    {
        "author": "丘崈",
        "paragraphs": [
            "已作垂垂雨，相为澹澹阴。",
            "吾徒一笑粲，造物用功深。",
            "跬步西山胜，终年梁甫吟。",
            "年来赏心处，徒得与君临。"
        ],
        "title": "浮远堂  其二",
        "id": "821e0e64-4e2d-417e-b12c-619a4ba6e4c7"
    },
    {
        "author": "丘崈",
        "paragraphs": [
            "洞门阴阴无俗客，楼观清雄使君宅。",
            "晴窗妙墨灿银钩，要比粉闱冬夏白。",
            "秀将嵩少只簷间，恍如积霰观商颜。",
            "蓝田塞关底足异，城阳郡楼那可攀。",
            "窗中四时同一念，不作寒温颠倒见。",
            "试看炎蒸定有无，始知此景无迁变。",
            "都城畏日腾朝光，趦趄奔竞车马行。",
            "腼面内热者谁子，来此为卿心骨凉。"
        ],
        "title": "和张孝伯雪窗诗韵",
        "id": "62c5a1c6-8344-426b-b86e-984e53314224"
    },
    {
        "author": "丘崈",
        "paragraphs": [
            "我读精舍篇，梦作山中客。",
            "从公夜不眠，寒灯歌白石。"
        ],
        "title": "和朱子武夷杂咏十首 精舍",
        "id": "b28979bf-5097-403f-8302-6e18cbbcb471"
    },
    {
        "author": "丘崈",
        "paragraphs": [
            "静如颜心斋，动若禹行水。",
            "迷邦谢阳子，谋国付樗里。"
        ],
        "title": "和朱子武夷杂咏十首 仁智堂",
        "id": "202c65c1-479a-4035-bb84-26222e41db22"
    },
    {
        "author": "丘崈",
        "paragraphs": [
            "抱膝小窗深，读书空谷响。",
            "一笑有会心，纷纷自雄长。"
        ],
        "title": "和朱子武夷杂咏十首 隠求堂",
        "id": "0a41a487-1e21-4713-b501-c7acef427b87"
    },
    {
        "author": "丘崈",
        "paragraphs": [
            "言发矢无乡，机深舍争席。",
            "圣处倘策勋，珍重相与力。"
        ],
        "title": "和朱子武夷杂咏十首 观善斋",
        "id": "ee513dde-a559-4237-9e00-ba4cde026def"
    },
    {
        "author": "丘崈",
        "paragraphs": [
            "风急窗自鸣，霜严酒无力。",
            "岁律方峥嵘，幽人坐坚壁。"
        ],
        "title": "和朱子武夷杂咏十首 寒栖馆",
        "id": "02cfbc5d-aa04-482a-8602-5406aca0b37d"
    },
    {
        "author": "丘崈",
        "paragraphs": [
            "苍山开秋屏，屹立俨无对。",
            "下有岸帻人，意气压苍翠。"
        ],
        "title": "和朱子武夷杂咏十首 晚对亭",
        "id": "157ea741-efbc-4d04-a5b4-4b11b9b40a50"
    },
    {
        "author": "丘崈",
        "paragraphs": [
            "横笛人何在，山空花自开。",
            "不妨听晚弄，声与壮心来。"
        ],
        "title": "和朱子武夷杂咏十首 铁笛亭",
        "id": "709158fd-77a7-4215-b4de-98d1153b2619"
    },
    {
        "author": "丘崈",
        "paragraphs": [
            "清溪转回环，石矶俯深碧。",
            "公来坐忘归，此意白云识。"
        ],
        "title": "和朱子武夷杂咏十首 钓矶",
        "id": "892909bc-3998-45d4-a4ef-6b0c7f023d40"
    },
    {
        "author": "丘崈",
        "paragraphs": [
            "烹茶人外世，遗灶水中央。",
            "千载公仍至，茶成水亦香。"
        ],
        "title": "和朱子武夷杂咏十首 茶灶",
        "id": "f31ca42d-d342-4fc0-beb0-38caffae32cf"
    },
    {
        "author": "丘崈",
        "paragraphs": [
            "世路风波恶，扁舟去住轻。",
            "中流发清唱，千古有遗声。"
        ],
        "title": "和朱子武夷杂咏十首 渔艇",
        "id": "09abcf53-943b-4c41-83da-7f1e8da8f7a1"
    },
    {
        "author": "赵公豫",
        "paragraphs": [
            "世途若戈矛，达人自宜淑。",
            "春日玩春桃，秋时赏秋菊。",
            "闲来与客谈，兴至取书读。",
            "渴饮溪头水，饥餐瓶中粥。",
            "即此可忘忧，世人奚碌碌。",
            "黄农不复生，谁为大化育。",
            "此身当自珍，毋为世所辱。"
        ],
        "title": "世途",
        "id": "c1028e4f-77aa-4c58-98ec-00a3ab841046"
    },
    {
        "author": "赵公豫",
        "paragraphs": [
            "重九寓淮阴，尘嚣忘境寂。",
            "金风徧原野，芳华未销歇。",
            "结友步林坳，秋容正纷发。",
            "疎篱隠士居，丛菊堪怡悦。",
            "淡远异凡葩，清香恋游蝶。",
            "皎如冰作盘，长才无放逸。",
            "广文祖先生，鸡羣之鹤立。",
            "挥泪赋新言，羣贤皆侍侧。",
            "一编惠远人，捧诵几晨夕。"
        ],
        "title": "教授祖守中逢清以秋菊佳咏见贻次韵奉答",
        "id": "142c1231-bc47-48ad-b5bb-9184b24b8d4a"
    },
    {
        "author": "赵公豫",
        "paragraphs": [
            "汉帝中兴握赤符，先生恬澹隠名区。",
            "羊裘自是林泉物，龙德原非将相徒。",
            "不学淮阴遭戮辱，岂同尚父预匡扶。",
            "高踪卓绝横今古，瞻拜桐江感叹俱。"
        ],
        "title": "严先生钓台同范茂明浚赋",
        "id": "66c33df3-7c46-4f40-b5a3-c57f95e77afd"
    },
    {
        "author": "赵公豫",
        "paragraphs": [
            "半载幽居太寂寥，春风送暖此良宵。",
            "深情不必旁留恋，好布罗帷笼阿娇。"
        ],
        "title": "陈元矩昭度纳姬戏赠  其一",
        "id": "ecaf9fb3-2f78-4e07-85ba-5e18ef20e03b"
    },
    {
        "author": "赵公豫",
        "paragraphs": [
            "赚得姬人下镜台，锦衾角枕手亲裁。",
            "鱼鱼水水成佳会，懒向书堂事酒杯。"
        ],
        "title": "陈元矩昭度纳姬戏赠  其二",
        "id": "bcf76d8a-b281-4aaa-89b2-a5c6bbcc1e2a"
    },
    {
        "author": "赵公豫",
        "paragraphs": [
            "本属庐山种，今移到小堂。",
            "疎枝依浅土，永日吐清香。",
            "不独供欣赏，还宜兆吉祥。",
            "春深花气减，对此更微茫。"
        ],
        "tags": [
            "庐山"
        ],
        "title": "瑞香",
        "id": "27de3524-ef3a-489d-af3b-0fb5e47b1ea8"
    },
    {
        "author": "赵公豫",
        "paragraphs": [
            "贤守公余雅讌开，荷香馥馥入蓬莱。",
            "骅骝与座称仙吏，樗栎趋陪愧钝才。",
            "纬武经文资妙略，民胞物与广滋培。",
            "萍踪将返琴川棹，铃阁新吟切溯洄。"
        ],
        "title": "留别□州牧孙德操懋",
        "id": "229721c8-4221-4f90-a0ac-a5baef801df3"
    },
    {
        "author": "赵公豫",
        "paragraphs": [
            "滁阳饶古蹟，山水境幽然。",
            "名流相接踵，题咏日纷繁。",
            "我来值长至，欲一向山前。",
            "适逢豪侠友，相约入林渊。",
            "巉巖如虎伏，苍松似龙眠。",
            "少憩闻清磬，徐步览名泉。",
            "山僧供茗椀，不为礼数牵。",
            "坐卧兴夷犹，啸傲山之巅。"
        ],
        "title": "游瑯琊寺",
        "id": "774132bc-0ae4-44be-8645-111eff4eea0d"
    },
    {
        "author": "赵公豫",
        "paragraphs": [
            "舟行依岸曲，积气一峰孤。",
            "日烈秋容老，霜寒木叶枯。",
            "闲云留佛宇，幽鸟借僧餔。",
            "何日寻真隠，名山信杖扶。"
        ],
        "title": "秋日游焦山寺",
        "id": "1c9cbcd3-d0a2-43ae-a0f4-9dc53b255259"
    },
    {
        "author": "赵公豫",
        "paragraphs": [
            "波涛流不息，山势独纵横。",
            "高阁空中现，浮图雨外晴。",
            "帆樯归客稳，钟鼓卧龙惊。",
            "是处开生面，风云别有情。"
        ],
        "title": "金山",
        "id": "dffb6531-e5a3-4876-be95-34be6a95cfe6"
    },
    {
        "author": "赵公豫",
        "paragraphs": [
            "山径纡徐上，行吟喜自如。",
            "苍松夹道路，翠竹绕门闾。",
            "是处无纷扰，到来怀隠居。",
            "南朝碑尚在，遗事信非虚。"
        ],
        "title": "鹤林寺",
        "id": "3902d429-3bae-46bb-9cb8-942ff51073fd"
    },
    {
        "author": "赵公豫",
        "paragraphs": [
            "名山推北固，乘兴一登临。",
            "古庙稀人语，虚堂响树音。",
            "江涛堪寓目，禽鸟足娱心。",
            "坐卧言归晚，前村月满林。"
        ],
        "title": "北固山",
        "id": "d6cc472e-c6d7-41a4-a901-c1c28016207e"
    },
    {
        "author": "赵公豫",
        "paragraphs": [
            "名山城北峙，突兀到清虚。",
            "刹踞飞云上，僧从绝顶居。",
            "江涛声断续，松柏势扶疎。",
            "晤对忘人世，登临意自如。"
        ],
        "title": "甘露寺",
        "id": "102b4605-7ac3-4966-b47a-65a2382f71d1"
    },
    {
        "author": "赵公豫",
        "paragraphs": [
            "扁舟直入南州界，屈曲河流势澎湃。",
            "浩荡银涛气灏漫，渊源不竭通九派。",
            "昔年作客豫章城，弗覩高楼恒介介。",
            "再来胜地续前缘，画栋雕梁称绝快。",
            "子安一赋传古今，俯视羣言犹草芥。",
            "西山苍翠无变更，南浦烟云几成败。",
            "凭栏睇视爽凡襟，惹起狂情破游戒。",
            "敏饮醇醪似蔗浆，细览词章如披薤。",
            "寄身天地原宽闲，我独伊何逢险隘。",
            "落霞孤鹜景偏幽，秋水长天恬不怪。",
            "信知造物有化工，能参妙义方无疥。",
            "长啸楼头逸兴豪，得意忘言绝机械。",
            "匡庐有约次游遨，务须了却林泉债。"
        ],
        "tags": [
            "庐山",
            "滕王阁"
        ],
        "title": "滕王阁怀古和新会马持国韵",
        "id": "8695b327-02e8-42d4-8339-07622dc830ea"
    },
    {
        "author": "赵公豫",
        "paragraphs": [
            "六代金汤固，桑田几变更。",
            "梁台秋月冷，吴苑晚鸿鸣。",
            "禾黍逢时茂，人心向化平。",
            "江山存胜蹟，我辈得怡情。"
        ],
        "title": "金陵怀古",
        "id": "4d7353fa-f0dc-41f4-82d1-65cc091b6e0a"
    },
    {
        "author": "赵公豫",
        "paragraphs": [
            "庐山不可尽，蹑屐且相寻。",
            "峭壁悬崖险，幽泉仄涧深。",
            "苔痕侵竹径，云气结松阴。",
            "古刹安禅静，闻钟砭俗心。"
        ],
        "tags": [
            "庐山"
        ],
        "title": "庐山",
        "id": "9b85b95b-e1cf-4d7a-8c5a-df36d31f81ca"
    },
    {
        "author": "赵公豫",
        "paragraphs": [
            "汉尉垂纶处，遗风事可传。",
            "林深飞鸟入，水隔小桥连。",
            "道室幽如许，山花晚倍妍。",
            "到来心志静，不复有尘缘。"
        ],
        "title": "梅仙祠",
        "id": "62e95c5c-95d1-4caa-829f-42a2feeba627"
    },
    {
        "author": "赵公豫",
        "paragraphs": [
            "秋水何清澈，舟行境不穷。",
            "猿啼深谷里，人泛碧流中。",
            "云影连帆影，林红映日红。",
            "滩声时断续，高旷羨渔翁。"
        ],
        "title": "新安江泛棹",
        "id": "28b6e257-f0f5-4ce4-b06d-cbe7f4cdc815"
    },
    {
        "author": "赵公豫",
        "paragraphs": [
            "滕王高阁已尘埃，故老犹传结搆材。",
            "南浦寒潭秋月浅，西山爽气晓风开。",
            "韩公碑碣生苔藓，王子文章没草莱。",
            "举目章江多落寞，萧萧云树总堪哀。"
        ],
        "tags": [
            "滕王阁"
        ],
        "title": "访滕王阁旧址",
        "id": "476d3827-961f-4228-b359-e09a009ecca7"
    },
    {
        "author": "赵公豫",
        "paragraphs": [
            "湖水盈盈历古今，我来凭吊识淮阴。",
            "王孙自失三齐志，漂母谁怜一饭心。",
            "封拜不堪仍赤族，交游未可仗黄金。",
            "富春亦有垂纶者，独引高风爽客襟。"
        ],
        "title": "韩侯钓台",
        "id": "0fdacff7-ccd8-4b3c-8e54-ab1f48b98856"
    },
    {
        "author": "赵公豫",
        "paragraphs": [
            "处士星光耀斗符，汉家幸有此区区。"
        ],
        "title": "严先生钓台同范茂明赋叠前韵",
        "id": "362b89b8-565e-43a1-8aba-d93324b7e83b"
    },
    {
        "author": "赵公豫",
        "paragraphs": [
            "十载驱驰万里程，鸡林自昔饮香名。",
            "欣瞻霁月光风度，得慰苍葭白露情。",
            "博爱已征钦古道，赠言端可重生平。",
            "回舟再谒吟诗处，错落珠玑映水明。"
        ],
        "title": "赋赠许上达",
        "id": "106f4d2a-83a4-479b-8dfe-687bc4a8b90c"
    },
    {
        "author": "赵公豫",
        "paragraphs": [
            "湖水春来泛碧波，伊人暌隔怅如何。",
            "梅花著露香还艳，竹叶临风色自和。",
            "形影莫亲凭梦寐，中情频写寄诗歌。",
            "鱼书忽喜今宵到，复值堂前好月过。"
        ],
        "title": "月夜接友人书",
        "id": "d70cf115-6a42-4bc8-ad60-31fa20b44a9b"
    },
    {
        "author": "赵公豫",
        "paragraphs": [
            "姑孰江头暂置邮，凉风萧飒胜三秋。",
            "燃犀韵事归何处，披锦诗人迹尚留。",
            "广济刹边松树古，峨嵋亭畔晚烟浮。",
            "六朝霸业成残垒，惟见茫茫水北流。"
        ],
        "title": "采石矶怀古",
        "id": "d40cea64-4ee0-44b4-bb93-cf238a5b1f4c"
    },
    {
        "author": "赵公豫",
        "paragraphs": [
            "学士风流不可名，暮云犹著古贤声。",
            "衣冠渺渺成黄土，松柏萧萧散紫英。",
            "几见骑鲸寻皓月，当年披锦酌飞觥。",
            "遥遥岁序还思敬，祠宇重光俎豆情。"
        ],
        "title": "暮云亭谒青莲先生祠",
        "id": "f2c2d7d7-d2d1-4841-8693-a8965fc0c70a"
    },
    {
        "author": "赵公豫",
        "paragraphs": [
            "鸿门不用业成灰，碧血孤忠蓄夜台。",
            "落日兔狐眠宿土，新秋猿鹤叫余哀。",
            "虹光闪烁凌云汉，鼠窃卑污没草莱。",
            "传道英灵能显晦，登临纪异愧无才。"
        ],
        "title": "亚夫墓",
        "id": "6cdd9d22-2430-42e9-83a3-2b8e2ad5d43a"
    },
    {
        "author": "赵公豫",
        "paragraphs": [
            "尺土无阶起沛丰，大风一曲压羣雄。",
            "秦关约法成王业，楚国抡材卫帝宫。",
            "远引留侯悲鸟兔，矜功韩信困牢笼。",
            "堪怜戚氏终人彘，智略何曾事事工。"
        ],
        "title": "高祖庙",
        "id": "9c5897b4-7ab5-45f8-ae8f-0f4bda74de20"
    },
    {
        "author": "赵公豫",
        "paragraphs": [
            "时光如箭递相催，三春竟过夏方来。",
            "红英渐落幽三径，绿叶初肥映翠苔。",
            "太息劳生同若梦，四十年华轻断送。",
            "譬如朝露最伤情，且趁年光免嘲弄。",
            "阳和布泽满丘墟，黄鸟声啼自卷舒。",
            "闻声自可娱清昼，何必嗟嘘向敝庐。",
            "独念须眉惊渐老，事业无成悲潦倒。",
            "旷志深沉似碧潭，孤情磊落如芳草。",
            "惜春还作送春游，片刻风光未易酬。",
            "妙绪清言成韵会，飞觞举盏涤离愁。",
            "良会弗长随往迹，转盼须臾即宿昔。",
            "古人秉烛非清狂，吾辈好把时光惜。"
        ],
        "title": "送春歌",
        "id": "c7d183a5-5f14-418f-8cda-60d3bbc49495"
    },
    {
        "author": "赵公豫",
        "paragraphs": [
            "江南二月好风光，杏蕊桃花间绿杨。",
            "是处芳隄嘶牧马，谁家红粉盼孤航。",
            "永嘉时过人皆尽，建业潮来波自扬。",
            "物理静观多变幻，长歌差胜奏笙簧。"
        ],
        "title": "江行漫兴",
        "id": "1f25ddc2-0b4a-4ab0-bb15-54814fea6f8a"
    },
    {
        "author": "赵公豫",
        "paragraphs": [
            "一柱巍然秀不顽，近邻彭泽达沙湾。",
            "吴花带雨参差媚，楚柳迎风次第班。",
            "屈子行吟伤放废，渊明归赋爱投闲。",
            "劳身未赴安恬计，且向名山几度攀。"
        ],
        "title": "小孤山",
        "id": "76fc1a48-3bd6-40d8-b195-2eb0ccf7e4fa"
    },
    {
        "author": "赵公豫",
        "paragraphs": [
            "谁把琵琶清夜弹，香山静听谱无难。",
            "江州自古成佳话，亭上于今美大观。",
            "湓浦新流春涨碧，匡庐徐转朔风寒。",
            "游人不乏留题兴，孰擅骚情踞坫坛。"
        ],
        "tags": [
            "庐山"
        ],
        "title": "琵琶亭",
        "id": "2c0509e6-95dd-40be-ba2e-d203e3817e9e"
    },
    {
        "author": "赵公豫",
        "paragraphs": [
            "养成羽翼在雕梁，掠水穿花技本长。",
            "舌口澜翻惊午梦，好风吹到竹方牀。"
        ],
        "title": "新燕",
        "id": "2d409dd8-8a42-4aac-a982-fc1f2087fa74"
    },
    {
        "author": "赵公豫",
        "paragraphs": [
            "潋滟溪光似辋川，新荷出水更嫣然。",
            "为言全盛红颜女，莫折花枝入画船。"
        ],
        "title": "采莲曲",
        "id": "2254cbfa-4a64-4db0-b489-f2bd6136fe4f"
    },
    {
        "author": "赵公豫",
        "paragraphs": [
            "隋皇宫阙已荒丘，剩水残山发旅愁。",
            "丝竹管絃成往事，空余梭布市扬州。"
        ],
        "title": "隋堤布市",
        "id": "e8859b8d-2e73-4659-9f43-47e111c93d45"
    },
    {
        "author": "赵公豫",
        "paragraphs": [
            "放达得真赏，风流多逸才。",
            "春邀仙子佩，夜雨法王台。",
            "云磬杯前落，昙花曲畔来。",
            "但教元度在，明月不须来。"
        ],
        "title": "维摩寺和冷世修韵",
        "id": "f744674d-128c-4b04-ab3e-cde31eebb7f5"
    },
    {
        "author": "赵公豫",
        "paragraphs": [
            "古折何如此，吾知本自根。",
            "历年香不改，易世骨犹存。",
            "祇守芳心淡，宁期俗士扪。",
            "逢春百卉艳，对此似儿孙。"
        ],
        "title": "古梅",
        "id": "91f08cf4-9d27-4ad4-9800-0feefa15ed98"
    },
    {
        "author": "赵公豫",
        "paragraphs": [
            "坞号桃花著历阳，张公曾作读书堂。",
            "琅琅文采光前代，奕奕儒风显盛唐。",
            "履境怀人诚韵事，居今稽古属贤良。",
            "河流不减当年绿，酌水犹余翰墨香。"
        ],
        "title": "桃花坞怀古",
        "id": "3d5cb4f0-eca6-431b-bb59-d91cea6c4f3b"
    },
    {
        "author": "赵公豫",
        "paragraphs": [
            "方今士习叹卑微，宫墙何者切瞻依。",
            "祖君守中来倡导，羣材就法识趋归。",
            "夙昔风标矜独步，文坛立帜能直树。",
            "论文角艺日无虚，雅会名流常脱屦。",
            "文旌揽胜英风扬，击钵吟成冠词场。",
            "芙蓉出水成高调，牛斗直射莹精光。",
            "一毡暂屈萍藻渌，相契同官洵迈俗。",
            "贤宰鸣琴逸韵飞，少尹哦松音调续。",
            "无殊畹芷与湘兰，斋头苜蓿共盘桓。",
            "撷秀台前开宴会，合芳亭下结新欢。",
            "倡酬互见珠玑落，起弊扶衰金石药。",
            "名篇大半宝丰年，可以疗饥兼济涸。",
            "自惭樗栎薄高林，毕生荏苒叹浮沉。",
            "登陟名山应拱手，临流胜水每萦心。",
            "但遇瑶编称汗漫，目动神惊骨髓换。",
            "表扬前哲本愚衷，敢谓博名标月旦。",
            "蒙公诗赠率天真，犹观大匠作舆轮。",
            "法律岂惟超近日，风神抑且过前人。"
        ],
        "title": "次韵奉答教授祖守中逢清",
        "id": "1428b5f9-79b8-46d5-973e-01394e9a7808"
    },
    {
        "author": "赵公豫",
        "paragraphs": [
            "秋色全摇落，幽寻兴未穷。",
            "闲云回远岫，飞鸟下孤桐。",
            "人事寒相迫，枫林老益红。",
            "胜游堪自适，何必上崆峒。"
        ],
        "title": "郊外",
        "id": "5e6cdde3-b048-483d-93e7-f9013761619e"
    },
    {
        "author": "赵公豫",
        "paragraphs": [
            "巖石著江干，扁舟依岸难。",
            "钟音清晚屿，日色下寒滩。",
            "寺古藤萝碧，霜严木叶丹。",
            "登临殊快意，趺坐看回澜。"
        ],
        "title": "登燕子矶",
        "id": "8e89204d-6987-4f83-b1e9-7a07f12a5358"
    },
    {
        "author": "赵公豫",
        "paragraphs": [
            "大业繁华地，荒凉一梵宫。",
            "烟云犹夙昔，粉黛已成空。",
            "今古兴亡事，循环宇宙中。",
            "知人与论世，端属在儒衷。"
        ],
        "title": "迷楼",
        "id": "2fbcbee8-9fb4-4258-b58b-7fa77b681ae5"
    },
    {
        "author": "赵公豫",
        "paragraphs": [
            "青山环小邑，白水绕孤城。",
            "楚蜀源流远，衡庐气脉清。",
            "云浮萦客思，日落动波声。",
            "堪羨陶彭泽，归田不问名。"
        ],
        "title": "彭泽怀古",
        "id": "1d8dab49-7481-4b86-bb59-70db2294077e"
    },
    {
        "author": "赵公豫",
        "paragraphs": [
            "湖水澄如练，中流好放歌。",
            "桥梁通小艇，楼阁倚巖阿。",
            "响屧廊犹在，采香泽不磨。",
            "武林佳丽地，游衍乐如何。"
        ],
        "tags": [
            "西湖"
        ],
        "title": "西子湖同马先生赋",
        "id": "8d333248-c78a-4894-9a75-c3c2c7c46c23"
    },
    {
        "author": "赵公豫",
        "paragraphs": [
            "茫茫海甸几沧桑，井泽犹余姓氏香。",
            "道术尽人夸往事，仙踪何处仰遗芳。",
            "云龙山下风霜冷，戏马台边草木黄。",
            "惟有城隅一掬水，春秋代谢自清凉。"
        ],
        "title": "彭祖井",
        "id": "4711d795-7d42-4258-b187-3f028e5de763"
    },
    {
        "author": "赵公豫",
        "paragraphs": [
            "微茫祠宇著山中，曲径悬崖杖履通。",
            "一调楚歌声断续，八千甲士散西东。",
            "良臣远识存真隠，赤帝雄心赋大风。",
            "惟有彭城留皓月，春秋光照尚和同。"
        ],
        "title": "留侯庙",
        "id": "c5073046-557c-4484-9446-44ffcfa7807e"
    },
    {
        "author": "赵公豫",
        "paragraphs": [
            "名花不与众为行，特向瑶阶献吉祥。",
            "一干亭亭标异彩，数枝灿灿发幽香。",
            "高怀直与同清艳，雅韵犹能并洁芳。",
            "积厚流光邀美报，兰孙应瑞庆华堂。"
        ],
        "title": "次韵奉和蒋元甫雝瑞兰诗兼贺诞孙",
        "id": "8acb2063-650d-481a-a2be-8678390eb279"
    },
    {
        "author": "赵公豫",
        "paragraphs": [
            "山寺寂无僧，空门白云冷。",
            "惟有寒松枝，悠然照潭影。"
        ],
        "title": "偕冷世修游顶山广福院",
        "id": "707d6b31-a376-4359-a06b-0413f69c5a7a"
    },
    {
        "author": "赵公豫",
        "paragraphs": [
            "扶风家学属渊泉，刺史分符继起贤。",
            "坐啸名篇词典要，十春佳咏语轻圆。",
            "虞山蒙幸腾飞盖，琴水邀荣泛画船。",
            "今日远人寻旧好，抠衣铃阁拜君前。"
        ],
        "title": "赋赠容州刺史马鲠臣持国",
        "id": "83633453-4662-4adb-a94b-701eca833dd5"
    },
    {
        "author": "赵公豫",
        "paragraphs": [
            "早衙已放又清歌，文采风流孰若何。",
            "别圃娱情多典册，疎篱适兴杂藤萝。",
            "秋容包灿迷鸿雁，园菊英含续芰荷。",
            "饱德霏霏谈论爽，如观大匠斧高柯。"
        ],
        "title": "崇德县簿冷世修招饮",
        "id": "5efa2902-5271-4f87-872e-428f1b3cff6d"
    },
    {
        "author": "赵公豫",
        "paragraphs": [
            "池阳别驾号宗工，博雅持衡景岱嵩。",
            "召杜兴歌德并美，龚黄政绩颂同功。",
            "清华独擅标江左，伟望无双冠域中。",
            "何幸旌旄来吴会，得瞻懿范沐仁风。"
        ],
        "title": "赠池州倅赵汉卿昂发",
        "id": "287ae2ef-acf3-40e4-8c43-a8a898ccb295"
    },
    {
        "author": "赵公豫",
        "paragraphs": [
            "三秋初届雨凄凄，序转重阳风日西。",
            "正苦僧房无快境，贻来新咏自珍携。",
            "芙蓉带水成真艳，鸿雁凌霜作夜啼。",
            "拟过高轩聆妙谛，恐劳斋供太常妻。"
        ],
        "title": "赋答钱塘马先生见贻即次原韵",
        "id": "2516e4bb-99d0-445d-9f27-5c391c96a050"
    },
    {
        "author": "赵公豫",
        "paragraphs": [
            "连朝幞被冷凄凄，客屐湘江到浙西。",
            "长叹故园秋渐老，快逢诗伯句频携。",
            "回廊待月来僧梵，曲径看花听鸟啼。",
            "转盼雪霜应按候，调琴协瑟念山妻。"
        ],
        "title": "和马先生再叠前韵",
        "id": "d3b70bc2-2422-448e-bf4e-27ab5957cbcc"
    },
    {
        "author": "赵公豫",
        "paragraphs": [
            "招饮醇醪破寂凄，夕阳掩映画楼西。",
            "狂澜就下偏维挽，峻岭难登每屐携。",
            "自有珠光能射照，无嫌驭屈作悲啼。",
            "连朝拟订盘餐约，谁主僧庖代故妻。"
        ],
        "title": "和马先生留饮三叠前韵",
        "id": "47331a26-8c83-4424-9896-84319a10bcdb"
    },
    {
        "author": "赵公豫",
        "paragraphs": [
            "连朝风雨苦凄凄，邮得贤书到浙西。",
            "带屐冲泥叨饫液，贻来新咏又相携。",
            "清霜落木初成绛，浅渚依鸿半作啼。",
            "偶合温家谐韵事，司农掌印有能妻。"
        ],
        "title": "和马先生雨中见过四叠前韵",
        "id": "f59b7677-f7aa-48fc-92d5-2fefcffdf982"
    },
    {
        "author": "赵公豫",
        "paragraphs": [
            "云舒风布景凄凄，秋色缤纷遍浙西。",
            "愧我厨荒情未展，蒙公谊笃酒频携。",
            "深嘉经纬匡时俗，还羨诗歌当笑啼。",
            "独酌亦能消永夜，倡酬殊苦少荆妻。"
        ],
        "title": "夜窗独饮五叠前韵呈马先生",
        "id": "aeaac394-ffc9-47c2-944c-33cf102cc74c"
    },
    {
        "author": "赵公豫",
        "paragraphs": [
            "秋英渐落景幽凄，叹息征衫滞浙西。",
            "三竺风光公素览，两峰山色我新携。",
            "禅房境冷逢仙侣，客子心闲爱鸟啼。",
            "揖别黯然情未已，曰归难对乐羊妻。"
        ],
        "title": "和马先生晓起六叠前韵",
        "id": "7b9ab683-c614-4ab0-9049-5aa36ff7cdd9"
    },
    {
        "author": "赵公豫",
        "paragraphs": [
            "倡酬已六破荒凄，词客贻吟又日西。",
            "欲罢未能情寓胜，将归更喜友相携。",
            "上天竺外霜华重，西子湖头乌夜啼。",
            "此境盘桓差快意，无烦鼓瑟并姬妻。"
        ],
        "tags": [
            "西湖"
        ],
        "title": "兰谿范茂明过江来访和韵见贻七叠前韵奉答",
        "id": "c99154e8-ff01-4c7d-a376-42f98fb10c0a"
    },
    {
        "author": "赵公豫",
        "paragraphs": [
            "小酌僧房破冷凄，明朝分手各东西。",
            "一肩行李帆樯便，尺幅龙蛇什袭携。",
            "水驿山程劳记忆，天光云影任歌啼。",
            "得通音问凭鱼素，此际伤情似女妻。"
        ],
        "title": "和马先生赠别八叠前韵",
        "id": "b4539e72-506d-4fe9-91aa-5705e2afe8f7"
    },
    {
        "author": "赵公豫",
        "paragraphs": [
            "古刹傍江头，凭高豁远眸。",
            "云光时散合，山影半沉浮。",
            "不语参空界，随缘作胜游。",
            "老僧指点处，心事几多休。"
        ],
        "title": "慈教寺同冷世修赋",
        "id": "8bd9241a-ed31-4c76-9f85-d0cacd012c51"
    },
    {
        "author": "赵公豫",
        "paragraphs": [
            "春风有脚到柴门，最爱朝曦气自温。",
            "养性颇知学是贵，涵情尤识道称尊。",
            "土牛应候农功起，木铎传音官儆存。",
            "惟愿四方成乐岁，投戈解甲牧鸡豚。"
        ],
        "title": "立春日作",
        "id": "a62088d3-6d77-4be4-9129-e0598e09d5c6"
    },
    {
        "author": "赵公豫",
        "paragraphs": [
            "使君劝稼泛清溪，才问高田又及低。",
            "蛙鼓鸣畦芳草际，鶑梭掷柳画桥西。",
            "堪怜南亩波生浪，且喜东庄麦秀齐。",
            "五首新诗发性府，还从老稚慰呼啼。"
        ],
        "title": "书建州刺史鲍祗劝农诗后",
        "id": "e027b657-3171-46c7-a494-d942c9779936"
    },
    {
        "author": "赵公豫",
        "paragraphs": [
            "素羽称修洁，苍音听不禁。",
            "田间宜养育，官舍莫栖侵。",
            "博爱儒生量，矜全物性心。",
            "从今传韵事，谁谓擅山阴。"
        ],
        "title": "主簿陈元矩署中畜鹅",
        "id": "26bf5771-373c-4e58-9806-d9645fa88eec"
    },
    {
        "author": "赵公豫",
        "paragraphs": [
            "移榻空亭纳晚凉，更深露下芰荷香。",
            "行云敏捷如流水，爱有游萤入画梁。"
        ],
        "title": "纳凉",
        "id": "373223d8-0950-46b3-ba4f-7e06c2be3d8e"
    },
    {
        "author": "赵公豫",
        "paragraphs": [
            "篱落鸡豚傍水涯，萧萧杨柳放新芽。",
            "石尤故逞波涛恶，使我行踪看晚霞。"
        ],
        "title": "江宁阻风",
        "id": "0c1b0518-b4d3-4d6e-bf6a-2d45133f6383"
    },
    {
        "author": "赵公豫",
        "paragraphs": [
            "操技颇称良，全身苦不早。",
            "堪嗟魏老瞒，今亦同枯槁。"
        ],
        "title": "华佗墓  其一",
        "id": "ea3da901-f1f1-4e6b-ad4c-898208da83c1"
    },
    {
        "author": "赵公豫",
        "paragraphs": [
            "古墓尚巍然，蒙茸皆宿草。",
            "经春一发生，士女争祈祷。"
        ],
        "title": "华佗墓  其二",
        "id": "7635a459-0f3a-430c-8b83-614d0ab314a1"
    },
    {
        "author": "赵公豫",
        "paragraphs": [
            "英雄未得志，落魄有谁怜。",
            "一饭寻常事，千秋颂母贤。"
        ],
        "title": "漂母祠",
        "id": "c4aababd-ef1c-4d6e-91e8-9ad702b2aeea"
    },
    {
        "author": "赵公豫",
        "paragraphs": [
            "桥在大业间，今日已倾圮。",
            "万古长不磨，云山并烟水。"
        ],
        "title": "廿四桥",
        "id": "0011082a-62cd-4e88-a325-edfafc6eab7a"
    },
    {
        "author": "赵公豫",
        "paragraphs": [
            "天潢家世本同宗，玉质亭亭似岱嵩。",
            "海国快逢情契合，华堂盛集酒香浓。",
            "谈诗雅以唐为法，植品端惟汉是从。",
            "握手雉皋旋别去，暮云春树想高踪。"
        ],
        "title": "逵弟招饮",
        "id": "82c40683-414a-40fe-ae8a-658aafcb6be9"
    },
    {
        "author": "赵公豫",
        "paragraphs": [
            "都梁环绕尽高山，山下幽泉沁齿甘。",
            "入境顿忘人事扰，临流能润舌喉干。",
            "孤亭掩映风云幻，曲槛迷离烟雨寒。",
            "泗地年来成泽国，奠安常作救时看。"
        ],
        "title": "玻璃泉",
        "id": "5b5ed95f-c953-4d20-b7ca-ad5a46722077"
    },
    {
        "author": "赵公豫",
        "paragraphs": [
            "阀阅清华自职方，长才重莅古池阳。",
            "刑曹借箸邀宸眷，秋浦分符定庙堂。",
            "熊辂声闻舒骥足，朱旗色映快龙光。",
            "公余寄兴耽文字，彩笔仍流翰墨香。"
        ],
        "title": "送汉卿再判池州",
        "id": "5c518a52-24a7-445d-a4b2-6ff46feb99e1"
    },
    {
        "author": "赵公豫",
        "paragraphs": [
            "兰陵江下富春连，三色桃花色泽鲜。",
            "夜雨忽然添尺涨，晓寒犹可著重绵。",
            "轻囊括尽烟霞趣，逸兴吟成风月篇。",
            "太息尘氛京雒客，谁能潇洒得安禅。"
        ],
        "title": "喜范茂明至",
        "id": "6945693d-9693-4d3c-8050-71057ad88f36"
    },
    {
        "author": "赵公豫",
        "paragraphs": [
            "孺子遗踪何处寻，进贤门外树森森。",
            "登堂展拜情维系，过墓倾心敬自深。",
            "剩有黄鹂鸣院落，还来云影覆山阴。",
            "章江积雨增愁思，此日新晴爽客襟。"
        ],
        "title": "徐孺子祠墓",
        "id": "fe4f2427-3bb6-4066-8504-e0d80ede1ac0"
    },
    {
        "author": "赵公豫",
        "paragraphs": [
            "吕梁篱落走鸡豚，小泊扁舟日已昏。",
            "极目黄流来汴泗，有情明月匝烟村。",
            "隄长柳密巢归鸟，水急风高浪打门。",
            "此去彭城知不远，凭今吊古我思存。"
        ],
        "title": "吕梁洪",
        "id": "e13e1ec9-9296-4c1f-9d26-8bb548d22157"
    },
    {
        "author": "赵公豫",
        "paragraphs": [
            "戏马台边风色寒，黄河昼夜水弥漫。",
            "椎心每恨英雄尽，放眼还知天地宽。",
            "宴设鸿门王气在，烟销秦阙霸图残。",
            "知几亚父身先死，不见阴陵行路难。"
        ],
        "title": "戏马台",
        "id": "ccca5a48-89de-4569-bcd1-fd90efd81efc"
    },
    {
        "author": "赵公豫",
        "paragraphs": [
            "欧亭犹在望，梅萼自芬芳。",
            "地以人为重，花为植者香。",
            "山峰皆拱列，石骨尽昂藏。",
            "文采风流事，参军独擅场。"
        ],
        "title": "同鲍祗登醉翁亭看欧阳公手植梅花",
        "id": "5575187c-0d6a-4f82-bad2-144122568cc3"
    },
    {
        "author": "赵公豫",
        "paragraphs": [
            "芜城逢上巳，散步答年光。",
            "北郭垂杨媚，西郊碧草芳。",
            "人皆趋靡丽，我独恋春阳。",
            "更爱双飞燕，翩翩语画梁。"
        ],
        "title": "上巳",
        "id": "817193ed-61aa-4466-80b6-8f74aeca6147"
    },
    {
        "author": "赵公豫",
        "paragraphs": [
            "一棹沿溪上，沙明水更清。",
            "迷濛细雨湿，起落片帆轻。",
            "磐石中流出，新篁远岸生。",
            "客心无所系，闲坐听春鶑。"
        ],
        "title": "浮梁舟行",
        "id": "11e82054-9b37-4459-944b-569f9a15c82f"
    },
    {
        "author": "赵公豫",
        "paragraphs": [
            "舟小名为驳，临河体实轻。",
            "扪滩鱼贯上，放溜雁行行。",
            "云气仙山静，风声远树鸣。",
            "时和春又暮，旷览可娱情。"
        ],
        "title": "祁门驳",
        "id": "502a832e-0bcb-40f7-9eb8-f7ed5a5e206a"
    },
    {
        "author": "赵公豫",
        "paragraphs": [
            "黄冈临古岸，依谷尽人家。",
            "老稚崇清俭，衣冠鄙俗华。",
            "花香幽径僻，鸟噪夕阳斜。",
            "俯仰情何寄，烟霞自足夸。"
        ],
        "title": "黄冈",
        "id": "176c2b66-8809-4f49-bb38-e7977858cd56"
    },
    {
        "author": "赵公豫",
        "paragraphs": [
            "佳名由帝子，千载尚余芳。",
            "带水来章贡，羣山拥豫章。",
            "楼台夸壮丽，鱼鸟焕清光。",
            "粉壁多词翰，风流孰擅长。"
        ],
        "tags": [
            "滕王阁"
        ],
        "title": "滕王阁",
        "id": "825a7ed0-fb30-4371-8ba8-5a734735d7c5"
    },
    {
        "author": "赵公豫",
        "paragraphs": [
            "庐山何峻极，一望尽苍清。",
            "不辨松杉色，谁闻钟磬声。",
            "飞崖悬瀑布，幽谷语春鶑。",
            "堪羨巖栖士，空余人世情。"
        ],
        "tags": [
            "庐山"
        ],
        "title": "望庐山",
        "id": "b344c5a3-94e6-4175-bfc2-823c4c00d874"
    },
    {
        "author": "赵公豫",
        "paragraphs": [
            "客路将几月，舟行见大孤。",
            "时和花烂熳，景淑鸟飞呼。",
            "径有烟霞气，村无市井夫。",
            "旷观多乐趣，何事苦嗟吁。"
        ],
        "title": "大孤山",
        "id": "20417411-6dd5-4428-b870-d82c5e2c18b4"
    },
    {
        "author": "赵公豫",
        "paragraphs": [
            "两峰舟少阻，精舍可桥通。",
            "竹映阶苔绿，桃侵佛幔红。",
            "心萦章贡外，情寄笑谈中。",
            "坐久愁烦渴，供茶爱远公。"
        ],
        "title": "陪钱塘马先生游两峰僧寺",
        "id": "33ae69e5-0a53-40d6-90aa-bad61ed70d67"
    },
    {
        "author": "赵公豫",
        "paragraphs": [
            "泉不因人热，渊源自古今。",
            "名流耽韵致，智士悦清音。",
            "径有烟霞趣，亭无鸟鼠侵。",
            "浮生徒碌碌，谁自涤凡心。"
        ],
        "title": "冷泉亭",
        "id": "06c61711-319e-42ad-a11a-5aff429365ca"
    },
    {
        "author": "赵公豫",
        "paragraphs": [
            "山踞浙流顶，波声耸独尊。",
            "帆樯移野浦，钟磬出烟村。",
            "脩竹凉风咽，巨鱼暑气吞。",
            "层巅一矫首，海面见云根。"
        ],
        "title": "岑山",
        "id": "021a8486-26b7-4f4a-82fd-a77d35b158f3"
    },
    {
        "author": "赵公豫",
        "paragraphs": [
            "策马昭关道，投鞭吊昔贤。",
            "荒庭多鼠雀，古屋饱云烟。",
            "覆楚勋劳浅，强吴智略全。",
            "英雄精爽在，瞻拜一凄然。"
        ],
        "title": "谒伍大夫庙",
        "id": "c6eef85b-fe2d-4062-a20c-84bebe70aba6"
    },
    {
        "author": "赵公豫",
        "paragraphs": [
            "邗堤芳草软如绵，夭桃媚柳何娟娟。",
            "朱栏绣阁依山巅，万仞巍巍直接天。",
            "坐卧其中似画船，开帘俯视小百川。",
            "牙樯锦缆泊江边，红颜放棹来翩跹。",
            "歌音缭绕落花前，倾耳听之清且圆。",
            "仓庚飞翮羽毛鲜，娇啼婉转极清妍。",
            "高风盛德颂前贤，徘徊胜事堪流连。",
            "君不见吴歌楚舞变桑田，雄图霸业沉深渊，黄鹂睍睆迷村烟。"
        ],
        "title": "邗上闻鶑",
        "id": "44d39dfc-7735-45dc-9cad-7bcfc462eaf7"
    },
    {
        "author": "赵公豫",
        "paragraphs": [
            "亭亭一树灿窗前，气暖风和分外妍。",
            "何必桃源寻异处，此间谈笑亦神仙。"
        ],
        "title": "桃花",
        "id": "a263b250-fd59-45a1-8229-068fecd77254"
    },
    {
        "author": "徐安国",
        "paragraphs": [
            "师友曾亡几，南轩足旧闻。",
            "严陵忻请益，荆渚黯临分。",
            "恸哭情方切，招魂志愈勤。",
            "幡然均地下，应与共修文。"
        ],
        "title": "哀吕东莱  其一",
        "id": "e4d52140-052c-4b4f-be08-aeef635d40d4"
    },
    {
        "author": "徐安国",
        "paragraphs": [
            "感涕门阑旧，由来岂苟然。",
            "茶山参活法，婺女拾残编。",
            "记录书犹在，忘言意已传。",
            "续灯身后事，先是有同年。"
        ],
        "title": "哀吕东莱  其二",
        "id": "86d979c9-5b28-4798-872e-cc28282cf617"
    },
    {
        "author": "徐安国",
        "paragraphs": [
            "斗横宴坐一蒲团，丈室寥寥梦境寒。",
            "夜炷波涵烟易冷，秋簷冰浸露先漙。",
            "潭中寂境心灰见，镜里虚形面壁观。",
            "俛仰清光无尽藏，细分沙界万尘宽。"
        ],
        "title": "题洪氏浴室院",
        "id": "64359ae8-3e39-4f0a-8294-21032c16fa56"
    },
    {
        "author": "徐安国",
        "paragraphs": [
            "郡岭中推古钵尊，山川罗列掌中存。",
            "亭台突兀圣婆庙，邱垤逶迤山子村。"
        ],
        "title": "登古钵岭谒慈感祠下",
        "id": "b32eeb1a-661e-45a5-8582-dead6b16ea7c"
    },
    {
        "author": "徐安国",
        "paragraphs": [
            "秀出城南号宝华，翠微深处衲僧家。",
            "百年台殿归煨烬，一径苍苔落晚花。"
        ],
        "title": "宝华山",
        "id": "3a100c45-1d90-4df7-a7ad-8bf41b792650"
    },
    {
        "author": "徐安国",
        "paragraphs": [
            "为谷为陵事已非，灵源汇泽发光辉。",
            "有时风雨连村暗，夜半龙游古钵归。"
        ],
        "title": "横州龙池",
        "id": "d346d67b-9f5b-4af1-8b1d-25295d4ba66f"
    },
    {
        "author": "徐安国",
        "paragraphs": [
            "暑风披拂瘴烟收，独倚危楼豁远眸。",
            "万叠山围城堞古，一湾江抱海槎浮。"
        ],
        "title": "横浦",
        "id": "0c7324a9-42ac-48e5-a2f7-08fad44afe88"
    },
    {
        "author": "徐安国",
        "paragraphs": [
            "玉笙声绝瑶池杳，桂殿风生几度寒。",
            "空使时人慕鸡犬，扫除槃鼎舐遗丹。"
        ],
        "title": "妙庭观  其一",
        "id": "e7b4bcca-5653-4cad-be5e-9ae1e7f6f36b"
    },
    {
        "author": "徐安国",
        "paragraphs": [
            "云軿不许折铛追，太白遗诗人亦疑。",
            "千载何人为湔拂，谢家春草又生池。"
        ],
        "title": "妙庭观  其二",
        "id": "c73aae6f-5642-4928-9657-08a41645ee08"
    },
    {
        "author": "徐安国",
        "paragraphs": [
            "槐覆星坛惟旧迹，土埋丹鼎不知时。",
            "刻舟何处长生路，回音海山空赋诗。"
        ],
        "title": "妙庭观  其三",
        "id": "da320e83-5b08-4cb1-93fb-d4417a1d491b"
    },
    {
        "author": "徐安国",
        "paragraphs": [
            "大涤山藏碧玉函，神龙护穴虎驯巖。",
            "华阳邃道通仙处，始见元同骨不凡。"
        ],
        "title": "大涤洞",
        "id": "09df9681-c291-43ef-8876-937e5db37241"
    },
    {
        "author": "徐安国",
        "paragraphs": [
            "枯藤老大似虬悬，一榻留云对洞门。",
            "无复高人眠醉石，空留芳草引王孙。"
        ],
        "title": "石牀",
        "id": "9f2c90b0-cc1d-481a-a567-c361d2cecde8"
    },
    {
        "author": "徐安国",
        "paragraphs": [
            "廛市尘埃苦没头，霜晴清兴动林丘。",
            "买舟迤逦穷观览，载酒从容作拍浮。",
            "山远眼随飞鸟入，溪清身与戏鱼游。",
            "遥观九曲山如锁，说与篙人缓放舟。"
        ],
        "title": "登舟",
        "id": "fa3024ca-af18-4c30-9bb9-61d1a26e456a"
    },
    {
        "author": "徐安国",
        "paragraphs": [
            "斋余深炷一炉香，宴坐怡神阅宝章。",
            "夜静沉沉天籁息，步虚声起月回廊。"
        ],
        "title": "道院",
        "id": "be5724e8-c0a6-48a7-8559-be97e1c1536c"
    },
    {
        "author": "徐安国",
        "paragraphs": [
            "峩峩大涤拄天寒，白鹿来迎上界官。",
            "挹景太霄千载后，犹思冠珮上天坛。"
        ],
        "title": "天坛",
        "id": "7a4ae39b-22c3-46b3-ad4b-c543a5e2088b"
    },
    {
        "author": "徐安国",
        "paragraphs": [
            "一涧无人测水源，闸开石面泻奔湍。",
            "建瓴已自惊凡目，机锦那铺涧底看。"
        ],
        "title": "放水涧",
        "id": "0d5a061c-1838-4d45-99b8-e6390f3047c9"
    },
    {
        "author": "徐安国",
        "paragraphs": [
            "百里周回□盖天，回车尽指后门旋。",
            "悠然一片云飞晚，指点归来沙苑仙。"
        ],
        "title": "归云洞",
        "id": "dc375cf5-0201-4288-9248-39862349f56c"
    },
    {
        "author": "徐安国",
        "paragraphs": [
            "出岫俄生一片阴，拄筇行到水穷寻。",
            "千年留得深根在，盘古埋藏古涧心。"
        ],
        "title": "云根",
        "id": "22b33374-65a5-4a28-82c2-69385f27332e"
    },
    {
        "author": "徐安国",
        "paragraphs": [
            "满山绿叶与红英，琼圃皆由种植荣。",
            "翻笑无人继真迹，灵芝惟望自天成。"
        ],
        "title": "药圃",
        "id": "ddf55451-59c8-492c-94dc-01579172197d"
    },
    {
        "author": "徐安国",
        "paragraphs": [
            "天柱峰头拨晓云，灵芽一寸得先春。",
            "紫芹绿笋方知贵，雷发鎗旗未足珍。"
        ],
        "title": "茶岭",
        "id": "e066fa21-8b26-493d-b26c-cd2903a0370e"
    },
    {
        "author": "徐安国",
        "paragraphs": [
            "凿石成壶不记年，洞门如井忽升仙。",
            "轩然笞凤鞭鸾客，翻作酰鸡舞瓮天。"
        ],
        "title": "白茅洞",
        "id": "6379ff7d-5119-495c-b5dc-19d69b9da19d"
    },
    {
        "author": "徐安国",
        "paragraphs": [
            "害物无如猛兽雄，惧心不起兽难从。",
            "能探虎口同儿戏，异类从兹不见踪。"
        ],
        "title": "驯虎巖",
        "id": "1d0e183e-4105-4455-99c1-21e6409a3b59"
    },
    {
        "author": "徐安国",
        "paragraphs": [
            "泉脉潜深贯海湫，阴霾晴雹四时秋。",
            "凭谁为探骊龙睡，好把灵珠颔下求。"
        ],
        "title": "龙洞",
        "id": "51b49172-a43f-43f1-89dd-6b5862d60f1f"
    },
    {
        "author": "徐安国",
        "paragraphs": [
            "帝遣持将紫诏来，山前九锁一时开。",
            "洞天绝境胜阿阁，览德飞翔日几回。"
        ],
        "title": "凤洞",
        "id": "aa0a8a46-716c-44a5-8b31-3b78dc6a6b43"
    },
    {
        "author": "徐安国",
        "paragraphs": [
            "三足碧蝉巖下见，千年丹鼎地中开。",
            "故令绀箬生无骨，要表真仙蜕骨来。"
        ],
        "title": "无骨箬",
        "id": "c358eebb-8bf9-4bb2-971e-cd1a22f4342d"
    },
    {
        "author": "徐安国",
        "paragraphs": [
            "地藏金玉自通灵，草木英华发粹精。",
            "术坞芝畦化琼圃，祥光终日满山明。"
        ],
        "title": "祥光亭",
        "id": "23ca25de-49b5-4dfe-b04b-ba5d3a525d4b"
    },
    {
        "author": "徐安国",
        "paragraphs": [
            "拄上风烟脚力顽，华亭深入翠微寒。",
            "千巖万壑争呈秀，独指中峰一柱香。"
        ],
        "title": "翠微亭",
        "id": "490f6865-1e60-4b1b-8282-37bf6cb4f88c"
    },
    {
        "author": "徐安国",
        "paragraphs": [
            "编茅结屋附琳宫，索价何高少室同。",
            "妙黑流传天上去，一山松竹独吟风。"
        ],
        "title": "石室",
        "id": "a145c610-46a5-494b-a175-9d883baad4b0"
    },
    {
        "author": "徐安国",
        "paragraphs": [
            "山川无古亦无今，只在游人得趣深。",
            "洗耳屏除筝与笛，来贤几个是知音。"
        ],
        "title": "清音亭",
        "id": "53db8044-e60b-498f-8a57-20e3761d5e1a"
    },
    {
        "author": "徐安国",
        "paragraphs": [
            "道人心迹已双清，更挹寒泉涤俗情。",
            "徙倚虚亭无一事，笑予尘土满冠缨。"
        ],
        "title": "冷泉亭",
        "id": "7ab87d50-fc7e-463d-81a9-45b7c7d8161f"
    },
    {
        "author": "徐安国",
        "paragraphs": [
            "神刻鬼凿石为门，九锁回环隠帝阍。",
            "斸药采芝寻古路，清泉能漱乌能言。"
        ],
        "title": "石门",
        "id": "06c86566-cf2f-4906-b90b-6892de42d02a"
    },
    {
        "author": "徐安国",
        "paragraphs": [
            "涧边蟠木岁时深，更著华亭倚翠阴。",
            "风下四山蛟起舞，洞中搅动蛰龙心。"
        ],
        "title": "舞翠阁",
        "id": "383630d9-8cd3-4ebd-a1f7-f80eee44b350"
    },
    {
        "author": "徐安国",
        "paragraphs": [
            "忽舒忽卷岂无期，万状来呈变化姿。",
            "峰帽石衣罗眼底，苍然暮色欲来时。"
        ],
        "title": "归云庵",
        "id": "0a1c0ef4-18a6-41b0-a1de-5cecc6370cf2"
    },
    {
        "author": "徐安国",
        "paragraphs": [
            "百念灰寒一性空，森然万象在其中。",
            "静观寂照衔沙界，翻笑空华翳化宫。",
            "金屑未除心境异，尼珠独耀古今同。",
            "个中有见非真见，未掩帘时妙无穷。"
        ],
        "title": "题洪氏浴室院",
        "id": "de0a7068-7897-4e9f-b211-7c9a7c1adf7f"
    },
    {
        "author": "徐安国",
        "paragraphs": [
            "古辣觞客醉，宝华镌句清。"
        ],
        "title": "句  其一",
        "id": "330c6871-65f8-4684-b303-66e820bd251f"
    },
    {
        "author": "徐安国",
        "paragraphs": [
            "出郭扶筇上翠屏，却从云隙望莎城。"
        ],
        "title": "句  其二",
        "id": "5ce0e734-a734-46d2-80d5-53bfd24b37e4"
    },
    {
        "author": "单夔",
        "paragraphs": [
            "瞿塘一门江水倾，羣趋激射随奔鲸。",
            "舟车冠盖凑蜀道，孰问张丈联殷兄。",
            "相逢来往问地主，太守讵敢忘将迎。",
            "白崖候馆久茅蕝，近即野处披榛荆。",
            "屏修启剔作庐舍，夙戒里旅迟留行。",
            "有如绶馆及郊劳，举国定制谁先鸣。",
            "钱塘鄙人何所似，抵掌自视鸿毛轻。",
            "食焉抑畏堕偷懦，汎观彼己同虚盈。",
            "山溪水浒肆登赏，靡识杰阁夸峥嵘。",
            "朋从簪盍得众隽，麈谭冰释欣初晴。",
            "鼎新赞我筑斯馆，栋宇不贵朱连甍。",
            "入门便足庇风雨，揭榜却借江郊名。",
            "时哉莲幕有嘉客，落笔能令风雨惊。",
            "联篇累牍溢我目，粲花丽藻舒我情。",
            "人生悟合良快意，胡为四美嗟难并。",
            "日光天际发丰蔀，此去可并依离明。",
            "直排阊阖出滟滪，肃肃东首歌宵征。",
            "循崖履坦竟无阻，为君留取能诗声。",
            "此榜与诗傥不朽，此馆想同江水清。",
            "我来岁月媿销缩，整缨辑屦图归程。",
            "遗名肯复计身后，谨愿第虞槃水擎。",
            "始终感慨遇僚友，遂事且喜相须成。",
            "勉旃功业早期就，发轫自是天衢亨。"
        ],
        "title": "次杨咸亨江郊亭新成二十三韵",
        "id": "ab7f6cf9-052f-44ce-8c18-bd39d66d530c"
    },
    {
        "author": "陈苍舒",
        "paragraphs": [
            "早结渊衷眷，英名擅四方。",
            "献箴诚剀切，屡谏极忠良。",
            "劝讲黄金殿，修辞白玉堂。",
            "簪绅歆盛美，何事遽云亡。"
        ],
        "title": "挽崔舍人  其一",
        "id": "98ec9f28-eec6-4954-9f6f-2fb87900c8db"
    },
    {
        "author": "陈苍舒",
        "paragraphs": [
            "昔宰金渊日，获从二陆游。",
            "同朝深自喜，投袂意相稠。",
            "□□方惊殁，公乎遽若休。",
            "佳城知有日，老泪洒西州。"
        ],
        "title": "挽崔舍人  其二",
        "id": "d7c01ee9-f206-40c2-a9a7-65f5b2769109"
    },
    {
        "author": "董风子",
        "paragraphs": [
            "太乙元君遇虎龙，沉沉三洞锁青风。",
            "自从九九朋分了，白发黄金黑变红。"
        ],
        "title": "题店壁",
        "id": "279f37f6-c2fe-43fb-a614-7b3322c0465c"
    },
    {
        "author": "梁安世",
        "paragraphs": [
            "撷根山石贮瓶罂，柱后缄题见者頳。",
            "风味莫嫌无酝藉，杯柈亦解作聪明。",
            "愿言则嚏传心事，搔首踌蹰散宿酲。",
            "最是徂徕明道地，至今奸胆亦魂惊。"
        ],
        "title": "石芥",
        "id": "e4089e2e-d442-46cb-966d-1ec35059ee5f"
    },
    {
        "author": "梁安世",
        "paragraphs": [
            "五湖烟浪渺难寻，有像区区欲铸金。",
            "试问铁胎身后事，何如羽扇用时心。"
        ],
        "title": "张相公祠",
        "id": "731ca505-9543-4150-82d3-32b13b64764c"
    },
    {
        "author": "梁安世",
        "paragraphs": [
            "列城二十五，去国一百舍。",
            "西夷蚁穴通，南岛鲸波驾。"
        ],
        "title": "桂林",
        "id": "9cb4e681-cb75-47f9-a138-dd64438753f5"
    },
    {
        "author": "梁安世",
        "paragraphs": [
            "审斋先生世稀有，曾是金陵一耆旧。",
            "万卷胸中星斗文，百篇笔下龙蛇走。",
            "渊源更擅麟史长，碑版肯居鳄文后。",
            "倚马常摧鏖战场，脱腕难供扫愁帚。",
            "中州文献儒一门，异县萍蓬家百口。",
            "恨极黄杨厄闰年，闲却玉堂挥翰手。",
            "夜光干没世称屈，远枳卑栖价低售。",
            "漂摇何地著此翁，忘忧夜醉长沙酒。",
            "岂无厚禄故人来，为办草堂留野叟。",
            "嗟余亦是可怜人，惭愧阿戎惊白首。",
            "一灯续得审斋光，多少达人为裔胄。",
            "睠予憔悴五峰下，频寄篇来复相寿。",
            "年来事事淋过灰，尚有诗情闲情窦。",
            "有时信笔不自置，忆起居家吕窠臼。",
            "审斋乐府似花间，何必老夫疥篇右。"
        ],
        "title": "赠王锡老",
        "id": "21786259-5527-426e-a680-c187c806061c"
    },
    {
        "author": "梁安世",
        "paragraphs": [
            "宣政喜边功，隆兑筑州县。",
            "程公自名巖，刻石记所建。",
            "得既不偿费，中兴弃不缮。",
            "诞谩磨崖辞，当日妄夸衒。",
            "英英石湖仙，改作壶天观。",
            "壁间之大字，庄重如峨弁。",
            "诗文鸾鹤音，笔势龙蛇变。",
            "登高瞰洞户，漓水澄如练。",
            "胜槩耸灵台，遐观起三叹。",
            "玲珑二十四，妙墨镌题徧。",
            "我来为拂尘，端若侍颜面。",
            "邦人颂遗爱，寿骨癯且健。",
            "今□□麟堂，安得使之见。"
        ],
        "title": "题壶天馆",
        "id": "c3f95b28-b275-43d1-9c7f-4624f86c5d69"
    },
    {
        "author": "梁安世",
        "paragraphs": [
            "春霖涨合两溪平，雪浪中浮桑柘青。",
            "南市唤船撑未到，一番蓑笠满津亭。"
        ],
        "title": "双溪二首  其一",
        "id": "307e95b1-cef9-4217-91c1-0082c8831b31"
    },
    {
        "author": "梁安世",
        "paragraphs": [
            "岸高平步远汀沙，落木梢头点乱鸦。",
            "舞动双龙金锁甲，兰皋影外晚红斜。"
        ],
        "title": "双溪二首  其二",
        "id": "997eac43-1c79-4306-9890-0cc3519e9d35"
    },
    {
        "author": "梁安世",
        "paragraphs": [
            "公生博物好奇古，劝我搜求秦望碑。",
            "我来稽阴且三载，梦寐绝顶云俱驰。",
            "事非近代问父老，鼻祖已来犹不知。",
            "或云其山多虎狼，囦湫罅井蟠蛟螭。",
            "魍魉木客忌人到，阴霾贼雾迷羊歧。",
            "樵夫悬磴惧失势，一落万丈谁能支。",
            "吾意此如钟乳穴，民昔畏扰相诪欺。",
            "曩时山东之罘石，磅砰入海无津涯。",
            "固知秦人游戏余，非民之利宁一时。",
            "暇日登临云门寺，僧曰若耶溪上奇。",
            "山曰何山势最峻，丹鹤夜宿天孙枝。",
            "南望天台西钱唐，下视峰岫如羣儿。",
            "李斯篆书真刻本，昔人避乱此见之。",
            "裹粮遂偕墨工往，扳崖贯木如鹿麋。",
            "举觞酹酒山之神，千古呵护烦神司。",
            "销铄仅存三尺许，龟趺就凿山石为。",
            "剜苔剔藓随手剥，面节背角摧霜皮。",
            "老龙脱甲蛇解蜕，铺纸拭墨漫披离。",
            "收藏入袖恍若失，遐想往昔还嗟咨。",
            "我闻太古功德盛，铺写不尽干坤仪。",
            "诗书纸上自不朽，金石还有磨灭期。",
            "秦皇不慕仁义业，直谓尧舜犹瑕疵。",
            "焚书欲盖前代美，宁闻伏生传有颐。",
            "后生不废丞相书，歌颂虽在皆浮辞。",
            "惜哉此纸无一画，欲记存亡人应嗤。",
            "他年好事继追访，姑愿首尾观吾诗。"
        ],
        "title": "秦碑一纸并古诗呈王梅溪太守",
        "id": "528a4c9c-cc84-4703-b99f-9d5aa4ae4515"
    },
    {
        "author": "梁安世",
        "paragraphs": [
            "更说此州异特事，寇公归后二苏来。"
        ],
        "title": "句  其一",
        "id": "a71827e2-bba3-4c32-9f1a-d7b5849532a5"
    },
    {
        "author": "梁安世",
        "paragraphs": [
            "岁次属金知稔熟，木头点土验滂沱。"
        ],
        "title": "句  其二",
        "id": "fd279a9a-2e9e-4973-9b93-ee24fccb6fd6"
    },
    {
        "author": "梁安世",
        "paragraphs": [
            "蕃马步衔青苜蓿，羌儿卧唱白铜鞮。"
        ],
        "title": "句  其三",
        "id": "4918e33e-cf1d-43d6-a68a-4387f6df41e7"
    },
    {
        "author": "梁安世",
        "paragraphs": [
            "直令万乘高凡眼，不道人间例是贪。"
        ],
        "title": "句  其四",
        "id": "cd5a1b3d-459b-4666-a8ef-1e99bd2e7a28"
    },
    {
        "author": "王千秋",
        "paragraphs": [
            "雄姿画麒麟，朽骨分蝼蚁。",
            "争似及生前，常为鶑花醉。",
            "云山静有情，天地宽无际。",
            "且放两眉开，万事非人意。"
        ],
        "title": "无题二首  其一",
        "id": "77e55c0d-10bf-4096-a840-4d4cb95a2d88"
    },
    {
        "author": "王千秋",
        "paragraphs": [
            "功名竹上鱼，富贵槐根蚁。",
            "三万六千场，排日扶头醉。",
            "高怀隘世间，壮气横天际。",
            "常是惜春残，不会东君意。"
        ],
        "title": "无题二首  其二",
        "id": "b4d33b33-25c9-4906-9f60-ae72e2928abf"
    },
    {
        "author": "傅伯寿",
        "paragraphs": [
            "门外红尘走利名，庵中白发任浮生。",
            "羨师法窟能深入，厌我诗坛已屡盟。",
            "渺渺水光帘万叠，离离梅影雪三更。",
            "何人荐取真消息，试鼓瑶琴一再行。"
        ],
        "title": "一段奇轩",
        "id": "72dd8bc2-3c02-4caf-b50c-d816624b12b5"
    },
    {
        "author": "傅伯寿",
        "paragraphs": [
            "草间荒冢没麒麟，古寺何人为写真。",
            "华表不归空怨鹤，长松半落欲生鳞。",
            "艰难曾藉扶危力，鲠介原非卖直人。",
            "安得贞元同贞观，怀思忠愤一霑巾。"
        ],
        "title": "题姜相峰前祠  其一",
        "id": "84e674f5-c4e8-4a62-8e6f-d8a2fe6266fc"
    },
    {
        "author": "傅伯寿",
        "paragraphs": [
            "早岁声名起日南，暮年病骨卧烟岚。",
            "死生有地皆天命，不用人间更疾谗。"
        ],
        "title": "题姜相峰前祠  其二",
        "id": "841f431c-0db6-46a5-86c4-b83f81c318e6"
    },
    {
        "author": "傅伯寿",
        "paragraphs": [
            "一眺人间万事非，海鸥山鸟便忘机。",
            "林端髣髴见帆影，知有扁舟天际归。"
        ],
        "title": "一眺石",
        "id": "c4b94917-1fef-4c3c-b0d5-1cc087918a6b"
    },
    {
        "author": "傅伯寿",
        "paragraphs": [
            "野迥方知天广大，身高更觉石岧峣。",
            "泉人试为平章看，胜绝何如透碧霄。"
        ],
        "title": "碧玉峡",
        "id": "2e257fc7-da06-4971-96f3-7fd13cb14269"
    },
    {
        "author": "傅伯寿",
        "paragraphs": [
            "倚空绝壁势雄豪，招引山风接海涛。",
            "不假他人立名字，严台何似此台高。"
        ],
        "title": "钓台",
        "id": "c8b8008a-2921-4227-87e7-514a6a217c53"
    },
    {
        "author": "傅伯寿",
        "paragraphs": [
            "名节士所重，当如护睛脑。",
            "立朝与行己，本末要可考。"
        ],
        "title": "和泉守王龟龄",
        "id": "b0ce1a99-aab0-42f3-b434-4a78c4d8cc2a"
    },
    {
        "author": "陈琦",
        "paragraphs": [
            "太白休愁横阁暝，少陵剩赋浣花春。",
            "金沙银铄巴中路，绿水红莲幕下宾。"
        ],
        "title": "送行诗",
        "id": "d891de92-d8a4-4afd-80a5-d6086908de2b"
    },
    {
        "author": "陈琦",
        "paragraphs": [
            "水色山光面面开，干坤牢落此孤台。",
            "寒烟老屋巢沙燕，春雨残碑卧石苔。",
            "千载英风今可想，八州奇梦旧传来。",
            "輶车吊古增惆怅，重为先生辟草莱。"
        ],
        "title": "读书台",
        "id": "38cb846f-9f4d-4529-a588-2690cedd80d9"
    },
    {
        "author": "罗愿",
        "paragraphs": [
            "过黎阳而遂西兮，烦嘉友之临饯。",
            "道踌躇而屡顾兮，忽背驰而不可挽。",
            "幸介弟之勤我兮，守权舆其益坚。",
            "人情岂其恶逸兮，虑我脩涂之易倦。",
            "粲高原与平隰兮，冰雪凛其同践。",
            "山负石以当迳兮，泥飞屐以相溅。",
            "喜招招以卬涉兮，又风涛之交战。",
            "几四载之皆乘兮，初不悟其巳远。",
            "亦既降乎庐阜兮，县尹告以舟办。",
            "谋不主于云梦兮，果若大江之为限。",
            "分渚陆之异遵兮，弟亦曰予将返。",
            "试往阅于千帆兮，前车近其当鉴。",
            "挟忠信以临深兮，犹一觇而色变。",
            "爱我者于是而委去兮，吾然后知所恃之惟天。",
            "宁戒惧之遂忘兮，托命于南公之鸡犬。",
            "舍亲戚与坟墓兮，初岂以易刍豢。",
            "抑甚珍其所怀兮，每欲弃置而未忍。",
            "行四方以经营兮，膂力犹幸其可勉。",
            "荆又用武之国兮，庶几少施乎吾辩。",
            "至天性之燥湿兮，盖终身陋巷而不厌。",
            "非将老无闻之为病兮，且安往而不乐其贫贱。",
            "独夫人之信此兮，跂予望之而不之见。",
            "秋兰何时其可致兮，聊以报乎足茧。"
        ],
        "title": "寄远辞",
        "id": "03808014-1b7c-4376-9344-dffb16322e2b"
    },
    {
        "author": "罗愿",
        "paragraphs": [
            "浙水带天邑，于今如涧瀍。",
            "言从发源处，直到行阙前。",
            "使君仪曹郎，省闱早周旋。",
            "一行领辅郡，奏课十郡先。",
            "是时新雨余，纵缆惊号蝉。",
            "长河无六月，解带风中眠。",
            "乌羽动林莽，马门纳云烟。",
            "村村老农出，寒女一笑嫣。",
            "共谈两岁乐，米粮不论钱。",
            "今日见使君，使君正当年。",
            "还能持节来，莫作长弃捐。",
            "再拜不可留，鼓声催发船。",
            "嗟我寄枌社，弟兄辱知怜。",
            "宦游适四方，从公倘非难。",
            "农人寔怀土，欲见无由缘。",
            "唯因足襦袴，长说使君贤。"
        ],
        "title": "送新安守陈郎中赴阙",
        "id": "ca987551-ca95-4a36-993a-edf19b482f8c"
    },
    {
        "author": "罗愿",
        "paragraphs": [
            "许嫁女始字，昔人良所钦。",
            "此身有所属，安得强委禽。",
            "嗟哉乃翁愚，弃盟欲重寻。",
            "死生还复合，世谓遂初心。",
            "谁知彼寒女，义烈动芳襟。",
            "顷来已一惭，厚愧方在今。",
            "正性不负物，临流殒千金。",
            "我来吊丛祠，目眩寒潭深。",
            "凄凉一川上，行客闻知音。"
        ],
        "title": "题贤女铺",
        "id": "c24d387e-c60b-45af-8b42-958c99fb0a5a"
    },
    {
        "author": "罗愿",
        "paragraphs": [
            "凌晨登鬰孤，南走韶阳道。",
            "封疆有申画，山川本怀抱。",
            "公行度塞岭，残雪故未扫。",
            "高情无南北，反谓兹山小。",
            "顷来我尝游，亦觉山媚好。",
            "前贤困远谪，我辈得幽讨。",
            "两崖瞻欲眩，数树攀且绕。",
            "想公哦新诗，千骑转林杪。",
            "衙冠候颜色，约束军声悄。",
            "韶阳古名郡，四十专城早。",
            "重华已千岁，苍石在云表。",
            "鱼龙舞幽壑，遗韵盖可攷。",
            "以兹供抚玩，或可荐寿考。",
            "公余亦时饮，未用绝芳醥。",
            "行行布恩惠，正直神所保。"
        ],
        "title": "梁寺丞见示过岭新作",
        "id": "62625be0-1a69-4ae3-a622-5bf6ab8f4d31"
    },
    {
        "author": "罗愿",
        "paragraphs": [
            "去国二千里，叱驭良已勤。",
            "到官一百日，啜菽念所欣。",
            "使君岂常流，早岁承华勋。",
            "螭首有故步，天香带余熏。",
            "时清省谏纸，符竹亦再分。",
            "属者寇虽除，遗民尚惊尘。",
            "公来钤江右，喜气感三军。",
            "下担见施设，果苏彫瘵群。",
            "天姿夙已高，况复勇所闻。",
            "属县但期约，讼庭无放纷。",
            "村团不识吏，处处饱羹芹。",
            "生女戒勿怒，减输劝其耘。",
            "惠术颇次第，归心已乡枌。",
            "小子谬从师，颇尝侍朝曛。",
            "从容进逢掖，惨淡立红裙。",
            "中坐要娱客，所陈金石文。",
            "行装遂如此，何以充栋棼。",
            "人事与天意，嗟予岂须云。",
            "来携谏坡雨，去开崆山云。",
            "多公能摧刚，圣虑已策勋。",
            "行藏吾有命，所愿不忘君。"
        ],
        "title": "送赣州守施司谏奉祠归吴兴",
        "id": "10d17123-93be-4829-9fb8-0f46c4593058"
    },
    {
        "author": "罗愿",
        "paragraphs": [
            "峨峨鬰孤台，下有十万家。",
            "喧呼隘城阙，恋此明使车。",
            "忆公初来时，狂狡啸以譁。",
            "主将失节度，玉音为咨嗟。",
            "一朝出明郎，绣衣对高牙。",
            "持斧自天下，荒山走矛叉。",
            "光腾将星魄，枉矢失惊蛇。",
            "氛雾果尽廓，十州再桑麻。",
            "恩令撰中祕，天笔有褒嘉。",
            "辛氏世多贤，一姓古所夸。",
            "太史善箴阙，伊川知辞华。",
            "谁欤立军门，杖节来要遮。",
            "亦有救折槛，叩头当殿衙。",
            "英风杂文武，公独可肩差。",
            "佩玦善断割，挥毫绝纷葩。",
            "时时有纵舍，惠利亦已遐。",
            "京西故畿甸，傍塞闻悲笳。",
            "明时资餽餫，岂减汉褒斜。",
            "勿云易使耳，重地探荆巴。",
            "三节萃一握，眷心良有加。",
            "古来居此人，爱国肯雄夸。",
            "羊祜保至信，陶公戒其奢。",
            "安边有成略，此道未全赊。",
            "公今有才气，功名安可涯。",
            "愿低湖海豪，磨砻益无瑕。",
            "凌烟果何晚，犹有发如鸦。"
        ],
        "title": "送辛殿撰自江西提刑移京西漕",
        "id": "3179104c-c71a-4169-99e6-ee0e84d7989c"
    },
    {
        "author": "罗愿",
        "paragraphs": [
            "君不见菊潭之水饮可仙，酒旗五星空在天。",
            "此江縠纹更奇绝，投以曲米清如泉。",
            "分甘正拟供低唱，要筑糟台须大匠。",
            "诗人便欲醉千日，欢伯仅堪陪一饷。",
            "曰予此乐未知之，独爱为瓶居井湄。",
            "因君饮兴亦浩荡，梦随骖驾觞瑶池。",
            "昔贤酒尽孤长吸，大似竹枯还欲沥。",
            "明朝秀句传满城，笑指空樽卧墙壁。"
        ],
        "title": "和汪伯虞求酒",
        "id": "f066541c-e40c-4d00-9796-d24cdfb4b410"
    },
    {
        "author": "罗愿",
        "paragraphs": [
            "天意欲为雨，川云出相望。",
            "明时揽俊乂，所立固无方。",
            "少小讽二南，美此江汉乡。",
            "猥当兴能职，首辟较艺场。",
            "群儒悦宽简，浩荡出文章。",
            "方观纵壑鱼，忽作抟风翔。",
            "此去升礼闱，旋当对殿廊。",
            "忠言动明主，家国有辉光。"
        ],
        "title": "鹿鸣燕礼成贻解元诸友并呈通判寺簿兄及众同官五首  其一",
        "id": "8915bc52-c48a-4d11-9bc6-1b3969791c93"
    },
    {
        "author": "罗愿",
        "paragraphs": [
            "鹿鸣首宵雅，义取好贤深。",
            "寥寥疑莫续，工席有遗音。",
            "诗言君臣间，不以位相临。",
            "如禽食苹水，有酒方共斟。",
            "从容陈所好，亦复有鸣琴。",
            "庶使峨冠者，洋洋动其心。",
            "愿言解子褐，结绶贯华簪。",
            "真心有相感，千载岂殊今。"
        ],
        "title": "鹿鸣燕礼成贻解元诸友并呈通判寺簿兄及众同官五首  其二",
        "id": "88d2f5af-04ca-4c99-ae48-7923ab9e2263"
    },
    {
        "author": "罗愿",
        "paragraphs": [
            "昔在冯当世，起家冠伦魁。",
            "天衢跃群龙，转见绝足才。",
            "驰誉塞四海，致身近三台。",
            "凄凉城东宅，岁晚就蒿莱。",
            "古来用武地，编简委尘埃。",
            "每见儒冠喜，况逢贤路开。",
            "祝君如冯公，决科亦崔嵬。",
            "终身可师法，正复在轲回。"
        ],
        "title": "鹿鸣燕礼成贻解元诸友并呈通判寺簿兄及众同官五首  其三",
        "id": "d0612c8e-f7ba-4207-8c79-dd8396b5a680"
    },
    {
        "author": "罗愿",
        "paragraphs": [
            "任子众所许，一鸣居上头。",
            "王高两县来，选拔皆其尤。",
            "里行张可贵，月书苏屡优。",
            "向来丁与虞，颇从别驾游。",
            "嗟我爱群才，不间薪与槱。",
            "既为得者喜，岂忘欲旁搜。",
            "鼓箧五百家，要皆儒者流。",
            "相期作邹鲁，过是我何求。"
        ],
        "title": "鹿鸣燕礼成贻解元诸友并呈通判寺簿兄及众同官五首  其四",
        "id": "b8fff308-1098-48ac-a7ea-660995579a22"
    },
    {
        "author": "罗愿",
        "paragraphs": [
            "士有未就驾，郡守身劝之。",
            "君观汉诏中，有此勤恳词。",
            "由来贤俊人，出处每委蛇。",
            "譬彼未嫁女，深闺秀容姿。",
            "施衿有所适，婉娈终自持。",
            "汉俗尚如此，前世当可知。",
            "勉哉策名者，不但好爵縻。",
            "君臣有明义，行矣方自兹。",
            "惟当秉高节，长副此心期。"
        ],
        "title": "鹿鸣燕礼成贻解元诸友并呈通判寺簿兄及众同官五首  其五",
        "id": "2f8122ac-bac0-48d8-a28a-d144c98353d3"
    },
    {
        "author": "罗愿",
        "paragraphs": [
            "班嗣不借书，刘棻真好事。",
            "惭君辍汉简，畀我充口耳。",
            "胡为有牵联，苍石乃遭刵。",
            "平生任公子，百犗供钓饵。",
            "坐令天壤间，厌此江海味。",
            "君今效清癯，我更觉软美。",
            "挟书拟从游，梦到沙头市。"
        ],
        "title": "酬任察推惠石耳之作",
        "id": "834ed341-9e77-41b8-a3ba-ce47377aa880"
    },
    {
        "author": "罗愿",
        "paragraphs": [
            "江汉之会，中具五民。",
            "见异而迁，乃丧厥真。",
            "相彼樊山，我行所因。",
            "有闲其壤，问彼居人。",
            "方时清明，家自为稷。",
            "其薮其浸，其动其植。",
            "孰为使民，有田不穑。",
            "亦惟蒲鱼，恃此鲜食。",
            "岁运周回，景躔西陆。",
            "帝籍重开，天颜逾穆。",
            "耕事将起，毋荒游逐。",
            "凡我农官，戒民宜宿。",
            "戒民伊何，美成在久。",
            "譬彼射侯，则求其耦。",
            "驱率慵堕，转缘南亩。",
            "数耘疾收，在而心手。",
            "农亦有书，匪藏金匮。",
            "盍耕如莘，盍馌如冀。",
            "桑荫清好，浊醪日至。",
            "已勤而食，则无所愧。",
            "勿谓此州，远连边鄙。",
            "我疆西北，尽其四履。",
            "风雨顺时，日星循轨。",
            "屡丰作颂，以致归美。"
        ],
        "title": "酬寺簿劝农追和渊明见贻",
        "id": "9d82e157-1080-4de8-88bb-c32508b86b6b"
    },
    {
        "author": "罗愿",
        "paragraphs": [
            "国有四民，各分一职。",
            "农次于士，盖尊稼穑。",
            "日出当作，日入乃息。",
            "用天分地，以足衣食。",
            "菖叶初生，于是始耕。",
            "务限既入，农事转急。",
            "禾当播种，乘雨接湿。",
            "高田大豆，榆荚为候。",
            "三月区处，油麻穄黍。",
            "时当警窃，图葺墙宇。",
            "蚕沙麦种，四月收贮。",
            "开渠决窦，以待暴雨。",
            "月建在午，秧苗入土。",
            "女工织作，三伏炎暑。",
            "七月芟草，烧治荒田。",
            "大麦小麦，上戊社前。",
            "禾欲上场，九月涂仓。",
            "缉绩布缕，十月多霜。",
            "冬至埋谷，预试五种。",
            "不宜者轻，宜者则重。",
            "腊月粪地，治碓雕桑。",
            "脩治农器，向春则忙。",
            "四时之务，展转相寻。",
            "既有常产，当有常心。",
            "鸡豚兼蓄，枣栗成林。",
            "我念此州，土多冒占。",
            "纷纷刬请，扰扰定验。",
            "雨泽空过，失天之时。",
            "生意不发，失地之脂。",
            "身力不出，枉堕四肢。",
            "于私无益，于官亦亏。",
            "耕既不深，难行根脉。",
            "耘既不勤，众草之宅。",
            "粪若不施，谷不精泽。",
            "收若不速，风雨狼藉。",
            "若能开垦，处处良田。",
            "若能灌溉，岁岁丰年。",
            "古来开亩，广尺深尺。",
            "长亩三条，于中种植。",
            "渐锄陇草，爬土亩中。",
            "苗根日深，耐旱与风。",
            "又有区种，与亩不同。",
            "方深六寸，种禾一丛。",
            "七寸一区，匀如棋局。",
            "区收三升，亩号百斛。",
            "用力既到，所收亦多。",
            "比之漫撒，效验如何。",
            "凡苗之长，全在粪壤。",
            "器欲巧便，牛须肥健。",
            "其或无牛，以人牵犁。",
            "彼此换工，惟在心齐。",
            "游手浮堕，讥笑父祖。",
            "一时之逸，终身之苦。",
            "稍识文字，莫弄官方。",
            "暂然得理，不可为常。",
            "劝尔保身，孝谨无辱。",
            "劝尔居家，省俭常足。",
            "兄弟同心，勿营私曲。",
            "年丰感谢，休厌米谷。",
            "官租未送，莫尝酒肉。",
            "不寻闲事，门户清肃。",
            "粗然不阙，教子习读。",
            "渐入士类，光庇宗族。",
            "岁时礼节，亲隣往复。",
            "孙曾济济，所谓受福。",
            "古有茅容，鸡供母馔。",
            "自将野菜，与客同饭。",
            "张氏九世，同居相爱。",
            "官家亲问，写忍以对。",
            "郄公贫馁，甥姪孤遗。",
            "饭藏两颊，以活两儿。",
            "王丹在乡，亲行农野。",
            "多载酒肴，劝赏勤者。",
            "前贤所为，可以为师。",
            "美哉农者，国之良民。",
            "直道本业，必养其亲。",
            "奸未必富，拙未必贫。",
            "地道无穷，天有冬春。",
            "筋力在己，日用日新。",
            "俯仰求人，莫如求身。"
        ],
        "title": "鄂州劝农",
        "id": "68ebcfd8-3792-430b-b718-533c7425e6fd"
    },
    {
        "author": "罗愿",
        "paragraphs": [
            "节物重阳后，风烟庾岭头。",
            "休论梅子雨，才度菊花秋。",
            "翠壁堪横绝，幽亭劝小留。",
            "谋生兄弟拙，一一傍南州。"
        ],
        "title": "望梅亭",
        "id": "d5ca6493-9e17-4bc9-8b3a-2e979d798c07"
    },
    {
        "author": "罗愿",
        "paragraphs": [
            "题舆才赴日边程，便拥油幢镇列城。",
            "地望素高唐五管，人才今似汉三明。",
            "时清市骏非无意，岁晏逢花好寄声。",
            "太学英名湖海气，此行持论要平平。"
        ],
        "title": "送邕州吴使君",
        "id": "576e14e0-27dd-4832-ad57-1c1363c630e7"
    },
    {
        "author": "罗愿",
        "paragraphs": [
            "华堂清旷隔喧卑，户外春残绿满枝。",
            "好鸟窥簷时下啄，有人燕坐独支颐。"
        ],
        "title": "日涉园次韵五首 虚静堂",
        "id": "595fbfb2-d5a1-43cd-961f-acd033f990af"
    },
    {
        "author": "罗愿",
        "paragraphs": [
            "世间谁号最闲忙，强健收身意自凉。",
            "春去扫花时汲井，客来剪韭旋炊粱。"
        ],
        "title": "日涉园次韵五首 息斋",
        "id": "aa5e0de4-f14f-410b-b691-03001aa348a3"
    },
    {
        "author": "罗愿",
        "paragraphs": [
            "丹枝近岁出深宫，合向严宸伴晚枫。",
            "珍重幽轩无俗物，月中根墢日边红。"
        ],
        "title": "日涉园次韵五首 丹桂轩",
        "id": "74ecfd0c-e14c-4bc2-b18c-c0b2146ba76f"
    },
    {
        "author": "罗愿",
        "paragraphs": [
            "巖下才经昨夜雷，风炉瓦鼎一时来。",
            "便将槐火煎巖溜，听作松风万壑回。"
        ],
        "title": "日涉园次韵五首 茶巖",
        "id": "e5a3cb67-4f37-4cad-95df-7548aa85e7d2"
    },
    {
        "author": "罗愿",
        "paragraphs": [
            "山中果树略扶疎，炎帝经中未尽书。",
            "闻道木瓜红胜颊，露枝云叶缀华琚。"
        ],
        "title": "日涉园次韵五首 木瓜坞",
        "id": "b8f61448-7e81-4f31-9f98-01cd9347fae1"
    },
    {
        "author": "罗愿",
        "paragraphs": [
            "籍甚王文度，同侪意自亲。",
            "方舟能送我，别驾苦劳人。",
            "属县应如律，山田向食新。",
            "荷花开几许，老子旧凝神。"
        ],
        "title": "奉寄交代通守王兄兼简胡君二首  其一",
        "id": "2b122e9d-85c7-4294-9d68-b2ececebfb10"
    },
    {
        "author": "罗愿",
        "paragraphs": [
            "有客才相识，乖离又许时。",
            "不愁蓬转远，独恨盖倾迟。",
            "卑薄江南地，青冥岁晚期。",
            "宦游妨意气，直恐负君诗。"
        ],
        "title": "奉寄交代通守王兄兼简胡君二首  其二",
        "id": "a76b47cf-e14c-4d35-972b-3f5df9136022"
    },
    {
        "author": "罗愿",
        "paragraphs": [
            "华屋成来有几年，名因耆旧里中传。",
            "未容极口论臧否，正欲虚心到圣贤。",
            "室有图书人自好，门多车马地还偏。",
            "邕州健笔人争诵，姓字从今到日边。"
        ],
        "title": "题汪氏尊己堂",
        "id": "edfd82d5-4fe6-47e2-90c5-b626c48c8f14"
    },
    {
        "author": "罗愿",
        "paragraphs": [
            "奏事何能补帝聪，流年早已付天公。",
            "旧闻双剑沦波底，忽有三刀入梦中。",
            "首出诗文为我贺，多惭忧乐与人同。",
            "如君孝友天应报，飞鹤那应久在笼。"
        ],
        "title": "次韵楚觉先见赠",
        "id": "dd26a38f-72e5-45a4-8ec4-b540918b4490"
    },
    {
        "author": "罗愿",
        "paragraphs": [
            "冠盖追随寂寞滨，绝甘宽我未闲身。",
            "古来把酒持螯者，便作风流一世人。"
        ],
        "title": "闻寺簿燕客因以酒蟹送似有诗见及次韵二首  其一",
        "id": "285a64f2-4aa3-41e3-b95b-138635239bac"
    },
    {
        "author": "罗愿",
        "paragraphs": [
            "此物湖乡价不论，带糟聊遣荐芳樽。",
            "梦魂忽去浮清霅，唤拨渔舟傍马门。"
        ],
        "title": "闻寺簿燕客因以酒蟹送似有诗见及次韵二首  其二",
        "id": "a699b533-a6da-4531-aba7-a10da38d7340"
    },
    {
        "author": "罗愿",
        "paragraphs": [
            "别驾游心到古初，时将前辈警公余。",
            "异时治行传青史，名字牵联倘得书。"
        ],
        "title": "酬寺簿录示胡康侯戒明仲治郡遗训",
        "id": "a8d5b554-e67a-4d6c-93a3-1c904b206f06"
    },
    {
        "author": "罗愿",
        "paragraphs": [
            "郫令风流太史家，早知抹莉有奇葩。",
            "生嫌众色空尘滓，遍阅余香见等差。",
            "多谢珠玑来坐右，好将根墢到天涯。",
            "蜀江红紫纷披后，初看东南第一花。"
        ],
        "title": "奉酬李叔勤知县觅抹莉花栽长句",
        "id": "221f9254-667f-4a92-9fb0-ced797695e44"
    },
    {
        "author": "罗愿",
        "paragraphs": [
            "蓄纳深无际，凭临势易高。",
            "青春关气象，白日散风涛。",
            "有野张轩乐，何人续楚骚。",
            "古来川浸在，闲却汉阴槹。"
        ],
        "tags": [
            "岳阳楼"
        ],
        "title": "次韵酬通判刘兄岳阳楼见怀二首  其一",
        "id": "2f3149eb-4f2e-465e-bb44-046ca4f0c32b"
    },
    {
        "author": "罗愿",
        "paragraphs": [
            "鱼龙掀舞后，渺莽记空庭。",
            "地带三苗阔，山传二女灵。",
            "客怀光水月，诗笔妙丹青。",
            "少作扬雄悔，惟思草一经。"
        ],
        "tags": [
            "岳阳楼"
        ],
        "title": "次韵酬通判刘兄岳阳楼见怀二首  其二",
        "id": "ad1ba6f1-3882-4f2f-860a-df5c74c9e39c"
    },
    {
        "author": "罗愿",
        "paragraphs": [
            "质明帨洗动轻漪，礼殿巍巍百世师。",
            "伏几亲瞻古人象，陪祠颇杂汉官仪。",
            "诗书自可谋元帅，俎豆何妨示小儿。",
            "春服咏归千古意，只今童冠可无诗。"
        ],
        "title": "次韵和子澄春祠先圣律诗",
        "id": "cfd7790b-5f9e-4ef0-9cb3-7bc2f4944af2"
    },
    {
        "author": "罗愿",
        "paragraphs": [
            "素餐深觉愧涟漪，后稷勾龙实吏师。",
            "平土至今犹有頼，配天在昔盖多仪。",
            "操豚底用勤巫祝，饷黍行看媚妇儿。",
            "海内和平颂声作，登歌还有载芟诗。"
        ],
        "title": "春社礼成借用寺簿释奠诗韵呈诸同官",
        "id": "ae7ab90e-feb7-4f9f-9c7f-59d22af715fc"
    },
    {
        "author": "罗愿",
        "paragraphs": [
            "湖边飞盖欲谁同，治行人思旧弱翁。",
            "行乐未饶溱水女，咏归应有舞雩童。",
            "闽山影浸烟云动，沧海潮连浦溆空。",
            "欲识元侯疏凿意，君王勤俭正卑宫。"
        ],
        "title": "福州赵侍郎开城西古湖以溉田既成冀得致政丞相福公一临于是有唱和之篇二首  其一",
        "id": "19b9387f-3181-4bff-ba7a-1322a31cc5e3"
    },
    {
        "author": "罗愿",
        "paragraphs": [
            "南方春早冻先融，荷臿趋时小异同。",
            "要使齐民知水利，亦如前哲变文风。",
            "四时镜浄登临美，万顷云垂灌溉通。",
            "嗟我一麾江汉上，慨然歆叹似南丰。"
        ],
        "title": "福州赵侍郎开城西古湖以溉田既成冀得致政丞相福公一临于是有唱和之篇二首  其二",
        "id": "8c66d015-fc2e-4e1d-9099-0e5f9f29881d"
    },
    {
        "author": "罗愿",
        "paragraphs": [
            "坐对崆峒帅府开，尚书元是济川材。",
            "才看剑履从天下，倏见旌旗照海来。",
            "兵卫半年虚抱戟，公堂今日共衔杯。",
            "文昌暂照东南地，已觉光辉近上台。"
        ],
        "title": "宴留尚书致语口号",
        "id": "d3c01ab1-e226-4fe8-b255-395617ddda82"
    },
    {
        "author": "罗愿",
        "paragraphs": [
            "老照轩前翠已空，却惊嘉树巧玲珑。",
            "幽芬自出禅枝外，圆相长标法窟中。",
            "过客莫辞三宿恋，道人已费十年工。",
            "要须共结团栾坐，赏尽清秋面面风。"
        ],
        "title": "题木犀",
        "id": "d74119e5-7099-4429-8afe-498c9282b0ce"
    },
    {
        "author": "唐仲友",
        "paragraphs": [
            "占胜地，胜地难摹写。",
            "二水护城闉，千山带林野。",
            "山林鬰苍苍，千里遥相望。",
            "括苍转晓色，九峰含夕阳。",
            "危栏压雉堞，嘉名寄文章。",
            "阴晴阅变态，昼夜无故常。",
            "郊平涨潦渺沧溟，渚回澄波萦素练。",
            "霁后遥岑历历分，雾中叠嶂濛濛见。",
            "增远目兮双明，含清辉兮四面。",
            "奉分星之肸蠁，切宸居之眩转。",
            "邦人来此意以恭，客子临之游欲倦。",
            "神莫睹，敬先通。",
            "言有尽，兴无穷。",
            "烟笼野以浮碧，浪射霞而涌红。",
            "连赤松之佳气，过三洞之罡风。",
            "仰层阁而跂翼，俯浮梁而卧虹。",
            "数征帆而引兴，瞻倦翼而省躬。",
            "接絃歌之盈耳，震鼓角之凌空。",
            "洪钟发天半，清磬入云中。",
            "英灵降神异，膏腴生物丰。",
            "清绝兹楼景，佳哉冠江东。"
        ],
        "title": "续八咏 双溪占胜地",
        "id": "31a3426c-8dd0-43f6-a122-650d94e835b0"
    },
    {
        "author": "唐仲友",
        "paragraphs": [
            "掞英词，英词有微意。",
            "怀章恋双阙，吟情深六义。",
            "秋月清可依，春风惠无私。",
            "草桐感霜露，鸿鹤伤羽仪。",
            "解玉佩，去朝会，驾朱旛，张皂盖。",
            "张盖非不荣，解佩难为情。",
            "青緺矫浊侈，锦帐怀休明。",
            "邦衣未容褫，况值佳山水。",
            "时来一登临，清旷豁千里。",
            "既为兹土愁，复云兹土美。",
            "揖林壑，俯清沦，摛锦绣，歌阳春。",
            "天球鸣兮朱絃奏，朱絃奏兮玉律新。",
            "灵均渊源，建安风度。",
            "参众体于柏梁，接遗声于楚赋。",
            "值重光，叹盈缺。",
            "曳长裾，怀散聚。",
            "想西园兮不复游，典南尉兮未能去。",
            "薄淮阳之见疎，幸浮邱而来顾。",
            "非流落以为患，谅热中而怨慕。",
            "景入咏以增辉，诗因楼而得趣。",
            "嗟暗投于拙目，指微瑕于宝璐。",
            "高文一何寥，绝境亦难遇。",
            "子期久云亡，蚍蜉祇撼树。"
        ],
        "title": "续八咏 八咏掞英词",
        "id": "ba13cc21-1455-42c0-ad07-65f3a6726553"
    },
    {
        "author": "唐仲友",
        "paragraphs": [
            "增旧观，旧观已云美。",
            "栋宇未翬飞，贤侯为兴起。",
            "昔时兮清赏，昔日兮清文。",
            "挥絃兮归雁，隠几兮浮云。",
            "八篇合绮丽，万古垂芳芬。",
            "鹤归城郭幸未改，人去典型犹得闻。",
            "风流兮代变，城隅兮势逼。",
            "故蹟兮溪山，灵祠兮门阈。",
            "凑香火于庶繁，局宇宙于褊侧。",
            "惜经度于无地，厌往来于如织。",
            "重旧贯于改作，付流年于未极。",
            "负吟咏之高名，起登眺之太息。",
            "侯至怀古贤，民乐值丰年。",
            "谋始规模壮，竞辰旌旆迁。",
            "落成駴不日，面势快瞻前。",
            "昔人应有待，神交臭兰茝。",
            "泪碑忽已新，革带俨如在。",
            "当时屈望郎，此意属真宰。",
            "楼高兮山远，野旷兮水长。",
            "冥冥兮鸿翼，渺渺兮鸥行。",
            "客至有永日，诗成无短章。",
            "见闻靡不逮，名实非自彰。",
            "隆昌七百载，作者永相望。"
        ],
        "title": "续八咏 千年增旧观",
        "id": "aa4f6484-dedd-4b32-b0ed-f557757db34a"
    },
    {
        "author": "唐仲友",
        "paragraphs": [
            "出新奇，新奇震吴越。",
            "经营得要领，呈露入轩闼。",
            "迢迢括苍山，虬龙南北环。",
            "中含七邑壤，下注溪流湾。",
            "昔楼已据胜，今楼与名称。",
            "东西倍轩豁，高下增比兴。",
            "极目送朝宗，目穷波未穷。",
            "万里出寸碧，千里来雄风。",
            "地迥月偏蚤，草绵心易忡。",
            "窗影射朝白，簷牙留晚红。",
            "村村辨回互，树树分玲珑。",
            "长烟低抹岸，远水浄涵空。",
            "云间无迅翼，天末识归篷。",
            "轮奂覩新作，邦人胡不乐。",
            "憧憧绝纷扰，寂寂宜淡泊。",
            "溪响答棋声，云影入杯酌。",
            "守澄心自知，客至意亦宜。",
            "哦诗句易得，凭槛坐忘疲。",
            "垂名千古地，一朝风景异。",
            "楹桷压闾阎，邱壑输胸次。",
            "清游未渠央，吾民那可忘。",
            "词章贲高阁，前后两甘棠。"
        ],
        "title": "续八咏 万象出新奇",
        "id": "122e43b3-91fa-41e1-83cd-9a01b1e6bd7b"
    },
    {
        "author": "唐仲友",
        "paragraphs": [
            "春偏丽，偏丽两溪湄。",
            "三农喜趋事，万物欣逢时。",
            "伊吾土之洵乐，勤𤱶亩之东作。",
            "弥陇麦之旷望，遍水田之疏瀹。",
            "抽新绿之桑麻，换柔青之林薄。",
            "林薄初迁鶑，郊原膏泽晴。",
            "园花张锦烂，隄柳弄丝轻。",
            "落梅吹香尽，芳草连天生。",
            "游人自适意，客子偏伤情。",
            "韶华忽云暮，簷楹乱飞絮。",
            "南浦绿波澜，秀野深烟雾。",
            "鱼肥隠钓舟，沙煖多翘鹭。",
            "红残少踏青，日落喧竞渡。",
            "翩翩来去燕，芳洲啣泥便。",
            "弱羽度高城，斜拂微和扇。",
            "物态皆光辉，凭高自忘归。",
            "轻雷送夜雨，江色含朝晖。",
            "俗厚异观洧，服成思浴沂。",
            "所幸疠不作，但愿年无饥。",
            "宽书已屡下，宣布关深机。"
        ],
        "title": "续八咏 迟日春偏丽",
        "id": "0df4e8c1-efeb-4096-a521-5705fb1df181"
    },
    {
        "author": "唐仲友",
        "paragraphs": [
            "夏更宜，更宜倚栏客。",
            "扇化养之清微，布丰美之涧泽。",
            "空翠幄之桑柘，涨黄云之麰麦。",
            "扫园囿之落红，溢𤱶浍之疎白。",
            "亘东西之入望，固高下之无择。",
            "响缫车于林野，度牧笛于阡陌。",
            "消永昼于尊罍，散轻暑于絺绤。",
            "嘉宾可以娱，尘襟可以释。",
            "俯槛草芊芊，怀人情脉脉。",
            "黄梅熟兮大霔，洪涛涨兮古渡。",
            "前渚长兮长已没，浮梁断兮断无路。",
            "驻征客之行舟，失远村之芳树。",
            "望青林之济溺，虑黄帕之为蠹。",
            "浪汹涌而未息，云冥濛而犹固。",
            "幸学海不为远，忽安流已如故。",
            "赤日照奇峰，绝壑召神龙。",
            "奔雷过车响，急雨跳珠容。",
            "为霖利已溥，泼墨收无踪。",
            "微凉入殿阁，朝爽开心胸。",
            "高明可居君莫厌，变化莫测吟可供。"
        ],
        "title": "续八咏 薰风夏更宜",
        "id": "dbb24482-91fc-46c8-a140-1a4355281c4d"
    },
    {
        "author": "唐仲友",
        "paragraphs": [
            "月皎皎，皎皎飞明镜。",
            "涤风露以孤高，照溪山而清静。",
            "协二气之金精，肃万物之西成。",
            "卷云衢之点缀，廓天路之澄清。",
            "扫埃𡏖于玉宇，流沆瀣于金茎。",
            "汎林光于远野，转簷影于高城。",
            "荡金蛇兮深浪涌，浸玉兔兮长滩平。",
            "射潜渊兮鱼龙动，冷巢栖兮乌鹊惊。",
            "在冰壶兮心腑快，吸琼华兮毛骨轻。",
            "念远人兮怀塞北，依末光兮思承明。",
            "颢气分深浅，素魄有亏盈。",
            "桥成牛女渡，日沈河汉倾。",
            "光辉半八月，忧乐殊羣情。",
            "肃肃渐寒色，远雁向南征。",
            "此景皆奇绝，兹地独峥嵘。",
            "当午夜之寥閴，带远烟之蒙幂。",
            "认遥山于微微，分近树于历历。",
            "急捣衣之寒砧，引泊舟之横笛。",
            "繄赏心之难并，对兹焉真无敌。",
            "佳人兮怀哉，参已横兮归去来。"
        ],
        "title": "续八咏 秋空月皎皎",
        "id": "b3b19bd6-7ca1-47c3-ad2a-2127c4ca4987"
    },
    {
        "author": "唐仲友",
        "paragraphs": [
            "雪垂垂，迥野望中奇。",
            "冥迷一色混，琢镂万般宜。",
            "严风初作意，爱日为收曦。",
            "千山淡若惨，万壑冻无姿。",
            "同云忽沍合，飞絮渐分披。",
            "漫天历乱落，洒槛横斜吹。",
            "粉浸两溪浪，琼削千林枝。",
            "素虬桥枕渚，冰柱瓦流澌。",
            "田种皆雍伯，絃绝非子期。",
            "沙头雁影灭，城角鸟声悲。",
            "烟孤辨村墅，天沈迷酒旗。",
            "爱登楼之纵目，忘起粟之侵肌。",
            "忽愁容以暂开，漏朝晖之照瞩。",
            "射积素之峰岭，认微波之溪谷。",
            "灿垂簷之明珠，烂开府之羣玉。",
            "凛暮寒而复凝，洒夜声而相续。",
            "靓开阖以多端，玩朝昏而未足。",
            "孤松气独刚，百谷土增沃。",
            "积阴那可久，见睍深所欲。",
            "白雪与阳春，愿赓郢中曲。"
        ],
        "title": "续八咏 冬野雪垂垂",
        "id": "f3c3fdcb-9f26-451b-b20e-86df4bf33041"
    },
    {
        "author": "唐仲友",
        "paragraphs": [
            "篮舆东出雨初收，众山卷雾奔苍虬。",
            "麦田濛濛连千畴，去年见种今见秋。",
            "农家椀大即快活，使君不去能无羞。",
            "春光欲尽谁挽留，千林薿薿新绿柔。",
            "桐花远近淡无色，自开自落那关愁。",
            "洞天为我暂晴霁，使我蜡屐穷冥搜。",
            "天门发秀万马下，水口离立羣峰稠。",
            "瀑泉对面泻绝壁，宝剑却倚丹凤楼。",
            "溪声喷薄雷震动，石色古怪神剜锼。",
            "洞门谽谺风飕飕，香炉峰下蛟龙湫。",
            "中峰特秀小为贵，左右旌节森戈矛。",
            "几时秘奥一日覩，谈笑指示君知不。",
            "精庐但欲占胜处，专事栋宇非良谋。",
            "飞阁跨水纳佳气，突兀堂殿居上头。",
            "轩窗高下有奇致，洗涤肺腑明双眸。",
            "我将于此栖羽流，凤笙鹤驾应来游。",
            "丹成一举凌九州，下视浊世如浮沤。",
            "灵祠款谒路阻修，层巖曲涧邃且幽。",
            "经营轮奂亦未就，挥金助尔何须求。",
            "晚云漠漠鸣雨鸠，仆痡泥滑吾欲休。",
            "虹桥列炬促归骑，城鼓已报初更筹。",
            "追攀别乘聊复尔，乘兴何如王子猷。",
            "习池不为倒载去，儿童不用拍手拦街讴。"
        ],
        "title": "游盖竹山",
        "id": "d1877b73-6bee-419b-ac78-e9bdeb3debad"
    },
    {
        "author": "唐仲友",
        "paragraphs": [
            "流泉在石上，细路在石下。",
            "天宇闭复开，竹树邃而雅。",
            "我来不值桂壑风，月寒病骨艰迎逢。",
            "野田午后爱日烘，杖藜扶去穿谾豅。",
            "霜清水落石正瘦，落叶拥径行龙钟。",
            "决流作瀑飞短虹，小阁踞坐尘虑空。",
            "萧然一笑出山去，回首峻壁纷青红。"
        ],
        "title": "石洞",
        "id": "4844c71b-3ae2-464a-a1a8-98cca79ca5c6"
    },
    {
        "author": "唐仲友",
        "paragraphs": [
            "木杪出危阁，轩窗罗翠屏。",
            "更须登石望，欲尽远山青。"
        ],
        "title": "云峰院",
        "id": "325e0d4a-4bf7-43cd-ad20-e0e8311b9ef5"
    },
    {
        "author": "唐仲友",
        "paragraphs": [
            "草色红泉井，桐阴白板扉。",
            "徘徊不忍去，坐待白云归。"
        ],
        "title": "村舍",
        "id": "f8268f70-5bc2-4f31-90cf-ee81ea83c2ca"
    },
    {
        "author": "唐仲友",
        "paragraphs": [
            "周道昔波荡，王子生不辰。",
            "忠言谏壅川，亲意不我亲。",
            "天壤不可支，厌此浊世尘。",
            "乐师尔何知，吾将去上宾。"
        ],
        "title": "元应善利真人祠  其一",
        "id": "c0f0806a-5336-473b-9022-561277f28175"
    },
    {
        "author": "唐仲友",
        "paragraphs": [
            "吹笙洛阳道，邂逅浮邱公。",
            "方瞳一莫逆，精思嵩高峰。",
            "剑舄我何有，飞驭凌刚风。",
            "时闻凤凰鸣，隠隠丹霞中。"
        ],
        "title": "元应善利真人祠  其二",
        "id": "23f50576-6242-46f3-a6cb-4c9b19659c4d"
    },
    {
        "author": "唐仲友",
        "paragraphs": [
            "弦月何皎皎，缑山何巍巍。",
            "上有白鹤驾，聊与时人期。",
            "后天凋三光，何必千年归。",
            "金阙帝有命，吾非丁令威。"
        ],
        "title": "元应善利真人祠  其三",
        "id": "2f404298-6de8-4e3d-b038-bb78e4355aab"
    },
    {
        "author": "唐仲友",
        "paragraphs": [
            "帝念下土民，山川分百灵。",
            "命汝右弼君，秘宇开金庭。",
            "阖辟阴阳机，五岳趋朝缨。",
            "暇日帝汝思，时时来玉京。"
        ],
        "title": "元应善利真人祠  其四",
        "id": "932aff86-6ad6-4572-9c7a-be00b970df9a"
    },
    {
        "author": "唐仲友",
        "paragraphs": [
            "桐柏亦何有，清辉照琼台。",
            "众泉注金石，万木罗琳瑰。",
            "玉室静窈窕，鹤辔纷徘徊。",
            "紫云拥飞盖，知是真仙来。"
        ],
        "title": "元应善利真人祠  其五",
        "id": "c44314dc-ed50-4c1c-bb82-cf897ccd56d0"
    },
    {
        "author": "唐仲友",
        "paragraphs": [
            "丹符列素奏，黄水晞云浆。",
            "吾道固欲传，世人殊可伤。",
            "授汝紫阳周，语尔茅山杨。",
            "食之仙人芝，引袂同飞翔。"
        ],
        "title": "元应善利真人祠  其六",
        "id": "45ceb570-a2af-46ce-a1f8-908ab772eaf7"
    },
    {
        "author": "唐仲友",
        "paragraphs": [
            "丹邱壤千里，水旱固所司。",
            "吾民实可矜，有守孰不祈。",
            "应汝捷影响，乐岁免阻饥。",
            "万民齐叫阍，天子远亦知。"
        ],
        "title": "元应善利真人祠  其七",
        "id": "7e5fd089-84d7-4bb7-9f66-3ced4757a3c0"
    },
    {
        "author": "唐仲友",
        "paragraphs": [
            "天子锡荣号，贲我灵宫祠。",
            "吾道岂加损，群心自瞻依。",
            "峩峩芙蓉冠，剑佩明朱衣。",
            "自周迄于今，千载弥光辉。"
        ],
        "title": "元应善利真人祠  其八",
        "id": "2b6e63de-521e-4e73-aa05-163b3674cfea"
    },
    {
        "author": "唐仲友",
        "paragraphs": [
            "外传炯遗迹，真诰垂微言。",
            "子微有妙笔，罗列丹青传。",
            "我生后诸子，倾心慕真诠。",
            "像设俨如在，白云聊续篇。"
        ],
        "title": "元应善利真人祠  其九",
        "id": "bd9d77f2-140f-469f-bbae-349e1e6a0bfb"
    },
    {
        "author": "唐仲友",
        "paragraphs": [
            "荞麦花齐晚稻黄，今年此地是仙乡。",
            "篮舆又作山中去，敬为神龙一瓣香。"
        ],
        "title": "行登新现潭  其一",
        "id": "f2db0040-6e49-4808-9410-b03edc29bd30"
    },
    {
        "author": "唐仲友",
        "paragraphs": [
            "薄雨轻云掩翠微，丰年何物不熙熙。",
            "拒霜也效嫣然笑，白白红红出短篱。"
        ],
        "title": "行登新现潭  其二",
        "id": "8375db8e-3cab-40a9-af90-4cfefbdccffb"
    },
    {
        "author": "唐仲友",
        "paragraphs": [
            "苍山余雪在云端，五两摇风减晓寒。",
            "谷应笙簧成两部，日涵烟水上三竿。",
            "相逢戏事留仙传，如在英魂激壮肝。",
            "分职幽明均报国，愿神终赐免空官。"
        ],
        "title": "辛丑正月上休日谒灵康庙拜滕公祠",
        "id": "160eac87-6299-4118-ae02-aa5ae6f49928"
    },
    {
        "author": "唐仲友",
        "paragraphs": [
            "北海廉平守，曾为汉大农。",
            "此邦高治行，今日继前风。",
            "饥馑难于政，循良茂厥功。",
            "好将清静对，推与四方同。"
        ],
        "title": "送钱守归朝除大农二首  其一",
        "id": "4c3ea85d-010c-4827-be81-5cd663c64c16"
    },
    {
        "author": "唐仲友",
        "paragraphs": [
            "贱迹归田里，高怀不世情。",
            "细倾忧国酒，频话及时耕。",
            "紫橐恩将近，茅茨计未成。",
            "攀辕无好语，所愿达时英。"
        ],
        "title": "送钱守归朝除大农二首  其二",
        "id": "b74dcccc-bab3-4e5e-972a-2701518627c8"
    },
    {
        "author": "唐仲友",
        "paragraphs": [
            "流水高山举似谁，我惭善听匪钟期。",
            "三诗历历皆可语，彷彿当时病可师。"
        ],
        "title": "代家君答闻老诗三首  其一",
        "id": "9249d046-b09f-4e7a-844a-0d085bd31402"
    },
    {
        "author": "唐仲友",
        "paragraphs": [
            "附热衔泥不足言，尔来杖锡亦纷然。",
            "不趋鑪炭趋寒谷，青白于中觉汝贤。"
        ],
        "title": "代家君答闻老诗三首  其二",
        "id": "6792d23e-2162-4ea7-a3b8-5da38e8f9f58"
    },
    {
        "author": "唐仲友",
        "paragraphs": [
            "江山天借使诗昌，太守风流似沈郎。",
            "莫作推敲冲导其，好携佳句过黄堂。"
        ],
        "title": "代家君答闻老诗三首  其三",
        "id": "112fb70a-ddbf-4a2b-af5b-b7624d1ed717"
    },
    {
        "author": "唐仲友",
        "paragraphs": [
            "句法亡来久，诗坛忽有人。",
            "看君哦字苦，胜我食芝新。",
            "国史空遗恨，竿门未识真。",
            "尚须樽酒细，非效捧心颦。"
        ],
        "title": "读章嘉甫诗",
        "id": "360d8af9-1f92-4263-a1d0-8306f5fba21a"
    },
    {
        "author": "唐仲友",
        "paragraphs": [
            "诗来得得巧搜寻，清似壶冰洗我心。",
            "白雪阳春皆绝唱，高山流水欠知音。",
            "秦淮淼淼涵秋影，楚岸迢迢起夕阴。",
            "此际须君速相就，寒鸦趁侣欲投林。"
        ],
        "title": "次季弼索杨继甫诗  其一",
        "id": "80f3dd89-2cec-4db8-b72d-c9ea59313396"
    },
    {
        "author": "唐仲友",
        "paragraphs": [
            "爱山欲作杪秋寻，薄宦逢回倦壮心。",
            "排遣牢愁须鲁酒，激扬逸气和春音。",
            "归与物色荒山径，晚矣功名惜寸阴。",
            "寂寞孤芳聊自守，不殊兰芷在深林。"
        ],
        "title": "次季弼索杨继甫诗  其二",
        "id": "b435aae9-5375-4254-90bc-317b7c55d159"
    },
    {
        "author": "唐仲友",
        "paragraphs": [
            "众水汇山麓，平湖天宇宽。",
            "千家连岛屿，十里带林峦。",
            "柳长波澜阔，荷衰风月寒。",
            "吾将乘一棹，谁与办纶竿。"
        ],
        "title": "绣川湖",
        "id": "b326053f-5c04-485f-84b9-1c59d1e59956"
    },
    {
        "author": "唐仲友",
        "paragraphs": [
            "书斋一明窗，平湖在轩闼。",
            "良朋求我名，题榜子听说。",
            "心静见天地，水静烛毫发。",
            "槁木兼死灰，智动此机栝。",
            "微风不扬波，方寸皦明月。",
            "一举在云霄，期汝兹奋发。"
        ],
        "title": "题刘能之书室日静斋",
        "id": "979a5517-96e8-4cb8-873f-b5623657b1a2"
    },
    {
        "author": "唐仲友",
        "paragraphs": [
            "竟夕飞花一尺围，今朝晴色荷神禧。",
            "共寻萧寺因乘兴，直上高台是爱奇。",
            "鳷鹊余寒通北极，凤凰斜照落西垂。",
            "诗成似得江山助，莫遣金陵胜侣知。"
        ],
        "title": "雨花台  其一",
        "id": "ac163a2c-8d1c-429e-9131-bd0cc4816c62"
    },
    {
        "author": "唐仲友",
        "paragraphs": [
            "促膝红炉拥肉围，浅斟竹叶介繁禧。",
            "明年雪里人应健，醉客诗成语益奇。",
            "戏掬巧争肌玉莹，快餐不省鬓丝垂。",
            "归来鼻息春雷动，晴日三竿总未知。"
        ],
        "title": "雨花台  其二",
        "id": "f6db1798-c051-4a1f-8f86-bb935cdc1e50"
    },
    {
        "author": "唐仲友",
        "paragraphs": [
            "因时兴灭易成空，更向层台觅旧踪。",
            "江渚余寒栖白鹭，山岗晴色转青龙。",
            "风烟暖入千林景，丝管春生万井容。",
            "堪笑冷官诗思苦，绝尘高韵以难从。"
        ],
        "title": "雨花台  其三",
        "id": "0c4b72f9-4a84-4e7e-983e-d9eadda8a972"
    },
    {
        "author": "唐仲友",
        "paragraphs": [
            "冲晓入山去，行行遵远途。",
            "滩头横略彴，林表出浮图。",
            "麦饭田家饷，松醪野店酤。",
            "红尘自扰扰，心与白云孤。"
        ],
        "title": "长台途中",
        "id": "c2340785-15bf-47af-bed6-eaf097c89194"
    },
    {
        "author": "唐仲友",
        "paragraphs": [
            "此花清绝似幽人，苦耐冰霜不爱春。",
            "蜡蕊轻明香万斛，黄姑端的是前身。"
        ],
        "title": "蜡梅十五绝和陈天予韵  其一",
        "id": "148f01d6-e7c4-480f-a397-c1c8149510c3"
    },
    {
        "author": "唐仲友",
        "paragraphs": [
            "点缀何曾待化人，密房琐琐暗藏春。",
            "定应昔与江梅友，惹得清香尚满身。"
        ],
        "title": "蜡梅十五绝和陈天予韵  其二",
        "id": "a753bf65-22e2-453d-93c7-68a49ee4bd49"
    },
    {
        "author": "唐仲友",
        "paragraphs": [
            "袂剪黄罗亦可人，君诗剩觅小园春。",
            "最怜丈室铜瓶里，独对维摩似病身。"
        ],
        "title": "蜡梅十五绝和陈天予韵  其三",
        "id": "38a1d5cd-ace0-4b60-a404-998d1e5048a1"
    },
    {
        "author": "唐仲友",
        "paragraphs": [
            "黄姑侍女两三人，散作名家不嫁春。",
            "仙桂飘零篱菊尽，香容付与雪中身。"
        ],
        "title": "蜡梅十五绝和陈天予韵  其四",
        "id": "6668352e-e1aa-47c4-b820-307d03597f74"
    },
    {
        "author": "唐仲友",
        "paragraphs": [
            "日暮天寒倚竹人，淡粧别有一般春。",
            "紫橐深贮香无限，金缕初裁稳称身。"
        ],
        "title": "蜡梅十五绝和陈天予韵  其五",
        "id": "7bcd6645-96d4-42f2-8938-691dfa8b963e"
    },
    {
        "author": "唐仲友",
        "paragraphs": [
            "山麝时时暗袭人，蔷薇露湿满枝春。",
            "若教粉蝶知音耗，应怨韶华枉误身。"
        ],
        "title": "蜡梅十五绝和陈天予韵  其六",
        "id": "1d04532e-9f03-4bfc-9b9b-f79ac8d125dd"
    },
    {
        "author": "唐仲友",
        "paragraphs": [
            "的皪光明色照人，枝头已有十分春。",
            "我惊唤作菩提树，为是如来幻化身。"
        ],
        "title": "蜡梅十五绝和陈天予韵  其七",
        "id": "abcb0140-0257-491f-af60-4031dd69b8de"
    },
    {
        "author": "唐仲友",
        "paragraphs": [
            "不管江梅妬杀人，壶中日月已先春。",
            "恰如姑射神仙子，野服高闲物外身。"
        ],
        "title": "蜡梅十五绝和陈天予韵  其八",
        "id": "cc1392e1-8cbf-440e-9748-4aff13c8ef87"
    },
    {
        "author": "唐仲友",
        "paragraphs": [
            "长伴南枝带雪开，浑无蜂蝶去徘徊。",
            "可能熟识金仙面，只有诗人日日来。"
        ],
        "title": "蜡梅十五绝和陈天予韵  其九",
        "id": "4ab0c849-1139-4413-96c7-b467b8bb1e24"
    },
    {
        "author": "唐仲友",
        "paragraphs": [
            "只恐幽花取次开，哦诗忍冻几徘徊。",
            "莫猜野服风情浅，解把天香暗里来。"
        ],
        "title": "蜡梅十五绝和陈天予韵  其一○",
        "id": "8766e428-4722-41c1-b0f9-f7f2a5836ced"
    },
    {
        "author": "唐仲友",
        "paragraphs": [
            "甚欲陪君酒瓮开，寒侵病骨却徘徊。",
            "不辞更琢金仙句，图得抛砖换玉来。"
        ],
        "title": "蜡梅十五绝和陈天予韵  其一一",
        "id": "aaa7f7f6-49a6-4722-8729-15f5229c47b4"
    },
    {
        "author": "唐仲友",
        "paragraphs": [
            "为爱凌晨细细开，谁人伴我独徘徊。",
            "朝阳满树无尘滓，寒雀惊窥欲下来。"
        ],
        "title": "蜡梅十五绝和陈天予韵  其一二",
        "id": "af9aa13e-8097-42bd-90d7-4d767371ca40"
    },
    {
        "author": "唐仲友",
        "paragraphs": [
            "一点轻明照雪开，六花惊妬亦徘徊。",
            "清香不在江梅后，底事全无驿使来。"
        ],
        "title": "蜡梅十五绝和陈天予韵  其一三",
        "id": "7108e521-b932-46d4-b24b-e50e59ed7b78"
    },
    {
        "author": "唐仲友",
        "paragraphs": [
            "几岁巖扃独自开，何人立马为徘徊。",
            "只因坡谷传佳句，惹得寻春使少来。"
        ],
        "title": "蜡梅十五绝和陈天予韵  其一四",
        "id": "38803eb5-7814-46b3-bb2e-6016977de958"
    },
    {
        "author": "唐仲友",
        "paragraphs": [
            "积雪愁阴久不开，为怜花冷故徘徊。",
            "凭君琢句留金蕊，待取霜风送月来。"
        ],
        "title": "蜡梅十五绝和陈天予韵  其一五",
        "id": "50248d2f-d83d-4a5b-9bbd-c67e25fba0c5"
    },
    {
        "author": "唐仲友",
        "paragraphs": [
            "凌寒不独早梅芳，玉艳更为一样粧。",
            "懒著霓裳贪野服，自然仙骨有天香。",
            "轻明最是宜风日，冷淡从来傲雪霜。",
            "欲识清奇无尽处，中间深佩紫罗囊。"
        ],
        "title": "蜡梅",
        "id": "40913165-ad7c-44a5-b248-e52f3c2177c8"
    },
    {
        "author": "唐仲友",
        "paragraphs": [
            "风树感亲寿，忽若冬陨霜。",
            "以孙养祖母，惴惴驹隙光。",
            "无孙又继绝，此意谁激昂。",
            "吴氏有纯孝，业业含饴傍。",
            "延年寓题榜，戏彩勤奉觞。",
            "诗成三巨公，令德昭不忘。",
            "九原邈已远，遗范悲空堂。"
        ],
        "title": "难老堂吴居厚为祖母作张子昭刘文叔史直翁赋诗",
        "id": "18a8e70c-3a56-4378-8629-24a76fe8a4b2"
    },
    {
        "author": "唐仲友",
        "paragraphs": [
            "艮不获其身，人无监流水。",
            "畎亩义惓惓，时止非吾止。"
        ],
        "title": "题止一堂",
        "id": "0ccbda6b-1687-427d-b3c7-4691753b8f45"
    },
    {
        "author": "唐仲友",
        "paragraphs": [
            "蚤岁蹉蛇晚节全，举觞犹自吸长川。",
            "紫泥优渥逢熙事，朱绂荣华慰暮年。",
            "强效琼杯哦庆语，欲将铁杖寿真仙。",
            "明堂尚有蒲轮召，未许终闲野水船。"
        ],
        "title": "贺孙知从改章服",
        "id": "8fc4fcad-455e-40e7-a48d-b63bf03e9298"
    },
    {
        "author": "唐仲友",
        "paragraphs": [
            "万斛出时非择地，一泓澄处本无心。"
        ],
        "title": "句",
        "id": "157f4cab-b187-4b0f-8e4f-6c5ce263ddb6"
    },
    {
        "author": "林亦之",
        "paragraphs": [
            "故人所说菊花枕，似把冰丸月下饮。",
            "秋水一双明炯炯，数在青囊第一品。",
            "狂风江上吹蒹葭，此物往往得之嵇康阮籍家。",
            "闭门诵书二十年，眼睛损尽生空花。",
            "建阳小作箸头书，残更灯火乱虫鱼。",
            "石渠文字大如斗，场屋岁月又不偶。",
            "却来南山青草边，东西四至尽为菊花田。",
            "手提长筐向山曲，一下收拾三百斛。",
            "昨者昏寐才起来，解把簷头小字读。",
            "乃知妙物通羣仙，一切药裹应弃捐。"
        ],
        "title": "奉题林稚春菊花枕子歌",
        "id": "d6d27ab7-f3a3-40a5-82c5-b0921bf92385"
    },
    {
        "author": "林亦之",
        "paragraphs": [
            "草堂梅花千万枝，新诗品题何太奇。",
            "可怜一枝非凡羣，赏心何人空自珍。",
            "请与君谈别花人，如或见之当俯身。",
            "西湖一带何苍茫，娟娟数枝临水傍。",
            "上有幽人眉骨横，终日对花情意生。",
            "花如秋月照芭蕉，人似春风吹野苗。",
            "人与花枝自相亲，一篇至今吟如新。",
            "胸中若有一点尘，纵对此花无精神。",
            "平生不识市沽儿，四更诵书长苦饥。",
            "摩挲此腹遶疎篱，笑折花枝花自知。"
        ],
        "tags": [
            "西湖"
        ],
        "title": "奉酬稚春梅花行",
        "id": "a8939b3b-5d42-45bd-b757-35773c4f9156"
    },
    {
        "author": "林亦之",
        "paragraphs": [
            "十年萧萧去武林，橐中唯有谪仙吟。",
            "君今失意还山窟，少陵诗集如明月。",
            "自怪平生每相似，穷愁嗜好亦如许。",
            "饭颗山头旧相逢，安得娟娟同处所。",
            "故人语我明年冬，或骑大马长安中。",
            "或倚书楼头如蓬，即见双剑终然同。",
            "我闻此语欢且剧，视君状貌如其笔。",
            "两目津津可终遁，此物应藏月鱼室。",
            "月鱼文字非时好，已问菟裘吾将老。",
            "绿烟亭下黄花时，两手抱取归柴扉。"
        ],
        "title": "戏题稚春杜少陵诗集",
        "id": "a675e941-aaf4-4df8-ac61-0edbb5b8b0d0"
    },
    {
        "author": "林亦之",
        "paragraphs": [
            "枉蒙龙卧篇，如睹藤萝境。",
            "十年招隠士，欲到此山顶。",
            "坐石诵离骚，掬水弄清影。",
            "无人同荷锄，长愧林下景。",
            "昨者逢李侯，一笑便欢领。",
            "为言有明月，公事且暂屏。",
            "骑馿学贾岛，扪蝨唤王猛。",
            "双镳云外来，斜帽不须整。",
            "夜投招提宿，听雨寒更永。",
            "论文到昌黎，说诗笑匡鼎。",
            "闷人数日风，何时发深省。"
        ],
        "title": "和李监仓欲游龙卧山以海风大作不果往",
        "id": "7ead3089-a3f8-4d8e-915e-c2163608f712"
    },
    {
        "author": "林亦之",
        "paragraphs": [
            "相唤此山来，狂风吹我衣。",
            "把酒桂花下，山云片段飞。",
            "掩门雨初滴，开门月还上。",
            "倚树看月明，半山闻雨响。",
            "人间有佳景，诗句颇发越。",
            "何曾似今夕，听雨还看月。"
        ],
        "title": "丁亥九月十六夜偕李监仓宿龙卧山中听雨看月同时事也所谓鱼与熊掌兼得之赋诗一篇以纪其事",
        "id": "0ce02568-c4f3-4707-b2d3-4ab3947187cf"
    },
    {
        "author": "林亦之",
        "paragraphs": [
            "兴来走上烽火山，著足不定秋风寒。",
            "四边黄茅滑如雨，低头一看毛发竖。",
            "几年要到紫菜乡，大练小练并东墙。",
            "如今一时在眼傍，白云浮水天茫茫。",
            "酒阑更欲吊虎屋，无端日脚相催促。",
            "一奴魋髻一跛足，逐我下山如野鹿。"
        ],
        "title": "九月晦日登烽火山",
        "id": "cf7b2d49-3678-4aa3-a9c0-8404bbe5b2ff"
    },
    {
        "author": "林亦之",
        "paragraphs": [
            "巴阑独还岁月深，相送出门自沉吟。",
            "十年交旧总如许，狂歌一曲伤人心。",
            "今人读书如过客，壶飧只向市头索。",
            "吾曹苦思肠几穿，安得相逢不索莫。",
            "念我平生弄典坟，六月北窗长闭门。",
            "雕肝篆肺得一句，旁人袖手评其文。",
            "思量至此复一笑，如何跃马追年少。",
            "我今闻说有场屋，两耳如聋怕听得。",
            "网山山下月鱼亭，就船买鱼活煮羹。",
            "何时挟册此来归，议论不到吾纵横。",
            "故人年几今犹未，正好款门问知己。",
            "时命相遭不用多，或在半言并片纸。",
            "老人校书紫云楼，相见或问吾因由，为言索处海水头。",
            "蓬莱方丈不可到，此心日夕徒生忧。"
        ],
        "title": "见独斯行叔绮子为赴春试一出江头送别殊令牵怀聊为巴阑行一首以道此意云尔",
        "id": "5dc9c8d9-40d3-47e7-8ef8-c082fc94bca6"
    },
    {
        "author": "林亦之",
        "paragraphs": [
            "芭蕉月上照窗扉，屋里老僧眠不知。",
            "起来树根饮一盏，举头忽是三更时。",
            "藤萝一处一处好，我亦持杯随处坐。",
            "山鸡忽叫野钟鸣，满地西风愁杀我。"
        ],
        "title": "秋夜同章三十九弟次邠宿延庆山中纪游一首",
        "id": "9dd9c4f0-2543-4534-8555-dfeb175dffaf"
    },
    {
        "author": "林亦之",
        "paragraphs": [
            "深夜步秋檐，明月照石阶。",
            "所忆不可见，乃爱徒兴怀。",
            "我欲挂天帆，长江风浪摧。",
            "我欲跨绿耳，苍林烟雨回。",
            "只有坐长想，佳人安在哉。",
            "何时觌来袂，双目冏冏开。"
        ],
        "tags": [
            "长江"
        ],
        "title": "古意",
        "id": "cf023cf7-2c1b-4b3f-817c-bb888f5fd17f"
    },
    {
        "author": "林亦之",
        "paragraphs": [
            "尝阅淮南图，萧萧草屋少人居。",
            "及读广陵集，恻恻我心欲垂泣。",
            "吁嗟恋乡国，生死不肯去。",
            "边笳才一动，杀几先此土。",
            "可怜此土人，父子无白头。",
            "不死于饥即死战，性命只在道旁沟。",
            "更闻维扬有鬼市，铜钱须臾变为纸。",
            "都缘白日杀人多，所以冤魂有如是。",
            "君侯壮思凌云空，青衫匹马戎幕中。",
            "当时辕门眼所见，长歌短歌泪如线。",
            "少陵岖崎夔峡路，一切悲愁托诗句。",
            "至今太史不足凭，惟有此诗为可据。",
            "绍兴辛巳淮楚功，纷纷予夺或异同。",
            "他年石渠访遗事，为说东阳有蔚宗。"
        ],
        "title": "邑大夫范丈宠示广陵余事泠然诵之历历惨恻如在目中辄赋短篇纪所闻也",
        "id": "2a035a72-2d8f-47cb-8542-260f362b734c"
    },
    {
        "author": "林亦之",
        "paragraphs": [
            "平明眺远目，苍波吐红暾。",
            "已瞻大鼇网，复瞩鸬鹚门。",
            "宿酲虽已解，衫襟犹酒痕。",
            "凭陵不可羁，往往天欲扪。",
            "却忆去年时，舟役劳朝昏。",
            "幼妇带桎梏，嚼饭不敢吞。",
            "今年复此役，溪山恣讨论。",
            "为有陶元亮，心胸如阜坤。"
        ],
        "title": "范宰登瑞峰塔续蒙宠寄古篇辄次来韵",
        "id": "f556d477-42cd-411e-9227-badb23023b38"
    },
    {
        "author": "林亦之",
        "paragraphs": [
            "谁谓鱼盐市，乃枉大夫轩。",
            "既登云霞观，更寻薜萝村。",
            "松枝何夹道，萱草况当门。",
            "借问阿谁家，此为故人园。",
            "倚竹坐半日，论诗到初根。",
            "愧无扪蝨姿，敢辱辍鸾言。",
            "劳劳青衫客，莽莽红尘奔。",
            "所至有山水，何曾解讨论。",
            "君侯食肉相，杞菊为心魂。",
            "一县固多事，终朝如山樊。",
            "行旌遇佳胜，呼宾罗芳尊。",
            "有此幽寂趣，从容以剸繁。"
        ],
        "title": "范宰见寄游草堂谁谓渔盐市之什辄同赋一篇不用元白唱酬之法",
        "id": "161ff1e0-a9b0-4444-b9db-fad7d40a88bd"
    },
    {
        "author": "林亦之",
        "paragraphs": [
            "可月湖边送战舸，长啸便欲凌清波。",
            "好风吹帆如去马，鼠曹若可双手把。",
            "青天无云水初涨，一山两山浮水上。",
            "平生胆意少羁束，叩舷长歌心益壮。",
            "生平诵书口啾啾，何似一日观沧流。",
            "厖眉太史足重茧，尽驱百怪归笔头。",
            "羣公楚楚皆人物，我亦自忘布衣拙。",
            "恢谐莫续济川君，可无一诗记明月。"
        ],
        "title": "范宰同郑簿应尉送战船至海上招野人同游赋得可月湖一篇奉呈",
        "id": "bd7a89b1-bdbd-41f2-8a91-7755f2802dd4"
    },
    {
        "author": "林亦之",
        "paragraphs": [
            "祖龙一出羣儒怒，滔滔稷下如抽缕。",
            "乐以声传非文字，千年阙断无人补。",
            "昔有丈人壶山前，绍兴甲寅乙卯年。",
            "定律不待累黍起，瓦缶皆可成宫征。",
            "更言吹律随隆污，百世不以一声拘。",
            "此法汉魏周隋无，红泉得之延坐隅。",
            "一时河汉东西奔，姓氏胡为旅人门。",
            "我欲栩栩还皇坟，要以六琯为根原。",
            "九箫鼓吹百物和，羽衣狼藉渔阳戈。",
            "须信乐能召太平，非是太平为乐歌。",
            "丈人宿草飞毵毵，干旋坤转谁更堪。",
            "忽有尺纸如春蚕，遗音石笋天一南。",
            "三更把书不成眠，四更起坐霜月悬。",
            "五更开门欲上马，至竟此人何山下。"
        ],
        "title": "丈人行答通平林簿",
        "id": "1c4e024f-a970-451c-9206-03feb8cd0683"
    },
    {
        "author": "林亦之",
        "paragraphs": [
            "清秋八月月未弦，河阳市上讴声传。",
            "今年百姓杯饭足，敢不祝公长命篇。",
            "青衫白马鸣琴初，适逢吁嗟舞羣巫。",
            "日维对案愁眉纡，退食皇皇双颊癯。",
            "家虽贫困仰母慈，村村乐业无逃逋。",
            "况此一熟十年无，东家西家禾满车。",
            "穷儒如侬四壁立，亦有瓯窭可读书。",
            "县人安得此丰岁，实以善政吾非谀。",
            "昨者越上人苦饥，公一主簿何能为。",
            "自穿沧海告邻籴，所视身命半缕丝。",
            "长风驾浪海波黑，舟人各各面如墨。",
            "尚据胡床取纸笔，为文愤怒骂风伯。",
            "翩翩盛名日以起，四海识公从此始。",
            "总为六鼇带归去，何哉双凫更来此。",
            "阴德由来活人多，龟龄鹤算定尔过。",
            "况当竹下围棋日，缤纷百福连山河。"
        ],
        "title": "贺江宰生朝",
        "id": "b9bd8c0d-3fd5-4183-8551-a9696b97db23"
    },
    {
        "author": "林亦之",
        "paragraphs": [
            "腊梅好好花枝闲，官亭楚楚岁事阑。",
            "思量穷冬损情思，感激芳意生容颜。",
            "孤标不是如许骨，野落可能禁此寒。",
            "谁信鱼盐屈诗客，三更遶树兴未残。"
        ],
        "title": "奉酬监镇梁丈所惠腊梅之什",
        "id": "dc2d39ba-b8ad-4aff-9b3a-3f6ccd59edc3"
    },
    {
        "author": "林亦之",
        "paragraphs": [
            "烹鱼蒙尺牍，瘗鹤有残碑。",
            "老去无他好，朝来惬所思。",
            "幽怀增感激，妙处自倾欹。",
            "喜剧还生叹，如今爱者谁。"
        ],
        "title": "答稚春送瘗鹤铭",
        "id": "1c550761-c2a9-443f-b027-628b15cb7ac4"
    },
    {
        "author": "林亦之",
        "paragraphs": [
            "不见几多日，诗篇句句新。",
            "沉吟堪脍炙，涂抹更精神。",
            "世俗难知己，文章却解贫。",
            "竹窗休苦思，思苦转愁人。"
        ],
        "title": "答稚春所寄诗卷",
        "id": "4c2158ed-ee3f-4532-bd24-af93298edd16"
    },
    {
        "author": "林亦之",
        "paragraphs": [
            "云锦堂前花作堆，寻幽养静属吾侪。",
            "高高下下黄柑树，曲曲斜斜碧草阶。",
            "数点远山如越县，一条寒水似秦淮。",
            "庞公父子能留客，我亦三年忘客怀。"
        ],
        "title": "草堂同爨呈稚春",
        "id": "e4888aff-1850-4b23-97c6-e90a07be1e46"
    },
    {
        "author": "林亦之",
        "paragraphs": [
            "为有风流贺季真，道斋从此往来频。",
            "锦囊牙轴诗千卷，金橘银鱼酒一巡。",
            "见我每呼莲社客，看君还是竹林人。",
            "有时夜话寒更尽，明日相逢语又新。"
        ],
        "title": "奉酬监仓李丈金橘银鱼之什",
        "id": "144f3840-d425-471d-8e96-faaa87f8f096"
    },
    {
        "author": "林亦之",
        "paragraphs": [
            "复此云山饮，吁嗟空自劳。",
            "三回看杞菊，两度叹蓬蒿。",
            "昨者唯伤李，如今更忆曹。",
            "海阳真俊逸，一等野坟高。"
        ],
        "title": "九月登龙卧山",
        "id": "43bbfe56-4d95-432e-873c-6a540a895762"
    },
    {
        "author": "林亦之",
        "paragraphs": [
            "野兴更周遭，应迟问大刀。",
            "山房逢雨好，人意与秋高。",
            "多谢烹鲜乳，还令厌浊醪。",
            "重来须累少，款款听萧骚。"
        ],
        "title": "九月游龙卧山留一夕明日值雨坐超上人房偶题",
        "id": "a3cc3aa9-4a97-43cb-8fc3-faa96779f1a4"
    },
    {
        "author": "林亦之",
        "paragraphs": [
            "傩鼓逢逢起，江边岁又除。",
            "哦诗犹古木，高枕尚僧居。",
            "脚垢时忘洗，头蓬月懒梳。",
            "自应尘事少，非我故耽书。"
        ],
        "title": "岁晚山楼书怀",
        "id": "4e9b3ccb-ef61-4b9e-a155-6c18da3c9d9f"
    },
    {
        "author": "林亦之",
        "paragraphs": [
            "竹迳萦纡去，相逢情若何。",
            "江从木杪见，秋向菊边多。",
            "谩有风涛想，如今岁月过。",
            "唯于交旧里，听取碧云歌。"
        ],
        "title": "秋试归访绿烟亭",
        "id": "cf696eec-5ed7-4f5e-9674-3ae74b1e3e47"
    },
    {
        "author": "林亦之",
        "paragraphs": [
            "西山簷外见，何必鹿门行。",
            "近晚市声合，疎帘野意生。",
            "终朝如此好，初月更多情。",
            "却愧才华钝，三年句不成。"
        ],
        "title": "陈文焕秀才所宅近市凭楼一望西山宛然堕几案中县之豪隽唱酬不下数十百篇野人后来承听许不必次韵故为之赋一首",
        "id": "e1adae3b-538f-4a2b-88c6-e2a0ebd66a44"
    },
    {
        "author": "林亦之",
        "paragraphs": [
            "莫道东轩恶，朝来意欲迷。",
            "平田飞白鸟，高木叫黄鹂。",
            "林阙孤峰出，簷低远树齐。",
            "虽然有佳趣，那似海门西。"
        ],
        "title": "县学东轩",
        "id": "0c43dd04-3eff-4967-9494-4efde942b304"
    },
    {
        "author": "林亦之",
        "paragraphs": [
            "败絮沧江上，柴门落日中。",
            "论文谁与共，觅句不须工。",
            "壮思如秋叶，搔头似老翁。",
            "崎岖村浦路，敢自说豪雄。"
        ],
        "title": "江上",
        "id": "3c9f603e-70e8-4fc3-a1c2-9a16af84a8ca"
    },
    {
        "author": "林亦之",
        "paragraphs": [
            "把烛新亭下，迂疎聊尔歌。",
            "酒缘人品胜，官要野情多。",
            "燕豆客俱好，渔竿人亦过。",
            "谁知武城笑，深自惜蹉跎。"
        ],
        "title": "陪范明府与诸同官饮新亭是夕以莞尔榜之因赋此诗",
        "id": "43ef2613-aae0-46d6-b7a6-02d5877fdf84"
    },
    {
        "author": "林亦之",
        "paragraphs": [
            "百级上层峦，呼镫同所欢。",
            "甆杯真有道，行李似无官。",
            "妙语胜熊掌，疎才愧鹖冠。",
            "古人相见意，不作酒肴看。"
        ],
        "title": "瑞峰院夜语奉酬郑簿",
        "id": "904ee65e-ff93-4a01-ba68-4937e89301f4"
    },
    {
        "author": "林亦之",
        "paragraphs": [
            "几回过海上，此日暂踌躇。",
            "未尽尊前酒，还奔使者车。",
            "官人无少暇，贱子敢安居。",
            "一亩芭蕉圃，如今要自锄。"
        ],
        "title": "江楼陪范长官宴自警一篇戏呈郑主簿",
        "id": "6f2e10c4-76d1-410d-884f-e304f23b6faf"
    },
    {
        "author": "林亦之",
        "paragraphs": [
            "语违今几日，犹更上层峦。",
            "情自缘君子，吾非送长官。",
            "冲寒去程远，惜别赋诗难。",
            "政拙为遗爱，留将识者看。"
        ],
        "title": "奉送范宰秩满还东阳",
        "id": "bcfc82ee-52ea-44e6-a3e2-56e33b76e26f"
    },
    {
        "author": "林亦之",
        "paragraphs": [
            "委巷无过客，明灯迎此翁。",
            "欢欣屐齿折，羞涩酒缾空。",
            "烧芋随家法，论诗到国风。",
            "胡麻煮清枣，更拟故人同。"
        ],
        "title": "翁丈柔中同姪昭文相访留两日既别赠以诗",
        "id": "d4004993-f8df-4cdd-b531-1e38dec20762"
    },
    {
        "author": "林亦之",
        "paragraphs": [
            "风涛生长处，土地属东隅。",
            "树树悬鱼网，村村吹鹧鸪。",
            "酒旗孤屿见，书卷一山无。",
            "欲趁鸡豚社，深慙身业儒。"
        ],
        "title": "网山二首  其一",
        "id": "8e7ac820-8bd1-4e8c-bef0-400791a59f61"
    },
    {
        "author": "林亦之",
        "paragraphs": [
            "屋舍高低住，比隣活计同。",
            "笭箵嫌月白，螃蟹要霜红。",
            "吠犬随村落，卖鱼成老翁。",
            "地咸耕种少，海熟抵年丰。"
        ],
        "title": "网山二首  其二",
        "id": "9afde3d1-8be0-4e67-a21a-31daa70f8d5b"
    },
    {
        "author": "林亦之",
        "paragraphs": [
            "长剑歌明月，吴门一夜过。",
            "红楼何处是，为说马阑坡。"
        ],
        "title": "续梦中所见两句",
        "id": "3b8d7dc8-d882-4dc8-8261-3e5c7123373a"
    },
    {
        "author": "林亦之",
        "paragraphs": [
            "药圃幽人径，桃源处士居。",
            "岁时虽屡改，踪迹尚如初。"
        ],
        "title": "记九月二十五夜梦中作",
        "id": "871096c4-f2a6-411d-b82e-d4a76d7144cd"
    },
    {
        "author": "林亦之",
        "paragraphs": [
            "住山头欲白，何尔太邪揄。",
            "却厌旧时面，丹青别换模。"
        ],
        "title": "延庆写真赞二首  其一",
        "id": "e8f0f08d-130c-45b8-abbd-10cc260908bb"
    },
    {
        "author": "林亦之",
        "paragraphs": [
            "秋雨秋山夜，纵纵自横横。",
            "平生无罪过，不合去为僧。"
        ],
        "title": "延庆写真赞二首  其二",
        "id": "2dbc54f7-caa1-4adc-a1e1-7ed7b08125d3"
    },
    {
        "author": "林亦之",
        "paragraphs": [
            "叫破残花深处眠，麦斜巖下毕逋前。",
            "更须汲井开茶共，读尽南华齐物篇。"
        ],
        "title": "春晚招石门陈居士游麦斜巖破新茶因读南华齐物论二首  其一",
        "id": "a756b59b-c442-474c-81ab-7a3a8f724b39"
    },
    {
        "author": "林亦之",
        "paragraphs": [
            "好好轻衫清昼便，短锄欲乞此来田。",
            "只应荷蒉无青发，且谩春风二十年。"
        ],
        "title": "春晚招石门陈居士游麦斜巖破新茶因读南华齐物论二首  其二",
        "id": "097dabc4-9d92-49d3-bbe6-055053d75e3d"
    },
    {
        "author": "林亦之",
        "paragraphs": [
            "锦楼寿曲未须吹，且听江边老妇词。",
            "但愿年年好官长，一如官长在官时。"
        ],
        "title": "范公弥诞之辰辄述闾巷语为邑大夫寿且俟采诗者",
        "id": "990ac252-c4a8-45f1-a496-54bcad058399"
    },
    {
        "author": "林亦之",
        "paragraphs": [
            "相送长江风浪轻，尉仙真自好心情。",
            "四更明月宿何处，鱼骨山前第一程。"
        ],
        "tags": [
            "长江"
        ],
        "title": "同范长官郑主簿送战船至盐屿江上奉酬应尉",
        "id": "6060c4c3-a52a-42a7-8994-b9e2790065bf"
    },
    {
        "author": "林亦之",
        "paragraphs": [
            "云母江边有草亭，分明见得日头生。",
            "一村篱落更何处，此已无天只水声。"
        ],
        "title": "题长乐县灵峰寺望日亭",
        "id": "742cf107-1341-4f52-b799-f93fd93805ea"
    },
    {
        "author": "林亦之",
        "paragraphs": [
            "莫向金门傲冕旒，归来却要著羊裘。",
            "干坤不是刘文叔，那得长竿钓白头。"
        ],
        "title": "题严子陵钓台",
        "id": "dedd6f30-2bf6-4e77-958b-08f722b7985f"
    },
    {
        "author": "林亦之",
        "paragraphs": [
            "由来此母如吾母，再拜一巵复一巵。",
            "最好年年作生日，碧兰黄菊与同时。"
        ],
        "title": "林井伯母生日口占",
        "id": "f13372bb-1acc-4419-aa35-bd0960dd5d3e"
    },
    {
        "author": "林亦之",
        "paragraphs": [
            "方朔曾为老侍郎，麻姑来降紫云香。",
            "寿杯今日逢长至，款款长年此日长。"
        ],
        "title": "淑人生日口占",
        "id": "66b15e4f-7875-4ee0-aa7d-f3118f0cfa8b"
    },
    {
        "author": "林亦之",
        "paragraphs": [
            "城山饮罢冷侵衣，湖上重来月满巵。",
            "未爱疎篱黄菊日，最怜秋水白云时。"
        ],
        "title": "重阳次日登城山",
        "id": "05782d81-3e5d-4179-88fa-25ba153ec9f9"
    },
    {
        "author": "林亦之",
        "paragraphs": [
            "忆昔嘈嘈来拜经，秋灯秋雨苦吟声。",
            "如今秋雨秋灯夜，大半当年犹未生。"
        ],
        "title": "重过红泉",
        "id": "9b1d9349-329d-41b7-b714-e65bc631a61a"
    },
    {
        "author": "林亦之",
        "paragraphs": [
            "漠漠骚骚如卷砂，当门枯木见巢鸦。",
            "秋林最怕风吹尽，一直愁心无树遮。"
        ],
        "title": "秋日题",
        "id": "b89cd9a6-db0e-43f7-ab52-52513e815921"
    },
    {
        "author": "林亦之",
        "paragraphs": [
            "黄花时候苦思乡，急水还家一日强。",
            "不道南风打头上，客船摇橹作重阳。"
        ],
        "title": "九日下水",
        "id": "cb467217-277f-48e5-bdfe-68721c722036"
    },
    {
        "author": "林亦之",
        "paragraphs": [
            "今年七十多青里，莫把仙翁一例看。",
            "再拜尊前为翁舞，草堂最好是无官。"
        ],
        "title": "草堂老人和仲平头七十宴客绿烟亭辄赋口号一章以为草堂之寿",
        "id": "5c75ef49-882c-4947-a9ce-a42570f39712"
    },
    {
        "author": "林亦之",
        "paragraphs": [
            "白鹿山头云欲颓，峡门滩下水如雷。",
            "锦囊破裂元无用，席帽嵚崎还更来。",
            "我自未能逃世俗，人谁便解脱尘埃。",
            "扁舟且趁牛羊渡，莫问如今第几回。"
        ],
        "title": "辛卯岁应举过西峡渡",
        "id": "2b75e496-3e3e-46a3-8704-4af2a849037b"
    },
    {
        "author": "林亦之",
        "paragraphs": [
            "隔浦娟娟古佛庐，几回欲去更踟躇。",
            "欲夸柳氏元和脚，要问隋僧智果书。",
            "见说交情多隽达，每慙识面尚生疎。",
            "山头红叶知无限，可许闲人暂寓居。"
        ],
        "title": "寄精严谷堂老宿二十年欲访谷堂观笔法因循去未得偶逢水西客沉吟久之因寄此诗",
        "id": "04e16f17-25d2-4f3f-b5c4-3cf152c7e693"
    },
    {
        "author": "林亦之",
        "paragraphs": [
            "南去封题久不闻，北来数数听寒暄。",
            "联镳太白三千首，击柝长安十二门。",
            "飞观凌空天子国，轻帆半日女儿村。",
            "渊明好趣柴桑近，官职高卑未要论。"
        ],
        "title": "寄范都厢",
        "id": "dbea0ab9-e417-4958-b3f0-9f71a322b723"
    },
    {
        "author": "林亦之",
        "paragraphs": [
            "乡廛一语竟何曾，却向他州逢李膺。",
            "白马千山缘矍相，朱幡四海有严陵。",
            "鹅湖犹记通宵雨，虎石还同半夜灯。",
            "素发相看才两度，不知再见几时能。"
        ],
        "title": "奉陪严陵史君杨校书囊山夜语一别数月欲再见不可得因寄此诗",
        "id": "a53eabc8-a733-45b9-a84f-af174ac4a0f8"
    },
    {
        "author": "林亦之",
        "paragraphs": [
            "方国三年一合围，圜门屡战定高飞。",
            "人如我友无青眼，天岂斯文厌紫微。",
            "苦县老聃终遁去，敬亭小谢未须归。",
            "丈夫谋宦非身计，荔子山前有彩衣。"
        ],
        "title": "秋试后再寄林井伯",
        "id": "be9b27ce-f80d-4b48-8160-49b65a869e52"
    },
    {
        "author": "林亦之",
        "paragraphs": [
            "紫微巷口送征鞍，白社村前荳叶寒。",
            "一赋雕虫如癸水，千山羸马上长安。",
            "短檠已自甘投老，健笔胡为未得官。",
            "凤阁起家缘六馆，州人更欲祝东峦。"
        ],
        "title": "送井伯赴上庠",
        "id": "9c562b31-4a33-47ea-9aef-1a055a141f40"
    },
    {
        "author": "林亦之",
        "paragraphs": [
            "荷花开尽蓼花红，游子今年秋又穷。",
            "千里病眠鸿鴈影，一书愁杀月鱼翁。",
            "天寒好处予煨芋，日落何山汝转蓬。",
            "名利不成作归计，先生已老海门东。"
        ],
        "title": "得舍弟行可盐官病后书",
        "id": "539672c1-3d7f-43e4-80f9-e97b1b15d009"
    },
    {
        "author": "林亦之",
        "paragraphs": [
            "凭谁为问鹡鸰原，灯火三更殒泪痕。",
            "天远未知萍梗迹，书来说在藕花村。",
            "年华似汝宁为未，场屋如吾已懒言。",
            "壁水故人今北去，短长门户好同论。"
        ],
        "title": "舍弟客临平",
        "id": "6852b03d-8a78-45be-8201-559f35e5dacf"
    },
    {
        "author": "林亦之",
        "paragraphs": [
            "吉贝城边寄此身，故乡归少异乡亲。",
            "蜀无担石雄何苦，洛有书船孟不贫。",
            "绿水孤村何处客，白头双阙老门人。",
            "令狐冒雪成图画，还许渠侬续后尘。"
        ],
        "title": "借册井伯",
        "id": "f179ab09-416f-41da-a8ee-1f6fb17198c3"
    },
    {
        "author": "林亦之",
        "paragraphs": [
            "万竹苍苍乌鸟啼，一江渺渺薜萝西。",
            "幽怀动处兰初长，好句来时月已低。",
            "年岁却从为客尽，家书长是倩人题。",
            "疎钟日落孤村立，秋燕梁空归思迷。"
        ],
        "title": "忆浮家洞",
        "id": "69095288-f648-496a-974d-69699be9a14a"
    },
    {
        "author": "林亦之",
        "paragraphs": [
            "苦来为客竟何为，宅舍荒村谁与治。",
            "别墅虽无辋川画，生涯堪入杜陵诗。",
            "身如燕子年年去，家似渔舟处处移。",
            "丹井西头曲堆下，更烦岁晚定疎篱。"
        ],
        "title": "寄表弟章由之为理曲堆屋庐",
        "id": "d79eb862-6ad0-464c-aae3-e0921076b0e1"
    },
    {
        "author": "林亦之",
        "paragraphs": [
            "乘轺岭外丈人回，奉使天南学士来。",
            "万里家声蛮子洞，一门旌节越王台。",
            "驿辞濑口初逢菊，界入潮州定折梅。",
            "莫怪襄阳负韩约，芸香又好赐环催。"
        ],
        "title": "送林子方祕书赴广东提举",
        "id": "30425f7e-a70b-43b7-996c-f91f0add0f8b"
    },
    {
        "author": "林亦之",
        "paragraphs": [
            "空齐自合冷如灰，何物龙钟似不才。",
            "日日读书无处用，年年作客几时回。",
            "君为诸老先生行，我在当初最后来。",
            "可忍残春对耆旧，不携斗酒去相陪。"
        ],
        "title": "次韵奉酬致仕通直吴七丈上元所寄之什",
        "id": "6d6945d9-b8a6-4025-8e87-48cec7a5ea9a"
    },
    {
        "author": "林亦之",
        "paragraphs": [
            "青山湖上宅，丹桂月边枝。",
            "菊蕊元同日，桐花却并时。",
            "笼鹅翁不俗，蜡凤子多奇。",
            "须信三秋好，先从数月期。",
            "蓝田一厅壁，黄卷五男兕。",
            "问礼当年事，芹宫未颂僖。"
        ],
        "title": "次韵致政吴丈和林县丞丹桂非时之什",
        "id": "2ad2a2bb-ac85-45e9-b31f-5c7206e5e659"
    },
    {
        "author": "林亦之",
        "paragraphs": [
            "年去又来三月强，诗成未了寸心狂。",
            "已无精力能穿鹄，尚有头颅可牧羊。",
            "老柏纵教逢岁晚，幽兰本不为人香。",
            "东胶待补犹堪战，莫道今无识绕梁。"
        ],
        "title": "次韵奉酬林仲雨",
        "id": "32b0915c-291d-45f2-9f3c-71e9b71be2cd"
    },
    {
        "author": "林亦之",
        "paragraphs": [
            "双阙已嗟秋草边，两楹谁作麦堆前。",
            "幸逢皂盖行春日，如见红泉讲道年。",
            "工部先生天下士，莆阳太守大夫贤。",
            "斯文直待斯人出，千载名声与共传。"
        ],
        "title": "谢林守架艾轩先生祠堂",
        "id": "59c3b8ce-a026-4968-80a2-0c5e475c39e9"
    },
    {
        "author": "林亦之",
        "paragraphs": [
            "清咏重重画戟边，芳题短短竹篱前。",
            "政如美稷西河日，诗到黄初正始年。",
            "滕国已歌慈父爱，韩门更感使君贤。",
            "铜鱼好句关风教，巴岭赓酬只浪传。"
        ],
        "title": "再用前韵和林守",
        "id": "9b5a7890-d3c7-463c-ad66-9b5c26ae4c78"
    },
    {
        "author": "林亦之",
        "paragraphs": [
            "泥封款款下青冥，却许麾幢换使軿。",
            "夔子城头开幕府，杜陵诗卷作图经。",
            "十年去国未还国，万里长亭更短亭。",
            "可信明时好人物，乱猿啼处是州厅。"
        ],
        "title": "奉寄云安安抚宝文少卿林黄中",
        "id": "535f638b-453f-4597-a60c-d6017e0c0d84"
    },
    {
        "author": "林亦之",
        "paragraphs": [
            "城连帝子阁西头，水遶南昌故郡流。",
            "山短天长鸥鹭小，夜深云浄月星浮。",
            "澹台墓暗竹根古，孺子亭荒荷叶秋。",
            "漠漠沧江无了日，哦诗莫苦替人愁。"
        ],
        "tags": [
            "滕王阁"
        ],
        "title": "滕王阁怀古奉呈抚州别驾兼简户曹",
        "id": "018993fc-67c1-4471-8d9b-3294433f2d1a"
    },
    {
        "author": "林亦之",
        "paragraphs": [
            "万里崎岖愁不禁，飞猿更听雨淋淋。",
            "剩将暑药凉无用，未著秋衣寒已深。",
            "刻鹄雕虫成底事，牧羊餧鸭负初心。",
            "还家渐近病渐好，得句自题时自吟。"
        ],
        "title": "江西试罢还故里八月二十九日过飞猿岭连日遇雨",
        "id": "6842dfa1-b615-40e0-9e8e-0694584ffb3f"
    },
    {
        "author": "林亦之",
        "paragraphs": [
            "野阔村归如暮鸦，路沿溪曲似春蛇。",
            "不谙水土愁多病，忽听乡谈喜近家。",
            "一带青山将屋绕，数行绿竹倚门斜。",
            "年年逆旅逢重九，今岁须看篱下花。"
        ],
        "title": "秋试罢重九过沧峡",
        "id": "4812b061-287e-4f9f-b193-1c20aa42a2fb"
    },
    {
        "author": "林亦之",
        "paragraphs": [
            "祖帐寒梅白未空，已看新叶绿重重。",
            "八州斧钺送行客，十里旌旗遶暮峰。",
            "北斗独高韩吏部，南州争慕郭林宗。",
            "一时宾主俱豪杰，敢道招要到野农。"
        ],
        "title": "同安抚赵子直饯朱晦庵于怀安二首得重字  其一",
        "id": "fe2685c6-33d8-4186-bcfe-ec5368eb3e3b"
    },
    {
        "author": "林亦之",
        "paragraphs": [
            "虎夷长想蕙兰踪，螺渚幸修桑梓恭。",
            "诗造本情天下诵，学传正统世儒宗。",
            "三山过客日无数，四海闻人此一逢。",
            "官烛行行送归路，半村无月海云重。"
        ],
        "title": "同安抚赵子直饯朱晦庵于怀安二首得重字  其二",
        "id": "fa1b07c1-ab7c-43c8-8673-9b95315ea580"
    },
    {
        "author": "林亦之",
        "paragraphs": [
            "下笔翩翩如史君，年过五十始朱轮。",
            "蜀山久托无家客，滕国曾为负耒人。",
            "脱印忽闻过我里，攀辕尤更甚州民。",
            "乍晴乍雨黄梅道，好听泥封下紫宸。"
        ],
        "title": "别莆阳史君林宗丞二首  其一",
        "id": "cd853c26-537d-4201-810a-92b9ca8369aa"
    },
    {
        "author": "林亦之",
        "paragraphs": [
            "扶羸十日候行期，瓜叶初生荷满池。",
            "别袖难禁须进酒，离情未足更题诗。",
            "飞鸾渡口还家后，老鼠梯前到阙时。",
            "士论民谣如缴日，甘泉直上岂容迟。"
        ],
        "title": "别莆阳史君林宗丞二首  其二",
        "id": "69a10ec1-298d-4bbf-81f1-d5fef8c456ab"
    },
    {
        "author": "林亦之",
        "paragraphs": [
            "清秋缓辔马如云，论定忠邪黑白分。",
            "湘水传呼新刺史，霸陵改观旧将军。",
            "平生孤节人难到，自此一番名愈闻。",
            "定有诏书催入觐，不劳下担楚江濆。"
        ],
        "title": "别林黄中帅湖南",
        "id": "89c75bf6-c65b-47c6-9423-688534a0d7a8"
    },
    {
        "author": "林亦之",
        "paragraphs": [
            "谢安旧宅翠云环，复见新墙月样弯。",
            "市近岂容三岛客，楼居须向九仙山。",
            "去天尚鬰金门步，计日催归玉笋班。",
            "好与衣冠添盛事，一门三府照人寰。"
        ],
        "title": "代上陈给事二首  其一",
        "id": "c425aab1-e1c3-4517-9425-e4d81a1d84d9"
    },
    {
        "author": "林亦之",
        "paragraphs": [
            "云锦轩楹兰玉阶，暂从仙仗下蓬莱。",
            "良辰歌馆声声起，明月粧楼夜夜开。",
            "天上李藩批敕手，蜀中严武总戎才。",
            "可教问舍悠然去，即下红泥促召回。"
        ],
        "title": "代上陈给事二首  其二",
        "id": "74eb7f59-6e8e-42a8-9872-9cd45b507090"
    },
    {
        "author": "林亦之",
        "paragraphs": [
            "暂著芒鞋归故丘，新诗吟罢恍如秋。",
            "麦堆去后惟君胜，荔子红时送客愁。",
            "好句合教吾北面，生年长恨海东头。",
            "如今别袂应须惜，一日能留便少留。"
        ],
        "title": "暂还网山井伯以诗送别次韵",
        "id": "184c3c36-13dd-4f9e-98ca-1b7d77485a38"
    },
    {
        "author": "林亦之",
        "paragraphs": [
            "典刑还似鲁人初，四海衣冠归坐隅。",
            "涕落寒芜嗟不见，月明蠏井白云孤。"
        ],
        "title": "艾轩先生侍郎挽词四首  其一",
        "id": "9ea02a92-3ee6-4938-bb9e-f34ac686af9a"
    },
    {
        "author": "林亦之",
        "paragraphs": [
            "菖蒲对客尚从容，明月红泉梦已空。",
            "纵是千年有豪杰，六经人物只斯翁。"
        ],
        "title": "艾轩先生侍郎挽词四首  其二",
        "id": "e1328220-e21f-426b-aa17-6bfdee8a4d0f"
    },
    {
        "author": "林亦之",
        "paragraphs": [
            "绣衣曾出黄梅岭，金印还游红药阶。",
            "勋业至今人道说，幽怀长是在空斋。"
        ],
        "title": "艾轩先生侍郎挽词四首  其三",
        "id": "625dcbb8-d912-443d-8141-76f795a6319e"
    },
    {
        "author": "林亦之",
        "paragraphs": [
            "黄柑时候曲堆村，长忆篮舆到荜门。",
            "恰是今年去年日，野萤衰草吊寒原。"
        ],
        "title": "艾轩先生侍郎挽词四首  其四",
        "id": "fbe6eb36-91c3-4b6f-92fa-11ee3005c3f4"
    },
    {
        "author": "林亦之",
        "paragraphs": [
            "明月青灯合浦村，北人惟此读书园。",
            "窦家风义人牢落，多少衡门欲断魂。"
        ],
        "title": "青龙陈君挽词四首  其一",
        "id": "c4f4e301-6a6c-4c98-ad76-e898af8bcfb2"
    },
    {
        "author": "林亦之",
        "paragraphs": [
            "谁解题封忠敬堂，长安白发紫微郎。",
            "斯名似不缘渠作，却最关渠泪数行。"
        ],
        "title": "青龙陈君挽词四首  其二",
        "id": "0ae05ce6-afa4-4e3e-829a-040eeab3d56e"
    },
    {
        "author": "林亦之",
        "paragraphs": [
            "胡为春渚梦初回，却是行舟恰到来。",
            "数尽长亭过闽岭，夕阳愁杀落花台。"
        ],
        "title": "青龙陈君挽词四首  其三",
        "id": "8b6f23c3-7ff0-427b-99f1-940e537bb357"
    },
    {
        "author": "林亦之",
        "paragraphs": [
            "欲哭刍灵何日时，长江望断涕沾衣。",
            "夜香楼下如重到，鹤叫三更人已非。"
        ],
        "tags": [
            "长江"
        ],
        "title": "青龙陈君挽词四首  其四",
        "id": "f9c02bb0-3730-4fff-a40b-e222a08ef492"
    },
    {
        "author": "林亦之",
        "paragraphs": [
            "一经教子已青裾，况又行年七十余。",
            "恰好遭逢身却死，北风门外只长嘘。"
        ],
        "title": "鲍待用挽词四首  其一",
        "id": "53ebb28a-f34c-4413-919a-f3d36ec86f42"
    },
    {
        "author": "林亦之",
        "paragraphs": [
            "去年一笑荔枝园，今岁重来是墓门。",
            "纵有青青旧时树，已看斜日照黄昏。"
        ],
        "title": "鲍待用挽词四首  其二",
        "id": "5f85ce3b-f300-4324-bdf5-e4736c86501c"
    },
    {
        "author": "林亦之",
        "paragraphs": [
            "寒村夜雨断人烟，却有累累哭野田。",
            "一饭谁能吊衰草，似君此事至今传。"
        ],
        "title": "鲍待用挽词四首  其三",
        "id": "d3501bb8-47a2-4f8b-9958-b51934b9c8ac"
    },
    {
        "author": "林亦之",
        "paragraphs": [
            "读尽东床一卷书，不妨踪迹向来疎。",
            "剑津红帐为门户，想得多多送葬车。"
        ],
        "title": "鲍待用挽词四首  其四",
        "id": "169a3a0c-6eca-49c5-a2c3-84892ffea6fb"
    },
    {
        "author": "林亦之",
        "paragraphs": [
            "诸老萧萧似卷尘，不堪再见素旌新。",
            "白头县尉笭箵浦，夜雨寒窗是旧人。"
        ],
        "title": "光泽朱君挽词四首  其一",
        "id": "3ed3e57f-abaf-4838-8813-e87dd76cb063"
    },
    {
        "author": "林亦之",
        "paragraphs": [
            "长记前回过我庐，艰难步履唤儿扶。",
            "莫将马箠敲门去，寒水无人野屿孤。"
        ],
        "title": "光泽朱君挽词四首  其二",
        "id": "186af977-d6d1-48ff-b3e6-3ebb7de5255b"
    },
    {
        "author": "林亦之",
        "paragraphs": [
            "为官长者得声名，唯诺公堂如父兄。",
            "欲作汝南耆旧传，不须多语尽平生。"
        ],
        "title": "光泽朱君挽词四首  其三",
        "id": "ca59081c-77ca-441b-a37e-71901f59828c"
    },
    {
        "author": "林亦之",
        "paragraphs": [
            "迺翁飞旐过前村，一妇随车一在门。",
            "何处人家有三柩，髑髅山下合销魂。"
        ],
        "title": "光泽朱君挽词四首  其四",
        "id": "2b3b1e32-3d83-4061-a999-1dda1ec75a98"
    },
    {
        "author": "林亦之",
        "paragraphs": [
            "三月余干花草春，天遥莫问谪仙坟。",
            "长箫不要吹哀些，愁杀江东日暮云。"
        ],
        "title": "赵路分挽词三首  其一",
        "id": "cf5bc8da-a3fd-4476-ba3d-d56295ebe784"
    },
    {
        "author": "林亦之",
        "paragraphs": [
            "苦学声名闻搢绅，传家况复有麒麟。",
            "汉廷玉牒先多士，数尽慈恩只一人。"
        ],
        "title": "赵路分挽词三首  其二",
        "id": "7546b4ab-a650-4347-bec9-7e7daa329a76"
    },
    {
        "author": "林亦之",
        "paragraphs": [
            "每夸爱子对人言，东观同游有艾轩。",
            "我向筑场闻此语，敛襟西望转销魂。"
        ],
        "title": "赵路分挽词三首  其三",
        "id": "16b28f1b-645a-435b-9cd2-cd368cd24625"
    },
    {
        "author": "林亦之",
        "paragraphs": [
            "落日平田何处村，竹墙缭绕是高门。",
            "莫言鸡黍未相识，一听悲歌自断魂。"
        ],
        "title": "林校尉绍老挽词三首  其一",
        "id": "d87e8cf8-a12d-4528-b376-8c633725d03f"
    },
    {
        "author": "林亦之",
        "paragraphs": [
            "白浪漫天眼自惊，吴儿一见欲飞鸣。",
            "何人为述胶西事，十万楼船有姓名。"
        ],
        "title": "林校尉绍老挽词三首  其二",
        "id": "b88050f0-6213-47f1-90d0-0a42c0e135de"
    },
    {
        "author": "林亦之",
        "paragraphs": [
            "华屋共言清浄想，长途还作去来缘。",
            "念君阴德有如此，何事春风却短年。"
        ],
        "title": "林校尉绍老挽词三首  其三",
        "id": "3b8988a2-7ef8-4b1a-a627-c39ef817b316"
    },
    {
        "author": "林亦之",
        "paragraphs": [
            "年年二月看花时，野笛小园长短吹。",
            "谁道今年看花日，秋千门外鼓声悲。"
        ],
        "title": "林少朋挽词三首  其一",
        "id": "08af4e18-1e74-4b27-987c-c5036b200afe"
    },
    {
        "author": "林亦之",
        "paragraphs": [
            "闻说当年歌鹿鸣，黄花八月牡丹生。",
            "何人为续夷坚志，好向桥东问姓名。"
        ],
        "title": "林少朋挽词三首  其二",
        "id": "0f756f0f-07f1-4eda-8fcd-497dfb50eeac"
    },
    {
        "author": "林亦之",
        "paragraphs": [
            "几回欲去醉花傍，此事如今转渺茫。",
            "不独哦诗吊金谷，更令掩袂忆刘郎。"
        ],
        "title": "林少朋挽词三首  其三",
        "id": "21532028-a402-4944-977b-96690b871c60"
    },
    {
        "author": "林亦之",
        "paragraphs": [
            "庐陵别驾有慈闱，到处官亭见彩衣。",
            "总为青山能送老，不知黄壤却同归。"
        ],
        "title": "余倅父子挽词二首  其一",
        "id": "cc390572-5454-42e7-803d-bcc334b5b30d"
    },
    {
        "author": "林亦之",
        "paragraphs": [
            "谁唱双棺薤曲悲，前声未断后声随。",
            "人间父子情何限，可忍长箫逐个吹。"
        ],
        "title": "余倅父子挽词二首  其二",
        "id": "d25bed7f-a481-4e9b-bc65-8a72e86c74b0"
    },
    {
        "author": "林亦之",
        "paragraphs": [
            "为语歌铃过野田，不须泪眼更悬悬。",
            "人间催促如风叶，谁是平头八十年。"
        ],
        "title": "卢氏母挽词二首  其一",
        "id": "c7c02a3c-8ea1-4d41-9ef4-aa60824ed863"
    },
    {
        "author": "林亦之",
        "paragraphs": [
            "小径幽幽竹遶门，闺楼终日总无言。",
            "若教诵得维摩句，应愧平生费讨论。"
        ],
        "title": "卢氏母挽词二首  其二",
        "id": "a5de2c35-5f24-40c0-bc8e-b79985f94323"
    },
    {
        "author": "林亦之",
        "paragraphs": [
            "海阳天外已伤怀，白水墙头转自哀。",
            "却是人生难得好，两年只见哭声来。"
        ],
        "title": "哭故人曹十九秘校叔明海阳四十弟自潮州送归柩未有哭诗故人于海阳为甥舅也沉吟感涕因并以吊之二首  其一",
        "id": "60b567e4-53cf-4a1c-a267-e7cc0eb91870"
    },
    {
        "author": "林亦之",
        "paragraphs": [
            "泪眼才干更哭君，残阳破寺起愁云。",
            "故人海上能多少，已见江南有两坟。"
        ],
        "title": "哭故人曹十九秘校叔明海阳四十弟自潮州送归柩未有哭诗故人于海阳为甥舅也沉吟感涕因并以吊之二首  其二",
        "id": "8dd18967-db6d-4a7f-a6ff-9818dc945f0a"
    },
    {
        "author": "林亦之",
        "paragraphs": [
            "薤歌才唱已堪嗟，莫道生平隔海涯。",
            "曾向网山图上见，蛇门东去是君家。"
        ],
        "title": "小练林承事挽词二首  其一",
        "id": "69c308f1-eb42-44ae-8572-63053b8ff6a7"
    },
    {
        "author": "林亦之",
        "paragraphs": [
            "生前莫问刘郎浦，死后还看孟母邻。",
            "遥想刍灵穿海出，浪头如屋自愁人。"
        ],
        "title": "小练林承事挽词二首  其二",
        "id": "5c108afb-2d01-4a0c-b9b6-d93eda8ad1de"
    },
    {
        "author": "林亦之",
        "paragraphs": [
            "年年除莫即相呼，夜语如君不可无。",
            "为报岁寒同社客，今年不要作柴炉。"
        ],
        "title": "曹不占挽词二首  其一",
        "id": "68f18bde-f1fa-44f9-9ab9-67255d581c85"
    },
    {
        "author": "林亦之",
        "paragraphs": [
            "有时街上断行人，犹见敲门访子云。",
            "一种伤心向谁语，夜阑灯火只思君。"
        ],
        "title": "曹不占挽词二首  其二",
        "id": "7b2cf8d6-531f-4613-8390-4484764b72f9"
    },
    {
        "author": "林亦之",
        "paragraphs": [
            "片片花飞上巳村，谁将双泪哭寒原。",
            "明朝况是初三日，好把流杯为续魂。"
        ],
        "title": "郑氏母挽词二首  其一",
        "id": "ac4681d7-b7c3-4d83-921b-d45b5d300bff"
    },
    {
        "author": "林亦之",
        "paragraphs": [
            "画楼最好绿波前，萱草还看白发生。",
            "更说列卿太常老，吁嗟一曲与人传。"
        ],
        "title": "郑氏母挽词二首  其二",
        "id": "9c245158-7dd9-418f-9dce-f2c662ec302e"
    },
    {
        "author": "林亦之",
        "paragraphs": [
            "里巷相闻长者声，春风更有女萝情。",
            "殷勤为作愁肠曲，白日西颓月又生。"
        ],
        "title": "曹廷辅挽词二首  其一",
        "id": "1e146eee-9373-452e-a34b-fb2fceb61d48"
    },
    {
        "author": "林亦之",
        "paragraphs": [
            "绿水白鸥三月天，哀箫长短使人怜。",
            "草鞋踏雨同归去，此事如今十五年。"
        ],
        "title": "曹廷辅挽词二首  其二",
        "id": "87a71f4c-83a9-414a-aacb-d68b261846f8"
    },
    {
        "author": "林亦之",
        "paragraphs": [
            "山中香火今谁在，那听残春薤曲新。",
            "第一伤心惟此老，父时诸客已无人。"
        ],
        "title": "卢助教质夫挽词二首  其一",
        "id": "3c6a7b93-94b5-4cdb-be21-eba585e1e60b"
    },
    {
        "author": "林亦之",
        "paragraphs": [
            "毗耶钞轴五千卷，浄几焚香心自闲。",
            "蜡烛烧残春梦断，逢逢哀鼓吊空山。"
        ],
        "title": "卢助教质夫挽词二首  其二",
        "id": "80932357-1917-47d8-9875-883859ba5340"
    },
    {
        "author": "林亦之",
        "paragraphs": [
            "马上姿容河朔风，吁嗟不见夕阳红。",
            "长江自小为邻舍，昨日归来无此翁。"
        ],
        "tags": [
            "长江"
        ],
        "title": "方提举公美挽词",
        "id": "bc82f0e4-f7c9-4e82-b716-373f0da745f7"
    },
    {
        "author": "林亦之",
        "paragraphs": [
            "十年骑马画桥归，长记朱楼傍水湄。",
            "今日悲吟想君屋，一如骑马十年时。"
        ],
        "title": "横路林少皋挽词",
        "id": "d61d7b77-e57c-464e-88a8-eba507ba984e"
    },
    {
        "author": "林亦之",
        "paragraphs": [
            "三闾未死已招魂，却是狂夫不要论。",
            "谁肯将身缘问道，十年卧病菊花村。"
        ],
        "title": "郑唐仲挽词",
        "id": "bb5cdb05-412f-45fd-83f1-b23d8d3de780"
    },
    {
        "author": "林亦之",
        "paragraphs": [
            "叹惜青灯下，偏旁古字通。",
            "读残五车去，赢得一生穷。",
            "末俗轻前辈，何人念此翁。",
            "伤心旧时宅，飒飒已如空。"
        ],
        "title": "夏循矩先生挽词",
        "id": "4d3ac8af-af3a-4f1b-9008-d178cc7b8644"
    },
    {
        "author": "林亦之",
        "paragraphs": [
            "幽情千木外，巧思百花前。",
            "好事如吾子，伤心叹蚤年。",
            "桃蹊亲意悦，薤曲里人怜。",
            "半夜悲笳起，凉天野月悬。"
        ],
        "title": "林伯谟挽词",
        "id": "5f967a19-3b5e-4918-a5d7-f1fd3a9a0041"
    },
    {
        "author": "林亦之",
        "paragraphs": [
            "寒原何处哭，下马欲销魂。",
            "白日数行泪，黄柑十里村。",
            "传家犹墨绶，聘妇尽朱门。",
            "似此何多恨，空沤不要论。"
        ],
        "title": "古龙孺人曹氏挽词",
        "id": "d492ea9b-7bee-41d9-b9c8-38e756715419"
    },
    {
        "author": "林亦之",
        "paragraphs": [
            "国子先生宅，相传此母贤。",
            "一哀孤屿下，再拜十年前。",
            "舐犊贪书卷，飞鸾慰暮年。",
            "夕阳聊寓曲，终要到新阡。"
        ],
        "title": "孺人郑氏挽词",
        "id": "2b9a3dd0-3e05-4fb1-ba94-f22834942ae3"
    },
    {
        "author": "林亦之",
        "paragraphs": [
            "哀曲梧桐夜，何年苜蓿盘。",
            "敬夫前辈重，好客妇人难。",
            "十月明朝尽，孤坟落日寒。",
            "鹿门催作黍，此意竟长叹。"
        ],
        "title": "丹井陈子白母挽词二首  其一",
        "id": "54b97315-8d2b-4b83-8312-b5b4290b1887"
    },
    {
        "author": "林亦之",
        "paragraphs": [
            "嫁娶比邻近，门庭古木幽。",
            "藁砧旧相好，兰玉久从游。",
            "双鹤来何处，孤鸾不到头。",
            "通家丘嫂行，愁涕白云浮。"
        ],
        "title": "丹井陈子白母挽词二首  其二",
        "id": "40456441-1e96-4871-bb40-ad5113f9cd5f"
    },
    {
        "author": "林亦之",
        "paragraphs": [
            "谁学陶朱去，梅花古戍旁。",
            "平生疎几杖，哀曲损肝肠。",
            "稚子青衿隽，东床绿袖长。",
            "四更笳鼓动，月白水茫茫。"
        ],
        "title": "松林林巖叟挽词",
        "id": "1570551d-7539-4859-bf96-41dc6738cd32"
    },
    {
        "author": "林亦之",
        "paragraphs": [
            "生长大夫宅，来归御史门。",
            "吾儿天下宝，此母里人尊。",
            "九岭三江外，孤云片月村。",
            "同乡无见日，他国赋招魂。"
        ],
        "title": "杨严州母挽词",
        "id": "e981e96f-afcb-4588-aebd-dd98b7421b42"
    },
    {
        "author": "林亦之",
        "paragraphs": [
            "别驾归来日，连年哭九原。",
            "白头如此母，丹旐只诸孙。",
            "灯火槟榔市，箫笳梅子村。",
            "比邻恼鹅鸭，还阻吊幽魂。"
        ],
        "title": "宜人姚氏挽词",
        "id": "d1b2fbeb-99c3-4396-ac5b-89605e4c8ca9"
    },
    {
        "author": "林亦之",
        "paragraphs": [
            "孟母何曾憾，生前锦轴横。",
            "东征凤毛好，西府玉昆荣。",
            "贝叶忘言处，金床写水声。",
            "十年堂上客，一曲自悲鸣。"
        ],
        "title": "林义夫母挽词",
        "id": "e20920fe-97e1-4e5f-9a68-72a9fb3404d5"
    },
    {
        "author": "林亦之",
        "paragraphs": [
            "伤心来讣日，各各为沾衣。",
            "慈母夜长诀，郎君客未归。",
            "短山长笛惨，青草素旗飞。",
            "料得楚人些，连篇说断机。"
        ],
        "title": "方士登母挽词",
        "id": "e80bd04d-4b48-40a7-820c-236a26ab61d1"
    },
    {
        "author": "林亦之",
        "paragraphs": [
            "一宦辞南海，萧然百念枯。",
            "里闾称长者，门巷似穷儒。",
            "死日分明去，生年尔汝无。",
            "伤心哀鼓动，寒月野园孤。"
        ],
        "title": "清远尉林昭远挽词",
        "id": "63759235-97af-4ca2-b04c-036865f867f4"
    },
    {
        "author": "林亦之",
        "paragraphs": [
            "晦德香泉下，秋风知几回。",
            "襟怀如阮达，门阀自唐来。",
            "立马曾交语，寒蛩重一哀。",
            "生前双锦轴，亦足慰苍苔。"
        ],
        "title": "迎仙致政王修职挽词",
        "id": "05a14369-c572-40eb-89ae-c7ce7c35e3b3"
    },
    {
        "author": "林亦之",
        "paragraphs": [
            "未作鹏飞万里程，一时英俊已铮铮。",
            "只应傲雪凌云气，合得惊天动地名。",
            "明月酒杯如李白，暮年官职似阳城。",
            "秋风癸亥古祠下，多少行人泪眼盈。"
        ],
        "title": "黄司业挽词",
        "id": "d359b72b-8ae1-4e7c-be29-c19ab0dc22fb"
    },
    {
        "author": "林亦之",
        "paragraphs": [
            "一声哀管水边闻，忽忆秋风留月轩。",
            "洛下书生来问字，襄阳耆旧亦过门。",
            "游梁无限通宵话，访戴如今何处村。",
            "纵使鸾封到幽垅，白云荒草不堪论。"
        ],
        "title": "戴少美挽词",
        "id": "e7000e42-645a-4693-af27-b22f2a622446"
    },
    {
        "author": "林亦之",
        "paragraphs": [
            "晴春相见未多时，忽叹霜芜雪屋非。",
            "僵瑟楼前方悼往，吹箫台下竟同归。",
            "读书历历向秋树，织锦悠悠空晓机。",
            "须信人间伉俪重，生年死日不相违。"
        ],
        "title": "陈伯顺夫妇挽词",
        "id": "638e79f2-457b-4552-af15-2a992d30187b"
    },
    {
        "author": "林亦之",
        "paragraphs": [
            "橘林霜后欲寒天，多记陶家作客年。",
            "碧水青山如昨日，白云红旐是新阡。",
            "鸤鸠七子母恩重，寡鹄孤巢妇德贤。",
            "最苦哀箫老松下，漫漫瞿麦雪平田。"
        ],
        "title": "陈仲罕母挽词",
        "id": "6d1c0a86-9c13-4aad-915c-23504ff9724b"
    },
    {
        "author": "林亦之",
        "paragraphs": [
            "他谁天外哭声长，有客归程何太忙。",
            "同爨情亲如五服，升堂义重比诸郎。",
            "昔人浇薤蒸梨事，即我浮家泛宅傍。",
            "叹息白头陶母意，中秋三日转凄凉。"
        ],
        "title": "稚春母郑氏挽词",
        "id": "6d8f0e5a-a9df-4987-9cc6-87a1a729d69f"
    },
    {
        "author": "林亦之",
        "paragraphs": [
            "邻母悲歌长短声，客窗闻此梦魂惊。",
            "新乡谁共鸡豚社，先世由来香火情。",
            "薤曲纵教如宋玉，里丧终是愧陈平。",
            "伤心起望秋云乱，愁断千山几日程。"
        ],
        "title": "蔡以之母挽词",
        "id": "8f7405a6-3375-4a91-8f16-0c16805b7614"
    },
    {
        "author": "林亦之",
        "paragraphs": [
            "蒿里歌，蒿里曲。",
            "长箫悲奈何，短草叹不足。",
            "少年款款嫁夫婿，今夜屋簷何处宿。",
            "蒿里歌，蒿里曲。"
        ],
        "title": "章徽之妻卢氏挽词",
        "id": "d8c5667e-9f3c-4eb7-948f-8eec2d008634"
    },
    {
        "author": "林亦之",
        "paragraphs": [
            "讲学红泉不著书，只将心学授生徒。"
        ],
        "title": "句",
        "id": "aeb16ebc-4022-49f5-80c6-f32af1d972a2"
    },
    {
        "author": "林仲雨",
        "paragraphs": [
            "万事不成嗟画虎，一官那得似驱羊。"
        ],
        "title": "句",
        "id": "ca9edf6a-e8a8-48b9-be3f-66a83ad0abc3"
    },
    {
        "author": "舒璘",
        "paragraphs": [
            "山谷幽深锁梵宫，千章灌木鬰茏葱。",
            "香浮古篆半檐雾，茶潄清泉两腋风。",
            "鹤伴老僧归夕照，山留行客驻霜枫。",
            "前朝阁阁浑秋草，眺望悽然碧岭中。"
        ],
        "title": "南山寺",
        "id": "b352b923-954a-4b01-b781-bc8d806b25f4"
    },
    {
        "author": "释元聪",
        "paragraphs": [
            "释尊拈起枝花，分明勾贼破家。",
            "致令千古之下，儿孙逐恶随邪。"
        ],
        "title": "颂古八首  其一",
        "id": "fa4bec59-135e-48da-be82-f23775bbc325"
    },
    {
        "author": "释元聪",
        "paragraphs": [
            "倒腹倾肠说向伊，不知何故尚迟疑。",
            "只今便好猛提取，莫待天明失却鸡。"
        ],
        "title": "颂古八首  其二",
        "id": "cd797f27-7efc-4143-bde7-272b5edebeed"
    },
    {
        "author": "释元聪",
        "paragraphs": [
            "一下兰桡蓦口鞭，大洋海底火烧天。",
            "父南子北家何许，风满长空月满船。"
        ],
        "title": "颂古八首  其三",
        "id": "cf821a54-63b6-4b40-bd29-db74de63a2e5"
    },
    {
        "author": "释元聪",
        "paragraphs": [
            "钻头閙蓝远侍者，刺脑胶盆老赵州。",
            "两个人前夸好手，面皮三寸不知羞。"
        ],
        "title": "颂古八首  其四",
        "id": "74aebac2-a663-40b4-b01c-4e50f026e370"
    },
    {
        "author": "释元聪",
        "paragraphs": [
            "明明道不说，此理凭谁识。",
            "春风一阵来，满径花狼籍。"
        ],
        "title": "颂古八首  其五",
        "id": "71520db3-f303-4c17-a0f8-81b5395355a0"
    },
    {
        "author": "释元聪",
        "paragraphs": [
            "只知瞻礼紫金容，不觉脑门遭霹雳。",
            "平生心胆向人倾，相识还同不相识。"
        ],
        "title": "颂古八首  其六",
        "id": "e8f90518-ffcc-453b-97a2-29c1feae8ac3"
    },
    {
        "author": "释元聪",
        "paragraphs": [
            "松阴行不尽，疎雨下无时。",
            "世事几兴废，山中人未知。"
        ],
        "title": "颂古八首  其七",
        "id": "06aeb4e8-33df-44eb-b642-6dc6cc2b51ed"
    },
    {
        "author": "释元聪",
        "paragraphs": [
            "因我得礼你，莫放屁撒屎。",
            "带累天下人，错认自家底。"
        ],
        "title": "颂古八首  其八",
        "id": "0fbede8c-1566-4c36-b5d5-85c4f7cf7bd7"
    },
    {
        "author": "释元聪",
        "paragraphs": [
            "来未尝来，去未尝去。",
            "七十四年，月印寒渚。"
        ],
        "title": "临终辞众偈",
        "id": "42b493cc-b0e3-45bf-b918-bf808e231c27"
    },
    {
        "author": "刘颖",
        "paragraphs": [
            "持节南来耸百城，就分帅阃握边兵。",
            "尽令殊俗窥风采，更许佳山托姓名。",
            "岘首要须刊伟蹟，习池底事著狂生。",
            "风流人物今宗主，物物俱蒙不朽荣。"
        ],
        "tags": [
            "西湖"
        ],
        "title": "西湖再开呈张经略",
        "id": "a4509392-1d48-4d85-9ac2-3434232655fc"
    },
    {
        "author": "杨寅",
        "paragraphs": [
            "上下各九里，东西只数家。",
            "田横梯齿密，松列雁行斜。",
            "分镳争岭道，孤往接天涯。",
            "为我谢风景，何路不开花。"
        ],
        "title": "九里岭",
        "id": "a8893cac-b68c-4696-8c10-ff4cc2e84964"
    },
    {
        "author": "杨寅",
        "paragraphs": [
            "路转羊肠望眼舒，篮舆更入道人居。",
            "千林黄叶新霜后，四面青山夕照余。",
            "幽梦乍惊鱼鼓响，小诗闲向竹窗书。",
            "炉烟茗碗匆匆话，已觉人间万象虚。"
        ],
        "title": "龙云寺次罗竦韵",
        "id": "7f144678-8f22-4c87-bcba-3cbfd65314fa"
    },
    {
        "author": "吕祖仁",
        "paragraphs": [
            "屈指未逾月，沿封十往还。",
            "路危频驻马，力倦怯登山。",
            "亲老难辞禄，时平懒养闲。",
            "自怜清苦节，谁与达天颜。"
        ],
        "title": "题尉廨壁",
        "id": "81eff31a-9306-41dc-aa2e-6dd5dc14f4cf"
    },
    {
        "author": "聂有",
        "paragraphs": [
            "莫愁千古难再得，只有画图传楚国。"
        ],
        "title": "句",
        "id": "db0180f5-bbe8-41a5-be0f-d51b982f1fb5"
    },
    {
        "author": "朱涣",
        "paragraphs": [
            "明月满庭树，与子步清影。",
            "参横北斗低，共此良夜永。",
            "一从明月缺，子即与我别。",
            "两桨泛西江，摇荡万顷雪。",
            "明月今复圆，子行阿那边。",
            "爱而不可见，望望空凄然。",
            "愿子理归舟，复向长安道。",
            "快来我庭前，趁此明月好。"
        ],
        "title": "明月满庭树招马道士",
        "id": "e428cd7e-16ee-4530-8756-b69a5d2c0be3"
    },
    {
        "author": "朱涣",
        "paragraphs": [
            "晴窗棐几风日舒，呼童汲水供蟾蜍，涓流入研玄颖濡。",
            "一蚁蠢蠢爰来趋，须臾十百与之俱。",
            "前后有行不乱踰，宛若徙穴舁腐余。",
            "想应燥吻唇颊枯，清梦思欲吞江湖。",
            "摇尾羞作涸辙呼，奋迅恰如东海鱼。",
            "物生天地小大殊，饥食渴饮皆同涂。",
            "矧尔有灵非至愚，大槐南柯名利区。",
            "一梦而觉惊幻虚，尔其听我毋睢盱。",
            "尔吭既沃腹既腴，归安其藏勿浪逋。",
            "阶前羣儿政嬉娱，以指划土縻尔躯。"
        ],
        "title": "蚁饮研槽歌",
        "id": "2f658d34-94db-4f8c-9873-a3ccbb547baf"
    },
    {
        "author": "朱涣",
        "paragraphs": [
            "雨足溪涨缘，风高花委红。",
            "天清气自佳，独步来山中。",
            "见竹不敢穿，生怕伤箨龙。"
        ],
        "title": "入山二首  其一",
        "id": "788d781c-c401-47d0-a791-962466762698"
    },
    {
        "author": "朱涣",
        "paragraphs": [
            "溪头浴吾须，树底荫吾影。",
            "四顾无人来，独坐了俄顷。",
            "欲去更徘徊，夕阳射峰顶。"
        ],
        "title": "入山二首  其二",
        "id": "6aa3f9b7-1527-4217-b9c7-26f3d13f997c"
    },
    {
        "author": "朱涣",
        "paragraphs": [
            "倾城误人身，嗟哉难具陈。",
            "请君试侧耳，听妾歌其因。",
            "妾初未筓学新妆，肌理玉雪眉黛长。",
            "融怡窈袅销金裳，态浓意远夺目光。",
            "当时见者心为狂，共谓绝代惊非常。",
            "拟思昭阳奉君王，三千宠爱一身当。",
            "宁知事大缪，嫁作荡子妇。",
            "空闺独宿度芳华，蓬首乱鬓颜色朽。",
            "四海十年不相闻，一朝归来新闲旧。",
            "新闲旧，妾何有，摈妾不使侍箕箒。",
            "佳人多命薄，是事君信否。",
            "倾城误人身，古来唯有李夫人。",
            "延年作歌帝所珍，贮之金屋荐华茵。",
            "宠光杂遝疏弟昆，将死掩面留余恩。",
            "千载不复见，言之涕沾巾。",
            "倾城误人身，此曲哀怨何可听。"
        ],
        "title": "倾城误人身寄内翰洪丈",
        "id": "360322d7-cdcc-47d1-bee0-69045ba485db"
    },
    {
        "author": "朱涣",
        "paragraphs": [
            "寒夜夜政长，愁人背灯立。",
            "惊风摇竹树，栖鸟堕复集。",
            "山空接响多，室静虚白入。",
            "怊怅不成眠，残钟晓边急。"
        ],
        "title": "寒夜曲",
        "id": "326817a8-0569-474e-a4bf-119cb47f37b2"
    },
    {
        "author": "朱涣",
        "paragraphs": [
            "古木参天叫杜鹃，春愁浑在夕阳边。",
            "看君此画还三叹，忆得西江上水船。"
        ],
        "title": "题徐礼部家归去来图",
        "id": "733e6856-cf38-4b86-8c88-28123e6b24de"
    },
    {
        "author": "释祖先",
        "paragraphs": [
            "扶持临济正法眼，出手还它勇毅人。",
            "利物应机全体用，丛林又见一番新。"
        ],
        "title": "偈颂四十二首  其一",
        "id": "03ac23d0-b2e2-4643-a6f1-166523f2d62b"
    },
    {
        "author": "释祖先",
        "paragraphs": [
            "客从南方来，报我天童老。",
            "撞破太虚空，全身入荒草。",
            "而今子细思量，令人哭不成哭笑不成笑，寥寥目断千峰晓。"
        ],
        "title": "偈颂四十二首  其二",
        "id": "8212a9c8-8ca7-42cd-9721-6ba5e8f058ce"
    },
    {
        "author": "释祖先",
        "paragraphs": [
            "山润石含玉，林秀渊藏珠。",
            "珠玉两交辉，情穷意难极。"
        ],
        "title": "偈颂四十二首  其三",
        "id": "1773b25a-28d7-4594-892f-96cf4e65d333"
    },
    {
        "author": "释祖先",
        "paragraphs": [
            "一夏九十日，今朝喜告毕。",
            "二千年前事，切忌更寻觅。"
        ],
        "title": "偈颂四十二首  其四",
        "id": "dafda8c6-0da9-4245-a6b0-de5ce99ca0d3"
    },
    {
        "author": "释祖先",
        "paragraphs": [
            "暑威尚炽，喜见新秋。",
            "潘阆倒骑馿子，梵志翻著袜头。",
            "堪悲堪笑，自唱自酬。",
            "有时乘好月，特地过沧洲。"
        ],
        "title": "偈颂四十二首  其五",
        "id": "21909991-1587-40bc-83e7-dac98be83fb0"
    },
    {
        "author": "释祖先",
        "paragraphs": [
            "大家共住吃茎虀，熟煮烂炊。",
            "粗餐易饱，细嚼难饥。",
            "泠淡没滋味，从来少人知，此意明明说向谁。"
        ],
        "title": "偈颂四十二首  其六",
        "id": "40cecfa3-adfa-4704-84c3-2de1fd084e16"
    },
    {
        "author": "释祖先",
        "paragraphs": [
            "今朝又见开炉，浩浩诸方暖热。",
            "卧龙冷落门庭，也要人前细说。",
            "夜静更阑炭也无，衲衣破处冰侵骨。"
        ],
        "title": "偈颂四十二首  其七",
        "id": "5df69484-6bc4-4779-9f07-e278b9dab8cc"
    },
    {
        "author": "释祖先",
        "paragraphs": [
            "杨岐鬭胜不鬭劣，秀峰鬭劣不鬭胜。",
            "秀峰乍住没亲疎，个个尽怀沧海珠。",
            "满眼湖山看不足，释迦弥勒是他奴。"
        ],
        "title": "偈颂四十二首  其八",
        "id": "2106ae45-5773-4a23-b760-0d07a975b0d6"
    },
    {
        "author": "释祖先",
        "paragraphs": [
            "马祖升堂，百丈卷席。",
            "正令不行，拗曲作直。"
        ],
        "title": "偈颂四十二首  其九",
        "id": "a66d0d98-21ac-4922-9156-a83022ed2b85"
    },
    {
        "author": "释祖先",
        "paragraphs": [
            "首夏初临，薰风乍扇。",
            "急景如梭，万化千变。",
            "惟有拄杖子，黑轮皴，没思算。",
            "解道厨库揖僧堂，三门朝佛殿。"
        ],
        "title": "偈颂四十二首  其一○",
        "id": "78b05953-8a1a-4b3f-915c-cd8db1fbb22b"
    },
    {
        "author": "释祖先",
        "paragraphs": [
            "寒食清明节，韶光映林樾。",
            "垅上标坟人，眼中流出血。",
            "生灭本无踪，时人当自决。",
            "君不见水潦曾经马师踏，直至而今笑不彻。"
        ],
        "title": "偈颂四十二首  其一一",
        "id": "f9d9294f-1a67-4f06-9f1b-7407636677d5"
    },
    {
        "author": "释祖先",
        "paragraphs": [
            "今朝五月端午，不用书符呪语。",
            "只将者个拄杖，用作降魔铁杵。",
            "楚大夫活捉狞龙，张天师倒骑猛虎。",
            "触翻东海鲤鱼，直得倾盆下雨。"
        ],
        "title": "偈颂四十二首  其一二",
        "id": "5e620726-a1a7-4916-a1a5-0212ca39928e"
    },
    {
        "author": "释祖先",
        "paragraphs": [
            "一夏九十日，今朝喜圆满。",
            "拈得巩县茶瓶，摵碎饶州瓷碗。",
            "冷笑布袋，平欺懒瓒。",
            "天堂不拘，地狱不管。",
            "空腹高心担片板，无端瞎却顶门眼。"
        ],
        "title": "偈颂四十二首  其一三",
        "id": "6ab5d59a-4b6d-48f1-88bd-b6acaf32aa08"
    },
    {
        "author": "释祖先",
        "paragraphs": [
            "这僧问处，字义炳然。",
            "藏主无言，文不加点。",
            "还它老成人，扶持正法眼。"
        ],
        "title": "偈颂四十二首  其一四",
        "id": "8821667f-4887-46d8-98f3-fce8c4b03ff2"
    },
    {
        "author": "释祖先",
        "paragraphs": [
            "插一茎草建梵刹，画出规模何太窄。",
            "争似亦庵新建立，容尽十方云水客。",
            "鹫岭风高，少林月白。",
            "光明寂照遍河沙，万古流辉有张拙。"
        ],
        "title": "偈颂四十二首  其一五",
        "id": "cffd3eeb-2909-4a23-8333-a950ba3994b8"
    },
    {
        "author": "释祖先",
        "paragraphs": [
            "鹧鸪啼处百花香，日暖风和春昼长。",
            "昨夜虚空开口笑，祥光瑞气满华堂。"
        ],
        "title": "偈颂四十二首  其一六",
        "id": "5086d0cf-42d1-4c55-bb91-3ef0a4bbc2bc"
    },
    {
        "author": "释祖先",
        "paragraphs": [
            "二千年前公案，今朝重为提撕。",
            "同住大光明藏，无修无证无为，脑后依前欠一槌。"
        ],
        "title": "偈颂四十二首  其一七",
        "id": "32b51827-a45d-418c-ab5a-fbca281d3ac9"
    },
    {
        "author": "释祖先",
        "paragraphs": [
            "今朝五月端午节，千妖百怪尽消灭。",
            "艾虎桃符相耳语，摇头不肯向人说。",
            "无端被者主杖子，对众一时俱漏泄。"
        ],
        "title": "偈颂四十二首  其一八",
        "id": "74fb2e89-fb54-437c-a281-e26773c08249"
    },
    {
        "author": "释祖先",
        "paragraphs": [
            "晓来鹊噪一声声，象驾峥嵘喜见临。",
            "款听琅琅终日语，异苗翻秀映丛林。"
        ],
        "title": "偈颂四十二首  其一九",
        "id": "202467a3-e852-4c07-97a5-e843245c2d8d"
    },
    {
        "author": "释祖先",
        "paragraphs": [
            "达磨西来事，今人谩度量。",
            "天河争起浪，月桂不闻香。",
            "达磨西来事，今人谩度量。",
            "人贫智短，马瘦毛长。"
        ],
        "title": "偈颂四十二首  其二○",
        "id": "8a25519e-7a84-4e50-a431-4c5d234dd8c8"
    },
    {
        "author": "释祖先",
        "paragraphs": [
            "天气或晴或雨，白云乍卷乍舒。",
            "行脚汉奔南走北似信不信，老臊胡游梁历魏似有似无。"
        ],
        "title": "偈颂四十二首  其二一",
        "id": "b4bc1666-d5c6-4f01-8d6d-aa7c08095558"
    },
    {
        "author": "释祖先",
        "paragraphs": [
            "办能开饭店，谁怕肚皮宽，说甚方便不方便。",
            "先入南湖门，次入南湖室。",
            "吞底热铁丸，吃底洋铜汁。",
            "本色人到来，沙糖更浇蜜。"
        ],
        "title": "偈颂四十二首  其二二",
        "id": "9fe569b8-e495-444f-8351-b03dad8db806"
    },
    {
        "author": "释祖先",
        "paragraphs": [
            "诸法寂灭相，不可以言宣。",
            "老来不著便，过犯已弥天。"
        ],
        "title": "偈颂四十二首  其二三",
        "id": "4877bd51-2a5e-4dd4-9e16-5f705384f603"
    },
    {
        "author": "释祖先",
        "paragraphs": [
            "诸人知处良遂知，良遂知处人不知。",
            "王维已死无人画，留得青山对落晖。"
        ],
        "title": "偈颂四十二首  其二四",
        "id": "d26ae05a-034a-4c3f-b54d-2454243f24a6"
    },
    {
        "author": "释祖先",
        "paragraphs": [
            "尧仁广被三千界，舜德长敷亿万年。",
            "珍重圣恩何以报，只凭一炷海檀烟。"
        ],
        "title": "偈颂四十二首  其二五",
        "id": "f2dfbd43-7f05-4230-a4aa-149cc99b55dc"
    },
    {
        "author": "释祖先",
        "paragraphs": [
            "有问冬来事，京师出大黄。",
            "汉家勋业在，樊哙与张良。"
        ],
        "title": "偈颂四十二首  其二六",
        "id": "e79da3d4-a4b1-4702-a6af-691233dcad29"
    },
    {
        "author": "释祖先",
        "paragraphs": [
            "夤缘于此得安闲，屈指三年一瞬间。",
            "好是今朝乘快便，又携藜杖过它山。"
        ],
        "title": "偈颂四十二首  其二七",
        "id": "0b81ba58-2a05-494f-a9cf-d08aad1a1dd7"
    },
    {
        "author": "释祖先",
        "paragraphs": [
            "常独行，常独步。",
            "咄，莫来拦我毬门路。"
        ],
        "title": "偈颂四十二首  其二八",
        "id": "a4aebdb7-111a-4141-871b-6f4abc78da1b"
    },
    {
        "author": "释祖先",
        "paragraphs": [
            "百不知，百不会。",
            "似兀如痴，随羣逐隧，谁云赵璧无瑕纇。"
        ],
        "title": "偈颂四十二首  其二九",
        "id": "1bce4c08-f02e-4d42-b0c4-ef22082ee79b"
    },
    {
        "author": "释祖先",
        "paragraphs": [
            "智慧弓，坚固箭，射破虚空成两片。",
            "海门斜去两三行，惊起暮天沙上雁。",
            "牛头没，马头回，铁壁银山一拶开。",
            "上苑玉池方解冻，湖光潋滟映崔嵬。",
            "却笑普通年远事，不从葱岭带将来。"
        ],
        "title": "偈颂四十二首  其三○",
        "id": "e0b14ee6-4ae2-4b8c-8b35-194ef3c440d6"
    },
    {
        "author": "释祖先",
        "paragraphs": [
            "大小雪窦，错下名言。",
            "若人知得落著，许他吃著大虫胆。"
        ],
        "title": "偈颂四十二首  其三一",
        "id": "b1318315-af73-4cb6-9739-cc1ab4afa57e"
    },
    {
        "author": "释祖先",
        "paragraphs": [
            "卧病恰旬余，气力无一铢。",
            "皮穿筋骨露，勉强且支梧。",
            "无盐无米，谁为分疎。",
            "拄杖子起来，泻出百斛明珠。",
            "各请点检仓库，毕竟是有是无。",
            "山僧不免随后念个苏噜苏噜。"
        ],
        "title": "偈颂四十二首  其三二",
        "id": "c7996c46-2c5d-477c-9f71-2c3ea84ddef8"
    },
    {
        "author": "释祖先",
        "paragraphs": [
            "雪子落纷纷，乌盆变白盆。",
            "忽然日头出，依旧是乌盆。"
        ],
        "title": "偈颂四十二首  其三三",
        "id": "8134a63b-4025-491d-834e-2b3626d5a8c8"
    },
    {
        "author": "释祖先",
        "paragraphs": [
            "十五日已前明似镜，十五日已后黑如漆。",
            "正当十五日，鶑迁乔木频频语，蝶恋芳丛对对飞。"
        ],
        "title": "偈颂四十二首  其三四",
        "id": "45154ff0-32f1-4ee0-81a2-62d8f16e3d6b"
    },
    {
        "author": "释祖先",
        "paragraphs": [
            "一切数句非数句，与吾灵觉何交涉。",
            "字义炳然，当阳一决。"
        ],
        "title": "偈颂四十二首  其三五",
        "id": "16bdf6e7-dac1-4640-8b06-3025133db0b1"
    },
    {
        "author": "释祖先",
        "paragraphs": [
            "心镜明鉴无碍，豁然莹彻周沙界。",
            "万象森罗不覆藏，一颗圆光非内外。"
        ],
        "title": "偈颂四十二首  其三六",
        "id": "e1b1eee8-a508-4f38-9682-60edf128f180"
    },
    {
        "author": "释祖先",
        "paragraphs": [
            "黄檗山头吃棒，大愚肋下筑拳。",
            "佛法的的大意，犹隔十万八千。"
        ],
        "title": "偈颂四十二首  其三七",
        "id": "e4333913-c454-4fbc-8b8f-d6c50550615d"
    },
    {
        "author": "释祖先",
        "paragraphs": [
            "大人具大见，大智得大用。",
            "胸中怀六合，掌内握干坤。"
        ],
        "title": "偈颂四十二首  其三八",
        "id": "49750d74-060a-4b5a-90ef-3fa8c2033ac3"
    },
    {
        "author": "释祖先",
        "paragraphs": [
            "世出世间希有事，显发须还过量人。",
            "出没卷舒惊世梦，蓬莱山色又重新。"
        ],
        "title": "偈颂四十二首  其三九",
        "id": "6375681c-aaa0-4767-96eb-a2c04282920c"
    },
    {
        "author": "释祖先",
        "paragraphs": [
            "不坐空王殿，不挂本来衣。",
            "何须更恁么，切忌未生时。"
        ],
        "title": "偈颂四十二首  其四○",
        "id": "a5c5d730-7b5c-41cf-9e3b-7e9e429b6f96"
    },
    {
        "author": "释祖先",
        "paragraphs": [
            "只个垂垂白发僧，一生两度受皇恩。",
            "只凭少室无私句，地久天长祝圣君。"
        ],
        "title": "偈颂四十二首  其四一",
        "id": "840badfb-fc2a-43b8-9ab4-57022e0588af"
    },
    {
        "author": "释祖先",
        "paragraphs": [
            "天上月圆，人间月半。",
            "子细看来，从头错算。",
            "姮娥昨夜失金鍼，撼动玉楼寻不见。"
        ],
        "title": "偈颂四十二首  其四二",
        "id": "99fbef6d-ad6c-41a3-bea4-e23ae6ff6bb5"
    },
    {
        "author": "释祖先",
        "paragraphs": [
            "不是心，不是佛，不是物。",
            "忍俊不禁，为诸人做个瞥脱。",
            "流水暗销溪畔石，劝人除却是非难。"
        ],
        "title": "偈颂四十二首  其四三",
        "id": "bcd91e0a-8efc-4a5e-a975-bfb7487305ef"
    },
    {
        "author": "释祖先",
        "paragraphs": [
            "节届书云，阴极阳升。",
            "冰河发焰，枯木抽英。",
            "惟有拄杖子，依旧黑轮皴。",
            "不迁不变，无辱无荣。",
            "笑杀当年面壁人。"
        ],
        "title": "偈颂四十二首  其四四",
        "id": "7049cf04-0335-4421-a34e-dbd718b635dc"
    },
    {
        "author": "释祖先",
        "paragraphs": [
            "兴化打克宾，猛虎蓦腰骑。",
            "养子不及父，家门一世衰。"
        ],
        "title": "偈颂四十二首  其四五",
        "id": "ceb0ec7b-d553-4644-bf04-22623a1294dd"
    },
    {
        "author": "释祖先",
        "paragraphs": [
            "种种性相义，我及十方佛。",
            "乃能知是事，昼见日，夜见月。",
            "坐卧经行，曾无间歇，吽吽，有甚交涉。"
        ],
        "title": "偈颂四十二首  其四六",
        "id": "9e8de8c8-33fd-482a-9969-69cb1f99cfa8"
    },
    {
        "author": "释祖先",
        "paragraphs": [
            "旧岁夜来去，去从何处去。",
            "新年今日来，来从何处来。",
            "既无来，又无去，铁壁银山成指注。"
        ],
        "title": "偈颂四十二首  其四七",
        "id": "fe41aa25-a2b7-40d4-9ad5-a5090c5dc644"
    },
    {
        "author": "释祖先",
        "paragraphs": [
            "梁皇殿前不能把定，少林山下风波愈盛。",
            "若解谨初护末，不到图形画影。"
        ],
        "title": "达磨赞",
        "id": "c376a1c9-0e64-43de-8fdf-bfe237b63c6c"
    },
    {
        "author": "释祖先",
        "paragraphs": [
            "飏下采樵斧，直入堆坊舂。",
            "一脚踏到底，黄梅信息通。"
        ],
        "title": "六祖赞",
        "id": "21ac9f43-4ffc-4131-bbab-6ce12e6c7c87"
    },
    {
        "author": "释祖先",
        "paragraphs": [
            "揎拳捋肘，只有一个。",
            "电卷星飞，抬头蹉过。"
        ],
        "title": "临济赞",
        "id": "1dcf226a-9e18-46a3-9fc7-cf21a87abfc0"
    },
    {
        "author": "释祖先",
        "paragraphs": [
            "散诞不拘仪轨，街头走到街尾。",
            "逢人大笑呵呵，那个知渠肚里。"
        ],
        "title": "布袋赞",
        "id": "4ab94be1-9af0-4f60-b3f6-6f52217cb2d8"
    },
    {
        "author": "释祖先",
        "paragraphs": [
            "天涯海角俱行徧，鬼面神头只自谩。",
            "却忆当年旧风月，杖头挑出与人看。"
        ],
        "title": "定光赞",
        "id": "5dae3c9a-a4e8-48f5-9383-9327eb1a5fe4"
    },
    {
        "author": "释祖先",
        "paragraphs": [
            "瞎堂之子，附马之后。",
            "出处行藏，一向漏逗。",
            "是圣是凡莫测，掣颠掣狂希有。",
            "一拳拳碎虚空，惊得须弥倒走。"
        ],
        "title": "戢庵居士请赞济颠",
        "id": "cb84103d-c5fc-4e00-b019-51e40d66d9b0"
    },
    {
        "author": "释祖先",
        "paragraphs": [
            "画得十分，依前不是。",
            "端坐北堂，琅琅仁义。",
            "文殊罔明把手行，入定出定恣游戏。"
        ],
        "title": "周正字请赞亡母宜人王氏真",
        "id": "7442e5ff-aee6-4f9a-8171-16e419d432da"
    },
    {
        "author": "释祖先",
        "paragraphs": [
            "似僧有发，似俗无尘。",
            "淡默自处，惟德与邻。",
            "曾向凤池亲圣训，更来鹿苑夺芳春。"
        ],
        "title": "戢庵居士持寿像求赞",
        "id": "c1834eee-f5e7-4f97-a39c-2a12304a8e28"
    },
    {
        "author": "释祖先",
        "paragraphs": [
            "顽无所知，说无照对。",
            "弄假像真，遭人笑怪。",
            "花擘临济黄檗，佛法未梦见在。",
            "在在在，是处清风动天籁。"
        ],
        "title": "性长老写师真请赞",
        "id": "d53e1ef1-1355-4734-bf2e-8ad1daf11df1"
    },
    {
        "author": "释祖先",
        "paragraphs": [
            "学道不根，参禅莽卤。",
            "似恁趣向乖疎，如何传灯继祖。",
            "本禅画出人前，转见和泥合土。",
            "就中更有些子誵讹，焦尾大虫元来是虎。"
        ],
        "title": "本禅人请赞",
        "id": "c91d811f-6976-47eb-8ecc-2910c41a7c04"
    },
    {
        "author": "释祖先",
        "paragraphs": [
            "错错错，徒名邈。",
            "画得十成，欠蹄少角，一任天下人贬剥。"
        ],
        "title": "禅人请赞",
        "id": "fbad5042-1812-4260-9d4b-25e3c28e3561"
    },
    {
        "author": "释祖先",
        "paragraphs": [
            "悠悠世路绝跻攀，卧看白云空往还。",
            "惟有同参一句子，肯将容易混尘寰。"
        ],
        "title": "寄蒋山如一翁",
        "id": "80aef6c8-f0c4-4a69-ab8c-eec6f243d026"
    },
    {
        "author": "释祖先",
        "paragraphs": [
            "经年相别无他嘱，莫只波波意里求。",
            "病去药除消息尽，红尘堆里等闲游。"
        ],
        "title": "寄王承务",
        "id": "98541323-ee66-4796-a490-128ea237bbb5"
    },
    {
        "author": "释祖先",
        "paragraphs": [
            "剑池拾得丰城剑，凛凛寒光射斗牛。",
            "为报不平平底事，草庵蓬户也风流。"
        ],
        "title": "送虎丘首座住庵",
        "id": "53585799-2734-4d71-acfc-76b20744691d"
    },
    {
        "author": "释祖先",
        "paragraphs": [
            "毗卢大经卷，尘识久埋藏。",
            "上人笔端力，掇出放毫光。",
            "笑他自城游历，自倒自起自忙。",
            "江天月晓，梦破斜阳。",
            "一印印定，无法商量。"
        ],
        "title": "示禅人写华严经",
        "id": "98a9f7df-199e-4707-88d2-151555ee9600"
    },
    {
        "author": "释祖先",
        "paragraphs": [
            "见犹离见非真见，还尽八还无可还。",
            "木落霜天山骨露，不知谁识老瞿昙。"
        ],
        "title": "示楞严座王",
        "id": "0a9be5a8-c4e3-43d5-975d-0d780957e83a"
    },
    {
        "author": "释祖先",
        "paragraphs": [
            "黄梅会里七千指，虎骤龙驰空点胸。",
            "碓蹯老卢愚且拙，坤维占断最高峰。"
        ],
        "title": "示南华行者",
        "id": "4f622538-a850-47b1-a889-5558dea9a161"
    },
    {
        "author": "释祖先",
        "paragraphs": [
            "宴坐白云里，经行碧嶂中。",
            "游人穷不到，幽鸟自怱怱。"
        ],
        "title": "自诒",
        "id": "65262442-cddd-4c73-bd29-8024a5de1334"
    },
    {
        "author": "释祖先",
        "paragraphs": [
            "末后一句，已成忉怛。",
            "写出人前，千错万错。"
        ],
        "title": "临终偈",
        "id": "2243b9f0-4975-4a91-9331-291aa82f7c42"
    },
    {
        "author": "释祖先",
        "paragraphs": [
            "应无所住以生心，大地山河一发沉。",
            "从此别开穷世界，新州柴把贵如金。"
        ],
        "title": "颂古三首  其一",
        "id": "7d6790fb-63d8-4167-b1e7-2b9670f21b41"
    },
    {
        "author": "释祖先",
        "paragraphs": [
            "师姑元是女人作，百衲禅僧多罔措。",
            "雁囘沙塞口啣芦，燕遶红梁浑不顾。"
        ],
        "title": "颂古三首  其二",
        "id": "9b0bb401-cb7b-42d2-9604-323d71378858"
    },
    {
        "author": "释祖先",
        "paragraphs": [
            "巖头一拶，虚空迸裂。",
            "父子不传，神仙妙诀。"
        ],
        "title": "颂古三首  其三",
        "id": "99e51307-7da9-4c0a-8aff-a09dc91dacfa"
    },
    {
        "author": "章甫",
        "paragraphs": [
            "我本山中人，早信云无心。",
            "卷舒随清风，或作三日霖。",
            "十年江湖游，复识水之性。",
            "东西因地形，圆折初无定。",
            "却来阅世人，惟公多古风。",
            "用舍不系怀，略与云水同。",
            "还乘明月舟，西溯弄云水。",
            "云水远送迎，鸥鹭皆知己。",
            "我今与公别，亦若云水然。",
            "相望渺江湖，万里同青天。"
        ],
        "title": "送冯圆仲入蜀",
        "id": "f278aa61-4d70-42d4-954d-856e0a698af6"
    },
    {
        "author": "章甫",
        "paragraphs": [
            "知己不易得，相知贵知心。",
            "我行遍四方，公独知我深。",
            "公如千丈松，凛凛有直气。",
            "我如松下草，亦有傲霜意。",
            "公分刺史符，朅来淮上州。",
            "而我倦游者，振衣从公游。",
            "花月醉管弦，江山随杖履。",
            "激水湔穷愁，逢人赏佳句。",
            "政成公入觐，酒尽客语离。",
            "叠鼓催发船，不顾邦人悲。",
            "邦人勿深悲，宣室定前席。",
            "公必念尔民，还陈治安策。",
            "吾君自神圣，事君公不欺。",
            "祝公但加餐，慰此邦人思。"
        ],
        "title": "送张寺丞",
        "id": "44ec1a4b-eae5-4788-8412-5d0cdd2583e2"
    },
    {
        "author": "章甫",
        "paragraphs": [
            "我来淮上居，忽忽岁月过。",
            "定交谁最久，有唱君必和。",
            "棋枰角胜负，文字工切磋。",
            "云山结伴游，风雨对牀卧。",
            "那知世途隘，但喜客愁破。",
            "出处方乃殊，离别情无那。",
            "江城失益友，山县得良佐。",
            "平生爱图史，晚岁职警逻。",
            "枹鼓常不惊，鸡犬亦相贺。",
            "强饭君勉旃，功名看老大。"
        ],
        "title": "送孙文辅尉新城",
        "id": "a29b1734-98a1-422c-93e0-75f01461f0af"
    },
    {
        "author": "章甫",
        "paragraphs": [
            "平生苦爱闲，多病复便静。",
            "每为林下游，忽若醉而醒。",
            "兹山昔曾登，当暑毛骨冷。",
            "碧霄环珮声，古木旌幢影。",
            "五峰如高人，一一各秀颖。",
            "俗驾难久留，伫立但俄顷。",
            "别来三十载，往往梦清境。",
            "从公得再来，共此春日永。",
            "凭高惬幽思，即事发深省。",
            "然灯战枯棋，临水瀹新茗。",
            "兴阑下山去，妙处心已领。",
            "晓雨湿篮舆，冲泥度前岭。"
        ],
        "title": "隠静分题得静字",
        "id": "a32d2ec4-f2e8-4316-bae4-5735242f0a7f"
    },
    {
        "author": "章甫",
        "paragraphs": [
            "古人不可见，古物亦无几。",
            "今朝双眼明，乃识汉时洗。",
            "规模简而质，彷彿古君子。",
            "年深土销蚀，薄处仅如纸。",
            "篆名可意逆，依稀辨双鲤。",
            "传宝今几代，是阅人多矣。",
            "我生颇好古，摩挲不能已。",
            "悠然起遐思，俗物一何鄙。"
        ],
        "title": "古洗",
        "id": "242fe135-1294-43a9-91c0-c8923dd5eee8"
    },
    {
        "author": "章甫",
        "paragraphs": [
            "大热金石流，日色赤可畏。",
            "鄙夫先多病，喘息仅存气。",
            "饮冰不救渴，肤汗那容睡。",
            "秋风几时来，不问黑貂敝。",
            "林梢堕斜阳，凉飔飒然至。",
            "呼童汲井泉，洒扫庭中地。",
            "胡牀得露坐，始觉有生意。",
            "老妻破甘瓜，儿女膝下戏。",
            "鸣蝉虽强聒，亦足代鼓吹。",
            "坐久月照人，金波正澄霁。",
            "惜哉疲薾甚，杯酒未敢置。",
            "浮生能几何，荏苒忽中岁。",
            "四时更代谢，寒暑不可避。",
            "幻身岂长存，中有不迁义。",
            "且享今夕凉，百年安用计。"
        ],
        "title": "纳凉",
        "id": "7f548a37-9df6-4fa2-80cc-9fbc360effeb"
    },
    {
        "author": "章甫",
        "paragraphs": [
            "野人不爱名，中岁益安命。",
            "辛苦营一区，婆娑只三径。",
            "那知钱有神，但喜酒能圣。",
            "翩翩赵公子，时时枉轩乘。",
            "诗词既清婉，笔力亦端劲。",
            "传家坚素守，从仕伤直性。",
            "语言生风波，道路足机阱。",
            "君犹沉下僚，我亦抱多病。",
            "时偷半日闲，乐此一室静。",
            "赏月已失期，登高况当令。",
            "风物渐凄紧，江山更幽夐。",
            "何时城南楼，曳杖可乘兴。"
        ],
        "title": "和仲韩见简韵",
        "id": "b25272f8-8357-4e0c-8439-189acf0d32c0"
    },
    {
        "author": "章甫",
        "paragraphs": [
            "故乡未可归，异县难久留。",
            "海深蛟鳄怒，安得乘桴游。",
            "贫贱岂天意，自不曲如钩。",
            "吾道未全穷，三岁依贤侯。",
            "小鸡随孔鸾，顾影良可羞。",
            "所喜臭味同，洁己从清修。",
            "迩来苦多病，颇厌淮南州。",
            "援琴操土风，大类南冠囚。",
            "今辰天气佳，和风吹敝裘。",
            "桃李竞颜色，谁能分劣优。",
            "空搅游予心，浩荡生春愁。",
            "新诗忽到手，盛意知难酬。",
            "材生天地间，小大固不侔。",
            "词锋未易当，如以楚伐邹。",
            "玉季更多文，情义还相投。",
            "他年内集时，尚记野人不。"
        ],
        "title": "和韩丈寄崖簿大雅并见简韵",
        "id": "e5039279-5cac-4934-b9f1-751bbc5953ec"
    },
    {
        "author": "章甫",
        "paragraphs": [
            "三伏久不雨，今辰忽闻雷。",
            "殷殷地中出，轰轰空际来。",
            "电光倏先驰，掩耳恐不及。",
            "阴云势相交，销铄畏毒日。",
            "上天行号令，君子敬天威。",
            "端坐每深省，整冠仍敛衣。",
            "苍生苦炎热，喘汗不可过。",
            "寄声谢丰隆，为起神龙卧。"
        ],
        "title": "雷",
        "id": "a14abef3-5763-4c46-abf3-304242d5a3b5"
    },
    {
        "author": "章甫",
        "paragraphs": [
            "日月无停轮，岁律今峥嵘。",
            "夜长客无睡，打窗秋雨鸣。",
            "早寒逼衾裯，儿女声吚嘤。",
            "令人愧老庞，团栾话平生。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其一",
        "id": "a4d6f09c-cd6e-4d3d-9bae-6e2bd2539503"
    },
    {
        "author": "章甫",
        "paragraphs": [
            "借屋与僧邻，局促仅如蜗。",
            "悲秋怀抱恶，头绪如乱麻。",
            "老来怕读书，隙风灯影斜。",
            "感时思弟妹，衰泪落天涯。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其二",
        "id": "3195ab26-9844-432d-aa4b-db3879946878"
    },
    {
        "author": "章甫",
        "paragraphs": [
            "饥寒傍人门，面目自可憎。",
            "为善得长贫，天理疑难凭。",
            "狂谈取富贵，易若阶而升。",
            "吾实畏鬼神，勿谓吾无能。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其三",
        "id": "3346253f-09d2-40af-a819-2fb5eb98e3cb"
    },
    {
        "author": "章甫",
        "paragraphs": [
            "愁阴错昏晓，北风振葭苇。",
            "关塞来悲鸿，战场多哭鬼。",
            "人生真幻戏，归尽同蝼螘。",
            "贪夫患得失，达者今无几。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其四",
        "id": "fc01979c-5b42-45d1-8340-f453c02d95cc"
    },
    {
        "author": "章甫",
        "paragraphs": [
            "逆旅故人少，今秋风雨多。",
            "禾头欲生耳，农夫空悲歌。",
            "饥肠望一饱，嗷嗷同雁鹅。",
            "临风不把酒，奈此菊花何。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其五",
        "id": "439f28ff-79bb-4ff7-974e-f62b4f31c8df"
    },
    {
        "author": "章甫",
        "paragraphs": [
            "门庭久沮洳，蚯蚓升吾堂。",
            "夜寒人閴寥，蟋蟀鸣吾床。",
            "屋头两株树，叶落满僧廊。",
            "骚人不须悲，荣悴理之常。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其六",
        "id": "a1d21e5f-402c-4141-a333-3d1439cda890"
    },
    {
        "author": "章甫",
        "paragraphs": [
            "诗吟不必工，酒实性所爱。",
            "少年少拘束，日与尊罍对。",
            "沉酣相呼和，亦有嵇阮辈。",
            "会合不可常，故人今好在。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其七",
        "id": "4e3e78fa-0a0e-42e0-8e71-1c460a9672be"
    },
    {
        "author": "章甫",
        "paragraphs": [
            "贫穷束缚人，智慧无所施。",
            "文籍纷满前，不救寒与饥。",
            "佳哉江上山，归隠宁无时。",
            "青山若有言，尘土君自羁。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其八",
        "id": "514ca802-8a30-47e2-979f-2e555b5d3ca2"
    },
    {
        "author": "章甫",
        "paragraphs": [
            "忆买京口船，飘飘适荆楚。",
            "览古吊兴亡，亦有会心侣。",
            "岁月能几何，已作幽明阻。",
            "筋骸幸无恙，未害且逆旅。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其九",
        "id": "f0c246aa-a12d-4a44-9dc7-c57419068b6e"
    },
    {
        "author": "章甫",
        "paragraphs": [
            "今晨气候佳，万里来西风。",
            "举头看浮云，已归天汉东。",
            "野人还负暄，帝泽流无穷。",
            "心随鸿雁飞，不离霄壤中。"
        ],
        "title": "秋雨未已客怀不佳夜诵少陵遣兴诗至生涯能几何常在羁旅中三复增感每字赋一诗  其一○",
        "id": "13a81985-c1ce-4a95-84a2-fb6b8992d973"
    },
    {
        "author": "章甫",
        "paragraphs": [
            "人生天壤中，孰不有所求。",
            "小大虽不齐，逐物常同忧。",
            "士子文字间，亦各从所爱。",
            "取舍未必同，于道均无害。",
            "我生才甚下，志与俗子殊。",
            "思贤惄如饥，觅句聊自娱。",
            "惟公盛德人，君今乃行古。",
            "富贵等云烟，词翰敏风雨。",
            "荆湖十五州，玉节何煌煌。",
            "门庭无杂宾，读书清昼长。",
            "抠衣愿从游，自视亦何有。",
            "未知函丈地，能著野人否。",
            "公诚一顾之，足以为我荣。",
            "淮南有石田，归趁春雨耕。"
        ],
        "title": "简王漕左司",
        "id": "5414abae-c9e2-4bba-aa79-8746f732448f"
    },
    {
        "author": "章甫",
        "paragraphs": [
            "神农书本草，有美生南州。",
            "春华穗端垂，彷彿芙蓉秋。",
            "青囊贮嘉实，璀璨安石榴。",
            "香味极辛烈，果中第一流。",
            "磊落入盘饤，和羹充肴脩。",
            "温中与下气，功用亦罕俦。",
            "苞苴走四海，药笼必见收。",
            "吾老苦病暍，淡味空频投。",
            "作饮近得此，选择知独优。",
            "碧井沈银瓶，斟酌得自由。",
            "蔗浆已觉俗，茗粥良可羞。",
            "乃知古圣人，收拾靡不周。",
            "日遇七十毒，纵死夫何忧。",
            "但吾赤子多，疾苦庶有瘳。",
            "大或仁者心，当与天地侔。"
        ],
        "title": "分题得草果饮子",
        "id": "7b226aba-6162-4cca-a47f-d61ea9ebfdf9"
    },
    {
        "author": "章甫",
        "paragraphs": [
            "枯藤久靠壁，双脚殊蜷跼。",
            "日长无往还，午醉睡初熟。",
            "谁与来剥啄，一马挟两仆。",
            "翩翩张公子，得得访茅屋。",
            "别来今十年，高谊惊绝俗。",
            "功名付兄弟，冠裳畏羁束。",
            "多君殊不凡，爱我常易足。",
            "呼儿取酒斟，草草具肴䔩。",
            "剧谈连昼夜，何止伴幽独。",
            "结为山水游，策蹇相追逐。",
            "滁阳三日程，山路颇诘曲。",
            "好风吹雨霁，发轫自幽谷。",
            "至乐闻金声，非丝亦非竹。",
            "沉沉柏子潭，神龙所栖宿。",
            "旱干祷辄应，云雨手翻覆。",
            "路转醉翁亭，酿泉漱寒玉。",
            "堂堂四公像，再拜敢不肃。",
            "虽云斗大州，盛德继来辱。",
            "凛然生气在，遗泽被草木。",
            "梵宫最高处，俯视山矗矗。",
            "境圣人乃凡，野僧才五六。",
            "碑崖烂文字，骊珠混鱼目。",
            "老眼眩生花，往往难尽读。",
            "吾能领其要，正自非匆促。",
            "回途遂南首，夜就汤泉浴。",
            "清旷旧书房，怀人今鬼录。",
            "人生贵适意，百岁风中烛。",
            "所恨多别离，安能似麋鹿。",
            "兹游讵难再，后会尚可卜。",
            "纪行因赠行，归装慰羞缩。"
        ],
        "title": "同张季子游琅邪",
        "id": "cb246adc-6502-4fdf-8add-20cd6c37bb4a"
    },
    {
        "author": "章甫",
        "paragraphs": [
            "江月不受尘，风竹俨相倚。",
            "窗间读书人，日用亦如是。",
            "泾渭岂同流，天地果一指。",
            "客来问如何，南山有云起。"
        ],
        "title": "题玲珑",
        "id": "140e3288-736d-49f9-8bf8-5c61f1244e55"
    },
    {
        "author": "章甫",
        "paragraphs": [
            "呦呦鸣鹿羣，适意在林薮。",
            "泉甘草丰茂，多力故能走。",
            "一朝触祸机，竟死谁人手。",
            "割鲜登鼎俎，刺血置杯酒。",
            "犄角未易弃，煮胶方术有。",
            "汲江为浸渍，七日去粗垢。",
            "大候三伏时，煎熬必甖缶。",
            "色作琥珀红，坚重如琼玖。",
            "补阳遂强骨，轻健还堪久。",
            "杀身虽可怜，仁实存身后。",
            "功能利生人，死且垂不朽。",
            "悠悠肉食辈，亦愧此鹿否。"
        ],
        "title": "鹿角",
        "id": "b79e65c8-de08-45a9-ac65-4902c51a4b51"
    },
    {
        "author": "章甫",
        "paragraphs": [
            "峭壁激湍流，湍流作洄洑。",
            "初无一饷风，饱我蒲帆腹。",
            "长笪寄怪石，招呼争挽牵。",
            "艰难仅寸进，何翅如登天。",
            "及矶日犹高，过矶日曛黑。",
            "依约见渔村，灯火照初夕。",
            "舟师告疲劳，夜泊投人家。",
            "惊犬吠篱落，寒生芦荻花。"
        ],
        "title": "慈湖矶",
        "id": "bd8473b6-2f8c-460c-9276-bb7e3011e32b"
    },
    {
        "author": "章甫",
        "paragraphs": [
            "官吏急星火，驱民疏漕河。",
            "城中三尺泥，岁晚风雨多。",
            "雨声来未已，清满幽人耳。",
            "曲肱篷底眠，船随夜潮起。"
        ],
        "title": "雨中舟出潮牐",
        "id": "e0124342-c806-458f-a816-167b0866eda2"
    },
    {
        "author": "章甫",
        "paragraphs": [
            "卜宅定何好，庐山泉石奇。",
            "夜梦五老人，问我归何时。",
            "山中有蕨薇，可以疗子饥。",
            "束书早归来，长歌歌紫芝。"
        ],
        "tags": [
            "庐山"
        ],
        "title": "卜宅",
        "id": "ea38012e-7d2e-44c0-9623-5921df5362aa"
    },
    {
        "author": "章甫",
        "paragraphs": [
            "时事口慵说，性灵诗可陶。",
            "客中三日阴，江头风浪高。",
            "六年寄此邦，鸥鹭皆心交。",
            "烟波迥自如，应笑吾生劳。",
            "世路转偪仄，旅鬓空萧骚。",
            "既往若电梦，所得真毫毛。",
            "岁月解欺人，木落江之臯。",
            "勿谓吾甚衰，得酒犹能豪。",
            "旧游固可恋，归盟那得逃。",
            "负暄依茆簷，儿辈供爬搔。"
        ],
        "title": "次高若虚韵",
        "id": "2df2b9c9-da98-420a-9cbc-bf3f8d4b1320"
    },
    {
        "author": "章甫",
        "paragraphs": [
            "闲愁生旅怀，薄酒安能陶。",
            "篮舆赴归期，历历山路高。",
            "风雨道旁憩，倏然思故交。",
            "官闲相聚首，怀我登顿劳。",
            "辩论杂嘲谑，诗词兼雅骚。",
            "人生几何时，容易生二毛。",
            "方今天子圣，登用皆夔臯。",
            "愿君各努力，去矣追羣豪。",
            "我生苦畏事，屏处如逋逃。",
            "纵复技痒存，敢念麻姑搔。"
        ],
        "title": "归自真州道中用前韵简诸故人",
        "id": "777d3710-c4ae-4c4f-a94c-1d31a0063cc0"
    },
    {
        "author": "章甫",
        "paragraphs": [
            "懒慢易招咎，贫贱难相知。",
            "客归二十年，破屋临江湄。",
            "遣闷岂无酒，寄怀徒有诗。",
            "慷慨思古人，恨不生同时。",
            "去秋君始来，云雾容一披。",
            "别去冒朔雪，归来迎南飔。",
            "载登君子堂，爽气生芝眉。",
            "剧谈两无碍，并驾行通逵。",
            "省闱冠多士，泮宫聊养颐。",
            "霄汉自兹始，羽翮随所之。",
            "门阑谢俗子，游戏惟毛锥。",
            "高吟起我病，意欲相箴规。",
            "琢句要须工，一字亦有师。",
            "逢迎君忽倦，追逐吾敢辞。",
            "人生俱寄耳，况乃多别离。"
        ],
        "title": "俞广文以诗定交次韵奉答",
        "id": "c69859b1-1a70-4998-8977-3498812aa144"
    },
    {
        "author": "章甫",
        "paragraphs": [
            "穷居少人事，落落仍寡偶。",
            "晨曦入茆簷，和气生户牖。",
            "拥褐还负暄，看云更搔首。",
            "闲哦陶令诗，饥肠作雷吼。"
        ],
        "title": "曾仲恭侍郎惠酒以偶有名酒无夕不饮为韵谢之  其一",
        "id": "31968438-4d07-42a0-ad33-378cf061c023"
    },
    {
        "author": "章甫",
        "paragraphs": [
            "力耕不逢年，岁暮百无有。",
            "小雨肥麦根，何时得餬口。",
            "百年倏已半，辛勤为升斗。",
            "頼古多若人，千载可尚友。"
        ],
        "title": "曾仲恭侍郎惠酒以偶有名酒无夕不饮为韵谢之  其二",
        "id": "bda9aaee-0c22-443b-8820-782398410818"
    },
    {
        "author": "章甫",
        "paragraphs": [
            "古来称达人，不愿身后名。",
            "岂其未忘世，隤然聊遣情。",
            "我生本衰愞，于时淡无营。",
            "但得秫可酿，何劳诗有声。"
        ],
        "title": "曾仲恭侍郎惠酒以偶有名酒无夕不饮为韵谢之  其三",
        "id": "4cd803b9-156f-43bd-a167-78ee80c6a1ea"
    },
    {
        "author": "章甫",
        "paragraphs": [
            "烹鱼多素书，问字谁载酒。",
            "寂寞淮乡居，岁月亦已久。",
            "敢希陋巷乐，但觉贫士丑。",
            "知音幸有人，此事可不朽。"
        ],
        "title": "曾仲恭侍郎惠酒以偶有名酒无夕不饮为韵谢之  其四",
        "id": "68a9131e-986b-4b95-9a77-885737c452a3"
    },
    {
        "author": "章甫",
        "paragraphs": [
            "丹阳贤使君，高谊今所无。",
            "铃斋有余闲，遥忆耕田夫。",
            "满船送美酒，盛事惊道途。",
            "客来即留醉，不用倩行酤。"
        ],
        "title": "曾仲恭侍郎惠酒以偶有名酒无夕不饮为韵谢之  其五",
        "id": "514f18c5-d603-46a7-9156-71047adb897a"
    },
    {
        "author": "章甫",
        "paragraphs": [
            "一杯复一杯，今夕知何夕。",
            "蔀屋发光怪，尊罍盈四壁。",
            "老盆还旧观，寒灯起佳色。",
            "既醉使君酒，亦饱使君德。"
        ],
        "title": "曾仲恭侍郎惠酒以偶有名酒无夕不饮为韵谢之  其六",
        "id": "51547154-6241-43f5-9d14-33a180aa10c2"
    },
    {
        "author": "章甫",
        "paragraphs": [
            "逢人说项斯，此道今则不。",
            "使君如古人，荐善惟恐后。",
            "愿君登廊庙，搜罗到巖薮。",
            "使我击壤歌，投老安陇亩。"
        ],
        "title": "曾仲恭侍郎惠酒以偶有名酒无夕不饮为韵谢之  其七",
        "id": "e08e6884-a3c2-44b8-92ce-a9a74b830b94"
    },
    {
        "author": "章甫",
        "paragraphs": [
            "使君开府来，京口酒可饮。",
            "公才真曲糵，留滞已再稔。",
            "江山助诗兴，草木入题品。",
            "冰霜寒正严，为国护饔寝。"
        ],
        "title": "曾仲恭侍郎惠酒以偶有名酒无夕不饮为韵谢之  其八",
        "id": "e42e0717-027c-4562-97f9-e8489acf5c0d"
    },
    {
        "author": "章甫",
        "paragraphs": [
            "顷从武昌守，来哭清果墓。",
            "老泪湿征衫，伤心不忍去。",
            "焉知五载后，重到山崔嵬。",
            "松柏倏已拱，宿草缠余哀。",
            "公乘使者车，忠厚神所赉。",
            "远怀平生亲，斗酒相沃酹。",
            "曩以门下故，获登君子堂。",
            "招呼连屋居，此意讵可忘。",
            "青春闭佳城，荣华竟消歇。",
            "空余千古名，不随世磨灭。",
            "蓬莱定何处，神仙知有无。",
            "徘徊重徘徊，悲风生坐隅。"
        ],
        "title": "陪韩子云吊张安国舍人墓",
        "id": "686dac32-bb82-42bf-a628-f69e6507d095"
    },
    {
        "author": "章甫",
        "paragraphs": [
            "南城有隠居，静退我所与。",
            "两穷成邂逅，一笑同出处。",
            "翛然五亩园，耕种了寒暑。",
            "朱樱前日栽，茂密已如许。",
            "今岁风雨时，高枝垫难举。",
            "喜我领客来，柴关不我拒。",
            "倒衣出逢迎，扫地客燕醑。",
            "童奴罢守卫，徒驭先含咀。",
            "肴核既杂陈，少长咸以序。",
            "堆盘火齐红，磊落照尊俎。",
            "眼明爱匀圆，酒兴莫能御。",
            "吾俦既属餍，亦欲相就语。",
            "西邻老禅伯，携茗复来煮。",
            "放怀谁主宾，剧论忘尔汝。",
            "题名污墙壁，分韵索毫楮。",
            "月出未忍还，不记城闉阻。",
            "懽呼重攀折，璀璨满筐筥。",
            "行歌惊路人，归遗诧儿女。",
            "明年更强健，载酒宁无侣。",
            "但恐座上客，相望各吴楚。"
        ],
        "title": "同张伯子威子季子雉子闻子陆及之时子政家弟辅小子槃过马清叟摘樱桃以万颗匀圆讶许同分赋得许字",
        "id": "6b8fd41f-cff6-48ab-8207-c27d10e384c9"
    },
    {
        "author": "章甫",
        "paragraphs": [
            "青青池边树，岁久独婆娑。",
            "鸣蜩炎暑时，爱此清阴多。",
            "西风一披拂，颜色已非故。",
            "朝看一叶飞，暮落浑无数。",
            "叶落毕归根，明年发阳春。",
            "人生岂长好，日月如飞轮。"
        ],
        "title": "落叶",
        "id": "66a7f373-e9ed-4592-a7ab-f64dc2dbf373"
    },
    {
        "author": "章甫",
        "paragraphs": [
            "阳春耀桃李，松柏不动心。",
            "岁暮霜霰寒，松柏犹翠阴。",
            "物生天地间，均此一气尔。",
            "小大有不齐，乘除亦常理。",
            "使君盛德后，清白由家传。",
            "平生功名心，不作世态妍。",
            "公为人所难，天念公所独。",
            "黄屋结深知，青毡行可复。",
            "致远要自近，试公先一州。",
            "生朝喜载临，颂声满江头。",
            "仁者寿固宜，富贵公自有。",
            "作诗祝东风，为劝尊中酒。"
        ],
        "title": "寿王真州",
        "id": "a0be86b0-862b-40ed-a7df-f65cbd6d81f0"
    },
    {
        "author": "章甫",
        "paragraphs": [
            "忆昨岁云徂，舣舟岳阳楼。",
            "获见故人面，使我明双眸。",
            "今年风露凉，君亦来荆州。",
            "笑语倍畴昔，举杯相劝酬。",
            "词锋一当百，雕鹗横高秋。",
            "春风待变化，勇往不可留。",
            "看花得意时，岂独为身谋。",
            "伊予坐懒慢，行矣归林丘。",
            "世故百念冷，潜鱼畏吞钩。",
            "出处虽异途，十载契分投。",
            "肉食与藜羹，未用分劣优。",
            "出门天地宽，鹏鷃逍遥游。"
        ],
        "tags": [
            "岳阳楼"
        ],
        "title": "送陈弥高",
        "id": "ef712bb4-0bf9-4b8d-a76b-20fa4f3618dc"
    },
    {
        "author": "章甫",
        "paragraphs": [
            "官酒味甚薄，客怀愁正浓。",
            "节物苦催人，水叶鸣西风。",
            "觅句了无得，寂寞谁与同。",
            "凭高望京口，佳气何葱葱。",
            "中有贤府主，莹然冰雪容。",
            "家学传正派，政声摩秋空。",
            "闲哦燕寝诗，香篆萦房栊。",
            "别来未兼旬，频夜梦见公。",
            "白沙距西津，片帆可即通。",
            "会当涤场圃，还奉杖履从。",
            "只恐趋召还，接武夔与龙。"
        ],
        "title": "寄上曾仲恭侍郎借净香寮诗韵",
        "id": "6a938b7c-ae99-4893-8c93-bd02e823a77c"
    },
    {
        "author": "章甫",
        "paragraphs": [
            "山深多虎狼，腰斧老无力。",
            "岂惟身上衣，浑家口中食。",
            "水阔蛟龙怒，鱼鼈不易求。",
            "虽无租赋迫，长有风波忧。",
            "偶来苍江头，落日相劳苦。",
            "斗米今几钱，粗免寒饿否。",
            "形役乃如此，人生真可怜。",
            "五陵美少年，宝马珊瑚鞭。"
        ],
        "title": "题王履方画渔樵扇",
        "id": "c4446390-a952-44ed-95e2-0d1d225b3ffe"
    },
    {
        "author": "章甫",
        "paragraphs": [
            "忆昨辛巳秋，张帆过仪真。",
            "别君适荆楚，寤寐怀故人。",
            "狂寇初败盟，道路多纷纭。",
            "思君不可见，疑君堕边尘。",
            "寄书无处所，消息何时闻。",
            "去年我东来，泊船旧江津。",
            "始遣访生死，戎马乃骎骎。",
            "仓皇径南渡，忧畏损精神。",
            "仲冬丹阳馆，惊喜忽见君。",
            "执手两无语，老泪欲沾巾。",
            "嗟予漫奔走，万里长酸辛。",
            "念君两鬓白，依然生理贫。",
            "开口论兵势，直气摩青云。",
            "长揖动卿相，囊封登帝阍。",
            "当路颇知己，拟活西江鳞。",
            "鲸波泛大海，去结山东民。",
            "誓将三寸舌，成此百世勋。",
            "艰难得生还，和议已复伸。",
            "智略无所施，裋褐还逡巡。",
            "藏名酒肆中，悲歌阅芳辰。",
            "兴阑却顾我，相对南风薰。",
            "宛宛昔别地，倏然今四春。",
            "江山不改旧，世事凡几新。",
            "是非既未定，泾渭何当分。",
            "余生各加餐，此外不须云。"
        ],
        "title": "赠叶伯永",
        "id": "72f65708-787c-4d34-b218-c497bead5c8f"
    },
    {
        "author": "章甫",
        "paragraphs": [
            "连山春雨来，径滑不容足。",
            "行人相攀援，泥泞及马腹。",
            "欲往不得前，野店可投宿。",
            "朝来天宇佳，笑语闻童仆。",
            "宣城半程耳，山路听诘曲。",
            "自别贤主人，三岁如转烛。",
            "应烦倒屣迎，喜气见眉目。",
            "新堂几日成，春酒此时熟。",
            "珠玑倾锦囊，尘埃拂楸局。",
            "上饶千里远，策蹇许追逐。",
            "北归预可料，诗作牛腰束。"
        ],
        "title": "喜晴",
        "id": "bbca1c47-3766-4163-9ec5-485134285018"
    },
    {
        "author": "章甫",
        "paragraphs": [
            "姜侯同乡井，忆昨初见时。",
            "春风头陀庵，快作六字诗。",
            "一别十五年，漂流各萍转。",
            "君携此轴来，如觌故人面。",
            "淤泥青莲花，本自不受尘。",
            "得钱付酒保，往往遭谤嗔。",
            "眷言方遐思，相从问消息。",
            "清狂犹曩时，须发幸未白。",
            "我贫过孟郊，何敢以诗鸣。",
            "拟办黄篾舫，去寻白鸥盟。",
            "怀人暮云碧，忧国寸心折。",
            "安得癯仙来，共醉望沙月。"
        ],
        "title": "履方携姜坦道诗卷相过为书其后",
        "id": "cd0519f2-20b6-4f4b-9baf-16605abc3f09"
    },
    {
        "author": "章甫",
        "paragraphs": [
            "官居城一隅，屋漏如野处。",
            "辛勤补绿萝，仅可待风雨。",
            "移家幸亡恙，所苦多硕鼠。",
            "齧衣费纫缝，盗肉恣含咀。",
            "引子动成羣，啾啾疑尔汝。",
            "昼曾无腼颜，入暮谁能御。",
            "窥灯殚膏油，惊梦鬭俦侣。",
            "主人非昔人，为态尚如许。",
            "饱食讵可常，潜踪岂无所。",
            "灌穴恶尽杀，具磔难悉举。",
            "墙东吏部家，两猫将十子。",
            "往往感仁惠，相乳忘彼此。",
            "花墩夜不眠，卫寝如驯虎。",
            "愿分俊逸姿，庶以镇衡宇。",
            "穿鱼聘衔蝉，于君谅无取。",
            "丁宁玉板师，委曲致斯语。",
            "妻孥仍有言，乞猫宜乞女。",
            "他时遂生育，邻里转相予。"
        ],
        "title": "代呼延信夫以笋乞猫于韩子云",
        "id": "b1d7f7a5-a46c-420f-87d3-d668569799a0"
    },
    {
        "author": "章甫",
        "paragraphs": [
            "佛法若大海，我生犹蚊虻。",
            "饮少腹已满，鼓翅作微鸣。",
            "查侯饱禅学，如说且能行。",
            "有如辽天鹤，岂受网罟婴。",
            "有身未免俗，时时还入城。",
            "篮舆过茅屋，无异同条生。",
            "相见非何事，说法俱纵横。",
            "妙处固不二，其实无所争。",
            "愿君更方便，除我疑惑情。",
            "要如两圆镜，相照交光明。"
        ],
        "title": "简查仲明",
        "id": "136a9a96-a680-4cd2-82d5-abb96f3d7c7b"
    },
    {
        "author": "章甫",
        "paragraphs": [
            "天寒山路长，年荒蹇馿瘦。",
            "风松适相遭，金石方互奏。",
            "是中有佳趣，舍鞍聊杖藜。",
            "童奴难与言，得句忘吾饥。",
            "怀远空暮云，忧时当肉食。",
            "市朝尘涴人，归欤北山北。"
        ],
        "title": "题王朝英歇馿图",
        "id": "ac1953a8-caaa-4ce6-90b4-811fd46eebee"
    },
    {
        "author": "章甫",
        "paragraphs": [
            "久客不忘归，相逢喜乡曲。",
            "杖藜时过门，软语伴幽独。",
            "翩翩别我去，芒鞋踏清秋。",
            "二浙富山水，令人怀昔游。",
            "我今齿发衰，闻道不加进。",
            "羨君方妙龄，六翮宜自振。",
            "末法日颓弊，丛林魔说多。",
            "愿君择师友，金玉须琢磨。",
            "他时重逢迎，洗耳听高论。",
            "岂惟慰相思，亦以警老钝。"
        ],
        "title": "送乡人宗旨上坐",
        "id": "ac2e2f1d-ca18-4cdd-a502-f6bb9e9ecdcb"
    },
    {
        "author": "章甫",
        "paragraphs": [
            "南山苍髯翁，阅世几千秋。",
            "终以明自煎，晚为松滋侯。",
            "孙枝后来秀，劲直余风流。",
            "亦学管城子，来从毛颖游。",
            "故人使江南，江北停归辀。",
            "持赠比岁寒，厚意岂暗投。",
            "形貌若黄槁，风度犹清修。",
            "轻健殊可人，不作绕指柔。",
            "我贫得长闲，造物因冥搜。",
            "诗成呼使前，脱帽明窗幽。",
            "旁无赏音人，頼尔能点头。",
            "无论及钱神，政恐为尔羞。"
        ],
        "title": "与常不轻弈棋输松枝笔一篇",
        "id": "8d1f0171-6666-471f-a54a-10f7f1afd97b"
    },
    {
        "author": "章甫",
        "paragraphs": [
            "蜀人多巧思，组绣用功深。",
            "生绡三尺余，成此观世音。",
            "慈悲欢喜容，如出旃檀林。",
            "莲花随步武，缨络缦衣襟。",
            "手中杨柳枝，时布慈云阴。",
            "誓度诸有情，能以音声寻。",
            "由兹善幻力，使我生恭钦。",
            "仰瞻大自在，本以一寸针。",
            "众生与诸佛，其实同此心。",
            "愿学闻思修，苦海脱浮沉。"
        ],
        "title": "绣观音",
        "id": "c4bdefc9-e285-4b2a-a6ed-0bba35ba0652"
    },
    {
        "author": "章甫",
        "paragraphs": [
            "吾家大江南，生长惯卑湿。",
            "早衰坐辛勤，寒气得相袭。",
            "每愁春夏交，两脚难行立。",
            "贫穷医药少，未易办芝术。",
            "人言常食饮，蔬茹不可忽。",
            "紫苏品之中，功具神农述。",
            "为汤益广庭，调度宜同橘。",
            "结子最甘香，要待秋霜实。",
            "作腐罂粟然，加点须姜蜜。",
            "由兹颇知殊，每就畦丁乞。",
            "飘流无定居，借屋少容膝。",
            "何当广种艺，岁晚愈吾疾。"
        ],
        "title": "紫苏",
        "id": "2013cfc3-942b-43a1-9c4b-12a68c6764b6"
    },
    {
        "author": "章甫",
        "paragraphs": [
            "峩峩儒衣冠，昕贵知义命。",
            "大道若坦途，狂夫蹈邪径。",
            "惟君异流俗，学古师往圣。",
            "穷居饮一瓢，轻视车千乘。",
            "粹然白玉温，卓尔青松劲。",
            "风流入莲幕，忠恕自天性。",
            "爱贤易好色，避利如深穽。",
            "时邀野人语，亦说禅家病。",
            "不辞王事劳，益知仁者静。",
            "兼旬当阔别，强饭遵时令。",
            "边城霜露寒，淮乡道里夐。",
            "事物多感怀，篇章应寓兴。"
        ],
        "title": "答权干用命字韵见惠",
        "id": "5f46e1c0-f860-43b7-85e0-653b68324d24"
    },
    {
        "author": "章甫",
        "paragraphs": [
            "十年诵公诗，正自识孙楚。",
            "一日从公游，如入图书府。",
            "登门迹已熟，入室心相予。",
            "及观连屋处，益知用意苦。",
            "巖巖中书君，正色元祐年。",
            "文章照今古，神物护简编。",
            "盛德宜有后，诸孙如彼贤。",
            "韡韡常棣华，相戒南陔篇。"
        ],
        "title": "连屋",
        "id": "490ac244-ab6b-4c48-8586-43b7b3ce529e"
    },
    {
        "author": "章甫",
        "paragraphs": [
            "门前骢马无人骑，北风落日长声嘶。",
            "细看毛骨独殊众，或言来自流沙西。",
            "伏枥忍遭奴隶辱，立仗难贪五品粟。",
            "将军边塞敢横行，愿同生死俱驰逐。"
        ],
        "title": "骢马",
        "id": "8303a0f3-76fe-47f1-b574-7b9df1740ad2"
    },
    {
        "author": "章甫",
        "paragraphs": [
            "素琴横牀巾漉酒，千载斯人吾尚友。",
            "祇今与世已相违，再见喜君真耐久。",
            "笑我生缘良易足，畬田新烧屋新筑。",
            "饭牛政自不须歌，失马焉知未为福。",
            "百里未容君疾驱，朝廷用才当不拘。",
            "他年得意辇毂下，莫忘诗篇寄田舍。"
        ],
        "title": "次韩中父送行韵",
        "id": "dc967cc3-f6de-4cc9-a8f0-c859c5a55148"
    },
    {
        "author": "章甫",
        "paragraphs": [
            "客里因依三日语，爽气津津见眉宇。",
            "自云纵酒少年场，抛掷黄金如粪土。",
            "倏焉四十发斑斑，手板青衫才一官。",
            "江湖陈迹不复梦，食贫月俸仍酸寒。",
            "别去不劳重叹息，富贵有时君努力。",
            "青春难再却堪怜，恨不相逢十载前。"
        ],
        "title": "送王纯仲",
        "id": "f44f0227-ec89-45a3-bc0f-b30246198d5c"
    },
    {
        "author": "章甫",
        "paragraphs": [
            "江南江北虽一水，欲济无由若千里。",
            "那知奔走避边尘，邂逅西津见君子。",
            "一饭山间同野僧，花前把酒看张灯。",
            "醉吟落纸笔不停，留客夜阑双眼青。",
            "才气如公端有几，半刺江城聊复尔。",
            "新年华省用名郎，汇征公合联翩起。",
            "人生相知贵知心，道同何必问升沉。",
            "客袂此时成暂别，诗盟他日会重寻。"
        ],
        "title": "别陆务观",
        "id": "a37378ed-ac2a-400b-8f99-e37a9d7b2220"
    },
    {
        "author": "章甫",
        "paragraphs": [
            "江行十日风打头，采石江边还小留。",
            "龙宫煌煌俯湍流，抠衣再拜祈神庥。",
            "出门迳作萧寺游，危亭缥缈临金牛。",
            "江南江北苍烟收，日落未落双蛾愁。",
            "尚书丽句世罕俦，惜哉度曲无歌喉。",
            "折梅置酒斋堂幽，黄冠不饮空夷犹。",
            "野僧举觞横青眸，更得大斗偿香羞。",
            "兴阑山下却登舟，使君爱客方绸缪。",
            "夜深杖藜吊荒丘，列炬照野经塍沟。",
            "居人窃视声吚嚘，好事从来无与侔。",
            "促坐款语相答酬，伤今怀古风飕飗。",
            "泊渚高吟聊写忧，然犀照怪知何求。",
            "醉狂夜披紫绮裘，骑鲸入海穷冥搜。",
            "圣贤寂寞江悠悠，人在天地真蜉蝣。",
            "况我此身如赘疣，从公行善臭味投。",
            "有酒如川容拍浮，但愿早登黄鹤楼。",
            "痛饮浩歌更劝酬，一吊祢衡鹦鹉洲。"
        ],
        "title": "采石",
        "id": "fa09b948-3957-471d-baab-913da828d14a"
    },
    {
        "author": "章甫",
        "paragraphs": [
            "主人颀然腰十围，一官会计同游嬉。",
            "开轩环坐只图史，锦囊富有惊人诗。",
            "迩来万事不挂口，世情尽付鼻中吼。",
            "便腹无妨弟子嘲，著鞭未落少陵后。",
            "纷纷逐臭皆羣儿，我正黑甜曾未知。",
            "鸡虫得失何足较，是身且卧黄琉璃。",
            "博山生云香断续，当午清风度修竹。",
            "门前吏立雁鹜行，童奴摇手眠方熟。",
            "梦中了了欲何乡，宁复蘧蘧栩栩忙。",
            "寒泉洗耳石砺齿，主人家住庐山傍。",
            "他时但取青毡旧，归作春秋同社友。",
            "北窗槃礴上羲皇，秫田多种酿壶酒。",
            "奉太夫人千百年，兄弟对牀听雨眠。"
        ],
        "tags": [
            "庐山"
        ],
        "title": "益睡",
        "id": "6f6a6854-7fab-4669-998f-0aa4a4478fd7"
    },
    {
        "author": "章甫",
        "paragraphs": [
            "木食草衣吾计决，三釜养亲君不阙。",
            "胡为亦趁槐花忙，不共中秋醉明月。",
            "君言时世眩虚名，才见头衔分重轻。",
            "一笫如君当俯拾，卜邻他日莫寒盟。"
        ],
        "title": "送杨德隽赴漕司试",
        "id": "8d2e7370-22ef-48ca-8115-b76f5dc487ac"
    },
    {
        "author": "章甫",
        "paragraphs": [
            "岷江西来会众水，峡束奔湍吁可畏。",
            "长年三老更相贺，舟到夷陵若平地。",
            "宁知市朝车马尘，仕路风波尤畏人。",
            "急流往往捷有神，灩滪瞿唐何足云。",
            "祇今四海滔滔是，未省几人知此理。",
            "君侯不与世沉浮，家有新堂名至喜。",
            "武昌重镇居上游，云屯禁旅皆貔貅。",
            "君侯智略谁与俦，天子久宽西顾忧。",
            "令严将士无骄色，玉帐昼闲人语寂。",
            "中斋一榻净无尘，自炷炉香读周易。",
            "有时领客尊酒同，雅歌投壶双颊红。",
            "门前官柳摇春风，想应目送天边鸿。",
            "狐兔中原须尽扫，功成身退天之道。",
            "角巾归路飏轻舟，童仆懽迎人未老。"
        ],
        "title": "寄题郭侯至喜堂",
        "id": "cfdb7094-cec7-46e5-90be-9e11e2bb4710"
    },
    {
        "author": "章甫",
        "paragraphs": [
            "君不闻蓟孝廉，日饭二十家。",
            "一朝拂袖去京国，追之不可空咨嗟。",
            "又不闻宾头卢，应供四天下。",
            "神通妙用固非难，中有巍然不动者。",
            "今年有客来荆州，半世生涯一敝裘。",
            "仙风道骨媿二士，诸公亦许相追游。",
            "迩来传食初无问，醉饱无劳主人劝。",
            "绝胜诗人杜拾遗，所历诸家才一饭。"
        ],
        "title": "种基祖蔡仲逸孙祖显一时宦游荆州官闲无事五日一宴集使仆持钵其间念既饱食不可无语",
        "id": "f675c083-8bfd-4f21-a87c-27796d1e2f98"
    },
    {
        "author": "章甫",
        "paragraphs": [
            "妖氛深蔽洛阳县，我生不识姚花面。",
            "扬州风物旧曾游，佳种年深亦多变。",
            "去冬淮上起边尘，不谓见花当此辰。",
            "眼明忽忆往时事，世间尤物能移人。",
            "公诗寄兴多高远，早悟色空香不染。",
            "饱闻尝醉洛阳春，试比姚花定褒贬。"
        ],
        "title": "芍药呈韩丈",
        "id": "280b427e-32a0-4000-b2e1-2c73a6a46dfc"
    },
    {
        "author": "章甫",
        "paragraphs": [
            "忆向西津櫂酒船，维扬去结看花缘。",
            "杖藜到处花辄好，夭红艳紫相留连。",
            "散尽黄金携酒友，夜深明月还京口。",
            "中流击楫来悲风，天阔参横移北斗。",
            "俯仰光阴恰十春，二十四桥经战尘。",
            "眼明忽见扬州种，衰病无因贾余勇。"
        ],
        "title": "韩使君分送芍药索诗因忆旧游",
        "id": "a26eab02-90bf-445b-af35-90abd1f9af29"
    },
    {
        "author": "章甫",
        "paragraphs": [
            "杜陵白首尚书郎，三见瀼西春草长。",
            "忽思苍梧叫虞舜，翩然短棹下瞿塘。",
            "晚泊江亭生暝色，野服出船乌帽侧。",
            "南极一星落江湖，战尘蔽天兵未息。",
            "闾阎恶少印累累，不梦周孔嗟吾衰。",
            "机心去尽鱼鸟狎，在处诗篇神护持。",
            "四百年间一弹指，当时松竹今余几。",
            "南望冰魂不可招，波翻落日愁云起。"
        ],
        "title": "寄题极星亭",
        "id": "85c1d6dd-2e86-45ad-874c-33a03c5b0f66"
    },
    {
        "author": "章甫",
        "paragraphs": [
            "田家禾黍方登场，枯桑索索天雨霜。",
            "黄花篱落尚可醉，今我不乐思武昌。",
            "武昌使君半年别，前日书来慰愁绝。",
            "相思为我作西亭，徙倚阑干只明月。",
            "大材开府何优游，政声日随江水流。",
            "赐金增秩未为宠，咫尺丹诏催归辀。",
            "灯前春雨同挥翰，南风吹船著淮岸。",
            "云间过雁唤愁生，短褐饭牛歌夜半。"
        ],
        "title": "寄赵鄂州",
        "id": "434ec9b5-604a-4566-98ed-567d48cd2e95"
    },
    {
        "author": "章甫",
        "paragraphs": [
            "江上春风花满树，春水才平旧痕处。",
            "何人笑傲一扁舟，横截千波万波去。",
            "王郎有句藏毫端，写出生绡半幅间。",
            "明窗供我时展玩，彷彿罗带萦烟鬟。",
            "缄题请寿黄华使，如公福禄川方至。",
            "吾君愿治正思贤，舟楫期公济大川。"
        ],
        "title": "以王通一所画小舟横截春江图为韩无咎寿",
        "id": "809f7660-c86e-487f-b2da-08565d97c07e"
    },
    {
        "author": "章甫",
        "paragraphs": [
            "南北东西厌问津，西海忘形今几人。",
            "惟公名誉一世重，虽不吾与吾当亲。",
            "气吞云梦并余子，深厚文章六经似。",
            "昂霄耸壑正当时，发策决科余事耳。",
            "上方忧顾大江东，虎踞龙盘气象雄。",
            "却袖玉堂挥翰手，来成方面保厘功。",
            "西风澹日边云碧，岁晚军情犹未得。",
            "不应矫首送飞鸿，想得攒眉正忧国。",
            "雅闻一诺值千金，推挽尤多乐善心。",
            "坐上能容野人否，试听客里短长吟。"
        ],
        "title": "简张安国",
        "id": "0f9f0a18-8798-4ef9-9886-a1d820af2e93"
    },
    {
        "author": "章甫",
        "paragraphs": [
            "西湖景物天与奇，岁晚春风常探支。",
            "水边竹外更幽绝，一夜花开南北枝。",
            "何处飞来两㶉鶒，影碎晴波荡春碧。",
            "荷盖凋零荇带寒，徘徊如与花相识。",
            "短屏画手岂无心，待公归赴西湖春。",
            "年年春色花照席，应念挥毫老宾客。"
        ],
        "tags": [
            "西湖"
        ],
        "title": "张使君以画屏求题",
        "id": "e989b7bc-1909-4153-9c70-51da967fb5b2"
    },
    {
        "author": "章甫",
        "paragraphs": [
            "万籁从风俱发声，唯松得之尤善鸣。",
            "五声不乱无亏成，膝横三尺秋月明。",
            "君家江南一茆屋，直干森森伴幽独。",
            "人言丝竹不如肉，曲肱听度无絃曲。",
            "故山偃盖未十围，猿惊鹤怨吾当归。",
            "聊凭东风寄君诗，风鸣松鸣吾不知。"
        ],
        "title": "临江何氏结亭松间名曰弹秋因王通一来乞诗",
        "id": "a610a412-6851-49d4-91e1-ac66a6b8e1f0"
    },
    {
        "author": "章甫",
        "paragraphs": [
            "旧岁见君殊草草，怀抱今来各倾倒。",
            "新来正好数相寻，束装却向山阴道。",
            "千巖万壑秋更奇，候门儿女望君归。",
            "扁舟此去来何时，莫待梅花开北枝。",
            "故人问我凭君说，满目穷愁生事拙。",
            "秋禾未得补饥疮，万一飞蝗作檀越。"
        ],
        "title": "送李文授还越上",
        "id": "9485313d-fda8-4078-aff4-8cf8523d5ebc"
    },
    {
        "author": "章甫",
        "paragraphs": [
            "槐柳阴中数间屋，麤饭浊醪羹杞菊。",
            "过门问字久无人，只有图书伴幽独。",
            "剥啄是谁来叩扃，手持札翰趋吾庭。",
            "风采九州安抚使，得得遣骑相招迎。",
            "我愿识公从宿昔，贵贱殊途那易得。",
            "亲染云笺贲草庐，惊喜盈怀仍叹息。",
            "折节下士古所稀，岂意于公今见之。",
            "况公位貌已崇重，英声凛凛威羌夷。",
            "满堂宾客皆豪杰，从容何止谈风月。",
            "野人自视殊缺然，或可为诗纪勋业。"
        ],
        "title": "简熊帅景瞻",
        "id": "d8db46a2-0916-4cf2-bbab-7d213d3b8ab4"
    },
    {
        "author": "章甫",
        "paragraphs": [
            "江头雨过凉风早，落叶纷纷费人扫。",
            "钩帘日暮无所为，把酒悠然送归鸟。",
            "佳人可望不可亲，草根唧唧秋虫吟。",
            "家本江南客江北，须发新添数茎白。"
        ],
        "title": "早凉",
        "id": "1aff98de-dac0-4c65-88e0-a093fa01d71f"
    },
    {
        "author": "章甫",
        "paragraphs": [
            "歌喉宛转变鸣禽，载酒曾同花下吟。",
            "寒潮不应宿渔浦，挑灯还忆夜深语。",
            "十载故人谁似君，便拟卜隣桑柘村。",
            "青钱未办归期远，满目春山空秀婉。",
            "有酒何须身后名，高轩未必如徒行。",
            "朝看桃杏发红萼，晚来风雨嗟零落。",
            "寻幽选胜不应迟，百岁光阴能几时。",
            "问君何日憩奔走，忍令春色成乌有。"
        ],
        "title": "次沈商卿见怀韵",
        "id": "416ef31b-cfc5-425e-bedc-82e646d07b22"
    },
    {
        "author": "章甫",
        "paragraphs": [
            "太平寺里留诗别，江北江南几秋月。",
            "那知未著侍臣冠，坐总军储持使节。",
            "平生一饭不忘君，蟠胸万卷皆经纶。",
            "闻说别来头更白，忧国祇今能几人。",
            "忆昨同倾京口酒，笑我凋零已蒲柳。",
            "晓驱黄犊破荒烟，留眼看公印如斗。",
            "短篇自昔蒙品题，老矣无复能新奇。",
            "乐府流传妙天下，小胥钞寄定何时。"
        ],
        "title": "寄淮东总领许叔庸",
        "id": "10296253-d6a0-4dd5-a8bd-9c4149187dd6"
    },
    {
        "author": "章甫",
        "paragraphs": [
            "病眼不禁黄土瞇，尘缨屡费沧浪水。",
            "晓窗笑语镜中人，但可置之巖穴里。",
            "县官有田容我耕，收身已是太迟生。",
            "醉眠牛背自安稳，山鸟惯听哦诗声。",
            "经营小筑幽深处，借车欢喜移家去。",
            "非公谁寄草堂赀，知我旧谙茆屋趣。",
            "此心此地俱宽闲，从渠旷野多风寒。",
            "灯前儿女话团栾，广厦期公千万间。"
        ],
        "title": "移家谢赵再可",
        "id": "6605c139-bee3-447d-91a7-bf7400222fb7"
    },
    {
        "author": "章甫",
        "paragraphs": [
            "病躯倦甚不举酒，便腹枵然尤爱茶。",
            "淮乡久住已成俗，客至亦复研芝麻。",
            "称重缃匳还入手，知公与我诗情厚。",
            "静无俗驾叩柴关，急遣僧房借茶臼。",
            "易足堂中昼倍长，一杯凉餠补饥肠。",
            "世间万事不挂口，齿颊尽日留甘香。",
            "青奴可怜姑少却，睡魔退舍诗魔作。",
            "诗成吟罢来清风，秋意拂拂生梧桐。"
        ],
        "title": "谢张倅惠茶",
        "id": "37f927fe-eace-4a18-85a8-9a864a05046b"
    },
    {
        "author": "章甫",
        "paragraphs": [
            "武夷仙翁冰雪颜，建甯府中春昼闲。",
            "挥毫醉写乌丝栏，新茗续煎扶玉山。",
            "应念穷愁坐空谷，头白眼眵书懒读。",
            "殷勤题裹寄春风，浇我从来藜苋腹。",
            "别公宛陵今五春，渴心何啻生埃尘。",
            "平生不识七闽路，梦魂欲往山无数。"
        ],
        "title": "谢韩无咎寄新茶",
        "id": "698f54e7-93be-4696-8961-53231ebb5fd2"
    },
    {
        "author": "章甫",
        "paragraphs": [
            "落日还家聊面壁，剥啄谁来破幽寂。",
            "语音相似桑梓同，风骨轩然双颊红。",
            "亹亹清谈霏玉屑，多说东湖与霜杰。",
            "江西故老已凋零，听君论诗犹典型。",
            "君今久占宣城籍，我是江湖未归客。",
            "客愁时事两苍茫，一醉邀君君莫惜。"
        ],
        "title": "简李牧之",
        "id": "1b324781-36fa-4035-8801-2c8e32ae43c0"
    },
    {
        "author": "章甫",
        "paragraphs": [
            "村东主客羣飞鸿，月明霜重声摩空。",
            "村西老人如瘦马，伏枥倦嘶天北风。",
            "村东村西无百步，杖履相寻还有数。",
            "儿啼妻病不出门，羞见梅花无好句。",
            "雪晴日出天无埃，故人蹑屣联翩来。",
            "明珠白璧满怀袖，使我一见双眸开。",
            "文章虽云一小技，妙处非难亦非易。",
            "染丝织锦未足工，点铁成金始为贵。",
            "我穷半世坐吟诗，诗成不救寒与饥。",
            "亦知造物厌嘲弄，有手只堪持酒卮。",
            "愿君少吟诗几首，请君多办百壶酒。",
            "但得新诗胜旧年，为君醉倒春风前。"
        ],
        "title": "张君明昆仲袖唱和诗见过",
        "id": "02e15c69-8fae-4716-8b93-c1bce765712e"
    },
    {
        "author": "章甫",
        "paragraphs": [
            "有口只可饮醇酒，世事令人三日呕。",
            "有耳只可对诗翁，俗语令人三日聋。",
            "平生嗜酒耽佳句，此外自知无用处。",
            "东风吹我堕江边，岁晚知音罕相遇。",
            "诛茅盖头无少闲，数日不到诸君间。",
            "尘土瞇眼须鬓斑，谁赋淮南大小山。",
            "怪底晴簷灵鹊噪，篮舆相寻谈绝倒。",
            "恨君无乃酒量窄，爱君岂独诗格老。",
            "开尊唤客知何时，坐上可无俞与韦。",
            "更长不怕杯行迟，愿见春风杨柳枝。"
        ],
        "title": "元用见过诵诗剧谈因成古风以成戏恼兼简若晦唐卿",
        "id": "4d4c0c00-30d1-497a-8dca-01eda2b06abd"
    },
    {
        "author": "章甫",
        "paragraphs": [
            "全身当作冥飞鸿，无心要似云行空。",
            "逢人未用青白眼，与世不妨牛马风。",
            "暇日出门聊散步，雪晴爱此山无数。",
            "骨寒那得使鬼钱，肠枯漫索惊人句。",
            "迩来笔研欲生埃，旧雨来人今不来。",
            "百岁光阴能几许，一春怀抱未曾开。",
            "古人元不贵多技，大道由来常简易。",
            "随呵之义复何忧，知我者希方足贵。",
            "华阳道士亦能诗，不觉餐霞坐忍饥。",
            "高山流水琴三弄，明月清风酒一卮。",
            "相思不见频搔首，几欲招呼无斗酒。",
            "从今与子遂忘年，有怀欲语子来前。"
        ],
        "title": "用前韵赠高持一",
        "id": "bf49a872-dbb6-49fb-bce0-7e112da1239b"
    },
    {
        "author": "章甫",
        "paragraphs": [
            "鲁钝不如锥处囊，嗜好凿圆投枘方。",
            "镜中须发今苍浪，多病年来疏酒觞。",
            "山林旧约都茫茫，局促何由心胆张。",
            "半生恍堕水中央，疾呼四顾无舟航。",
            "客舍雨余梅杏黄，忆君著书看屋梁。",
            "缄题到手伸读忙，亦知别后遥相望。",
            "我犹驽马遭绊缰，君若鹰鹯之老苍。",
            "见义勇往柔而刚，君不求名名自彰。",
            "行须正色肃鹓行，不容燕雀高飞翔。",
            "辱诗敢忘什袭藏，报章勉率聊寄将。",
            "广厦他时客几房，种成桃李满江乡，忍使故人趋道旁。"
        ],
        "title": "次吕伯恭见寄韵",
        "id": "a31918e2-e297-48af-827d-8001a696af93"
    },
    {
        "author": "章甫",
        "paragraphs": [
            "今年淮西旱，城市无米粜。",
            "所至萧条童仆饥，手持楮币无人要。",
            "行不择日粮不赍，恨身不生太平时。",
            "还家从头语儿辈，山中寂寞犹可耐。"
        ],
        "title": "濡须道中",
        "id": "9bef7b05-1cfa-42fa-97a6-7ae6dc60f06f"
    },
    {
        "author": "章甫",
        "paragraphs": [
            "今岁淮南雨仍缺，官府祈求已踰月。",
            "城中又复闭南门，移市向北人纷纷。",
            "州前结坛聚巫觋，头冠神衣竞跳掷。",
            "缚草为龙置坛侧，童子绕坛呼蜥蜴。",
            "箫鼓迎神来不来，旱风终日吹黄埃。",
            "宁知白露只数日，稻苗焦枯恐不及。"
        ],
        "title": "白露行",
        "id": "06c9227f-ab5e-49fa-8c32-5510f97c5ccf"
    },
    {
        "author": "章甫",
        "paragraphs": [
            "华阳洞天昔曾游，华阳道士今相访。",
            "江头倦客老更拙，山中故人喜亡恙。",
            "晴沙唤渡何匆匆，鸿飞冥冥天北风。",
            "他日希虚如话我，凭君一一谢诸公。"
        ],
        "title": "送王道士",
        "id": "97ec2a14-4b34-41e2-8ac5-7f968b8b6a65"
    },
    {
        "author": "章甫",
        "paragraphs": [
            "孙侯二尺短檠前，何啻颂诗三百篇。",
            "金銮玉堂未归去，聊结江湖山水缘。",
            "官闲不复弄朱墨，胜日过门无恶客。",
            "春风快马紫游缰，花底黄鹂尽相识。",
            "酒酬谈辩翻波澜，得句全胜得好官。",
            "我亦从来有诗癖，撚髭一字吟难安。",
            "不知辛苦竟何益，闻道何妨死今夕。",
            "他年傥使无知音，盈编不作一钱直。",
            "日来颇怪诗筒迟，恐君豫办磨崖诗。",
            "中原窟穴尚狐兔，未应便草闲居赋。"
        ],
        "title": "督祖显和章",
        "id": "62820098-633f-406c-8212-299d394174d3"
    },
    {
        "author": "章甫",
        "paragraphs": [
            "儿时望春春不来，春衣隔年催翦裁。",
            "平明出游薄暮回，惟恐云气兴风雷。",
            "岂知乐极还悲哀，十年黄尘涴青鞋。",
            "管领鶑花已无意，感时念旧时伤怀。",
            "去年寒食丹徒县，家寄毗陵不相见。",
            "今年寒食江陵府，妻子相看泪如雨。",
            "迂儒忧国更忧家，枉杀清明不见花。",
            "无端柳絮搅愁思，一径漫漫春日斜。",
            "主人知我坐憔悴，故遣斗酒来相慰。",
            "呼妻安稳置牀头，个是贫家一祥瑞。",
            "牀头三日未开尝，耿耿忧心自如醉。",
            "朝来忽觉体中佳，吻角流涎已难制。",
            "细君平日但濡唇，瓦盆对酌可无人。",
            "招朋一饮舒清兴，要须脱畧任天真。",
            "高邮孙夫子，相逢不作鬲上语。",
            "临川俞先生，客里伤春作诗苦。",
            "二公问学该今古，胸吞云梦轻阿堵。",
            "我酒虽不多，酒行诗可歌。",
            "杖藜乘兴速来过，不来吟醉奈春何。"
        ],
        "title": "放歌招孙祖训俞国宝饮",
        "id": "296ec25e-d404-4c7a-9f9e-e25e0ffc87ab"
    },
    {
        "author": "章甫",
        "paragraphs": [
            "阴云欲暗江头树，屋角先闻鹁鸪语。",
            "潇潇渐作打窗声，谁道巢居不知雨。",
            "雨晴唤妇却同飞，须知此物心无机。",
            "岂比人间情义变，衔冤誓死不相见。"
        ],
        "title": "闻鹁鸪",
        "id": "733b38b3-88c3-4707-9377-b9966b3bd6a8"
    },
    {
        "author": "章甫",
        "paragraphs": [
            "大夫放逐沅湘滨，尝作九歌祠鬼神。",
            "鬼神幽远不可见，肴酒芬芳犹福人。",
            "餐菊佩兰君不识，从彼谗人为鬼蜮。",
            "楚江呜咽楚云愁，坐对此图三叹息。"
        ],
        "title": "题九歌图",
        "id": "1cd06301-b018-493d-9daa-4a8d5dcbf706"
    },
    {
        "author": "章甫",
        "paragraphs": [
            "云锦仙翁人不识，多生九华茹芝客。",
            "少年登览妙形容，三十七峯俱改色。",
            "手捉高士淡墨图，烟云到处随卷舒。",
            "珠玑衮衮入题咏，缣素往往争临摹。",
            "雪潭四时溅飞雪，叹我幻躯方病渴。",
            "何由得共山中人，脚踏寒流弄明月。"
        ],
        "title": "题王无邪九华图",
        "id": "60146c17-cf8d-4a8f-8ffb-8eb521bf53a6"
    },
    {
        "author": "章甫",
        "paragraphs": [
            "相逢每叹俱飘流，尊酒作意同新秋。",
            "蝗虫日来复满野，府帖夜下还呼舟。",
            "江天尚黑客骑马，草露未晞人牧牛。",
            "路长遥想兀残梦，家在风烟兰杜洲。"
        ],
        "title": "王梦得捕蝗二首  其一",
        "id": "9497cc63-bca1-4f04-bf97-b234f224343f"
    },
    {
        "author": "章甫",
        "paragraphs": [
            "江头晓日方曈曈，仆夫喘汗天无风。",
            "茅簷汲井洗尘土，野寺煮餠烧油葱。",
            "平生忧国寸心赤，在处哦诗双鬓蓬。",
            "村民喜识长官面，树阴可坐毋匆匆。"
        ],
        "title": "王梦得捕蝗二首  其二",
        "id": "1dbcd694-4314-4e4b-a68f-4d47fff71b25"
    },
    {
        "author": "章甫",
        "paragraphs": [
            "田园政尔无多子，连岁旱荒饥欲死。",
            "今年何幸风雨时，岂意蝗虫乃如此。",
            "麦秋飞从淮北过，遗子满野何其多。",
            "扑灭焚瘗能几何，羽翼已长如飞蛾。",
            "天公生尔为民害，尔如不食焉逃罪。",
            "老夫寒饿悲恼缠，分而食之天或怜。"
        ],
        "title": "分蝗食",
        "id": "62c44e93-300b-48e8-bbc2-7f4bd595a2ee"
    },
    {
        "author": "章甫",
        "paragraphs": [
            "前村后村水车声，咿咿轧轧终夜鸣。",
            "皇天不雨四十日，高田何止龟兆出。",
            "田家眼穿望早禾，早禾不熟奈饥何。",
            "今年神祠祷不应，沽酒买牛空费多。",
            "天公高居民父母，有耳应闻下民语。",
            "乞我滂沱半朝雨，免遭县吏鞭笞苦。"
        ],
        "title": "悯农",
        "id": "307a4525-a387-4ff1-9aa9-f0d8f62e9bd4"
    },
    {
        "author": "章甫",
        "paragraphs": [
            "何处行商因问路，歇肩听说田家苦。",
            "今年麦熟胜去年，贱价还人如粪土。",
            "五月将次尽，早秧都未移。",
            "雨师懒病藏不出，家家灼火钻乌龟。",
            "前朝夏至还上庙，著衫奠酒乞杯珓。",
            "许我曾为五日期，待得秋成敢忘报。",
            "阴阳水旱由天工，忧雨忧风愁杀侬。",
            "农商苦乐元不同，淮南不熟贩江东。"
        ],
        "title": "田家苦",
        "id": "53c53450-9872-46b6-aee2-67bd2f74db09"
    },
    {
        "author": "章甫",
        "paragraphs": [
            "云气昏昏酿秋雨，岁月惊心遽如许。",
            "潮生晚浦足风波，颇忆青灯夜深语。",
            "赠君江南春露芽，恐君诵诗眼生花。",
            "一杯静对沉烟斜，世事从渠如乱麻。"
        ],
        "title": "送茶与人",
        "id": "a164a82d-0780-40fe-b595-545086514e7f"
    },
    {
        "author": "章甫",
        "paragraphs": [
            "贱夫流落来淮海，两纪悠然忘冻馁。",
            "乌薪白粲不论钱，近岁山林禁樵采。",
            "去年差官打炭窑，淮民畏事谁敢烧。",
            "官军巡山得心力，草木欣欣有颜色。",
            "九月未霜云漫漫，雪花争先飞作团。",
            "冻坐孤吟还自宽，边头牵挽人夫寒。"
        ],
        "title": "早雪",
        "id": "d8904de5-a869-41d0-bfd3-3962b519164f"
    },
    {
        "author": "章甫",
        "paragraphs": [
            "爱君诗好韵倔奇，快如天马不容羁。",
            "惜君有钱不沽酒，尽日苦吟难疗饥。",
            "我生真成错料事，陈子生涯畧相似。",
            "敢持短兵与君接，笑我老来长退怯。",
            "空山一夜雪盈阶，轩窗晃耀如瑶台。",
            "尊中尚喜有余绿，红潮两颊心悠哉。",
            "安得万里江，变作葡萄醅。",
            "笑呼姮娥共起舞，夜阑更酌北斗杯。",
            "一醉三千年，从教海水扬尘埃。",
            "妻孥笑我言，此乐恐未谐，典衣且复沽茅柴。",
            "淮南有薄田，与汝归去来。",
            "愿身长健眉长开，好插梅花醉几回。"
        ],
        "title": "雪中张仲庠惠十诗老懒不能追逐戏答古风兼简陈伯茂",
        "id": "a1dd7c23-600c-4468-bd15-389ce2674cd6"
    },
    {
        "author": "章甫",
        "paragraphs": [
            "阳乌阴兔争驰骋，人世光阴刹那顷。",
            "玉盘生菜乱青丝，三岁公家吃春餠。",
            "前年班春池阳城，民物熙熙箫鼓声。",
            "去年转粟巡边徼，圣朝初下和戎诏。",
            "祇今塞下不传烽，野梅官柳竞春风。",
            "相从且作无事饮，莫辞节物来匆匆。",
            "明年上国春应早，棠棣阴中诗更好。",
            "诗成但遣阿买书，邮筒寄我江南道。"
        ],
        "title": "春日呈韩丈",
        "id": "c2fa30db-e5ac-47b6-9ec3-f7d34bd43de5"
    },
    {
        "author": "章甫",
        "paragraphs": [
            "俗子贪钱如食蜜，幽人爱竹如种玉。",
            "君家大隠城一隅，万个深围数间屋。",
            "阳春不住长儿孙，犊角猫头还满目。",
            "却恐繁阴碍风月，童奴时取供肴䔩。",
            "朝来想挂北窗坐，应念先生食无肉。",
            "故遣此君来起予，斓斑嫩箨森盈束。",
            "先生饥肠非雷吼，米糁盐酰羹杞菊。",
            "急呼瀹釜然枯薪，殷勤留客晨炊熟。",
            "不羨侯家五鼎烹，得此一饱万事足。",
            "客去关门听雨眠，枕上诗成翻水速。"
        ],
        "title": "刘祼卿送笋",
        "id": "a618d986-3a2b-4c43-8477-70f878d7d2bb"
    },
    {
        "author": "章甫",
        "paragraphs": [
            "一榻萧然唯坐卧，风雨欺人打窗破。",
            "数片飞花何处来，寒食清明病中过。",
            "疏狂闲忆少年时，问柳寻花夜不归。",
            "春衣一任酒狼籍，玉山自有人扶持。",
            "日月变迁衰相现，世途迫隘令人倦。",
            "耳冷那闻白雪歌，眼寒不识春风面。",
            "怀君著书坐僧房，呼儿与拨浮蛆香。",
            "往浇万卷文字肠，莫学病夫多感伤。"
        ],
        "title": "清明病中遣酒问讯史授夫",
        "id": "87df8e17-48ed-4db6-b1d3-7e5f0c4ea9c1"
    },
    {
        "author": "章甫",
        "paragraphs": [
            "前朝西风不肯住，红雨毵毵落深树。",
            "昨日东风更放颠，香雪纷纷飘满园。",
            "四时催人头发白，薄相春风亦欺客。",
            "渐觉繁枝过眼空，历历黄花乱疏麦。",
            "野店沽酒酸如虀，先生不饮春将归。",
            "屋头向晚雨声急，自炷炉香坐盘膝。"
        ],
        "title": "惜花",
        "id": "dc9dc963-177f-407f-a0aa-ad0c24b6a96b"
    },
    {
        "author": "章甫",
        "paragraphs": [
            "北风三日吹黄土，长淮浪高少人渡。",
            "客愁正坐小窗间，眼明见此江南山。",
            "好山连娟螺髻鬟，白云无心终日闲。",
            "野桥溪水流弯环，旁有幽人昼掩关。",
            "道路只今多险艰，林泉有约吾当还。",
            "黄精可驻冰雪颜，时时令人双鬓斑。"
        ],
        "title": "盱眙馆中题云山图",
        "id": "c3303b29-c3ad-4a5d-b07e-10f037ac0336"
    },
    {
        "author": "章甫",
        "paragraphs": [
            "惠山甘泉苦不冷，日铸茶香方是真。",
            "广文唤客作妙供，石铫风炉皆手亲。",
            "神清便欲排阊阖，且了吾人淡生活。",
            "瓶芽分送已无余，杯水尚容消午渴。"
        ],
        "title": "叶子逸以惠山泉瀹日铸新茶饷予与常郑卿",
        "id": "50939fbb-6d19-4880-a26f-a827cba5c081"
    },
    {
        "author": "章甫",
        "paragraphs": [
            "长卿谈兵气飘扬，半生漫趁槐花忙。",
            "尘埃绿绮谁拂拭，鸡羣野鹤空昂藏。",
            "何必明经取青紫，请君囊书献天子。",
            "中原犹未息兵戈，万里横行丈夫事。",
            "愞夫株守衡门里，初无长须给薪水。",
            "故旧经年绝尺书，乌鹊玩人频送喜。",
            "欲行万里囊无钱，移牀且对薰风眠。",
            "儿啼妻怒了不问，诵诗过午声琅然。"
        ],
        "title": "戏简乐长卿",
        "id": "aaa70a88-b4e7-4b4f-8a45-2cf7232aae70"
    },
    {
        "author": "章甫",
        "paragraphs": [
            "坦率每愁遭怒嗔，闭门直欲全吾真。",
            "美人娟娟不可见，薄俗往往难相亲。",
            "梦断风扉自开阖，还喜晚凉生意活。",
            "未能冲雨过苏端，且乞新诗慰饥渴。"
        ],
        "title": "雨凉成诗一首简子逸",
        "id": "19bb4e4a-8c8d-4b64-8bf5-74577155eba0"
    },
    {
        "author": "章甫",
        "paragraphs": [
            "四十九年真大谬，三百六旬长鲜驩。",
            "人生一梦何足较，田谷荐饥良独难。",
            "酒边志气漫豪放，眼中骨相殊酸寒。",
            "输与能诗李供奉，水旱不忧吾有官。"
        ],
        "title": "戏简李清宇",
        "id": "984d1f7a-ec35-4ca8-a30d-495e9d6c4886"
    },
    {
        "author": "章甫",
        "paragraphs": [
            "前日见公如桂林，梅黄风雨天多阴。",
            "今年见公长沙去，草绿江湖春水深。",
            "借问长沙多少路，尽是前年曾到处。",
            "如公正合在朝廷，胸中素蕴经纶具。",
            "吾君一视而同仁，且欲烦公苏远人。",
            "亲朋漫作别离恶，王事敢辞行役频。",
            "嗟予潦倒百无用，客食淮南两相送。",
            "青山可买坐无钱，日长只作还乡梦。",
            "九重早晚催赐环，了却功名归故山。",
            "屋头乞我茆三间，布袜青鞋相伴闲。"
        ],
        "title": "送张安国",
        "id": "4eb72279-c8e6-4924-bfe6-fd46f79bfa9e"
    },
    {
        "author": "章甫",
        "paragraphs": [
            "君家天姥山前居，未办种竹先作图。",
            "不惟要与千户等，亦念岂可一日无。",
            "劲节虚心听霜露，细香静色宜风雨。",
            "玉版禅师得饱参，翠袖佳人定何许。",
            "津津喜气见眉间，准拟他年如此闲。",
            "可无嵇阮相往还，俗客傥来君掩关。"
        ],
        "title": "题赵纯甫渭川千亩图",
        "id": "bb3cc19a-4957-413f-8798-ae58acf8a878"
    },
    {
        "author": "章甫",
        "paragraphs": [
            "缘坡种竹自成趣，篮舆造门今有谁。",
            "张侯好事果绝俗，因人隔江来觅诗。",
            "披图识面恨不早，更爱诸公妙词藻。",
            "繁霜密雪得天全，明月清风为君好。",
            "易足堂前方欲栽，摩挲短轴心眼开。",
            "忽思江南读书处，碧玉如椽归去来。"
        ],
        "title": "题张希颖筠坡图",
        "id": "015034b1-4798-4676-957e-c014504a4753"
    },
    {
        "author": "章甫",
        "paragraphs": [
            "屋头场地如镜光，未晓相呼来破场。",
            "今年慙愧好天色，飏稻得风尤省力。",
            "分时往往只论𥰭，主客四六无偏颇。",
            "高低十分早晚禾，就中谁家收最多。",
            "妻儿舂糯试新曲，隣舍茅柴相接续。",
            "醉来起舞自顿足，官无差科即为福。"
        ],
        "title": "飏稻行",
        "id": "187de15b-8014-4a0b-b8d9-00a3e034adc7"
    },
    {
        "author": "章甫",
        "paragraphs": [
            "笑别灵巖日当午，篮舆轧轧转江浦。",
            "眼明初入菩提场，一灯传自西来祖。",
            "老禅留客苦殷勤，汲泉煮茗添炉薰。",
            "空江向晚无人度，明月满天秋正分。"
        ],
        "title": "题长芦方丈",
        "id": "c2369996-be66-4840-a10d-4e16eef38cb8"
    },
    {
        "author": "章甫",
        "paragraphs": [
            "秋浦堂前有清集，久客思家泪痕湿。",
            "连年客里作中秋，今岁还家又无及。",
            "山中茅屋冷如水，应念征尘何日洗。",
            "边鸿也解寄归音，旅燕亦能辞故垒。",
            "滔滔四海知音谁，公家公子岁寒期。",
            "殷勤为我拨新酿，煖热向我哦好诗。",
            "我生志愿良自足，肯向天涯长碌碌。",
            "愿君腰金佩鸣玉，从我羹藜饭脱粟。",
            "秋风舟子两相催，侧帽长吟归去来。",
            "开帆转柁清溪口，还山要趁重阳酒。"
        ],
        "title": "中秋次韵",
        "id": "a008b9d1-8f27-4b4a-a8d6-7fea00682e4e"
    },
    {
        "author": "章甫",
        "paragraphs": [
            "一冬雪与寒俱少，膏泽春来颇倾倒。",
            "畏寒病懒不出门，未觉心情被春恼。",
            "花木今春种种迟，眼明始见红梅枝。",
            "容颜颇称俗子意，风骨独有诗人知。",
            "人生百年谁满百，去日渐多来日窄。",
            "衰颜已减旧年红，短发明年应更白。",
            "瓮头有酒不用沽，肴䔩得随家有无。",
            "主人颓然客亦走，明朝无事重来否。"
        ],
        "title": "诸公过易足为红梅一醉醉后率成数语",
        "id": "76d0aeac-64ac-47ca-bd7e-77066f8f5c23"
    },
    {
        "author": "章甫",
        "paragraphs": [
            "一苇江头风雨寒，邂逅三日同清驩。",
            "诸尘不染眼自碧，万事随缘心已安。",
            "雨晴归路马蹄疾，问君呼船定何日。",
            "杖藜过我城南偏，游戏世间文字禅。"
        ],
        "title": "呈谢仲连",
        "id": "5b5b3c69-1032-4ad8-bdcb-1ecd0c4f7633"
    },
    {
        "author": "章甫",
        "paragraphs": [
            "渚宫茅屋住经年，墙壁苦遭羣鼠穿。",
            "旋乞狸奴名去恶，中宵客枕得安眠。",
            "携之俱东泛江水，餍饫鱼腥二千里。",
            "半途忽作楚人弓，儿女怜渠今未已。",
            "昨宵闻说二车家，花墩五子俱可夸。",
            "此诗虽拙胜盐茶，不问白黑灰貍花。"
        ],
        "title": "从贾倅乞猫",
        "id": "128f339d-ecb8-4f8c-b8ef-cd7c4b76bd7d"
    },
    {
        "author": "章甫",
        "paragraphs": [
            "鹤骨何清癯，腹空惟贮书。",
            "山林日月长，掉头赋归欤。",
            "松竹岁寒金石友，身后虚名眼前酒。",
            "与世相违岂尽然，江湖犹有丹青手。"
        ],
        "title": "书黄叔虎传神卷",
        "id": "955ad3e6-c282-467b-a1b0-f4810341336b"
    },
    {
        "author": "章甫",
        "paragraphs": [
            "数间破屋城南街，坐卧一榻心如灰。",
            "现身幻化本无住，疾病问渠何自来。",
            "剥喙谁欤破幽寂，道人定起北山北。",
            "齿冰骨玉两高寒，禅病诗魔俱辟易。",
            "我倦欲眠君且归，篮舆入郭知何时。",
            "贫家客来无准拟，为君时供鸡苏水。"
        ],
        "title": "与北山长老",
        "id": "6e2ddd04-accb-4524-a87f-9576c7ef94cc"
    },
    {
        "author": "章甫",
        "paragraphs": [
            "钟山夜半发奇怪，火光炽然脱三昧。",
            "法筵龙象不须惊，宝公留得眉毛在。",
            "食轮才转法轮随，楼台金碧还相辉。",
            "大千经卷何处觅，刚禅藏在僧伽叶。",
            "如来言语皆真实，别有真经名第一。",
            "琅函宝藏不能收，若遇知音请拈出。"
        ],
        "title": "法刚化士干蒋山藏经乞语",
        "id": "c4a3c9d8-b38e-48fc-93fb-93f841e735dc"
    },
    {
        "author": "章甫",
        "paragraphs": [
            "世间种种无非妄，云何以妄为庵榜。",
            "君欲舍妄却求真，展转思维增妄想。",
            "即妄即真君勿疑，真妄俱忘也大奇。",
            "笑我猖狂今老矣，因君聊复妄言之。"
        ],
        "title": "题张季子妄庵",
        "id": "cf42a5fe-6706-4bfd-97e9-f75e68e54a5c"
    },
    {
        "author": "章甫",
        "paragraphs": [
            "风高微退鹢，云好合从龙。",
            "萧艾长贪雨，松筠却耐冬。",
            "禁途今不远，归兴未应浓。",
            "莫羨朱双毂，相期禄万钟。"
        ],
        "title": "次韩无咎途中寄陆务观  其一",
        "id": "183eebab-fb1a-457e-b6b8-a1d0dca98bf2"
    },
    {
        "author": "章甫",
        "paragraphs": [
            "戎马驰驱日，江湖邂逅间。",
            "笑谈无逆旅，翰墨落名山。",
            "画省春风入，渔舟夜月还。",
            "唱酬能见记，书札忍令悭。"
        ],
        "title": "次韩无咎途中寄陆务观  其二",
        "id": "4be2aff9-6199-4c88-b1db-98336fb3027b"
    },
    {
        "author": "章甫",
        "paragraphs": [
            "寒梅欺雪白，腊酒爱鹅黄。",
            "花下觥筹乱，灯前锦绣香。",
            "醉吟挥字大，愁别听更长。",
            "近报蛾眉好，何时奉一觞。"
        ],
        "title": "次韩无咎途中寄陆务观  其三",
        "id": "ef4f65a1-a450-4f50-af23-c44d5ea9af16"
    },
    {
        "author": "章甫",
        "paragraphs": [
            "昼永浑无事，昏归只掩门。",
            "甘贫同陋巷，多病似文园。",
            "对月人千里，论文酒一尊。",
            "远怀霄汉路，愁绝虎狼村。"
        ],
        "title": "次韩无咎途中寄陆务观  其四",
        "id": "71372613-afa1-45fb-9756-a1379413da16"
    },
    {
        "author": "章甫",
        "paragraphs": [
            "园笋看成竹，庭榴已著花。",
            "老来犹是客，归去亦无家。",
            "万事大槐国，一身焦谷芽。",
            "心闲聊默坐，红日下天涯。"
        ],
        "title": "次韩无咎途中寄陆务观  其五",
        "id": "966755f7-1c89-429b-bdc5-d74d6007c75d"
    },
    {
        "author": "章甫",
        "paragraphs": [
            "苦忆花吹尽，生嫌草长齐。",
            "鶑啼春已暮，客散日还西。",
            "孺子抛书卷，童奴理菜畦。",
            "怒雷将急雨，一夜水平堤。"
        ],
        "title": "即日  其一",
        "id": "6bd8a89d-3e41-43cf-8fbf-5dd65c98073d"
    },
    {
        "author": "章甫",
        "paragraphs": [
            "吟苦知音少，棋低敌手多。",
            "故人无恙不，薄酒奈愁何。",
            "未暇兔三窟，聊同鸥一波。",
            "传闻江北路，人应力田科。"
        ],
        "title": "即日  其二",
        "id": "b059d9f1-8c2a-4c00-865b-a067acf966ab"
    },
    {
        "author": "章甫",
        "paragraphs": [
            "醉里三春了，山中五载留。",
            "日长知已夏，雨冷忽如秋。",
            "书贷监河粟，箱存季子裘。",
            "曲肱朝睡美，身外付悠悠。"
        ],
        "title": "即日  其三",
        "id": "7d7e4fca-e84f-4ef9-ae61-d7d40c777a74"
    },
    {
        "author": "章甫",
        "paragraphs": [
            "昼永花阴直，风轻麦浪匀。",
            "僧归还逼夏，鶑语欲留春。",
            "须发垂垂老，亲朋往往贫。",
            "地偏人事少，聊以寄吾真。"
        ],
        "title": "春尽",
        "id": "4770b4ed-8c32-4246-bbec-b16b5d4e74d5"
    },
    {
        "author": "章甫",
        "paragraphs": [
            "瓜茗难逃暑，蚊蝇正作秋。",
            "劳生一念错，晚境万缘休。",
            "笔老无新语，囊空有敝裘。",
            "闲携瘦藤杖，独上郡南楼。"
        ],
        "title": "独登南楼兼怀严圣几俞若晦  其一",
        "id": "27b9e6a5-3143-45a1-9734-932f34220e1b"
    },
    {
        "author": "章甫",
        "paragraphs": [
            "城外江山好，楼前市井喧。",
            "登高明远目，直北望中原。",
            "济世原无策，伤心不忍言。",
            "唯余忧国泪，还共水潺湲。"
        ],
        "title": "独登南楼兼怀严圣几俞若晦  其二",
        "id": "43f9098e-252b-41bf-9b16-36dd821829a6"
    },
    {
        "author": "章甫",
        "paragraphs": [
            "昼景微微歛，阴云稍稍低。",
            "炎凉催旅燕，风雨听鸣鸡。",
            "独立江楼上，相思浙水西。",
            "诗情兼酒伴，何日手重携。"
        ],
        "title": "独登南楼兼怀严圣几俞若晦  其三",
        "id": "cf81f1e4-ecdf-4a52-8231-0b4334d52fb8"
    },
    {
        "author": "章甫",
        "paragraphs": [
            "枕簟迟迟睡，轩窗一一开。",
            "市收人语寂，江迥水风来。",
            "熠耀明衣袂，婵娟到酒杯。",
            "新凉儿女健，促织已相催。"
        ],
        "title": "夜坐",
        "id": "c2449582-4133-46f4-a970-6d69983f6800"
    },
    {
        "author": "章甫",
        "paragraphs": [
            "暑气今全减，人心始少苏。",
            "客愁生海燕，秋意入庭梧。",
            "岁月真虚掷，诗书只自娱。",
            "荆山谁献玉，齐国正吹竽。"
        ],
        "title": "喜凉  其一",
        "id": "c2ccba0a-73a9-4b7f-a7e3-88de334d9d07"
    },
    {
        "author": "章甫",
        "paragraphs": [
            "老去孤黄嬭，愁来頼曲生。",
            "客居宜落寞，寒事费经营。",
            "岁稔锻声急，夜长灯影明。",
            "深怀不成寐，四壁候虫鸣。"
        ],
        "title": "喜凉  其二",
        "id": "948c7c4c-8709-4f63-a078-076a14361669"
    },
    {
        "author": "章甫",
        "paragraphs": [
            "异县经年客，灵巖一夕留。",
            "凉风吹薄暮，明月照中秋。",
            "阅世身将老，寻山兴未休。",
            "还驱羸马去，访古大江头。"
        ],
        "title": "宿灵巖",
        "id": "69ab0f67-8b24-488b-b848-7515d542ea16"
    },
    {
        "author": "章甫",
        "paragraphs": [
            "不眠知夜永，危坐起忧端。",
            "木叶纷犹落，篝灯炯未残。",
            "年华今晼晚，边堠且平安。",
            "以我衣裳冷，遥怜弟妹寒。"
        ],
        "title": "不寐",
        "id": "3a5084c2-84a3-4f3b-93e7-c6da646d7dc7"
    },
    {
        "author": "章甫",
        "paragraphs": [
            "柳暗啼春处，庭空反哺时。",
            "鸣声元自乐，世俗亦多疑。",
            "凶吉何须问，雌雄未易知。",
            "宁栖丈人屋，莫借上林枝。"
        ],
        "title": "闻鸦",
        "id": "698c0828-ecde-4a41-b130-60ae7609083c"
    },
    {
        "author": "章甫",
        "paragraphs": [
            "恶草溷嘉蔬，凉风独荷锄。",
            "薅耘非敢后，滋蔓恐难除。",
            "女大知艰食，儿痴亦废书。",
            "归来一长叹，不是厌山居。"
        ],
        "title": "除草",
        "id": "f5945df5-a460-4516-865e-5580785d21e3"
    },
    {
        "author": "章甫",
        "paragraphs": [
            "筑圃未成趣，栽桃才试花。",
            "年饥儿强饭，春困妇煎茶。",
            "为客空迟暮，逢人只叹嗟。",
            "上天新号令，雷雨起龙蛇。"
        ],
        "title": "春日村居  其一",
        "id": "7475bfc8-2f3a-4dbd-9c0d-355a4619ff56"
    },
    {
        "author": "章甫",
        "paragraphs": [
            "村迥客来少，山寒春到迟。",
            "修塘留野水，插槿补疏篱。",
            "旁舍闲相过，幽人旧有期。",
            "出门看远烧，拄杖立多时。"
        ],
        "title": "春日村居  其二",
        "id": "a3a2ad1e-dad3-4606-bcac-7b16e1043bff"
    },
    {
        "author": "章甫",
        "paragraphs": [
            "冬暖惟忧麦，春寒却勒花。",
            "地偏宜鸟雀，江远少鱼虾。",
            "惊犬时时吠，归鸿字字斜。",
            "故园芳草色，游子亦思家。"
        ],
        "title": "春日村居  其三",
        "id": "bf654f08-f0c4-479f-b566-4455854e4f87"
    },
    {
        "author": "章甫",
        "paragraphs": [
            "浦树微微改，溪流稍稍深。",
            "春来差少病，岁后苦多阴。",
            "陇亩三年梦，亲朋万里心。",
            "感时仍念旧，老泪欲沾襟。"
        ],
        "title": "春日村居  其四",
        "id": "3e602f66-6181-4914-8f69-8042e129cf18"
    },
    {
        "author": "章甫",
        "paragraphs": [
            "土室宜冬夏，柴门玩岁时。",
            "不嫌贫作祟，直恐老相欺。",
            "草茁牛羊壮，山空虎豹饥。",
            "天晴好挑菜，吾亦伴儿嬉。"
        ],
        "title": "春日村居  其五",
        "id": "5a970611-4c4a-460b-aeb2-3dc0bfad4be8"
    },
    {
        "author": "章甫",
        "paragraphs": [
            "白帝扬镳后，炎官退舍初。",
            "江山惊客恨，风月到吾庐。",
            "黄嬭宜相就，青奴稍见疏。",
            "寄声莲社友，秋兴复何如。"
        ],
        "title": "新凉",
        "id": "4cbb5c71-bdf3-412f-b756-475ede56ccfc"
    },
    {
        "author": "章甫",
        "paragraphs": [
            "古木斜阳暮，寒江澹月秋。",
            "萧骚初满耳，蟋蟀最关愁。",
            "茅屋疑鸣雨，云溪想枕流。",
            "几回连别恨，为我过西州。"
        ],
        "title": "同汤叔度兄弟赋秋声",
        "id": "6e499448-ddb1-4252-b8ea-3268f0877c67"
    },
    {
        "author": "章甫",
        "paragraphs": [
            "久客儿童狎，穷居草木长。",
            "蛙声犹鼓吹，燕子亦炎凉。",
            "度日工诗律，伤时洒泪行。",
            "输君载明月，先我过潇湘。"
        ],
        "title": "送潘致虚之湖南",
        "id": "9cc0778f-2658-4b1d-939c-c2be247e3ed8"
    },
    {
        "author": "章甫",
        "paragraphs": [
            "暑雨何时了，江云不肯开。",
            "穷途惟有死，薄俗动相猜。",
            "怪事供诗卷，闲愁付酒杯。",
            "欲从湖海去，安得小舟来。"
        ],
        "title": "即事  其一",
        "id": "e13dc421-cc65-43fd-a7bb-ba13828b7171"
    },
    {
        "author": "章甫",
        "paragraphs": [
            "俯仰怜身世，飘零玩岁时。",
            "道途多异说，客子有新诗。",
            "日落干坤惨，风生草木悲。",
            "高楼空北望，清泪不胜垂。"
        ],
        "title": "即事  其二",
        "id": "b257954b-59f6-4781-977a-c4bcf0ce63d3"
    },
    {
        "author": "章甫",
        "paragraphs": [
            "天意诚难测，人言果有不。",
            "便令江海竭，未厌虎狼求。",
            "独下伤时泪，谁陈活国谋。",
            "君王自神武，况乃富貔貅。"
        ],
        "title": "即事  其三",
        "id": "562da022-e929-4170-aa16-ec1fc7dfc8c6"
    },
    {
        "author": "章甫",
        "paragraphs": [
            "门静悠悠日，春愁淡淡天。",
            "风尘殊未已，形影自相怜。",
            "有客还诗债，无人与酒钱。",
            "感时歌慷慨，忧国泪潺湲。"
        ],
        "title": "即事  其四",
        "id": "cf657386-a05e-4d46-b7a5-d91e2338c0ae"
    },
    {
        "author": "章甫",
        "paragraphs": [
            "风急收残雨，花轻点客衣。",
            "江山争秀发，燕雁不同飞。",
            "异县交游少，中原信息稀。",
            "王师战甚苦，方解蔡州围。"
        ],
        "title": "即事  其五",
        "id": "2e7db086-445b-40c7-9674-a2556802ef4c"
    },
    {
        "author": "章甫",
        "paragraphs": [
            "弟妹今安在，飘零各贱贫。",
            "诗成难寄远，目断更伤神。",
            "风俗殊方异，交情白首新。",
            "辛勤营一饱，媿此百年身。"
        ],
        "title": "即事  其六",
        "id": "14d05df5-81c8-495a-95cf-eb909c64ec21"
    },
    {
        "author": "章甫",
        "paragraphs": [
            "探报无虚日，淮东有捷音。",
            "周王方北伐，蠢动敢南侵。",
            "四海当多事，羣公在一心。",
            "祖宗功业盛，德泽结民深。"
        ],
        "title": "即事  其七",
        "id": "a9f22da9-4a59-4989-92f2-99e29a79b4a4"
    },
    {
        "author": "章甫",
        "paragraphs": [
            "两淮仍蜀道，群寇再侵寻。",
            "不戒兵犹火，唯夸旅若林。",
            "皇图终复古，天意亦难谌。",
            "咨尔无猖獗，须思后患深。"
        ],
        "title": "即事  其八",
        "id": "e4680555-9878-4c4a-94d2-49aea5b8d3a7"
    },
    {
        "author": "章甫",
        "paragraphs": [
            "羣寇仍猖獗，城边即弃捐。",
            "休兵虽上策，讲信竟虚传。",
            "人事今如此，天心恐未然。",
            "忍令唇齿地，重此染腥羶。"
        ],
        "title": "即事  其九",
        "id": "8ec3b02b-d929-48a0-880c-713a3a4327ae"
    },
    {
        "author": "章甫",
        "paragraphs": [
            "初失清河口，骎骎遂逼人。",
            "余生偷岁月，无处避风尘。",
            "精锐看诸将，谋谟仰大臣。",
            "愞夫忧国泪，欲忍已沾巾。"
        ],
        "title": "即事  其一○",
        "id": "de4698df-b1cb-44be-a2e6-39b6ba578b31"
    },
    {
        "author": "章甫",
        "paragraphs": [
            "江北多戎马，江南有战船。",
            "艰难吾欲老，辗转夜无眠。",
            "归去须三迳，飘零又一年。",
            "邻舟听客语，愁绝晚来天。"
        ],
        "title": "江北",
        "id": "d06ec58b-2d12-4182-860f-966e96816b11"
    },
    {
        "author": "章甫",
        "paragraphs": [
            "江行风浪恶，石路仆夫劳。",
            "一水几回度，乱山无数高。",
            "村醪清似镜，早稻细如毛。",
            "愁听田家语，令人首屡搔。"
        ],
        "title": "山行",
        "id": "28e03e9e-3028-4cea-a3ad-5da3b2158595"
    },
    {
        "author": "章甫",
        "paragraphs": [
            "月近中秋白，云随落日横。",
            "途穷谙客味，岁晚见交情。",
            "念旧伤存没，忧时尚战争。",
            "西风催起柁，鸥鹭莫寒盟。"
        ],
        "title": "松滋县作",
        "id": "3149c143-4415-47cf-a8a3-2f7bb3da5794"
    },
    {
        "author": "章甫",
        "paragraphs": [
            "瘦马从摇兀，行装更寂寥。",
            "老来宁浪出，此去有佳招。",
            "岁暮风霜苦，山长舘舍遥。",
            "儿曹应念我，今日是生朝。"
        ],
        "title": "十二月朔巢县道中",
        "id": "fdbb4335-a7c4-4a0a-ae31-fc392b4e5f46"
    },
    {
        "author": "章甫",
        "paragraphs": [
            "别驾篇章敏，黄堂句法新。",
            "宜民多受福，把笔竞题春。",
            "拖玉丹墀晓，鸣珂紫陌尘。",
            "退朝如有作，应亦念兹辰。"
        ],
        "title": "守倅元日唱酬次韵",
        "id": "cdf7bca3-e4b6-4936-aabd-4c12a7a19dd8"
    },
    {
        "author": "章甫",
        "paragraphs": [
            "计拙生无益，时危老可伤。",
            "江山双敝屣，诗酒一空囊。",
            "夜雨茆庐破，秋风菊迳荒。",
            "闲随枕流客，蓑笠钓沧浪。"
        ],
        "title": "舟中简祖显  其一",
        "id": "6b7bd465-94d7-4909-886f-4744e8ecf27f"
    },
    {
        "author": "章甫",
        "paragraphs": [
            "散发扁舟上，秋江一段清。",
            "鱼肥新入馔，鸥狎旧同盟。",
            "浦树参差出，云山远近迎。",
            "君诗妙图写，不减谢宣城。"
        ],
        "title": "舟中简祖显  其二",
        "id": "d9517880-ca1b-4dd1-a1d9-1133d235f510"
    },
    {
        "author": "章甫",
        "paragraphs": [
            "多病愁阴晦，长贫惯寂寥。",
            "一江云漠漠，十日雨潇潇。",
            "蛙黾夸秋水，鱼虾趁晚潮。",
            "新来疏酒盏，颇觉负清宵。"
        ],
        "title": "雨中简孙文辅  其一",
        "id": "1dfb97d0-bdc4-4dba-b833-913f0baed7d6"
    },
    {
        "author": "章甫",
        "paragraphs": [
            "马瘦凭谁相，龟灵故自焦。",
            "世途何偪仄，物性各逍遥。",
            "君老嗟黄绶，吾衰感黑貂。",
            "雨寒无病恼，酒熟即招邀。"
        ],
        "title": "雨中简孙文辅  其二",
        "id": "c54c6cf7-19fe-45f8-b221-db7d836661ef"
    },
    {
        "author": "章甫",
        "paragraphs": [
            "寂寂诸缘省，緜緜一气存。",
            "心情亲药裹，口味减盘飧。",
            "庞蕴无生话，维摩不二门。",
            "秋声摇万壑，落叶会归根。"
        ],
        "title": "雨中简孙文辅  其三",
        "id": "5d93efb6-9c2f-4910-8911-54f1ebba38d7"
    },
    {
        "author": "章甫",
        "paragraphs": [
            "奔走空尘土，归来日暝时。",
            "喜迎莲社客，细说锦囊诗。",
            "短世相逢晚，高楼欲下迟。",
            "坐中无贺监，谁与解金龟。"
        ],
        "title": "赠李君玉  其一",
        "id": "1ec7423a-6570-4344-86a0-4edf025da5e2"
    },
    {
        "author": "章甫",
        "paragraphs": [
            "老大何堪客，穷愁畧不醒。",
            "发因闲事白，眼为好山青。",
            "月下南飞鹊，风前自照萤。",
            "倚君如玉树，蒲柳愧雕零。"
        ],
        "title": "赠李君玉  其二",
        "id": "e218ea34-9c1c-4691-895c-d53539d03a8b"
    },
    {
        "author": "章甫",
        "paragraphs": [
            "老大心虽懒，登临眼尚明。",
            "水流春后暖，楼迥晚来晴。",
            "翔集鸠无数，归飞雁一鸣。",
            "阑干成独倚，愁绝莫云平。"
        ],
        "title": "登谯楼",
        "id": "3944beea-9454-459f-9e37-356aa77295ff"
    },
    {
        "author": "章甫",
        "paragraphs": [
            "归雁冲寒去，栖乌向日啼。",
            "山明初过雨，沙静不多泥。",
            "江上梅花细，村中酒价低。",
            "无人可同出，课仆理荒畦。"
        ],
        "title": "次郝泽民韵",
        "id": "60fe1bdc-a153-414d-891d-a629587ba524"
    },
    {
        "author": "章甫",
        "paragraphs": [
            "酒力添春意，诗魔恼夜眠。",
            "老来尤惜日，客里又逢年。",
            "送雁寒云外，寻梅野水边。",
            "无钱供剧饮，空枉故人篇。"
        ],
        "title": "次通一见诒韵",
        "id": "c5f5ccb0-385b-465d-b4aa-2324de5404b5"
    },
    {
        "author": "章甫",
        "paragraphs": [
            "萧寺同时客，交情子更深。",
            "有时长共说，无事即相寻。",
            "临水初分袂，因风数寄音。",
            "青云如得路，珍重岁寒心。"
        ],
        "title": "送任政道",
        "id": "47daada2-06ef-45d9-8c6d-e26820aa09f6"
    },
    {
        "author": "章甫",
        "paragraphs": [
            "故人边上去，春到未还家。",
            "奔走因王事，艰难感岁华。",
            "诗坛推俊逸，醉帽想欹斜。",
            "莫怪书题少，新年眼更花。"
        ],
        "title": "和沈商卿次前韵  其一",
        "id": "02da699b-2605-4130-b2ee-3f3a14cb51e5"
    },
    {
        "author": "章甫",
        "paragraphs": [
            "逢人问行李，几日至东园。",
            "别去将三月，书来得五言。",
            "淮山分限域，风土异寒暄。",
            "四大知安稳，根尘要反源。"
        ],
        "title": "和沈商卿次前韵  其二",
        "id": "3c038ba7-0e8b-4a82-b637-1f0285b1feee"
    },
    {
        "author": "章甫",
        "paragraphs": [
            "志在冥鸿上，舟行白鹭羣。",
            "水花明晚色，诗态蔼春云。",
            "独立兴三叹，孤斟为十分。",
            "锦囊曾不惜，还遣野人闻。"
        ],
        "title": "王漕舟行邵伯枯河之间一花独秀有诗次韵",
        "id": "23ac7ef3-7bcd-441d-8933-94406dc8c5ec"
    },
    {
        "author": "章甫",
        "paragraphs": [
            "籍甚皇华使，诗清思不羣。",
            "建台多暇日，领客总能文。",
            "花好杯重劝，茶香手自分。",
            "礼宽情烂熳，小雨夜深闻。"
        ],
        "title": "陪王漕右司游东园  其一",
        "id": "85194b9d-987b-4f35-8359-5d1a602b0a8d"
    },
    {
        "author": "章甫",
        "paragraphs": [
            "不到东园久，从公喜再游。",
            "名花移别岛，新筑俯长流。",
            "荡漾扁舟稳，回还一径幽。",
            "胸中擅邱壑，此地得冥搜。"
        ],
        "title": "陪王漕右司游东园  其二",
        "id": "b88d4918-626c-4dbc-ac95-14b31acc8240"
    },
    {
        "author": "章甫",
        "paragraphs": [
            "昼永花红困，烟轻草绿齐。",
            "缓行金琐细，烂醉玉东西。",
            "棋局观成败，河鱼入品题。",
            "门阑老宾客，胜处谢招携。"
        ],
        "title": "陪王漕右司游东园  其三",
        "id": "c291c270-bcbe-4358-9e1e-fccafff390e3"
    },
    {
        "author": "章甫",
        "paragraphs": [
            "公合麒麟画，吾今麋鹿羣。",
            "别离频换岁，梦寐昔论文。",
            "寒尽春生后，泾清渭浊分。",
            "喜还亲几席，语妙得时闻。"
        ],
        "title": "再用前韵  其一",
        "id": "056d8c83-0a36-47db-b492-d9d38486be01"
    },
    {
        "author": "章甫",
        "paragraphs": [
            "黄闼清华选，湖山烂熳游。",
            "秋筠同节操，春柳似风流。",
            "须鬓茎茎白，园林事事幽。",
            "天然诗句好，初不待穷搜。"
        ],
        "title": "再用前韵  其二",
        "id": "af9ca08f-5a01-4020-a5f6-fe24efcafbd2"
    },
    {
        "author": "章甫",
        "paragraphs": [
            "红紫今无几，寒暄尚未齐。",
            "春愁人更瘦，午醉日还西。",
            "课仆除新草，呼儿检旧题。",
            "空庭可徐步，藜杖故相携。"
        ],
        "title": "再用前韵  其三",
        "id": "f82abdd6-81da-42ab-8150-b1463c9f178e"
    },
    {
        "author": "章甫",
        "paragraphs": [
            "浪迹踰三纪，知音只数公。",
            "拙非今日用，愚与古人同。",
            "宾客虽常满，箪瓢或屡空。",
            "躬耕逢岁旱，拄杖立西风。"
        ],
        "title": "次王勉夫见招  其一",
        "id": "2bf376be-a08e-4723-adbe-400daedda279"
    },
    {
        "author": "章甫",
        "paragraphs": [
            "风月分公宇，图书静客堂。",
            "交情知烂熳，暇日想倘徉。",
            "我老嗟筋力，诗成损肾肠。",
            "报章惭不敏，秋至足悲伤。"
        ],
        "title": "次王勉夫见招  其二",
        "id": "c94fcb15-3be3-4e7e-b059-03094c1fc890"
    },
    {
        "author": "章甫",
        "paragraphs": [
            "人入江西社，诗参活句禅。",
            "盘珠无滞迹，溪月有余妍。",
            "不采庞公药，宜先祖逖鞭。",
            "淹留茆屋底，愁坐算商船。"
        ],
        "title": "送谢王梦得监税借示诗卷兼简王佥  其一",
        "id": "d97bb023-f98e-457d-acb8-e7bf0774ea39"
    },
    {
        "author": "章甫",
        "paragraphs": [
            "岁月易飘忽，文章空怪奇。",
            "宦游君未达，耕种我长饥。",
            "事往休三叹，春来又几时。",
            "官闲宜把酒，莲幕最相知。"
        ],
        "title": "送谢王梦得监税借示诗卷兼简王佥  其二",
        "id": "dca6bdba-4501-4601-8311-17dac2e268b4"
    },
    {
        "author": "章甫",
        "paragraphs": [
            "新年思弟妹，何处有田园。",
            "见面宁无日，伤心不忍言。",
            "飘零空岁晚，契阔又春暄。",
            "肠断东来水，滔滔共一源。"
        ],
        "title": "忆弟妹",
        "id": "7541e4d8-4943-4ade-968d-289a283d70ae"
    },
    {
        "author": "章甫",
        "paragraphs": [
            "贫贱甘羁旅，淹留頼薄田。",
            "悠悠将送老，比比不逢年。",
            "旱魃工为虐，雷公岂易鞭。",
            "醉能忘万事，安得酒如川。"
        ],
        "title": "忧旱",
        "id": "b48679b1-6ddd-4f37-a8a9-05f5e2d06d89"
    },
    {
        "author": "章甫",
        "paragraphs": [
            "岁旱今如此，天高岂不闻。",
            "家家望秋谷，日日有闲云。",
            "圣主焦劳甚，羣公献纳勤。",
            "老农愁欲死，祈祷漫纷纭。"
        ],
        "title": "白露  其一",
        "id": "75fd3aa1-e928-40c7-9421-23f487270701"
    },
    {
        "author": "章甫",
        "paragraphs": [
            "烈日照平野，狂风吹槁苗。",
            "皇天无一雨，白露只明朝。",
            "世路多艰险，人心恐动摇。",
            "愁来唯有酒，聊以永今宵。"
        ],
        "title": "白露  其二",
        "id": "d3638e22-764b-4b35-b639-c730f0873329"
    },
    {
        "author": "章甫",
        "paragraphs": [
            "陇亩还枯旱，鉏犂谩苦辛。",
            "饥寒知不免，盗贼恐相因。",
            "忧国书生志，安民圣主仁。",
            "丰凶端有数，天本爱斯民。"
        ],
        "title": "荐饥  其一",
        "id": "ff5b6dfb-4ceb-496a-807e-d8635b314d1a"
    },
    {
        "author": "章甫",
        "paragraphs": [
            "久客身长健，频年谷不登。",
            "天时有差忒，人事亦因仍。",
            "鹏运溟南北，鱼呼水斗升。",
            "世途惟论报，谁饭在家僧。"
        ],
        "title": "荐饥  其二",
        "id": "2e1909f5-a7a1-4cf4-82fb-79dd345444e1"
    },
    {
        "author": "章甫",
        "paragraphs": [
            "日落帆归疾，天寒潮应迟。",
            "老蟾还照客，宿鸟未安枝。",
            "怀抱难忘酒，工夫不到诗。",
            "徘徊江上路，此意有谁知。"
        ],
        "title": "和俞若晦晚步",
        "id": "00be8f14-f7bc-4398-a6b5-cb58c9c05eeb"
    },
    {
        "author": "章甫",
        "paragraphs": [
            "淮海秋风日，柴荆老病夫。",
            "诗因穷处得，愁到酒边无。",
            "俗物妨青眼，浮生喜白须。",
            "绳床供午寝，清梦落江湖。"
        ],
        "title": "闰月二日清坐  其一",
        "id": "1de03ca3-014c-47f7-a758-6bf1530f1cf3"
    },
    {
        "author": "章甫",
        "paragraphs": [
            "秋闰迟收获，年衰惜友朋。",
            "每怀人似玉，安得酒如渑。",
            "鹊语何多诞，蝉声故可憎。",
            "茶香新落磨，亦足洗炎蒸。"
        ],
        "title": "闰月二日清坐  其二",
        "id": "e9da2bcd-b307-48bf-9846-c0fc480b3b85"
    },
    {
        "author": "章甫",
        "paragraphs": [
            "闻下亲征诏，军民喜溢颜。",
            "天威方一怒，国步久多艰。",
            "思古伤心处，平戎反掌间。",
            "书生苦衰懦，空使鬓毛斑。"
        ],
        "title": "闻下亲征诏志喜",
        "id": "7564ea51-9806-4071-8fa8-18420ec02941"
    },
    {
        "author": "章甫",
        "paragraphs": [
            "奔走伤形役，艰难感物华。",
            "澹烟笼远树，小雨湿寒沙。",
            "唤客尊无酒，撩人菊有华。",
            "弟兄书不至，过尽雁行斜。"
        ],
        "title": "秋日  其一",
        "id": "344e264c-d467-4c93-9dd3-1c6a28fb1f23"
    },
    {
        "author": "章甫",
        "paragraphs": [
            "故人多鬼录，久客又惊秋。",
            "为计无三窟，怀归在一丘。",
            "鸡鸣风雨晦，雁急稻粱谋。",
            "忆我山中友，天寒夜饭牛。"
        ],
        "title": "秋日  其二",
        "id": "39cfd021-14a9-45e5-ac77-832cea29fce2"
    },
    {
        "author": "章甫",
        "paragraphs": [
            "怀抱俱牢落，相逢得暂开。",
            "有时逃酒去，排日送诗来。",
            "抚事空三叹，移家又一回。",
            "秋凉安稳住，莫负菊花杯。"
        ],
        "title": "清宇移居",
        "id": "a4ae6ce1-542e-444b-9872-a53010e33da8"
    },
    {
        "author": "章甫",
        "paragraphs": [
            "老去犹耽酒，归来自拨醅。",
            "绝怜黄菊好，仍有故人来。",
            "怀古空三叹，挼香更一杯。",
            "横山无十里，骑马未须回。"
        ],
        "title": "九日寿之见过",
        "id": "3775f6aa-5d00-4691-9f16-159d6b21ec2b"
    },
    {
        "author": "章甫",
        "paragraphs": [
            "市远嚣尘息，窗明老眼开。",
            "句从天外得，书自日边来。",
            "久住当成趣，相看不忍回。",
            "凉生初却扇，月出好衔杯。"
        ],
        "title": "过清宇新居再用开字韵  其一",
        "id": "5bc4bd16-dc4f-4cd8-a358-ddf81ce9b716"
    },
    {
        "author": "章甫",
        "paragraphs": [
            "书帙儿能整，柴扉手自开。",
            "梦残江月上，酒醒竹风来。",
            "旧集秋重校，微吟日几回。",
            "初无俗客饭，当有故人杯。"
        ],
        "title": "过清宇新居再用开字韵  其二",
        "id": "360c5d9a-60ed-4fe2-b595-59f6fd3969dc"
    },
    {
        "author": "章甫",
        "paragraphs": [
            "异县交游少，隣墙岁月深。",
            "肴蔬长共醉，风雨亦相寻。",
            "去路逾千里，离筵惜寸阴。",
            "功名君努力，衰病我何心。"
        ],
        "title": "送孟希道",
        "id": "434922ff-ea01-4eb3-9970-eca6c7550689"
    },
    {
        "author": "章甫",
        "paragraphs": [
            "问讯棻庵主，庵中事若何。",
            "得诗堪供佛，学道想无魔。",
            "关塞兵戈定，江湖岁月多。",
            "他年白莲社，藜杖饱经过。"
        ],
        "title": "寄棻庵主",
        "id": "021b198c-cdda-4bd0-a5eb-1229f3fd2b0b"
    },
    {
        "author": "章甫",
        "paragraphs": [
            "宿昔驱蝇手，今还把蟹螯。",
            "家愁难止酒，天气近登高。",
            "岁月形容改，乡关梦寐劳。",
            "小窗无晤对，风叶暮萧骚。"
        ],
        "title": "秋兴",
        "id": "c794cfdd-0863-415b-96e9-9ec4a4076522"
    },
    {
        "author": "章甫",
        "paragraphs": [
            "外事添蛇足，余生嚼𧑅螯。",
            "牀头新酒熟，江上远山高。",
            "纪咏能偷暇，登临莫惮劳。",
            "独醒诚可笑，辛苦赋离骚。"
        ],
        "title": "答仲韩醉中见和",
        "id": "6af875f0-e579-42bb-8d70-008e19ff8e63"
    },
    {
        "author": "章甫",
        "paragraphs": [
            "流转情何限，艰难老见侵。",
            "儿啼妨午睡，花落搅春心。",
            "得句从谁说，开尊祇自斟。",
            "移家近城市，湖水几时深。"
        ],
        "title": "春日山居  其一",
        "id": "6a52059b-4b13-4887-a766-1d50603d22ef"
    },
    {
        "author": "章甫",
        "paragraphs": [
            "客舍逢迎少，村居道路迷。",
            "雨晴知虎过，烟暝有鸦啼。",
            "轻薄看诸子，辛勤愧老妻。",
            "人生真寄耳，巢燕亦添泥。"
        ],
        "title": "春日山居  其二",
        "id": "a337c279-31fc-46a7-8d31-bb6b8b0e486e"
    },
    {
        "author": "章甫",
        "paragraphs": [
            "村陋浑成俗，云山要可人。",
            "短篱鸡唱午，芳树鸟啼春。",
            "地僻愁仍少，身闲懒更真。",
            "扁舟因送客，重到大江滨。"
        ],
        "title": "春日山居  其三",
        "id": "78fe7926-f7bf-41b4-8ef6-b596f1368e42"
    },
    {
        "author": "章甫",
        "paragraphs": [
            "空室才容膝，楼高适与隣。",
            "清秋宜眺远，瘦策故来频。",
            "鸟雀宁知我，江山不厌人。",
            "哦诗兼把酒，地主未尝嗔。"
        ],
        "title": "登楼",
        "id": "b819d731-193a-410d-b242-1a065451ffb4"
    },
    {
        "author": "章甫",
        "paragraphs": [
            "结屋清江上，怜君雅趣深。",
            "自移双竹种，分得半簷阴。",
            "特立夷齐节，相看管鲍心。",
            "祇应风雨夜，听此两龙吟。"
        ],
        "title": "卜焕之求双竹",
        "id": "82dc846c-86d1-48b3-89e1-f69c4c3e1c3a"
    },
    {
        "author": "章甫",
        "paragraphs": [
            "念子何多病，逢人问好音。",
            "可无安乐法，未用短长吟。",
            "陋巷隣南北，春风酒浅深。",
            "杯蛇弓落影，应已断疑心。"
        ],
        "title": "问祖显疾  其一",
        "id": "6c1b6e12-4a33-4a9c-8cf9-a53e22251e38"
    },
    {
        "author": "章甫",
        "paragraphs": [
            "隠几维摩诘，伤春杜拾遗。",
            "观身如聚沫，忧国正攒眉。",
            "药裹添新说，腰围减旧时。",
            "朝来强饭不，问讯一凭诗。"
        ],
        "title": "问祖显疾  其二",
        "id": "cb0bd379-6445-4cb6-8780-531d7cba366f"
    },
    {
        "author": "章甫",
        "paragraphs": [
            "早岁识诸公，双眸四海空。",
            "丛林今日异，风月往时同。",
            "晚境无茆屋，秋江又钓篷。",
            "毗耶大居士，游戏有神通。"
        ],
        "title": "送野堂禅师赴蔡公宝文之招",
        "id": "d903eafa-0c4a-4134-a095-9b682d260679"
    },
    {
        "author": "章甫",
        "paragraphs": [
            "别去忽三纪，余生能几年。",
            "相看双眼碧，且喜一灯传。",
            "禅病君无恼，诗狂我欲仙。",
            "剧谈成绝倒，还似蜜中边。"
        ],
        "title": "次惠老见诒",
        "id": "a3339efd-e1e5-43b9-a910-16af32214c03"
    },
    {
        "author": "章甫",
        "paragraphs": [
            "早作诸公客，过门竞挽留。",
            "忧时心尚壮，怀旧涕难收。",
            "富贵来何晚，文章老更优。",
            "尊前身健在，不必问封侯。"
        ],
        "title": "次郭遐龄所携张安国诗韵",
        "id": "cedefe70-7b7a-4d00-a391-e4e8de9cefa8"
    },
    {
        "author": "章甫",
        "paragraphs": [
            "天公逞巧逐时新，戏把干坤作烂银。",
            "浄压边尘无战马，寒持使节有诗人。",
            "夜长霜月争催晓，年近江山逼放春。",
            "归寿高堂先一醉，称觞汉殿及嘉辰。"
        ],
        "title": "和韩丈雪晴",
        "id": "aab97638-a172-476a-a18a-882616db3f94"
    },
    {
        "author": "章甫",
        "paragraphs": [
            "东风吹水岂容平，小雨催花却易晴。",
            "旅燕欲来春社近，故人何处晚山横。",
            "不才媿忝诸侯客，苦思难攻五字城。",
            "芳草满庭无一事，竹间幽鸟变新声。"
        ],
        "title": "春望",
        "id": "700bc6a6-a73c-42b7-ad90-0c4e02d7ee90"
    },
    {
        "author": "章甫",
        "paragraphs": [
            "堂上絃歌吏早休，三年官舍冷于秋。",
            "诸公极力争推挽，野老何知欲借留。",
            "去矣青云皆坦路，归欤明月只扁舟。",
            "都城故旧如相问，草满空山自牧牛。"
        ],
        "title": "送张扬子",
        "id": "a9cbd5f1-cafb-4786-a1eb-d44eb204f276"
    },
    {
        "author": "章甫",
        "paragraphs": [
            "江头今日少风埃，时有闲云出断崖。",
            "入网河豚来近市，争巢野鹊堕空阶。",
            "偶行芳草得佳句，不见故人无好怀。",
            "愁送客帆西去尽，日随潮水到秦淮。"
        ],
        "title": "忆王履方",
        "id": "6ace110c-9311-4263-82a2-cfceed7a79ec"
    },
    {
        "author": "章甫",
        "paragraphs": [
            "春风端的解相期，吹尽桃花作雨飞。",
            "政苦无钱供剧饮，可堪临水送将归。",
            "穷愁度日添诗卷，老病忧时减带围。",
            "后夜思君望银汉，双星会处有光辉。"
        ],
        "title": "送张玉叔",
        "id": "64f7875c-3754-48bf-9b9a-46040b07af5a"
    },
    {
        "author": "章甫",
        "paragraphs": [
            "行李过门复小留，剧谭同此小窗幽。",
            "三杯酒力客愁破，一夜雨声春事休。",
            "旧燕寻巢元未毁，新鶑出谷自相求。",
            "槐牙准拟供汤餠，初夏重来定到不。"
        ],
        "title": "送李清宇",
        "id": "898e5d7f-0563-4a7e-8d38-0990d6260f5f"
    },
    {
        "author": "章甫",
        "paragraphs": [
            "力士能令妃子嗔，长安无复谪仙人。",
            "宫袍却换江东酒，野服终为帝外臣。",
            "孤冢道旁空怨结，两峯烟际自愁颦。",
            "骑鲸捉月知何在，太白光芒夜夜新。"
        ],
        "title": "和韩无咎使君吊李谪仙",
        "id": "a30853f1-7bcc-4467-9525-cf4f6ce1b360"
    },
    {
        "author": "章甫",
        "paragraphs": [
            "湖海双鱼久不传，幽人门巷转萧然。",
            "寒威直与酒为地，雪片忽共梅争妍。",
            "自拨小炉犹有火，拟留佳客苦无钱。",
            "金篦刮眼何时得，咫尺春风欲换年。"
        ],
        "title": "贤府主祷雪而应喜极有诗",
        "id": "104f67ba-c63d-41df-a1bf-f3f884666381"
    },
    {
        "author": "章甫",
        "paragraphs": [
            "破晓东风又磔鸡，人心物态两推移。",
            "建瓴岁月今将老，漂梗江湖少不羁。",
            "独坐旧谙为客味，长愁新赋悼亡诗。",
            "多慙府主鶑花约，归去西畴恐后期。"
        ],
        "title": "和朱少翁除夕",
        "id": "8025ffeb-b8b8-49d2-83c9-c13f771fafd4"
    },
    {
        "author": "章甫",
        "paragraphs": [
            "故园别去踰三纪，男子生来志四方。",
            "千里劳君双足趼，百穷笑我两眉长。",
            "雪深客舍衣裘冷，春晚家山杖履香。",
            "归省松楸终有日，临分老泪亦沾裳。"
        ],
        "title": "送十八兄",
        "id": "f9a76968-629f-4bc1-bb93-6880ce0dc08e"
    },
    {
        "author": "章甫",
        "paragraphs": [
            "巫歌瓦鼓自村村，下鬼安能谒帝阍。",
            "尽室每愁风卷屋，何时得见雨翻盆。",
            "久无蚯蚓来堂上，颇说飞蝗集谷根。",
            "投老躬耕营一饱，客怀岁晚不堪论。"
        ],
        "title": "苦旱",
        "id": "5f06717e-92a0-4d71-bd0d-bb569e0a9718"
    },
    {
        "author": "章甫",
        "paragraphs": [
            "万里烟霄早致身，一麾到处作阳春。",
            "随时用舍知无愠，落笔纵横信有神。",
            "江国云山愁送远，桂林风土独宜人。",
            "笑谈坐慑羣偷化，便合归来据要津。"
        ],
        "title": "送张安国",
        "id": "2aba3ec7-1be0-4c95-90d4-71ce5cce7306"
    },
    {
        "author": "章甫",
        "paragraphs": [
            "九载光阴俯仰间，百年人世几悲懽。",
            "竹楼梦断伤春晚，云壑书来喜岁寒。",
            "别久更怜诗笔健，愁多须放酒杯宽。",
            "相望江北江南路，柳絮随风又作团。"
        ],
        "title": "和周师禹所寄",
        "id": "de845db5-d0f4-459c-8a3c-00044d578f03"
    },
    {
        "author": "章甫",
        "paragraphs": [
            "世途时事两艰难，上水船行八节滩。",
            "旅雁唤愁秋已尽，隣鸡惊梦夜将阑。",
            "醉狂终是心情懒，老瘦非关骨相寒。",
            "闲忆能诗俞与赵，久无妙语发毫端。"
        ],
        "title": "次仲韩韵兼简若晦",
        "id": "356590c6-9c78-4102-85e2-2d0896eecb26"
    },
    {
        "author": "章甫",
        "paragraphs": [
            "别来身世转乖违，老病交攻若有期。",
            "目力半昏难结字，心情全懒罢吟诗。",
            "鱼沉湖海无书日，犬吠柴荆有客时。",
            "三迳莫嫌犹寂寞，地偏花木得春迟。"
        ],
        "title": "张王臣自湖南官满趋朝舟过白沙和惠资福二诗末章见及次韵  其一",
        "id": "b18a36ac-4e5f-4994-a03f-7c8ca0221d98"
    },
    {
        "author": "章甫",
        "paragraphs": [
            "丛桂书斋念昔游，红莲幕府喜归休。",
            "秋风起舵蒹葭渚，春月停桡杜若洲。",
            "未用把诗轻万户，直须呼酒散千忧。",
            "赞公亦是江湖旧，更问君能少住不。"
        ],
        "title": "张王臣自湖南官满趋朝舟过白沙和惠资福二诗末章见及次韵  其二",
        "id": "76bda1c6-4b72-4b73-9516-7994c409d09d"
    },
    {
        "author": "章甫",
        "paragraphs": [
            "半生江海惯浮游，邂逅今成客此州。",
            "忧国幸逢年谷熟，望乡长恨晚山稠。",
            "连天烟雨双鸿雁，满地风波一白鸥。",
            "独把酒杯悲节物，何时弟劝与兄酬。"
        ],
        "title": "次张子仪韵",
        "id": "6f620f7f-624a-4c1f-9429-a03b342d2e27"
    },
    {
        "author": "章甫",
        "paragraphs": [
            "忆昨嬉游不忍闲，祇今但欲掩柴关。",
            "短檠无恙客多病，明月有情天若悭。",
            "落日哦诗方袖手，故人忆我未还山。",
            "归家且酌康庐水，恍堕千巖紫翠间。"
        ],
        "title": "灯夕韩使君惠谷帘泉",
        "id": "ab318ce7-e80d-4277-994a-07e7e6f86a77"
    },
    {
        "author": "章甫",
        "paragraphs": [
            "青眼难逢阮步兵，白须新识老弥明。",
            "清谈畧洗尘埃尽，妙句仍看欬唾成。",
            "休说有身真是患，但知得酒不须名。",
            "焦桐更倩挥毫手，要听秋崖夜鹤鸣。"
        ],
        "title": "和刘巖隠道士",
        "id": "4b238b4f-7de3-4960-8a16-ecc61d78311d"
    },
    {
        "author": "章甫",
        "paragraphs": [
            "使君新筑北城隈，举酒标名绣斧来。",
            "一览江山因胜地，四时图画自天开。",
            "坐令宋史空盘礴，岂有并刀解翦裁。",
            "暇日莫辞频领客，年丰无事好衔杯。"
        ],
        "title": "题天开图画",
        "id": "4ed439b2-6549-4801-bf8a-8c5c01a55489"
    },
    {
        "author": "章甫",
        "paragraphs": [
            "邮亭盘礴已六日，清坐了无尘事随。",
            "书寄弟兄犹未到，梦游京浙不胜驰。",
            "江边短艇雨千点，竹里疎烟梅一枝。",
            "儿女未知为客恨，但争柑橘遶庭墀。"
        ],
        "title": "多日不收家信再和呈丁合州",
        "id": "6aa8047b-5784-4281-ae3e-c41330e48c47"
    },
    {
        "author": "章甫",
        "paragraphs": [
            "相逢纵酒又连旬，醉倒谁知主与宾。",
            "舌在莫谈当世事，眼明仍是故乡人。",
            "不愁春与花俱减，但恨君如我更贫。",
            "淮上风烟随分好，他年准拟作比邻。"
        ],
        "title": "呈胡德器",
        "id": "53c420c7-79ea-491a-a394-576ef70f4ea3"
    },
    {
        "author": "章甫",
        "paragraphs": [
            "底事重来淮上村，九关难上阻司阍。",
            "短衣他日欲射虎，堂印何时看倒盆。",
            "花著襟裾无定力，雪侵须鬓有愁根。",
            "天河且挽洗疮疥，若问甲兵君莫论。"
        ],
        "title": "戏答王通一",
        "id": "399099d9-d46c-42e0-8cdd-da8ebb467df2"
    },
    {
        "author": "章甫",
        "paragraphs": [
            "道路长年笑此身，绝怜尘土涴衣巾。",
            "飞花数点已愁客，归雁一声如唤人。",
            "州县驱驰君欲老，江湖流落我常贫。",
            "相逢却恨成匆遽，不醉沙头烂熳春。"
        ],
        "title": "予归自都梁魏子深来自滁州坐间酌酒",
        "id": "355e5e8a-f639-4cd9-ae06-20e58b1fa55f"
    },
    {
        "author": "章甫",
        "paragraphs": [
            "余生自拼一虚舟，未害寻诗慰客愁。",
            "梅欲飘零犹酝藉，柳才依约已风流。",
            "关心弟妹无黄犬，入梦江湖有白鸥。",
            "别后故人相念否，东风应倚仲宣楼。"
        ],
        "title": "寄荆南友人",
        "id": "3a004fa1-e002-4f0c-ab04-801ed6b094af"
    },
    {
        "author": "章甫",
        "paragraphs": [
            "贤圣何曾时一中，扁舟但困打头风。",
            "按田外叹裹粮乏，还舍内嗟瓶粟空。",
            "论事时遭瞋目视，催科隔绝满堂烘。",
            "匆匆结束又西迈，望眼却随黄鹄东。"
        ],
        "title": "过家留一夕曹丈复和韵再作",
        "id": "51730751-0db4-4646-ad1b-bf4332759315"
    },
    {
        "author": "章甫",
        "paragraphs": [
            "登高长是易销魂，多病新来目更昏。",
            "强引儿童追节物，久拼身世任干坤。",
            "江风冷拂乌纱帽，篱菊香浮老瓦盆。",
            "回首西湖如昨日，交游凋谢不堪论。"
        ],
        "tags": [
            "西湖"
        ],
        "title": "九日",
        "id": "41395388-6190-43f0-9c74-9ba9855545e1"
    },
    {
        "author": "章甫",
        "paragraphs": [
            "手栽桃李已成花，久客归心急莫鸦。",
            "别后新诗圆似弹，依前瘦马钝如蛙。",
            "路长人困煎茶店，春去鶑啼卖酒家。",
            "三径未荒还寄傲，只应清梦到京华。"
        ],
        "title": "王梦得意久出远归惠诗次韵",
        "id": "d75a2863-7fa9-4916-9f04-59b79d15f8d5"
    },
    {
        "author": "章甫",
        "paragraphs": [
            "诏书淮上遂休兵，玉帛相随下帝京。",
            "且喜王师还禁卫，独烦使节在边城。",
            "转输积雪河冰合，离别春风塞草生。",
            "细札催归应不晚，到家犹及趁清明。"
        ],
        "title": "寄韩漕子云",
        "id": "308c54b6-3d58-4c91-8106-2237f8cf7217"
    },
    {
        "author": "章甫",
        "paragraphs": [
            "汉初曲逆未侯日，穷巷席门谁见收。",
            "固是知人甚难事，悬知同类合相求。",
            "客怀夜雨打破壁，世事春江横钓舟。",
            "为报能文韩吏部，吹嘘籍湜预名流。"
        ],
        "title": "上黄漕",
        "id": "4a9bd881-0c8a-4f80-8743-51d69f6e0880"
    },
    {
        "author": "章甫",
        "paragraphs": [
            "提壶劝饮方多病，布谷催耕未有田。",
            "老去情怀非宿昔，日长图史得周旋。",
            "客愁正是连山雨，时事浑如上水船。",
            "问讯诗翁无恙否，遥怜裋褐耸双肩。"
        ],
        "title": "雨中简李牧之",
        "id": "94d5409b-1dcd-4300-8955-13e40c257619"
    },
    {
        "author": "章甫",
        "paragraphs": [
            "小雨催耕苦未匀，东风吹水起鱼鳞。",
            "兵戈关塞今年定，灯火江城此夜新。",
            "万点飞花愁客子，一天明月属游人。",
            "旧时面壁胥居士，何处笙歌作好春。"
        ],
        "title": "灯夕戏简胥直夫",
        "id": "a3ea62bf-16ad-4856-b71d-b17f83e817b3"
    },
    {
        "author": "章甫",
        "paragraphs": [
            "人家过午绝炊烟，陇上羸牛挽不前。",
            "寇退皇恩方掩骼，民饥客饭只烹鲜。",
            "观风到处春随马，楗水归时月满川。",
            "王事独贤无倦色，鸡鸣起坐屋三椽。"
        ],
        "title": "次韩无咎盱眙道中韵",
        "id": "944d5701-a59f-42ed-af3d-02cb89f45431"
    },
    {
        "author": "章甫",
        "paragraphs": [
            "登临筋力犹如昨，兴废循环自有时。",
            "青石独存超士传，粉牌新得省郎诗。",
            "云山改色风生座，野鹿无踪水满池。",
            "胜处只宜文字饮，不须红袖苦追随。"
        ],
        "title": "苏训直方夷吾相挽同饭招隠",
        "id": "273ba6b6-0444-4b61-bbbc-2b442104beb9"
    },
    {
        "author": "章甫",
        "paragraphs": [
            "人生百岁未易满，我已五十仍加三。",
            "异县长怜九月九，故园远在南山南。",
            "绿尊青眼旧相得，黄菊白头还好簪。",
            "明晨汝辈早同出，脚力跻攀吾尚堪。"
        ],
        "title": "重九前一日示弟姪",
        "id": "63f7800d-d2d7-4d00-a953-28ca62668148"
    },
    {
        "author": "章甫",
        "paragraphs": [
            "出处殊途会面难，君留湖上我江干。",
            "黄花三度不同醉，白发数茎尤寡欢。",
            "鹗立寥寥天地大，鸿飞漠漠水云寒。",
            "登高时节还相忆，朝露谁怜坠木兰。"
        ],
        "title": "九日忆俞若晦",
        "id": "5c6b1255-dd6a-48ed-9129-65b76fdc8bbd"
    },
    {
        "author": "章甫",
        "paragraphs": [
            "俗物满前无好怀，可堪时序苦相催。",
            "飞蚊扫迹夜方静，过雁传声寒已来。",
            "多病不胜杯潋滟，远游只恐马虺隤。",
            "书窗愁坐令人瘦，独上江楼日几回。"
        ],
        "title": "愁坐",
        "id": "3c5264f9-577a-4ab7-bc2a-a58da6cd754c"
    },
    {
        "author": "章甫",
        "paragraphs": [
            "年来多病废幽寻，眼底风光亦倦吟。",
            "岁暮情怀伤老大，雪晴筋力试登临。",
            "一江烟水分南北，千里云山自古今。",
            "杖屦频来端不恶，只愁东望起归心。"
        ],
        "title": "同杨德骏任致道登北观留题壁间",
        "id": "66bc41f1-e93d-49d0-a758-49f75765ff35"
    },
    {
        "author": "章甫",
        "paragraphs": [
            "晚晴鸟雀喜窥簷，客舍余寒怕卷帘。",
            "多病新来知本草，安心老去读楞严。",
            "发稀帽侧头慵栉，火冷香消手自添。",
            "百念不生惟饱饭，春山蔬笋十分甜。"
        ],
        "title": "春晚寺居即事",
        "id": "70456609-3ec7-4420-b263-b1c7d2608708"
    },
    {
        "author": "章甫",
        "paragraphs": [
            "春风略不欺贫贱，美酒真堪托死生。",
            "芳草又依穷巷绿，残尊重与故人倾。",
            "雨余入馔添蔬笋，昼永欹眠忆弟兄。",
            "但得一廛供送老，更将诗颂纪升平。"
        ],
        "title": "闲吟  其一",
        "id": "9f4147de-73c0-4111-bf3f-f48cddd19099"
    },
    {
        "author": "章甫",
        "paragraphs": [
            "梅花白尽柳初黄，春未平分日已长。",
            "老眼明边湖水绿，闲愁来处楚山苍。",
            "高吟且喜诗无病，痛饮方知酒有肠。",
            "南北故人强健否，谁知旅鬓欲秋霜。"
        ],
        "title": "闲吟  其二",
        "id": "04a89eec-bbe2-4e01-a055-96671376496f"
    },
    {
        "author": "章甫",
        "paragraphs": [
            "双双鸥鸟落苍湾，点点征帆返照间。",
            "多病久无钟鼎梦，忘机长伴水云闲。",
            "江心古寺入图画，烟际好山如髻鬟。",
            "踏月归时闻短笛，津头知有钓舟还。"
        ],
        "title": "蒜山夜归",
        "id": "fd9dce97-925e-4755-8414-ea870198c0fc"
    },
    {
        "author": "章甫",
        "paragraphs": [
            "天宽地大我何忧，白首行歌得自由。",
            "穷既有神安可送，富如非义岂容求。",
            "四时无出三春好，万事都拼一醉休。",
            "茅屋酒旗遥唤客，余寒未许脱驼裘。"
        ],
        "title": "野步",
        "id": "f5e0caf2-9746-41c1-941a-4fc15a8689c8"
    },
    {
        "author": "章甫",
        "paragraphs": [
            "左右图书一小轩，闭门谢客蔡深源。",
            "别来三岁喜无恙，老去百怀谁与言。",
            "神鱼不肯贪香铒，天马难令驾短辕。",
            "苦忆当年常款曲，茆簷软语负朝暄。"
        ],
        "title": "得蔡深源信",
        "id": "7f4600ec-dc4c-4208-84b7-ca1881448de0"
    },
    {
        "author": "章甫",
        "paragraphs": [
            "藩篱落日鸟雀閙，江湖西风鸿雁高。",
            "病躯已厌秋夜永，农事更伤终岁劳。",
            "穷愁满眼未容遣，俗物败意时相遭。",
            "隠芝庵中有高士，拄杖请来同出遨。"
        ],
        "title": "简唐先生谷",
        "id": "c31cfb68-2acc-4093-8740-03d942c243d1"
    },
    {
        "author": "章甫",
        "paragraphs": [
            "越王楼畔彬禅客，为法南游蚤出关。",
            "曾驾铁船冲巨浪，又携锡杖过他山。",
            "梦回故国非无侣，身比孤云只独闲。",
            "君到诸方如问我，年来多病鬓毛斑。"
        ],
        "title": "送彬禅客",
        "id": "9f5d0a1e-0246-4cef-ad4c-bdf6762b13bc"
    },
    {
        "author": "章甫",
        "paragraphs": [
            "平边活国不关侬，昼永新添炙背功。",
            "鸠妇仳离天欲雨，鹊巢低稳岁多风。",
            "一弹指顷韶光半，微破颜时梦事空。",
            "但得余生无病恼，从渠南北与西东。"
        ],
        "title": "即事",
        "id": "c5f07ae4-ee4a-4736-9da3-3e91841782f0"
    },
    {
        "author": "章甫",
        "paragraphs": [
            "谁家短笛吹杨柳，何处扁舟唱采菱。",
            "湖水欲平风作恶，秋云太薄雨无凭。",
            "近人白鹭麾方去，隔岸青山唤不譍。",
            "好景满前难著语，夜归茅屋望疏灯。"
        ],
        "title": "湖上吟",
        "id": "114c89c7-62a6-43be-8834-f428069c44ea"
    },
    {
        "author": "章甫",
        "paragraphs": [
            "窗间耿残灯，屋角照落月。",
            "披衣启柴关，呼帚扫黄叶。"
        ],
        "title": "秋晓  其一",
        "id": "665315cf-8db2-4a62-98ae-03ba44caee66"
    },
    {
        "author": "章甫",
        "paragraphs": [
            "晓色殊未分，江风飘然起。",
            "开窗看芭蕉，露重叶如洗。"
        ],
        "title": "秋晓  其二",
        "id": "f97945fb-4025-4626-aca0-7395a09f4fae"
    },
    {
        "author": "章甫",
        "paragraphs": [
            "不雨已三月，草木无光辉。",
            "篱边旧菊丛，生意良亦微。"
        ],
        "title": "秋晓  其三",
        "id": "755f5b82-a8c1-4300-a1dc-2c327786f1e9"
    },
    {
        "author": "章甫",
        "paragraphs": [
            "鸿雁何时来，肃肃楚天晓。",
            "悲鸣向江南，江北稻粱少。"
        ],
        "title": "秋晓  其四",
        "id": "3c9ad66d-4d1d-4075-a430-ded2274fdc66"
    },
    {
        "author": "章甫",
        "paragraphs": [
            "扰扰世间事，悠悠眼中人。",
            "幽怀与谁语，独立望秋旻。"
        ],
        "title": "秋晓  其五",
        "id": "d35b25bc-2537-4d34-a917-6e4b4085b8ce"
    },
    {
        "author": "章甫",
        "paragraphs": [
            "剥啄惊春睡，萧然湖上僧。",
            "篝灯夜深语，多说鉴巴陵。"
        ],
        "tags": [
            "西湖"
        ],
        "title": "西湖游上人相访于白沙翌日如金山求诗  其一",
        "id": "3878581b-6c97-404c-a5b6-073b70102f68"
    },
    {
        "author": "章甫",
        "paragraphs": [
            "宗师贪寂灭，祖道益衰迟。",
            "只有青山色，相逢似旧时。"
        ],
        "tags": [
            "西湖"
        ],
        "title": "西湖游上人相访于白沙翌日如金山求诗  其二",
        "id": "46c054e2-6f66-4442-9902-b50e0c9bafe6"
    },
    {
        "author": "章甫",
        "paragraphs": [
            "江草随春远，沙鸥伴我闲。",
            "殷勤东去水，送子过金山。"
        ],
        "tags": [
            "西湖"
        ],
        "title": "西湖游上人相访于白沙翌日如金山求诗  其三",
        "id": "86f38f6d-ab3f-417f-97b9-9aaebac1040f"
    },
    {
        "author": "章甫",
        "paragraphs": [
            "老去诗情在，逢春祇欲狂。",
            "飞来枝上雀，似亦爱幽香。"
        ],
        "title": "赵再可以通一所作梅雀求题",
        "id": "02bf19fa-2dd9-4374-97cf-f0cae39cc150"
    },
    {
        "author": "章甫",
        "paragraphs": [
            "闲居何所宜，把酒策第一。",
            "石田今有秋，痛饮事可必。"
        ],
        "title": "雨后十小绝以一雨洗残暑万家生早凉为韵  其一",
        "id": "a8378371-5124-44f2-bc74-b0a46e6438a1"
    },
    {
        "author": "章甫",
        "paragraphs": [
            "去秋旱太甚，百神无不举。",
            "今岁感天公，时有容易雨。"
        ],
        "title": "雨后十小绝以一雨洗残暑万家生早凉为韵  其二",
        "id": "7e378654-1e07-48bb-9d8a-8e7fd78fb43d"
    },
    {
        "author": "章甫",
        "paragraphs": [
            "暄浊气未收，夜雨聊一洗。",
            "心清不受尘，眼净岂容瞇。"
        ],
        "title": "雨后十小绝以一雨洗残暑万家生早凉为韵  其三",
        "id": "be15cc22-d23b-4744-a01e-4824dbf6e341"
    },
    {
        "author": "章甫",
        "paragraphs": [
            "哦诗思远人，欲往无羽翰。",
            "焚香闭门睡，睡起香未残。"
        ],
        "title": "雨后十小绝以一雨洗残暑万家生早凉为韵  其四",
        "id": "41a64f9a-87d6-401d-9a79-bcc192725aa9"
    },
    {
        "author": "章甫",
        "paragraphs": [
            "百岁已逾半，知复几寒暑。",
            "此事当究观，勿共俗子语。"
        ],
        "title": "雨后十小绝以一雨洗残暑万家生早凉为韵  其五",
        "id": "a3c9d569-1ca1-459d-bb6d-3399d535840a"
    },
    {
        "author": "章甫",
        "paragraphs": [
            "长安卿相家，一食费几万。",
            "有功享固宜，我辈且蔬饭。"
        ],
        "title": "雨后十小绝以一雨洗残暑万家生早凉为韵  其六",
        "id": "519b34cb-ab46-435a-b7a7-07b3df0428d3"
    },
    {
        "author": "章甫",
        "paragraphs": [
            "新凉可穿衣，出门造谁家。",
            "城头有高楼，散我两脚麻。"
        ],
        "title": "雨后十小绝以一雨洗残暑万家生早凉为韵  其七",
        "id": "00a7cb98-f641-47b0-a232-cdfda693638e"
    },
    {
        "author": "章甫",
        "paragraphs": [
            "梦作吴淞去，脍鲈擣香橙。",
            "道逢湖海人，欢宴如平生。"
        ],
        "title": "雨后十小绝以一雨洗残暑万家生早凉为韵  其八",
        "id": "e4c2b49a-bc15-4c2f-a656-2a9c97804f86"
    },
    {
        "author": "章甫",
        "paragraphs": [
            "却扇情未忍，补衣计当早。",
            "骚人爱悲秋，秋色政自好。"
        ],
        "title": "雨后十小绝以一雨洗残暑万家生早凉为韵  其九",
        "id": "0f60edee-36c8-44a1-ad8d-cf0b8d7a5aef"
    },
    {
        "author": "章甫",
        "paragraphs": [
            "交情易翻覆，世态多炎凉。",
            "倦游将何之，可乐唯醉乡。"
        ],
        "title": "雨后十小绝以一雨洗残暑万家生早凉为韵  其一○",
        "id": "1f3ee54b-4813-41ec-9f1c-59236b8a8380"
    },
    {
        "author": "章甫",
        "paragraphs": [
            "禽声春后变，柳色夜来深。",
            "老子关门坐，无人识此心。"
        ],
        "title": "书壁",
        "id": "80ff4446-6bca-42dd-bc45-086b2bf0fec5"
    },
    {
        "author": "章甫",
        "paragraphs": [
            "万仞银山铁壁，三军貔虎熊罴。",
            "不怕蛟龙作横，输他解事吴儿。"
        ],
        "tags": [
            "钱塘江"
        ],
        "title": "浙江观潮",
        "id": "5f0dd064-a467-4658-9d1c-64f2fb63a900"
    },
    {
        "author": "章甫",
        "paragraphs": [
            "处处橙黄橘绿，家家莼菜鲈鱼。",
            "昨夜秋风又起，扁舟谁赋归欤。"
        ],
        "tags": [
            "太湖"
        ],
        "title": "太湖秋晚",
        "id": "544c514c-b02a-4b43-9629-7da9d63f232e"
    },
    {
        "author": "章甫",
        "paragraphs": [
            "黄鹤楼中月白，鹦鹉洲前水流。",
            "更有何人吹笛，空余春草关愁。"
        ],
        "title": "鄂渚春光",
        "id": "5e853f54-eefb-43be-b325-a61bb69c66af"
    },
    {
        "author": "章甫",
        "paragraphs": [
            "绿树无多雨过，青山一半云遮。",
            "断岸野桥春水，闭门茆屋谁家。"
        ],
        "title": "题两画轴  其一",
        "id": "d1cef796-0123-4f44-86d1-c415ed998ea9"
    },
    {
        "author": "章甫",
        "paragraphs": [
            "晞发松风萧爽，濯缨溪水清寒。",
            "著我舂容石上，凭谁游戏毫端。"
        ],
        "title": "题两画轴  其二",
        "id": "5b914037-c61e-45fe-8936-e13d252ce926"
    },
    {
        "author": "章甫",
        "paragraphs": [
            "江湖上懒行脚，松竹边聊卜隣。",
            "妙处即三即一，画图非幻非真。"
        ],
        "title": "题惠老松竹图  其一",
        "id": "bf298d72-6f29-4cd0-8ffa-3295ccb6bd97"
    },
    {
        "author": "章甫",
        "paragraphs": [
            "风细声音互答，月明体用全彰。",
            "二士为君提唱，老僧无法商量。"
        ],
        "title": "题惠老松竹图  其二",
        "id": "1302f400-415e-4a7d-8ece-b3dece52dec6"
    },
    {
        "author": "章甫",
        "paragraphs": [
            "破屋频来叩户，残尊俄惜离羣。",
            "挥翰他时说我，围棋暇日思君。"
        ],
        "title": "送刘道士之山阴阅藏书四首  其一",
        "id": "5404dd28-de66-4615-96ae-678c5a1e7227"
    },
    {
        "author": "章甫",
        "paragraphs": [
            "世事云烟变灭，人生鱼鸟飞沈。",
            "古锦空多妙句，朱絃谁是知音。"
        ],
        "title": "送刘道士之山阴阅藏书四首  其二",
        "id": "03be934d-95b8-45a5-80a2-98c270d07769"
    },
    {
        "author": "章甫",
        "paragraphs": [
            "拄杖横肩自如，酰鸡无瓮从渠。",
            "著脚千岩万壑，专心琳札青书。"
        ],
        "title": "送刘道士之山阴阅藏书四首  其三",
        "id": "a27a847c-b61a-4ba5-9b35-01fea1f60b3c"
    },
    {
        "author": "章甫",
        "paragraphs": [
            "羨子孤云野鹤，笑侬枯木寒灰。",
            "呵手自题诗送，逢人早寄书来。"
        ],
        "title": "送刘道士之山阴阅藏书四首  其四",
        "id": "7bf45440-ba9b-4600-85d2-42afe576c5ad"
    },
    {
        "author": "章甫",
        "paragraphs": [
            "一水鸣东西寺，春雨洗南北山。",
            "脚力未穷苍翠，梦魂曾听潺湲。"
        ],
        "title": "题画",
        "id": "6e43a68e-8ba2-4d9f-8000-273594a5ca3a"
    },
    {
        "author": "章甫",
        "paragraphs": [
            "池水平铺碧玉，灵山侧布黄金。",
            "未就日边清梦，夜窗风雨惊心。"
        ],
        "title": "寺居",
        "id": "52e39c87-7627-42b8-a058-8e128757722c"
    },
    {
        "author": "章甫",
        "paragraphs": [
            "斜日淡笼吴楚，暮烟欲闭金焦。",
            "未暇乘桴浮海，那船曾趁春潮。"
        ],
        "title": "海门残照图",
        "id": "2f93fde5-adbe-47d5-915e-46368ba9f69e"
    },
    {
        "author": "章甫",
        "paragraphs": [
            "我曾醉卧勇庵牀，酒渴依然梦吸江。",
            "晚角吹回灯尚在，眼花错认月横窗。"
        ],
        "title": "书祖显墨梅枕屏",
        "id": "b3fda9fb-13a0-41f4-9d65-2256fe00018e"
    }
]