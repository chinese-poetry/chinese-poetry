[
    {
        "author": "宋庠",
        "paragraphs": [
            "十亩名园隔世尘，山嵇风义暗相亲。",
            "只应岁晚凌霜操，并托松篁待主人。"
        ],
        "title": "和参政丁侍郎洛下新置小园寄留台张郎中诗三首  其三",
        "id": "981ae151-6d5c-4b9b-8fa0-a14ea8afd96c"
    },
    {
        "author": "宋庠",
        "paragraphs": [
            "府廨寥寥似野庐，晏眠犹厌阁铃呼。",
            "不知云梦泽南日，得似富平津北无。"
        ],
        "title": "睡足",
        "id": "87c460de-8afc-4e1d-8f50-5eaf2802380d"
    },
    {
        "author": "宋庠",
        "paragraphs": [
            "磴道盘纡薄晚云，天边疑见斗方春。",
            "清风万里知何意，吹尽华缨漠漠尘。"
        ],
        "title": "晚登信美亭",
        "id": "f291cb97-902b-40af-a603-15103c32d959"
    },
    {
        "author": "宋庠",
        "paragraphs": [
            "洛渠西北暮烟来，碧瓦朱轩压水开。",
            "岸曲便容刳木艇，阶唇仍作钓鱼台。"
        ],
        "title": "照虚亭",
        "id": "6d033f6e-87e3-4c8a-997c-04b57d21252c"
    },
    {
        "author": "宋庠",
        "paragraphs": [
            "金谷苍茫旧里存，年年芳草怨王孙。",
            "游人慎莫寻荒径，霜露沾衣似泪痕。"
        ],
        "title": "废园",
        "id": "b15f04ab-3c9b-4ce4-bc25-42d4da89aa21"
    },
    {
        "author": "宋庠",
        "paragraphs": [
            "新结禅庵当小斋，见山何必上高台。",
            "嵩岩更似知音赏，雨罢先供翠色来。"
        ],
        "title": "过紫嵩庵",
        "id": "bdd70432-484c-4d64-8d66-003dd189fc14"
    },
    {
        "author": "宋庠",
        "paragraphs": [
            "腊脚春槽细溜香，一杯何幸得君尝。",
            "十年离恨无销处，且付山公酩酊乡。"
        ],
        "title": "和谢酒",
        "id": "3057b2c7-0e10-4cba-ba87-b31b5548a410"
    },
    {
        "author": "宋庠",
        "paragraphs": [
            "虎眼春波溢宕沟，万艘衔尾饷中州。",
            "控淮引海无穷利，枉是滔滔本浊流。"
        ],
        "title": "汴渠春望漕舟数十里",
        "id": "e4f2f8e9-8df5-4497-9653-24ab0ffc8ad1"
    },
    {
        "author": "宋庠",
        "paragraphs": [
            "蜜勺琼浆荐羽巵，修门工祝俨相依。",
            "蛾眉杂沓无穷乐，泽上迷魂底不归。"
        ],
        "title": "屈原  其一",
        "id": "fa68f0b6-fd65-47c0-b60d-692892dd9ca1"
    },
    {
        "author": "宋庠",
        "paragraphs": [
            "司命湘君各有情，九歌愁苦荐新声。",
            "如何不救沈江祸，枉解堂中许目成。"
        ],
        "title": "屈原  其二",
        "id": "b5514112-f0fa-43c8-902c-a7ca9d6e942f"
    },
    {
        "author": "宋庠",
        "paragraphs": [
            "从古忠贤困佞邪，区区尘册费长嗟。",
            "谗人肉味知何似，豺虎刚嫌污齿牙。"
        ],
        "title": "杂感  其一",
        "id": "dfe045cc-c8f4-40dd-8bee-ab778072fb6c"
    },
    {
        "author": "宋庠",
        "paragraphs": [
            "枉尺由来贱直寻，巧机愁杀汉川阴。",
            "莫将三四为朝暮，虚搅羣狙喜怒心。"
        ],
        "title": "杂感  其二",
        "id": "96b268e3-f6ee-481e-97b7-b89b050c01a8"
    },
    {
        "author": "宋庠",
        "paragraphs": [
            "嵇阮生平忆共游，此君高节最凌秋。",
            "儿童少作并门骑，千亩留封渭水侯。"
        ],
        "title": "咏竹",
        "id": "6133cf5d-cebe-4258-ad36-e33ded11c0d8"
    },
    {
        "author": "宋庠",
        "paragraphs": [
            "簇云丝雨共凄迷，红日应衔苑树西。",
            "陌上绛涂深几许，羸骖无锦可障泥。"
        ],
        "title": "冒雨出省示同舍",
        "id": "e0456951-3440-4ee8-aa1c-bb6ed50ac6ed"
    },
    {
        "author": "宋庠",
        "paragraphs": [
            "秃翁无版出无轩，清藻千章愬旧冤。",
            "可惜骚人能设问，皇天终不答根源。"
        ],
        "title": "黄孝恭失官多作歌诗极于哀丽",
        "id": "fb36551b-bf4b-4315-830a-f377db43b169"
    },
    {
        "author": "宋庠",
        "paragraphs": [
            "仙楼觚阙概云霓，奕奕威灵拥太禧。",
            "海内兵销无伐国，牡荆闲偃汉宫旗。"
        ],
        "title": "宿斋太一宫即事五首  其一",
        "id": "d5f549be-9749-493f-a92b-533668eb52f2"
    },
    {
        "author": "宋庠",
        "paragraphs": [
            "蹇产通天百尺台，岁祠三一羽旗开。",
            "卧闻野雉宫前雊，应有神光坛上来。"
        ],
        "title": "宿斋太一宫即事五首  其二",
        "id": "0efae8d6-6d59-4f4a-b349-f75f745a7eb0"
    },
    {
        "author": "宋庠",
        "paragraphs": [
            "宫垣宝势压灵鳌，䆗窱斋房宿幕高。",
            "倦枕不知秋已至，商音半夜入云璈。"
        ],
        "title": "宿斋太一宫即事五首  其三",
        "id": "523305b9-dada-41d1-b4b9-9cfce61bcdc7"
    },
    {
        "author": "宋庠",
        "paragraphs": [
            "琅蔬琼屑奉斋场，薜席时飘鹊炷香。",
            "永昼不闻宾榻语，并储真气助龟肠。"
        ],
        "title": "宿斋太一宫即事五首  其四",
        "id": "41f14284-ff17-4177-a28d-029efdcaaba8"
    },
    {
        "author": "宋庠",
        "paragraphs": [
            "碧筱珍丛北户阴，时时天籁着风琴。",
            "体中痴黠何须判，一夜甘为洛客吟。"
        ],
        "title": "宿斋太一宫即事五首  其五",
        "id": "1fcd1b6b-6e6d-4f87-9091-4e2e6b2c2a94"
    },
    {
        "author": "宋庠",
        "paragraphs": [
            "诏恩蠲谒静朝扉，掀淖都街独未知。",
            "同舍恣成庄蝶梦，可怜臣朔忍朝饥。"
        ],
        "title": "遇雨放朝余至掖门方审戏呈同舍",
        "id": "4dfdcf01-adfc-4512-9604-707feda5c8b7"
    },
    {
        "author": "宋庠",
        "paragraphs": [
            "出守西周又许田，白头何幸再朝天。",
            "升阶子细瞻尧日，不似侏儒梦灶年。"
        ],
        "title": "过都造朝入见之日蒙恩延登赐坐感天荷德退而成篇",
        "id": "ba05d269-3317-40e9-a842-82f1599b8ef9"
    },
    {
        "author": "宋庠",
        "paragraphs": [
            "亲见乌衣竹马年，如何便学草楼仙。",
            "长安名利非真趣，好趁春膏种玉田。"
        ],
        "title": "周道士本簪裳世家龆年便慕真教今为庐江黄冠与余有中表之好千里见访恻其孤立因告别也为小诗以劳其志",
        "id": "f8b03bed-286a-42d2-ad54-18a3289e20c2"
    },
    {
        "author": "宋庠",
        "paragraphs": [
            "昼枕高舂体不勤，客来犹复着纶巾。",
            "冒荣初牒无三最，宁是朝家予告人。"
        ],
        "title": "小疾请告",
        "id": "7679ca35-cc5e-4919-99a3-f75020269ecc"
    },
    {
        "author": "宋庠",
        "paragraphs": [
            "关外春来亦可怜，平明箫鼓浊河边。",
            "殿门恩泽催幡胜，不预朝簪整八年。"
        ],
        "title": "祭春偶作呈通判职方",
        "id": "f172fd95-44e3-4903-ae05-0c698399b88c"
    },
    {
        "author": "宋庠",
        "paragraphs": [
            "昔迎留守萧丞相，今哭谈经戴侍中。",
            "一代高情无觅处，落花残日九原风。"
        ],
        "title": "晏公丧过州北哭罢成篇二首  其一",
        "id": "2e19aa04-27c3-4a99-b006-cb7214a90e42"
    },
    {
        "author": "宋庠",
        "paragraphs": [
            "故郡迎丧匝野悲，柳车丹旐共逶迤。",
            "泉涂自古无春色，可惜森森琼树枝。"
        ],
        "title": "晏公丧过州北哭罢成篇二首  其二",
        "id": "eec8f140-03ba-43d9-9e58-c2835f4fdbed"
    },
    {
        "author": "宋庠",
        "paragraphs": [
            "吹律蕤宾动，乘离玉烛明。",
            "荐盘荆俗黍，颁饵汉祠羹。"
        ],
        "title": "皇帝阁端午帖子词  其一",
        "id": "0393333c-d694-4b59-a1e1-e348d92226cb"
    },
    {
        "author": "宋庠",
        "paragraphs": [
            "宝轸流熏唱，仙壶永瑞曦。",
            "欲知人厉息，天报艾生迟。"
        ],
        "title": "皇帝阁端午帖子词  其二",
        "id": "b0842580-f1d0-4f82-b53b-d2e737d6b973"
    },
    {
        "author": "宋庠",
        "paragraphs": [
            "宝典灵辰旧，皇居瑞应偏。",
            "冰纨能辟暑，丝缕解延年。"
        ],
        "title": "皇帝阁端午帖子词  其三",
        "id": "5eda38b5-e3f3-41ef-a0b6-b7061d7c57ec"
    },
    {
        "author": "宋庠",
        "paragraphs": [
            "宫中命缕千丝合，阶下祥蓂五荚芳。",
            "汉殿桃枝先作印，楚人兰叶续为汤。"
        ],
        "title": "皇帝阁端午帖子词  其四",
        "id": "21149be7-1531-410b-99c9-8fb1479f0ea6"
    },
    {
        "author": "宋庠",
        "paragraphs": [
            "天关却暑金为狄，帝坐禳氛斗转枢。",
            "不似人间传节物，岁时长作辟兵符。"
        ],
        "title": "皇帝阁端午帖子词  其五",
        "id": "be716e3b-11a3-44a2-9ace-9826016f6a56"
    },
    {
        "author": "宋庠",
        "paragraphs": [
            "蕊宫琼构切昭回，五月嘉辰万寿杯。",
            "舜殿熏风琴里散，汉闺明月扇中来。"
        ],
        "title": "皇帝阁端午帖子词  其六",
        "id": "98822afc-54d9-430d-b73c-b4581c7d7837"
    },
    {
        "author": "宋庠",
        "paragraphs": [
            "魏井开冰洁，齐宫献服新。",
            "宫门无暑气，犹许艾为人。"
        ],
        "title": "皇后阁端午帖子词  其一",
        "id": "1bd3c103-b9ff-4505-8349-980cb585a88b"
    },
    {
        "author": "宋庠",
        "paragraphs": [
            "朱索连荤种，仙缯篆秘符。",
            "谁知万灵贶，先日拥椒涂。"
        ],
        "title": "皇后阁端午帖子词  其二",
        "id": "043fd0ce-d288-4afb-a747-0b55f3ada7d5"
    },
    {
        "author": "宋庠",
        "paragraphs": [
            "鲜云瑞旭楼前晓，宝艾芳椒殿里香。",
            "五数已知随地永，九重更自配天长。"
        ],
        "title": "皇后阁端午帖子词  其三",
        "id": "0080e598-77b5-49f2-a513-c6d3eb4eaa61"
    },
    {
        "author": "宋庠",
        "paragraphs": [
            "楚筒结糉金盘丽，班箑裁纨玉字轻。",
            "琥枕透蚊光不灭，瑶箱乳燕羽初成。"
        ],
        "title": "皇后阁端午帖子词  其四",
        "id": "f7d95bb1-d95c-4c65-b187-92a87c41b95b"
    },
    {
        "author": "宋庠",
        "paragraphs": [
            "篆桃刻印神图术，采药和丹宝笈功。",
            "欲验嘉辰蠲毒处，轻炎不入广寒宫。"
        ],
        "title": "皇后阁端午帖子词  其五",
        "id": "8d975f18-333c-4341-8046-d95f8fbb29f5"
    },
    {
        "author": "宋庠",
        "paragraphs": [
            "令月辰标午，皇居物效祥。",
            "仙蒲九节长，宫树万年芳。"
        ],
        "title": "天人阁端午帖子词  其一",
        "id": "d512969d-e847-411d-9b20-26a0bd3d5003"
    },
    {
        "author": "宋庠",
        "paragraphs": [
            "越簟轻裁玉，齐纨巧缕冰。",
            "宫中虽命节，何处有炎蒸。"
        ],
        "title": "天人阁端午帖子词  其二",
        "id": "e4e8a264-49d7-403c-91e4-978d5e66e62c"
    },
    {
        "author": "宋庠",
        "paragraphs": [
            "汉家宫掖与天连，桃印金刀瑞气鲜。",
            "朱夏虽称五之日，皇图自乐万斯年。"
        ],
        "title": "天人阁端午帖子词  其三",
        "id": "3a4c7b1e-7e43-473f-90d5-ec9103f7e6a3"
    },
    {
        "author": "宋庠",
        "paragraphs": [
            "金徒漏永乌犹渴，宝扇风徐雉欲飞。",
            "借问人间传彩缕，何如石上拂仙衣。"
        ],
        "title": "天人阁端午帖子词  其四",
        "id": "724ddd15-18ba-4aa7-9c7f-eb618b57b8c6"
    },
    {
        "author": "宋庠",
        "paragraphs": [
            "纸尾勤勤问姓名，禁林依旧玷华缨。",
            "莫惊书录题臣向，便是当时刘更生。"
        ],
        "title": "答叶道卿",
        "id": "1ba10a9f-3699-430a-a445-f943377f88a4"
    },
    {
        "author": "宋庠",
        "paragraphs": [
            "飞锡眷瑶琴，行行望海阴。",
            "香花上都供，猿鸟故岩心。",
            "午钵凝斋剂，晨舟载梵音。",
            "庭柯旧桂子，依约半春林。"
        ],
        "title": "送梵才大师归天台",
        "id": "15300dc3-66ac-4ec5-81c4-089f56ccf177"
    },
    {
        "author": "宋庠",
        "paragraphs": [
            "偶作河梁饯，翻为池上宾。",
            "归骖不忍驾，新月共留人。"
        ],
        "title": "同吴侍郎小园池上送杨端明归马上口占",
        "id": "38c816e6-34e4-4013-85c9-7d7fcc606429"
    },
    {
        "author": "宋庠",
        "paragraphs": [
            "走马东来冒驿尘，今年重识帝城春。",
            "自怜已作衰翁态，苑树宫花笑杀人。"
        ],
        "title": "二月社日到都门见花卉初发",
        "id": "377c130f-730a-4a04-be09-3b00673b73af"
    },
    {
        "author": "宋庠",
        "paragraphs": [
            "陈蕃推席偏忧国，孟国囊头不祭神。",
            "一自太官供赛具，皇天无意福忠臣。"
        ],
        "title": "读党人篇",
        "id": "bd2e7683-a061-4a0e-9430-246b3a15a07c"
    },
    {
        "author": "宋庠",
        "paragraphs": [
            "枌榆乡社转春蹊，坐荫芳林日欲西。",
            "触袖野花多自舞，避人幽鸟不成啼。"
        ],
        "title": "春日会连舜宾别墅",
        "id": "ca450496-55ab-486b-ac26-5c52ff311f40"
    },
    {
        "author": "宋庠",
        "paragraphs": [
            "旦夕人语喧，泛舟北城曲。",
            "十里望禅剎，飘若尘外躅。",
            "是日秋宇高，清辉澹晨旭。",
            "林风唱残蜩，泽稗下饥鹄。",
            "野实迎露黄，川芜傲霜绿。",
            "循涯得微径，舍楫步幽麓。",
            "佛寺讶靓深，僧庐互重复。",
            "山气导真想，天香洗烦欲。",
            "嗟余秉微尚，丘壑返初服。",
            "失计蹈尘嚣，虚名玷缨毂。",
            "妄排金马门，谬草紫泥牍。",
            "温省专慎辞，中阶佐调餗。",
            "器偏固自倾，绠短良难续。",
            "何言一麾出，尚参九州牧。",
            "恩深无後疵，颜腼有余恧。",
            "孔训惩惮改，羲爻许频复。",
            "朅来清凈区，冀脱泥涂辱。",
            "醉象或可调，藩羝悔前触。",
            "万缘自我空，至道非外勖。",
            "聊谨三载期，吾得事栖伏。"
        ],
        "title": "季秋晓出题山光寺",
        "id": "5929d7fb-f067-44c5-9b96-a2a30e3eb1d7"
    },
    {
        "author": "宋庠",
        "paragraphs": [
            "轩野龙催驭，尧宫鹤厌寒。"
        ],
        "title": "句  其一",
        "id": "0990e56d-fdcf-429a-b2d0-3968b1536184"
    },
    {
        "author": "宋庠",
        "paragraphs": [
            "草平天一色，风暖燕双高。"
        ],
        "title": "句  其二",
        "id": "64fb110f-e766-4be3-abde-8824371c2a98"
    },
    {
        "author": "宋庠",
        "paragraphs": [
            "羽毛丹穴种，头角玉麟儿。"
        ],
        "title": "句  其三",
        "id": "95b82229-2763-45a6-9ea4-281ee9f0380e"
    },
    {
        "author": "宋庠",
        "paragraphs": [
            "积高人上雍，昭配礼从周。"
        ],
        "title": "句  其四",
        "id": "88b0524a-90bb-479f-a270-38f3b1fa19b2"
    },
    {
        "author": "宋庠",
        "paragraphs": [
            "花寒阴鹤警，霜草腐萤疏。"
        ],
        "title": "句  其五",
        "id": "3b8b2bdb-ee0a-4245-8559-85489bbffe7e"
    },
    {
        "author": "宋庠",
        "paragraphs": [
            "露夕梨津饱，霜天蟹甲肥。"
        ],
        "title": "句  其六",
        "id": "615f4a8d-3dad-424d-9103-8655d96dd982"
    },
    {
        "author": "宋庠",
        "paragraphs": [
            "筒分细细泉。"
        ],
        "title": "句  其七",
        "id": "09f4206a-970f-41c4-b969-fe2da8842536"
    },
    {
        "author": "宋庠",
        "paragraphs": [
            "竹坞度钟声。"
        ],
        "title": "句  其八",
        "id": "29100160-ead1-4d04-b80a-ba31732af162"
    },
    {
        "author": "宋庠",
        "paragraphs": [
            "青牛恃力狂挨树。"
        ],
        "title": "句  其九",
        "id": "803b86be-0ed4-4bab-b84d-8e28b7543b79"
    },
    {
        "author": "宋庠",
        "paragraphs": [
            "冰萼琼华次第开。"
        ],
        "title": "句  其一○",
        "id": "fd96b56c-a74c-4d76-8dd7-b165bf355ac1"
    },
    {
        "author": "宋庠",
        "paragraphs": [
            "诗题：庄献太后哀挽应制二首首句（全诗）：其一：宝慈垂母训，一纪御净除。",
            "地有占沙旧，天仍补石余。",
            "轩星沦夕纬，翟辂去宸居。",
            "异日金縢启，方知复辟书其二：肝仄身无掸，寒暄疾有加。",
            "灾生织女□，魂断濯龙车。",
            "廞翣浮辰旭，边箫咽螟霞。",
            "唯留长乐注，刊美在皇家。"
        ],
        "title": "存目  其一",
        "id": "3db80828-7470-4c99-b894-fcc94057fc20"
    },
    {
        "author": "宋庠",
        "paragraphs": [
            "诗题：庄惠太后挽歌应制二首首句（全诗）：其一：妫幄柔明训，尧闱保护贤。",
            "别居长乐寝，让给水衡钱。",
            "谨疾方加膳，收神亟去仙。",
            "宸襟增服纪，追报焕终天。",
            "其二：昔帝推嫔则，吾君頼母慈。",
            "陪陵汉家葬，异室个宫祠。",
            "露暗星轩隠，天愁月御移。",
            "翟车参享路，无复庙中期。"
        ],
        "title": "存目  其二",
        "id": "1e2465af-5b2a-482c-be96-5cabf3c7b48f"
    },
    {
        "author": "宋庠",
        "paragraphs": [
            "诗题：送梵才大师归天台首句（全诗）：玉宇重来访旧游。"
        ],
        "title": "存目  其三",
        "id": "75131500-fe87-4d6a-ae59-59c3f216bbf4"
    },
    {
        "author": "宋庠",
        "paragraphs": [
            "诗题：予自到岭外居岚瘴中未尝不以先死对治人人见其浩然若有所得者今岁在海外遇寒食困发家书想望松楸不能自理偶成此诗示儿子首句（全诗）：春日自明霁按：末句作诗示阿张，有注云：阿张，孟坚小字。"
        ],
        "title": "存目  其四",
        "id": "1b3deeb6-6635-47b3-81f4-7bb416c0c568"
    },
    {
        "author": "宋庠",
        "paragraphs": [
            "诗题：四月昌州奏圣祖殿下生芝草一本四茎及面有红光如悦怿之状首句（全诗）：昌之远地凝和气。"
        ],
        "title": "存目  其五",
        "id": "e9769df1-e0f0-4107-b5ab-fdf7cf322a70"
    },
    {
        "author": "王洙",
        "paragraphs": [
            "燕退朝事希，鸣驺出云阁。",
            "近游速朋彦，名园接闉郭。",
            "幽芳尚闲整，新樾已清漠。",
            "欢谈一坐倾，递饮百分涸。",
            "我亦醒而狂，遵溪纵行乐。",
            "晚驾方惜归，正巾坠香萼。"
        ],
        "title": "春集东园赋得萼字",
        "id": "da6dfdbb-9b78-4138-add6-85e9018bde05"
    },
    {
        "author": "王洙",
        "paragraphs": [
            "每读梁公传，青编日屡开。",
            "神交慕英烈，自喜见云来。",
            "一命须朝禄，连章荐楚材。",
            "凡升黄绶秩，世代乃身媒。"
        ],
        "title": "赠狄国寅",
        "id": "93c89c91-6e3b-46cc-b02c-75c0235cceb9"
    },
    {
        "author": "王洙",
        "paragraphs": [
            "景纯过官舍，走马不曾下。",
            "蓦地趁朝归，便遭官长骂。"
        ],
        "title": "戏改杜赠郑广文诗",
        "id": "723df29c-328e-4a6b-89ed-3999008c06da"
    },
    {
        "author": "王洙",
        "paragraphs": [
            "襄阳南出大路奔，小山曰岘名特尊。",
            "山形卑堕不峻极，屹若巨首临江濆。",
            "大山半空不成霍，绝水阙左非其亹。",
            "砠巅赑屃戴危石，箕踞曼衍罗芳荪。",
            "汉流长骛滨其足，东望弥迤皆平原。",
            "槎头下瞰罟罶集，蔡洲近眺田园蕃。",
            "何物兹山匪秀出，得使今古闻听喧。",
            "自昔羊公好登览，山名直为贤者存。",
            "鹿门望楚镇区境，凤林冠盖延山樊。",
            "丹岩翠壁互幽胜，日月亏蔽烟岚屯。",
            "公胡遗彼而乐此，谈者未始聊诊论。",
            "吾谓圣达意超豁，高览便欲周干坤。",
            "孔登泰山小天下，阮升广武叹竖昏。",
            "会稽探穴禹书出，之罘望海云涛翻。",
            "此中风景亦虚远，极目见尽江山源。",
            "东吴未定劳机策，置酒啸咏纾忧烦。",
            "数顾润甫恤躬後，誓将百岁游清魂。",
            "对公盛德与山永，正唯湛辈如公言。",
            "今兹去公仅千载，凛然英气犹轩轩。",
            "我来追古一长息，旧迹废毁成悲吞。",
            "民豪占山童其木，嘉植不得容本根。",
            "利取薪苏积稛絭，粥之陶瓬供烧燔。",
            "羊公无庙忽不祀，但纵淫鬼歆牲蘩。",
            "中庭有碑即堕泪，至今观者怀仁恩。",
            "于民何诛不足问，非民忘德由官惛。",
            "下教邑里复祠宇，叙诸祭典跻之元。",
            "思仁爱树恭所茇，禁止樵伐修壖垣。",
            "且欲王命得守固，誊言状事驰九阍。",
            "书闻天子蒙报可，金石款刻垂後昆。",
            "使民永念古遗爱，勖尔风化常丕敦。"
        ],
        "tags": [
            "泰山"
        ],
        "title": "重建岘山羊侯祠歌",
        "id": "2de0734a-1b96-4c7a-9291-bb63455a92c3"
    },
    {
        "author": "王洙",
        "paragraphs": [
            "无正文。"
        ],
        "title": "来燕堂联句",
        "id": "2d9ba40a-8641-49d3-895d-3c594d00321f"
    },
    {
        "author": "王洙",
        "paragraphs": [
            "槐杪青虫缒夕阳。"
        ],
        "title": "句",
        "id": "35cf4e19-c5bf-4a23-9ef0-7ef20f229fb3"
    },
    {
        "author": "王洙",
        "paragraphs": [
            "诗题：赠日本国僧首句：沧波泛瓶锡。"
        ],
        "title": "存目",
        "id": "a09868c2-bd5d-4953-9073-db0dc2c6f019"
    },
    {
        "author": "狄遵度",
        "paragraphs": [
            "佳城鬰鬰颓寒烟，孤雏乳兔号荒阡。",
            "夜卧北斗寒挂枕，木落霜拱雁连天。",
            "浮云西去伴落日，行客东尽随长川。",
            "干坤未死吾尚在，肯与蟪蛄论大年。"
        ],
        "title": "佳城篇",
        "id": "35ecfe6e-167b-462d-86b7-3a993e11cec8"
    },
    {
        "author": "狄遵度",
        "paragraphs": [
            "洞庭叶下凉飕飕，冻天顽白凝不流。",
            "圆月拟缺不忍缺，轻露欲浮终未浮。",
            "忆吹朱籁凤軿上，更采紫芝云峤陬。",
            "玉楼天半几千尺，珠树玲珑悬上头。"
        ],
        "tags": [
            "洞庭湖"
        ],
        "title": "和涣之深秋月夜书事",
        "id": "36013cb5-6613-4a06-baa2-8767f0cfebf6"
    },
    {
        "author": "狄遵度",
        "paragraphs": [
            "高林风怒雨声黑，小阁灯背人语阑。",
            "谁知云外月高照，定是叶间鶑最寒。",
            "时觉急飘愁未已，似闻徐滴喜初翻。",
            "骊驹北首榆关路，天晴烟树沙碛宽。"
        ],
        "title": "雨",
        "id": "56605dbb-7d76-4576-bb02-5b0a9a994cb8"
    },
    {
        "author": "狄遵度",
        "paragraphs": [
            "道之不行乘桴浮，赴河蹈海成今游。",
            "春归应到岭北树，日出先照天南楼。"
        ],
        "title": "登楼三首  其一",
        "id": "87354bc1-f184-4053-883c-b7f1f24ba6d8"
    },
    {
        "author": "狄遵度",
        "paragraphs": [
            "羣山南走失所往，百川东逝兹其穷。",
            "天低水国疑将压，人过月塘愁欲空。"
        ],
        "title": "登楼三首  其二",
        "id": "fb281eaf-096c-47c0-bcf4-60da63cc8d53"
    },
    {
        "author": "狄遵度",
        "paragraphs": [
            "莎青石细浅见底，天空云淡无一毫。",
            "波间圆月照不动，海上清风来最高。"
        ],
        "title": "登楼三首  其三",
        "id": "87d3597d-fd90-4216-8748-33ad2dbb202e"
    },
    {
        "author": "狄遵度",
        "paragraphs": [
            "植蕉低檐前，双丛对含雨。",
            "叶间求丹心，一日视百腑。",
            "胸中数寸赤，不惜为君吐。",
            "心尽腹亦空，况复霜雪苦。",
            "非无後凋意，柔脆不足御。"
        ],
        "title": "咏芭蕉",
        "id": "dea3b8e8-cf00-4fa2-b496-7a865a444424"
    },
    {
        "author": "狄遵度",
        "paragraphs": [
            "秋风吹白云，触处自何谷。",
            "初犹半洞门，欻出遍岩腹。",
            "零落依水湄，片段挂枯木。",
            "余影透微白，灭迹混空绿。",
            "烟萝自蘙密，岛溆徒萦曲。",
            "安知苍梧野，下覆猿鸟哭。",
            "谁能久徘徊，返顾视黄鹄。"
        ],
        "title": "看白云爱而成诗",
        "id": "d61b1dda-f669-4c6f-b21c-381bf1792228"
    },
    {
        "author": "狄遵度",
        "paragraphs": [
            "月出高树枝，影动酒樽处。",
            "树深月色薄，稍以灯火助。",
            "主人喜我过，斟酌亦云屡。",
            "于时幸无累，所谈非近务。",
            "凉风自远至，清景淡吾虑。",
            "方期西山秋，历览陪杖屦。"
        ],
        "title": "谒孔先生",
        "id": "58aec669-43a8-4c21-abff-51278be850e8"
    },
    {
        "author": "程戡",
        "paragraphs": [
            "归骑翩翩去路赊，鬰葱佳气望天涯。",
            "艰危剑阁三千里，惠爱刀州十万家。",
            "龙尾道边瞻日彩，鹿头关外别春华。",
            "金明扈从宸游处，休忆连年泛浣花。"
        ],
        "title": "送钤辖馆使王公",
        "id": "b17ecc26-714d-44f1-b851-8ff10dec974d"
    },
    {
        "author": "靳宗",
        "paragraphs": [
            "再任坤维报政成，紫泥恩诏下神京。",
            "摇鞭有客添归兴，折柳何人不怆情。",
            "杜宇江山经鸟道，海棠池馆忆龟城。",
            "尊前执手难收泪，投分从来比弟兄。"
        ],
        "title": "送钤辖馆使王公",
        "id": "360465d1-83bc-4088-94aa-ee3513cfc674"
    },
    {
        "author": "章岷",
        "paragraphs": [
            "卧龙东岭冠云霞，亭面溪流对若耶。",
            "秋霁独先初夜月，春阴见尽满城花。",
            "疏篁遶槛栖寒雀，乔木依檐泊暮鸦。",
            "红烛未残宾已醉，倚风歌管到人家。"
        ],
        "title": "留题新建五云亭",
        "id": "fe013be7-036a-4703-8328-7bab80057dde"
    },
    {
        "author": "章岷",
        "paragraphs": [
            "郡阁高檐半纳云，危栏徙倚惜芳辰。",
            "澄潮叠嶂新经雨，啼鸟开花各为春。",
            "案有笺毫难赋景，席无歌管懒邀宾。",
            "自怜莫厌登临数，即是葵丘代戍人。"
        ],
        "title": "春日独登蓬莱阁",
        "id": "da48b6c1-16e6-41d6-be44-9bcb248427de"
    },
    {
        "author": "章岷",
        "paragraphs": [
            "乘兴访遗基，扁舟宿烟渚。",
            "水凈写天形，山空答人语。",
            "风篁自成韵，霜叶纷如雨。",
            "寒亭暮响清，饥猿夜啼苦。",
            "疑将洞府接，似与人寰阻。",
            "不羡重城中，喧喧听笳鼓。"
        ],
        "title": "钓台",
        "id": "e73f9dba-a0e4-4975-ada1-894c913295ec"
    },
    {
        "author": "章岷",
        "paragraphs": [
            "古寺依山起，幽轩对竹开。",
            "翠阴当昼合，凉气逼人来。",
            "夜影疏排月，秋鞭瘦竹苔。",
            "双旌容托乘，此地举茶杯。"
        ],
        "title": "陪范公登承天寺竹阁",
        "id": "c0e66258-eca1-45de-946b-fe8f8aa42181"
    },
    {
        "author": "章岷",
        "paragraphs": [
            "故山萝蔓锁云扉，几夕扁舟已梦归。",
            "莲社招贤移岁月，芝岩编句满珠玑。",
            "金刀拥雪新雕鬓，香祴欺兰旧赐衣。",
            "後夜吴门对霜月，怀师余意在琴徽。"
        ],
        "title": "送梵才大师归天台",
        "id": "330e557e-45f4-485f-89d8-67cc0adc0915"
    },
    {
        "author": "章岷",
        "paragraphs": [
            "邑境人歌令尹贤，构亭裁址俯清涟。",
            "风高送目帆侵日，秋霁凭阑水接天。",
            "越茗似云邀客试，吴莼如线佐庖鲜。",
            "政余授馆多投辖，费尽公田种秫钱。"
        ],
        "title": "如归亭",
        "id": "58b9771c-ac21-4ad2-a695-1658e2ea680b"
    },
    {
        "author": "龚宗元",
        "paragraphs": [
            "曦轮猎野枯杉松，火焚泰华云如峰。",
            "天地炉中赤烟起，江湖喣沫烹鱼龙。",
            "生狞渴兽唇焦断，峻翮无声落晴汉。",
            "饥民逃生不逃热，血迸背皮流若汗。",
            "玉宇清宫彻罗绮，渴嚼冰壶森贝齿。",
            "炎风隔断真珠帘，池口金龙吐寒水。",
            "象床珍簟凝流波，琼楼待月微酣歌。",
            "王孙昼夜纵娱乐，不知苦热还如何。"
        ],
        "title": "六月吟",
        "id": "95b79ecb-e0c4-449e-9e54-e4378ed32218"
    },
    {
        "author": "龚宗元",
        "paragraphs": [
            "兔魄侵阶夜三刻，蜀锦堆香花院窄。",
            "风动帘旌玳瑁寒，露垂虫网珍珠白。",
            "美人匝席罗弦管，绮幄云屏炉麝暖。",
            "只恐金壶漏水空，不怕鸾觞琥珀满。",
            "劝君莫负秉烛游，曾见古人伤昼短。"
        ],
        "title": "夜宴",
        "id": "fd94fd61-ea17-443b-a075-47da5d0d02a1"
    },
    {
        "author": "龚宗元",
        "paragraphs": [
            "高蹈遗尘蜕，含华傲素园。",
            "璜溪频下钓，蕙帐不惊猿。",
            "养浩时清啸，忘机只寓言。",
            "几回生蝶翅，明月在西轩。"
        ],
        "title": "赠处士林逋",
        "id": "d50398e9-b8c2-4702-83dc-eced24e04ad2"
    },
    {
        "author": "龚宗元",
        "paragraphs": [
            "短亭祖帐接平川，柳拂回波系画船。",
            "渐向落晖分绣袖，忍听离曲怨鹍弦。",
            "云连稽岭应怀古，路近花源好访仙。",
            "那更凭高望天际，江堤烟重草绵绵。"
        ],
        "title": "送陈君子之四明",
        "id": "af955774-4d19-401f-8de5-d5cfa20e36ef"
    },
    {
        "author": "龚宗元",
        "paragraphs": [
            "星河耿耿寒烟浮，白龙衔月临霜楼。",
            "谁家砧弄细腰杵，一声捣破江城秋。",
            "双桐老翠堕金井，高低冷逐西风紧。",
            "静如秋籁暗穿云，天半惊鸿断斜影。",
            "哀音散落愁人耳，何处离情先唤起。",
            "长信宫中叶满阶，洞庭湖上波平水。",
            "万里征夫眠未成，摇风捣月何丁丁。",
            "楚关秦岭有归客，一枕夜长无限情。"
        ],
        "tags": [
            "洞庭湖"
        ],
        "title": "捣砧词",
        "id": "1dd996dd-4b65-4dd9-9a70-702bad90fa23"
    },
    {
        "author": "张肃",
        "paragraphs": [
            "去谒吾君遇太平，太平明主重南能。",
            "不关名利真开士，却返林泉伴野僧。",
            "御赐白金为长物，身归青嶂策枯藤。",
            "只应待到天台日，斋炷檀烟定有灯。"
        ],
        "title": "送僧归护国寺",
        "id": "b68e31f1-7748-45dd-897b-ae400193b758"
    },
    {
        "author": "邵炳",
        "paragraphs": [
            "光武休戈诏子陵，高台时暂别烟汀。",
            "当时四海皆臣妾，独有先生占客星。"
        ],
        "title": "题钓台",
        "id": "dd5f9291-a335-4d92-9153-92036d937cce"
    },
    {
        "author": "邵炳",
        "paragraphs": [
            "云峰千仞对吾庐，洞古名新郡守书。",
            "须信神灵知受赐，先兴霖雨远随车。"
        ],
        "title": "酬通判杨殿丞名霖岩洞",
        "id": "53b2c5b2-bf7c-45f8-ba48-a896ee27ba03"
    },
    {
        "author": "林杞",
        "paragraphs": [
            "天开八叶莲花峰，神龟引子巢其中。",
            "千年皮骨老化石，玉色不与凡工同。"
        ],
        "title": "莲花峰",
        "id": "a61de63a-4220-4322-b5b3-2fc32ab7da76"
    },
    {
        "author": "王陶",
        "paragraphs": [
            "寻幽碧落外，此境真洞天。",
            "乳窦穿碧涧，葆树蒙塞烟。",
            "迹与氛𡏖绝，身亡名利缠。",
            "日暮懒回首，迟拍洪崖肩。"
        ],
        "title": "游碧落洞",
        "id": "fa71a55b-68ba-4300-9466-01a9862c4b56"
    },
    {
        "author": "孙抗",
        "paragraphs": [
            "旧驻东方骑，因题北牖名。",
            "来须风作御，去认斗为城。",
            "日气晚方到，云收寒易生。",
            "予心匪游衍，拱北振华缨。"
        ],
        "title": "北牖洞",
        "id": "d51f7e3e-6859-49a0-9c33-f6f2d6c91f0a"
    },
    {
        "author": "孙抗",
        "paragraphs": [
            "禽贵羽毛洁，地怜岩壑幽。",
            "名非华阴冻，景似秀林秋。",
            "不睹音尘继，空惊岁月遒。",
            "何如颍川凤，千古冠缇油。"
        ],
        "title": "白雀洞",
        "id": "413ebc0a-35cf-4540-ac55-7252ae1e16d0"
    },
    {
        "author": "孙抗",
        "paragraphs": [
            "峭径入苍烟，他山尽一拳。",
            "上盘朱鸟翼，中寓漆园仙。",
            "清可携壶赏，凉堪拂石眠。",
            "九疑生接境，曾此按熏弦。"
        ],
        "title": "南华洞",
        "id": "986c9686-b27c-4230-b319-265cd0a94e7b"
    },
    {
        "author": "孙抗",
        "paragraphs": [
            "险绝信天开，春萝荫古苔。",
            "不愁云影闭，先得日光来。",
            "片石充棋局，凉坡递酒杯。",
            "东风偏着意，草木烂成堆。"
        ],
        "title": "朝阳洞",
        "id": "1ce274f0-d12c-4964-82f3-6d985d260422"
    },
    {
        "author": "孙抗",
        "paragraphs": [
            "地应连海眼，终古蓄寒泉。",
            "四列青苍壁，双开菡萏莲。",
            "已嗟真赏去，犹讶昔香传。",
            "未媿东林下，霜葩社众贤。"
        ],
        "title": "嘉莲洞",
        "id": "158f51c5-2434-4664-ab1f-74461918a8a2"
    },
    {
        "author": "孙抗",
        "paragraphs": [
            "尘寰虽未远，颢气觉偏滋。",
            "日落鸟归去，秋高风劲时。",
            "吟余下天籁，坐久凛冰肌。",
            "信是栖幽境，凉蟾照履綦。"
        ],
        "title": "夕阳洞",
        "id": "49447564-f2b8-49e9-bda7-6daaa8c9ad3c"
    },
    {
        "author": "孙抗",
        "paragraphs": [
            "宽踰城阙峻瑶魁，万壑吟风四壁苔。",
            "不独云霞可招隠，溪流常送落花来。"
        ],
        "title": "栖霞洞",
        "id": "9e27d343-078b-489d-b2d1-5cd3e3df93a6"
    },
    {
        "author": "孙抗",
        "paragraphs": [
            "天下名山数南国，岘首首推襄汉域。",
            "前年假节使湖外，道出铜鞮一攀陟。",
            "檀溪西下烟雨繁，梦泽南回云雾织。",
            "绝壁颓岩画障开，阳林杂蘤天光逼。",
            "飘然不减京台乐，城阙弦歌野耕植。",
            "借问人心谁见思，云来远庇羊公德。",
            "乃知仁爱与山俱，奚用沈碑衒金刻。",
            "追询耆旧访祠宇，迟拜丹青纪聪直。",
            "佛蓝神馆鬰相望，独此寂寥遗肸饰。",
            "栾公燕国戚藩佐，朱邑桐乡啬夫职。",
            "居民立社中诏嘉，抚旧劝来区淑慝。",
            "指期还台首章奏，立使閟宫膋血食。",
            "半途得郡旋治中，回睇凤林空太息。",
            "仙郎作镇未朞月，起废补亡罄心力。",
            "凡予所欲尘黈聪，文符一一条其极。",
            "庚桑畏垒既禋荐，鲁国灵光亦颠踣。",
            "由晋至今更几秋，隼画干旟熊伏轼。",
            "但矜□□□形胜，谁祀贤人思物色。",
            "公当□□乃□□，只□徊翔预伦□。",
            "汉波平远山巍然，共仰羊王誉充□。"
        ],
        "title": "岘山",
        "id": "5a0f27eb-8db1-4ccb-89d7-79e6858f1559"
    },
    {
        "author": "赵諴",
        "paragraphs": [
            "龙卧山形滴翠微，翚飞阁势构空危。",
            "六鳌不是湖中蛰，一岛疑从海上移。",
            "屏障笺毫吟咏处，神仙罗绮燕游时。",
            "自惭为吏非香案，又蹑云梯从使麾。"
        ],
        "title": "和孔司封题蓬莱阁",
        "id": "65b541f9-3458-4452-a89e-ac7394a21880"
    },
    {
        "author": "赵諴",
        "paragraphs": [
            "竟夕雨声寒，黎明日气暄。",
            "峰峦添积润，溪涧涨新痕。",
            "钟鼓连三寺，杉松共一邨。",
            "不须游赏徧，丽句满清轩。"
        ],
        "title": "游云门寺",
        "id": "00f8e5d0-9ec2-4e12-a202-130cae54dc0f"
    },
    {
        "author": "赵諴",
        "paragraphs": [
            "世称幽景属金仙，若是精蓝岂妄传。",
            "涧涌双泉雷出地，山围四面管窥天。",
            "唐僧手泽神毫健，梁帝宸恩宝器妍。",
            "今日喜偿平昔志，更逢闽客此安禅。"
        ],
        "title": "游天衣寺",
        "id": "08db09b0-daa5-4fd7-bb5d-a58777fdcdfb"
    },
    {
        "author": "赵諴",
        "paragraphs": [
            "欲游城郭应难遍，每访湖山亦自劳。",
            "坐致眼前无限景，僧房寄处蕺峰高。"
        ],
        "title": "游戒珠寺",
        "id": "625a6dd1-609d-42e4-81de-4bebac1238df"
    },
    {
        "author": "盛奇",
        "paragraphs": [
            "别开洞壑翠微齐，萝薜云深路转迷。",
            "一榻繁阴炎扫午，六秋岩畔足幽栖。"
        ],
        "title": "毘蓝岩",
        "id": "d83feeb5-66a2-4ac2-8756-e7ca6c9cbd74"
    },
    {
        "author": "阮逸",
        "paragraphs": [
            "竹石寒相倚，云窗晓共开。",
            "闲身方外去，幽意静中来。",
            "坠响风随箨，移阴日上苔。",
            "迟留秋更夜，待月露盈杯。"
        ],
        "title": "和范公同章推官登承天寺竹阁",
        "id": "01a39193-386b-4e63-84e5-f497f04c6841"
    },
    {
        "author": "阮逸",
        "paragraphs": [
            "易立泰山石，难枯上林柳。"
        ],
        "tags": [
            "泰山"
        ],
        "title": "句",
        "id": "9c96121b-58f7-4a6b-9c8c-45b97773a314"
    },
    {
        "author": "阮逸",
        "paragraphs": [
            "诗题：题竹阁首句：僧阁倚寒竹。"
        ],
        "title": "存目",
        "id": "79b36b1d-d8ed-4781-b22e-e294cad3e054"
    },
    {
        "author": "丘浚",
        "paragraphs": [
            "殿宇时闻燕雀喧，虚庭尽日少人行。",
            "孤吟独坐情何限，时喜风传中鹄声。"
        ],
        "title": "寺中闻射因成",
        "id": "9b0765de-4b62-46d9-bfe7-00ff1d3cf629"
    },
    {
        "author": "丘浚",
        "paragraphs": [
            "何事化工情愈重，偏教此卉大妖妍。",
            "王孙欲种无余地，颜巷安贫欠买钱。",
            "晓槛竞开香世界，夜阑谁结醉因缘。",
            "须知村落桑耘处，田叟饥耕妇不眠。"
        ],
        "title": "仪真太守召看牡丹",
        "id": "305583cb-4b46-4461-a98e-c19ffbd3daab"
    },
    {
        "author": "丘浚",
        "paragraphs": [
            "碧睛蛮婢头蒙布，黑面胡儿耳带环。",
            "几处楼台皆枕水，四周城郭半围山。"
        ],
        "title": "赠五羊太守",
        "id": "3fd7c6a0-9c44-4768-ba46-51cb5f0c369c"
    },
    {
        "author": "丘浚",
        "paragraphs": [
            "鸣凤相邀览德辉，松萝从此与心违。",
            "孤峰万仞月正照，古屋数间人未归。",
            "欲助唐虞开有道，深惭巢许劝忘机。",
            "明朝又引轻帆去，紫朮年年空自肥。"
        ],
        "title": "秩满寄茅山道友",
        "id": "e58dd21d-da37-4d4d-86b2-d1c5a8b7287d"
    },
    {
        "author": "丘浚",
        "paragraphs": [
            "金商肃肃淬龙渊，白晓挥开东北天。",
            "天孙引下翡翠烟，层层堆列参井边。",
            "便于裸壤蟠危巅，城雉岧峣暗接连。",
            "地祇欲夸融结权，藓花斸破蛰虫迁。",
            "皮刳骨露判混元，一支一节相贯穿。",
            "洞庭波浪彻底干，驱来不用暴秦鞭。",
            "大者臲尯下腾骞，尊卑序立鸿雁联。",
            "欲觐曜宝礼法专，貘豹甝虎竞差肩。",
            "禀命踧蹜未敢前，精神张王腰挛拳。",
            "霸臣纳土穷海堧，怪状埋没几百年。",
            "中和有美既争先，磷磷丹漆排雕椽。",
            "太守择之继曩贤，念此嵌空清且坚。",
            "遽于峭绝创墀轩，名之以介非徒然。",
            "介是长男变初世，六二爻辞藴深秘。",
            "重门待暴乃其卦，未兆未萌堪畏避。",
            "公性中正仍尽瘁，悔吝何忧忧道义。",
            "道义兴行皇纲备，乃是择之之本志。",
            "平湖巨浸六幕宽，此时非独图宴憙。",
            "暑月芙蓉秋月涛，截断风光千百里。",
            "鹏云沆瀣南北透，离朱瞪目旷倾耳。",
            "料公岂恋苇苕地，才业施为自兹始。",
            "或借前筯或赤棰，式遏蛮戎顺文轨。",
            "炎上润下火兼水，无燥无烈无圮毁。",
            "张衡巧制尘灰累，八虬困睡金丸止。",
            "劝公速为苍生起，起辅垂裳圣天子。",
            "永永勋庸辉信史，此亭万古镇星纪。"
        ],
        "tags": [
            "洞庭湖"
        ],
        "title": "题圣果寺介亭诗",
        "id": "44cf9c7b-dd3c-489e-9f67-9a2f2ba6e3d8"
    },
    {
        "author": "丘浚",
        "paragraphs": [
            "南屏高瞰府城西，画舸千艘共醉迷。",
            "四柱台边烟是幕，百花桥畔葑连堤。",
            "龙檀咽路迎舆隼，绮绣登山污粉题。",
            "暮色沈沈郛郭闭，宝灯辉映梵天低。"
        ],
        "title": "咏钱塘",
        "id": "f93a7c77-b65a-4dc8-8fea-24f181230766"
    },
    {
        "author": "丘浚",
        "paragraphs": [
            "寻游心绪忍阑珊，高处重登始是观。",
            "晚吹划开三面碧，晨曦收住一天寒。",
            "南屏洞户萝阴合，东极鳌峰雪浪漫。",
            "远近声形穷不得，离朱师旷漫凭栏。"
        ],
        "tags": [
            "西湖"
        ],
        "title": "登西湖北楼  其一",
        "id": "89b38bf0-419f-4464-8226-08cd75546ca3"
    },
    {
        "author": "丘浚",
        "paragraphs": [
            "澄霁无涯混一区，似开尘网到华胥。",
            "图抨水墨烟昏处，国占清凉月上初。",
            "云梦泽宽城邑远，华严川好酒胥疏。",
            "祇期摆脱名缰了，来约真仙傍此居。"
        ],
        "tags": [
            "西湖"
        ],
        "title": "登西湖北楼  其二",
        "id": "8a277349-9249-4a65-8509-65b6b76813e5"
    },
    {
        "author": "丘浚",
        "paragraphs": [
            "春云片片揭新绵。"
        ],
        "title": "句  其一",
        "id": "0177fc70-62c4-400a-85c8-9d2e8bbe014d"
    },
    {
        "author": "丘浚",
        "paragraphs": [
            "丑却天下美人面，正得世间君子心。"
        ],
        "title": "句  其二",
        "id": "d56a59a8-68c6-494b-a143-645e46c10948"
    },
    {
        "author": "丘浚",
        "paragraphs": [
            "阶上腥臊堆蚬子，口中浓血吐槟榔。"
        ],
        "title": "句  其三",
        "id": "b04e0c6a-1452-469c-a8b4-88191c133ac1"
    },
    {
        "author": "丘浚",
        "paragraphs": [
            "风腥蛮市合，日上瘴云红。"
        ],
        "title": "句  其四",
        "id": "fb303165-2fee-402b-9b99-1ea74170ad0f"
    },
    {
        "author": "丘浚",
        "paragraphs": [
            "郭京杨式刘无忌，皆在东南卧白云。"
        ],
        "title": "句  其五",
        "id": "da56736f-83d9-4119-bcb6-f03057bd32c8"
    },
    {
        "author": "李之才",
        "paragraphs": [
            "去年三月洛城游，今日寻春到凤州。",
            "欲托双鱼附归信，嘉陵江水不东流。"
        ],
        "title": "行次凤州",
        "id": "cfbd8bf6-1133-4030-ac9f-9afc5e83bc21"
    },
    {
        "author": "李之才",
        "paragraphs": [
            "羡子幽栖地，空山十月天。",
            "清檐朝饭後，寒壁夜深禅。",
            "霜树留残果，冰崖断旧泉。",
            "刘雷好为社，邑客有谁贤。"
        ],
        "title": "奉答懃师山中见寄",
        "id": "a6a22113-d275-4df9-a1d4-146161eedb6a"
    },
    {
        "author": "孙甫",
        "paragraphs": [
            "外台富园池，兹焉甲西南。",
            "异花间棠梅，良木森楩楠。",
            "飘飘壶中仙，亹亹物外谈。",
            "联毫赋诗题，刻石留翠龛。"
        ],
        "title": "和运司园亭 西园",
        "id": "5de95e90-1d0c-41d3-94a1-ab6ecee94f41"
    },
    {
        "author": "孙甫",
        "paragraphs": [
            "华堂殿方池，雅名题玉溪。",
            "南荣翠樾阴，北望花岛低。",
            "时闻细泉鸣，间或幽鸟啼。",
            "深宜世外人，冥坐窥天倪。"
        ],
        "title": "和运司园亭 玉溪堂",
        "id": "24e389f6-4ff9-47c3-b9b1-ac73861f9aa8"
    },
    {
        "author": "孙甫",
        "paragraphs": [
            "金谷计浩穰，山水志契阔。",
            "晴空倚危楼，快对西山雪。",
            "胸中浩气充，物外嚣尘绝。",
            "无事坐清吟，远岫窗中列。"
        ],
        "title": "和运司园亭 雪峰楼",
        "id": "12430721-4f41-465c-b4cf-89a1ade02b7d"
    },
    {
        "author": "孙甫",
        "paragraphs": [
            "高轩瞰方池，澄波隔琐窗。",
            "中岛植奇花，鲜逾濯锦江。",
            "水府集羣仙，红云罩翠幢。",
            "画图入禁庭，荣耀知无双。"
        ],
        "title": "和运司园亭 海棠轩",
        "id": "7b204449-3ee5-4227-9be3-7b146c430684"
    },
    {
        "author": "孙甫",
        "paragraphs": [
            "俗流嗜喧卑，世才务高洁。",
            "筑台仅踰寻，清夜延明月。",
            "四垂天幕低，千里蟾光发。",
            "美人□□才，裁赋何清绝。"
        ],
        "title": "和运司园亭 月台",
        "id": "0f89a6a8-44b4-4e87-bdea-394a6a2857c4"
    },
    {
        "author": "孙甫",
        "paragraphs": [
            "森森栋梁材，骈空翥鸾凤。",
            "危亭构其间，曾不碍梁栋。",
            "檐阴织翠纹，砌溜谐清弄。",
            "摊饭宜昼眠，一枕华胥梦。"
        ],
        "title": "和运司园亭 翠锦亭",
        "id": "210da96a-8b49-42bf-9303-ac50fa51dad4"
    },
    {
        "author": "孙甫",
        "paragraphs": [
            "回环引细泉，泉声漱檐底。",
            "美哉知者心，清通乐流水。",
            "琤琮戛鸣球，淅沥泛绿绮。",
            "尘虑无由得，何须洗双耳。"
        ],
        "title": "和运司园亭 潺玉亭",
        "id": "5ca340eb-4646-4885-b875-ca26e2f5425d"
    },
    {
        "author": "孙甫",
        "paragraphs": [
            "结茅作禅庵，不卑亦不广。",
            "地占官府雄，盘基才袤丈。",
            "几席供燕闲，松筠助萧爽。",
            "座有逍遥公，虚中息尘想。"
        ],
        "title": "和运司园亭 茅庵",
        "id": "5d88227d-d64e-4d0d-b783-8eb27b496c81"
    },
    {
        "author": "孙甫",
        "paragraphs": [
            "小阁联雪峰，凭栏憙幽玩。",
            "红接海棠洲，绿对篔筜岸。",
            "有时开罇罍，波影侵几案。",
            "何须架长虹，然後冲霄汉。"
        ],
        "title": "和运司园亭 水阁",
        "id": "ca7cb246-e0d8-4612-9011-86397c25df5f"
    },
    {
        "author": "孙甫",
        "paragraphs": [
            "萧森玉溪南，小亭屹相向。",
            "使华双轺车，禅境二方丈。",
            "固将物理齐，室隘志自广。",
            "松竹周四檐，足以备幽赏。"
        ],
        "title": "和运司园亭 小亭",
        "id": "986c6f90-7b88-43fb-9646-d313ca8b845d"
    },
    {
        "author": "孙甫",
        "paragraphs": [
            "衰病自怜无酒趣，尘容犹頼有诗情。"
        ],
        "title": "句",
        "id": "9cf8431c-60f5-4bae-bf06-580e746f91ef"
    },
    {
        "author": "宋祁",
        "paragraphs": [
            "孰顺其祀，明明天子。",
            "天子谦让，诏羣臣其议。",
            "惟章献、章懿，遂祔先帝。",
            "宜索而典，而古而今。",
            "顺考攸宜，慰我孝心。",
            "羣臣稽首，不远厥成。",
            "伊先猷是程，伊大孝是经。",
            "匪祥符孰从，则莫我京。",
            "三代庙寝，止一帝后。",
            "汉制已迁，儒臣罔究。",
            "礼缺不称，因朴趋陋。",
            "亲靡祔尊，神挈斯佑。",
            "帝曰俞哉，予奉二慈。",
            "匪曰无典，实成训是依。",
            "促灼尔龟，爰蕝尔仪。",
            "琢金追玉，昭款信辞。",
            "不敢先後，惟以顺跻。",
            "孟冬十月，大飨其时。",
            "朕不惮勤，于庭遣之。",
            "吉日辛酉，帝自文德。",
            "至于大庆，奉宝授册。",
            "永怀劬劳，孝贯天极。",
            "虞宾在位，百官承式。",
            "显显太岁，惟册宝是将。",
            "和鸾有容，龙旗孔扬。",
            "既至于庙，是承是告。",
            "奉迁后主，合侑文考。",
            "有主则止，有匹得行。",
            "遂旅豆笾，以及芼牲。",
            "明水太羹，有飶有澄。",
            "鼓钟钦钦，鼓瑟鼓琴。",
            "考悦妣安，蠲我德音。",
            "德音惟何，帝受纯嘏。",
            "不专斯飨，用赦天下。",
            "开释罪辜，赐逮九军。",
            "一人作孝，庶邦蒙仁。",
            "礼非天作，托始于圣。",
            "圣克正始，万世攸定。",
            "作述交善，神人胥庆。",
            "天谓皇帝，既付所覆。",
            "帝克孝治，奉亲以侑。",
            "其收丕祺，蕃衍後昆。",
            "万有亿年，继继存存。"
        ],
        "title": "顺祀诗",
        "id": "72374072-630a-46be-8685-897bc9fc99e7"
    },
    {
        "author": "宋祁",
        "paragraphs": [
            "彼岳惟崧，天作其神。",
            "嗣生我公，我公斤斤。",
            "嘉猷矢陈，柄国之均。",
            "帝亲命之，纂成前人。",
            "不显其道，惟申是保。"
        ],
        "title": "上许州吕相公嗣崧许康诗二首 嗣崧诗 其一",
        "id": "e34c147f-3ccd-4484-8494-30b9cfb85471"
    },
    {
        "author": "宋祁",
        "paragraphs": [
            "公迈厥德，祗祗翼翼。",
            "柔嘉而直，模我彝伦。",
            "揉我方国，施于夷貊。",
            "百度是毗，庶绩允熙。",
            "罔敢不恪，惟公是若。"
        ],
        "title": "上许州吕相公嗣崧许康诗二首 嗣崧诗 其二",
        "id": "74ab31f8-dd45-4246-ac10-9741ae252179"
    },
    {
        "author": "宋祁",
        "paragraphs": [
            "帝诏执事，彻申土疆，衍沃腴良。",
            "赋舆溱溱，莫乐于申。",
            "昔在四岳，佑尧象禹，为国心膂。",
            "受民作邦，于今以光。"
        ],
        "title": "上许州吕相公嗣崧许康诗二首 嗣崧诗 其三",
        "id": "de8547f6-9022-4302-83dd-a71ce804a122"
    },
    {
        "author": "宋祁",
        "paragraphs": [
            "帝告于公，绍胥尔宇。",
            "宪是文武，如申如甫，为周之辅。",
            "诞锡尔祉，惟申甫是似。",
            "乘车错衡，淑施英英，式遄其荣。"
        ],
        "title": "上许州吕相公嗣崧许康诗二首 嗣崧诗 其四",
        "id": "301813f9-3063-450e-81a4-221cfc7321a8"
    },
    {
        "author": "宋祁",
        "paragraphs": [
            "公拜稽首，敢扬王休。",
            "祈天之久，为天子万寿。",
            "彼岳盘盘，松柏丸丸，公福禄实蕃。",
            "有崇而冈，有大而陵，公寿考是承。"
        ],
        "title": "上许州吕相公嗣崧许康诗二首 嗣崧诗 其五",
        "id": "ed117120-50ab-4dd7-b2ba-824fbb374de2"
    },
    {
        "author": "宋祁",
        "paragraphs": [
            "许丽而康，岳孙奠之。",
            "曰公之屏，实维似之。",
            "公徒增增，朱綅绿縢。",
            "不戁不惊，钩膺镂锡。",
            "称娖颜行，哕焉绥章。",
            "总我列侯，式时南疆。"
        ],
        "title": "上许州吕相公嗣崧许康诗二首 许康诗 其一",
        "id": "bc7ea29e-3811-4c4b-8682-068703b1f116"
    },
    {
        "author": "宋祁",
        "paragraphs": [
            "公之相攸，孔乐于许。",
            "其原膴膴，其川吁吁。",
            "有芃禾麻，有京稷黍。",
            "薮焉麋麕，渚焉鲂鱮。",
            "有李有桃，有柘有檀。",
            "树我之园，令居则安。"
        ],
        "title": "上许州吕相公嗣崧许康诗二首 许康诗 其二",
        "id": "98210ce1-e8f3-4b97-b218-05a91e2d05f8"
    },
    {
        "author": "宋祁",
        "paragraphs": [
            "公视于庭，师兵翼翼，孔武有力。",
            "公适于府，陪卿髦士，罔不就绪。",
            "公宴于堂，嘉宾我从。",
            "琴瑟鼓钟，或揳或摐。",
            "静好铿锵，万舞有容。"
        ],
        "title": "上许州吕相公嗣崧许康诗二首 许康诗 其三",
        "id": "4061235d-983c-4d26-b585-5d8d39f08b22"
    },
    {
        "author": "宋祁",
        "paragraphs": [
            "左拂其殽，炰鳖燔羔，给鲜于庖。",
            "右烹其蔌，笋菭蒲葅，柔嘉惟馥。",
            "旨酒且多，其饮温克。",
            "摄尔攸仪，侑公宴嬉。",
            "俾胖而乐，俾艾而耆。"
        ],
        "title": "上许州吕相公嗣崧许康诗二首 许康诗 其四",
        "id": "e4160126-f894-4b2d-a9cb-dda49544c443"
    },
    {
        "author": "宋祁",
        "paragraphs": [
            "明明天子，股肱一体。",
            "于蕃于宣，邦人咸喜。",
            "主芣之山，浚{氵冀}之渠。",
            "弗童而材，弗竭而渔。",
            "皇惠斯人，俾公焉依。",
            "公报其成，帝曰还归。"
        ],
        "title": "上许州吕相公嗣崧许康诗二首 许康诗 其五",
        "id": "3ff05311-720c-468b-a167-dbd621f0fae9"
    },
    {
        "author": "宋祁",
        "paragraphs": [
            "省舍诸吏休，前轩成独步。",
            "月色凈牟首，星痕隠温树。",
            "稍听班马鸣，犹见昏鸦度。",
            "索居易兴感，幽抱邈谁晤。",
            "自问游落姿，胡撄文墨务。",
            "企欢无剩娱，即事有盈虑。",
            "远寄江海心，冷风傥能御。"
        ],
        "title": "夜直省舍",
        "id": "1f1a4751-d231-4d6c-80b5-38fbf98ebc7e"
    },
    {
        "author": "宋祁",
        "paragraphs": [
            "日稷城阴生，尘露稍云歇。",
            "密树抱烟沈，高禽映天没。",
            "外物既不扰，清机亦徐发。",
            "何意羲皇风，吹我襟袖末。",
            "少驻北堂陲，娟娟待明月。"
        ],
        "title": "省舍晚景",
        "id": "889c8e5a-13df-481b-ac69-8366bd37ffa0"
    },
    {
        "author": "宋祁",
        "paragraphs": [
            "昔承上庠乏，莳竹北堂轩。",
            "饬吏勤浸灌，冉冉荣孤根。",
            "日晏到官下，对赏忘尘喧。",
            "海月影宵戺，天风籁晨颠。",
            "去年主人斥，负谤为淮藩。",
            "後来异好尚，欲诿不敢宣。",
            "何幸觏时哲，乃加封殖恩。",
            "千里走书驿，语竹遥相存。",
            "不才好冷局，异日期归旋。",
            "千万屏剪伐，勿令孤愿言。"
        ],
        "title": "正言田学士况书言上庠祭酒厅北轩予所种竹滋茂",
        "id": "878c8d6f-066f-4bc8-9c30-00f23a42503e"
    },
    {
        "author": "宋祁",
        "paragraphs": [
            "盛夏挟骄阳，于以构炎熯。",
            "歊尘坌天盖，烈御煽云汉。",
            "稻颖茁然秀，涸流不胜灌。",
            "田畯恤岁功，释耒共愁叹。",
            "太守忝农使，闭阁重惭惋。",
            "曾是谬政纲，曾是滥囚犴。",
            "一食三失匕，冀亦思过半。",
            "驰祝诉羣望，愿以身塞谴。",
            "先帝隠民癠，致和格灵变。",
            "图龙着绘法，令甲布州县。",
            "愚计不知出，奉行安敢慢。",
            "外日筑层坛，丙夜封舒雁。",
            "奉匜再三跪，信辞靡虚荐。",
            "幸勿为龙羞，敢不报神眷。",
            "翼日耿弗寐，徂野视宵奠。",
            "幽血粲静蠲，执事便传赞。",
            "薄诚蒙昭享，距跃私自忭。",
            "回车未及税，云油默焉徧。",
            "穷海遂涔涔，笼山兹漫漫。",
            "旱麓众卉苏，焦原暍氛散。",
            "寸苗蔚如揠，新波鳞欲涣。",
            "何意一溉窘，有望千箱衍。",
            "揆予乏嘉绩，圣诏仰成宪。",
            "恤祀神罔恫，昏作人胥劝。",
            "抒藻拙言词，窃用慰羣掾。"
        ],
        "title": "仲夏愆雨穉苗告悴辄按先帝诏书绘龙请雨兼祷霍山淮渎二祠戊寅蒇祀己卯获雨谨成喜雨诗呈官属",
        "id": "a4897636-824c-4290-928a-3659034f530d"
    },
    {
        "author": "宋祁",
        "paragraphs": [
            "仲春告言归，道次古长葛。",
            "水穷既舍舟，仆具始脂辖。",
            "南登高原望，天宇莽庨豁。",
            "溱{氵冀}澹无波，芣騩森相轧。",
            "春鸠日夜鸣，阳膏浅深达。",
            "田畯挈壶浆，稚子勤襫袯。",
            "驱牛洒先稑，趣车载输秸。",
            "郊柘色欣欣，梢沟流活活。",
            "县官恩泽美，农节未尝夺。",
            "贤牧谨诏书，民隠罔遗察。",
            "射蠲赘聚劳，赋检诛求猾。",
            "我亦占一廛，闻兹慰饥渴。",
            "矢诗虽不多，要附许风末。"
        ],
        "title": "长葛道中作寄侍读梅给事",
        "id": "c6a957f7-35d6-4bb0-a6e2-644ea93d9179"
    },
    {
        "author": "宋祁",
        "paragraphs": [
            "解龟淮阳区，浮鹢暮春月。",
            "州民拥前道，重为使君别。",
            "尊酒却略跪，丝管参差发。",
            "共谓君此行，宠命焕朝节。",
            "进伏丹泥戺，勉之奋芳烈。",
            "使君惭且嗟，处躬素衷拙。",
            "虽尔荷赐环，安敢冀荣辙。",
            "顿首谢上毕，行当避时杰。",
            "愿移邦人爱，孤根保勿伐。"
        ],
        "title": "去郡作",
        "id": "d92f1c78-6c6f-4d46-99b6-db9113de4a5e"
    },
    {
        "author": "宋祁",
        "paragraphs": [
            "东谯已自高，复此构层宇。",
            "谁谓淮南远，风物美无度。",
            "飞岑纳昼碧，流月遗宵素。",
            "揆予乏仙气，楼居庶可慕。"
        ],
        "title": "寿州十咏 熙熙阁",
        "id": "f7ff4a19-1621-4072-b47c-c2a9783d19c3"
    },
    {
        "author": "宋祁",
        "paragraphs": [
            "堂皇敞而华，檐牙照池水。",
            "钿叶矗新团，玉莩粲繁蘤。",
            "游鳞竟泼泼，幽石仍齿齿。",
            "寄言采秋芳，何必涉江涘。"
        ],
        "title": "寿州十咏 白莲堂",
        "id": "1777a952-0eef-439f-8aab-e3b24c924935"
    },
    {
        "author": "宋祁",
        "paragraphs": [
            "涉园憇何处，道左荫华榱。",
            "幽寻乏朋往，胜晤徒自知。",
            "文禽弄不歇，惠风至无期。",
            "含情重徙倚，物色到霞霏。"
        ],
        "title": "寿州十咏 春晖亭",
        "id": "a2bddf77-42d3-4e82-8398-26c2491c1287"
    },
    {
        "author": "宋祁",
        "paragraphs": [
            "使君班春还，于焉衎吾属。",
            "四阿住翚棘，聊以便凉燠。",
            "栋表飞云逝，题端邀月宿。",
            "无德与斯人，式宴良自恧。"
        ],
        "title": "寿州十咏 式燕亭",
        "id": "f47d56e2-93a6-42d4-a2a1-45f52ccb1947"
    },
    {
        "author": "宋祁",
        "paragraphs": [
            "兰菊被秋坂，危宇冠层巅。",
            "杂树自隠日，修条争刺天。",
            "石斜苔附秀，樛穷蔓倒悬。",
            "撷英欲谁遗，伫立徒娟娟。"
        ],
        "title": "寿州十咏 秋香亭",
        "id": "5c351ea2-a35a-4e53-9135-631e3493faa8"
    },
    {
        "author": "宋祁",
        "paragraphs": [
            "昔人有机心，鸥鸟舞不下。",
            "太守心异昔，寒灰与时化。",
            "尔既不我猜，余亦无尔诈。",
            "随波以全躯，于兹伴多暇。"
        ],
        "title": "寿州十咏 狎鸥亭",
        "id": "69aa8486-1e90-4049-aad4-5a71bb939d9a"
    },
    {
        "author": "宋祁",
        "paragraphs": [
            "肇允缔层宇，岧岧少城隈。",
            "凭轩肄师孑，中坐合宾罍。",
            "白日披霞上，苍山障雾回。",
            "眷言西北道，吾师安在哉。"
        ],
        "title": "寿州十咏 齐云亭",
        "id": "2a89b49f-187b-4c89-a498-e7301523def0"
    },
    {
        "author": "宋祁",
        "paragraphs": [
            "尝闻淮南王，鸡犬从此去。",
            "至今山头石，马迹尚有处。",
            "使臣辞从官，终日绝尘虑。",
            "望望云汉间，想见宾天驭。"
        ],
        "title": "寿州十咏 望仙亭",
        "id": "2bcadff9-0479-43ef-838a-401912e5475e"
    },
    {
        "author": "宋祁",
        "paragraphs": [
            "烟筱环曲堤，飞轩俯幽渚。",
            "水容静可鉴，倒见城头树。",
            "青蒲矗尔秀，白鸟瞥然去。",
            "胜晤与时新，遂歌奚能叙。"
        ],
        "title": "寿州十咏 清涟亭",
        "id": "0d96306d-5354-44bd-bd49-33f54bbf5c9e"
    },
    {
        "author": "宋祁",
        "paragraphs": [
            "童童挺十寻，一盖摩空绿。",
            "斜月碍枝回，凉烟附叶宿。",
            "拙斧无妄加，要经匠者目。"
        ],
        "title": "草木杂咏五首 楠",
        "id": "193d7a95-7b3f-4d61-abe4-4b65a0195127"
    },
    {
        "author": "宋祁",
        "paragraphs": [
            "虺蔓相结蟠，虬梢互回屈。",
            "纷若未契绳，繁如已纶綍。",
            "峭格外团阴，尤堪庇炎日。"
        ],
        "title": "草木杂咏五首 藤",
        "id": "30343b1f-172c-44d9-9fc2-5162e19ccb20"
    },
    {
        "author": "宋祁",
        "paragraphs": [
            "绀实纷累累，柔柯缓若若。",
            "叶以代新陈，花仍开续落。",
            "味虽不常御，香能破酲恶。"
        ],
        "title": "草木杂咏五首 橼",
        "id": "1ab876f6-d99e-47f1-ac74-b6832408306d"
    },
    {
        "author": "宋祁",
        "paragraphs": [
            "哆炽风叶张，囷皴雨皮厚。",
            "丛橑列盖端，攒旄注旗首。",
            "物以希见珍，材缘怪志丑。"
        ],
        "title": "草木杂咏五首 海椶",
        "id": "d83b399d-6149-479b-b726-8ea46063baea"
    },
    {
        "author": "宋祁",
        "paragraphs": [
            "有果产西裔，作花凌蚤寒。",
            "树繁碧玉叶，柯叠黄金丸。",
            "上都不可寄，咀味独长叹。"
        ],
        "title": "草木杂咏五首 枇杷",
        "id": "d615bd40-3841-46f8-8211-16e871b3ba32"
    },
    {
        "author": "宋祁",
        "paragraphs": [
            "塞垣八月暮，百卉已凄然。",
            "沙惊瓯脱路，雾暗单于天。",
            "卫霍始开府，辛赵数屯边。",
            "鏖霜奔金戟，攒月驶飞鋋。",
            "雕弧六钧劲，犀札七重穿。",
            "一战薄澣海，再讨穷祁连。",
            "露布报天子，称觞寿万年。"
        ],
        "title": "塞垣",
        "id": "18859d94-b54b-441c-811d-a8e2d9d5833e"
    },
    {
        "author": "宋祁",
        "paragraphs": [
            "茂气遍春逵，结客并游轸。",
            "胜践属园墟，欢言驻驺引。",
            "局情适野豁，远目向天尽。",
            "林馥树纔花，町疏篁未笋。",
            "饮来无留釂，嘲往有余冁。",
            "耳热谢时人，戚戚良可悯。"
        ],
        "title": "春集东园诗赋得笋字",
        "id": "73565b67-bf91-4798-92bc-73f200c80967"
    },
    {
        "author": "宋祁",
        "paragraphs": [
            "一不堪，性嗜日高寝。",
            "叠鼓震余梦，星毛欹倦枕。",
            "冠剑朝已盈，当关视门闯。"
        ],
        "title": "七不堪诗七首  其一",
        "id": "db3c0e69-54e3-45b5-95c5-b1f57b9b498f"
    },
    {
        "author": "宋祁",
        "paragraphs": [
            "二不堪，草野乐垂钓。",
            "泼泼锦鳞游，泼泼翠竿掉。",
            "夕负槁桐还，行吟面烟徼。"
        ],
        "title": "七不堪诗七首  其二",
        "id": "5156d174-6472-4ad8-afd3-4a53f6fc7da6"
    },
    {
        "author": "宋祁",
        "paragraphs": [
            "三不堪，坐痹不得摇。",
            "汤沐乏熏濯，虮虱喜爬搔。",
            "俯惕板在手，回惭绶结腰。"
        ],
        "title": "七不堪诗七首  其三",
        "id": "73d22a15-1371-481f-ba65-98a6372e7f52"
    },
    {
        "author": "宋祁",
        "paragraphs": [
            "四不堪，不喜谢书疏。",
            "正无刀笔能，拙作餐饭句。",
            "自勉信非长，愆酬亦逢怒。"
        ],
        "title": "七不堪诗七首  其四",
        "id": "da7ffcef-2546-445c-8730-fcab4c21b775"
    },
    {
        "author": "宋祁",
        "paragraphs": [
            "五不堪，未始临丧吊。",
            "倍重秦失号，礼讥老聋笑。",
            "勉顺当世情，为哀损真妙。"
        ],
        "title": "七不堪诗七首  其五",
        "id": "36092d4f-4e01-4022-8ce5-2b2060943687"
    },
    {
        "author": "宋祁",
        "paragraphs": [
            "六不堪，不乐俗人共。",
            "聒聒沸蝈集，纷纷臭孥众。",
            "怒迁多市色，礼烦方聚讼。"
        ],
        "title": "七不堪诗七首  其六",
        "id": "8e4684b3-54ca-4bfc-b166-57cbbb0baf49"
    },
    {
        "author": "宋祁",
        "paragraphs": [
            "七不堪，束绅对文案。",
            "吏若鳬鸭趋，文惊朱墨抏。",
            "自襮安所能，深心托萧散。"
        ],
        "title": "七不堪诗七首  其七",
        "id": "938b124f-ed02-4533-ae8d-836e81e61fa9"
    },
    {
        "author": "宋祁",
        "paragraphs": [
            "望郎东南秀，奯然悟真理。",
            "身虽宰官身，子即诸佛子。",
            "画诺阁铃下，尘虑未尝滓。",
            "成金不复矿，见月讵存指。",
            "东道整朝珂，西亭掺离襼。",
            "无用乐山林，山林即朝市。"
        ],
        "title": "库部闵员外还都",
        "id": "02491b4f-dc54-4d3a-b3cb-edd9b18c87a9"
    },
    {
        "author": "宋祁",
        "paragraphs": [
            "剉蘗染新蘤，插钿成密房。",
            "仙人文玉字，宫女道家妆。",
            "闻说蕊间露，能令肌骨香。"
        ],
        "title": "葵",
        "id": "1c2a6ea6-aadc-446e-aca7-1778a5567644"
    },
    {
        "author": "宋祁",
        "paragraphs": [
            "子牟怀魏阙，陈咸思帝城。",
            "他乡岂不美，吾土乐所生。",
            "况复抚凋节，凭高怀上京。",
            "山川不可见，葱鬰凝神县。",
            "紫气抱关回，玉斗侵城转。",
            "负羽长杨猎，撞钟平乐宴。",
            "高冠照华蝉，英俊皆比肩。",
            "朝奏主父牍，夜召贾生贤。",
            "五侯交荐币，诸公亟为言。",
            "我生流离极，十年悲去国。",
            "叶愿洛阳飞，鱼宁武昌食。",
            "当弃关下符，一对危言策。"
        ],
        "title": "和登山城望京邑",
        "id": "4761b3d4-a393-408d-8fb1-999abfdb9193"
    },
    {
        "author": "宋祁",
        "paragraphs": [
            "之子被尉荐，走马赴关西。",
            "西人待贤相，抚育庶有宜。",
            "羌膻污右鄙，秦陇含创痍。",
            "健将贪屯聚，砦栅犹鳞差。",
            "四年结不解，粮饷先自疲。",
            "兵分势已弱，贼入纵横驰。",
            "营阵讫不立，安得张吾师。",
            "比来守御计，尚复纷相訾。",
            "子今位苦下，何由能奋奇。",
            "悉力字羸瘼，姑守簿书期。"
        ],
        "title": "送平陆知县尹象先",
        "id": "b962c251-02ac-47b2-b2f7-ec8073af448b"
    },
    {
        "author": "宋祁",
        "paragraphs": [
            "惊风吹客梦，西落剑南天。",
            "自问何为尔，官牒见婴缠。",
            "遽传非久舍，黎明徒御喧。",
            "俯轮千仞底，仰辔百寻巅。",
            "凭高一以眺，野气正苍然。",
            "崖奔仆僵树，湍躁啼荒泉。",
            "羁禽易去木，奔麕不择阡。",
            "抚物重增叹，去邦邈以绵。",
            "何为久行役，坐使欢心捐。"
        ],
        "title": "次陕郊",
        "id": "f1b380d3-55d0-494b-9459-b9f2d12c6b4e"
    },
    {
        "author": "宋祁",
        "paragraphs": [
            "使者舣行舟，是行及凄序。",
            "祖帐俯平沙，从骑罗前渚。",
            "一进酒惟醴，再进鲂及鱮。",
            "远客已少悰，况将暌宴语。",
            "劲风自薄林，寒流稍分浦。",
            "讼矢久已闲，农坻矧就绪。",
            "岁晏亟言旋，无为负延伫。"
        ],
        "title": "提刑使者还嘉州",
        "id": "14a05e3f-6a03-4295-bcb3-3c95fd0ca3b4"
    },
    {
        "author": "宋祁",
        "paragraphs": [
            "案部聊北征，肃舲复东下。",
            "江溜澹泱泱，樯乌纷雅雅。",
            "离醑不余杯，征棹亟沿洄。",
            "远岫随时见，幽花无候开。",
            "清氛霁平陆，林艿信重复。",
            "僰路缭山颜，駹田耨岩腹。",
            "属此屡丰期，仍当省敛时。",
            "击壤系途乐，余粮寻亩栖。",
            "嘉阳信嘉处，时与赏心遇。",
            "霁树抱空轮，寒涛下翔鹭。",
            "还辕眷仲秋，秋序日方遒。",
            "归诺果无负，迟子临江楼。"
        ],
        "title": "提刑劝农使者还嘉州",
        "id": "53ee7f15-f62e-4d99-815d-1e7f2077dc1b"
    },
    {
        "author": "宋祁",
        "paragraphs": [
            "有客款我庐，念我衰暮齿。",
            "自言上真书，有药名不死。",
            "黄金乃能化，白发安足治。",
            "谓我刀圭余，已足度年纪。",
            "驱还扶桑面，黄昏付蒙泛。",
            "主人诡谢客，吾生本尘滓。",
            "少来诵诗书，不识怪神理。",
            "惊闻河汉言，浩然弗知涘。",
            "今也病未能，异日从吾子。"
        ],
        "title": "杂咏三首  其一",
        "id": "e07d03c1-ef71-49d1-ac8f-743be9399795"
    },
    {
        "author": "宋祁",
        "paragraphs": [
            "金炉焚蕙荃，香播蕙已灰。",
            "郁馥诚可贵，无乃为蕙灾。",
            "上瓦编翠烟，下础挺沈质。",
            "所用不必同，相济成宫室。"
        ],
        "title": "杂咏三首  其二",
        "id": "9003aefd-89a0-4c97-8a93-7fcd1506c8f7"
    },
    {
        "author": "宋祁",
        "paragraphs": [
            "乐羊振归旅，光艳充国都。",
            "矜心激盛气，奋若长虹舒。",
            "君王劳军罢，为出一箧书。",
            "避席再拜跪，功非臣所图。",
            "不待一盈箧，寸书已有余。",
            "成功在主君，斯语不可诬。"
        ],
        "title": "杂咏三首  其三",
        "id": "7e0b6d46-0598-4be2-8739-772ff4b65eb7"
    },
    {
        "author": "宋祁",
        "paragraphs": [
            "瑶楮镂空蒙，冰纨卷重叠。",
            "寒光欲冲斗，回秀难藏叶。",
            "谁碎辟邪香，氤氲飞作蝶。"
        ],
        "title": "玉玫瑰",
        "id": "d7cbfabb-3cef-4a2a-8042-d67ce7574e73"
    },
    {
        "author": "宋祁",
        "paragraphs": [
            "衣冠昔奔波，晋社亦中徙。",
            "水府拥宫阙，六姓传剑玺。",
            "名卿入理窟，黔首多兵死。",
            "真人刬墉障，六合如平砥。",
            "三山屹不化，城郭无形似。",
            "冥冥桑麻村，残锋出耘耔。",
            "前朝绝遗老，故事稽野史。",
            "我顷为中山，蠲租案田水。",
            "刳木枕波涛，礲刀伐荆杞。",
            "丛祠及荒垄，幽处无不履。",
            "车停客登席，酒尽诗在纸。",
            "游深造遐邃，语苦出奇诡。",
            "投囊凡几时，蓬尘失料理。",
            "刘侯见之笑，谓此那可毁。",
            "濡毫请挥洒，买石亲镌纪。",
            "嗟予政理疏，无德行嵔垒。",
            "编民愿尸祝，有愧庚桑子。",
            "惟兹楚客谣，可以传下里。",
            "何时见椎击，断仆清江尾。"
        ],
        "title": "刘伯诚见惠仆所作中山杂咏石刻",
        "id": "5fddce41-c91d-42d7-8797-9970197bf4d0"
    },
    {
        "author": "宋祁",
        "paragraphs": [
            "仆本草茅人，守植自有素。",
            "偶与力运偕，牵丝及荣路。",
            "矢将保独行，安敢邀诡遇。",
            "朝跻绿雾阁，夕舍金马署。",
            "鷃志屈鸿翼，珉质谢瑶圃。",
            "内省实空虚，焉得久留处。",
            "悟非不必老，斑领况云屡。",
            "竟获一麾来，果此避贤趣。",
            "载以朱轓车，佩以银符兔。",
            "君宠寄华冕，癯丑不成恶。",
            "淮郡梁楚交，刀笔纷民务。",
            "粗欲逃官责，何暇收民誉。",
            "平生觏宗工，亟为拯沦误。",
            "惭负知己言，遂贻越乡虑。",
            "何图霄与泥，肯问簪与屦。",
            "辛勤风波事，尺牍奚能诉。",
            "代马愁南嘶，鹧鸪憎北翥。",
            "所恋明主恩，未理归田驭。"
        ],
        "title": "写怀寄献枢密太尉",
        "id": "52ab7712-43be-4c74-8413-1c92c59a27d2"
    },
    {
        "author": "宋祁",
        "paragraphs": [
            "唐昌观中树，曾降九天人。",
            "銮驾久何许，雪英如旧春。",
            "岂无遗佩者，来效捧心颦。"
        ],
        "title": "琼花",
        "id": "364260e0-1d8d-4eeb-a9ac-5145d00a8815"
    },
    {
        "author": "宋祁",
        "paragraphs": [
            "仆本寒乡士，始愿托田陇。",
            "偶与亨会并，遂窃空名宠。",
            "黉胄信清闲，文书无倥偬。",
            "牵丝玷外举，挟册陪春诵。",
            "缥帙芸叶香，清池璧流壅。",
            "虽均五能知，犹冀三陌踊。",
            "有志慕孤直，多言畏奇中。",
            "往往犯怒狙，时时遭吓凤。",
            "胁肩方病畦，洗足几成湩。",
            "言充卫士爨，赋盖吴人瓮。",
            "但望不汝瑕，安能贾予勇。",
            "丛云属帝辰，烝油乐贤共。",
            "前追三代风，旁鼓天下动。",
            "方正召华郄，贤良命晁董。",
            "务擢平津对，无罪贾生恸。",
            "裒然羣儁来，灿若春葩纵。",
            "咨予苦涩讷，望风犹阴拱。",
            "愁多目似蒿，疾久带移孔。",
            "直虑醒而狂，遂同微且尰。",
            "三千御上方，八九吞云梦。",
            "订正清庙诗，白罢旅獒贡。",
            "夫宁本无志，良忧拙于用。",
            "击辕固歌鄙，殙金诚外重。",
            "中夕抚躬叹，明恩愧孤奉。",
            "况复年苒苒，坐惊头种种。",
            "闲居昔有潘，广宅今非仲。",
            "尘容化衣襘，雨气昏刀䩬。",
            "所頼庇明哲，盱衡顾闲冗。",
            "每辨骥垂耳，力排儒发冢。",
            "不尔谢病归，鉏钓事江葑。"
        ],
        "title": "抒怀上孙侍讲学士",
        "id": "3582d338-6119-4338-ba06-930fead8aa5c"
    },
    {
        "author": "宋祁",
        "paragraphs": [
            "溪上玩秋水，使人意自清。",
            "烈烈回飙余，鳞鳞夕浪生。",
            "有鱼可垂饵，有蒲可芼羹。",
            "况值新酒熟，鲑菜辛咸并。",
            "兴来命一樽，樽至壶自倾。",
            "便值人间虑，浩然沧海情。"
        ],
        "title": "溪上",
        "id": "35bcd15c-a2f5-4ab1-98e7-b5c3aec808a7"
    },
    {
        "author": "宋祁",
        "paragraphs": [
            "秋日苦凄凄，味若虀臼辛。",
            "如何多感地，更送将归人。",
            "高盖浮清旭，长缨缚素尘。",
            "惨色动车仆，离言发坐宾。",
            "霜珂响征马，星脂滑行轮。",
            "契阔何所道，良饭自宠珍。"
        ],
        "title": "送行",
        "id": "90059fde-70ab-40e3-a88f-172069f24300"
    },
    {
        "author": "宋祁",
        "paragraphs": [
            "晓栉理斑鬓，萧萧徧愁颠。",
            "多病始计日，蚤衰不待年。",
            "青青固未几，种种今乃然。",
            "寡发有巽象，施髲惭庄篇。",
            "且复委蓬葆，言就东山眠。"
        ],
        "title": "晓栉",
        "id": "9c2656b9-9bed-4a84-84d4-5734c091885a"
    },
    {
        "author": "宋祁",
        "paragraphs": [
            "山阿彼有人，葺宇映修竹。",
            "露箨新旧斑，风梢动摇绿。",
            "此君自虚心，主公今实腹。"
        ],
        "title": "筠亭",
        "id": "7963fd5f-591b-407d-a547-09f7d8cf13ef"
    },
    {
        "author": "宋祁",
        "paragraphs": [
            "飞霜逐凋节，岁钥忽已阑。",
            "奈何送归客，置酒长江干。",
            "十载始一遇，别易会故难。",
            "此地嗟素领，昔日皆朱颜。",
            "讵意前欢余，更为後感端。",
            "行舟望不见，留骖相与还。",
            "芳讯幸无保，时付凌风翰。"
        ],
        "tags": [
            "长江"
        ],
        "title": "送屯田张员外",
        "id": "e8d06d10-e290-4752-af6c-1efe6247b0b1"
    },
    {
        "author": "宋祁",
        "paragraphs": [
            "薄宦若秋蔕，飘然去林枝。",
            "盲风不我爱，吹堕清淮湄。",
            "淮南苦憀栗，九月繁霜飞。",
            "晚蕙相为叹，崇兰偕此衰。",
            "凋落虽云苦，芬香终不移。",
            "但愿阳春动，要当三秀期。"
        ],
        "title": "古意",
        "id": "90ad7a69-9aa8-421d-bb87-86b700b2c4e3"
    },
    {
        "author": "宋祁",
        "paragraphs": [
            "清浊还二仪，秋气飒然肃。",
            "溪洁潦已残，林疏条自矗。",
            "寒蛩思长阶，归燕眷华屋。",
            "凋年自兹始，乡怀念松菊。"
        ],
        "title": "秋气",
        "id": "c61e0156-34fc-472b-a167-2009631d35c3"
    },
    {
        "author": "宋祁",
        "paragraphs": [
            "曩笑长者言，感恨岁时遽。",
            "不云笑未几，倐已及衰路。",
            "却怀眼中人，落落星向曙。",
            "宁无新相知，论新不如故。",
            "夫子惠然至，适慰离羣慕。",
            "缔交三十载，契阔不同处。",
            "丑老向来妍，鬓黑今也素。",
            "伐木喜求旧，谷风念将惧。",
            "我顾滥荣班，君乃叹奇数。",
            "根柢假容进，缠牵以长误。",
            "久领一麾行，江湖极沿泝。",
            "杯酒曾未款，仆夫告方具。",
            "前乐暂还衿，後戚已盈虑。",
            "丈夫固有志，膂力经世务。",
            "何必常相从，卑若堂下屦。",
            "岁满亟来旋，中朝着翔步。"
        ],
        "title": "感旧送虞曹杨员外",
        "id": "37b77d78-9c40-4907-9a33-d4890a6fef04"
    },
    {
        "author": "宋祁",
        "paragraphs": [
            "云山鬰嵯峨，宫户莽轇轕。",
            "摧峰隠驰道，镵岫启绣闼。",
            "游鹍邈飞斗，阳马恣陵突。",
            "危淙注铜池，翠潋潄崖骨。",
            "落虹拖晨轩，奔蟾守夜窟。",
            "凭高眺鸿洞，念古一超忽。",
            "咄嗟有隋後，缔构穷剞劂。",
            "徒矜昔日工，乃忘後世拙。",
            "居为唐家保，功业何汩汩。",
            "牛酒望幸民，岩廊卫守卒。",
            "残松抱空偃，卧杨委新伐。",
            "千载徧荒愁，金铺锁崷崒。"
        ],
        "title": "拟杜工部九成宫",
        "id": "163882a1-dd7e-480b-8df8-5252ec4033c4"
    },
    {
        "author": "宋祁",
        "paragraphs": [
            "淮山相蝉联，万景归宇下。",
            "来波澹天末，归雾灭岩罅。",
            "凄凄草色繁，肃肃桂丛亚。",
            "吾人愧攸馆，僊属冀来舍。"
        ],
        "title": "望仙亭",
        "id": "5ffc86c9-5a68-4718-a04a-6aaae12cd12b"
    },
    {
        "author": "宋祁",
        "paragraphs": [
            "一水抱天回，千岩互相映。",
            "寒湖囓沙痕，狂峰贯霞景。",
            "持此写琴心，宁无子期听。"
        ],
        "title": "湖山",
        "id": "36730d37-35ea-4a11-9dd1-1e25f2189fc2"
    },
    {
        "author": "宋祁",
        "paragraphs": [
            "酌酒奉君寿，劝君慎勿辞。",
            "只今举酒罢，已异行觞时。",
            "波澜前後来，日月分寸推。",
            "稚容不耐久，缟领无停缁。",
            "独醒信劳人，兹事定何悲。",
            "假令古无死，昼夜常倭迟。",
            "正恐爽鸠乐，後人非所希。"
        ],
        "title": "劝酒",
        "id": "86897eef-b937-4c5c-951a-95e34fe4ee28"
    },
    {
        "author": "宋祁",
        "paragraphs": [
            "世皆笑幽独，可不少自贬。",
            "种竹南轩间，亦足以相验。",
            "况兹岁华晚，众卉日凋敛。",
            "清节良自如，栽培匪为谄。"
        ],
        "title": "种竹",
        "id": "beaa2726-7d96-4ad0-b75e-69cfe7931a19"
    },
    {
        "author": "宋祁",
        "paragraphs": [
            "凉蟾囓残云，飞影上西庑。",
            "鹊鸦依空墙，蟏蛸已在户。",
            "君行阅三岁，确战亦云苦。",
            "新衣本自绽，故裳复谁补。",
            "朔风万里来，傥或从君所。",
            "风过无传音，徘徊独谁语。"
        ],
        "title": "凉蟾",
        "id": "f3e55511-ccfc-4229-a0cd-118ee27f878c"
    },
    {
        "author": "宋祁",
        "paragraphs": [
            "上天分四序，素秋独可悲。",
            "商风劲危条，寒露鲜繁蕤。",
            "依依燕去巢，嘒嘒蝉抱枝。",
            "抚物喟然叹，流光忽已驰。",
            "危衿恧新壮，华领移故缁。",
            "愿君策高足，无後功名时。"
        ],
        "title": "杨秘校秋怀  其一",
        "id": "248320be-cad6-40fb-a718-b90b1acf36c6"
    },
    {
        "author": "宋祁",
        "paragraphs": [
            "凉风飒雕年，遥昔耿多虑。",
            "冽冽寒螀鸣，离离客鸿度。",
            "之子怀茂器，有志康庶务。",
            "未蒙徐乐召，方感董生遇。",
            "道局骏愿违，弦絙危响赴。",
            "此际怊怅情，偕之岁云暮。"
        ],
        "title": "杨秘校秋怀  其二",
        "id": "a5eb5a0d-ab32-4d61-a2e6-628401b73786"
    },
    {
        "author": "宋祁",
        "paragraphs": [
            "治畹当树兰，治林当植桂。",
            "兰生可香国，桂茂绝藂荟。",
            "邈哉志士节，所趣与人异。",
            "意经千古上，心包九垠际。",
            "道胜外物轻，矧复缰锁细。",
            "所以抢榆者，局局笑鹏翅。"
        ],
        "title": "杨秘校秋怀  其三",
        "id": "0002e2fc-a31e-4c03-91b6-64c7725f162b"
    },
    {
        "author": "宋祁",
        "paragraphs": [
            "彼美夜光喻，益之新甫名。",
            "累累云际艳，皎皎月中英。",
            "勿诮素为绚，相期隆德声。"
        ],
        "title": "真珠龙柏",
        "id": "53832f27-9cde-4e7e-8ea9-24489f979cb9"
    },
    {
        "author": "宋祁",
        "paragraphs": [
            "人不怨飘瓦，何用罪飞石。",
            "石坠不可常，人值亦其适。",
            "去去走嵚崟，千金幸自惜。"
        ],
        "title": "度飞石岭",
        "id": "2f6ca7f8-fe5d-4455-935b-b3214876f882"
    },
    {
        "author": "宋祁",
        "paragraphs": [
            "荷锄往瓜田，烟蔓纷广畴。",
            "植杖未及憇，有客眷林丘。",
            "驺哄罗户前，冠盖荫道周。",
            "进客北堂上，藉以氍毹柔。",
            "持杯再三跪，酌我清白酬。",
            "时时高兴酣，矫首望神州。",
            "长衢贯广陌，反宇注飞楼。",
            "惠风林间翔，早晖花上浮。",
            "新叶向蒙密，鷇雏已啁啾。",
            "时哉物可玩，况复忘吾忧。",
            "故人心傥尔，驾言时见求。"
        ],
        "title": "拟王右丞瓜园",
        "id": "68b6c9c5-d424-4c4f-959a-863287c6eff8"
    },
    {
        "author": "宋祁",
        "paragraphs": [
            "相公纳衡枢，卜筑来东里。",
            "恤他匪足尚，自适乃云美。",
            "中园兴夷爽，薄言谢朝市。",
            "壤石非远迁，松竹皆故莳。",
            "绛蘤谢游轩，素波鸣禊戺。",
            "遐苍眺京隩，侧缥抱嵩趾。",
            "畦塍互演漾，灌薄纷靃靡。",
            "崒崒相向山，溅溅自流水。",
            "高云靡还期，冥鸿无慕理。",
            "公时挟胜想，朅来遵逸轨。",
            "逢觞即陶然，坐树亦欣止。",
            "冲情舍天倪，妙歌怯物类。",
            "挥金屡空镒，爱客辄留屣。",
            "式俾卫公寿，弗取安石侈。",
            "有守卧淮壖，聆风竦予企。",
            "他日果西归，角巾望松梓。"
        ],
        "title": "寄题宫师相公宴息园",
        "id": "51a06bf8-e19b-480d-846a-06b9d5465a4e"
    },
    {
        "author": "宋祁",
        "paragraphs": [
            "唐溪析春溜，一股入清渠。",
            "循庭始演漾，走圃辄萦纡。",
            "淙淙潄幽石，唯唯泳纤鱼。",
            "瀑来聊激浊，澄罢复涵虚。",
            "恃源纔自润，流波愧挹余。"
        ],
        "title": "小渠",
        "id": "6167d10b-8b46-4eec-888c-e34e436f2650"
    },
    {
        "author": "宋祁",
        "paragraphs": [
            "黎明走苍山，千仞势如削。",
            "北斗挂西巅，徘徊久未落。",
            "驿道转岩肩，人烟聚岑脚。",
            "太虚交昏旦，颢气自喷薄。",
            "阳光排暗升，阴氛值明郄。",
            "翔禽散乔枿，啼狖思空壑。",
            "逢隈雾尚屯，投险泉争跃。",
            "生平好山意，每遭事婴缚。",
            "安得乘冷风，穷跻叩寥廓。"
        ],
        "title": "晓过二里山",
        "id": "7b4c0f66-1e03-4cc0-a38f-60c41b3a0ff6"
    },
    {
        "author": "宋祁",
        "paragraphs": [
            "忝中二千石，罢去辄图真。",
            "揆予本完士，蚤蒙善养仁。",
            "执笏班华位，飞绥侍邃宸。",
            "如何金紫服，乃裹丘壑身。",
            "西南一面重，朅来驾朱轮。",
            "牵拙岁再期，初无德在民。",
            "形象安足纪，崖略聊自陈。",
            "质陋眸子瞭，志泰眉宇伸。",
            "谁谓彼其子，而传阿堵神。",
            "爵里三十八，赫赫多名臣。",
            "瞻前谢前哲，垂後惭後人。"
        ],
        "title": "思贤阁图予真愧而成咏",
        "id": "36712143-dcf5-4b07-98f7-c7c4a95f2b1a"
    },
    {
        "author": "宋祁",
        "paragraphs": [
            "阳九协嘉辰，斯人始多暇。",
            "五药会广廛，游肩闹相驾。",
            "灵品罗贾区，仙芬冒闉舍。",
            "撷露来山阿，斸烟去岩罅。",
            "载道杂提携，盈檐更荐藉。",
            "乘时物无贱，投乏利能射。",
            "饔苓互作主，参荠交相假。",
            "曹植谨赝令，韩康无二价。",
            "西南岁多疠，卑湿连春夏。",
            "佳剂止刀圭，千金厚相谢。",
            "刺史主求瘼，万室系吾化。",
            "顾頼药石功，扪襟重惭唶。"
        ],
        "title": "九日药市作",
        "id": "6aad856b-b7f9-4790-b723-dae02987570c"
    },
    {
        "author": "宋祁",
        "paragraphs": [
            "青陆斗杓回，河内动新灰。",
            "冰际绡纹绽，云边鹤影来。",
            "汉宫行庆罢，花树剪刀催。"
        ],
        "title": "迎春曲三阕  其一",
        "id": "95574683-9341-4825-be61-d5690de2be36"
    },
    {
        "author": "宋祁",
        "paragraphs": [
            "东郊风驭软，严署漏筹添。",
            "柳拂将军壁，梅飘公主奁。",
            "舞衣裁几许，新人解织缣。"
        ],
        "title": "迎春曲三阕  其二",
        "id": "0dc89b88-7d12-4556-ab84-25047c9bcc8b"
    },
    {
        "author": "宋祁",
        "paragraphs": [
            "荔达阳膏动，冰解水纹融。",
            "天花四面碧，日气几竿红。",
            "不言双燕晚，为叹玉箱空。"
        ],
        "title": "迎春曲三阕  其三",
        "id": "0ec1ff5c-7b5d-443b-bf42-5dbb630c8abe"
    },
    {
        "author": "宋祁",
        "paragraphs": [
            "磴道何盘盘，百步人一憩。",
            "弭节高山颠，关存不置吏。",
            "昔缘暴客须，今为有道废。"
        ],
        "title": "散关",
        "id": "633d9105-8b3d-42a0-b10a-7ccb6623a734"
    },
    {
        "author": "宋祁",
        "paragraphs": [
            "西山有尊者，秀出于稻麻。",
            "徧参居第一，诸佛素所嗟。",
            "锡声来赤县，被祴垂青霞。",
            "流出一切妙，普见大千沙。",
            "我法果无在，昧者兹有涯。",
            "是凡方是圣，归正即归邪。",
            "妄怀万缘息，举意千里差。",
            "有客谢病免，清辞春月赊。",
            "静眠金粟室，厌坐马融纱。",
            "观化哂罨勒，自呼嗤镆铘。",
            "瞻言世外友，相期心不遐。",
            "挥斤郢匠室，流水子期家。",
            "披云示驶月，拂果去空花。",
            "师叹未曾有，君对无以加。",
            "清襟互默遣，所得非齿牙。",
            "层阴朋盍阻，坐久丹霏斜。",
            "涵毫泚仙滴，抒藻扬晨葩。"
        ],
        "title": "和成上人",
        "id": "b404a6c2-e427-4546-8e7b-cc728a3c54d3"
    },
    {
        "author": "宋祁",
        "paragraphs": [
            "晓波清苍痕，豗激翠将腐。",
            "奔涛已东决，磊块留不去。",
            "巧匠取之出，入资园亭趣。",
            "阴罅囓余苔，寒凹逗轻露。",
            "彼怪予弗谈，不转吾所慕。"
        ],
        "title": "水文叠石",
        "id": "e823cf35-a09d-4bbc-a16c-1c52ff3e06a9"
    },
    {
        "author": "宋祁",
        "paragraphs": [
            "楚人巧悲秋，分作四种戚。",
            "最极有远行，百感攒羁臆。",
            "林鸟戢和咔，屯云献惨色。",
            "客久归念长，年惊壮图窄。",
            "抚物盈近叹，驱騑拥遥恻。",
            "晓斗亦告劳，垂杓卧楼北。"
        ],
        "title": "远行",
        "id": "2185da32-913e-474f-8b3d-f49c7dcf24cd"
    },
    {
        "author": "宋祁",
        "paragraphs": [
            "一叶飞足惊，要是变衰始。",
            "毛泽自兹竭，多露方夜委。",
            "凉蜩抱空号，腐磷变幽煅。",
            "怊然感物化，须发不常美。",
            "羲和鞭白日，已复向蒙泛。",
            "功名未及见，轩冕胡足恃。",
            "坐客悯予忧，粲然启玉齿。",
            "辍嗟谢诸郎，长年行自尔。"
        ],
        "title": "早秋有感",
        "id": "98ed266e-607d-4b55-88c0-9667ec119af1"
    },
    {
        "author": "宋祁",
        "paragraphs": [
            "素节倐已宴，高风送浮凉。",
            "拂席进宾客，酾酒罗壶觞。",
            "黄鸡跖跖美，紫蟹螯螯香。",
            "莫矜来欢早，须念後戚长。",
            "奔川无缓澜，徂日不还光。",
            "愿客且安坐，调弦未遽央。"
        ],
        "title": "燕集",
        "id": "090d683f-fb9a-44b9-8f02-d59dd5d166e8"
    },
    {
        "author": "宋祁",
        "paragraphs": [
            "渺渺遡云波，盈盈柅霜驭。",
            "碎璧拥舟来，流金映沙聚。",
            "夜寂波已休，何人荐真趣。"
        ],
        "title": "水月",
        "id": "c8bb92ef-fe98-4bf1-9e2c-3c4a116778b9"
    },
    {
        "author": "宋祁",
        "paragraphs": [
            "使舲既邅回，淮溜剧沿泝。",
            "我行非不远，君节自前路。",
            "烟汰历濠汭，雾氛逗荆树。",
            "感此言迈情，慰予索居慕。",
            "曰归归未辰，惨别别已屡。",
            "努力保素衿，天途迟还翥。"
        ],
        "title": "和君贶学士宿淮上见寄",
        "id": "6ccbfe60-cacb-4eac-bdd1-8dadb03672f6"
    },
    {
        "author": "宋祁",
        "paragraphs": [
            "聚散非一端，贤逸难两遂。",
            "拥节北临边，安得久交臂。",
            "此行讵不远，印瑞三且二。",
            "背剑车炙輠，径秦骖舞辔。",
            "雄州乃剧藩，喉领塞南地。",
            "译通老上庭，道系单于使。",
            "适馆授主粲，乘韦交客贽。",
            "列戍俨趋风，诸将走咨事。",
            "应变君所长，立功今可冀。",
            "君家诚易知，世烈在青史。",
            "齐楚异姓王，阴邓后家里。",
            "券字金对行，戟带霞交尾。",
            "浚源无近波，高峰本洪址。",
            "行矣励壮猷，公侯当复始。"
        ],
        "title": "钤辖冒上合就移知雄州",
        "id": "8fd0bb62-e576-4962-83fa-eda345324487"
    },
    {
        "author": "宋祁",
        "paragraphs": [
            "块然两奇石，谲怪状难悉。",
            "千仞裂嵯峨，一气与崷崒。",
            "四隅藓剥肤，万古云渍骨。",
            "补余天所委，陨罢星不没。",
            "横苍对偃蹇，怒翠竞腾突。",
            "神媪秘弗露，狂鳌抃而失。",
            "由兹落人宇，得用玩奇质。",
            "屹如不可转，挺若无所屈。",
            "斗虎攫余痕，乖龙卧残窟。",
            "撑掉壮士槊，奋立直臣笏。",
            "危顶烟夭矫，窄窦雷鬰律。",
            "涛头缩不长，魖臂愤相捽。",
            "变现载灵牒，呵护费神物。",
            "穷陬苦陋庳，珍碧恐湮汩。",
            "各保坚䃭姿，以待封山日。"
        ],
        "title": "常山杨氏有二怪石奇险百状田曹张中行家雒阳徧见都中诸家所得异石皆出此下予他日思之恐常人忽而不珍作诗以诧其处并邀中行伯逢同赋",
        "id": "436f55ca-3b72-4f54-8498-40c579b530d1"
    },
    {
        "author": "宋祁",
        "paragraphs": [
            "我闻上天乐，仙圣并游宾。",
            "离楚何所据，招回逐客魂。",
            "谓门有九关，虎豹代守阍。",
            "砥舌饥涎流，触之辄害人。",
            "讥呵自有常，帝意宁不仁。",
            "穷壤苦恨隔，传闻恐失真。",
            "我欲稽首问，无梯倚青云。",
            "块然守下土，此愤何由伸。"
        ],
        "title": "反骚",
        "id": "5c3d1942-5c8d-471c-b3b6-43faab0ef4e4"
    },
    {
        "author": "宋祁",
        "paragraphs": [
            "寡求愿易足，久计还中林。",
            "君恩容有报，宿留未抽簪。",
            "浅谋乏经济，流景倏颓侵。",
            "企翰羡鸿翥，俯泳愧鱼沈。",
            "荣名非不勉，高坻良可歆。",
            "奈何贾生恸，又将庄舄吟。",
            "投沙乃闻古，怀春方在今。"
        ],
        "title": "怀三封墅  其一",
        "id": "804cb932-b7e2-40e2-88c6-69e6d49c1e1b"
    },
    {
        "author": "宋祁",
        "paragraphs": [
            "三封何所怀，怀我东南亩。",
            "方春原田秀，是时簦笠聚。",
            "杏花灿晴落，菖叶甲阴浦。",
            "泱泱云抱岑，眇眇林鸣扈。",
            "野老携晨馌，薄醪间炊黍。",
            "安知五熟滋，但慰四友苦。",
            "日作夕还家，烟火青林下。",
            "嗟我仕易稼，穷年宦三辅。",
            "誓毕尚生累，将从平子赋。",
            "自省非大人，请事学农圃。"
        ],
        "title": "怀三封墅  其二",
        "id": "601476bf-169c-4f9a-ba20-889abeba31ce"
    },
    {
        "author": "宋祁",
        "paragraphs": [
            "昨夜东风急，疏窗荐雨入。",
            "溪南梅正花，狼藉随尘沙。",
            "皓皓多易汗，不得同春葩。",
            "春葩能有几，纷纷入桃李。",
            "时哉小兴衰，人生犹物理。",
            "明发檐沈声，鸟雀喧新晴。",
            "老农脱袯冲，一犁原上耕。"
        ],
        "title": "风雨",
        "id": "49f0693b-32a0-4b0c-a995-c599d2177745"
    },
    {
        "author": "宋祁",
        "paragraphs": [
            "西颢肃凉氛，天宇正岑寂。",
            "凄风条末吟，浩露林下滴。",
            "寥寥燕辞楹，促促蛩在壁。",
            "池潦湛寒绿，鳞云屯晚白。",
            "齐纨不复御，桃笙已复易。",
            "嗟哉无壮士，翻车忽西匿。",
            "有客过我庐，问我何凄恻。",
            "气索不能对，披襟长太息。"
        ],
        "title": "秋兴",
        "id": "52f7e41a-5eb6-46b6-8781-2751cea289e6"
    },
    {
        "author": "宋祁",
        "paragraphs": [
            "叠叶倚风绽，翩翾凌雾排。",
            "齐名仙母使，写样汉宫钗。",
            "俗眼未应妬，勿忧珠弹来。"
        ],
        "title": "金雀花",
        "id": "12a5eb2d-8dad-454c-8dd9-bfb61a5184e4"
    },
    {
        "author": "宋祁",
        "paragraphs": [
            "乞食古为耻，浮屠名自修。",
            "黎明抱应器，禺中饫干糇。",
            "果腹固其愿，之墦非所羞。",
            "歉歉常不足，遑遑兹有求。",
            "素饱聊安坐，调饥复来游。",
            "顾尔殊灵辄，翳桑何用酬。"
        ],
        "title": "浮屠",
        "id": "06ad1e7e-1072-451b-bec3-66e6a51b08aa"
    },
    {
        "author": "宋祁",
        "paragraphs": [
            "羣葩各分荣，此独贯时序。",
            "聊披浅深艳，不易冬春虑。",
            "真宰竟何言，予将造形悟。"
        ],
        "title": "四季花",
        "id": "a6682e34-9a2f-4c7b-af30-0741e8f8ac3c"
    },
    {
        "author": "宋祁",
        "paragraphs": [
            "寒暑亟徂谢，日月如崩波。",
            "稚容不再妍，戚戚奈老何。",
            "闻有遯世客，安处西山阿。",
            "手操九钥契，昼夜养丹砂。",
            "药成可化金，举身凌紫霞。",
            "我愿从之游，脱身此世罗。",
            "办装秣吾马，临路更自诃。",
            "古来松乔流，矜己好浮夸。",
            "万一为药误，得无我计差。",
            "速还具肴酒，毋为後人嗟。"
        ],
        "title": "杂兴  其一",
        "id": "2d4ab40f-a6c9-4f9f-a92a-8478f0e24d99"
    },
    {
        "author": "宋祁",
        "paragraphs": [
            "河东有贤守，帝念不能已。",
            "欲置之大夫，征轺疾于水。",
            "留邸月余罢，君恩讵可恃。",
            "召以一人誉，去由一人毁。"
        ],
        "title": "杂兴  其二",
        "id": "0cdc22ac-2046-4955-865b-079ffcd3bd8c"
    },
    {
        "author": "宋祁",
        "paragraphs": [
            "鉅平名世贤，媢者强相轧。",
            "毁语填君聪，亡吴计中夺。",
            "人生不如意，在十常九八。",
            "兹事可奈何，惆怅千载末。"
        ],
        "title": "杂兴  其三",
        "id": "ce51fa54-1189-454d-b628-db7bca91841f"
    },
    {
        "author": "宋祁",
        "paragraphs": [
            "残暑辞遥夕，初凉澹萧辰。",
            "燕索西飞伴，雁作南来宾。",
            "霁峦静矗矗，远水清鳞鳞。",
            "由来摇落恨，先付长年人。"
        ],
        "title": "杂兴  其四",
        "id": "bb385eff-72c7-401b-916a-b2c423a68822"
    },
    {
        "author": "宋祁",
        "paragraphs": [
            "长夏宜高明，缓带散烦窘。",
            "凭轩一超然，目与天共尽。",
            "山从云端现，日就林外隠。",
            "风来草树披，烟生井闾近。",
            "自公况多暇，冲臆无留藴。",
            "即此可宴居，何须事游轸。"
        ],
        "title": "锦亭晚瞩",
        "id": "d3b85366-0269-4831-a2cc-dd7811e694c5"
    },
    {
        "author": "宋祁",
        "paragraphs": [
            "伏时诏休偃，闭门谢朋侪。",
            "羲和挟升阳，晓气红崔嵬。",
            "炎林欝歊露，焦原横赭埃。",
            "怒甚崒崒云，旱始隆隆雷。",
            "况我庇茨宇，烦襟安得开。",
            "囚拘诉巾帻，仇怨被酒杯。",
            "汤沐未及具，反为虮虱咍。",
            "北风殊杳嘿，羲人安在哉。"
        ],
        "title": "初伏休沐",
        "id": "98b6600e-a6a0-473b-a622-63b17b70d950"
    },
    {
        "author": "宋祁",
        "paragraphs": [
            "颢风肃九旻，楼榭注明迥。",
            "林爽无剩繁，溪澄有余映。",
            "四阿延清霏，六幕尽高兴。",
            "号枝蝉腹厉，掠野鹘拳劲。",
            "山意日久高，差差插空凈。"
        ],
        "title": "游瞩",
        "id": "ca641cf0-8a95-48b2-be7e-43c7143da342"
    },
    {
        "author": "宋祁",
        "paragraphs": [
            "美箭出东南，之子裒然秀。",
            "绰绰令兄弟，茂器偕年就。",
            "九流无近讨，六艺乃遐究。",
            "诏书求异等，二惠兹来觏。",
            "牍均方朔多，辐比吾丘凑。",
            "蹀足蚁封埸，刷羽桐花囿。",
            "孤音或少和，至宝不期售。",
            "肇允褰褐衣，薄言返岩窦。",
            "江皋看鱼乐，山径怀雉嗅。",
            "无忽豫章材，行参柏梁构。"
        ],
        "title": "送蔡元翰贤良昆仲",
        "id": "d34156cb-629d-440a-a3a3-1f81c0396366"
    },
    {
        "author": "宋祁",
        "paragraphs": [
            "君年已艾服，沿牒困风尘。",
            "硎新始发刃，鸣晚逾惊人。",
            "毋辞滞下邑，姑欲慰斯民。",
            "此路尘车往，明年郊雉驯。",
            "恨乏双鳬舄，从子伊水滨。"
        ],
        "title": "送伊阙郑着作",
        "id": "63065bf2-275b-4ed1-9919-e01e02120b2e"
    },
    {
        "author": "宋祁",
        "paragraphs": [
            "晚匣写菱影，试观憔悴颜。",
            "支离骨不媚，萧飒鬓垂斑。",
            "安得长康画，致之岩壑间。"
        ],
        "title": "揽镜",
        "id": "e0819cd8-4063-4fdc-9318-a500c529518b"
    },
    {
        "author": "宋祁",
        "paragraphs": [
            "夏管倐已新，夕杓见南指。",
            "孤月雾中来，余光淡前戺。",
            "赏襟初不浅，极睇天汉涘。",
            "浮云竟未还，多露已徐委。",
            "太虚本自寂，游氛强为滓。",
            "安得千里风，披霄玩澄晷。"
        ],
        "title": "望月西庑作",
        "id": "7bd42c86-6f51-4444-ab61-e27936af9e95"
    },
    {
        "author": "宋祁",
        "paragraphs": [
            "皇天降丰年，本忧贫士食。",
            "贫士无良畴，安能得稼穑。",
            "工佣输富家，日落长叹息。",
            "为供豪者粮，役尽匹夫力。",
            "天地莫施恩，施恩强有得。"
        ],
        "title": "岁丰",
        "id": "c2205990-599c-48cc-90f3-94397eecacdc"
    },
    {
        "author": "宋祁",
        "paragraphs": [
            "对言方有默，因默乃名庵。",
            "庵留默不遣，一物遂为三。",
            "龟扫泥中痕，正恐力弗堪。",
            "自问呵默者，了然成妄谈。"
        ],
        "title": "题信相院默庵",
        "id": "f3f6a04d-7e2a-4ab5-ad47-c98b80258a92"
    },
    {
        "author": "宋祁",
        "paragraphs": [
            "夕风搜前林，坠叶快如剪。",
            "老月扣户低，倾河去人远。",
            "吉士感物化，劳劳意不展。",
            "辍饮屏樽杓，留釭讨坟典。",
            "触事孟轲迂，临途安国蹇。",
            "不叹岁月遒，所悼功名晚。"
        ],
        "title": "感怀",
        "id": "19542a7b-d44a-4ff6-aa35-988604d1bedf"
    },
    {
        "author": "宋祁",
        "paragraphs": [
            "岁月不待人，驱我向衰境。",
            "朱颜日辞貌，缟鬓飒垂领。",
            "意昏若坐雾，欢坠似羸井。",
            "病多兹及慵，志怯遂依静。",
            "问我何功德，乃玷鸡翘省。",
            "始愿常谬悠，薄霄图振景。",
            "栈车值塞路，蹇蹇莫吾骋。",
            "君恩盖如天，分虎向东郢。",
            "沈忧诚万绪，通宵付耿耿。",
            "失旦安暇鸣，值露徒能警。",
            "私计狭且偷，荣路浩方永。",
            "惟余昧死章，将露乞身请。"
        ],
        "title": "念衰",
        "id": "e822ad13-5938-46c0-83b1-b6c4a9e65ed2"
    },
    {
        "author": "宋祁",
        "paragraphs": [
            "甘泉烽火照黄昏，候骑骎骎入雁门。",
            "光禄塞前逢夜月，黄龙城下见愁云。",
            "隠隠轻雷逐车响，颜行使者乐相望。",
            "劳军细柳尊亚夫，持节云中赦魏尚。",
            "自从天子乐休牛，故障遗亭岂重修。",
            "李广不生高祖世，岂得今封万户侯。"
        ],
        "title": "拟东武曲二首  其一",
        "id": "963101c5-8ce9-4d15-b03a-6dc2b1c5cb8b"
    },
    {
        "author": "宋祁",
        "paragraphs": [
            "我家世世山西士，二十期门从天子。",
            "始随骠骑破祁连，晚逐楼船下䍧水。",
            "汉北雰雰飞雪暗，海中跕跕翔鸢坠。",
            "归来武库祭蚩尤，得从甘泉参豹尾。",
            "何意一朝兵後期，簿责侵诬属军吏。",
            "黄金纳赎为庶人，白首还家事田里。",
            "结发从军七十战，利镞金痍犹可记。",
            "龙钟虽入玉关门，止呵还遇灞陵尉。",
            "不及金张藉旧勋，七叶华貂长富贵。"
        ],
        "title": "拟东武曲二首  其二",
        "id": "426cf5a1-19b8-41c6-93ae-6b57d8f25561"
    },
    {
        "author": "宋祁",
        "paragraphs": [
            "君不见汉家五陵诸少年，白马骊驹大道边。",
            "紫纶裁帽映两纽，黄金错带佩双鞬。",
            "经过主第赐绿帻，归宴前堂罗曲筵。",
            "长安多逐韩嫣弹，别藏仍收张氏钱。",
            "传言天子将羽猎，千乘万骑向甘泉。",
            "奉车金吾共驰骋，外家戚里见招延。",
            "径去平冈驰狡兔，虚弯天际落飞鸢。",
            "朅来别馆恣行乐，胡姬当垆酒十千。",
            "薄暮聊归渭桥曲，明旦复会黄山前。"
        ],
        "title": "少年行",
        "id": "0e8cfeb9-c1a8-4756-a0d7-c8028d8b997a"
    },
    {
        "author": "宋祁",
        "paragraphs": [
            "九霞凝标倚霄极，尔时师在云岩侧。",
            "坐中不起见诸方，满祴天香嗅薝卜。"
        ],
        "title": "天台梵才师长吉在都数以诗笔见授因答以转句  其一",
        "id": "3f948c99-0c0f-4167-8c31-18efa45a2b4a"
    },
    {
        "author": "宋祁",
        "paragraphs": [
            "海峤崭崭万佛螺，赤髭半颔谁相过。",
            "卓锡时攀三宿树，翻经讵着四围驼。"
        ],
        "title": "天台梵才师长吉在都数以诗笔见授因答以转句  其二",
        "id": "5f137c72-e70a-4d94-9574-e631097a87ee"
    },
    {
        "author": "宋祁",
        "paragraphs": [
            "何年掷钵来京毂，抱蓬成畦紫兰馥。",
            "王公撇席争逢迎，不意当今有平叔。"
        ],
        "title": "天台梵才师长吉在都数以诗笔见授因答以转句  其三",
        "id": "b76ceaad-82ec-4d73-81d0-d02a34e09927"
    },
    {
        "author": "宋祁",
        "paragraphs": [
            "第一多闻师子儿，碧云余力嗣工诗。",
            "尽把天光注言语，真将清气入肝脾。"
        ],
        "title": "天台梵才师长吉在都数以诗笔见授因答以转句  其四",
        "id": "ece97ded-1af7-415c-b4d5-ca360a49d5ec"
    },
    {
        "author": "宋祁",
        "paragraphs": [
            "有人官冷抱穷愁，客坐无毡尘影流。",
            "吃口倦谈真寂寞，移书避事喜旬休。"
        ],
        "title": "天台梵才师长吉在都数以诗笔见授因答以转句  其五",
        "id": "cd7d02e6-5985-4f3d-be6c-26e80fabb114"
    },
    {
        "author": "宋祁",
        "paragraphs": [
            "愧惭禅嫡来相问，刮目探怀授珍藴。",
            "已轻安石为老生，更恼王筠赋强韵。"
        ],
        "title": "天台梵才师长吉在都数以诗笔见授因答以转句  其六",
        "id": "b31c29b7-8961-47b5-9bd3-9df55fdc92cf"
    },
    {
        "author": "宋祁",
        "paragraphs": [
            "比来缁侣颇言文，局促啁啾宁足论。",
            "私地蛙鸣徒聒耳，长沙国小仅回身。"
        ],
        "title": "天台梵才师长吉在都数以诗笔见授因答以转句  其七",
        "id": "fe4c52ab-4633-4ff2-81c3-23182e060231"
    },
    {
        "author": "宋祁",
        "paragraphs": [
            "惟师墨海多雄藻，具足身中无欠宝。",
            "先追御寇跨泠风，後伴骚人拾香草。"
        ],
        "title": "天台梵才师长吉在都数以诗笔见授因答以转句  其八",
        "id": "e365ea60-7c01-48ed-acde-c01f78861663"
    },
    {
        "author": "宋祁",
        "paragraphs": [
            "嗟余投报乏琼瑰，目睇金园剩九回。",
            "篮轝媻姗两生举，定容元亮醉中来。"
        ],
        "title": "天台梵才师长吉在都数以诗笔见授因答以转句  其九",
        "id": "61fffd46-e327-409f-bf35-e362504dd6b3"
    },
    {
        "author": "宋祁",
        "paragraphs": [
            "规裁珍素裂轻云，柄剪春篁燥丛露。",
            "制以为扇持赠君，拂君怀袖袪君暑。",
            "蜀天六月苦炎歊，赤龙秋秋驻云雾。",
            "火走肤脉汗若流，暗逗浮凉下天宇。",
            "画作飞蝇缘误点，徐隔游尘不成污。",
            "何以为报我知之，奉扬仁风慰黎庶。"
        ],
        "title": "谢提点刑狱李郎中赠扇",
        "id": "f344efc5-dfe8-4c43-b240-0f1d2c47504e"
    },
    {
        "author": "宋祁",
        "paragraphs": [
            "湖边烟树与天齐，独爱湖波照影时。",
            "崖蒋渚苹春披靡，佛楼僧阁暝参差。",
            "相君万一来湖上，手弄潺湲更忆谁。"
        ],
        "tags": [
            "西湖"
        ],
        "title": "咏西湖上寄颍州相公",
        "id": "a03d3cb9-ebe2-4a5e-8651-1552d8fabaa5"
    },
    {
        "author": "宋祁",
        "paragraphs": [
            "唐家六叶太平罢，宫艳醉骨恬无忧。",
            "阿荦诟天翠华出，模糊战血腥九州。",
            "干疮坤痍四海破，白日杀气寒飕飗。",
            "少陵背贼走行在，采梠拾橡填饥喉。",
            "眼前乱离不忍见，作诗感慨陈大猷。",
            "北征之篇辞最切，读者心陨如摧辀。",
            "莫肯念乱小雅怨，自然流涕袁安愁。",
            "才高位下言不入，愤气鬰屈蟠长虬。",
            "今日奔亡匪天作，向来颠倒皆庙谋。",
            "忠骸佞骨相撑拄，一燎同烬悲昆丘。",
            "相君览古慨前事，追美子美真诗流。",
            "前王不见後王见，愿以此语贻千秋。"
        ],
        "title": "和贾相公览杜工部北征篇",
        "id": "870c0b88-255a-4a97-b181-fe76544e0315"
    },
    {
        "author": "宋祁",
        "paragraphs": [
            "乘障一麾逮出守，终更三岁今来旋。",
            "巴云晨趣东北道，僰月晓背西南天。",
            "故人把酒数卷白，离亭赠柳长于鞭。",
            "属羌羁诏久款塞，归为天子细论边。"
        ],
        "title": "罗承制自戎州罢归",
        "id": "a1579eaf-a0ed-454a-b4bd-cbd468960878"
    },
    {
        "author": "宋祁",
        "paragraphs": [
            "蜀天向腊寒未极，倚槛绵睇亭皋分。",
            "一萍团红江上日，数盖淡白楼头云。",
            "杯中竹叶与谁举，笛里梅花那忍闻。",
            "愿君枉步数相劳，他时离绪徒纷纷。"
        ],
        "title": "高亭驻眺招宫苑张端臣",
        "id": "0d05a184-15ec-49c1-911c-cda2e24c7cdd"
    },
    {
        "author": "宋祁",
        "paragraphs": [
            "十年去国老蒙召，今岁始见家园春。",
            "双燕初来即宾客，羣鶑相逢如故人。",
            "蒙茸草树延野色，碎璅鲑菜供盘珍。",
            "多惭吾党共醒醉，收得泽边憔悴身。"
        ],
        "title": "嘉佑庚子秋七月予还台明年始对家圃春物作",
        "id": "c4db4b65-e4b9-4b1e-836c-fe547b9b4a4a"
    },
    {
        "author": "宋祁",
        "paragraphs": [
            "少城西北最高处，凭槛极眺襟怀开。",
            "模糊烟树鸟边静，突兀云山天外来。",
            "归樯栉栉逗淮浦，凉飔猎猎生岩隈。",
            "虽非吾土信云美，伴客留连倾一杯。"
        ],
        "title": "登齐云亭",
        "id": "b4fb1a91-b41c-40aa-a7fc-f3e8f68b03f3"
    },
    {
        "author": "宋祁",
        "paragraphs": [
            "喜雪静氛埃，繁云即日回。",
            "清光动冠剑，余素着楼台。",
            "树杂琼枝竦，途平玉辙开。",
            "惟应余两骑，知是海神来。"
        ],
        "title": "太庙侍祠雪霁有作",
        "id": "ec1ff493-94ed-4bd9-b697-cfb1eb2ab134"
    },
    {
        "author": "宋祁",
        "paragraphs": [
            "上路鸣驺远，丛霄故馆开。",
            "华簪尧豸出，轻舄汉鳬来。",
            "探妙云敷笈，蠲烦露溢杯。",
            "直须重缔约，飞盖一徘徊。"
        ],
        "title": "和吴侍郎朝谒天庆宫",
        "id": "ed77c542-2909-4985-b272-77d1cb86cac4"
    },
    {
        "author": "宋祁",
        "paragraphs": [
            "清籞披兰路，雕舆眷蕙辰。",
            "汉池平浴日，温树暗留春。",
            "乐石来威凤，恩波上翠鳞。",
            "成文传睿唱，赓曲徧华绅。"
        ],
        "title": "後苑赏花钓鱼应制",
        "id": "3cef86d2-f40e-4a77-9eb8-fb85cba700d0"
    },
    {
        "author": "宋祁",
        "paragraphs": [
            "宝典丛三朔，中闱辟九阍。",
            "羣臣深拱宁，列仗俨屯门。",
            "辇出东房秘，辰居北极尊。",
            "熊罴连案负，日月傍旗翻。"
        ],
        "title": "元会诗",
        "id": "b118d3da-2178-420f-862a-029aa2fe6dec"
    },
    {
        "author": "宋祁",
        "paragraphs": [
            "璇杓临乙位，羲御届娄初。",
            "碧浪桃花涌，珍丛锦段舒。",
            "轮蹄晴缥缈，钟漏夕虚徐。",
            "穆穆宣温殿，披文日有余。"
        ],
        "title": "奉和圣制清明日",
        "id": "6185b5db-3f1d-4b0a-b3e0-bc13ceefa06a"
    },
    {
        "author": "宋祁",
        "paragraphs": [
            "上直蓬山远，轻轩截九逵。",
            "晓光衔睥睨，秋色静罘罳。",
            "渐觉苏裘敝，行嗟潘领衰。",
            "鹪鹩自有志，不羡帝梧枝。"
        ],
        "title": "晨赴书局",
        "id": "341bb685-39f3-4c50-bd14-d41346b73174"
    },
    {
        "author": "宋祁",
        "paragraphs": [
            "素秋来蕊馆，瑞祝达霄晨。",
            "苹荐祠无饩，楼居地不尘。",
            "掷波琴鲤乐，傍畤汉鸡驯。",
            "此际清怀极，盈杯沆瀣津。"
        ],
        "title": "和道卿舍人奉祠太一斋宫  其一",
        "id": "09815a19-f393-4cc9-be3d-829d59bb7692"
    },
    {
        "author": "宋祁",
        "paragraphs": [
            "尘氛不可到，深注五城楼。",
            "素瑟少今韵，仙春无俗秋。",
            "晨杯三秀洁，夜檠九光流。",
            "顺报通霄极，纷纶瑞福遒。"
        ],
        "title": "和道卿舍人奉祠太一斋宫  其二",
        "id": "ceeea2e6-a0f5-402e-b31d-fbaf50a11b4d"
    },
    {
        "author": "宋祁",
        "paragraphs": [
            "地占丛霄胜，人持禁橐来。",
            "诗长清夜徧，祠罢素秋回。",
            "爽籁天中发，虚弦月际开。",
            "无容以风解，身自到蓬莱。"
        ],
        "title": "和道卿舍人奉祠太一斋宫  其三",
        "id": "24673682-7176-46f9-ae60-de55b58ba60b"
    },
    {
        "author": "宋祁",
        "paragraphs": [
            "顺祝斋琳馆，翛然隔世埃。",
            "空歌灵鹄下，祠节宝鸡来。",
            "瑞木千寻竦，仙图几卷开。",
            "如无清夜唱，谁识帝车回。"
        ],
        "title": "和天休舍人奉祠太一宫见寄",
        "id": "66d6fcf3-b418-4c65-89a5-190881860ff5"
    },
    {
        "author": "宋祁",
        "paragraphs": [
            "七年辞玉署，再入佐黄扉。",
            "树与青春换，人将素领归。",
            "砖花仍可记，厦雀稍惊飞。",
            "炉蕙非无意，逢人尚袭衣。"
        ],
        "title": "玉堂感旧",
        "id": "32c34f42-5a42-480b-865a-e5b3275f27df"
    },
    {
        "author": "宋祁",
        "paragraphs": [
            "薄澣还私室，陶嘉属小园。",
            "笋余林向密，花後果初繁。",
            "燕口将泥重，蜂脾抱蜜喧。",
            "此时萧散意，都欲忘乘轩。"
        ],
        "title": "旬沐二首  其一",
        "id": "cd396de4-4261-46aa-9630-db30900431ed"
    },
    {
        "author": "宋祁",
        "paragraphs": [
            "待诏官非急，还家体不勤。",
            "里无休汝骑，窗有上羲人。",
            "密树稍迎夏，晚花犹及春。",
            "幽怀谁与晤，杯酒强相亲。"
        ],
        "title": "旬沐二首  其二",
        "id": "9eff3a62-25e6-4030-b388-36ea65315340"
    },
    {
        "author": "宋祁",
        "paragraphs": [
            "骤雨挫炎威，归轩广陌西。",
            "渠声流作瀑，日脚侧成霓。",
            "换锦龙媒埒，淹花燕子泥。",
            "比来巾角垫，李郭定相携。"
        ],
        "title": "学舍直归晚霁三首  其一",
        "id": "24ae5638-30b4-4f78-a8b1-853669b2c773"
    },
    {
        "author": "宋祁",
        "paragraphs": [
            "雨罢残阳在，风微酷暑收。",
            "余昏淡云翳，聚沫泛河流。",
            "桃簟双纹展，盘瓜五色浮。",
            "潘郎最多感，庭树莫先秋。"
        ],
        "title": "学舍直归晚霁三首  其二",
        "id": "8fef7c4e-867e-40f9-a81a-9a8fc1a44478"
    },
    {
        "author": "宋祁",
        "paragraphs": [
            "密雾披层宙，浓云霁四溟。",
            "乱流初潄玉，红日不藏萍。",
            "万叶张晴幄，千山卓翠屏。",
            "无烦事铙吹，蛙响自堪听。"
        ],
        "title": "学舍直归晚霁三首  其三",
        "id": "731a0f4a-0746-47e5-b950-866eab04b011"
    },
    {
        "author": "宋祁",
        "paragraphs": [
            "上直驱羸马，凌晨望百廛。",
            "垆喧涤器市，箫暖卖饧天。",
            "流水随轻毂，翻花送驶鞯。",
            "区区市门吏，无复子真仙。"
        ],
        "title": "赴直马上观市",
        "id": "ff965b9e-7dcd-488b-9be7-965744a9b603"
    },
    {
        "author": "宋祁",
        "paragraphs": [
            "专城四十外，中石二千余。",
            "旷日惭良术，班春頼细书。",
            "学慵前志忘，身远故人疏。",
            "姑俟天藏疾，雌堂日燕居。"
        ],
        "title": "初到郡斋  其一",
        "id": "7d81272c-bd15-46c1-8d23-5a943d2fcbe8"
    },
    {
        "author": "宋祁",
        "paragraphs": [
            "省分由来拙，操心本自危。",
            "十年今得调，三匝此逢枝。",
            "攘臂贪丰粟，装怀倦诉词。",
            "竹林谁见忆，迢递始平麾。"
        ],
        "title": "初到郡斋  其二",
        "id": "058c5071-2bcc-40b4-af88-29025a746e98"
    },
    {
        "author": "宋祁",
        "paragraphs": [
            "暂解枢机任，来从海上闲。",
            "浮云富贵外，一马是非间。",
            "月衮生潮浦，风香堕桂山。",
            "苍生虽系望，要作冶城还。"
        ],
        "title": "初到郡斋三首  其一",
        "id": "5d7db8c6-72a4-4ff4-b1bf-4c48439524a7"
    },
    {
        "author": "宋祁",
        "paragraphs": [
            "我里诚云乐，公今况释劳。",
            "秋莼不下豉，霜蟹恣持螯。",
            "林静来晨燎，江喧入夜涛。",
            "功成奋嘉藻，宁欲傍离骚。"
        ],
        "title": "初到郡斋三首  其二",
        "id": "d1666ed1-6146-43e9-9b58-6d315b7cab2b"
    },
    {
        "author": "宋祁",
        "paragraphs": [
            "温省绸缪罢，乡州偃息时。",
            "鹤情归不怨，凤德老无衰。",
            "月树供园莳，仙囊续宴巵。",
            "自惭淮守薄，千里与言诗。"
        ],
        "title": "初到郡斋三首  其三",
        "id": "edfbb503-a567-4ab7-aba1-17880070f660"
    },
    {
        "author": "宋祁",
        "paragraphs": [
            "芳岁已三换，宠名仍再迁。",
            "生平一丘壑，衰晚右櫜鞬。",
            "客眼登楼外，乡愁把酒前。",
            "巾箱多旧赋，只是欠归田。"
        ],
        "title": "到官三岁四首  其一",
        "id": "b58a612a-f469-48ec-ba47-94c9eba0abed"
    },
    {
        "author": "宋祁",
        "paragraphs": [
            "一忝中山守，仍班第四春。",
            "老应无所事，少尚不如人。",
            "适野愚谋短，将芜旧产贫。",
            "须惭丈二组，羁束最慵身。"
        ],
        "title": "到官三岁四首  其二",
        "id": "9cc0aa63-d3d6-43ab-b1b3-c97131e9445e"
    },
    {
        "author": "宋祁",
        "paragraphs": [
            "儒帅非真帅，瓜时定几时。",
            "丹心虽许壮，白发不藏衰。",
            "罟密游鳞骇，山遥倦翼迟。",
            "岁成无奏最，准拟雁门踦。"
        ],
        "title": "到官三岁四首  其三",
        "id": "6cae98aa-c001-4c89-84ad-475d4cbac227"
    },
    {
        "author": "宋祁",
        "paragraphs": [
            "塞下静无事，军中奚告劳。",
            "青山侧身远，白日举头高。",
            "作奏闲双笔，流年耗二毛。",
            "惟应不能饮，元解读离骚。"
        ],
        "title": "到官三岁四首  其四",
        "id": "d89654b9-a3d2-4bf7-bcce-b11ec9ee25c4"
    },
    {
        "author": "宋祁",
        "paragraphs": [
            "去时成恨恨，喜见眼中人。",
            "共束西昆帙，都为左虎邻。",
            "年华衰意早，酒所故情亲。",
            "後日孤舟远，离怀怯重陈。"
        ],
        "title": "颍上唐公张集仙相劳",
        "id": "a5bba36a-9f01-49e5-9ad0-9f4062f272f7"
    },
    {
        "author": "宋祁",
        "paragraphs": [
            "南风今日好，归棹上淮津。",
            "川迥舟如叶，山遥石似人。",
            "波光篙底动，沙垒涨余新。",
            "谁信机心少，溪鸥伴此身。"
        ],
        "title": "同张子春淮上作",
        "id": "2ca42a9b-ad8a-4ae3-b84a-128344069c70"
    },
    {
        "author": "宋祁",
        "paragraphs": [
            "去国倏三岁，颇知归思纷。",
            "南心晓城斗，北眼暮楼云。",
            "珥笔行将脱，朝珂冷不闻。",
            "莫论持帅节，畎亩尚思君。"
        ],
        "title": "思归",
        "id": "cecaa22b-a089-494a-8d75-55ee619a0970"
    },
    {
        "author": "宋祁",
        "paragraphs": [
            "比出淮阳守，今移寰内州。",
            "真无弱翁治，只是茂陵求。",
            "换节矜新假，循襟释故愁。",
            "桑榆知未晚，前失庶能收。"
        ],
        "title": "有诏换淮阳",
        "id": "7d1f4764-c913-41d1-be56-c0b4bdbbb581"
    },
    {
        "author": "宋祁",
        "paragraphs": [
            "道险疑无地，岩高欲近天。",
            "家收代田粟，官铸即山钱。",
            "云变阴晴候，林容旦暮烟。",
            "落花真有意，时解拂行鞯。"
        ],
        "title": "次江都  其一",
        "id": "a795803e-c393-4017-bbce-abd1a71fcf9f"
    },
    {
        "author": "宋祁",
        "paragraphs": [
            "江溜滩滩急，崖腰栈栈新。",
            "天深罕见日，路险不容尘。",
            "远草夤缘绿，幽花落漠春。",
            "逢津何必问，夫我自知津。"
        ],
        "title": "次江都  其二",
        "id": "bbd7893c-ddbc-47a4-b441-537794995218"
    },
    {
        "author": "宋祁",
        "paragraphs": [
            "山暝日云稷，天清风寖和。",
            "树花红暗淡，城草绿坡陀。",
            "归艇冲烟去，昏鳬接翅过。",
            "年华无限乐，判作是狂歌。"
        ],
        "title": "齐云亭晚瞩",
        "id": "96a1b5ef-43b6-4a05-a679-80ec9539d3ca"
    },
    {
        "author": "宋祁",
        "paragraphs": [
            "远水同萦带，联堤类筑垣。",
            "行舟压天底，卧木拥沙痕。",
            "鲂鱮逃空罶，鳬鹥泊迥村。",
            "层波真可羡，由此到都门。"
        ],
        "title": "惠民堤河晚瞩",
        "id": "d9dc1fc3-d19d-4f1a-adc5-d5dcfd592caf"
    },
    {
        "author": "宋祁",
        "paragraphs": [
            "良辰独据鞍，节物强相干。",
            "酒驻衰颜浅，风吹客帽寒。",
            "暂吟非有属，倦曲不成欢。",
            "多谢黄花意，还如故国看。"
        ],
        "title": "九日至卫南",
        "id": "af1ad1c0-c228-42fb-b2b0-93a908cdcf28"
    },
    {
        "author": "宋祁",
        "paragraphs": [
            "不知东里叟，遗迹但堪寻。",
            "语爱东家泪，论交季子心。",
            "故坟犹有石，遗鼎遂无金。",
            "谬政为邦久，千秋谢所钦。"
        ],
        "title": "郑子产庙",
        "id": "db966f36-d4f1-4998-83b4-e6e573456cda"
    },
    {
        "author": "宋祁",
        "paragraphs": [
            "霍射盘西北，高楼胜览并。",
            "景闲思谢守，名重拟宣城。",
            "天阙云来缓，风微鸟去轻。",
            "客忧销更有，须到此中倾。"
        ],
        "title": "叠嶂楼",
        "id": "c1f87cc8-23de-4705-8a5c-fa8843e92849"
    },
    {
        "author": "宋祁",
        "paragraphs": [
            "暮投京县宿，气象已纷罗。",
            "菀树道旁密，侯田关内多。",
            "高城切星斗，秋水似天河。",
            "自问还台马，犹余几子珂。"
        ],
        "title": "去郑暮次中牟",
        "id": "ee941305-e1a4-40ba-bf0a-4441fe092ccf"
    },
    {
        "author": "宋祁",
        "paragraphs": [
            "当年食溱洧，此地控长津。",
            "却见为陵日，难寻病涉人。",
            "落霞遥送鹜，荐草暗留麏。",
            "代往诗风变，田渠数报春。"
        ],
        "title": "废郑河",
        "id": "b1228402-d6c6-4829-94ee-7506c173deae"
    },
    {
        "author": "宋祁",
        "paragraphs": [
            "宛丘真善地，承诏幸班春。",
            "铃下听无讼，日边来有人。",
            "吟余多感客，睡足本慵身。",
            "虮虱休相贺，吾今汤沐频。"
        ],
        "title": "宛丘作",
        "id": "6c29e0a5-f9a6-490c-b2f1-98175d78ea35"
    },
    {
        "author": "宋祁",
        "paragraphs": [
            "西导岷源阔，南浮楚望开。",
            "弄珠嫌蚌隠，投璧让蛟回。",
            "岸翠山烟逼，波红日影来。",
            "万艘徒扰扰，谁是济川材。"
        ],
        "title": "望汉江",
        "id": "18b7f523-ad21-4734-a23d-6d9a2d2e9cac"
    },
    {
        "author": "宋祁",
        "paragraphs": [
            "昔驱千骑往，今解五鱼还。",
            "谁惮老销髀，自怜生入关。",
            "春风来迥野，晓斗挂空山。",
            "却整康成帢，依然愧腻颜。"
        ],
        "title": "次剑门",
        "id": "4d888f73-d129-40f9-a903-814ecd661497"
    },
    {
        "author": "宋祁",
        "paragraphs": [
            "纤鳞藏介石，物化自何年。",
            "无复西江水，长依东海田。",
            "苔纹堪代藻，云叶即成莲。",
            "琥珀藏蚊影，佳名共此传。"
        ],
        "tags": [
            "长江"
        ],
        "title": "陇州鱼龙川石鱼",
        "id": "6aaac40d-a546-47f9-858f-bc0b3c000204"
    },
    {
        "author": "宋祁",
        "paragraphs": [
            "行行芳序深，秀色媚诸岑。",
            "早叶易经吹，暖云难久阴。",
            "拥条孤狖啸，戏荇一鳬沈。",
            "不是无樽酒，其谁共献斟。"
        ],
        "title": "次梓潼",
        "id": "d7fccbc9-08ef-49b1-b2eb-7bfdde0534c8"
    },
    {
        "author": "宋祁",
        "paragraphs": [
            "伟哉真丈夫，庙食此山隅。",
            "生作百夫特，死为南面孤。",
            "鹿庖偿故约，雷杼验幽符。",
            "潼水无时腐，英名相与俱。"
        ],
        "title": "张亚子庙",
        "id": "fb6051b7-facc-4ec8-aeda-4321e3a36a9d"
    },
    {
        "author": "宋祁",
        "paragraphs": [
            "陶姚民屋富，梁魏敝风存。",
            "士阙游乡校，人争倚市门。",
            "椎埋时结客，博掩竞成喧。",
            "谁与迁荼堇，移甘膴膴原。"
        ],
        "title": "敝俗",
        "id": "6fba0306-ec45-4e2c-b7c6-e9c9befdff98"
    },
    {
        "author": "宋祁",
        "paragraphs": [
            "次舍梁陈外，风烟周郑间。",
            "徐驱四郊路，徧识属城山。",
            "野雪融残素，岑霞就暝殷。",
            "几宵星影动，知伴传车还。"
        ],
        "title": "城外",
        "id": "617591d6-839f-4502-8795-89ea0c3788c7"
    },
    {
        "author": "宋祁",
        "paragraphs": [
            "蜀嶂纷重沓，祇园隠寂寥。",
            "花供法界雨，江助梵音朝。",
            "海水闻钟下，天风引磬遥。",
            "少陵佳句後，物色付吾僚。"
        ],
        "title": "题蜀州修觉寺",
        "id": "78094574-8b22-437d-9dae-0a4e82891972"
    },
    {
        "author": "宋祁",
        "paragraphs": [
            "古戍连沙曲，层阿属岸隈。",
            "天长倦鸟没，山晚跛牂回。",
            "斜日低官树，轻寒犯客杯。",
            "还城闻暮角，三叠落江梅。"
        ],
        "title": "巡视河防置酒晚归作二首  其一",
        "id": "b879626f-103a-42e4-85f8-496cf98b271c"
    },
    {
        "author": "宋祁",
        "paragraphs": [
            "夹石双堤转，逍遥千骑留。",
            "川昏多昼雾，水落足寒洲。",
            "岸石危相倚，桥澌暮不流。",
            "风烟非渭曲，谁有钓璜钩。"
        ],
        "title": "巡视河防置酒晚归作二首  其二",
        "id": "3212b487-138a-49ab-97f5-4791b822ead0"
    },
    {
        "author": "宋祁",
        "paragraphs": [
            "此日疾为解，遂将杯酒疏。",
            "多愁庾开府，苦瘦沈尚书。",
            "倦曲琴襓後，霏香药裹余。",
            "莫令诗思剧，正是落花初。"
        ],
        "title": "转运彭季长学士小集数辞宴集",
        "id": "28513405-e0ea-4251-a952-8e8f3228f0e1"
    },
    {
        "author": "宋祁",
        "paragraphs": [
            "驶骑柳枝鞭，春逵望雒廛。",
            "赋才宾右俊，掾诺府中贤。",
            "宫楯含樱密，王渠泛醳联。",
            "胜期资一笑，刑矢措周年。"
        ],
        "title": "送张法曹",
        "id": "06ddd937-5123-4dcf-a757-5fde3bc2f8fb"
    },
    {
        "author": "宋祁",
        "paragraphs": [
            "秋涯舣客舻，潘鬓不胜梳。",
            "去决卿军事，还亲城旦书。",
            "驿鸦啼月早，庖鲤跃冰余。",
            "白冲公庭步，翘材首曳裾。"
        ],
        "title": "送吕太初法曹之许田",
        "id": "af448da6-4c3d-48cc-a672-384d3060e3d8"
    },
    {
        "author": "宋祁",
        "paragraphs": [
            "农歌非度曲，新乐信蚩蚩。",
            "乃父知田事，吾王采谚辞。",
            "折杨时动笑，鼓腹自成嬉。",
            "日暮牛童笛，连声下远陂。"
        ],
        "title": "农歌",
        "id": "cc1387c8-4dc6-47bb-af99-2e6f631bb292"
    },
    {
        "author": "宋祁",
        "paragraphs": [
            "辞阁玉堂东，依然昔所从。",
            "旧池空叹凤，残友不成龙。",
            "制藁流尘积，砖花驳藓重。",
            "过车三步约，何日酹茔松。"
        ],
        "title": "初宿东阁追忆文简丁公作",
        "id": "0cb55387-58bb-457e-96ca-a75cf80e3d54"
    },
    {
        "author": "宋祁",
        "paragraphs": [
            "涉园求胜赏，时菊艳秋光。",
            "散漫仙潭饵，褵褷瑞鹄裳。",
            "酒熏吹晚蕊，蜂冷抱残香。",
            "公意周盈感，留杯尽夕阳。"
        ],
        "title": "三司晏尚书西园玩菊",
        "id": "0e804daf-5123-428b-a4ab-e379ba8b02ae"
    },
    {
        "author": "宋祁",
        "paragraphs": [
            "高秋玩佳菊，繁采照前除。",
            "似粟金无算，为裳鹄有余。",
            "不甘兴薏谤，长免共兰鉏。",
            "为尔浮罇酒，非邀栗里舆。"
        ],
        "title": "玩斋前菊",
        "id": "d63b04fc-7732-4e02-9700-134aa82b811b"
    },
    {
        "author": "宋祁",
        "paragraphs": [
            "危轩冠层堞，永日付登临。",
            "寒雁犹能阵，乔柯自不林。",
            "溪流横趣岛，樵路侧依岑。",
            "西北虽堪望，浮云易作阴。"
        ],
        "title": "望僊亭书所见  其一",
        "id": "7d5864f2-abb7-4c1c-8ae5-09e35db1fffe"
    },
    {
        "author": "宋祁",
        "paragraphs": [
            "南国冬无雪，居然气候迷。",
            "柔蔬傲霜甲，幽鸟逆春啼。",
            "神鼓声无歇，樵歌韵不齐。",
            "举头看白日，还过太山西。"
        ],
        "title": "望僊亭书所见  其二",
        "id": "61c118e5-e4fa-4fb6-bd36-2caf4a2b7337"
    },
    {
        "author": "宋祁",
        "paragraphs": [
            "岁秋无异卉，佳菊自成妍。",
            "薄采称觞客，繁开落帽天。",
            "抱池闲沮洳，留蝶小翩翾。",
            "为结胡公赏，并怀郦水边。"
        ],
        "title": "和杨学士同晏尚书西园对菊",
        "id": "300f3652-457d-475e-85d5-9e65ac6592f2"
    },
    {
        "author": "宋祁",
        "paragraphs": [
            "左圃鱼鳞阔，前轩翚翅开。",
            "虹将一雨罢，潮送万艘来。",
            "山凈秋妍露，林虚晚籁回。",
            "此时萧散乐，谁奉醉言杯。"
        ],
        "title": "东亭",
        "id": "b4fbb347-6867-4e8e-b903-f2132b532b33"
    },
    {
        "author": "宋祁",
        "paragraphs": [
            "宴场禅集盛，霜幅绘毫工。",
            "竺社同开叶，嵇姿宛送鸿。",
            "法身宁滞相，世眼愿瞻风。",
            "厨钥方传宝，非专岩壑中。"
        ],
        "title": "陇西都尉禅会图",
        "id": "9c0e88ee-6c1b-43e4-bf7d-81f7622d5122"
    },
    {
        "author": "宋祁",
        "paragraphs": [
            "丈室传心地，安闲岁腊赊。",
            "水能涵宝月，风解去萎花。",
            "鹄焰纱围短，牛香篆引斜。",
            "化城无惮远，门外即三车。"
        ],
        "title": "善惠大师禅斋",
        "id": "f34e60d0-69fd-494b-829e-fa3769dc0e68"
    },
    {
        "author": "宋祁",
        "paragraphs": [
            "螟崦霞霏罢，严城鼓叠通。",
            "梧阴破阶月，筵吹乱林风。",
            "浩露来无际，明河望若空。",
            "玉绳低影处，知是建章宫。"
        ],
        "title": "晚夏北轩",
        "id": "22f8585d-7dee-4f6c-9aff-72c7625e0729"
    },
    {
        "author": "宋祁",
        "paragraphs": [
            "离邦嗟病免，道旧乐朋簪。",
            "刻画忘齐丑，膏肓倚郑箴。",
            "轩鸿遡霄路，和鹤答溪阴。",
            "为薙求羊径，时容一往寻。"
        ],
        "title": "呈胡希元进士二首  其一",
        "id": "d88adce5-bcdb-4d51-92b3-15bef796d634"
    },
    {
        "author": "宋祁",
        "paragraphs": [
            "茕茕官绶解，落落饮瓢空。",
            "君惠容藏疾，交情助讳穷。",
            "倦谈嗟墨客，掉首觏鸿蒙。",
            "已卜良邻计，无忧吾道东。"
        ],
        "title": "呈胡希元进士二首  其二",
        "id": "b560fa3c-0e9a-4310-a3e3-5da15234806b"
    },
    {
        "author": "宋祁",
        "paragraphs": [
            "罢征光禄塞，初入玉门关。",
            "残月边兵尽，寒风壮士还。",
            "旗光侵桂卷，箭镝半星闲。",
            "归赐将军第，长铭窦宪山。"
        ],
        "title": "赠罢征边将",
        "id": "418ad1ee-cb1b-4747-bccd-c13e342a4b62"
    },
    {
        "author": "宋祁",
        "paragraphs": [
            "遥源辞叠嶂，澄派鉴晴虚。",
            "流迅无汾恶，波长尽楚余。",
            "隠之徒酌水，郑伯谩名渠。",
            "不必西江去，凭君起鲋鱼。"
        ],
        "title": "惠泉",
        "id": "377bf0fa-346b-45db-a64a-7509b1146260"
    },
    {
        "author": "宋祁",
        "paragraphs": [
            "旧租丞相国，新治使君州。",
            "坐树贪循政，怀铅倦雅游。",
            "猿惊乡岭树，蜃结海天楼。",
            "谁见行春盛，东方最上头。"
        ],
        "title": "寄沂州王学士",
        "id": "48370812-2b7f-4a33-b347-b6288f6968ea"
    },
    {
        "author": "宋祁",
        "paragraphs": [
            "马上逢元朔，匆匆记物华。",
            "趁盘呈柏叶，偷笔弄椒花。",
            "臈暝残晨炬，春晖上早霞。",
            "三城今日酒，知我独思家。"
        ],
        "title": "途中新岁忆三城兄长相公",
        "id": "bea87fd7-a317-4490-9eb3-346431f12cee"
    },
    {
        "author": "宋祁",
        "paragraphs": [
            "五十为衰始，仍余五岁衰。",
            "双眸不明鉴，残鬓已纷丝。",
            "铜虎虽频剖，荷囊信滥持。",
            "何须依老格，先作故山期。"
        ],
        "title": "入壬辰新岁",
        "id": "2be3ec13-281c-4630-b605-e485f9113ee5"
    },
    {
        "author": "宋祁",
        "paragraphs": [
            "蓬葆已萧萧，从官越绝遥。",
            "山图禹穴近，涛气伍神骄。",
            "卧帐藏新论，舟行问故樵。",
            "寄声时谢我，江上足兰苕。"
        ],
        "title": "送余姚尉顾洵美先辈",
        "id": "c4f8cb74-82c8-4488-b62a-78bbb8b8e540"
    },
    {
        "author": "宋祁",
        "paragraphs": [
            "千名联唱第，一尉滞徒劳。",
            "山入黄旗国，江浮白鹭涛。",
            "苑葩依日晚，官树共秋高。",
            "少赋思归恨，潘才是二毛。"
        ],
        "title": "送张士安同年赴上元尉",
        "id": "1a9d71ee-bae5-40a4-b52e-8983fb2079ea"
    },
    {
        "author": "宋祁",
        "paragraphs": [
            "饮有乘舟乐，舟因得饮名。",
            "能招习池客，便载景山铛。",
            "暂唇留颓玉，徐牵倒醉罂。",
            "莫辞沿泝远，双檝自逢迎。"
        ],
        "title": "同赋饮舫",
        "id": "3557bd9f-f60f-454a-a1c4-9594a20a0356"
    },
    {
        "author": "宋祁",
        "paragraphs": [
            "堂皇对岑蔚，欢酌坐怡然。",
            "蟹美持螯日，鲂甘抑鲊天。",
            "渚翘幽处鹭，林响静时蝉。",
            "老去兴非浅，无妨清夜旋。"
        ],
        "title": "阅古堂",
        "id": "81632e05-0655-44eb-a767-9acf2da92a37"
    },
    {
        "author": "宋祁",
        "paragraphs": [
            "久困天官调，东南亦第如。",
            "客篙新溜急，春树杂花余。",
            "越𦞦丰池鸭，吴袍竞库綀。",
            "还音与归梦，并附浙江鱼。"
        ],
        "title": "胡寅赴明州慈溪尉",
        "id": "537b293b-7e17-4cb2-99ee-28880a0cb7a8"
    },
    {
        "author": "宋祁",
        "paragraphs": [
            "一行为吏日，千里背淮人。",
            "兰助朝昏膳，丝垂宛转纶。",
            "云容侵驿晓，江态引帆春。",
            "静治龙舒邑，牦生盗向秦。"
        ],
        "title": "孙景赴怀宁尉",
        "id": "8102c63b-7d67-4eb5-bbec-6563e0e15fec"
    },
    {
        "author": "宋祁",
        "paragraphs": [
            "毡毫联署榜，兰酒怅离杯。",
            "作吏缁衣国，工吟白社才。",
            "浮凉御风至，澄翠溢荥来。",
            "盗息连殊课，章封刺史台。"
        ],
        "title": "送王鼎同年尉荥阳",
        "id": "6b316f5c-3ba0-45bf-b9b0-2816edbff1d7"
    },
    {
        "author": "宋祁",
        "paragraphs": [
            "初命东南尉，征途上下弦。",
            "传家万石贵，结绶半纶鲜。",
            "邑籍饶岷芋，公囊满邓钱。",
            "仙才今有助，铭阁待新篇。"
        ],
        "title": "奉节朱尉",
        "id": "3ba69b46-76b3-4ff3-9e3c-74a0ff930131"
    },
    {
        "author": "宋祁",
        "paragraphs": [
            "豪锥残试墨，纶绶照恩裳。",
            "沿牒天官调，承家父任郎。",
            "曲长溪舫远，宴密酒螯香。",
            "得助江山国，仍缝古锦囊。"
        ],
        "title": "送静海勾稽高洎",
        "id": "2798e06e-3ae6-4f5a-89f5-b22883559e5b"
    },
    {
        "author": "宋祁",
        "paragraphs": [
            "倪侯喜清旷，遇物乃虚舟。",
            "富贵知轻视，胸怀肯误投。",
            "青云非近器，沧海纳羣流。",
            "道在从藏显，功名晚可收。"
        ],
        "title": "送倪敦复朝奉",
        "id": "bb09ab7f-fd84-43a4-8480-f040bb73b519"
    },
    {
        "author": "宋祁",
        "paragraphs": [
            "沸蚁云罍溢，离鹍雪苑开。",
            "吏催东府计，卿待楚人材。",
            "旧隠周萝月，前期禹凿雷。",
            "我惭芳岁晚，犹俊蹇修媒。"
        ],
        "title": "寄王共",
        "id": "13cef7d9-3da3-41a3-a88a-7370a9bbc5f2"
    },
    {
        "author": "宋祁",
        "paragraphs": [
            "恳乞东南节，贪荣彩绣衣。",
            "禁中严助往，江上子牟归。",
            "并觉秋莼美，时惊夜鹤飞。",
            "遥知具鸡黍，日与故人挥。"
        ],
        "title": "寄叶道卿",
        "id": "388f1cad-5dd1-497a-9659-f6e846bf28e6"
    },
    {
        "author": "宋祁",
        "paragraphs": [
            "晓河回北陆，夕雨凈西郊。",
            "水足鱼忘喣，林寒鸟恋巢。",
            "阁苔浮绿晕，社橘老丹包。",
            "谁与同真想，清风是淡交。"
        ],
        "title": "秋霁二首  其一",
        "id": "a1479d81-16e7-4ee0-8855-a2450bc303bf"
    },
    {
        "author": "宋祁",
        "paragraphs": [
            "气爽无余暑，天高不住阴。",
            "霞残仍是绮，风冷即名金。",
            "烟沼双鱼乐，霜郊一鹗心。",
            "此时灵运唱，无复答愁霖。"
        ],
        "title": "秋霁二首  其二",
        "id": "12199e61-7209-4992-89ef-df4e4e9308dd"
    },
    {
        "author": "宋祁",
        "paragraphs": [
            "佳节虽云晚，繁英尚独开。",
            "新醪相伴熟，寒蝶不空来。",
            "细折愁香破，长吟恐暝催。",
            "自嫌霜白鬓，将插重裴回。"
        ],
        "title": "玩晚菊",
        "id": "ab53a78a-bc49-40a4-bcf6-f2169e0926ed"
    },
    {
        "author": "宋祁",
        "paragraphs": [
            "霜旻初毕雨，日气上熹微。",
            "寒水流无急，高云薄未归。",
            "书闲仍积箦，琴燥乍移徽。",
            "负郭泥妨辙，翻劳急掩扉。"
        ],
        "title": "残秋霁景",
        "id": "7dffa4f1-38bc-4268-9080-cadaf286bded"
    },
    {
        "author": "宋祁",
        "paragraphs": [
            "宾席满浮埃，劳歌倦抚怀。",
            "囊风寒薄木，鹍雪夜平阶。",
            "庄室虚仍白，颜心静已斋。",
            "北山如借问，矫首谢丹崖。"
        ],
        "title": "冬日呈应之",
        "id": "1c1ad113-5455-4de6-b12c-6ce093230db4"
    },
    {
        "author": "宋祁",
        "paragraphs": [
            "槭槭始遥夜，骚骚无寐时。",
            "啼螀思岁晚，寒叶伴人衰。",
            "白发生将遍，丹砂化苦迟。",
            "多情是残月，通晓共遥帷。"
        ],
        "title": "秋夕不寐",
        "id": "8a114433-400b-4eb7-b6e6-2ba9217688bb"
    },
    {
        "author": "宋祁",
        "paragraphs": [
            "霜郊堪极目，万籁共骚骚。",
            "远水无穷绿，寒云自不高。",
            "候鸿差入渚，田雀短翔蒿。",
            "岁稔期民阜，中田馌冻醪。"
        ],
        "title": "冬日野外  其一",
        "id": "f9514c53-c59c-49a5-a260-b755a2a00109"
    },
    {
        "author": "宋祁",
        "paragraphs": [
            "野迥人来少，天平鸟去长。",
            "鱼梁四寸罟，樵市五家浆。",
            "谷转留寒雾，霞休罢夕阳。",
            "不须教目极，即是到回肠。"
        ],
        "title": "冬日野外  其二",
        "id": "e7972e85-0fe8-409c-bbb5-914360829ef1"
    },
    {
        "author": "宋祁",
        "paragraphs": [
            "朔吹低凝野，层阴迥匝天。",
            "叶飘霜外柳，烟山烧余田。",
            "晼晚流芳後，峥嵘急景前。",
            "平生鱼鸟志，宁免为留连。"
        ],
        "title": "冬日野外  其三",
        "id": "722b298a-1ad1-4cba-83e1-48f423339c00"
    },
    {
        "author": "宋祁",
        "paragraphs": [
            "绿野阳膏动，春旗出晓衢。",
            "川长罗後乘，林转隠前驱。",
            "早蕊红粘杏，轻苞紫缀榆。",
            "桑郊不敢问，直为使君愚。"
        ],
        "title": "行春野外",
        "id": "d8a9f6ab-92d4-479b-a9e4-e1fa79fd6886"
    },
    {
        "author": "宋祁",
        "paragraphs": [
            "高腊颔髭霜，栖闲寄宝坊。",
            "秘园金侧布，熏夹字旁行。",
            "赐服恩华重，分灯祖意长。",
            "祗陀学久徧，余力在雕章。"
        ],
        "title": "赠文雅度大士",
        "id": "56b15731-b8f7-43ad-ad69-8ff6421d80f2"
    },
    {
        "author": "宋祁",
        "paragraphs": [
            "已觉新杓动，犹闻促漏余。",
            "夜寒穷腊尾，春色并年初。",
            "事往成追计，身羁况索居。",
            "明朝为寿酒，无奈故人疏。"
        ],
        "title": "守岁",
        "id": "7346c48e-34d0-425c-8480-f2af9946be94"
    },
    {
        "author": "宋祁",
        "paragraphs": [
            "已嗟官落魄，更值岁峥嵘。",
            "一絓区中累，千惭谷口耕。",
            "休文偏恨瘦，夷甫太钟情。",
            "借问长安米，侏儒有底荣。"
        ],
        "title": "岁晚私感",
        "id": "bea6b9af-c9f3-4014-9b7a-a8fadaf2dbcf"
    },
    {
        "author": "宋祁",
        "paragraphs": [
            "桧檝舣河滣，东南再命新。",
            "还家倦游客，隠市谪仙人。",
            "驿舍霜梅早，乡壶蚁酎醇。",
            "疏林摇落尽，持底赠萧辰。"
        ],
        "title": "送同年叶文卿尉高邮",
        "id": "6da510ee-6d20-43f0-b2bf-d26b48bbe01d"
    },
    {
        "author": "宋祁",
        "paragraphs": [
            "小有负薪疾，早成憔悴姿。",
            "无人来迓跛，頼酒与扶衰。",
            "朴斲知林短，腥膢厌席卑。",
            "西山一丸药，何忍独相遗。"
        ],
        "title": "春晏病体少悰退卧北斋有寄",
        "id": "91ee834e-1b2d-4043-b53d-9330a03b9059"
    },
    {
        "author": "宋祁",
        "paragraphs": [
            "林下感余欢，流芳逐雨残。",
            "香归蜜房尽，红入燕泥干。",
            "梦短休成蝶，肠回却掩鸾。",
            "故应成异果，持去掷潘安。"
        ],
        "title": "残花",
        "id": "1a975a79-38d8-4f42-ac54-132d09623009"
    },
    {
        "author": "宋祁",
        "paragraphs": [
            "矩步敝长裾，清漳访病夫。",
            "得交欣凤举，赏赋怯霓呼。",
            "道胜稽论秀，人遐亟去都。",
            "一篷江上雨，归思满菰芦。"
        ],
        "title": "王秀才贽赋乞诗为别归毗陵",
        "id": "0386bcf9-44c5-4c64-902d-c9a1466fdad2"
    },
    {
        "author": "宋祁",
        "paragraphs": [
            "睡足犹欹枕，欢沉即掩樽。",
            "风花飞有态，烟絮坠无痕。",
            "野色兼山远，溪流涨雨浑。",
            "渊明有归意，惟是对桐孙。"
        ],
        "title": "春郊晓望",
        "id": "3b9164dc-2515-4e64-9769-d0ed790fc8d7"
    },
    {
        "author": "宋祁",
        "paragraphs": [
            "上京漫客刺，西道掺离裾。",
            "天倚呼嵩外，川横斗谷余。",
            "敝襓琴晦轸，行笈简联书。",
            "却见槐花候，期君促计车。"
        ],
        "title": "送王识游洛阳",
        "id": "32f42e59-5089-4907-bb30-db15a567edf1"
    },
    {
        "author": "宋祁",
        "paragraphs": [
            "抱病苦幽忧，都城困倦游。",
            "身抛秃翁版，言入稗家流。",
            "世路风波恶，天涯日月遒。",
            "危心正无泊，持底喻穷愁。"
        ],
        "title": "侨居二首  其一",
        "id": "8a8623a3-a2e0-45aa-83cb-57182c6f3c64"
    },
    {
        "author": "宋祁",
        "paragraphs": [
            "公宇静寥寥，居然俗意销。",
            "屐闲谁记齿，带适自忘腰。",
            "亩首秋残获，城西日暮樵。",
            "比来行乐熟，随意度溪桥。"
        ],
        "title": "侨居二首  其二",
        "id": "e1ba4e0a-1763-46d5-a5a5-3803f0b35c40"
    },
    {
        "author": "宋祁",
        "paragraphs": [
            "春物在无几，景随人意闲。",
            "笋生迷坞缺，花尽失林殷。",
            "坠絮来何所，轻云久未还。",
            "持杯问流照，肯信有朱颜。"
        ],
        "title": "春晏北园三首  其一",
        "id": "340ec80a-0275-4212-ad93-931093804bb2"
    },
    {
        "author": "宋祁",
        "paragraphs": [
            "天意歇余芳，人闲日始长。",
            "落花风观阁，睡鸭雨池塘。",
            "稍倦持螯手，犹残婪尾觞。",
            "春归无所预，羁客自回肠。"
        ],
        "title": "春晏北园三首  其二",
        "id": "b57b47e1-8789-4cdf-b803-82dda6ce56bb"
    },
    {
        "author": "宋祁",
        "paragraphs": [
            "日晏休尘虑，中园眷物华。",
            "惊禽曳啼去，弱柳受吹斜。",
            "暝早月沈碧，凉生水进涯。",
            "悠然望层堞，千翅度昏鸦。"
        ],
        "title": "春晏北园三首  其三",
        "id": "2ba80027-6d47-45c6-a06d-082ff1d6218b"
    },
    {
        "author": "宋祁",
        "paragraphs": [
            "侨版农廛陋，飞灰岁管周。",
            "危疴负薪困，生事播精求。",
            "雨露遗幽谷，干坤占一丘。",
            "惟余道边树，独为报春游。"
        ],
        "title": "屏居寄献侍讲孙尚书",
        "id": "b5791973-1dd6-4831-a2e0-94c722eb1128"
    },
    {
        "author": "宋祁",
        "paragraphs": [
            "霁碧凝天宙，规红转日车。",
            "鹊轻来燥枿，蜂湿抱寒花。",
            "林果高仍在，葅菘晚自嘉。",
            "须知穷僻处，要是酇侯家。"
        ],
        "title": "和丞相小园雨霁",
        "id": "1952bd3f-82a1-40f0-aacb-8f5ce5701ac5"
    },
    {
        "author": "宋祁",
        "paragraphs": [
            "别曲惨鹍鸡，沿湘望翠微。",
            "人从南浦别，客向洞庭归。",
            "晓雁并芦远，宵禽负叶飞。",
            "还家落秋後，社橘老金衣。"
        ],
        "tags": [
            "洞庭湖"
        ],
        "title": "送人归衡阳",
        "id": "6a3294e6-6c3f-4112-921d-9479fb4fad1e"
    },
    {
        "author": "宋祁",
        "paragraphs": [
            "冒雪虬枝密，凌空麈影匀。",
            "叶倾秦帝雨，华老宓妃尘。",
            "不见栖鸾客，多逢系马人。",
            "寄声遭匠石，千尺谢轮囷。"
        ],
        "title": "松",
        "id": "a06e0637-da2c-43ac-bb58-1a0c74c8c715"
    },
    {
        "author": "宋祁",
        "paragraphs": [
            "秋风日夕惊，庭树喝蝉声。",
            "衰意先鶗鴂，繁音伴沸羹。",
            "斜阳挂高柳，落日淡遥城。",
            "此际君怀苦，非徒客子情。"
        ],
        "title": "闻蝉",
        "id": "dea227d7-148a-4c19-aebd-01b8cb37baa4"
    },
    {
        "author": "宋祁",
        "paragraphs": [
            "初闻蜀树蝉，含喝晚风前。",
            "便把凄凉意，催成摇落天。",
            "易惊惟远客，所得是流年。",
            "空腹悲何事，繁于五十弦。"
        ],
        "title": "闻蝉有感三首  其一",
        "id": "a609555c-165d-4be0-8c4f-35beaa469f3d"
    },
    {
        "author": "宋祁",
        "paragraphs": [
            "残蜕抛何处，新声集迥枝。",
            "岁芳鵙後妬，露信鹤前知。",
            "风坞嘶清御，霞梢咽暝规。",
            "此时兼一叶，并助长年悲。"
        ],
        "title": "闻蝉有感三首  其二",
        "id": "9490f30e-755e-42e2-b21e-c4631baa5e9b"
    },
    {
        "author": "宋祁",
        "paragraphs": [
            "劳君惊暮节，助我思流年。",
            "嘒若横吹管，繁如未破弦。",
            "城残嘶外月，林暝噪余烟。",
            "块坐秋风里，潘郎鬓飒然。"
        ],
        "title": "闻蝉有感三首  其三",
        "id": "0d0eb2c3-3682-4fe2-bed3-cf7db44d10c3"
    },
    {
        "author": "宋祁",
        "paragraphs": [
            "平原已超忽，山径亦纡余。",
            "匹练迷征马，孤蓬伴客车。",
            "江枫极目外，陇水断肠初。",
            "行行不顾返，秋露泫人裾。"
        ],
        "title": "远行",
        "id": "3116bf87-8c5c-4342-bef6-04aec9e8cd32"
    },
    {
        "author": "宋祁",
        "paragraphs": [
            "炎氛歇层宇，清气肃重帷。",
            "籁远天人杂，宵闲甲乙迟。",
            "江湖牵客虑，日月与人衰。",
            "经国谋安在，悠悠空我思。"
        ],
        "title": "夜绪",
        "id": "1402fa5a-051b-4ff9-ad30-3aaa1b360843"
    },
    {
        "author": "宋祁",
        "paragraphs": [
            "已伴传书燕，休随匝树鸦。",
            "春鸣变高柳，暮散落余花。",
            "格磔林烟迥，啁啾观月斜。",
            "宁同七十二，镇在莫愁家。"
        ],
        "title": "幽禽",
        "id": "65582bbd-d80e-4530-b285-2fd60ac807ea"
    },
    {
        "author": "宋祁",
        "paragraphs": [
            "五月追凉地，沧江剩素涟。",
            "林烟昏午日，楼影压池天。",
            "筱密工迷径，荷欹巧避船。",
            "机忘更何事，鱼鸟亦留连。"
        ],
        "title": "集江渎池亭",
        "id": "065f04f6-7027-411f-bfda-6774fa4b973d"
    },
    {
        "author": "宋祁",
        "paragraphs": [
            "茂草平堪藉，长杨绿自垂。",
            "郊晴艾帐远，桥迥犊车迟。",
            "有鹤迎飞盖，无蛇赌赐巵。",
            "秦楼何用识，马尾结青丝。"
        ],
        "title": "出郊",
        "id": "dd66f889-5011-42b4-934f-7f961028514b"
    },
    {
        "author": "宋祁",
        "paragraphs": [
            "亭外大江流，亭前万里舟。",
            "春波赋别地，秋水送归愁。",
            "客路风烟阔，年光日月遒。",
            "瑶华何所为，从古伴离忧。"
        ],
        "title": "清晖亭",
        "id": "22aa3fd3-462f-48c5-9fc9-93a567be3e17"
    },
    {
        "author": "宋祁",
        "paragraphs": [
            "不言非巧宦，要是乏高符。",
            "托社天教散，为公谷与愚。",
            "桂枝怀隠树，荆叶恋欢株。",
            "荣路多高足，争传八列呼。"
        ],
        "title": "不言",
        "id": "364f74d1-e8ca-4422-b382-80516cced07d"
    },
    {
        "author": "宋祁",
        "paragraphs": [
            "天岭循归道，征旟面早暾。",
            "滩声逢石怒，山气附林昏。",
            "谷啭如禽咔，尘交作马痕。",
            "萋萋芳草意，无乃为王孙。"
        ],
        "title": "朝天岭",
        "id": "fc56985e-cb86-4267-adb6-acd71bf7d791"
    },
    {
        "author": "宋祁",
        "paragraphs": [
            "叛将窥华日，英臣死节年。",
            "城当劲兵处，人甚缀旒然。",
            "直木摧贪隧，长堤制盗泉。",
            "羯尘虽覆马，不污沛南天。"
        ],
        "title": "读张巡故事",
        "id": "748b3282-83d2-46ea-8905-de775534f9c0"
    },
    {
        "author": "宋祁",
        "paragraphs": [
            "脱兔驰冈地，饥鹰厉吻天。",
            "为烦麋狗顾，遂给兽人鲜。",
            "狂目兼槐落，惊毫共月捐。",
            "可嗟多狡穴，归肉助庖膻。"
        ],
        "title": "兔",
        "id": "27c7074c-edce-4326-87c5-941771843c82"
    },
    {
        "author": "宋祁",
        "paragraphs": [
            "君家能赋别，释褐重凄然。",
            "客袂移缁素，离杯并圣贤。",
            "坐曹烦折狱，奏牍竚怀铅。",
            "十载青袍困，须饶草色鲜。"
        ],
        "title": "江休复潞掾",
        "id": "8b5d0ead-43e2-4da1-ae20-97f2ac3a6ac9"
    },
    {
        "author": "宋祁",
        "paragraphs": [
            "俊名参吏启，掾事补编堂。",
            "尽取黄金酒，重纡碧鹤裳。",
            "佐庖鲑菜厚，束帙秘厨香。",
            "认得公庭步，鬑须白皙郎。"
        ],
        "title": "同年李宗太平法掾",
        "id": "641c57d2-2b15-4901-acf7-9f2bf7dd1ecb"
    },
    {
        "author": "宋祁",
        "paragraphs": [
            "囊文尝奏御，军事此参卿。",
            "座隘升堂友，乡荣乞墅甥。",
            "清言飘麈毳，慎疾搴芝英。",
            "谈幄尸官久，烦襟怯报琼。"
        ],
        "title": "答安陆庞掾",
        "id": "07568a46-94e0-4c8c-baba-01b53814b269"
    },
    {
        "author": "宋祁",
        "paragraphs": [
            "下马清林下，翛然忘俗情。",
            "山禽不辨种，溪草尽无名。",
            "露笋披斑箬，风葩抗紫茎。",
            "徘徊漱岩溜，未忍濯尘缨。"
        ],
        "title": "出城暂憩林下",
        "id": "4838a6fd-5ed9-4b20-8207-1062515a6482"
    },
    {
        "author": "宋祁",
        "paragraphs": [
            "林下追凉久，山西反照初。",
            "兰苕香自怨，蝉腹饱犹虚。",
            "李暗倾冠外，棋残折屐余。",
            "萧然皋壤乐，何必羡池鱼。"
        ],
        "title": "林下",
        "id": "fd1bb19f-f926-4002-b83c-00d269d585a9"
    },
    {
        "author": "宋祁",
        "paragraphs": [
            "南国豪华地，东风骀荡天。",
            "露兰熏夕梦，烟柳重春眠。",
            "歌断云空度，书长燕未传。",
            "吟成休自许，芳草更绵绵。"
        ],
        "title": "南国",
        "id": "187141d4-2bc1-4d08-8d0c-3bb0b711cea2"
    },
    {
        "author": "宋祁",
        "paragraphs": [
            "再赴天官调，仍还多士乡。",
            "华阴余雾散，光禄故垣长。",
            "春柳侵湖绿，秋云际幕黄。",
            "片言民讼息，编美冠州堂。"
        ],
        "title": "送巩汉卿同年赴五原理掾",
        "id": "10b4bc41-099a-4ee9-b33f-c210db5a5ac1"
    },
    {
        "author": "宋祁",
        "paragraphs": [
            "竹箭征舻驶，骊驹客袂分。",
            "倦游销仲产，参事厌卿军。",
            "象阙天中隔，乡朝月外闻。",
            "西山朝气爽，拄颊待谈云。"
        ],
        "title": "冯彭年苏州法掾",
        "id": "ef3511c6-bef4-419c-ba42-9631032ffdfa"
    },
    {
        "author": "宋祁",
        "paragraphs": [
            "吏上重门钥，楼喧叠鼓挝。",
            "翠沈遥岭树，红敛暝丛花。",
            "杼促虫声急，眉拖月魄斜。",
            "烦心销热尽，不待镇嘉瓜。"
        ],
        "title": "吏上",
        "id": "95bdf9e0-31de-4829-b5ec-bc052dce2538"
    },
    {
        "author": "宋祁",
        "paragraphs": [
            "曲幌囊风入，前轩峡雨收。",
            "醉罗初解夕，珍簟暗知秋。",
            "衰柳金城恨，幽兰楚国愁。",
            "更堪闻短笛，珪月在西楼。"
        ],
        "title": "曲幌",
        "id": "85131a4b-0dde-4234-8a23-25cec427ceb6"
    },
    {
        "author": "宋祁",
        "paragraphs": [
            "林缺榛苞绽，溪平芡嘴开。",
            "衰烟稍辞柳，寒雨并饶苔。",
            "天意凄凄早，乡愁衮衮来。",
            "此时论四戚，方验楚人材。"
        ],
        "title": "林缺",
        "id": "31a2cbe8-51cb-4b64-a2f3-dca7faca6d46"
    },
    {
        "author": "宋祁",
        "paragraphs": [
            "手把临涡酒，人归如梦城。",
            "何言一欢笑，便作两离情。",
            "园树丹蕤老，家山钿髻明。",
            "不妨还轸促，芝崦趁春耕。"
        ],
        "title": "送朱十翁",
        "id": "6db03558-a86f-4141-8860-ec66a2ea5f15"
    },
    {
        "author": "宋祁",
        "paragraphs": [
            "故台千古恨，犹对旧家山。",
            "半夜鸾凰去，他年驷马还。",
            "死忧封禅晚，生爱茂陵闲。",
            "惟有飘飘气，仍存天地间。"
        ],
        "title": "司马相如琴台",
        "id": "cedc72c4-f616-4ac1-89b7-2dd7d37db052"
    },
    {
        "author": "宋祁",
        "paragraphs": [
            "街徼曙冬喧，行人岸舣船。",
            "杓星背城隠，萍日过江圆。",
            "雾晦书囊竹，尘昏剑室莲。",
            "他时汉廷用，未减贾生年。"
        ],
        "title": "黄孝基归上饶",
        "id": "ddaa19e9-393d-4ef0-a12b-c9b0dc46d92d"
    },
    {
        "author": "宋祁",
        "paragraphs": [
            "岁晏心无着，时清遁更肥。",
            "江莼萦箸滑，海鸟傍帆飞。",
            "乡思生闽雾，吟怀入楚霏。",
            "趋庭多令子，彩服间荷衣。"
        ],
        "title": "送谢处士南归",
        "id": "bd74701b-b8a0-4e5a-a907-a67a96e25903"
    },
    {
        "author": "宋祁",
        "paragraphs": [
            "年华无限景，况复上高台。",
            "晓气先明树，春寒不着梅。",
            "幽禽仍早啭，戏蝶即双来。",
            "此地流霞意，同谁一釂杯。"
        ],
        "title": "登望台",
        "id": "fcf237c4-7d71-4709-8703-0ca370fe77b4"
    },
    {
        "author": "宋祁",
        "paragraphs": [
            "烟树徧云中，迎君马首东。",
            "鸣鸡关下晓，归鸟汉阳穷。",
            "倦客辞城阙，深耕托灌丛。",
            "还将数日恶，故故恼衰翁。"
        ],
        "title": "连秀才东归",
        "id": "50c6d471-0652-4428-832d-e60029f12514"
    },
    {
        "author": "宋祁",
        "paragraphs": [
            "旧国青山阔，仙岩绿桂春。",
            "金壶柱史客，玉札上清人。",
            "学雾应成市，泠风肯待旬。",
            "他年留半剂，牝谷愿凝神。"
        ],
        "title": "徐帅北归",
        "id": "a07d6a7b-566e-44a2-b9ea-7670029d4f87"
    },
    {
        "author": "宋祁",
        "paragraphs": [
            "一水清波驶，还将桧檝归。",
            "缨緌成素滥，猿鹤恐长违。",
            "斗外城隅出，云端阙影微。",
            "定知朝夕鸟，却望汉台飞。"
        ],
        "title": "北归",
        "id": "824c8e7b-21bc-4ed7-90df-d88fa4f7609c"
    },
    {
        "author": "宋祁",
        "paragraphs": [
            "秘幄留高议，雄边倚茂勋。",
            "风流自南国，礼乐得中军。",
            "卧疾初无损，遗忠忍遽闻。",
            "寝门今日恸，长作死生分。"
        ],
        "title": "宣徽太尉郑公挽词二首  其一",
        "id": "bcaadfe6-2314-4536-ae9b-e1e7a752c5f2"
    },
    {
        "author": "宋祁",
        "paragraphs": [
            "谁为云亡恨，曾无可赎身。",
            "江山归国路，桃李泣蹊人。",
            "追册君恩厚，题功史笔新。",
            "所嗟经济事，不及相平津。"
        ],
        "title": "宣徽太尉郑公挽词二首  其二",
        "id": "cab5bd02-1fe5-43a1-b590-1df8ad2abbfd"
    },
    {
        "author": "宋祁",
        "paragraphs": [
            "拂世谟谋盛，端朝载采熙。",
            "上前推汲直，天下咏曹随。",
            "密启多焚草，加餐餍嗜葵。",
            "不图霜露疾，奄忽丧元龟。"
        ],
        "title": "肃简鲁公挽词四首  其一",
        "id": "af467ca4-55cf-40b3-9ca6-6dc561841dc8"
    },
    {
        "author": "宋祁",
        "paragraphs": [
            "震邸陪翔凤，天坛侍祭牲。",
            "参谋大丞相，别对小延英。",
            "上栋方隆国，颓山遽奠楹。",
            "武公年不至，辅德是功名。"
        ],
        "title": "肃简鲁公挽词四首  其二",
        "id": "0e5a985a-f2c6-43f5-b3fa-eb187966da80"
    },
    {
        "author": "宋祁",
        "paragraphs": [
            "忧国神无爱，呼医体寖臞。",
            "人忧一台坼，帝遣两驺扶。",
            "临视回襄御，遗言入舜谟。",
            "七兵荣赠册，沉础贲龟趺。"
        ],
        "title": "肃简鲁公挽词四首  其三",
        "id": "e7872eb9-4798-475c-9404-435c500fadf7"
    },
    {
        "author": "宋祁",
        "paragraphs": [
            "密勿千龄旦，生平三命恭。",
            "承家男得凤，择婿女乘龙。",
            "酇邑穷遗产，邢山卜素封。",
            "空余吊客泪，倾海望长松。"
        ],
        "title": "肃简鲁公挽词四首  其四",
        "id": "7049c945-f6bc-478d-8720-fc8a10f174af"
    },
    {
        "author": "宋祁",
        "paragraphs": [
            "尽瘁辞当国，均劳得偃藩。",
            "幄中留秘画，天下满危言。",
            "日企还三事，宁图閟九原。",
            "谁将河海泪，一洒问干坤。"
        ],
        "title": "王沂公挽词三首  其一",
        "id": "2696a602-ee20-4352-b4d9-61fe11ce6078"
    },
    {
        "author": "宋祁",
        "paragraphs": [
            "下阁成忧疢，飞邮走诏医。",
            "遵鸿徒望渚，浴凤不归池。",
            "宣室君朝罢，翘车客涕垂。",
            "正应廊庙上，画一奉萧规。"
        ],
        "title": "王沂公挽词三首  其二",
        "id": "3a372905-b57b-4d88-bf96-9a3167980575"
    },
    {
        "author": "宋祁",
        "paragraphs": [
            "翣路风号野，松阡水溢荥。",
            "滕君今见日，傅魄上骑星。",
            "诒训金籯满，图功籀史青。",
            "空嗟令君坐，千古掩余馨。"
        ],
        "title": "王沂公挽词三首  其三",
        "id": "81d6256e-6ed1-4296-8bb4-591d2adfb36e"
    },
    {
        "author": "宋祁",
        "paragraphs": [
            "自乐颜居陋，非论晏市嚣。",
            "西山宜托疾，东路便归樵。",
            "穴邃狐情乐，巢完鸟意遥。",
            "居然深隠去，宁待左生招。"
        ],
        "title": "卜居",
        "id": "0910d53e-d6c3-48ba-8342-0f7fc99f778a"
    },
    {
        "author": "宋祁",
        "paragraphs": [
            "青萝白石扉，霞薄动春晖。",
            "鹤去书空在，鳬闲舄自飞。",
            "骖鸾僊驭远，出岫昔心违。",
            "拂衽雄风动，犹疑御寇归。"
        ],
        "title": "访隠者不遇",
        "id": "cf6dbde3-a8a6-465e-8161-204f05e2c983"
    },
    {
        "author": "宋祁",
        "paragraphs": [
            "干禄非三釜，躬耕恋一丘。",
            "才无作奏巧，穷有着书愁。",
            "雀噪门罗晚，蓬飞鬓葆秋。",
            "平生鸥鸟志，未去恋沧洲。"
        ],
        "title": "退居五首  其一",
        "id": "f3e5563d-38b4-42c4-bc35-13cab83ad7c7"
    },
    {
        "author": "宋祁",
        "paragraphs": [
            "贫极非关病，忧多信自伤。",
            "悲歌一顷豆，惊馈五家浆。",
            "拥耒宜耕石，沈钩岂为璜。",
            "中林环室在，开径望求羊。"
        ],
        "title": "退居五首  其二",
        "id": "694d7260-62cc-4143-98b5-8ede2926b1c2"
    },
    {
        "author": "宋祁",
        "paragraphs": [
            "昔愧公车牍，今投海岸簪。",
            "逢齑还忌热，居陆更忧沈。",
            "楚岫偏藏玉，燕台岂乏金。",
            "前途见杨阮，只是有沾襟。"
        ],
        "title": "退居五首  其三",
        "id": "3636ff16-f56f-444a-bc1c-23b887505a0f"
    },
    {
        "author": "宋祁",
        "paragraphs": [
            "利固惭龙断，长非累纆牵。",
            "难求迎鲋水，空望戴盆天。",
            "喘急常悲月，惊多遂恶弦。",
            "诚非穷者叹，民颂正尧年。"
        ],
        "title": "退居五首  其四",
        "id": "f21d685b-af7a-44cb-afcd-6101fd48d4ea"
    },
    {
        "author": "宋祁",
        "paragraphs": [
            "勇退方藏密，营生信有涯。",
            "千株素封栗，五色故侯瓜。",
            "虞骨诚非媚，潘毛故易华。",
            "履穿谁复问，新进竞青緺。"
        ],
        "title": "退居五首  其五",
        "id": "bd51a026-a902-4051-bee9-21621d4e3911"
    },
    {
        "author": "宋祁",
        "paragraphs": [
            "雨墙苍晕合，烟渚碧纹通。",
            "赋阁并尘掩，诗阶伴药红。",
            "萍流烦结实，絮乱枉因风。",
            "少閟回肠恨，春闺隔岁空。"
        ],
        "title": "咏苔",
        "id": "9cc2f2c7-8088-4954-b70d-2f4db2bc9c04"
    },
    {
        "author": "宋祁",
        "paragraphs": [
            "隠有山林愿，闲非江海身。",
            "孔书罕言命，庄意闇同人。",
            "敢衒能鸣雁，须惭不猎鹑。",
            "缘何无丽句，多病极漳滨。"
        ],
        "title": "南斋二首  其一",
        "id": "02e6cdd3-ffce-4510-9067-6dd88f820a6b"
    },
    {
        "author": "宋祁",
        "paragraphs": [
            "曩宦缘三釜，今归分一丘。",
            "杯桊非柳性，涂尾是龟谋。",
            "薪意矜来仕，瓜名托故侯。",
            "恍然桑下计，蚕妾讵相尤。"
        ],
        "title": "南斋二首  其二",
        "id": "c543f802-185a-4ac2-8bc7-a62ea657973a"
    },
    {
        "author": "宋祁",
        "paragraphs": [
            "早传黄石系，未伴赤松游。",
            "暴疹惊床蚁，深恩赐养牛。",
            "溪璜俄碎玉，川檝遂藏舟。",
            "萧相今无嗣，夫人绍酇侯。"
        ],
        "title": "哀故文节公  其一",
        "id": "98a668a9-af44-408d-8181-2779a8d71559"
    },
    {
        "author": "宋祁",
        "paragraphs": [
            "顺采思忠荩，宣谋叹巧劳。",
            "憗遗无一老，投吊剩三号。",
            "撤奠哀笳引，追荣敛衮褒。",
            "欲知凭厚庆，弟览得传刀。"
        ],
        "title": "哀故文节公  其二",
        "id": "6e0bd607-16a6-4f6f-8e39-cb3a77435e21"
    },
    {
        "author": "宋祁",
        "paragraphs": [
            "霜露纔婴疾，龙蛇已丧贤。",
            "神骑尾星次，家托寝丘田。",
            "长乐申君吊，东堂罢禊筵。",
            "佳城白日掩，从此即千年。"
        ],
        "title": "哀故文节公  其三",
        "id": "63d43ff1-073c-4829-bedc-31f7e3a6f0a4"
    },
    {
        "author": "宋祁",
        "paragraphs": [
            "华殿推名学，南宫重亚卿。",
            "心无二何佞，身有两龚清。",
            "归沐宾綦鲜，幽通笔思精。",
            "邦人为公恨，不见相承平。"
        ],
        "title": "章靖冯公哀词  其一",
        "id": "62df023b-97a6-4ae1-a486-9be83b44eeed"
    },
    {
        "author": "宋祁",
        "paragraphs": [
            "读易三编断，当朝万事知。",
            "由来不语怪，何意遂无儿。",
            "酒德欢长绝，书林藁尚遗。",
            "异时逢玉尺，方为阮咸悲。"
        ],
        "title": "章靖冯公哀词  其二",
        "id": "8017dd67-e0ad-416b-8eb7-fcb88dc4ea4f"
    },
    {
        "author": "宋祁",
        "paragraphs": [
            "睆箦绵疴革，中楹奠梦还。",
            "蕝仪犹在野，书副即藏山。",
            "友酹生刍洁，君恩刻印颁。",
            "一朝交臂失，宁复易睎颜。"
        ],
        "title": "章靖冯公哀词  其三",
        "id": "90b0031a-b406-4a43-bd08-9f664f6513f9"
    },
    {
        "author": "宋祁",
        "paragraphs": [
            "风旌引素辕，歌绋远犹喧。",
            "此路成千古，何人叹九原。",
            "未亡钟淑俪，不朽寄空言。",
            "兄子今为後，春秋无馁魂。"
        ],
        "title": "章靖冯公哀词  其四",
        "id": "a6d6b3e2-aafe-43ea-8019-81fe439db93c"
    },
    {
        "author": "宋祁",
        "paragraphs": [
            "八十浮龄尽，三千去日长。",
            "丛兰秋寂寞，卿月夜苍茫。",
            "里友歌迎绋，州民酹续浆。",
            "英魂知所托，桥梓蔼成行。"
        ],
        "title": "光禄叶大卿哀词  其一",
        "id": "3bf45bb2-915b-4926-a09e-d33da3f9d12d"
    },
    {
        "author": "宋祁",
        "paragraphs": [
            "偃息朋三寿，生平定四知。",
            "乡人荣衣绣，光禄号能诗。",
            "未赴安车召，遽成埋玉悲。",
            "方珉纪遗爱，无诳冢中辞。"
        ],
        "title": "光禄叶大卿哀词  其二",
        "id": "839cf98b-8a77-47c9-a3a4-628cd295c334"
    },
    {
        "author": "宋祁",
        "paragraphs": [
            "壤色拥行肩，南方应有缘。",
            "归艎素车浪，宝戺赤城天。",
            "宴树春园密，谈花画祴鲜。",
            "凭师无阂智，呵黜二宗禅。"
        ],
        "title": "辨才少白师归天台",
        "id": "01b9b805-91b8-47f5-b5cd-28ace187e652"
    },
    {
        "author": "宋祁",
        "paragraphs": [
            "解职青袍困，惊年素发多。",
            "囊中彭泽米，门外下邽罗。",
            "露鹤惊霄岛，风蜩喝暝柯。",
            "此时潘簟冷，争奈近秋何。"
        ],
        "title": "怀滕秘校书",
        "id": "b403f95c-c709-4a99-9b0d-cca8fdb9b22a"
    },
    {
        "author": "宋祁",
        "paragraphs": [
            "妙龄看试牍，共叹俊登喧。",
            "十载重来调，犹参军事烦。",
            "吴艎沿迅溜，京炙伴芳樽。",
            "东观他年选，当求江夏孙。"
        ],
        "title": "送黄秘校书",
        "id": "46710527-c069-42af-acb1-0f0c0c6251de"
    },
    {
        "author": "宋祁",
        "paragraphs": [
            "日下炎氛歇，风生凉意添。",
            "树花闲纂纂，楼月静纤纤。",
            "倦绠仍垂缶，昏钩半上帘。",
            "畦瓜已堪摘，纳履自无嫌。"
        ],
        "title": "公会亭  其一",
        "id": "8f3d580e-f389-4af7-80e6-25437aa03a14"
    },
    {
        "author": "宋祁",
        "paragraphs": [
            "吏罢得休沐，襟怀萧散中。",
            "静时飞蝶梦，闲处上皇风。",
            "稚筱因依碧，疏花磔索红。",
            "素餐无所事，天幸一衰翁。"
        ],
        "title": "公会亭  其二",
        "id": "ba2816a6-a491-452e-851f-1de8a530130f"
    },
    {
        "author": "宋祁",
        "paragraphs": [
            "天帟暮云消，飞觞夜正遥。",
            "洛吟聊拥鼻，陶舞惜回腰。",
            "露晓蝉嘶树，河秋鹊映桥。",
            "客欢殊未几，离恨又霞朝。"
        ],
        "title": "和小饮",
        "id": "51db5ea7-4609-4332-afc9-9323f79f1800"
    },
    {
        "author": "宋祁",
        "paragraphs": [
            "飞槛枕溪光，欢言客徧觞。",
            "暂云消树影，骤雨发荷香。",
            "辛臼橙齑熟，庖刀脍缕长。",
            "苹风如有意，盈衽借浮凉。"
        ],
        "title": "夏日江渎亭小饮",
        "id": "a13d1599-27bb-4d1c-a966-cd58e2dfd49b"
    },
    {
        "author": "宋祁",
        "paragraphs": [
            "缩宿沈榆彩，沧溟转若华。",
            "纔晞汉盘露，便映洛神霞。",
            "鸣凤梧冈迥，桑柔桂笼斜。",
            "照梁休自许，城上已啼鸦。"
        ],
        "title": "朝阳",
        "id": "fb153861-c711-48f4-baeb-fcd0210d8302"
    },
    {
        "author": "宋祁",
        "paragraphs": [
            "斯人天挺杰，贼胆畏膏肓。",
            "疾战江陵破，长驱颉利亡。",
            "成功在不伐，垂烈付无疆。",
            "血食雄京辅，于今异姓王。"
        ],
        "title": "唐李卫公庙",
        "id": "71e35d5c-a499-4f5a-bcb3-ad3e2eade3e2"
    },
    {
        "author": "宋祁",
        "paragraphs": [
            "陇首孤云断，坳塘绿水周。",
            "萤光不欺夜，虫织自悲秋。",
            "早雁离离度，归舟泛泛流。",
            "萱苏共摇落，底处是忘忧。"
        ],
        "title": "夜出溪上",
        "id": "ec2011bd-c1f3-42a1-8d90-b415420676b6"
    },
    {
        "author": "宋祁",
        "paragraphs": [
            "积水增波润，苍霞变露余。",
            "断烟随鸟远，寒叶向人疏。",
            "萍老犹迎日，莲衰尚戏鱼。",
            "临川方病涉，谁借郑卿舆。"
        ],
        "title": "秋晚溪上",
        "id": "b8d47b26-00a0-4a21-8898-40ed2a5c836f"
    },
    {
        "author": "宋祁",
        "paragraphs": [
            "二月雨堪爱，霏霏膏泽盈。",
            "添成竹箭浪，催发杏花耕。",
            "迥湿风头冷，微含日脚明。",
            "居然嘉应在，谁是束长生。"
        ],
        "title": "出城所见赋五题  其一",
        "id": "f6349adb-73f5-4ea5-8379-8606780c1234"
    },
    {
        "author": "宋祁",
        "paragraphs": [
            "二月水堪爱，泮流清复浑。",
            "影深天在底，红乱日摇痕。",
            "鹜没小舟度，鱼喁新藻翻。",
            "有人无限思，惭愧仲长言。"
        ],
        "title": "出城所见赋五题  其二",
        "id": "70869f80-dd16-4487-a84d-97b3df7139da"
    },
    {
        "author": "宋祁",
        "paragraphs": [
            "二月花堪爱，全开未落时。",
            "香轻长抱蕊，霞破即团枝。",
            "舞蝶何曾定，流鶑不待期。",
            "劳君金缕唱，更尽拍浮巵。"
        ],
        "title": "出城所见赋五题  其三",
        "id": "c2448d7b-548b-41f4-b963-474254ba2cf7"
    },
    {
        "author": "宋祁",
        "paragraphs": [
            "二月草堪爱，一番芳意还。",
            "远迷天泱泱，低隠雉斑斑。",
            "细雨鲜原润，东风古道闲。",
            "王孙归定否，持问桂枝山。"
        ],
        "title": "出城所见赋五题  其四",
        "id": "d1488eef-da29-400f-8044-0e36815e728c"
    },
    {
        "author": "宋祁",
        "paragraphs": [
            "二月风堪爱，悠悠天际生。",
            "向空鸣籁细，乘暝作寒轻。",
            "拂水纹层浪，穿条杌紫茎。",
            "烦君期素魄，相伴倒春清。"
        ],
        "title": "出城所见赋五题  其五",
        "id": "0253092e-4269-48f5-af0e-754bb0aeafd2"
    },
    {
        "author": "宋祁",
        "paragraphs": [
            "屦市喧卑极，家林改筑初。",
            "藩倾犹置笔，楹破尚逢书。",
            "径草临江府，园畦洛涘居。",
            "凭谁遣真意，仁义亦蘧庐。"
        ],
        "title": "重葺敝庐有作",
        "id": "a3e22e97-8ea7-4eb1-ad7d-670b3b049209"
    },
    {
        "author": "宋祁",
        "paragraphs": [
            "山近重岚逼，溪长匹练分。",
            "霁波平撼日，寒崦侧藏云。",
            "弄荇鱼差尾，投汀鹭列羣。",
            "如何去寻丈，尘路已纷纷。"
        ],
        "title": "华州西溪",
        "id": "124ce624-8dd2-498d-9a0e-ebde655e691d"
    },
    {
        "author": "宋祁",
        "paragraphs": [
            "西出都门路，横参送客鞍。",
            "低云能作暝，轻吹不成寒。",
            "天势高无极，原姿秀可餐。",
            "长年伤别甚，作恶叵能欢。"
        ],
        "title": "送客",
        "id": "d105f64f-612c-4597-8485-e3d197b0f61f"
    },
    {
        "author": "宋祁",
        "paragraphs": [
            "密疏即储胥，指言刀锯余。",
            "难排赵高鹿，竟葬楚江鱼。",
            "愤魄栖长濑，冤氛犯太虚。",
            "无人抉君目，他日见诛除。"
        ],
        "title": "僖宗在蜀谏官孟昭图上疏言田令孜屏书不奏沈之虾蟆津诗人郑谷伤之略曰徒将心许国不识道消时予钦其人作诗投吊",
        "id": "eb3eaf0d-ab7e-4849-b8e5-6317990d4b67"
    },
    {
        "author": "宋祁",
        "paragraphs": [
            "云栈马萧萧，铜章庇邑遥。",
            "晨晖碧鸡路，春色锦官桥。",
            "美政方宣布，斯人旧富饶。",
            "早须飞两舄，归趁汉家朝。"
        ],
        "title": "李九言寺丞知怀安军金堂县",
        "id": "ffbd5bd6-631b-4226-bd4a-8a04efeba8f3"
    },
    {
        "author": "宋祁",
        "paragraphs": [
            "象服流恩贵，轻舆就养荣。",
            "新成大家赋，经饷颍封羹。",
            "过隙诚难驻，藏舟自不惊。",
            "子贤能顺礼，三月祔佳城。"
        ],
        "title": "挽张元常葬母夫人二首  其一",
        "id": "c5713cd2-cafb-4168-a5f1-3c718720dd76"
    },
    {
        "author": "宋祁",
        "paragraphs": [
            "婴病曾无苦，期颐未满年。",
            "风酸吹棘地，露泣采兰天。",
            "庀具藏分泽，张琴委暗弦。",
            "江流终不竭，懿范此俱传。"
        ],
        "title": "挽张元常葬母夫人二首  其二",
        "id": "83b25cdb-ac7e-4ebf-88a6-86f7f0f054ba"
    },
    {
        "author": "宋祁",
        "paragraphs": [
            "两朝推巨德，万务罄斯猷。",
            "汉日左右手，尧年忠孝侯。",
            "名言天下满，故事省中留。",
            "宸篆旌碑首，刊文又几秋。"
        ],
        "title": "遣吏视诸公茔树回有感 文正王丞相",
        "id": "e9988459-f31f-45ed-a36e-b62a1fa66e34"
    },
    {
        "author": "宋祁",
        "paragraphs": [
            "庆历公三入，边陲扰太平。",
            "啖金真间敌，挠酒不寒盟。",
            "上印情虽切，然髭病遽轻。",
            "惜哉天弗憗，宸幄泪先横。"
        ],
        "title": "遣吏视诸公茔树回有感 文靖吕丞相",
        "id": "a43d05b5-3e57-407e-bc50-011ed87a8547"
    },
    {
        "author": "宋祁",
        "paragraphs": [
            "昔去劝明辟，俄归参大钧。",
            "公孙未及相，诸葛已伤神。",
            "名待天渊蔽，文争日月新。",
            "英魂同玉树，不向土中春。"
        ],
        "title": "遣吏视诸公茔树回有感 宣献宋公",
        "id": "b427b37b-62fa-4f4e-8065-362640e3d5ac"
    },
    {
        "author": "宋祁",
        "paragraphs": [
            "岩廊号元老，礼数盛中台。",
            "万石父子贵，八元兄弟才。",
            "新诗玉可扣，奇隶鹊争回。",
            "今日看碑字，真缘洒泪来。"
        ],
        "title": "遣吏视诸公茔树回有感 文惠陈丞相",
        "id": "f9e2b5aa-07b1-4e1b-b5ea-939dcb9933bb"
    },
    {
        "author": "宋祁",
        "paragraphs": [
            "贱子空虚甚，何烦跪自陈。",
            "摧藏不鸣雁，排迮後来薪。",
            "栉短三秋发，途奔四海尘。",
            "安能得所欲，况是数奇人。"
        ],
        "title": "答客",
        "id": "6f0bac35-4889-46b7-bfab-1b23e35a0399"
    },
    {
        "author": "宋祁",
        "paragraphs": [
            "冬冬报曙天，归趁越人船。",
            "闽月长留梦，吴门自是仙。",
            "漆书多汗竹，圭祀有名田。",
            "剩着凌云赋，囊帷待奏篇。"
        ],
        "title": "送同年吴瑴尉乌程",
        "id": "1e124c64-648a-43e9-8107-9d9d50c05c22"
    },
    {
        "author": "宋祁",
        "paragraphs": [
            "土甑残炊黍，津航促扣舷。",
            "云迷孝王苑，星认太丘躔。",
            "破瑟弦鹍舞，吟囊锦兽鲜。",
            "晚淮他夜月，离思共娟娟。"
        ],
        "title": "送王庾  其一",
        "id": "0f6a7c2e-31e1-4488-ba44-8ee7a050ec00"
    },
    {
        "author": "宋祁",
        "paragraphs": [
            "倦客衣空化，求知刺欲漫。",
            "孤飞回鹢路，别泪溢鲛盘。",
            "待举秋槐老，承颜夏枕安。",
            "新篇时寄我，鱼信接长澜。"
        ],
        "title": "送王庾  其二",
        "id": "ce0839b0-9b95-4d37-bd06-162c5c516615"
    },
    {
        "author": "宋祁",
        "paragraphs": [
            "昔誓繻仍在，今行绶已新。",
            "春鶑得迁友，夜鹤怨归人。",
            "倦枕低潮月，征帆截渚苹。",
            "清时偏乐职，寒鳖佐吴醇。"
        ],
        "title": "送祝熙载",
        "id": "e4eceed7-9550-4d93-9d87-125683615c29"
    },
    {
        "author": "宋祁",
        "paragraphs": [
            "有客改南辕，春郊驻祖筵。",
            "罇寒禁火国，风暖浴沂天。",
            "茂草平无际，残花惨更妍。",
            "鹿鸣偕计近，簪盍约初年。"
        ],
        "title": "寒食日送李公佐归汉东",
        "id": "c1524ca3-0f18-4678-b9b8-bf3d986cd504"
    },
    {
        "author": "宋祁",
        "paragraphs": [
            "之子远参卿，劳劳千里行。",
            "素衣因客变，华发看秋生。",
            "遇鲤频为讯，逢莼试作羹。",
            "尘埃半通绶，何地免将迎。"
        ],
        "title": "送连庶",
        "id": "57a882f9-3c55-411f-993a-8601f0ddfe2d"
    },
    {
        "author": "宋祁",
        "paragraphs": [
            "绨帙抛蓬观，军牙佐柳屯。",
            "伏熊均轼宠，睡貉袭裘温。",
            "睢苑寒云隔，渔挝暝鼓喧。",
            "帛书无厌数，知有雁为门。"
        ],
        "title": "送陈动之",
        "id": "2cbc7179-48e8-4a84-8233-0dcd3a93ff51"
    },
    {
        "author": "宋祁",
        "paragraphs": [
            "祖帟都门路，秋风满客衣。",
            "台舟三鹢驶，官舄两鳬飞。",
            "乡思临波远，离忧傍酒微。",
            "不应缘事事，手自废谈围。"
        ],
        "title": "送梅尧臣",
        "id": "838143d2-f6c7-460f-8375-69df1d2732f3"
    },
    {
        "author": "宋祁",
        "paragraphs": [
            "春序倏云晚，高台芳意多。",
            "花成风地缬，鸟作暝林歌。",
            "树气熏繁幄，池文叠细波。",
            "夹城归骑散，烟絮徧铜驼。"
        ],
        "title": "春晖寓目二首  其一",
        "id": "5c2c79c3-b695-4b1c-882a-a27d46f55ec6"
    },
    {
        "author": "宋祁",
        "paragraphs": [
            "春意都无几，还持欢绪归。",
            "游蜂抱蕊去，惊燕失泥飞。",
            "风下幡幡影，霞留暝暝霏。",
            "既知瑶席恨，不减欲沾衣。"
        ],
        "title": "春晖寓目二首  其二",
        "id": "9111e968-5727-46a4-bf03-d53b0623fdfb"
    },
    {
        "author": "宋祁",
        "paragraphs": [
            "乘秋万窍怒，拂野恣离披。",
            "祭鸟东门酒，鸣鸢上将旗。",
            "有谁樵旦暮，无客赋雄雌。",
            "何用呼号甚，枯桑了不知。"
        ],
        "title": "累夕大风",
        "id": "e50aa611-138c-4a6c-9779-c06c9aa3c7dc"
    },
    {
        "author": "宋祁",
        "paragraphs": [
            "贵甚宫中势，轩然帝右趋。",
            "所贪惟狗马，宁是学盘盂。",
            "骄取武库地，气凌辕下驹。",
            "淮南他日语，悔不共严诛。"
        ],
        "title": "武安侯",
        "id": "8298899a-6465-47fc-8cd4-d8b10a3632ab"
    },
    {
        "author": "宋祁",
        "paragraphs": [
            "嗟尔一拳质，块生天地中。",
            "柱云蒸作润，山溜滴成空。",
            "松盖何年化，星槎此路穷。",
            "无邀什袭裹，近出宋台东。"
        ],
        "title": "庭石",
        "id": "467911ed-c1fa-4a56-ba5a-077af38773f7"
    },
    {
        "author": "宋祁",
        "paragraphs": [
            "乐事行将晚，华年怯早衰。",
            "翻车壮士速，落叶长年悲。",
            "别燕风帘静，惊乌月树危。",
            "播精宁有用，皮骨极支离。"
        ],
        "title": "感秋",
        "id": "81279b3d-1d64-45af-9a9c-bcadd6143ba7"
    },
    {
        "author": "宋祁",
        "paragraphs": [
            "短影悠扬日，薄寒憀栗天。",
            "林声蝉后老，陂影雁宾联。",
            "凄感客自尔，变衰时适然。",
            "何须问容鬓，所遇是凋年。"
        ],
        "title": "秋日四首  其一",
        "id": "61193cb8-c506-4334-ae93-41d00f002d01"
    },
    {
        "author": "宋祁",
        "paragraphs": [
            "客心惊暮节，天意歇余芳。",
            "莲罢池收子，榴成露罅房。",
            "绨袍亲故暖，纨扇委空凉。",
            "庾信真愁否，仍能用斛量。"
        ],
        "title": "秋日四首  其二",
        "id": "bcfd59ba-ff73-4fbe-a59d-f073ef7e9b24"
    },
    {
        "author": "宋祁",
        "paragraphs": [
            "禁林成宿忝，愚谷负深归。",
            "未识前途远，容知昨日非。",
            "巧劳真物役，静胜乃天机。",
            "君看琴中意，何尝在玉徽。"
        ],
        "title": "秋日四首  其三",
        "id": "0bf875fc-1c71-4fe6-b6ba-8e2a5796d810"
    },
    {
        "author": "宋祁",
        "paragraphs": [
            "秋气飒然爽，宴居差有情。",
            "蝇休几案洁，蝉罢亭皋清。",
            "溪水照心碧，云山刮眼明。",
            "其如岁云晏，天地莽峥嵘。"
        ],
        "title": "秋日四首  其四",
        "id": "c6d09cfc-8f5c-4283-9d11-2204daa34508"
    },
    {
        "author": "宋祁",
        "paragraphs": [
            "候鼓遥喧岸，行舟逆上湍。",
            "轻烟着波面，斜月罢林端。",
            "飒沓鳬鹥乱，苍茫葭苇寒。",
            "致君何所惮，便道许之官。"
        ],
        "title": "晚发  其一",
        "id": "88666864-8d80-46eb-9682-d8c1e1933819"
    },
    {
        "author": "宋祁",
        "paragraphs": [
            "晓濑虽能迅，寒波不复扬。",
            "林声散栖鸟，堤影度风樯。",
            "兹岁方云暮，吾行未遽央。",
            "病身非汲黯，安敢薄淮阳。"
        ],
        "title": "晚发  其二",
        "id": "09d68d13-0870-44a8-a56e-6fe964d2fa76"
    },
    {
        "author": "宋祁",
        "paragraphs": [
            "十里云边寺，重驱千骑来。",
            "天形欹野尽，江势让山回。",
            "园竹浓成幄，楼钟近殷雷。",
            "斜阳归鞅促，飞盖冒轻埃。"
        ],
        "title": "游海云寺",
        "id": "00a730d5-8fb8-43e6-b72a-80198be39161"
    },
    {
        "author": "宋祁",
        "paragraphs": [
            "行药徧城闉，仍逢摇落辰。",
            "坞风焦粟罅，园露饱梨津。",
            "远水多成浦，高云自作鳞。",
            "匕丹无复得，魂断小山人。"
        ],
        "title": "行药",
        "id": "4a67b46f-2f10-4a8e-8627-e3919a3b27eb"
    },
    {
        "author": "宋祁",
        "paragraphs": [
            "湖平潦已收，清兴暂夷犹。",
            "风舸时摇缆，眠鳬自去洲。",
            "荒藤依树老，残芡听波浮。",
            "珍重芣山色，苍苍到暝楼。"
        ],
        "title": "湖上晚瞩",
        "id": "884a0564-b289-4d60-9b65-002d9d0c196f"
    },
    {
        "author": "宋祁",
        "paragraphs": [
            "乞得二千石，终非循吏才。",
            "霜蓬根易动，笼鸟翅难开。",
            "梦寤惭封邑，陶埏仰铉台。",
            "报言殊丽藻，虚附驿筩回。"
        ],
        "title": "答京西提刑张司封次韵",
        "id": "0e0e8593-2b7e-4914-b485-0e0685de541c"
    },
    {
        "author": "宋祁",
        "paragraphs": [
            "春物都城晚，欢游一倍慵。",
            "轻风生树态，暖日淡云容。",
            "小阁时翻燕，闲花更少蜂。",
            "幽襟真濩落，所得是无悰。"
        ],
        "title": "闰月晦日",
        "id": "fceb75a2-ce46-4436-8531-f662cb565ce5"
    },
    {
        "author": "宋祁",
        "paragraphs": [
            "丈室锦城隈，庭闲地徧苔。",
            "饭从香积取，花续少林开。",
            "讲昼经残叶，禅宵烛委煤。",
            "无嫌一时学，要是暮云才。"
        ],
        "title": "赠楞严舒上人",
        "id": "853836d4-5ede-4c83-915c-4b1bfde51778"
    },
    {
        "author": "宋祁",
        "paragraphs": [
            "行年踰八十，安坐布金园。",
            "指柏仍余树，栽桐遂见孙。",
            "岩泉晨自濯，经叶夜能翻。",
            "顾我生多病，劳师默遣言。"
        ],
        "title": "柔上人",
        "id": "6693a18b-fe57-460a-8959-1f1616434522"
    },
    {
        "author": "宋祁",
        "paragraphs": [
            "拂晓镮鸣月，迎寒毳拥霞。",
            "众香摩诘饭，五叶祖师花。",
            "托宿林枝俯，分风夕影斜。",
            "前期逢晤赏，持对碧云夸。"
        ],
        "title": "寿上人南游",
        "id": "281ac946-0039-4afe-909b-6dfe6cfb80fc"
    },
    {
        "author": "宋祁",
        "paragraphs": [
            "归祴卷兰芽，城标拂曙霞。",
            "溪行鸥避锡，岩供马衔花。",
            "翠柰经园密，苍莓渡彴斜。",
            "暮云他日合，相望在天涯。"
        ],
        "title": "送梵才长吉还天台",
        "id": "3d2bc714-9be9-45f2-abc1-0ba12416a395"
    },
    {
        "author": "宋祁",
        "paragraphs": [
            "南方有尊者，卓锡恋林丘。",
            "演法三千界，多闻第一流。",
            "炉烟熏定几，笋脯供斋瓯。",
            "社约惭成负，霜莲落几秋。"
        ],
        "title": "寄药山长老省贤",
        "id": "bc2dc229-eeaf-4fb6-bd94-11f445dad694"
    },
    {
        "author": "宋祁",
        "paragraphs": [
            "近郭一牛鸣，金园界宝绳。",
            "众花天作雨，千焰佛传灯。",
            "碧柰垂园老，青莲杂漏凝。",
            "病襟多俗物，时此访南能。"
        ],
        "title": "访僧舍",
        "id": "f88a7dee-f610-4299-b200-84de899fc0dc"
    },
    {
        "author": "宋祁",
        "paragraphs": [
            "寥寥私沐地，索索晚秋时。",
            "高树足危响，寒花无媚姿。",
            "远砧投会急，昏雁赴行迟。",
            "抚物能无感，年华及始衰。"
        ],
        "title": "寥寥",
        "id": "e15b1d7a-45b7-4c6c-b7b7-ee4a31d2b1a9"
    },
    {
        "author": "宋祁",
        "paragraphs": [
            "脱叶惊雕岁，翻车送落晖。",
            "蔗浆晨渴减，桃簟夜凉归。",
            "怨月收纨扇，轻云怯纻衣。",
            "沈愁知几许，带眼不胜围。"
        ],
        "title": "早秋",
        "id": "e7bc238b-bf08-4d21-b0e0-916c1d5cb583"
    },
    {
        "author": "宋祁",
        "paragraphs": [
            "新火暮春天，穷山寄一廛。",
            "畹兰催酒熟，溪草作茵眠。",
            "落絮轻无定，残花浅自怜。",
            "缁帷谈久倦，江上问挐船。"
        ],
        "title": "山中晚春",
        "id": "7092592e-cad1-42f3-a459-089a18fc396c"
    },
    {
        "author": "宋祁",
        "paragraphs": [
            "春来人暗知，何物验来时。",
            "林暖树改色，山晴云弄姿。",
            "归鸿高的的，生浪细差差。",
            "老帅非行乐，劭农一驻旗。"
        ],
        "title": "早春  其一",
        "id": "1b325159-5560-410b-8ff9-36947c8ad453"
    },
    {
        "author": "宋祁",
        "paragraphs": [
            "鹍雪锁平苑，乌风袅迥竿。",
            "暖容侵柳动，寒意向梅残。",
            "云薄来无定，天晴望更宽。",
            "杯霞莫辞醉，朝野日多欢。"
        ],
        "title": "早春  其二",
        "id": "21ec32e1-7514-44c1-92a8-f33145f93e21"
    },
    {
        "author": "宋祁",
        "paragraphs": [
            "芳意稍菲菲，春城浓淡晖。",
            "霞留早阴住，风遣薄寒归。",
            "细溜兼沙漾，初禽隠叶飞。",
            "要知刀笔暇，文酒得相依。"
        ],
        "title": "西园早春二首  其一",
        "id": "eeca50ac-5489-4f25-b128-045082a0849e"
    },
    {
        "author": "宋祁",
        "paragraphs": [
            "樽酒不常满，年华祗自春。",
            "言归虽薄澣，业已负良辰。",
            "野翠欣欣徧，林红扑扑新。",
            "其如好风景，料理爱诗人。"
        ],
        "title": "西园早春二首  其二",
        "id": "092c1ec2-e515-4190-950f-e79bd233a341"
    },
    {
        "author": "宋祁",
        "paragraphs": [
            "登高大夫事，感物古诗流。",
            "韵变齐风缓，辞凌汉气遒。",
            "恨非雌霓赏，惟祝洞箫求。",
            "病客无盘玉，琅玕未易酬。"
        ],
        "title": "答翁愈赋卷",
        "id": "c04cd6ce-7065-4949-a01f-f0f40001f77b"
    },
    {
        "author": "宋祁",
        "paragraphs": [
            "晚瞩西池上，池清暑气微。",
            "云烟互明灭，蒲荇两因依。",
            "戏鰋来无定，眠鳬久自飞。",
            "纷吾刀笔虑，逢此憺忘归。"
        ],
        "title": "池上  其一",
        "id": "262caa1e-6171-4835-ad1f-84477732c694"
    },
    {
        "author": "宋祁",
        "paragraphs": [
            "雨止菰蒲老，风生杜若秋。",
            "水光晴动日，莲气晚熏舟。",
            "暗坞飞萤出，疏丛白鸟留。",
            "此时成丽赋，宁减翫游鯈。"
        ],
        "title": "池上  其二",
        "id": "b4f13ef3-4cb5-4a10-9937-3c71d165591a"
    },
    {
        "author": "宋祁",
        "paragraphs": [
            "中园稍萧槭，日脚凈空埃。",
            "寒蝶飞还下，饥鸥去又回。",
            "林高风搅叶，垣暗雨留苔。",
            "颇赋高秋兴，人非骑省才。"
        ],
        "title": "北园池上",
        "id": "da2a46db-aede-41cb-be2c-9b5b1f8d82b0"
    },
    {
        "author": "宋祁",
        "paragraphs": [
            "溪浅容篙短，舟移觉岸长。",
            "烟稠芰荷叶，霞热荔支房。",
            "技叠参挝鼓，杯寒十馈浆。",
            "便成逃暑醉，官事底相妨。"
        ],
        "title": "避暑江渎祠池",
        "id": "255151bd-c462-47a8-9797-01ab939752cc"
    },
    {
        "author": "宋祁",
        "paragraphs": [
            "溪流来不近，永日映霞霏。",
            "水荇自相缭，汀禽无次飞。",
            "颓沙时损路，幽濑忽藏矶。",
            "谁欲留连我，相将日暮归。"
        ],
        "title": "夏日池上  其一",
        "id": "76cbb950-e66d-4558-b3c3-74cbc74822ce"
    },
    {
        "author": "宋祁",
        "paragraphs": [
            "独坐溪堂上，炎天客少过。",
            "红垂初熟果，碧卷未开荷。",
            "曳絮云更坞，摇金日弄波。",
            "一杯聊自举，凉意雨前多。"
        ],
        "title": "夏日池上  其二",
        "id": "6c9dd5fe-e8b1-4bc1-a252-7345bdb8d430"
    },
    {
        "author": "宋祁",
        "paragraphs": [
            "宅废经池在，人亡墨溜干。",
            "蟾蜍兼滴破，科斗共书残。",
            "蠹罢芸犹翠，蒸余竹自寒。",
            "他杨无可问，抚物费长叹。"
        ],
        "title": "扬雄墨池",
        "id": "6cc51ac3-8ab0-40dd-b162-98a06edd088c"
    },
    {
        "author": "宋祁",
        "paragraphs": [
            "风物连南国，炎威逼早秋。",
            "堕飞波上翼，误喘月中牛。",
            "云杼衣全解，冰壶渴未瘳。",
            "此时班女怨，虚为素纨愁。"
        ],
        "title": "秋热",
        "id": "9b5e20cb-14a2-4017-842e-1ee3609a908b"
    },
    {
        "author": "宋祁",
        "paragraphs": [
            "官舍同山舍，萧然日杖藜。",
            "饥鸥守冰沼，寒荠犯蔬畦。",
            "霜逼晴空迥，霞牵晚照低。",
            "城鸦栖已定，无事莫惊啼。"
        ],
        "title": "晚冬行园",
        "id": "f0470ad9-7e45-475c-a745-9ccbc2ef8e97"
    },
    {
        "author": "宋祁",
        "paragraphs": [
            "人往名长在，钦风历故居。",
            "社残莲即老，园废柰仍疏。",
            "麈忆清谈外，云经合座余。",
            "裴回视斋壁，行草暗残书。"
        ],
        "title": "过惠崇旧居  其一",
        "id": "793fb410-14b3-466a-abd4-c93de87f41af"
    },
    {
        "author": "宋祁",
        "paragraphs": [
            "虽昧平生契，怀贤要可伤。",
            "生涯与薪尽，法意共灯长。",
            "遗画空观貌，残诗孰补亡。",
            "神期通一语，无乃困津梁。"
        ],
        "title": "过惠崇旧居  其二",
        "id": "8a29464d-f587-4dc0-9ae8-1c2927c75411"
    },
    {
        "author": "宋祁",
        "paragraphs": [
            "鹿园开别墅，牛驾此回轮。",
            "花识庄严界，林容宴坐人。",
            "远烟时误晚，静坞若遗春。",
            "共照前溪水，烦师洗六尘。"
        ],
        "title": "和鉴宗游南禅别墅",
        "id": "278cb9df-4989-4082-9ad7-b1157eec967c"
    },
    {
        "author": "宋祁",
        "paragraphs": [
            "林梢霞尾暗，海面月华新。",
            "一水开天鉴，千金上佛轮。",
            "幽岩涵静桂，潜蚌溢凉津。",
            "不必姑山去，翛然自玉人。"
        ],
        "title": "对月  其一",
        "id": "dc66bee5-9728-4822-9475-4ad3650afc94"
    },
    {
        "author": "宋祁",
        "paragraphs": [
            "月华真可爱，堂上共徘徊。",
            "白露方徐贶，清风适共来。",
            "蚌津随照满，乌阁为啼开。",
            "万虑方岑寂，愁看云汉回。"
        ],
        "title": "对月  其二",
        "id": "ba0d9f35-bb95-4b1d-be00-9eb86713f0d3"
    },
    {
        "author": "宋祁",
        "paragraphs": [
            "早月始娟娟，西南寥泬天。",
            "魄中藏暗树，轮外上虚弦。",
            "傍汉含银浅，过云漏叶鲜。",
            "遥知今夜鹊，犹得稳枝眠。"
        ],
        "title": "望月",
        "id": "d03bd16b-465a-43d3-bbfe-e1649d6e6d20"
    },
    {
        "author": "宋祁",
        "paragraphs": [
            "出郭晓云霁，泛舟春日迟。",
            "诗怀随物放，酒面任风吹。",
            "循岸烦鸥起，看山惜棹移。",
            "州人轻此乐，頼与汝曹期。"
        ],
        "title": "同小侄珪璞溪上泛舟",
        "id": "a3899266-553d-4e47-a310-c2df1b5a411f"
    },
    {
        "author": "宋祁",
        "paragraphs": [
            "玉漏催成夜，兰釭换作晨。",
            "并花排彩树，分月送游人。",
            "醉幕星临酒，天街露禁尘。",
            "轻雷与流水，随意伴香轮。"
        ],
        "title": "拟明月逐人来",
        "id": "0fbd4b4d-a841-467f-a2cb-a1f328c6492d"
    },
    {
        "author": "宋祁",
        "paragraphs": [
            "西颢凉飙度，金枢宿霭收。",
            "映波休混璧，入幔且迷钩。",
            "蚌冷侵珠润，罗疏逼帐秋。",
            "风流知不浅，庾令在江楼。"
        ],
        "title": "月",
        "id": "b3a6365a-b8bb-4714-8cc3-c9bd8c50defa"
    },
    {
        "author": "宋祁",
        "paragraphs": [
            "几宵闲北寝，始见映西楼。",
            "曲篆临钩误，残黄映额羞。",
            "桂稀山自冷，珠浅蚌兼愁。",
            "巧作纤纤句，纔能喻两头。"
        ],
        "title": "新月",
        "id": "126ae8ad-3518-4850-9510-9012d1e19b30"
    },
    {
        "author": "宋祁",
        "paragraphs": [
            "阴光随落宿，有意待朝阳。",
            "晕缺灰余影，潮平鹭息狂。",
            "残兵骄子国，隠语大刀郎。",
            "此夜方诸泪，宁能减数行。"
        ],
        "title": "残月",
        "id": "14dbb51d-aea5-49e5-bdc7-4912c8db6693"
    },
    {
        "author": "宋祁",
        "paragraphs": [
            "娟娟天外月，正见上朝人。",
            "老桂欹藏树，纤钩侧抱轮。",
            "气清仍泛露，光淡即迎晨。",
            "尚作裴回意，西楼对结邻。"
        ],
        "title": "马上见残月",
        "id": "b630724e-b865-4bc3-846f-2e84826a02dd"
    },
    {
        "author": "宋祁",
        "paragraphs": [
            "已照金枢穴，初乘玉女扉。",
            "望花愁桂老，数叶畏蓂稀。",
            "汉蚌兼珠隠，边兵背塞归。",
            "持将离妾恨，一问上天飞。"
        ],
        "title": "落月",
        "id": "0ca04b97-89fc-43ac-923a-e1771aebb029"
    },
    {
        "author": "宋祁",
        "paragraphs": [
            "嘉月嘉州路，轲峨按部船。",
            "山围杜宇国，江入夜郎天。",
            "霁引溪楼望，凉供水馆眠。",
            "愧君舟檝意，遂欲济长川。"
        ],
        "title": "答劝农李渊宗嘉州江行",
        "id": "de6bfd2c-fea1-4029-84e5-01178313d897"
    },
    {
        "author": "宋祁",
        "paragraphs": [
            "晓戍胧胧白，春流纳纳深。",
            "生烟纔着树，罢月稍依林。",
            "野路趋斜岸，渔舠泊暗浔。",
            "尚缘归国意，差足慰离襟。"
        ],
        "title": "早发大堰",
        "id": "dade499b-b549-4146-b01a-f6dc7b485927"
    },
    {
        "author": "宋祁",
        "paragraphs": [
            "最爱中唐竹，春来百个鲜。",
            "笋残霞落泊，梢散粉婵娟。",
            "早叶危衔露，昏枝巧住烟。",
            "宁孤一日赏，况在此君前。"
        ],
        "title": "新竹",
        "id": "efba290c-49bc-4355-9a48-c181634dcde8"
    },
    {
        "author": "宋祁",
        "paragraphs": [
            "大旆关河远，同云天地浮。",
            "凌晨逢朔雪，此路向西州。",
            "寒袭生犀健，光催畅毂流。",
            "余清念东郭，穿履趁英游。"
        ],
        "title": "永兴郑资政巩县路逢雪见寄",
        "id": "79c0db58-ebd4-4daa-a604-a8cb6dc221d7"
    },
    {
        "author": "宋祁",
        "paragraphs": [
            "峡内逢霏霰，凌辰望已迷。",
            "寒花纔集栈，斜片旋沈溪。",
            "户入垂缯壤，田成种玉畦。",
            "速干殊未惜，山道润无泥。"
        ],
        "title": "峡中逢雪",
        "id": "37cd34b7-48a3-4a3e-b27b-495a28e397f7"
    },
    {
        "author": "宋祁",
        "paragraphs": [
            "大雪浃天畿，晨骖望禁扉。",
            "二仪连皓气，万物共清辉。",
            "楼迥标银阙，台寒压粉围。",
            "瑞花真有意，偏着入朝衣。"
        ],
        "title": "冒雪马上作",
        "id": "0f5ded65-548d-46d1-9499-b3ba37fb8459"
    },
    {
        "author": "宋祁",
        "paragraphs": [
            "秋城聊一眺，物色已苍茫。",
            "爽籁风驱远，寒烟晚曳长。",
            "祠成樗作社，戍罢女留墙。",
            "要是凋年感，能回倦客肠。"
        ],
        "title": "四望亭",
        "id": "ca3a6b1c-3f5c-4e49-98c4-5feb91633802"
    },
    {
        "author": "宋祁",
        "paragraphs": [
            "秋旻荡喧浊，茂宰属高情。",
            "水遶溪初浪，林干籁自声。",
            "醉茵留剩暖，欢瑟泛余清。",
            "尚念江湖守，其如华发生。"
        ],
        "title": "秋日书怀",
        "id": "be859be4-f4ca-4950-89c3-cf7105b35338"
    },
    {
        "author": "宋祁",
        "paragraphs": [
            "捧檄去三铨，招招客叩船。",
            "倦游惊密雪，离思着幺弦。",
            "淮月开帆暝，京尘减绶鲜。",
            "枳鸾非久息，刷羽竚来旋。"
        ],
        "title": "送潘秘校赴颍上簿",
        "id": "649b8a5b-de04-4d26-9f5b-78d454af4c51"
    },
    {
        "author": "宋祁",
        "paragraphs": [
            "密雪妍辞盛，垂窗怒翼开。",
            "聊从百里佐，初露七年材。",
            "集隼趋侯府，歌骊酬客罍。",
            "时年无道茀，庇邑迩天台。"
        ],
        "title": "送南顿胡簿",
        "id": "b4bee2b5-a6af-4edc-9aa8-03f530303bf9"
    },
    {
        "author": "宋祁",
        "paragraphs": [
            "舟行不碍动，纵目望联堤。",
            "稍觉前川近，徐惊後树低。",
            "鱼游随聚沫，禽度带残啼。",
            "自趣家田路，春清况日携。"
        ],
        "title": "舟中三首  其一",
        "id": "195c7b00-6ed3-464f-8afa-ad90691f9f9d"
    },
    {
        "author": "宋祁",
        "paragraphs": [
            "漠漠朝烟上，霏霏野气和。",
            "惊鸿自去渚，戏鹜不沈波。",
            "田畯耕扶耒，溪童食啄蠡。",
            "绀舟时一眺，䍧践损春莎。"
        ],
        "title": "舟中三首  其二",
        "id": "77ff00aa-ddc8-4c80-8682-f5f9efb4961c"
    },
    {
        "author": "宋祁",
        "paragraphs": [
            "雾迥絙林趾，波生啮岸沙。",
            "漫红披杏带，短碧上蒲芽。",
            "鲑菜随宜有，浆醪不用赊。",
            "行行乐萧散，未觉远京华。"
        ],
        "title": "舟中三首  其三",
        "id": "dd43d32e-6f4d-453a-acc5-d9badc668beb"
    },
    {
        "author": "宋祁",
        "paragraphs": [
            "飞宇冠苍岑，盘盘上百寻。",
            "风含太虚爽，云作下方阴。",
            "坞桂寒仍燠，岩猿暝始吟。",
            "知君有高兴，天壤共登临。"
        ],
        "title": "物外亭",
        "id": "38549d4f-0232-410d-9eba-6be22f6ed93b"
    },
    {
        "author": "宋祁",
        "paragraphs": [
            "庭树报秋归，萧然芳意衰。",
            "露危阴处叶，风劲暝前枝。",
            "嘒嘒蝉嘶早，梢梢鹊定迟。",
            "江潭正摇落，司马不无悲。"
        ],
        "title": "秋日咏庭树",
        "id": "3b7ddbf1-2b78-4be3-ac35-2d387777e8b0"
    },
    {
        "author": "宋祁",
        "paragraphs": [
            "斯文推旧德，忧国变华颠。",
            "夙夜劳三事，东西止百年。",
            "温辞联册秘，良史大都传。",
            "他日贤臣垄，心知望圃田。"
        ],
        "title": "司徒侍中宣献公挽词二首  其一",
        "id": "ca497e8e-7e91-41b6-8fde-46e2a0a31772"
    },
    {
        "author": "宋祁",
        "paragraphs": [
            "美疢交明晦，浮龄讵控抟。",
            "宗盟一个弱，人赎百身难。",
            "赐敛荣絺衮，临哀驻玉銮。",
            "欲知桃李爱，朝绂共汍澜。"
        ],
        "title": "司徒侍中宣献公挽词二首  其二",
        "id": "9112df6f-453e-48b4-a294-d0eabdccb708"
    },
    {
        "author": "宋祁",
        "paragraphs": [
            "曾第飘飘赋，仍劳冉冉趋。",
            "叹时三嗅雉，倦别一飞鳬。",
            "句簿虚公几，迎浆溢里壶。",
            "异时赍阀阅，明陟在丹涂。"
        ],
        "title": "送蒙城簿谢煜先辈",
        "id": "8610623d-8026-46dc-ad92-00819bee4bbb"
    },
    {
        "author": "宋祁",
        "paragraphs": [
            "黉舍久过从，清言服阿戎。",
            "半纶人结绶，一箭水分风。",
            "行稻鲜原绿，攀花杂树红。",
            "羡君谈有助，新论得王充。"
        ],
        "title": "送江阴簿江楚材先辈",
        "id": "8753b919-507f-4722-a25d-b354dce176a8"
    },
    {
        "author": "宋祁",
        "paragraphs": [
            "世德封胡後，英游终贾年。",
            "尘缁去郡客，木落渡淮天。",
            "揖吏贪持簿，劳歌倦倚弦。",
            "无忧亲釜薄，新复古圭田。"
        ],
        "title": "送炳宗巢簿",
        "id": "1bd75167-b3d3-4920-87b0-08b1a24ac695"
    },
    {
        "author": "宋祁",
        "paragraphs": [
            "拥节趋瑶县，回舆礼梵仙。",
            "望云催觐日，零雨记归年。",
            "蕙露霏毫润，尼珠入局圆。",
            "斯人具瞻地，二绝贲金田。"
        ],
        "title": "观相国长城公留题药师院壁",
        "id": "0490a869-ed2d-4e74-9ec1-112b8bf282d5"
    },
    {
        "author": "宋祁",
        "paragraphs": [
            "斋橑翠霏间，人高境自闲。",
            "禅心溪上月，佛髻槛前山。",
            "昼漏依莲改，晴云识栋还。",
            "谁持快哉意，来此共跻攀。"
        ],
        "title": "题玉溪符上人清风阁",
        "id": "f86e39fe-28e3-4ead-b31c-83334be371c7"
    },
    {
        "author": "宋祁",
        "paragraphs": [
            "家赐齐侯履，人推郄縠文。",
            "结婚荣外馆，谋帅得中军。",
            "盛集追园盖，遒章托陇云。",
            "不图新渚畔，更作死生分。"
        ],
        "title": "李中令挽词二首  其一",
        "id": "6ac82577-3727-4f37-a16b-327d352b1577"
    },
    {
        "author": "宋祁",
        "paragraphs": [
            "赠窆充幽隧，鸣箫异素轮。",
            "山丘华屋远，桃李故蹊春。",
            "使幕被愁雾，谈犀委暗尘。",
            "须知悟生灭，终得法为身。"
        ],
        "title": "李中令挽词二首  其二",
        "id": "90cfe97b-1c7d-4314-90aa-d84f12d8259a"
    },
    {
        "author": "宋祁",
        "paragraphs": [
            "磴齿缘苍巘，檐牙冒紫氛。",
            "楼鸣穿峡濑，堂宿抱峰云。",
            "鸟散生台晏，僧归浴树曛。",
            "居然化城地，长与客尘分。"
        ],
        "title": "龙岩寺",
        "id": "a200809f-e59a-4b11-9866-83d5f4247aac"
    },
    {
        "author": "宋祁",
        "paragraphs": [
            "菌阁俯江干，西南蜀塞宽。",
            "看云记巫峡，望日省长安。",
            "钿崒峰头碧，霞皴荔子丹。",
            "比来秋物好，谁伴数凭栏。"
        ],
        "title": "农阁",
        "id": "a038f771-af12-4782-ad55-b30a70996145"
    },
    {
        "author": "宋祁",
        "paragraphs": [
            "传闻望帝冤，底处最堪怜。",
            "蜀月将残夜，巴山欲晓天。",
            "周军尝化鹤，齐后亦为蝉。",
            "物变皆如此，非君是偶然。"
        ],
        "title": "闻杜宇",
        "id": "4f68d77f-b9ef-42ed-a243-2739a88e9580"
    },
    {
        "author": "宋祁",
        "paragraphs": [
            "茂气回鲜野，寒姿换故林。",
            "败防溪响急，新甽耒痕深。",
            "乳雉嬉原隩，歌牛下浦阴。",
            "吾庐堪学稼，将老有初心。"
        ],
        "title": "春野观农事",
        "id": "a0654d5f-84d3-467a-adcc-8beee4f6cfe2"
    },
    {
        "author": "宋祁",
        "paragraphs": [
            "五鼓歇津亭，风帆去斗城。",
            "美材王国秀，独木县官征。",
            "萍密浮罂剂，莼丝杂釜羹。",
            "袁郎秋咏去，江月对盈盈。"
        ],
        "title": "唐诏监簿池阳市征",
        "id": "7b0f6748-6586-4ef6-a816-aef137e6f803"
    },
    {
        "author": "宋祁",
        "paragraphs": [
            "穹旻炎𡏖歇，颢气袭中闺。",
            "倦鹊兼河转，初蟾共月西。",
            "客愁无处所，世虑足端倪。",
            "清客纔成泫，皋禽且稳栖。"
        ],
        "title": "早秋夜坐",
        "id": "29e04741-1288-4df4-b7f7-c2b5352d9e2a"
    },
    {
        "author": "宋祁",
        "paragraphs": [
            "风头日萧索，爽气自西岑。",
            "暝戍有传鼓，寒城无罢砧。",
            "未论乡思苦，且念岁华侵。",
            "目羡高高雁，先时到上林。"
        ],
        "title": "秋日书怀",
        "id": "140ae53d-b7ec-4346-8958-b4bfc48880c3"
    },
    {
        "author": "宋祁",
        "paragraphs": [
            "书来何所道，报我二毛生。",
            "种种因年化，星星着领明。",
            "别离纔几日，感慨若为情。",
            "且莫悲迟暮，须容四海兄。"
        ],
        "title": "得伯逢书",
        "id": "56df449a-e19c-4e5e-b71d-f06b187e0e3a"
    },
    {
        "author": "宋祁",
        "paragraphs": [
            "予从大夫後，禄乃二千余。",
            "簪笔论何事，藏山着底书。",
            "病教年事早，拙使宦情疏。",
            "合治菟裘未，蜗牛尚有庐。"
        ],
        "title": "伯逢欲予买一田墅因成自讼",
        "id": "66c6759a-6a44-40b4-be71-7a107e3441bb"
    },
    {
        "author": "宋祁",
        "paragraphs": [
            "弱柳蒙蒙密，新花衮衮繁。",
            "贪寻芳蒨远，遂到落霞昏。",
            "亭橑衔山霭，池波撼月痕。",
            "惜春还语客，慎勿诉余樽。"
        ],
        "title": "西园晚眺",
        "id": "478c0048-7bae-4225-bf51-d036342addf1"
    },
    {
        "author": "宋祁",
        "paragraphs": [
            "有客过穷巷，门罗日晏开。",
            "南州一榻下，平轝二龙来。",
            "霏雪欣谈麈，炊菰乏案杯。",
            "自惭邻壁焰，时照不燃灰。"
        ],
        "title": "李先辈昆仲见过",
        "id": "e2a5e2d6-c21e-4eda-83d8-7c0b8d8db27b"
    },
    {
        "author": "宋祁",
        "paragraphs": [
            "幽兴足端倪，危桥便见溪。",
            "浪轻鱼喜掷，山近鸟工啼。",
            "弱苇披风溆，凉蔬甲雨畦。",
            "使君来已屡，林下自成蹊。"
        ],
        "title": "公园",
        "id": "e875b38e-2a92-4e43-a529-97510fa458c3"
    },
    {
        "author": "宋祁",
        "paragraphs": [
            "明月不常值，中秋能暂新。",
            "谁言一堂上，相与异州人。",
            "适意苦难得，举杯宁厌频。",
            "清光定千里，他日远相亲。"
        ],
        "title": "八月十四日夜东轩饯赵同州志元吴陕州冲卿徐润州君章",
        "id": "a212344e-9dca-4c3a-81b7-e077a0aa3445"
    },
    {
        "author": "宋祁",
        "paragraphs": [
            "岩径蹑云层，藤萝失晦明。",
            "青溪一道士，篮轝两门生。",
            "山溜足奔响，松风无罢声。",
            "愿同沮桀侣，林下耦寒耕。"
        ],
        "title": "访隠者因题壁",
        "id": "0091da0f-bfa0-4d09-97fe-c33252621769"
    },
    {
        "author": "宋祁",
        "paragraphs": [
            "仓卒闻婴疾，何辜遂没身。",
            "哭筵同产子，霜寝未亡人。",
            "冢有邢山旧，天为京兆邻。",
            "想君赍志恨，不使白杨春。"
        ],
        "title": "哭郭仲微三首  其一",
        "id": "07843c3e-9285-43c4-b3ba-a90f5a9df9d5"
    },
    {
        "author": "宋祁",
        "paragraphs": [
            "我作鱼符守，君司凤诏文。",
            "他时谈笑罢，今日死生分。",
            "怨涕翻荥浪，悲魂引郑云。",
            "山阳怀旧笛，肠断不堪闻。"
        ],
        "title": "哭郭仲微三首  其二",
        "id": "f990c75c-af6d-4282-ad46-920ee7a3af18"
    },
    {
        "author": "宋祁",
        "paragraphs": [
            "谢氏虽多女，中郎竟乏儿。",
            "人生忽至此，天道果无知。",
            "一代英才往，千篇故稿遗。",
            "生平同翰墨，不及镂丰碑。"
        ],
        "title": "哭郭仲微三首  其三",
        "id": "8c8cffcc-da55-4025-8f84-fbcb91b0fc54"
    },
    {
        "author": "宋祁",
        "paragraphs": [
            "岸帻坐前楹，天围极望青。",
            "日华开岭雾，风影碎池星。",
            "重露惊栖鹤，幽丛带暗萤。",
            "尘机心久息，宁待据梧瞑。"
        ],
        "title": "夕坐",
        "id": "7ad094b4-88d6-47b1-ab76-5b58fefd51ff"
    },
    {
        "author": "宋祁",
        "paragraphs": [
            "炎氛随日入，岑寂坐遥帷。",
            "倦鹜昏投浦，惊蝉夜去枝。",
            "桂华兼月破，槎影带星移。",
            "珍重窗风好，羲人即此时。"
        ],
        "title": "西楼夕望",
        "id": "2128a502-4327-459d-824c-8edff08afc14"
    },
    {
        "author": "宋祁",
        "paragraphs": [
            "悲秋葆发生，倦客厌离身。",
            "九奏庄禽眩，千钧楚俗轻。",
            "媒劳伤偃蹇，岁晏恨峥嵘。",
            "谁讶游都久，方归谷口耕。"
        ],
        "title": "偶书",
        "id": "460835d3-4090-4c4d-9410-916b9d1760dc"
    },
    {
        "author": "宋祁",
        "paragraphs": [
            "栾栾余病骨，踽踽本孤臣。",
            "夷饿怀餐粟，轲居忆徙邻。",
            "旧围宽胁带，镵刻暗书筠。",
            "亲见扬雄者，容仪不动人。"
        ],
        "title": "答书  其一",
        "id": "506b8f2c-ece4-4070-9ebe-6c9a827125ca"
    },
    {
        "author": "宋祁",
        "paragraphs": [
            "答书牛马走，卜疏草茅人。",
            "久谢轮囷器，羞言阿堵神。",
            "触笼摧劲翮，喣沫瀑穷鳞。",
            "尚欲求糟粕，心知老斲轮。"
        ],
        "title": "答书  其二",
        "id": "8d7a7565-e09f-43b4-8fd7-39ff34b4ab3b"
    },
    {
        "author": "宋祁",
        "paragraphs": [
            "滞淹连春晦，层阴接夜分。",
            "骁壶惟发电，愁栋但生云。",
            "里突居无爨，官蛙坐厌闻。",
            "遥知霖唱罢，客思转相纷。"
        ],
        "title": "和朱少府苦雨",
        "id": "b8efaa94-f731-4f71-af31-a2014e1995f4"
    },
    {
        "author": "宋祁",
        "paragraphs": [
            "雕节真如借，良宵此向阑。",
            "家储宿岁酒，乡送大傩寒。",
            "旧卉回新物，来情续往欢。",
            "匆匆余几刻，催具五辛盘。"
        ],
        "title": "岁除",
        "id": "c569d920-3c70-4ad1-a582-ebd27a73a6ae"
    },
    {
        "author": "宋祁",
        "paragraphs": [
            "刻像小蹁跹，无情是所怜。",
            "客欢迎指顾，觞冷寄回旋。",
            "屡转疑投节，将休似取妍。",
            "劳君戢深意，醒者勿须传。"
        ],
        "title": "咏酒壶",
        "id": "ca760890-2dc6-4c04-817d-eeed695c53ba"
    },
    {
        "author": "宋祁",
        "paragraphs": [
            "经㰅摧无几，书刀削未休。",
            "胡能反招隠，更欲傍牢愁。",
            "澌砚寒余滴，窗灯明映篝。",
            "子威销骨尽，何相得封侯。"
        ],
        "title": "答书",
        "id": "da854b69-89b4-4163-9b6e-1d4346a0bbce"
    },
    {
        "author": "宋祁",
        "paragraphs": [
            "日晏来凭槛，要知刀笔休。",
            "晚云山曲岪，麤饭客稽留。",
            "未觉清言减，犹堪大白浮。",
            "狂歌谁击节，只是自摇头。"
        ],
        "title": "望仙亭晚眺",
        "id": "f10269e6-877b-4fb1-871c-8ef32dc3c62d"
    },
    {
        "author": "宋祁",
        "paragraphs": [
            "湖色淡无际，月华相与闲。",
            "临波双璧映，照浦一珠还。",
            "宿火汀洲外，横烟桑柘间。",
            "不妨清思剧，举国尽溪山。"
        ],
        "title": "明月湖",
        "id": "55b27d54-a038-4fd8-a571-47fc816c9569"
    },
    {
        "author": "宋祁",
        "paragraphs": [
            "危栏真可倚，极目尽高原。",
            "双堠驿边道，孤烟山下村。",
            "高风生树响，寒水落溪痕。",
            "坐见斜阳尽，归鸦满翅昏。"
        ],
        "title": "晚眺",
        "id": "32dd9cfb-25e7-495e-86fa-8fd9d7bb3401"
    },
    {
        "author": "宋祁",
        "paragraphs": [
            "笼樱沈醵宴，津鼓怆离羣。",
            "道出东南水，心留西北云。",
            "秫田供酝剂，练幅换书裙。",
            "熛阙方呼俊，归来竚献文。"
        ],
        "title": "胡同年恢信州弋阳簿",
        "id": "8e462064-9694-4a38-9e6b-726b267d59dd"
    },
    {
        "author": "宋祁",
        "paragraphs": [
            "灵风彻宴巵，十幅曙帆飞。",
            "路入江山国，人兼彩绣衣。",
            "草堂空岫幌，偃室听琴徽。",
            "谁识无双誉，新从日下归。"
        ],
        "title": "黄垍勾建昌簿",
        "id": "fa94c868-edd3-4055-b572-896ab9a83150"
    },
    {
        "author": "宋祁",
        "paragraphs": [
            "军府沈千奏，边城佐一同。",
            "乡书黄耳远，客爨扊扅空。",
            "怨曙羌笳月，嘶寒代马风。",
            "未应期会急，平日废谈丛。"
        ],
        "title": "元处宗安化簿",
        "id": "3ed27fb1-3ca9-4e61-902e-aa87df6ba607"
    },
    {
        "author": "宋祁",
        "paragraphs": [
            "年衰冬集罢，鹢首晓帆催。",
            "枳棘非鸾处，膏腴得父才。",
            "澄江限天阔，孤鹜透霞来。",
            "此地留清赏，谁同耻宴罍。"
        ],
        "title": "同年毛洵勾簿新建",
        "id": "4b452b8e-a3e6-4cd9-93ae-f747aeba891f"
    },
    {
        "author": "宋祁",
        "paragraphs": [
            "霜宇澹秋光，峥嵘歇岁芳。",
            "地形侵楚庳，渠尾入淮长。",
            "廥集牛初下，罗稀鸟恣翔。",
            "病悰多感极，身托茂陵傍。"
        ],
        "title": "霜宇",
        "id": "27a46d97-0317-41b1-88d0-8002d25b7f15"
    },
    {
        "author": "宋祁",
        "paragraphs": [
            "上恩留不遣，仍棹越船回。",
            "人忝玉堂署，鱼还符节台。",
            "危心摧橹罢，病眼刮云开。",
            "读徧淮南诏，惭非视草才。"
        ],
        "title": "季秋十九日追还学士院回舟入都作二首  其一",
        "id": "92a6e79e-cb86-44a6-8a0a-1a68311a68e9"
    },
    {
        "author": "宋祁",
        "paragraphs": [
            "得麾初出守，趋召遽言旋。",
            "露藿元倾日，秋槎却上天。",
            "丹涂容蹇步，星弁许华颠。",
            "再奏皆闻罢，惭妨此路贤。"
        ],
        "title": "季秋十九日追还学士院回舟入都作二首  其二",
        "id": "737eb72c-e439-44d1-8736-a4190992aa5d"
    },
    {
        "author": "宋祁",
        "paragraphs": [
            "古邑蓬池上，私居市道邻。",
            "初抛三釜粟，来作一廛民。",
            "乞火黔薪突，翻经振隙尘。",
            "何从复何去，更欲问圆神。"
        ],
        "title": "古邑二首  其一",
        "id": "29cc9f55-c27e-4902-a9e8-c8cb0443c741"
    },
    {
        "author": "宋祁",
        "paragraphs": [
            "坠雨离邦远，编蓬僦庑卑。",
            "人非一国敌，家乏万钱赀。",
            "江海嗟漂荡，干坤惜变衰。",
            "此时看落叶，宁翅长年悲。"
        ],
        "title": "古邑二首  其二",
        "id": "c83259ae-4d05-400b-8b4f-6d9b4efb6b41"
    },
    {
        "author": "宋祁",
        "paragraphs": [
            "驱马三封下，还家值日西。",
            "林间寻路隘，露里入山迷。",
            "僮倦仍依樾，鸡闲已上栖。",
            "暂来翻似客，邻酒夜过携。"
        ],
        "title": "三封田墅  其一",
        "id": "c7ea70d1-2995-4e70-8fe1-0bb046b39c5e"
    },
    {
        "author": "宋祁",
        "paragraphs": [
            "清和迁首序，岑寂此凭栏。",
            "涧雨虹前罢，林樱鸟後残。",
            "野姿连草向，天影入池宽。",
            "日暮严城阻，裴回惜据鞍。"
        ],
        "title": "三封田墅  其二",
        "id": "4b0cdb7c-d553-4493-89eb-5b507d6c71d7"
    },
    {
        "author": "宋祁",
        "paragraphs": [
            "行药来溪上，园秋损物华。",
            "漫丛繁野菊，荒蔓系寒瓜。",
            "野旷难藏树，山明即变霞。",
            "病身慵事事，楼鼓谩催衙。"
        ],
        "title": "行药",
        "id": "45517e56-b359-4941-b2bf-175b2e79eb4c"
    },
    {
        "author": "宋祁",
        "paragraphs": [
            "万里江南客，三年泽畔身。",
            "惊弦已疮雁，涸辙欲穷鳞。",
            "日月奔腾晚，烟花感慨春。",
            "谁能为此曲，无乃数奇人。"
        ],
        "title": "江夏黄孝恭数遗新诗因以是答",
        "id": "c8ca93b1-0849-4ce0-906f-18e240fda41d"
    },
    {
        "author": "宋祁",
        "paragraphs": [
            "闻到清淮上，还乘清溜回。",
            "缘持使者节，难把故人杯。",
            "曙盖星衔柳，昏邮雨亚梅。",
            "怆离并感昔，都向句中来。"
        ],
        "title": "答转运王工部到寿阳却乘流东下以诗见寄",
        "id": "a977ef19-7a36-430d-9019-2083ad5f07ea"
    },
    {
        "author": "宋祁",
        "paragraphs": [
            "玉帐论兵罢，东方静守藩。",
            "有尘都是客，无法可容言。",
            "海鸟逢觞怯，酰鸡恋瓮喧。",
            "因公四句惠，弥觉对酬烦。"
        ],
        "title": "答景亳宣徽吴尚书见寄短偈",
        "id": "9b211a0c-b7e1-4cb8-ba4f-1fbccc999b6e"
    },
    {
        "author": "宋祁",
        "paragraphs": [
            "京华倦游客，顾我损文鳞。",
            "道觉穷方胜，交缘淡更亲。",
            "句成池草夕，讯到陇梅春。",
            "欲答双盘恨，清才彼有人。"
        ],
        "title": "答连生见寄兼简同邑胡希元",
        "id": "9a9d2e59-77c4-40db-b4de-748fce9363bb"
    },
    {
        "author": "宋祁",
        "paragraphs": [
            "请告烦开许，循衰分退藏。",
            "病淹三折臂，愁热九回肠。",
            "冻酌思同釂，仙丸得徧尝。",
            "深惭白云老，相忆未相忘。"
        ],
        "title": "答刑部王侍郎病中见寄",
        "id": "9c1f8c7d-fab1-4cf8-a17d-b8ee39e860da"
    },
    {
        "author": "宋祁",
        "paragraphs": [
            "遮莫传衣去，饶他舍筏回。",
            "雪虽炉上见，珠自髻中来。",
            "劫劫无真谛，人人止妄猜。",
            "公知兜率否，举足便尘埃。"
        ],
        "title": "偈答王侍郎",
        "id": "72de1d57-4526-43ec-b1ac-e7720f5267e7"
    },
    {
        "author": "宋祁",
        "paragraphs": [
            "白草开平野，炎晖照暮云。",
            "商原宁易向，昆玉怯同焚。",
            "田烛宵俱远，边烽晓不分。",
            "方阳休自任，阮瑀久从军。"
        ],
        "title": "观烧",
        "id": "64462db0-58bf-442c-9fa2-d4b08b979d2d"
    },
    {
        "author": "宋祁",
        "paragraphs": [
            "霜华零暮节，日气淡长穹。",
            "池减无留潦，林寒少罢风。",
            "虫鸣星杼促，蝉起露緌空。",
            "隠几无纷虑，窥园嗜晚菘。"
        ],
        "title": "西斋秋晚",
        "id": "5cd2eab3-82e4-438f-b35b-46d5c0195f63"
    },
    {
        "author": "宋祁",
        "paragraphs": [
            "中园秋物晓，清玩日无穷。",
            "暝筱深留翠，寒花浅作红。",
            "鹤鸣残滴露，蜩咽已凉风。",
            "谁伴调丝管，心知忆戴崇。"
        ],
        "title": "西园晚秋见寄",
        "id": "c935cf14-da01-408c-bd40-2acd83f14fe6"
    },
    {
        "author": "宋祁",
        "paragraphs": [
            "握臂苦愔愔，苍华倦昼簪。",
            "悟非蘧瑗早，达想凈名深。",
            "齐鹿闲三㰅，仙图戏一禽。",
            "独应吴客问，眉宇识侵淫。"
        ],
        "title": "和伯氏小疾原韵",
        "id": "b5c4bbc8-e2da-4276-b76a-d5f44997199b"
    },
    {
        "author": "宋祁",
        "paragraphs": [
            "两股飞神锡，千金供住园。",
            "吹毛曾有问，得髓更无言。",
            "兰紫恩袍异，莲香社侣繁。",
            "双林今奄忽，泪目送风幡。"
        ],
        "title": "悼祚禅师二首  其一",
        "id": "3f04d3fd-bff8-41ac-9869-8da030ace754"
    },
    {
        "author": "宋祁",
        "paragraphs": [
            "击电传心要，浮沤厌世喧。",
            "一床空病室，五叶谶诸孙。",
            "风惨萎花坠，尘流旧鉴昏。",
            "导师宁怛化，缁侣自销魂。"
        ],
        "title": "悼祚禅师二首  其二",
        "id": "3eadda02-592a-4d69-ab23-9d37eb3a547c"
    },
    {
        "author": "宋祁",
        "paragraphs": [
            "积雨涨秋濠，轻舟共此邀。",
            "菰蒲敛铓锷，莲芡熟櫜韬。",
            "岸静鱼跳月，林喧鸟避篙。",
            "归时兴不浅，风物正萧骚。"
        ],
        "title": "陪谢紫微晚泛",
        "id": "6a022ae6-ab81-4e6b-afb2-eab617f91d7f"
    },
    {
        "author": "宋祁",
        "paragraphs": [
            "珍卉分清赏，飞邮附翠笼。",
            "蹄金点鬓密，璋玉镂跗红。",
            "香惜持来远，春应摘後空。",
            "玩时仍把酒，恨不与君同。"
        ],
        "title": "答朱公绰牡丹",
        "id": "a3c8a899-4dc9-4d0b-920b-bbeedcb8e5c7"
    },
    {
        "author": "宋祁",
        "paragraphs": [
            "春过湘江渡，真观八景图。",
            "云藏岳麓寺，江入洞庭湖。",
            "晴日花争发，丰年酒易沽。",
            "长沙十万户，游女似京都。"
        ],
        "tags": [
            "洞庭湖"
        ],
        "title": "渡湘江",
        "id": "14817138-59e3-4a07-95fd-0250da471286"
    },
    {
        "author": "宋祁",
        "paragraphs": [
            "寒日系难定，鸣笳弄已休。",
            "冻崖初辨马，昏谷自量牛。",
            "汉树临关密，荒泉入塞流。",
            "登高能赋未，风物古尧州。"
        ],
        "title": "腊後晚望",
        "id": "ce578a8a-bcb4-499a-a3e5-b8ab01fbea4f"
    },
    {
        "author": "宋祁",
        "paragraphs": [
            "斋舫谈经後，官池载酒行。",
            "斜阳鸟外落，新月树端生。",
            "清漾思江浦，夷犹遶郡城。",
            "东辕有遗恨，日日物华清。"
        ],
        "title": "中秋新霁壕水初满自城东隅泛舟回谢公命赋",
        "id": "b66318e9-f8a7-4fa0-8167-38eddd587733"
    },
    {
        "author": "宋祁",
        "paragraphs": [
            "嫌忌萧朱末，盈虚田窦间。",
            "言虽甘若醴，心定险于山。",
            "覆辙何能救，颓波遂不还。",
            "居然孝标论，抵几若为删。"
        ],
        "title": "读绝交论",
        "id": "ffa3ab11-284f-4511-b1c2-7e311adbb897"
    },
    {
        "author": "宋祁",
        "paragraphs": [
            "盛府从军日，大家随子初。",
            "伯兮均洁膳，仲也庆将舆。",
            "雾舍嵩尘薄，霜程巩树疏。",
            "循陔传咏切，匪夕伫归欤。"
        ],
        "title": "和夏推官奉太夫人就养仲氏次韵",
        "id": "917f6bcd-b4a0-46ca-9d95-4f549762ff84"
    },
    {
        "author": "宋祁",
        "paragraphs": [
            "我作东南守，君为河朔行。",
            "旌旗向江步，笳鼓入边声。",
            "共结光华遇，难禁离索情。",
            "惟应指羊酪，未肯下莼羹。"
        ],
        "title": "寄泾北都运待制施正臣",
        "id": "efdc238c-a7af-4cb5-ba4c-f1975ba50fe9"
    },
    {
        "author": "宋祁",
        "paragraphs": [
            "寻幽路穷处，略彴跨回溪。",
            "一水虹相映，双华鹤自栖。",
            "浅痕过钓艇，斜势截横堤。",
            "弭节谁凭望，秋光徧水西。"
        ],
        "title": "探题得小桥",
        "id": "a9d21c47-e183-454e-a1fa-d18a22f4b270"
    },
    {
        "author": "宋祁",
        "paragraphs": [
            "大道来中县，余粮徧近原。",
            "狙林朝芋陨，豳屋昼茅喧。",
            "短日方催暮，低云屡向繁。",
            "我忧宁易写，惟有悄无言。"
        ],
        "title": "蓬池二首  其一",
        "id": "391e70a9-c7c4-4e2e-8e45-376b15ca0259"
    },
    {
        "author": "宋祁",
        "paragraphs": [
            "天形垂沆漭，原势带纡余。",
            "社久熏无鼠，渊澄察见鱼。",
            "駉駉开牧庌，蹇蹇度柴车。",
            "却望斜阳市，行人掉臂初。"
        ],
        "title": "蓬池二首  其二",
        "id": "e6225b66-bf13-42cc-ad0a-68676b198ae5"
    },
    {
        "author": "宋祁",
        "paragraphs": [
            "滞雨兼兰夕，遥帷更烛房。",
            "疾雷方破柱，惊电或生墙。",
            "易断幽衾梦，频回逐客肠。",
            "新欢谁复得，最是楚高唐。"
        ],
        "title": "雨夜",
        "id": "fee6993e-dbad-43d8-8369-9bcc68d1ae5c"
    },
    {
        "author": "宋祁",
        "paragraphs": [
            "唱第千人俊，从军十部贤。",
            "鸡翘迂赐绶，鹢首赴归船。",
            "别思瑶华岸，怀乡玉脍天。",
            "不妨宾弁侧，新曲徧鹍弦。"
        ],
        "title": "送睦州柳从事",
        "id": "692d1d2e-141d-4a1d-a02e-e305993bdda2"
    },
    {
        "author": "宋祁",
        "paragraphs": [
            "寥寥天意晚，稍觉井闾闲。",
            "水落呈全屿，云生失半山。",
            "牛羊樵路暗，灯火客舟还。",
            "暝思输鳬鹄，归飞沆漭闲。"
        ],
        "title": "城隅晚意",
        "id": "741450c0-533c-44f3-b11d-b5cf59cc7d74"
    },
    {
        "author": "宋祁",
        "paragraphs": [
            "中伏翻无暑，斜阳未即曛。",
            "暂光风处叶，余墨雨残云。",
            "圃埒繁蔬甲，堂坳叠藓文。",
            "巾㡚殊上喜，文酒半离羣。"
        ],
        "title": "即事",
        "id": "859173b2-16f7-43eb-b1ec-f112d8f17dda"
    },
    {
        "author": "宋祁",
        "paragraphs": [
            "地渍蚌衣接，天澄縠雾开。",
            "微风发琴籁，残月减珠胎。",
            "鸟散纤条动，鱼游细浪来。",
            "坐堂兼伏槛，恨乏楚人才。"
        ],
        "title": "水亭",
        "id": "82dc67cf-8729-46b4-9826-f3da1c7eea9e"
    },
    {
        "author": "宋祁",
        "paragraphs": [
            "左典吴山冶，行行榜客舟。",
            "终无善宦巧，肯为着书愁。",
            "别思都成恶，芳辰信易遒。",
            "江南饶杜若，何兴奈高秋。"
        ],
        "title": "送戚秘丞典上饶钱监",
        "id": "f7c803e3-5510-4860-8110-ca57ddb989ef"
    },
    {
        "author": "宋祁",
        "paragraphs": [
            "奕世依岩石，褒恩下帝庭。",
            "姓名高士传，父子少微星。",
            "池溜遥通涧，家林近带垧。",
            "分明诏书意，天极赐鸿冥。"
        ],
        "title": "赠清逸魏闲处士",
        "id": "d388ef2b-e53e-4f0d-8fe3-4b11d50fb4c7"
    },
    {
        "author": "宋祁",
        "paragraphs": [
            "客雁归何处，寒螀鸣不休。",
            "兼之清夜永，副以长年愁。",
            "家令有移带，中郎余白头。",
            "此怀诚自感，何頼怨高秋。"
        ],
        "title": "七月二十七日",
        "id": "898fd08c-e2d8-483f-8ca7-0045020611d5"
    },
    {
        "author": "宋祁",
        "paragraphs": [
            "秋物向摇落，客心真悄然。",
            "高风已凉夜，澹月始晴天。",
            "拂幌单綀怯，凝尘故扇捐。",
            "露华休早滴，羁鹄不曾眠。"
        ],
        "title": "七月二十八日",
        "id": "258e7d2a-8a1b-46d0-99fb-5df3aef8c67b"
    },
    {
        "author": "宋祁",
        "paragraphs": [
            "四海秋风晚，千门夜刻长。",
            "梧桐老空井，蟋蟀近人床。",
            "暗烛勤垂烬，离鸿短趁行。",
            "生平江海志，耿耿未渠央。"
        ],
        "title": "寒夜始长",
        "id": "ef5dde62-ce75-4014-aab4-10480660fa16"
    },
    {
        "author": "宋祁",
        "paragraphs": [
            "远假西南守，三逢梅柳新。",
            "衰令宦情薄，老惜岁华频。",
            "郫酿供销日，巴禽巧唤春。",
            "离家何所恨，雁後作归人。"
        ],
        "title": "将归二首  其一",
        "id": "f1612209-1ca7-4798-a59a-e4fea0f577b5"
    },
    {
        "author": "宋祁",
        "paragraphs": [
            "云栈短长亭，今兹重作经。",
            "邛崃叱残驭，蜀分使回星。",
            "旅鬓双垂雪，羁怀一泛萍。",
            "骊驹在门久，此曲若为听。"
        ],
        "title": "将归二首  其二",
        "id": "5526c2e0-652f-42ed-9328-434a2acda0da"
    },
    {
        "author": "宋祁",
        "paragraphs": [
            "聊随汉使者，一上周王城。",
            "片雨北郊晦，残阳西岭明。",
            "野禽呼自别，香草问无名。",
            "谁复歌离黍，惟兴箕颍情。"
        ],
        "title": "夏日陪提刑彭学士登周襄王故城",
        "id": "e3bf909e-a4e4-4507-9534-5118a35b6c87"
    },
    {
        "author": "宋祁",
        "paragraphs": [
            "名高身愈隠，孤锡倚岩扃。",
            "园布黄金地，台藏白马经。",
            "庵云吞暝烛，涧月泻虚瓶。",
            "坐想溪桥路，莓苔又几青。"
        ],
        "title": "寄大固山嘉佑院长吉上人",
        "id": "b0d83b7e-7827-44f7-8e34-93f0f8b4cd97"
    },
    {
        "author": "宋祁",
        "paragraphs": [
            "故人诗未报，恨恨复经年。",
            "梦去长江路，心知宝所天。",
            "孤情岩桂老，逸思暮云传。",
            "无奈缨緌累，犹乖方外缘。"
        ],
        "tags": [
            "长江"
        ],
        "title": "寄凈名庵僧长吉",
        "id": "f8d97217-9e58-4f90-a76b-69cdf3d188bc"
    },
    {
        "author": "宋祁",
        "paragraphs": [
            "仓卒浮江日，声名建号初。",
            "羣臣让禁脔，上宰制单綀。",
            "气锐开桁战，心欢折屐书。",
            "纤儿竞撞坏，不念好家居。"
        ],
        "title": "东晋",
        "id": "66164264-755b-4143-bab4-6cca67441061"
    },
    {
        "author": "宋祁",
        "paragraphs": [
            "故岁东南客，新来西北飞。",
            "声迷江月老，阵入塞云稀。",
            "远恨抛书素，余音付玉徽。",
            "行人落君後，搔首未成归。"
        ],
        "title": "闻归雁",
        "id": "e91b7d28-9861-4f69-96e2-c626636f5347"
    },
    {
        "author": "宋祁",
        "paragraphs": [
            "声繁知并举，阵急想斜分。",
            "臆饱江南稻，身随代北云。",
            "足书烦远寄，箭道怯虚闻。",
            "口噤悲黄鹄，相望不及羣。"
        ],
        "title": "春夕闻雁",
        "id": "ec3f4593-0e51-4154-a813-0fa1a95edfb6"
    },
    {
        "author": "宋祁",
        "paragraphs": [
            "间关羁籍远，跌宕壮心违。",
            "倦逐淮禽去，欣同塞马归。",
            "时来富且贵，事往是耶非。",
            "姑共春清酌，徐徐遣世机。"
        ],
        "title": "送黄寺丞谪濠梁",
        "id": "3b3025cb-af46-4b7b-acc7-603cbb8fd837"
    },
    {
        "author": "宋祁",
        "paragraphs": [
            "寿客若为情，风流友曲生。",
            "殿秋安晚节，为隠被香名。",
            "曼衍南阳种，凄凉楚泽英。",
            "见山应自语，今古几渊明。"
        ],
        "title": "咏菊",
        "id": "de8fb997-cf64-473f-a148-a11e2ca72ab2"
    },
    {
        "author": "宋祁",
        "paragraphs": [
            "驿道云山里，悠悠千骑行。",
            "猿禽互啼啸，崖岭各阴晴。",
            "树合天疑窄，川回地忽平。",
            "锦官何日到，菖叶已催耕。"
        ],
        "title": "黄花道",
        "id": "193e7bcd-7c49-4332-af04-196801845017"
    },
    {
        "author": "宋祁",
        "paragraphs": [
            "圆期压秋半，飞影破云端。",
            "明极翻无夜，清余遂作寒。",
            "桂繁团露湿，轮驶渡河干。",
            "且置穷边思，何殊故国看。"
        ],
        "title": "中秋对月",
        "id": "8ff424b7-30c3-4c53-b89b-6757dd49bc4c"
    },
    {
        "author": "宋祁",
        "paragraphs": [
            "旧笔刑丹燥，新辞苑雪妍。",
            "一名迟上月，再击始垂天。",
            "鹢首凌波稳，鳬翁赐绶鲜。",
            "邑歌丰暇日，擿句暮争传。"
        ],
        "title": "孙抗寺丞宰晋陵",
        "id": "c48e7903-7d9d-48ac-b296-da8bce406903"
    },
    {
        "author": "宋祁",
        "paragraphs": [
            "官事未易了，田家胡不归。",
            "烟原射雉乐，春糁养鱼肥。",
            "菜密成岩幄，萝长代石衣。",
            "无为落吾事，坐老故山薇。"
        ],
        "title": "有怀旧隠",
        "id": "0f3be929-9189-42b1-b936-f838a638fd7e"
    },
    {
        "author": "宋祁",
        "paragraphs": [
            "腐肉填鸱素，华轩载鹤身。",
            "闭关吾有谓，当路彼何人。",
            "带眼移仍数，颠毛变愈新。",
            "惟无公干誉，他味似漳滨。"
        ],
        "title": "属疾五首  其一",
        "id": "0d9e5512-6b3d-4f67-89f8-098cc1529f4d"
    },
    {
        "author": "宋祁",
        "paragraphs": [
            "淹卧日无聊，年侵葆鬓凋。",
            "久衰翻似凤，危息乍成鷮。",
            "笔倦长栖格，琴慵不褫襓。",
            "心知烦虑苦，宁望一丸销。"
        ],
        "title": "属疾五首  其二",
        "id": "2859a292-165d-4d29-89cf-6492ee92772f"
    },
    {
        "author": "宋祁",
        "paragraphs": [
            "自昔闻称疾，于今是养疴。",
            "三杯留客案，五子倦朝珂。",
            "落落堪忧苦，星星奈老何。",
            "酒希非所嗜，扬宅竟谁过。"
        ],
        "title": "属疾五首  其三",
        "id": "801f1c1e-53b0-4825-ab8b-347569723fab"
    },
    {
        "author": "宋祁",
        "paragraphs": [
            "天假支离养，人怀寂寞惭。",
            "衰容行得老，苦节遂无甘。",
            "飞鸟惟宜下，疲馿讵可骖。",
            "吾生知所守，嘲客勿多谈。"
        ],
        "title": "属疾五首  其四",
        "id": "2cc52d1c-7c79-4676-90b6-c93cd96b70b0"
    },
    {
        "author": "宋祁",
        "paragraphs": [
            "里旅居仍隘，台家疾见宽。",
            "何言汉朴学，正似楚枝官。",
            "煦渚藏劳尾，投林戢倦翰。",
            "上恩何日报，怯步已蹒跚。"
        ],
        "title": "属疾五首  其五",
        "id": "3e0bdb5d-aa6c-4ee4-8fc5-0f5c6f6caa07"
    },
    {
        "author": "宋祁",
        "paragraphs": [
            "前时同出守，星鬓各萧萧。",
            "蹊李伐不食，原禽行自摇。",
            "棹前饶沸浪，蓬处但惊飙。",
            "素愿山林隠，公乎不在招。"
        ],
        "title": "祗答公序相国二兄见寄二首  其一",
        "id": "ebcaeeb9-9d0f-49d9-a7a1-6967e1298392"
    },
    {
        "author": "宋祁",
        "paragraphs": [
            "壮引朱颜往，衰招白发生。",
            "危心几何折，劳尾自然赪。",
            "把酒天涯恨，搔头岁暮情。",
            "将何献康乐，衰思顿如酲。"
        ],
        "title": "祗答公序相国二兄见寄二首  其二",
        "id": "1416b4e6-866d-419b-9600-a087542fc982"
    },
    {
        "author": "宋祁",
        "paragraphs": [
            "宗工方出守，大士此相亲。",
            "不有今平叔，难酬彼上人。",
            "毡毹连榻具，笋脯对盂珍。",
            "别後临川偈，同翻几叶新。"
        ],
        "title": "智成上人奉陪中山公赴淝上",
        "id": "d2e9a4f2-852a-4954-b35a-d6a0048efb21"
    },
    {
        "author": "宋祁",
        "paragraphs": [
            "江南高比树，塞北仅成丛。",
            "向晚谁争艳，防寒浅作红。",
            "弄条风淅淅，衔蕊蝶匆匆。",
            "且作黄花伴，无令叹斝空。"
        ],
        "title": "江南木芙蓉张子春云其高如树中山地寒纔数尺花瘠色淡八月已开",
        "id": "a6417a1a-f73f-4a2a-bb1e-daf5b931d7f5"
    },
    {
        "author": "宋祁",
        "paragraphs": [
            "雷鼓殷山春，枪苗第一新。",
            "云供烹处碧，露饷摘时津。",
            "瓯洁凝芳乳，罗纤撼练尘。",
            "贶予知有为，多渴思迟人。"
        ],
        "title": "通判茹太博惠家园新茗",
        "id": "b3cdeb69-80cd-4cc2-bd87-416dc6c02ab0"
    },
    {
        "author": "宋祁",
        "paragraphs": [
            "天地西风徧，亭皋衰意生。",
            "寒云终不雨，危叶自多声。",
            "晚蟪犹嘶树，啼鸦稍着城。",
            "默然孤客思，年序共峥嵘。"
        ],
        "title": "秋兴  其一",
        "id": "86180709-5e2b-4e09-a9fd-b424861bdbad"
    },
    {
        "author": "宋祁",
        "paragraphs": [
            "遥夕何曾寐，孤怀有为忧。",
            "谋多真逗挠，师老但诛求。",
            "朔雾摩边垒，羌风殷战枹。",
            "吾生诚用寡，叹罢只搔头。"
        ],
        "title": "秋兴  其二",
        "id": "8ad2835b-87ef-4503-acf3-a512deade2c9"
    },
    {
        "author": "宋祁",
        "paragraphs": [
            "先日二毛生，秋来无复惊。",
            "南风随楚俗，北斗望都城。",
            "坞栗霜开罅，池莲雨折茎。",
            "停罇问天意，何适付枯荣。"
        ],
        "title": "秋兴  其三",
        "id": "5c30ac11-f4ad-43a6-a33e-16410391a1ed"
    },
    {
        "author": "宋祁",
        "paragraphs": [
            "夜分羣动息，秋意久劳劳。",
            "林凈月华上，河明天界高。",
            "街风遥叠鼓，园露暗僵桃。",
            "万事蹉跎外，惟应得二毛。"
        ],
        "title": "夜分",
        "id": "f7bdbb4b-0b66-41ea-a851-9f2cd51f900e"
    },
    {
        "author": "宋祁",
        "paragraphs": [
            "朝弁辞清晓，斋艎泛暮秋。",
            "官华飞雉省，地剧左鱼州。",
            "湓水遥浮郭，天章近占楼。",
            "知君乘月夕，不浅是风流。"
        ],
        "title": "送驾部俞员外良孺知江州",
        "id": "f1a55c0f-15b2-454d-8656-c809acd7a4b7"
    },
    {
        "author": "宋祁",
        "paragraphs": [
            "新秋摇落意，只似旧秋时。",
            "流景预何事，长年真自悲。",
            "芙蕖兼露歇，杨柳带蝉衰。",
            "叹罢蹉跎在，惟应素领知。"
        ],
        "title": "赋得新秋似旧秋",
        "id": "5da4d7d2-4b06-4a1a-828a-b4094ca4c59f"
    },
    {
        "author": "宋祁",
        "paragraphs": [
            "老去惯摇落，第看芳岁阴。",
            "穗残饥鸟集，荷破曝龟沈。",
            "远岫多余紫，寒溪有定浔。",
            "残蝉何所畏，缄口抱秋林。"
        ],
        "title": "老去",
        "id": "e1a5ccb5-1fab-4886-bb83-ee6fe456253f"
    },
    {
        "author": "宋祁",
        "paragraphs": [
            "眩罢目还暗，花残鬓益稀。",
            "长吟病庄舄，孤愤老韩非。",
            "坊酒叨常秩，鵰花滥赐衣。",
            "家田耕熟未，元亮欲言归。"
        ],
        "title": "衰感  其一",
        "id": "bfb10943-5cf3-4f8b-9902-66094c408ad6"
    },
    {
        "author": "宋祁",
        "paragraphs": [
            "秋色徧华颠，真成私自怜。",
            "身慵宁复事，秋早不依年。",
            "作吏惟思隠，从僧寖悟禅。",
            "支离果如此，只称据梧眠。"
        ],
        "title": "衰感  其二",
        "id": "64e1c967-5726-44f4-a045-e2263f862bd6"
    },
    {
        "author": "宋祁",
        "paragraphs": [
            "偃藩多式宴，佳雪屡飘霙。",
            "意感年将尽，欢容酒剩行。",
            "伊公调鼎乐，羊祜衣裘轻。",
            "况属輶轩暇，须容心赏并。"
        ],
        "title": "张转运席上",
        "id": "820bcd8e-20dc-40af-81cc-6f5ac46f5ae7"
    },
    {
        "author": "宋祁",
        "paragraphs": [
            "胜地纡佳客，高秋会赏心。",
            "返霞延落照，余岫补疏林。",
            "捉麈谈方熟，持螯酒屡斟。",
            "无烦命丝竹，擿句是清音。"
        ],
        "tags": [
            "西湖"
        ],
        "title": "答张学士西湖即席",
        "id": "4a2d5ea0-c17c-46a6-ac52-ad9f482ec485"
    },
    {
        "author": "宋祁",
        "paragraphs": [
            "回堞巑岏极，长天苍莽中。",
            "远溪寒不浪，高木暝饶风。",
            "栈廥休王马，枪累隔苑熊。",
            "残霞牵望眼，时到夕阳东。"
        ],
        "title": "回堞",
        "id": "a989f1a6-fc3c-4966-ad98-34d7f0846aee"
    },
    {
        "author": "宋祁",
        "paragraphs": [
            "彼美云章子，翛然天外情。",
            "凝眉逐层翥，俯手散余清。",
            "霄迥心逾远，徽迁曲暗成。",
            "千秋想萧散，方觉绘毫精。"
        ],
        "title": "嵇中散画像",
        "id": "b303cb72-d853-48b9-b50f-02b59668af52"
    },
    {
        "author": "宋祁",
        "paragraphs": [
            "容与下层岑，飞流界百寻。",
            "记方谁辨玉，杂溜自成琴。",
            "细浪浮烟阔，回波逗月深。",
            "我来聊挹注，嚼药有初心。"
        ],
        "title": "泉",
        "id": "05767678-e007-43ca-841c-da585ec11190"
    },
    {
        "author": "宋祁",
        "paragraphs": [
            "逃腊藏深柢，乘春发故荄。",
            "雨障单盖侧，风偃半旗开。",
            "脆理缯争裂，斜规扇欲裁。",
            "无坚喻浮世，金粟信多才。"
        ],
        "title": "芭蕉",
        "id": "84773f8e-366b-4457-a888-fbdfef90e750"
    },
    {
        "author": "宋祁",
        "paragraphs": [
            "志岂观非圣，才犹耻壮夫。",
            "穷愁五经笥，感慨八驺呼。",
            "昔隠思投耒，今行誓裂繻。",
            "莫邪方有请，谁为鼓洪炉。"
        ],
        "title": "言志",
        "id": "2df757f8-9dcc-4d2b-b52b-d0f92d88ce09"
    },
    {
        "author": "宋祁",
        "paragraphs": [
            "比日投簪隠，孟逢列舍椽。",
            "值岩因凿牖，仍磵即疏泉。",
            "斧烂仙棋路，花飞佛雨天。",
            "谏帷他夜梦，犹在翠微颠。"
        ],
        "title": "寄题元华书斋",
        "id": "0640b3bc-5a62-44eb-96fd-eb8756721696"
    },
    {
        "author": "宋祁",
        "paragraphs": [
            "林下复池边，其如春暮天。",
            "花仍无数落，柳亦第三眠。",
            "强饮非能剧，狂歌不取妍。",
            "流芳何预事，只是自怡然。"
        ],
        "title": "小酌感春邀坐客并赋",
        "id": "a70bba2f-4039-4362-8959-893caec8b711"
    },
    {
        "author": "宋祁",
        "paragraphs": [
            "风林曾语别，王舍此相逢。",
            "凈月常涵水，孤云易去峰。",
            "供缘宾阁饮，耳界帝城钟。",
            "却举当年话，无言促麈松。"
        ],
        "title": "喜药山贤师见过",
        "id": "13dd4ead-a651-42a5-90b1-07b78dbbdd93"
    },
    {
        "author": "宋祁",
        "paragraphs": [
            "昔人牛口下，胥宇化南州。",
            "祖地千灯续，荒垣八字留。",
            "漏长莲叶晦，园胜柰阴稠。",
            "後嗣推崇意，同风古佛流。"
        ],
        "title": "寄题药山牛栏庵壁",
        "id": "13e9496e-a2b0-4161-8bde-c4cc48253cd3"
    },
    {
        "author": "宋祁",
        "paragraphs": [
            "督府监军重，清时握节荣。",
            "长云抱汉垒，残月偃边兵。",
            "戍雾渔挝叠，衢风鹤盖平。",
            "不应烦暑路，河朔趁飞觥。"
        ],
        "title": "送天雄监兵李中吉",
        "id": "931b3414-25a3-4e19-922c-2570862b608a"
    },
    {
        "author": "宋祁",
        "paragraphs": [
            "仁里乐丘园，茨茅构回轩。",
            "槛风丛筱密，畦雨晚菘繁。",
            "列岫非他境，疏流即故源。",
            "彦伦回驾日，于此愧惊猿。"
        ],
        "title": "万秀才园斋",
        "id": "c0e69ad4-0494-4991-9b65-c2605bd3365e"
    },
    {
        "author": "宋祁",
        "paragraphs": [
            "淙波声可爱，最与静相宜。",
            "激射不平处，潺湲无罢时。",
            "拥花含骤咽，碍石溅空危。",
            "便作山林趣，宁妨吏隠师。"
        ],
        "title": "水声",
        "id": "ac2cb7f3-5199-4b58-99d6-5fbce4cc5db7"
    },
    {
        "author": "宋祁",
        "paragraphs": [
            "三辅古风烟，征骖怅未前。",
            "山园蓬颗外，宫室黍离边。",
            "树老经唐日，碑残刻汉年。",
            "便须真陨涕，不待雍门弦。"
        ],
        "title": "长安道中怅然作三首  其一",
        "id": "5437932e-c90f-4dca-9e2a-ab146e79e842"
    },
    {
        "author": "宋祁",
        "paragraphs": [
            "兴亡作今古，事往始堪悲。",
            "宫破黄山在，城空北斗移。",
            "走冈寒兔急，啼戍暮鸦饥。",
            "灞岸重回首，惟余王粲诗。"
        ],
        "title": "长安道中怅然作三首  其二",
        "id": "9540f463-ca14-40b0-84e9-e55a4833e93a"
    },
    {
        "author": "宋祁",
        "paragraphs": [
            "城阙今安在，关河昔所凭。",
            "种祠秦故畤，抔土汉诸陵。",
            "花树圆排荠，楼云淡引缯。",
            "南山不改色，千古恨相仍。"
        ],
        "title": "长安道中怅然作三首  其三",
        "id": "287b9a29-86d7-48b8-adb7-c4aec5830b36"
    },
    {
        "author": "宋祁",
        "paragraphs": [
            "积晦澄天宇，浮凉湛物华。",
            "远雷犹送电，残照即成霞。",
            "贺燕翻空迥，倾梧叠影斜。",
            "披襟无内热，宁忆郑生瓜。"
        ],
        "title": "晚晴",
        "id": "6a1066c9-0c48-4cec-b98f-df2d122fec07"
    },
    {
        "author": "宋祁",
        "paragraphs": [
            "斋幄连蜷驻玉虬，万灵遥护翠云裘。",
            "宝鸡并雊迎神曲，卓马争趋助祭侯。",
            "封屋都人差赐帛，贱星牢口閴无囚。",
            "露萧雷解疏恩美，万和欢声速置邮。"
        ],
        "title": "闻圜丘礼成肆眚",
        "id": "c79c32e6-fb4e-4bd4-ad5c-3a4591b502c0"
    },
    {
        "author": "宋祁",
        "paragraphs": [
            "三时受诏拥缇油，曲笔无功苦思抽。",
            "不得成书同太史，须知非我异春秋。",
            "空言自合因人废，残藁犹应盖瓿留。",
            "归卧私庭深阁笔，饱尝鸡膳太悠悠。"
        ],
        "title": "癸酉六月奉诏修耤田记十一月诏罢赋诗",
        "id": "43fa30d4-5074-47c8-8dcf-fb4cbef67cd5"
    },
    {
        "author": "宋祁",
        "paragraphs": [
            "仗外鲜云敛夕容，跸声遥下紫营东。",
            "迎神秘座摐金密，腏食清坛烈火红。",
            "七萃禁戈攒月冷，万侯朝璧照霜空。",
            "天心帝意通欢豫，并在柴熏缥缈中。"
        ],
        "title": "和晏公圜丘诗",
        "id": "bb63bcba-3243-4925-9248-48b64a64abbc"
    },
    {
        "author": "宋祁",
        "paragraphs": [
            "云端峣阙下呼鞭，彩树遥分坐狄前。",
            "山戏百层平乐地，佛轮千影瑞陁天。",
            "祥风入助银花丽，宝月来供雉扇圆。",
            "献岁承平多乐事，击靴谁美唱唐年。"
        ],
        "title": "元夜观正阳锡宴",
        "id": "e4a04455-7189-4654-8b86-445e1425a4fa"
    },
    {
        "author": "宋祁",
        "paragraphs": [
            "迩英何幸奉经筵，俗状婆娑艾服年。",
            "兰叶初窥图上字，奎钩乍识禁中天。",
            "坐凭重席惭清问，能读三坟頼众贤。",
            "犹藉向来稽古力，不然须合早归田。"
        ],
        "title": "初侍讲筵有感上呈经筵诸公",
        "id": "dc183089-bd46-4357-bdf4-72342baa3b3b"
    },
    {
        "author": "宋祁",
        "paragraphs": [
            "露门重幄紫云开，何意孤臣得重陪。",
            "攀树已惊刘放老，受厘犹及贾生来。",
            "华绨藉暖瞻宸几，甘露浮香入赐杯。",
            "稽古虽勤成底力，心知不及汉儒才。"
        ],
        "title": "再侍经筵有感",
        "id": "43bf549c-4270-4247-a99d-a002e6fa03c4"
    },
    {
        "author": "宋祁",
        "paragraphs": [
            "相阁斋居政事西，兹辰正值朔云低。",
            "雪园鹍冷应先舞，雀树鸡闲欲早栖。",
            "搁笔暂停黄纸尾，解骖犹放紫茸题。",
            "仙谣唱罢微阳动，谁见林间荔甲齐。"
        ],
        "title": "奉和晏相公摄事圜丘中书致斋",
        "id": "9c072df0-fe89-44ff-bfbb-5210945312a3"
    },
    {
        "author": "宋祁",
        "paragraphs": [
            "枌榆秋报汉家坛，斋誓先朝令不刊。",
            "抱蕝一身依礼署，饭蔬三日属祠官。",
            "天池唳鹤惊宵滴，宫堞栖乌噪暮寒。",
            "倦枕不烦神栎梦，有人无用亦常叹。"
        ],
        "title": "礼局致斋",
        "id": "02b04c29-6ab3-4ffe-b4d5-5e4c740555b8"
    },
    {
        "author": "宋祁",
        "paragraphs": [
            "破月余光淡禁街，驻车聊候九门开。",
            "双蟠晓阙苍龙动，斜倚春城北斗回。",
            "漏箭急传催叠鼓，酒炉争拥卖寒醅。",
            "元规尘影真堪畏，已傍游人要路来。"
        ],
        "title": "禁门待漏",
        "id": "30aa8d23-3cef-447d-94ec-ad8bcd3adc6b"
    },
    {
        "author": "宋祁",
        "paragraphs": [
            "翠裘朝罢转昕霞，颁服诸方走使车。",
            "泥和五芳中出诏，锦裁双兽织成花。",
            "官叨侍橐恩加等，例及和门赐有差。",
            "坐袭余温身更宠，不惭多病带镮赊。"
        ],
        "title": "仲冬二日使到颁翠毛锦旋襕",
        "id": "ab52f095-ea7e-4171-8d4d-e07f204db220"
    },
    {
        "author": "宋祁",
        "paragraphs": [
            "腷膊鸡声夜向晨，东方飞景到云林。",
            "帘帏已是曈曈晓，庭户全无曀曀阴。",
            "可是梧桐长得地，也应葵藿久倾心。",
            "日边早晚来环赐，见说清光注意深。"
        ],
        "title": "朝阳",
        "id": "f84c00a1-d8f4-409e-9920-c6b94a1a9356"
    },
    {
        "author": "宋祁",
        "paragraphs": [
            "鬰葱佳气护天台，衔尾茸题隘路槐。",
            "金箭忽鸣衡漏尽，火城争扑相车来。",
            "黄人日映仙盘上，阊阖天随禁钥开。",
            "规地凝深谁得见，渚鸾雝鹭自趋陪。"
        ],
        "title": "观上朝",
        "id": "53463e93-76ff-4532-b51b-29faf0073bbf"
    },
    {
        "author": "宋祁",
        "paragraphs": [
            "银台路入复门赊，四载重来鬓愈华。",
            "况自秋毫皆帝力，何言旧物是吾家。",
            "宫盘浩气浮襟爽，省树珍阴叠殿斜。",
            "书枕梦残闻吏报，日痕还复度砖花。"
        ],
        "title": "再入翰林",
        "id": "309d0e7f-e9a6-46ae-a9f6-a2a6b8e01310"
    },
    {
        "author": "宋祁",
        "paragraphs": [
            "汉家殿幄紫云连，万品仙葩匝赐筵。",
            "露蕊半晞仙掌外，斗杓长在帝车前。",
            "液池綷鸟栖连籞，钩盾祥麰徧弄田。",
            "病客无阶陪槀饫，除因断梦到钧天。"
        ],
        "title": "闻後苑赐宴",
        "id": "a78ba399-87d3-4449-87b7-65dd6486a3fd"
    },
    {
        "author": "宋祁",
        "paragraphs": [
            "秘殿霞暾几刻移，天临法座俨朝緌。",
            "鱼龙雾暗充庭後，羯鼓风干解渴时。",
            "山答欢声来广座，花留和气入繁枝。",
            "自怜侍从非方朔，不识壶𪙾是隠词。"
        ],
        "title": "陪季秋大宴",
        "id": "80d05987-bc7c-4d9f-b541-aae8695c42ea"
    },
    {
        "author": "宋祁",
        "paragraphs": [
            "长怀禁籞宴嬉年，帐殿深沉望碧莲。",
            "秦地河流疑象汉，上林宫缭欲扪天。",
            "恩杯兰末流霞溢，跸道梧阴綷羽鲜。",
            "紫陌暮归人籍籍，汗帷挥雨杏粘鞯。"
        ],
        "title": "忆上苑锡宴",
        "id": "06f7cd2f-4d6e-4e3e-bed8-b6200c86de9e"
    },
    {
        "author": "宋祁",
        "paragraphs": [
            "四陵烟柏蔽团晖，晓束朝绅拜庙闱。",
            "台下俗无西向射，寝中人护月游衣。",
            "垂髯上汉龙难见，耘野连天鸟自飞。",
            "酹毕驱车循故道，经时回望怅依依。"
        ],
        "title": "谒四陵下宫",
        "id": "d2a15ea1-2317-4442-a01b-7e8a95739493"
    },
    {
        "author": "宋祁",
        "paragraphs": [
            "本自悲凉葆发多，何缘末至滥中阿。",
            "马肝不食非论味，狗曲犹轻枉为歌。",
            "旧学空疏缘病废，壮情牢落伴年过。",
            "终然野鹿江鱼性，长在云林与素波。"
        ],
        "title": "直讲周岁",
        "id": "4dbe8bbb-06d0-443d-8b1f-b50b6f892b15"
    },
    {
        "author": "宋祁",
        "paragraphs": [
            "良辰酒所独持杯，目极南云首重回。",
            "荣路久嗟冠一免，经筵贪爱㰅三摧。",
            "多年道胜胸中战，即席人推客右才。",
            "深诏糊名求异等，伫看挥笔映天台。"
        ],
        "title": "寄南郡直讲王圣源",
        "id": "b1cd337d-96a3-4d1c-8fea-7459c691ee52"
    },
    {
        "author": "宋祁",
        "paragraphs": [
            "中天铜雀长鸣罢，清籞滮池告稔初。",
            "刈敛方从弄田出，颁分更自导官余。",
            "霜茎矗秀纡宸玩，玉粒凝甘剩禁储。",
            "惭愧有年君赐厚，等闲欹枕梦为鱼。"
        ],
        "title": "赐禁中所种稻米",
        "id": "a86eb299-c594-4a6b-8b24-401ba41939d6"
    },
    {
        "author": "宋祁",
        "paragraphs": [
            "火树缯山凤阙前，皇都美景属新年。",
            "烟花并作长春国，日月潜移不夜天。",
            "道上落梅飘脆管，陌头繁杏着游鞯。",
            "须知钧会人同乐，莫叹秦侯抱疾眠。"
        ],
        "title": "灯夕在告闻游人甚盛",
        "id": "ef52f926-3931-4365-81d3-dc984c1a4dde"
    },
    {
        "author": "宋祁",
        "paragraphs": [
            "出休连日似山郎，坐有蛩毡沐有汤。",
            "缸面酒华随日转，琴中松韵共风长。",
            "宫卑宁为今无巧，愚极曾闻古是狂。",
            "自顾支离身碌碌，幞归囊被亦何妨。"
        ],
        "title": "休沐",
        "id": "a195a679-b15a-4587-9e7a-f8d0da36649a"
    },
    {
        "author": "宋祁",
        "paragraphs": [
            "弥旬出沐道山头，僦庑萧萧避世游。",
            "枉是胸中存垒块，可能皮里有阳秋。",
            "驾车款段惭乡品，托乘鸱夷笑客愁。",
            "曲突不黔宾坐冷，时闻庭雀一啁啾。"
        ],
        "title": "归沐",
        "id": "fe922037-4815-443b-b34d-557709b8fed8"
    },
    {
        "author": "宋祁",
        "paragraphs": [
            "病粟支离月有储，汉家汤沐许家居。",
            "材同曲社真无用，拙比河阳恐有余。",
            "半夜羁魂随鹤警，九秋嘶腹共蝉虚。",
            "谁言舐痔非长策，却得君王五乘车。"
        ],
        "title": "休日",
        "id": "e94a2923-feef-4d0b-8512-e5063557a48f"
    },
    {
        "author": "宋祁",
        "paragraphs": [
            "火云叠影抱炎曦，沾沐身闲与胜宜。",
            "卷叶初开芰荷沼，轻房半系石榴枝。",
            "茶枪早翠吟魂适，蔗境余佳渴肺知。",
            "汗马属鞬非我事，到头攘臂是支离。"
        ],
        "title": "旬休  其一",
        "id": "74df9cae-80fa-4fd0-b835-0a3b4233f5e7"
    },
    {
        "author": "宋祁",
        "paragraphs": [
            "门依北郭最闲坊，休令归来白昼长。",
            "司马苦消非我事，次公无酒是真狂。",
            "午鸡初下繁阴合，梦蝶徐翻倦枕凉。",
            "自笑此生疲挟筴，不知呼塞亦亡羊。"
        ],
        "title": "旬休  其二",
        "id": "fe08bb83-1ce5-4615-83ce-5fd30f52393e"
    },
    {
        "author": "宋祁",
        "paragraphs": [
            "散带家居首任蓬，闭关穷巷避雌风。",
            "官非言责如余裕，流在儒家觉少功。",
            "慢态已成书几积，黠姿无半画厨空。",
            "此生信有天年乐，堪置蒙庄大社中。"
        ],
        "title": "旬休  其三",
        "id": "50e57836-de87-4f8e-8480-c388097c0dd8"
    },
    {
        "author": "宋祁",
        "paragraphs": [
            "寒云万里送残宵，面旋祥霙集岁朝。",
            "繁影未能藏夜燎，薄花仍欲伴春椒。",
            "光含象阙苍龙舞，气勒交衢卓马骄。",
            "丰兆欢歌谁不尔，百官兼放五门朝。"
        ],
        "title": "和枢密晏太尉元日雪",
        "id": "1a8dcead-4799-46a0-aaf7-16caa3b9dd85"
    },
    {
        "author": "宋祁",
        "paragraphs": [
            "曾见芳英上舞裙，缘何此地寄轮囷。",
            "烟滋黛叶千条困，露裂星房百子匀。",
            "未羡扶南收作酿，曾经骑省赋为珍。",
            "须知博望来时晚，莫促幽芳趁暮春。"
        ],
        "title": "学舍石榴",
        "id": "6bb44a6a-11e3-4033-baf5-a026b518c842"
    },
    {
        "author": "宋祁",
        "paragraphs": [
            "长廊尽北到禅扃，宴坐林间共褫缨。",
            "秋气只知双鹤唳，尘喧已去一牛鸣。",
            "晨钟暮磬无时歇，翠竹黄花相间明。",
            "妙墨仙郎题爵里，他年为寄此中行。"
        ],
        "title": "秋日与天章侍讲王原叔曾明仲正言余安道三学士集普光院",
        "id": "e1cfa5c2-b944-4b41-b310-c2bbd8079676"
    },
    {
        "author": "宋祁",
        "paragraphs": [
            "王家赐第曾开府，天子营宫此向儒。",
            "坏壁有经还阙里，废台无鹿叹姑苏。",
            "泉疑自涌供池溜，柱欲飞来荷栋桴。",
            "献岁成工观盛礼，愿陪希瑟趁风雩。"
        ],
        "title": "太学建讲殿割王第西偏营置",
        "id": "740d634d-58fa-4ca7-9fa4-c4da0194b37e"
    },
    {
        "author": "宋祁",
        "paragraphs": [
            "紫房丹萼旋辞春，素瑟悲多不忍闻。",
            "暮雨便从巫峡散，余香犹上魏台分。",
            "魂销南浦波空绿，望绝长门日易曛。",
            "翠被已空桃檝远，自今搔首更离羣。"
        ],
        "title": "落花  其一",
        "id": "da153dbb-b2f3-4df3-b19b-3c613d400966"
    },
    {
        "author": "宋祁",
        "paragraphs": [
            "坠素翻红各自伤，青楼烟雨忍相忘。",
            "将飞更作回风舞，已落犹成半面妆。",
            "沧海客归珠迸泪，章台人去骨遗香。",
            "可能无意传双蝶，尽委芳心与蜜房。"
        ],
        "tags": [
            "寓人",
            "咏物",
            "咏物诗",
            "古诗三百首",
            "宋诗",
            "花",
            "写花"
        ],
        "title": "落花  其二",
        "id": "3c05c1c1-600b-4f6c-82c3-4a9cecdb44df"
    },
    {
        "author": "宋祁",
        "paragraphs": [
            "留滞符鱼素领垂，十年方喜觐彤闱。",
            "平台雪罢邹阳老，宣室厘残贾谊归。",
            "疲马有情依枥叹，倦禽知困傍林飞。",
            "相君门下余尘在，拥篲应容一叩扉。"
        ],
        "title": "回郡将东还献梁相公",
        "id": "6e09c0dd-a4f7-4ac5-a220-4d8aaa07e110"
    },
    {
        "author": "宋祁",
        "paragraphs": [
            "老还东观复怀铅，坐对秋风鬓飒然。",
            "怨曲未平曾破瑟，故疮虽愈尚惊弦。",
            "萧条门巷张罗外，閴寂曹司搁笔前。",
            "借问不才为累否，古来山水尽天年。"
        ],
        "title": "老还",
        "id": "fb39f3e3-abca-4528-a2f1-6d974b2aedc0"
    },
    {
        "author": "宋祁",
        "paragraphs": [
            "湖天初日驻彤幨，雪霁楼台朔气严。",
            "浮隰浅花全裂缟，拂沙残白暂成盐。",
            "澌迎客棹容徐进，寒着宾罍喜细添。",
            "农壤徧膏民疠息，相君余兴付厌厌。"
        ],
        "title": "雪後与张转运任通判何都官游湖上",
        "id": "520bd0ea-4747-4469-8c1b-e572e6080d86"
    },
    {
        "author": "宋祁",
        "paragraphs": [
            "孑孑归樯五两斜，浮云尽处是京华。",
            "不随东鲁人浮海，正似新丰犬识家。",
            "笏首新荷寻珥笔，腰间故印解垂緺。",
            "多年蹇足蹒跚甚，却畏丹泥九墄赊。"
        ],
        "title": "离宛丘舟中作",
        "id": "6b1c4401-4ad3-4fb1-b482-7a59a21c1ca4"
    },
    {
        "author": "宋祁",
        "paragraphs": [
            "茂陵移病在穷年，尚省长安在日边。",
            "生意不随枯树尽，危心重伴死灰燃。",
            "秋风压苑檀栾近，夕斗横台睥睨连。",
            "侧注旧冠尘满屋，定须弹拂故人前。"
        ],
        "title": "将还都寄献臣",
        "id": "e91b84da-2a84-4859-81d8-238e27bb7b89"
    },
    {
        "author": "宋祁",
        "paragraphs": [
            "一封东走罢州麾，却趁清班上赤墀。",
            "侍史香炉留直夜，王孙春草见归时。",
            "虚名所頼天藏拙，晚岁无如病与衰。",
            "要在属车何所用，只堪盛酒比鸱夷。"
        ],
        "title": "还都",
        "id": "f6123f41-bb81-4592-9b74-e3c8af69594e"
    },
    {
        "author": "宋祁",
        "paragraphs": [
            "方道逍遥一品身，尽收和气付凝神。",
            "小车殿里抛丞相，南极星边伴老人。",
            "双鹤对眠云帐月，五芝催耨雨岩春。",
            "支离旧客公知否，私计东山作近邻。"
        ],
        "title": "丞相庞公归政就第数有新诗传播都下偶成拙句上纪盛德二首  其一",
        "id": "53f5819f-b07e-4d5e-929b-f89ab7c5fdd3"
    },
    {
        "author": "宋祁",
        "paragraphs": [
            "第门行马护清埃，拂席时时宴具开。",
            "安石风流今日是，平津宾客几人来。",
            "幄中谋熟君筹在，川上身闲汝檝回。",
            "绝俗新章满都纸，向时疏傅定无才。"
        ],
        "title": "丞相庞公归政就第数有新诗传播都下偶成拙句上纪盛德二首  其二",
        "id": "a9c8bd58-63c2-429a-ac0b-39360a97c0c8"
    },
    {
        "author": "宋祁",
        "paragraphs": [
            "调元罢後久忘机，三见东山拜诏时。",
            "言在典谟经舜问，规留廊庙许曹随。",
            "人间岁月尊黄发，方外讴谣续紫芝。",
            "举酒祝公千万寿，逍遥长与赤松期。"
        ],
        "title": "寄献南京致政杜相公",
        "id": "0093310d-f05e-4a14-a02f-804062ad936e"
    },
    {
        "author": "宋祁",
        "paragraphs": [
            "五马新回金络头，方春稀讼释南囚。",
            "荆岑汉浒联形胜，渚月台风递宴游。",
            "自许良辰偏有感，不知清唱遂无俦。",
            "比来酒所闻相忆，对倚层城近此楼。"
        ],
        "title": "答安陆王工部早春郡园见寄次韵",
        "id": "f94090a6-645c-47e4-aa72-e028b4b391c5"
    },
    {
        "author": "宋祁",
        "paragraphs": [
            "名帖唐家十二时，囊封自乞阮咸麾。",
            "三行牛酒过乡墅，九向云山驻使旗。",
            "兰露夕熏欢洁膳，桂风秋遣怨丛枝。",
            "不应晚计还台约，紫掖深沈竚演辞。"
        ],
        "title": "送刘学士守衡阳兼还故里",
        "id": "d9b9861a-8d18-421e-843e-0c5a5356fa37"
    },
    {
        "author": "宋祁",
        "paragraphs": [
            "寂寥台榭使君家，日涉中园到日斜。",
            "林下归心纷似叶，菊前衰鬓晚于花。",
            "支离粟饱宁无愧，漫漶书成未足夸。",
            "犹有一杯相伴在，判从鶗鴂耗年华。"
        ],
        "title": "晚秋北园二首  其一",
        "id": "8219e61b-1bf0-4b89-b032-884bc483cc60"
    },
    {
        "author": "宋祁",
        "paragraphs": [
            "午阴初转歇余喧，暂到高斋一凭轩。",
            "蒲芡因依残涨沼，枣梨狼藉晚秋园。",
            "轻凉着衽如堪掇，静境留人自不烦。",
            "须信吏中逢隠趣，随宜鲑菜伴芳樽。"
        ],
        "title": "晚秋北园二首  其二",
        "id": "f33f29db-30da-4eff-8ecd-7b06690152f8"
    },
    {
        "author": "宋祁",
        "paragraphs": [
            "鬰葱喜气抱天回，飞柱门深拂晓开。",
            "树绿远随驰道出，尘清曾傍属车来。",
            "雾中温洛浮仙牒，云表神崧荐寿杯。",
            "何日东都参第赋，班生犹是令兰台。"
        ],
        "title": "过洛阳有作",
        "id": "3e44585a-38d6-4b20-b80d-5c72fbb7d8b9"
    },
    {
        "author": "宋祁",
        "paragraphs": [
            "为乐东平得再麾，别营层阁驻经帏。",
            "溢囊秘简青皆汗，署榜宸毫白正飞。",
            "罇喜客来衔酒数，画疑仙去启厨稀。",
            "门前即枕春溪路，几曲歌成使舫归。"
        ],
        "title": "闻中山公淝上家园新成秘奉阁辄抒拙诗寄献",
        "id": "4630614f-24d8-421f-a1eb-a1582b2385f9"
    },
    {
        "author": "宋祁",
        "paragraphs": [
            "十年独漉走天涯，耗尽流光得鬓华。",
            "犹喜此身随社燕，拟将何面对林花。",
            "牢骚续罢文谁读，块垒浇平酒自赊。",
            "旧隠不须相掉罄，要须归种邵平瓜。"
        ],
        "title": "移病还台凡阅半岁乃愈始到家园视园夫治畦植花因成自叹二首  其一",
        "id": "f3306b89-7cb7-45c9-bf59-c0ad23e139e4"
    },
    {
        "author": "宋祁",
        "paragraphs": [
            "卧治无功赐告回，骤叨鸣履上中台。",
            "壶公天壤非真死，蒙叟轩裳是傥来。",
            "经灌早蔬扶陇出，失刊园蕊犯檐开。",
            "此身疏拙真丘壑，不是当年王佐才。"
        ],
        "title": "移病还台凡阅半岁乃愈始到家园视园夫治畦植花因成自叹二首  其二",
        "id": "77ce4ffd-dd6a-422e-a0a6-922b472d5014"
    },
    {
        "author": "宋祁",
        "paragraphs": [
            "汉东烟树露蝉嘶，回首周南涕易危。",
            "梁苑谩传居右赋，扶风谁识最良眉。",
            "仙巾雨垫愁怀路，素壁尘凝忆问诗。",
            "他夜梦魂知不远，蘧蘧长绕越禽枝。"
        ],
        "title": "送长兄游随阳",
        "id": "d50e0416-8a92-448e-ad7a-44cc5a98433d"
    },
    {
        "author": "宋祁",
        "paragraphs": [
            "误持军印摄中牙，朔雪添成两鬓华。",
            "大抵不侯宁战罪，由来寡要是儒家。",
            "山南近暖先迎日，树北缘寒晚作花。",
            "岁晏知非宦情薄，颍田归兴满苍霞。"
        ],
        "title": "假节",
        "id": "4a73f5ca-0599-4c6f-8698-1b5eaad70e7c"
    },
    {
        "author": "宋祁",
        "paragraphs": [
            "竞爽吾宗属俊翘，凌云辞气剩飘飘。",
            "十年缔思轻伧赋，一骨评风压楚谣。",
            "纵玩书窗迷野马，长吟秋社续寒蜩。",
            "夫君自有何郎恨，枉使东阳臂肉销。"
        ],
        "title": "览从兄咸剑池编",
        "id": "364181fe-b4b7-4bc7-99fc-e6fea06b7c60"
    },
    {
        "author": "宋祁",
        "paragraphs": [
            "关外车徒籍籍归，章街柳色绿如丝。",
            "熏衣别馆香三日，卜夜重楼烛九枝。",
            "雪市云回翻秘曲，蘅皋波暖寄微辞。",
            "十年酒美俄星弁，肯信尚书对有期。"
        ],
        "title": "少年",
        "id": "308adaac-e2c3-4e4d-94fc-efb6865cea2c"
    },
    {
        "author": "宋祁",
        "paragraphs": [
            "四十为郎信倦游，虚名缰锁太悠悠。",
            "危心正似葵倾日，衰质先于柳望秋。",
            "要路风尘疲骥足，故潭烟雨废槎头。",
            "颍滩渐报耕畴熟，终乞闲身守一丘。"
        ],
        "title": "自咏  其一",
        "id": "ab946510-67ed-4700-b61a-eb535c90f474"
    },
    {
        "author": "宋祁",
        "paragraphs": [
            "上都频见岁华阴，偃息由来本茂林。",
            "醉若有乡须裂地，吏如逢隠即投簪。",
            "衔无窭数知容冗，病似支离亦挫针。",
            "况自疏家兄弟约，他年擉鳖故溪浔。"
        ],
        "title": "自咏  其二",
        "id": "b05482c8-d4ec-4543-b5a5-8ea01bd877aa"
    },
    {
        "author": "宋祁",
        "paragraphs": [
            "误怀手版应弓招，汩汩尘容葆鬓凋。",
            "潘拙本无乡曲誉，嵇驽偏恃母兄骄。",
            "雨畦菘叶晨羞薄，风灶茶烟午睡销。",
            "纵到北山堪自笑，春萝秋桂久寥寥。"
        ],
        "title": "自咏  其三",
        "id": "726ab8ac-174c-4af7-ac4a-69086f29d6ec"
    },
    {
        "author": "宋祁",
        "paragraphs": [
            "未老辞荣上所褒，官闲犹寄白云曹。",
            "海边人乐鸥先下，笼外天多鹤始高。",
            "此路逍遥真有趣，他年侍从信为劳。",
            "清商弟子歌声妙，谁判挥金引冻醪。"
        ],
        "title": "闻王侍郎请老",
        "id": "ee119744-a0e1-4f78-abf9-da445ff03d77"
    },
    {
        "author": "宋祁",
        "paragraphs": [
            "倦持尘簿着纶巾，清眺城隅夏物新。",
            "幽鹭仪容高似客，晚鶑言语巧于人。",
            "雨边斜照犹衔岭，风後余凉自舞苹。",
            "天借使君仁智地，此来山水更相亲。"
        ],
        "title": "步药北园",
        "id": "8dd769fe-168d-41e1-8af5-272d2bcb11c4"
    },
    {
        "author": "宋祁",
        "paragraphs": [
            "空函檄草聚浮埃，日愧西园缀上才。",
            "着帽每容司马进，脱巾多伴使君来。",
            "孤根易变江南橘，归梦先随陇首梅。",
            "惟有酬恩无限泪，异时应溅别离杯。"
        ],
        "title": "将解职抒怀上郡守",
        "id": "cb405637-c463-4511-a5d4-7adda40f051d"
    },
    {
        "author": "宋祁",
        "paragraphs": [
            "缁帷怅别倏经年，荣路心危重惘然。",
            "宁死道边终自直，狂歌河上欲谁怜。",
            "魂随夜蝶星垂地，信断秋鳞水接天。",
            "早晚承明庆三入，愿持云汉续遗篇。"
        ],
        "title": "抒怀上南京常山公",
        "id": "1c3cec52-e956-4f16-841a-fcae1758f76c"
    },
    {
        "author": "宋祁",
        "paragraphs": [
            "密雪天街客履穿，更将羁思敌雕年。",
            "无人载酒谁同乐，有物烧愁便许燃。",
            "腷臆文章千牍上，萧条光景二毛边。",
            "我能知子今何頼，无用长于马腹鞭。"
        ],
        "title": "段释之客都下作诗道其怀",
        "id": "c37d7849-9e2b-4d81-8414-f87fae3cd21d"
    },
    {
        "author": "宋祁",
        "paragraphs": [
            "滥陪坐诺已三年，始望霜威绀弩前。",
            "旧业久辞南郡帐，深恩独戴故人天。",
            "头欹解散惭星弁，腹饱侏儒费月钱。",
            "欲托牙琴愬真赏，流尘无奈晦幺弦。"
        ],
        "title": "献外台王侍御",
        "id": "33e3604d-e3c5-4457-aeb9-f5482a60e7e1"
    },
    {
        "author": "宋祁",
        "paragraphs": [
            "柱後峨冠久未还，江南行府使旗鲜。",
            "陈陈洪庾催输粟，往往吴山即铸钱。",
            "暝月早霞千里国，废楼残社六朝天。",
            "时清宪笔无弹劾，供助骚人藻思妍。"
        ],
        "title": "送蒋御史漕江南",
        "id": "76064bfc-62c7-4905-b599-75c557c2c41f"
    },
    {
        "author": "宋祁",
        "paragraphs": [
            "晚雨跳珠万盖匀，红房高下照池新。",
            "采时双艇须加桨，行罢微波不见尘。",
            "解把清香贻密坐，忍将芳意付萧晨。",
            "如何老帅残风味，三占秋英作主人。"
        ],
        "title": "荷花",
        "id": "c62c9edc-5511-49f1-baf3-91bd2ae6ab82"
    },
    {
        "author": "宋祁",
        "paragraphs": [
            "病褫荷囊避禁闱，弥年专气养琼枝。",
            "仙都去後桃寻熟，温室重来树更滋。",
            "宫月旧蟾涵静滴，武泥前札燥残芝。",
            "宝钉赐带辉腰组，尚苦春来几眼移。"
        ],
        "title": "翰长再有北门之拜",
        "id": "e7a39130-ec54-4951-ac6c-b133d1f8ed9f"
    },
    {
        "author": "宋祁",
        "paragraphs": [
            "江天退卧久沈冥，秋入颠毛翠葆惊。",
            "原宪桑枢贫不病，子真岩石老归耕。",
            "樵风挂席晨昏至，屐齿登山上下平。",
            "鄅稻已收霜橘熟，深心宁逐彻侯荣。"
        ],
        "title": "李处士",
        "id": "24bc18da-1ea1-407a-9a6c-3ff785ae6fed"
    },
    {
        "author": "宋祁",
        "paragraphs": [
            "直舍沈沈掩回廊，古坛槐柳对苍凉。",
            "一囊有客愁饥死，三尺无人问喙长。",
            "瞑据槁梧真用拙，束归高阁分深藏。",
            "日斜广陌驱归鞅，更似笭箵作漫郎。"
        ],
        "title": "学舍诸生罕至或累旬倚席不讲愧而成咏",
        "id": "51d045b7-89c5-4c27-8a80-a1b39cd27e65"
    },
    {
        "author": "宋祁",
        "paragraphs": [
            "瑞节前驱昼锦身，堂成署榜示州民。",
            "迁鶑贺燕翩翻集，大树甘棠次第春。",
            "漳岸夕波能沼溜，魏堂暾日弄梁尘。",
            "君看千古青编上，得意如公有几人。"
        ],
        "title": "寄题相台太尉韩公昼锦堂",
        "id": "fc08ebfc-8e9e-4a73-90fd-c14aa3430925"
    },
    {
        "author": "宋祁",
        "paragraphs": [
            "射圃云堋枕庾园，危亭虚白敞南轩。",
            "霜柯橘嫩金衣薄，风沼荷倾钿扇翻。",
            "谢枕吟魂迷带草，嵇襟真虑属堂萱。",
            "岸巾昼日聊相对，坐听凝笳出缭垣。"
        ],
        "title": "秋日射堂寓目呈应之",
        "id": "a9954c1b-7431-4ed4-b8c3-72f78a803c7b"
    },
    {
        "author": "宋祁",
        "paragraphs": [
            "已是南宫素发郎，尚持衰味对风光。",
            "爱吟讵敢追梁甫，倚醉时能问葛强。",
            "才苦空疏残史牒，分从澄汰幞衣囊。",
            "江楼夜月清高地，试问同君一据床。"
        ],
        "title": "偶作寄季长学士",
        "id": "ea154300-524a-4bfb-8b44-db45ef097a03"
    },
    {
        "author": "宋祁",
        "paragraphs": [
            "红梨秋老石渠霜，并欲萧萧伴祖觞。",
            "台上幞绫收柘枕，水边古兽得鞶囊。",
            "浮云并盖辞京辇，晓月将潮促使艎。",
            "缘饰有文成政速，剩储灵气茹芝房。"
        ],
        "title": "送常州陈商学士",
        "id": "854971f8-bcae-4283-9477-950a90346bd7"
    },
    {
        "author": "宋祁",
        "paragraphs": [
            "鳬乙天遥水驿长，笠车贪贰会稽章。",
            "风从射的迎仙舸，水是山阴作禊堂。",
            "铃阁宴盘留薤白，书林官笔燥雌黄。",
            "庾郎于此情非浅，应许诸人共据床。"
        ],
        "title": "寄会稽天休学士",
        "id": "eaf2e2bf-4248-4a8d-ae86-24a1f10e6503"
    },
    {
        "author": "宋祁",
        "paragraphs": [
            "新年给札汉家台，爱伏枚皋受诏才。",
            "偃蹇不随虞弁进，栖迟翻逐阮麾来。",
            "倡优技拙飞觞浅，寒具盘空秘画开。",
            "早暮传车趋一节，敝冠犹望振穷埃。"
        ],
        "title": "寄弋阳王学士",
        "id": "26644730-5a28-4b1d-b2d8-d3db3ffc46f4"
    },
    {
        "author": "宋祁",
        "paragraphs": [
            "随岸秋风惨别袪，峥嵘岁晏得双鱼。",
            "定因南浦传能赋，却到西河问索居。",
            "夜月连江金液动，晓山围国钿螺疏。",
            "端倪欲报怀人恨，滴尽瑶蟾尚有余。"
        ],
        "title": "喜得当涂叶学士手笔",
        "id": "9d480af5-1edd-42e9-b020-3e2a405e9af1"
    },
    {
        "author": "宋祁",
        "paragraphs": [
            "梅天霞破候旗干，乡树依然越绝间。",
            "挟策当年逢掖去，怀章此地绣衣还。",
            "亭余内史浮觞水，路入仙人取箭山。",
            "牛酒盛夸先墅宴，不妨春诏得亲班。"
        ],
        "title": "送越州陆学士",
        "id": "733027fd-1669-4f40-9956-c110a5e18fc2"
    },
    {
        "author": "宋祁",
        "paragraphs": [
            "白发书林作丈人，陕郊迢递驾朱轮。",
            "谩夸燕许文章手，未得严徐侍从臣。",
            "列岫倚窗吟榭晓，乱花窥酒宴堂春。",
            "几篇新咏留珉刻，首记銮舆八月巡。"
        ],
        "title": "陕府祖择之学士",
        "id": "5a811dd5-d481-4d98-a8c4-834353b74fd4"
    },
    {
        "author": "宋祁",
        "paragraphs": [
            "溢荥清溜接家田，白首辞荣铉席贤。",
            "直使斯人歌画法，後容吾党记归年。",
            "五禽习戏探仙术，万法观空证佛缘。",
            "闻道岩溪春更好，许谁飞盖奉周旋。"
        ],
        "title": "和待制庞学士寄献宫师相公之作",
        "id": "3e38e16e-6493-428f-bedf-081eb39a592f"
    },
    {
        "author": "宋祁",
        "paragraphs": [
            "洛雾嵩云满眼春，仙郎清路拥双轮。",
            "却陪宾客趋东阁，已为阳秋得素臣。",
            "渊秘图书探汉旧，地交风雨访周人。",
            "岁时献寿严君府，谁见家庭玉树新。"
        ],
        "title": "河南希深学士",
        "id": "cfa5b2f8-2e25-45d8-933a-c49e7b8e6d58"
    },
    {
        "author": "宋祁",
        "paragraphs": [
            "文惠祠前旌旆飞，茫然南望涕横衣。",
            "勤劳塞外凋双鬓，萧散江头把一麾。",
            "都水酒樽花下倒，青塘钓艇月中归。",
            "荐书继上公怜旧，何力酬恩与意违。"
        ],
        "title": "寄临江知军刘子先学士",
        "id": "c0225329-fa5d-442d-857b-e276d4991d1b"
    },
    {
        "author": "宋祁",
        "paragraphs": [
            "左幡彤赤抗前旌，捧诏西归觐大庭。",
            "汉署余香熏锦帐，唐家新政纪云屏。",
            "迎秋画隼开朱旆，别夜哀乌动列星。",
            "从此回翔宸渥厚，冠緌清晓俯阶蓂。"
        ],
        "title": "送杨学士三首  其一",
        "id": "5f5de9ed-e749-4b2a-bf93-5f2ea4df9a9b"
    },
    {
        "author": "宋祁",
        "paragraphs": [
            "青丝千骑汉台郎，入奏星藩解郡章。",
            "荷橐再亲文石陛，班春初卷赤帷裳。",
            "百壶帐饮杯醽釂，一札泥封诏检香。",
            "几日西清劳侍从，鬰葱佳气接明光。"
        ],
        "title": "送杨学士三首  其二",
        "id": "0f705701-0cba-4461-98f4-f68333ae2e5c"
    },
    {
        "author": "宋祁",
        "paragraphs": [
            "觚棱初日九天开，躞蹀桑郊五马回。",
            "羣玉三山藏册府，偃壶双笔给中台。",
            "编堂旧政盘留薤，画省新辞砌有苔。",
            "阙里诸生弥属望，雪园他日待延枚。"
        ],
        "title": "送杨学士三首  其三",
        "id": "111a056f-09ff-4830-838e-8c8545911762"
    },
    {
        "author": "宋祁",
        "paragraphs": [
            "东眺湖波十里平，竹椽疏舍瞰澄瀛。",
            "山花暗落谈经地，水鸟时闻念佛声。",
            "荠树绕天春色晚，彩云垂地夕凉生。",
            "後车官冷曾过此，祗得幽人笑缚缨。"
        ],
        "title": "题景陵干明院湖亭",
        "id": "1779c9bd-cb9b-4584-9888-d2300fb518e1"
    },
    {
        "author": "宋祁",
        "paragraphs": [
            "拥栋溪云暝夕霏，萧辰寥落意多违。",
            "寒蝉自为齐王怨，归燕长逢阿母飞。",
            "杜若汀洲残绿暗，芙蓉池沼坠红稀。",
            "流尘满席宾綦绝，谁问西河战胜肥。"
        ],
        "title": "秋阴",
        "id": "b065a5ec-3c99-4e76-b99e-da687d059691"
    },
    {
        "author": "宋祁",
        "paragraphs": [
            "雾着青旗燕尾斜，轻阴连日徧天涯。",
            "上林已暖先催雁，细柳犹疏不碍鸦。",
            "积润未妨铿画瑟，薄寒仍欲定流霞。",
            "问君何事贪官事，只倚雕章念岁华。"
        ],
        "title": "和叶道卿连日阴曀坐曹无绪见寄",
        "id": "d867fc2a-2450-4d1e-b924-0197b62e0a3c"
    },
    {
        "author": "宋祁",
        "paragraphs": [
            "轻寒剪剪着春旗，楼外晨光已暗移。",
            "小雾不还添柳弱，余寒未去恼花迟。",
            "幺弦促柱愁成曲，远水迎船巧作漪。",
            "谁在河桥望归客，莫将雷响误轻辎。"
        ],
        "title": "贺中丞晏尚书春阴",
        "id": "4fc567ee-5f56-410e-b4bd-f8d318c5d761"
    },
    {
        "author": "宋祁",
        "paragraphs": [
            "茂树交轩地不尘，江光野气望中新。",
            "客来鱼鸟皆知乐，梦罢池塘并得春。",
            "烟竹有痕时拂户，风花无意自飘人。",
            "当年幕客今追恨，不共山公岸醉巾。"
        ],
        "title": "题翠樾亭",
        "id": "499531ed-8431-417d-8a1f-19461bf42e9e"
    },
    {
        "author": "宋祁",
        "paragraphs": [
            "州堞巑岏迥势回，一翚斜翥四轩开。",
            "晴光猎草雄风度，晓气浮江赤日来。",
            "望极长天闲倚杵，醉残严角暝休梅。",
            "须知故楚多余感，剩费登高作赋才。"
        ],
        "title": "梦野亭在景陵集仙王君为郡日所创",
        "id": "b4471292-d6ce-44e2-a01c-21a378481e2b"
    },
    {
        "author": "宋祁",
        "paragraphs": [
            "酥酪君家伯仲贤，相从黉舍倏经年。",
            "三巵酒薄难为圣，一腹书空但喜眠。",
            "庾信刻筠怀旧坞，隠侯题壁有新篇。",
            "糅甘调滑思归养，溢握陔兰照露鲜。"
        ],
        "title": "送连氏昆仲还省侍",
        "id": "7ebb0cfd-dcdb-4f53-aa40-58b6882c419b"
    },
    {
        "author": "宋祁",
        "paragraphs": [
            "楚江枫老树无烟，池上悲秋一惘然。",
            "素蚌亏盈长伴月，戏鱼南北各依莲。",
            "风驱野磷寒争出，露警皋禽怨不眠。",
            "伏槛临流未成下，紫荷声外转珠躔。"
        ],
        "title": "秋夕池上",
        "id": "a4623143-0de7-4b0c-a05f-515fd4c9756f"
    },
    {
        "author": "宋祁",
        "paragraphs": [
            "楚江南望见修门，灵鼓声沈蕙卷樽。",
            "五日长蛟虚望祭，九关雕虎枉招魂。",
            "兰苕猎翠凄寒露，枫叶摇丹啸暝猿。",
            "贾谊扬生成感後，沈沙投阁两衔冤。"
        ],
        "title": "屈原祠",
        "id": "3403e4ad-f459-410f-a0fc-2679ee3df84e"
    },
    {
        "author": "宋祁",
        "paragraphs": [
            "曾联郡将署乡书，目见函关卖出符。",
            "奏颂一挥云落纸，赐袍三浴蕙飘炉。",
            "高轩并照连干锦，饮膳分颁萐莆厨。",
            "病幕日期迎昼绣，尘容甘预弩前驱。"
        ],
        "title": "州举俊民以艺中第为诗驰贺",
        "id": "059e4a8e-5f1e-4446-ae51-ccd57f3eac4a"
    },
    {
        "author": "宋祁",
        "paragraphs": [
            "月枢残白伴征轮，雪岭萧萧久垫巾。",
            "此去崤函天设险，古来京洛地多尘。",
            "翠含山气犹疑夜，紫动林梢已放春。",
            "自笑衰翁应分定，宠光行役两平均。"
        ],
        "title": "渑池道中",
        "id": "c30a003d-fc08-4781-90bb-a9dc29c687c8"
    },
    {
        "author": "宋祁",
        "paragraphs": [
            "避贤求假左朱轮，衡石通章触罢频。",
            "十驾似驽宁取道，五能如鼠不藏身。",
            "危心事国区区在，短领侵年种种新。",
            "君惠转深无报日，长教猿鹤怨归人。"
        ],
        "title": "屡乞近郡诏不许",
        "id": "46c0a9e7-4d3a-475c-8f66-49a565792ffd"
    },
    {
        "author": "宋祁",
        "paragraphs": [
            "故园回眼隔云罗，野马征尘拂袂过。",
            "息影有时悲恶木，回车无暇避朝歌。",
            "风号万响天衢籁，山矗千头佛国螺。",
            "游子行行归计晚，庾心一寸奈愁何。"
        ],
        "title": "祗役邻郡道中晓发",
        "id": "6640ea9d-1d0c-49d0-bc34-adbd2a62501f"
    },
    {
        "author": "宋祁",
        "paragraphs": [
            "两鬓蓬飞岁月侵，收还秘殿上恩深。",
            "鸟毛落尽那胜弹，桐尾烧焦敢望琴。",
            "前日化工依大冶，今兹旧物恃遗簪。",
            "尘容喜接荧煌座，未忍公然动越吟。"
        ],
        "title": "将道洛先寄太师文相公",
        "id": "42452fd7-ba53-4a2b-8459-7bab8941d12e"
    },
    {
        "author": "宋祁",
        "paragraphs": [
            "晓色青烟万瓦间，飞谯极望尽通阛。",
            "轮音闹过丛台市，岁计多于畏垒山。",
            "猎路向寒鹰眼疾，戍亭无事犬声闲。",
            "邑民讼息风谣乐，坐饫双鸡止厚颜。"
        ],
        "title": "登楼望郡中美人物之盛",
        "id": "ddd75a70-d4aa-4b7d-afdb-766671520202"
    },
    {
        "author": "宋祁",
        "paragraphs": [
            "外署清郎出佐州，嘲辞不畏上山头。",
            "天中倦目迷云阙，江上归帆避石邮。",
            "佳设自随宾早晏，还书宁畏渚沈浮。",
            "疁田越镈农知劝，时伴春旗暗绿畴。"
        ],
        "title": "送史温虞部佐郡四明",
        "id": "aaa4c69a-bac6-4002-8504-061524edd0f9"
    },
    {
        "author": "宋祁",
        "paragraphs": [
            "二年憔悴拥州旗，尺诏初容觐帝晖。",
            "何幸复燃灰不死，未应为失马重归。",
            "蛟螭对舞瞻层阁，翁仲双扶识故扉。",
            "病骨多忧黧黑甚，豫惭台史与熏衣。"
        ],
        "title": "有诏解郡作  其一",
        "id": "2a8c41c3-b1c1-4211-997e-45a567aff1f6"
    },
    {
        "author": "宋祁",
        "paragraphs": [
            "尘晦荷囊裂旧缝，惊闻台召计匆匆。",
            "忽从楚水枫林下，还入甘泉豹尾中。",
            "即日遂收西望涕，方春便趁北归鸿。",
            "休夸四入高凉地，已是人间素领翁。"
        ],
        "title": "有诏解郡作  其二",
        "id": "4c273508-64a2-468f-ac80-407a6c2520bc"
    },
    {
        "author": "宋祁",
        "paragraphs": [
            "稷野英僚抱蕝新，东瓯假守左朱轮。",
            "吴刀列卫州仪盛，越镈催耕海葑春。",
            "萍渚日华摇使旆，蜃天楼影暗潮津。",
            "射堂西出宾簪乐，飞尽歌梁几夕尘。"
        ],
        "title": "送太常边博士守永嘉郡",
        "id": "3864dff7-89be-4231-8af4-2dfb57752515"
    },
    {
        "author": "宋祁",
        "paragraphs": [
            "广内多年铁㰅摧，监州新命诏函开。",
            "河东世擅鹓雏誉，江左人瞻竹箭才。",
            "即席离弦凄鹄韵，几程残魄晦珠胎。",
            "兴禾善俗蓬仙友，剩舞吴歈耻宴罍。"
        ],
        "title": "送薛学士伯垂同理嘉兴郡兼简太守集仙柳着作",
        "id": "e5c2d956-306b-407f-98df-1522515d7acc"
    },
    {
        "author": "宋祁",
        "paragraphs": [
            "郎署新畴出宰功，海闽关夹使旌雄。",
            "晨涂倦伏双毫奏，暮席贪随五两风。",
            "芳荈摘山唐贡远，薧鱼升豆汉祠丰。",
            "赌囊贵胄膏腴盛，丽唱行闻溢褚中。"
        ],
        "title": "谢都官监建安郡",
        "id": "7aa98cbd-2b70-4bdd-a150-4204799e8154"
    },
    {
        "author": "宋祁",
        "paragraphs": [
            "一翚掀翅压溪隅，吏事初闲此晏居。",
            "断岸有时通略彴，轻风尽日战栟榈。",
            "云鸿送目挥弦後，客板看山拄颊余。",
            "芰碧蒲青来更数，江人多识使君旟。"
        ],
        "title": "江渎池亭",
        "id": "6080fb98-162c-4f5c-9c6b-50b01c85e04c"
    },
    {
        "author": "宋祁",
        "paragraphs": [
            "博妖齐许取侯封，褒贬都归竹帛中。",
            "三虎有无空逞辩，一狐埋伏妄贪功。",
            "轮囷自许先枯木，首鼠何曾忌秃翁。",
            "堪笑云罗弥薮泽，不知天外有冥鸿。"
        ],
        "title": "古意",
        "id": "8c827598-83d8-425a-b027-79f40aee0c5a"
    },
    {
        "author": "宋祁",
        "paragraphs": [
            "一雨初回逗晚凉，近郊连帟俨相望。",
            "乞浆易醉墦间客，就养初闲灶下郎。",
            "暖吹未休缘迥野，低烟不散为垂杨。",
            "家家钟鼓争行乐，肯信龙蛇是怨章。"
        ],
        "title": "寒食野外书所见",
        "id": "a299c436-2181-4c75-8803-7ed6c49b94a0"
    },
    {
        "author": "宋祁",
        "paragraphs": [
            "再试州旟验不才，却将憔悴到中台。",
            "相车问罢同牛喘，大厦成时与燕来。",
            "今日谋猷须丙魏，他年宾客但邹枚。",
            "西园闻道余春在，尚及花前滟滟杯。"
        ],
        "title": "将到都先献枢密太尉相公",
        "id": "a03f06ae-1120-41bc-8eaf-dae4849d6634"
    },
    {
        "author": "宋祁",
        "paragraphs": [
            "连章得请避洪钧，赭案除书天下闻。",
            "久冠鹓鸾为上宰，别驱貔虎作中军。",
            "单车款曲怀辽帐，一燧平安出陇云。",
            "今日朝绅回首看，始知知退是元勋。"
        ],
        "title": "送太尉相公赴镇安军二首  其一",
        "id": "7973c8b4-6be5-45ca-ad30-2e920c1c358c"
    },
    {
        "author": "宋祁",
        "paragraphs": [
            "碧波三宿暂沿洄，豹尾双驱大旆开。",
            "堂上谟成萧宰去，人间事少赤松来。",
            "岩霖旧润为轩雨，醴曲余甘作宴醅。",
            "下客无缘陪後乘，只应前席欠邹枚。"
        ],
        "title": "送太尉相公赴镇安军二首  其二",
        "id": "86528673-ca47-4ecd-96d0-e8089d6d5bc1"
    },
    {
        "author": "宋祁",
        "paragraphs": [
            "安车就第上优贤，不使当关损晏眠。",
            "勋重旧更三府地，体强初过六身年。",
            "游篮凈贮茶经具，醉幕闲垂酒颂天。",
            "独念相如久称疾，时时令预雪台篇。"
        ],
        "title": "答庞丞相",
        "id": "baa01684-7b12-4254-ad83-74093c03722f"
    },
    {
        "author": "宋祁",
        "paragraphs": [
            "本乏微功辅斗枢，避贤仍忝领州旟。",
            "病依一室由旬坐，老愧专城四十居。",
            "憩石雨苔同发短，啸轩霜竹伴心虚。",
            "挂冠尚有三年调，高躅空瞻广武庐。"
        ],
        "title": "宫保庞丞相以诗见寄次韵和答",
        "id": "94e69ed3-6ca8-4fbf-8c63-370c81be7a18"
    },
    {
        "author": "宋祁",
        "paragraphs": [
            "晚花吹酒送行人，迢递风烟上七闽。",
            "江海身孤虽恋阙，豺狼路静不埋轮。",
            "阳林撷露茶腴早，侧树烘霞荔子新。",
            "毛竹干鱼仙祀古，请君寻徧武夷春。"
        ],
        "title": "送张司勋福建转运使",
        "id": "66960c6d-9b7b-4734-9426-e115086aa856"
    },
    {
        "author": "宋祁",
        "paragraphs": [
            "玉树扶疏入紫烟，鸣驺偕计望甘泉。",
            "十行深诏言成綍，三道摛华藻掞天。",
            "泽国东风占鹊喜，杏园初日待鸾迁。",
            "自嗟拥鼻沈冥极，生看青云着祖鞭。"
        ],
        "title": "送友人赴举",
        "id": "c16ba082-18f7-452d-b438-2d3bfdf0c1a1"
    },
    {
        "author": "宋祁",
        "paragraphs": [
            "荐衡上表独垂蜺，密雪梁园逼赋期。",
            "秦市千金怀拱璧，舜韶九奏待长离。",
            "刘桢病久曾淹卧，宋玉才多故剩悲。",
            "几日绣衣荣白昼，郡章惊绂驷车驰。"
        ],
        "title": "送令狐秀才赴举",
        "id": "dd5be81b-4d0c-47b7-a3a7-c716ffec9f05"
    },
    {
        "author": "宋祁",
        "paragraphs": [
            "蜡凤当筵占美名，文斋大被集时英。",
            "人同颍水将车乐，赋待尚书给笔成。",
            "乡酒出郊浮蚁釂，故林驰雾暝猿惊。",
            "省知唱第藂云幄，归梦因君到斗城。"
        ],
        "title": "孙景随侍赴举",
        "id": "31333bad-dff4-454f-aa1d-1bbff8ac0c6a"
    },
    {
        "author": "宋祁",
        "paragraphs": [
            "君家日下有高名，骥子双驰嗣世灵。",
            "沧海赋毫多洒白，南山书简偏蒸青。",
            "县歌酒釂催鸣鹿，学舍綀寒乱散萤。",
            "昆玉林枝期帝问，差肩唱第迩尧蓂。"
        ],
        "title": "黄注昆仲赴举",
        "id": "beda6990-698c-4b0e-86d0-790aa7209ff3"
    },
    {
        "author": "宋祁",
        "paragraphs": [
            "汉家廉诏举翘英，银纻观宾望斗城。",
            "北地高门传玉节，西京旧学秘金籯。",
            "邮亭续食星轺急，岭路驰烟月狖惊。",
            "几日东归荣昼锦，度关遥识弃繻生。"
        ],
        "title": "送朱进士赴举",
        "id": "20fddab6-3b1d-4a7b-a5c1-26fde6966839"
    },
    {
        "author": "宋祁",
        "paragraphs": [
            "老依涡曲作藩侯，月例黄堂给宴醅。",
            "敢把百壶夸显父，且将三品敌荆州。",
            "味新聊称长螯蟹，酌浅尤宜小样瓯。",
            "珍重故人贻丽句，纵倾家酿若为酬。"
        ],
        "title": "答转运王工部谢公醪",
        "id": "a9e95565-f098-498d-a5fd-a261633343df"
    },
    {
        "author": "宋祁",
        "paragraphs": [
            "欢余惜对清谈剧，远路行嗟又怆违。",
            "寒蚁酒空催客别，晓骊歌罢怨人归。",
            "干风摆柳衰条短，骤霰迷鸿侧阵微。",
            "残岁念君同恨恨，丽章贻我慰依依。"
        ],
        "title": "提刑张都官回文诗",
        "id": "08a2e36b-37b3-4868-b386-63ced1244d79"
    },
    {
        "author": "宋祁",
        "paragraphs": [
            "共看仙山玉树秋，从簪朝笏记同游。",
            "调元遂庆登三府，抱帙惟堪读九丘。",
            "重印垂腰荣拥节，征鞍摩体忝为州。",
            "如何却舐投残笔，敢与阳春接唱酬。"
        ],
        "title": "祗答延州安抚吴宣徽",
        "id": "1fc74508-d3cc-4f5c-ac4a-3845277cf14d"
    },
    {
        "author": "宋祁",
        "paragraphs": [
            "谢遏香囊奕思余，短亭暾景驾骊驹。",
            "客盘饮嗜丰千跖，仙舄归飞伴两鳬。",
            "官柳摇摇萦早絮，县花的的照晴跗。",
            "东阳玉骨春偏瘦，省对霞朝忆上都。"
        ],
        "title": "李秘校省觐毕却赴乘氏",
        "id": "6a4d2fe0-d3df-4c71-a2dd-055658c9973c"
    },
    {
        "author": "宋祁",
        "paragraphs": [
            "相从同是日边人，两见江南碧草生。",
            "冯铗车鱼初倦客，梁山风雨苦思亲。",
            "虹桥刻柱前盟苦，兽锦裁囊丽曲新。",
            "袍雪纷纷君莫顾，汉皇终自识平津。"
        ],
        "title": "陈济赴举兼省觐",
        "id": "2cd7a7d5-2319-49d1-a576-bbeb485d31e4"
    },
    {
        "author": "宋祁",
        "paragraphs": [
            "酪和盘樱旧宴空，凤岐新辟逐旌弓。",
            "坐陪府幄谈成薮，趋问家庭史有公。",
            "春斝促浮萍叶紫，夜章催刻密枝红。",
            "青袍玉骨英游盛，上路争看侧帽风。"
        ],
        "title": "同年梅鼎臣赴凤翔幕兼省觐",
        "id": "4207e2f3-c0a7-41f2-9206-c53ddb15b0cf"
    },
    {
        "author": "宋祁",
        "paragraphs": [
            "岁满林光会计期，天缗还赏动慈帷。",
            "贪荣寿母咳兰养，不过忠臣坂道危。",
            "云表晨鳬翻舄影，斋中夜鹤应琴丝。",
            "未妨休沐邀清赏，市雾峰莲共蔽亏。"
        ],
        "title": "梁子材宰叶州郑县",
        "id": "54ea33d3-907a-46de-8959-c0d272de1ecb"
    },
    {
        "author": "宋祁",
        "paragraphs": [
            "危楼孤堞共巑岏，怒激号风结暝寒。",
            "校尉登临非广武，王孙回望即长安。",
            "来麰蔽陇蹊牛下，密网横山猎骑攒。",
            "梁霰楚氛催岁晏，有人惆怅悔凭栏。"
        ],
        "title": "北楼",
        "id": "949fbad7-98b9-4175-a63c-b44dbe1ff603"
    },
    {
        "author": "宋祁",
        "paragraphs": [
            "栈外秋高荠树繁，一星飞影伴輶轩。",
            "属城导骑賨歌密，近野迎浆蜀老喧。",
            "濯锦万梭催贡箧，熬盐千井算牢盆。",
            "行台自昔书林宠，不为伤离更黯魂。"
        ],
        "title": "转运李宥学士",
        "id": "82be7d9e-f5c1-44f6-b23f-81fd1a30ca0a"
    },
    {
        "author": "宋祁",
        "paragraphs": [
            "江西使节拥朱轮，正用中台鹤发人。",
            "漕米争衔千鹢舶，即山催铸万蚨缗。",
            "宴斋螺岫披云出，醉馆星苞照露匀。",
            "双笔讵能藏藻思，落霞孤鹜向萧辰。"
        ],
        "title": "送江西转运李定度支",
        "id": "0d4c2f1b-bb04-472e-b60f-7c4561578fc5"
    },
    {
        "author": "宋祁",
        "paragraphs": [
            "汉廷择日筑韩坛，绿诏连催觐帝关。",
            "十乘元戎方叔贵，九天鸣鼓亚夫还。",
            "袍熏瑞气葱葱外，仗入清尘九九间。",
            "好为君王言敌事，早将功业勒燕山。"
        ],
        "title": "送王太尉被召归觐",
        "id": "200487e3-c5f1-45e8-b672-f94b7443c1ad"
    },
    {
        "author": "宋祁",
        "paragraphs": [
            "一雨初晴小雾披，海天羊胛报晨晖。",
            "寒消艳雪沈楼唱，暖入重帘御袷衣。",
            "柳外轻黄纷漠漠，梅梢残白怅微微。",
            "烟皋笑电无穷乐，行御鲸牙逐锦翚。"
        ],
        "title": "春霁",
        "id": "429127f3-06ac-4dde-83bb-a97c74b840d8"
    },
    {
        "author": "宋祁",
        "paragraphs": [
            "红蕖熏幕得僚英，膝下斑裳捧檄荣。",
            "露茗一枪蠲蜀渴，丝莼千里佐吴羹。",
            "驻车吏识官桥柳，作赋人传陇坻鹦。",
            "夜席两宫求士切，天官宁复带糊名。"
        ],
        "title": "寄鄂渚胡从事",
        "id": "ba44b609-af09-47b0-8dc4-cc50d9772c0f"
    },
    {
        "author": "宋祁",
        "paragraphs": [
            "风物繁雄古奥区，十年伧父巧论都。",
            "云藏海客星间石，花识文君酒处垆。",
            "两剑作关屏对绕，二江联派练平铺。",
            "此时全盛超西汉，还有渊云抒颂无。"
        ],
        "title": "成都",
        "id": "c116fc2c-a19a-4d4d-a7a7-41da4338da1e"
    },
    {
        "author": "宋祁",
        "paragraphs": [
            "有处行春住杏鞯，列亭相望斗翚联。",
            "花衔晓圃三竿日，树遶洪河一曲天。",
            "芳草细迎吟路屐，翠篙徐转饮溪船。",
            "胜游惠政成双纪，乞与州图後世传。"
        ],
        "title": "寄题滑台园亭",
        "id": "c7be52c0-0891-4b8a-8dc3-47cb076442ab"
    },
    {
        "author": "宋祁",
        "paragraphs": [
            "菑停滞穗壤余蔬，亩首东南乐隠居。",
            "席地雕觞千日酒，振缗丹水百金鱼。",
            "潺湲弄月苹汀晚，嗢噱调琴菌阁虚。",
            "霄外高情思把袂，西畴何日一巾车。"
        ],
        "title": "史逸人",
        "id": "7231c5fa-7205-4feb-81e0-5866f3f0561a"
    },
    {
        "author": "宋祁",
        "paragraphs": [
            "倾座仙风冠颍奇，枳鸾移调位犹卑。",
            "兰熏夕膳三林案，草妬春袍一彩丝。",
            "烟戍星残低序雁，陇天云断送歌骊。",
            "报成结课行堪待，慰荐连章达帝帷。"
        ],
        "title": "送保定张员外",
        "id": "a9b998db-f9a4-41e6-ae6f-aeb193c85e90"
    },
    {
        "author": "宋祁",
        "paragraphs": [
            "岷峨俗美汉条宽，野实呈秋照露寒。",
            "卖剑得牛人息盗，乞浆逢酒里余欢。",
            "锦波濯彩霞湔浦，硙浪催轮雪沸滩。",
            "告稔不须腾驿奏，自应铜爵报长安。"
        ],
        "title": "岁稔务闲因美成都繁富",
        "id": "b7f3d223-4dd4-4fa5-9e2d-e1b1aa924811"
    },
    {
        "author": "宋祁",
        "paragraphs": [
            "竹石梅兰号四清，艺兰栽竹种梅成。",
            "一峰久矣思湖玉，三物居然阙友生。",
            "頼得髯参令我喜，飞来灵鹫遣人惊。",
            "小轩从此完无恨，急扫新诗为发明。"
        ],
        "title": "兰轩初成公退独坐因念若得一怪石立于梅竹间以临兰上隔轩望之当差胜也然未尝以语人沈吟之际适髯生历阶而上抱一石至规制虽不大而巉岩可喜欲得一书籍易之时予几上适有二书乃插架之重者即遣持去寻命小童置石轩南花木之精彩顿增数倍因作长句书以遗髯生聊志一时之偶然也",
        "id": "4c5770f0-8b5e-4cce-9b52-f5e4ad1662c6"
    },
    {
        "author": "宋祁",
        "paragraphs": [
            "飞轩凭望俯丹梯，星雨囊风暝夕曦。",
            "翠阜天遥云待簇，绀园花老树低枝。",
            "巾车预畏烟畴迥，蜡屐先忧磴道危。",
            "未似庾公年最少，桑郊盘马帽檐敧。"
        ],
        "title": "白兆山寺值雨呈同坐",
        "id": "52bd8f19-747f-4467-9733-d23e39a2d10e"
    },
    {
        "author": "宋祁",
        "paragraphs": [
            "青绫幞罢歇徐熏，粗吏多年叹不文。",
            "病合避贤抛内署，老堪为帅忝中军。",
            "声名已愧空如餠，富贵原知薄似云。",
            "多谢翔鸾念笼鹄，不然谁信旧同羣。"
        ],
        "title": "祗答洛台资政房春卿侍郎",
        "id": "3c8878ce-08c4-41dc-b88e-b208dc79db49"
    },
    {
        "author": "宋祁",
        "paragraphs": [
            "淹卧清漳续畔牢，平时赋笔谢登高。",
            "决科漫欲当三道，作颂何曾敌二豪。",
            "久侍经帏惭肉缓，骤歌楼雪觉心劳。",
            "兼金满橐萱忧释，空仰文星在汉曹。"
        ],
        "title": "答屯田齐员外见赠",
        "id": "9ce91d19-df3c-4371-a20d-005ddc531c3f"
    },
    {
        "author": "宋祁",
        "paragraphs": [
            "天外仙鳬舄影翻，河干画鹢棹声喧。",
            "奇才欲向菰芦国，丽赋空留霰雪园。",
            "短柳摇摇迎去袂，初花的的伴离罇。",
            "汀苹续赏饶清思，为拂吴兴旧墨痕。"
        ],
        "title": "送冯彭寺丞长兴知县",
        "id": "1e1787d6-58ba-4db2-85c0-6ac26bccb577"
    },
    {
        "author": "宋祁",
        "paragraphs": [
            "绿发如云艾绶青，弦歌百里久沈英。",
            "琴台滞讼投刀释，月观雕章梦草成。",
            "紫芋蹲鸱编富籍，飞觞浮蚁析朝酲。",
            "何当入会甘泉计，玉树扶疏倚太清。"
        ],
        "title": "寄赠高知县",
        "id": "e9f5e929-ebdc-4465-8864-8f5213a1939e"
    },
    {
        "author": "宋祁",
        "paragraphs": [
            "连天橐笔侍天台，始见东方画隼开。",
            "路避晚风崤外转，人瞻冬日绛中来。",
            "笳箫後队联幽侠，璧马中军聘楚材。",
            "自昔河东股肱地，不应归节叹淹徊。"
        ],
        "title": "送梅学密赴并州",
        "id": "5367a95c-e1bd-4ae9-9762-8b041a5bcdb1"
    },
    {
        "author": "宋祁",
        "paragraphs": [
            "从祀天坛歇翠熏，西门征軷怆离羣。",
            "暂违册府三重阁，先过楼船一曲汾。",
            "賨炙击鱼开左席，戏壶争马宴中军。",
            "鹳楼西北怀都思，尽日凭高不碍云。"
        ],
        "title": "送河中司马待制",
        "id": "1a3c9189-711e-49c3-a46d-3fbf1c77dd5d"
    },
    {
        "author": "宋祁",
        "paragraphs": [
            "谁谓斯人玷玉堂，忧怀易得复难忘。",
            "素书不答还堆案，长簟无情但竟床。",
            "涸思论文成轧轧，流年着鬓有苍苍。",
            "病襟殊忘支离丑，为恃君家白雪章。"
        ],
        "title": "抒怀恭答待制施正臣",
        "id": "531cb6d3-192c-4d07-8619-a28e57e4245c"
    },
    {
        "author": "宋祁",
        "paragraphs": [
            "昔岁裁诗送为郡，今年把袂喜还台。",
            "遒妍赋笔悲秋罢，寂寞衣囊被谤回。",
            "劲节肯凋霜外叶，惊湍须畏岸前堆。",
            "抚尘旧友今皆在，笑口何妨为数开。"
        ],
        "title": "喜屯田凌员外至",
        "id": "f1e01970-5ef4-4ca8-8f40-e1e5adbfefe2"
    },
    {
        "author": "宋祁",
        "paragraphs": [
            "忆共西州把酒巵，酒酣风味未全衰。",
            "人惊李郭同舟日，句索羊何共和时。",
            "省帐飘香君觐早，箧书腾谤我归迟。",
            "他年会面须惊怅，瘦尽昆山玉树枝。"
        ],
        "title": "寄连元礼屯田员外",
        "id": "a75fa4b7-3f6a-406d-9017-834a67b9c21d"
    },
    {
        "author": "宋祁",
        "paragraphs": [
            "谒舍修容倦刺毛，纷纷朱紫笑银袍。",
            "吴天破月愁归晚，楚俗伤春忌唱高。",
            "江步挐舟双打桨，酒亭横帜一持螯。",
            "平台邹马英游盛，霏霰连天待赋毫。"
        ],
        "title": "张生南归",
        "id": "9ffe3da4-6c2f-458c-b3d0-5306abd68785"
    },
    {
        "author": "宋祁",
        "paragraphs": [
            "艾夜更壶几沸残，尚持杯酒御轻寒。",
            "半分沈令伤多瘦，数刻刘郎惜暂欢。",
            "天外月痕迷倦鹊，庭中霜气伴衰兰。",
            "接䍦不倒糟难藉，坐见丹煤委烛盘。"
        ],
        "title": "冬夕酌酒",
        "id": "8a64d6e4-597c-4aa1-b604-bba84f6b0060"
    },
    {
        "author": "宋祁",
        "paragraphs": [
            "紫荷焦脱燥宫毫，万里边霜扰鬓毛。",
            "不称衰年开幕府，只堪平世掾功曹。",
            "飞蓬转野初无定，疮雁惊弦久未高。",
            "犹有一愁何计奈，掷䃉难报美人刀。"
        ],
        "title": "答常山屯田张中行寄赠",
        "id": "10a6ca6c-097b-4e9c-ade1-88942f9846a0"
    },
    {
        "author": "宋祁",
        "paragraphs": [
            "晓趁霞暾立殿螭，翠凹濡墨庆逢时。",
            "褚生徒记为郎事，方朔犹惭待诏饥。",
            "目极天关趋䆗窱，步依宫柞荫华滋。",
            "故人雅意相怜厚，亲唱阳春护草衰。"
        ],
        "title": "答郭仲微以予记注见庆之作",
        "id": "3bcc6c7a-7abe-4183-b752-efac54c9e5e6"
    },
    {
        "author": "宋祁",
        "paragraphs": [
            "秋郊帐饮曙烟销，素钥凉飔满泬寥。",
            "南国大沽三献玉，西京催驾一封轺。",
            "频年衣敝缁尘化，几夕文成密雪飘。",
            "奏御前期深底处，紫清仙阙鬰岧峣。"
        ],
        "title": "送袁进士赴举",
        "id": "eec27b8e-db53-4bbc-b4e5-c25aa9564a4a"
    },
    {
        "author": "宋祁",
        "paragraphs": [
            "岩树萧萧秋兴归，师臣仍此褫朝衣。",
            "羽觞聊欲同宾寿，玉体何曾待战肥。",
            "风圃薄寒浮醉衽，雨荥新浪拍渔矶。",
            "清篇自有夔龙旧，方外相从屏世机。"
        ],
        "title": "次韵宫师相公答太傅相公秋书",
        "id": "2cdaa2d4-dff4-4934-b43d-5e6cb3681430"
    },
    {
        "author": "宋祁",
        "paragraphs": [
            "百尺危楼照彩霓，凭高不见羽人归。",
            "桑田海上悲深浅，城郭人间叹是非。",
            "急桨征帆来未定，远云低树去相依。",
            "古欢今恨成多少，讵减江声与翠微。"
        ],
        "title": "登楼",
        "id": "628a69c7-39e1-4d7c-bbce-290a17b76068"
    },
    {
        "author": "宋祁",
        "paragraphs": [
            "景陵同坐贯花筵，日月飞驰三十年。",
            "两股寻回江上锡，一灯分照剑南天。",
            "岩云护钵龙降呪，林露侵衣鹤警眠。",
            "此地相逢须重别，在家灵运已华颠。"
        ],
        "title": "送元诤归中岩",
        "id": "50384521-3911-4961-a108-620e0f44bb7e"
    },
    {
        "author": "宋祁",
        "paragraphs": [
            "刻意悲秋发未华，诸曹频费杜陵嗟。",
            "歌缘郢客高难和，璧是秦人误指瑕。",
            "绿底恩书褒振滞，乌衣羣从庆还家。",
            "离宫万户经庠盛，却对诸生坐绛纱。"
        ],
        "title": "同年王圣源南都讲授",
        "id": "bdf28337-da90-488a-9c2a-b82c5eee01ef"
    },
    {
        "author": "宋祁",
        "paragraphs": [
            "天心北顾倚长城，上相元戎两印荣。",
            "鸡羽静沈传处檄，虎皮间里战余兵。",
            "九宵冬日人蒙惠，万耒春霖俗劝耕。",
            "和气愈充身愈退，只忧难避是功名。"
        ],
        "title": "守塞三年上北京留守贾相公  其一",
        "id": "23c91da2-91eb-4345-87de-6ddde2d524a9"
    },
    {
        "author": "宋祁",
        "paragraphs": [
            "雨洗星街夜祲空，暂持鱼牧守离宫。",
            "皋陶旧曲明良内，郄縠高谈礼乐中。",
            "载笔後车云盖密，鸣铙前队锦褠红。",
            "不妨华发千官上，始称凌烟第一功。"
        ],
        "title": "守塞三年上北京留守贾相公  其二",
        "id": "24c190e1-2a0d-4c29-b988-5d9f4b142ed1"
    },
    {
        "author": "宋祁",
        "paragraphs": [
            "伏槛临堂更曲池，鲜风淡荡燕参差。",
            "蕙残已觉铜盘冷，梅落犹烦玉笛吹。",
            "拂世只愁衣带缓，当筵但诉玉杯迟。",
            "羲和辛苦真何益，不放金乌宿故枝。"
        ],
        "title": "暮春",
        "id": "6b85a5e1-3a0e-4796-be21-77300fe75b30"
    },
    {
        "author": "宋祁",
        "paragraphs": [
            "俯首周南泪未干，惊开鱼素得双盘。",
            "心随月树乌三匝，病费仙山药一丸。",
            "久许横经陪阙里，更忧举步学邯郸。",
            "髀销衣缓风波苦，鸿陆归飞燕厦宽。"
        ],
        "title": "感怀",
        "id": "635f7640-7733-4e4d-8de8-030e7d7fa8a6"
    },
    {
        "author": "宋祁",
        "paragraphs": [
            "出案屯营卧治州，黄云三结塞垣秋。",
            "敦诗未必真谋帅，有恨何妨老不侯。",
            "百虑参差非壮境，一樽寥落但边愁。",
            "此时自跃知无愧，万物炉中许见收。"
        ],
        "title": "续抒感怀",
        "id": "5622842c-8486-43f1-8b19-818b21a25821"
    },
    {
        "author": "宋祁",
        "paragraphs": [
            "俸微纔给斗升储，炀灶烟沈乏爨苏。",
            "下泽出游无款段，长安饱死羡侏儒。",
            "病杯残蚁分蛇影，梦管流尘晦鼠须。",
            "天极包荒恩未报，敢随张翰忆秋鲈。"
        ],
        "title": "官廪月钱不足经费",
        "id": "57a5c954-14f7-4f09-b446-b8ff31017599"
    },
    {
        "author": "宋祁",
        "paragraphs": [
            "颜徒陋巷不堪忧，日晏南荣拥敝裘。",
            "已识交情一贵贱，宁论书置自沈浮。",
            "争名在昔闻探穴，嗅饵何人肯直钩。",
            "强欲诛茆启三径，邑中无客继羊求。"
        ],
        "title": "书怀  其一",
        "id": "bcd9ecec-035e-48e6-83b6-8fd8084148ef"
    },
    {
        "author": "宋祁",
        "paragraphs": [
            "功成有意避斋坛，睨柱无瑕玉更寒。",
            "万里长风收戍旆，三年零雨拂归鞍。",
            "樽中酒美催高会，圯上书闲得细看。",
            "岁晏雪园宾盖少，要须枚叟奉余欢。"
        ],
        "title": "书怀  其二",
        "id": "a254d666-899e-46a8-94ee-4e410b37a387"
    },
    {
        "author": "宋祁",
        "paragraphs": [
            "银砾欺春乱眼来，重阴万里压平台。",
            "光沈後牖将飞瓦，艳补南枝已落梅。",
            "池曲平翻冰共泮，山腰未积玉争颓。",
            "长安并长旗亭价，蜀女当垆自涤杯。"
        ],
        "title": "春雪",
        "id": "59786dfb-5851-4a2a-bfde-b4fca50f777b"
    },
    {
        "author": "宋祁",
        "paragraphs": [
            "风御凭空揽玉尘，急飘斜舞碎霙匀。",
            "九重阙里都无夜，五出花前自作春。",
            "剩借薄寒添雁夕，强留余晦恼鸾晨。",
            "须知柳絮纷纷态，迷杀章台便面人。"
        ],
        "title": "春雪寄郑府尹",
        "id": "0ea2e64c-d0df-4382-90b8-d749932ebe1c"
    },
    {
        "author": "宋祁",
        "paragraphs": [
            "惨淡繁云密霰狂，结瑶城堞俨相望。",
            "偷寻柳絮思隋岸，误折蔾光认洛阳。",
            "斜透绮帘欺翡翠，旋迷楼瓦失鸳鸯。",
            "平台宾客今何在，谁继邹枚从孝王。"
        ],
        "title": "看雪",
        "id": "7784f691-333b-4f3b-82e7-2394c4158bf2"
    },
    {
        "author": "宋祁",
        "paragraphs": [
            "雪压春期蔽曙空，凭高把酒思无穷。",
            "光侵病鬓都成白，寒着酡颜久未红。",
            "淮浒乱迷珠罅月，柳园狂误絮时风。",
            "使君醉笔惭妍唱，半落巴人下里中。"
        ],
        "title": "望仙亭置酒看雪",
        "id": "640809f2-6366-4df3-ae28-14f4bfed5148"
    },
    {
        "author": "宋祁",
        "paragraphs": [
            "亲祝星鱼裂绘绡，再旬方见瑞英飘。",
            "阴连腊底寒威在，润压春头疠气销。",
            "碎粒有声欺瓦屋，乱花无次恼林条。",
            "府中上客真才子，首为常民续楚谣。"
        ],
        "title": "答通判张太博贺雪应期",
        "id": "8d686c42-56e8-4d20-ad2f-f3622200b0c1"
    },
    {
        "author": "宋祁",
        "paragraphs": [
            "风过龙山万里沙，密霙疏霰渺无涯。",
            "台疑穆满都成璧，树忆黄奴并是花。",
            "曾许轻姿饶白羽，解将寒力减流霞。",
            "梁王不悦邹枚老，同坐睢园念岁华。"
        ],
        "title": "对雪二首  其一",
        "id": "3a2d52cd-04f6-4740-a30c-7830452b08fe"
    },
    {
        "author": "宋祁",
        "paragraphs": [
            "萦丛着树半潇潇，皓气妍华混泬寥。",
            "为倚风流偏解舞，故藏朝晛未成消。",
            "玉绳四彻仙峰迥，银界三千佛国遥。",
            "向曙纷纷殊未已，九门知有谢庄朝。"
        ],
        "title": "对雪二首  其二",
        "id": "0ce6efb7-9034-4ab3-bc2e-7a007c6309e1"
    },
    {
        "author": "宋祁",
        "paragraphs": [
            "天京飞雪洒车装，九九清尘御路长。",
            "斜影不迷宣曲骑，薄花纔点羽林枪。",
            "观边丽色含鳷鹊，盖外轻阴亚凤凰。",
            "谁识宪驺巡趠盛，赐袍冲霰入林光。"
        ],
        "title": "和晏相公乘舆宿殿致斋日巡仗遇雪",
        "id": "b2c53b58-edfa-407f-9d90-ece1c84852da"
    },
    {
        "author": "宋祁",
        "paragraphs": [
            "孝王台下糅花飞，草草归骖骤碧啼。",
            "斗作暝寒凌冒絮，更回余舞拂鄣泥。",
            "城连迥阙迷苍凤，人度长桥压素霓。",
            "颓玉正酣天幕静，不妨清思入新题。"
        ],
        "title": "和晏相公夜归遇雪",
        "id": "51763381-4f3f-4d2c-83d9-85ada012ce11"
    },
    {
        "author": "宋祁",
        "paragraphs": [
            "的晕遥连射圃墙，碧帘烟瓦斗翚翔。",
            "庭中桂树含春早，席外帘衣拂地长。",
            "鲙缕荐盘鳊项缩，酒杯行算蟹螯香。",
            "主翁绶带多欢极，宾辖沈声在井床。"
        ],
        "title": "汉南都监官廨射亭",
        "id": "3d141449-f662-493b-8751-7b8758f6fe1e"
    },
    {
        "author": "宋祁",
        "paragraphs": [
            "右辅风烟接上都，功成番爱驻州旟。",
            "炉经万物为铜後，田是诸侯假璧余。",
            "合宴金匏催大白，当年宾从照红蕖。",
            "向来病守成惆怅，不预怀铅奉相车。"
        ],
        "title": "寄献许昌晏相公",
        "id": "7475bd14-68ec-4ce3-b164-80553e2b6e52"
    },
    {
        "author": "宋祁",
        "paragraphs": [
            "多年卧病厌腥膢，香饭初依竺国流。",
            "宣父蒲葅真可学，钟岏蚶蛎更无求。",
            "炉销午篆天花泊，几隠宵灯偈叶留。",
            "割肉炰羔非我事，此身今悟一浮沤。"
        ],
        "title": "绝荤",
        "id": "63b5fe2f-18b2-4ddd-8428-9d220bd02460"
    },
    {
        "author": "宋祁",
        "paragraphs": [
            "鲁简多年屋壁藏，始营翚棘瞰堂皇。",
            "髹厨四匝香防蠹，镂椠千题缥制囊。",
            "定与乡人评月旦，何妨婢子诵灵光。",
            "良辰更此邀清赏，庭树交阴隽味长。"
        ],
        "title": "寄题眉州孙氏书楼",
        "id": "8d8eb834-c9a7-4834-a529-821fbc4eb569"
    },
    {
        "author": "宋祁",
        "paragraphs": [
            "春晖明淡上三竿，风菀愁红迈蔕残。",
            "梦後单衾凌晚薄，体中余酒向醒寒。",
            "山梁嗅雉晨羞饫，楯鼻磨铅藻思干。",
            "深愧府公宾礼厚，不教持版预粗官。"
        ],
        "title": "南岘候馆晚春有感献郡守",
        "id": "4450f208-da71-457d-80b7-cfb04b645058"
    },
    {
        "author": "宋祁",
        "paragraphs": [
            "静弹尘帻照溪流，落泊春芳向尽头。",
            "早叶乍浓留客坐，晚花犹在索人愁。",
            "最怜幽草能萦带，已觉浮云解映楼。",
            "玉发未多须剧饮，赢输宁属阿戎筹。"
        ],
        "title": "三月晦日",
        "id": "8e465b62-e30f-44b8-b5e9-cd2ac1fa5978"
    },
    {
        "author": "宋祁",
        "paragraphs": [
            "卜夜金华逼绮寮，星河垂地漏声遥。",
            "吟龙递怨先供舞，留凤愁寒不傍箫。",
            "隔坐联章催镂管，分行度曲认金翘。",
            "平明便是骊驹别，莫使衣香即日消。"
        ],
        "title": "夜宴",
        "id": "97aa9845-0839-4545-a3bc-0cddab1e92a5"
    },
    {
        "author": "宋祁",
        "paragraphs": [
            "百花洲外六花寒，使幕凌晨把酒看。",
            "舞袂回风人斗丽，醉山颓玉客留欢。",
            "斜霏北渚离鸿下，密洒东风宝骑攒。",
            "犹念平台旧朋侣，远将清句代幽兰。"
        ],
        "title": "答燕龙图对雪宴百花见寄",
        "id": "0b29022a-9be5-4d69-b59e-1834221d540e"
    },
    {
        "author": "宋祁",
        "paragraphs": [
            "宴堂丛橑倚晨霏，客衽风清酒力微。",
            "曲沼新荷能碍钓，霁林浓叶不通飞。",
            "盘纷素脍鱼腴美，齿渍寒津蔗境肥。",
            "一笑相欢无吏责，张扶应悟坐曹非。"
        ],
        "title": "休日阅古堂小宴",
        "id": "a4cccc47-4bf7-432b-aef7-726ac29cf3d3"
    },
    {
        "author": "宋祁",
        "paragraphs": [
            "大庭联袂掞英华，龙凤池名在一家。",
            "雁塔墨痕鸰继序，桂林春色棣交花。",
            "袍熏茂草萋萋远，樯竖归风栉栉斜。",
            "灵越弦歌皆胜践，递赓清思赋余霞。"
        ],
        "title": "陈奉礼宰四明",
        "id": "5170bb42-85a2-49ae-bc1d-bf4049f67977"
    },
    {
        "author": "宋祁",
        "paragraphs": [
            "四忝方州换隼旟，九番官树老储胥。",
            "淹留太史编残藁，废忘河东箧里书。",
            "远想渊云才不逮，略通邛僰计仍疏。",
            "梦回密友偏矜我，时损瑶音附鲤鱼。"
        ],
        "title": "答彭州职方朱员外公绰",
        "id": "65c2b5b4-1fda-489a-b270-f69c90f3b052"
    },
    {
        "author": "宋祁",
        "paragraphs": [
            "使麾得请印垂腰，不畏秋风病鬓凋。",
            "游子已携河上手，客槎犹在斗边桥。",
            "水从南浦伤离剧，马近东方作意骄。",
            "晓榻梦回翻自愧，卧听人赴午门朝。"
        ],
        "title": "舣舟怀信亭",
        "id": "7a00beee-6c66-4851-8278-bbc8b946a88d"
    },
    {
        "author": "宋祁",
        "paragraphs": [
            "君趋召节向中台，我滞边州未得回。",
            "头白羞论天下事，眼青欣举故人杯。",
            "池蛟得雨鳞先动，霜隼乘风翅始开。",
            "见上若询颇牧将，为言儒帅果非才。"
        ],
        "title": "省判李度支硕相过叙别兼述感怀",
        "id": "6efce499-5c1e-4a0e-ba36-afcb9146611b"
    },
    {
        "author": "宋祁",
        "paragraphs": [
            "殊庭诏跸斗车回，学省歌骊宴豆开。",
            "孺子橐闲同放笔，景山铛暖不停杯。",
            "桥门细溜生寒沼，经市斜光落晚槐。",
            "捉麈知君非兴浅，枉教华剧计筹催。"
        ],
        "title": "监中会两禁诸公饮饯吴舍人梁正言富修撰叶龙图以计省不赴作诗见寄",
        "id": "aca20e6a-bdad-49a6-a71d-542aa1bb73a3"
    },
    {
        "author": "宋祁",
        "paragraphs": [
            "寒山倒影入楼扉，铃唱愔愔少诤辞。",
            "左手持螯人嗜饮，一斑窥豹客争棋。",
            "萍游倦斝伤酲夕，星落残枰斗劫迟。",
            "日日忘怀还忆否，戍时瓜老是归时。"
        ],
        "title": "客自茂来言元礼日观棋剧饮",
        "id": "ccea90ce-fd40-44fa-9828-3e6be16310ba"
    },
    {
        "author": "宋祁",
        "paragraphs": [
            "酏颜夜酌釂兰巵，怅忆雕年事半违。",
            "雪墅陇云寒寡色，霜天幌月暗通辉。",
            "素书有恨随鸿远，蘧梦无成伴蝶归。",
            "可得延陵重一听，流波雅引在金徽。"
        ],
        "title": "冬夜饮散怅然有感",
        "id": "b37d84be-4f2c-468a-833d-3fe36ed8d812"
    },
    {
        "author": "宋祁",
        "paragraphs": [
            "像阁缘云一水东，鹿园珍树蔽青葱。",
            "漂残劫烬神池浪，吹去菱花讲坐风。",
            "仙石拂衣寒起雾，层沙聚塔远凌空。",
            "赤髭凈侣移谈久，牛首青烟匝篆红。"
        ],
        "title": "东湖禅院",
        "id": "c205d7de-0654-4ba7-bad1-6d529b3a89d0"
    },
    {
        "author": "宋祁",
        "paragraphs": [
            "苑路高高雪作泥，始知春信到芳蹊。",
            "绿波水暖鱼腮骤，缥色陂长麦首齐。",
            "万里碧云随望合，半规红日有情低。",
            "榆牙柳目相看数，枉是回肠付解携。"
        ],
        "title": "送客野外始见春物萌动",
        "id": "12cd843b-4ccc-4472-afbe-a4056ddd4e67"
    },
    {
        "author": "宋祁",
        "paragraphs": [
            "祖帟难留十里筵，亭皋衰柳但长烟。",
            "班骓不及来时路，黄鹄空惊去後弦。",
            "曾是松心同岁晚，怒无梅信发春前。",
            "南楼漫作凭高计，望尽天涯更有天。"
        ],
        "title": "送客不及",
        "id": "d8e76e06-0cc7-418c-9869-e0dbc8804089"
    },
    {
        "author": "宋祁",
        "paragraphs": [
            "十里长皋五里亭，天涯送月泪缘缨。",
            "洛辞但许凌波渡，桃曲犹烦用檝迎。",
            "远信即时劳裂素，客心何日免摇旌。",
            "芳晨莫遣归期晚，碧草江南正乱鸾。"
        ],
        "title": "江上送客",
        "id": "d1db63ff-f5b8-42ba-a85b-b0d6edc08aea"
    },
    {
        "author": "宋祁",
        "paragraphs": [
            "貂裘敝尽饮瓢空，身滞平台倦客中。",
            "濩落本依庄栎社，飘飖误闭陇鹦笼。",
            "心缘远别长依旆，发近穷年已付蓬。",
            "素愿禄储过六百，云罗天外有冥鸿。"
        ],
        "title": "倦客",
        "id": "e22fbd09-97d1-4451-b8bc-3d7d46b93eed"
    },
    {
        "author": "宋祁",
        "paragraphs": [
            "宝梯斜级上盘空，千里亭皋一眺穷。",
            "翠柰自生经苑地，萎花时堕佛天风。",
            "桥横颍岸淙幽碧，日下嵩云插倒红。",
            "暂涤六尘凭槛久，可嗟归御太匆匆。"
        ],
        "title": "登师利寺文殊阁",
        "id": "6fd2d7cd-7216-4ea2-a5ae-3698654b4e08"
    },
    {
        "author": "宋祁",
        "paragraphs": [
            "自有西京七发才，蠲疴不待更延枚。",
            "摐金广乐迷魂寤，蔽月飞云病膜开。",
            "宫鼠晦须抛赐管，蓬鱼霏缕强晨杯。",
            "何人过问维摩室，定有文殊作礼来。"
        ],
        "title": "中山公损疾二首  其一",
        "id": "822cc2ce-54e9-4fed-8bd5-bb3e379fc9dc"
    },
    {
        "author": "宋祁",
        "paragraphs": [
            "恳避严庐十拜章，一麾重许出东方。",
            "批成诏凤多焚草，戏入仙禽不乱行。",
            "丽正书编争授简，荆州象笏别持囊。",
            "绛帷有客悲秋早，预怯临流奉祖觞。"
        ],
        "title": "中山公损疾二首  其二",
        "id": "945d3034-e7d6-4a15-8d28-8f19c262c6c6"
    },
    {
        "author": "宋祁",
        "paragraphs": [
            "绛帻鸡人唱夜筹，宿庐遥忖道山头。",
            "梦思园吏成覊寝，书掩冤家倦对雠。",
            "雨阁气昏莲蔕并，烛帘光动蒜条钩。",
            "孤吟一夕怀康乐，广陌黎明望紫骝。"
        ],
        "title": "长兄冬夕递宿偶成长句上寄",
        "id": "88973180-b84d-4b13-ac2d-5aae8393000d"
    },
    {
        "author": "宋祁",
        "paragraphs": [
            "二星秋早驾云车，此夕闻君寓直庐。",
            "月在宫中穿线处，香传楼下曝衣余。",
            "桥乌径度明河近，巢凤归翻暝阁虚。",
            "寂寞潜郎谁晤语，只应藜烛伴雠书。"
        ],
        "title": "和王龙图七夕直宿",
        "id": "57720d02-c23b-4535-a16f-6330573191d1"
    },
    {
        "author": "宋祁",
        "paragraphs": [
            "龙楼一品亚台联，佚老归来帝养贤。",
            "商皓岭芝追隠伴，胡公潭菊得高年。",
            "客盘梅熟经调鼎，宴渚舟横旧济川。",
            "延阁裁章纡和曲，玉音风驭共泠然。"
        ],
        "title": "和宫师相公待制庞学士贤年二韵续川然两字",
        "id": "dc035863-db00-46ed-9aa5-07461dbf580c"
    },
    {
        "author": "宋祁",
        "paragraphs": [
            "雩上鲜风拂袂过，讼庭谈树自婆娑。",
            "东家屋壁韦经绝，左氏门庭赋笔多。",
            "岫幌蟾蜍生夕露，墨池科斗动圆波。",
            "学诗梦草丰余暇，万寿称觞醉弁俄。"
        ],
        "title": "友人书斋",
        "id": "2d7a17ce-eac8-4fcf-ac99-096c571ce037"
    },
    {
        "author": "宋祁",
        "paragraphs": [
            "曹鼠秦车未足多，几人曾此动悲歌。",
            "鸿心不慕冥冥弋，鳬胫长随泛泛波。",
            "方朔一生游禁籞，彦伦终古老山阿。",
            "江淹若是真多恨，古往今来奈尔何。"
        ],
        "title": "感事",
        "id": "78433ddb-be25-435d-8fe2-d0b677c95c4c"
    },
    {
        "author": "宋祁",
        "paragraphs": [
            "身是鸡翘侍从流，单车淮上老为州。",
            "全生正似婆娑树，不死翻成觳觫牛。",
            "今日空名同地餠，晚年归计有瓜畴。",
            "惭君远寄相思句，不啻三逢采艾秋。"
        ],
        "title": "答李从着作",
        "id": "2bde66a2-9dd7-4c4f-9915-8fe5adcbb933"
    },
    {
        "author": "宋祁",
        "paragraphs": [
            "汉皋烟浪泼醅春，弭节江干一问津。",
            "南浦草平偏送客，大堤花晚欲留人。",
            "归心怨逐摇摇旆，尺素愁迷六六鳞。",
            "湘册聚萤嵇几静，露轩香粉暗书筠。"
        ],
        "title": "朱舜卿南游有寄",
        "id": "6012f558-1348-4636-9c99-6cc40ce76f2a"
    },
    {
        "author": "宋祁",
        "paragraphs": [
            "星翼分疆镇上游，江山和气拥行舟。",
            "芝房照露供盘剂，萍日横波送棹讴。",
            "楚塞路长云恋幕，孺亭天晚月呈钩。",
            "汉家夜席归期近，宫箧书空谤焰收。"
        ],
        "title": "贺紫微舍人改镇",
        "id": "ba7667a3-c41d-4f2f-a057-9a903ba2fb44"
    },
    {
        "author": "宋祁",
        "paragraphs": [
            "江边瑶草斗袍青，所乐从军得四明。",
            "新水一篙催泛鹢，故林三月及闻鶑。",
            "羽书无警栖毫熟，谈幄多欢醉叶倾。",
            "我亦中都厌羊酪，为传秋思与莼羹。"
        ],
        "title": "送孙皋",
        "id": "304bb1ac-cadf-459d-9512-5ba0649b43db"
    },
    {
        "author": "宋祁",
        "paragraphs": [
            "横步文林二十春，华颠初得半通纶。",
            "江边又濯沧浪水，堂上宁招骯脏人。",
            "未分尘缨惭蕙帐，不缘羊酪弃羹莼。",
            "思家夕梦还都信，并附秋波六六鳞。"
        ],
        "title": "送黄灏",
        "id": "b680532a-5ff6-4644-bbfa-72185f05f3c9"
    },
    {
        "author": "宋祁",
        "paragraphs": [
            "草远花明沟水头，同君此地并离愁。",
            "盖余瓮酒沈三赋，合作盘鲭厌五侯。",
            "觉在他乡应有梦，信非吾土少登楼。",
            "楚山不见西江远，莫反骚文剩驻留。"
        ],
        "title": "送张问南游",
        "id": "741c7108-0a82-4dd2-b7ca-2b3482c779b0"
    },
    {
        "author": "宋祁",
        "paragraphs": [
            "春筠蒸徧擿锋摧，剡奏飘然别上台。",
            "授简客惊枚乘去，探书人继史公来。",
            "爆桐度曲离筵惨，樵的分风使棹催。",
            "千万禊滨传善序，永和三月有流杯。"
        ],
        "title": "送郑天休",
        "id": "c0dd60fb-99d2-41e9-a0a0-f27cbeac2ee1"
    },
    {
        "author": "宋祁",
        "paragraphs": [
            "百五天长甚雨回，祖筵离思冷如灰。",
            "骋辞睢苑繁云散，拄颊西山晓气来。",
            "草色不须争去袂，花光正欲傍迎醅。",
            "相君卧镇羣英集，一府翘然用楚材。"
        ],
        "title": "送马房",
        "id": "ce98df60-688b-4d06-b4d3-1e0601541d32"
    },
    {
        "author": "宋祁",
        "paragraphs": [
            "中园爱客重游陪，三月林花落复开。",
            "镂管喜传吟处笔，白波催卷醉时杯。",
            "欢襟已快邀风度，舞地犹宽放雪回。",
            "不是年芳相假借，使君兼乏斐然才。"
        ],
        "title": "三月四日玩园花小集",
        "id": "a15d61cc-3fc8-4e6e-8007-ce0b57113d9d"
    },
    {
        "author": "宋祁",
        "paragraphs": [
            "江云夜雨过前墀，菌阁微凉縠雾披。",
            "戒井漏残银箭促，青天笑罢玉壶欹。",
            "文波弱荇浮清濑，珍树惊禽遶暗枝。",
            "纵使何郎诗笔在，未应幽恨抵兰时。"
        ],
        "title": "春夕雨歇",
        "id": "7f49fd1f-de5d-4fa1-8d2e-e05c54304dc0"
    },
    {
        "author": "宋祁",
        "paragraphs": [
            "北榭风轻爽醉襟，天涯摇落对登临。",
            "一篙寒浪船移浦，千尾残阳鸟赴林。",
            "倦客亭皋时远笛，早寒墟里渐疏碪。",
            "凭栏不觉休边角，暝气苍茫失半岑。"
        ],
        "title": "城西晚眺",
        "id": "3f49eab1-53f5-4e59-b615-a3cd116d2bb7"
    },
    {
        "author": "宋祁",
        "paragraphs": [
            "隠路高高入翠微，人亡宅在有余悲。",
            "自圆溪月知吟处，不散岩云忆卧时。",
            "素壁尘昏三纪貌，白杨风老几寻枝。",
            "草堂故集篇篇好，要与商翁续紫芝。"
        ],
        "title": "题着作魏仲先隠墅",
        "id": "698a20dd-4b06-4e0a-bab4-99c63dafbaa3"
    },
    {
        "author": "宋祁",
        "paragraphs": [
            "三年去国别尧云，一箧书空此谤分。",
            "贾谊有才偏陨涕，屈原何赋不思君。",
            "谏囊久晦沈余草，绶笥重开续旧熏。",
            "几日班春向桑野，汉家新诏十行文。"
        ],
        "title": "杜少卿知陆州",
        "id": "f0764c29-8ada-403a-836d-c7c6ab1834c0"
    },
    {
        "author": "宋祁",
        "paragraphs": [
            "墀涂昼对光尧蓂，细札芝泥袭绶馨。",
            "三独旧台呼辐宠，十连新府梦刀灵。",
            "云梯霁日明钩栈，雨阁苍苔蚀剑铭。",
            "只恐廉襦歌未厌，萤煌归应六符星。"
        ],
        "title": "程密学知益州",
        "id": "9ec58e3c-33b4-4df8-89ca-a685fd280ae9"
    },
    {
        "author": "宋祁",
        "paragraphs": [
            "汉家关内使驺来，广鲁风旟画隼开。",
            "地得股肱雄近辅，书留筋骨冠中台。",
            "儒宫刬壁严祠豆，督府均羊盛宴罍。",
            "应望仙闾旧车道，倚天娲石篆昭回。"
        ],
        "title": "张屯田知兖州",
        "id": "e8e85791-80d8-42cb-bae0-c583fdac23a1"
    },
    {
        "author": "宋祁",
        "paragraphs": [
            "岁久中台鹄领垂，牢盆罢计拥藩麾。",
            "新加绶艾天香袭，密对帘须禁刻移。",
            "青舸信潮随早暮，赤轓灵雨徧公私。",
            "树犹如此成前感，重荫当年蔽芾枝。"
        ],
        "title": "叶司封知宣州",
        "id": "6b67ea56-a9ca-432a-9576-62cac50f4309"
    },
    {
        "author": "宋祁",
        "paragraphs": [
            "病兴还见岁华阴，身属櫜鞬久未任。",
            "主画固须烦孟博，作书宁免倩陈琳。",
            "仙丸玉匕贪余饵，甜酎银瓯喜细斟。",
            "谁笑衣囊长寂寞，横思新得汉台金。"
        ],
        "title": "病兴",
        "id": "0f097548-04fc-409f-91c9-671aa0a7231b"
    },
    {
        "author": "宋祁",
        "paragraphs": [
            "恳乞江南太守麾，过家为有故山期。",
            "使轩密雨千驺拥，琐闼斜阳一拜辞。",
            "枕底潮鸡参驿鼓，船头沙鸨避牙旗。",
            "此行正及吴羹美，雉尾莼香欲变丝。"
        ],
        "title": "送俞给事知宣州",
        "id": "ac98c064-e1b3-403c-ab91-396e8eb5ec2e"
    },
    {
        "author": "宋祁",
        "paragraphs": [
            "坡殿程篇属思精，飘飘老气薄黔嬴。",
            "一台旧服郎官笔，千骑新提太守兵。",
            "候吏腾装催去舸，故人引脰怅离觥。",
            "云波莫苦秋江阔，自有桃歌用檝迎。"
        ],
        "title": "凌屯田知和州",
        "id": "9a106191-eff1-4e60-8fa9-0a9d947f6e61"
    },
    {
        "author": "宋祁",
        "paragraphs": [
            "螭阶看引羽林兵，罢直还家得使旌。",
            "黼帐三云清晓别，锦鄣千骑上头迎。",
            "鸳沈故瓦秋烟阔，凤下长阿夕照平。",
            "谁伴燕休同把酒，嘈嘈歌鼓亚夫营。"
        ],
        "title": "送郭太保知相州",
        "id": "fb1f08b6-b75f-4f2f-9b1f-8ceeb8a18586"
    },
    {
        "author": "宋祁",
        "paragraphs": [
            "二年同守梦刀城，遥节初为北道行。",
            "飞将负才曾捕虏，伏波见上数论兵。",
            "剑南剩腊梅迎使，塞下新春柳映营。",
            "贵宠逼身头未白，七貂终嗣汉西京。"
        ],
        "title": "张宫苑拜嘉州刺史知恩州",
        "id": "98ae157f-90db-4ff2-936d-63d1592a1975"
    },
    {
        "author": "宋祁",
        "paragraphs": [
            "穷愁四十鬓华侵，肘卧垂杨感慨深。",
            "遗墨未干园令札，悲弦长绝献之琴。",
            "嗟贤有梦龙占苦，对臆无言鵩坐阴。",
            "三步过车绵酹薄，死生从此隔朋簪。"
        ],
        "title": "哭公孙子正",
        "id": "93b969d6-7fd8-472c-8f17-6b63bcd89b48"
    },
    {
        "author": "宋祁",
        "paragraphs": [
            "开秋七夕到佳辰，里俗争夸节物新。",
            "乌鹊桥头已凉夜，黄姑渚畔暂归人。",
            "裴回月御斜光敛，宛转蛛丝巧意真。",
            "卜肆沈冥谁复问，年年槎路上天津。"
        ],
        "title": "七夕  其一",
        "id": "8fee50e9-56cc-424f-b8ec-abce7e6eebc0"
    },
    {
        "author": "宋祁",
        "paragraphs": [
            "西南新月玉成钩，奕奕神光渡饮牛。",
            "素彩低浮承露掌，清香不散曝衣楼。",
            "天边华幄催云卷，星外横桥伴客愁。",
            "莫使银河到沧海，人间沟水易东流。"
        ],
        "title": "七夕  其二",
        "id": "29e66737-9113-4086-a361-f7f67f43a0fc"
    },
    {
        "author": "宋祁",
        "paragraphs": [
            "城外斜光角已催，城头倦客首空回。",
            "星霜牢落凋年往，天地苍茫暝色来。",
            "千尾昏鸦愁迥戍，几蹄征马思穷埃。",
            "使君兴罢惟无绪，不是登高能赋才。"
        ],
        "title": "冬眺",
        "id": "ca8cd9f4-4926-44bd-9e39-7150ba3f197c"
    },
    {
        "author": "宋祁",
        "paragraphs": [
            "逍遥初服偃郊扉，学舍经旬望贡綦。",
            "庾信移谈思讲树，周颙回驾避低枝。",
            "摛华更喜联新唱，散秩犹烦莹旧疑。",
            "欲序三都先自媿，士安风痹素清羸。"
        ],
        "title": "朱舜卿归自别墅",
        "id": "713a1d1f-3748-4569-828d-791f55a6e162"
    },
    {
        "author": "宋祁",
        "paragraphs": [
            "回肠病骨两惊秋，已作衰翁未白头。",
            "天上有星宁免客，人间无地可埋忧。",
            "车翻落日何曾定，臂化鸣鸮岂易求。",
            "莫就离鸿寄归思，离鸿身世更悠悠。"
        ],
        "title": "感秋",
        "id": "4a6fbc3c-22e4-4f4a-8c03-5838fb8324b4"
    },
    {
        "author": "宋祁",
        "paragraphs": [
            "共凭高榭眺云波，使节将归可奈何。",
            "醇酒暂留丞相饮，骊驹愁对主人歌。",
            "千岩日下催云合，万里风长送雁过。",
            "兹会难言须惜别，岁阴光景玩蹉跎。"
        ],
        "title": "和十九日湖上与张集贤饯提刑张都官韵",
        "id": "bc911ab4-0563-45d3-8629-4532beb8f3fe"
    },
    {
        "author": "宋祁",
        "paragraphs": [
            "云阵穷天雨足低，阴霞不照露盘西。",
            "城高已蔽觚棱凤，水浊先愁独漉泥。",
            "战蚁争封缘暗穴，怒蛙邀轼沸空蹊。",
            "斋窗病枕迷昏晏，只有喈喈托曙鸡。"
        ],
        "title": "苦雨中作",
        "id": "3eaf4ead-a5f8-4286-85a3-7c9a1f03dd00"
    },
    {
        "author": "宋祁",
        "paragraphs": [
            "云阵星躔促传车，长安初日望储胥。",
            "金闺引籍中天阙，玉字藏家上帝书。",
            "祖道泛萍觞易釂，赋园飞雪席应虚。",
            "承明再过怀先业，盘石深沈禁树疏。"
        ],
        "title": "送韩太祝",
        "id": "164e0f7c-6495-4263-bf2a-5365ce0d9ef0"
    },
    {
        "author": "宋祁",
        "paragraphs": [
            "秋江九月鹭涛平，楚客征樯拂县星。",
            "射的初过若耶渚，禊林重访永和亭。",
            "畏蛟俗富风移古，飞乙天长日际冥。",
            "几帙异书藏卧帐，肯容伧客广蒸青。"
        ],
        "title": "送萧山宰刘寺丞",
        "id": "f699f1fd-91e1-4900-b184-4859d944301e"
    },
    {
        "author": "宋祁",
        "paragraphs": [
            "舳尾东衔鸟羽轻，沧浪余沫恣沾缨。",
            "尚沈幕府千人俊，却劝疁田二耦耕。",
            "莲有艳歌邀夕泛，蔗留佳境析朝酲。",
            "行行正及吴蚕咡，脆尽商弦别曲声。"
        ],
        "title": "孙沆从事宰吴兴邑",
        "id": "e6c3103d-da2a-4491-89c9-81a4c4d06864"
    },
    {
        "author": "宋祁",
        "paragraphs": [
            "使旆高翻西北云，舟梁横过九江濆。",
            "文书吏乐轻车府，表帜人知大树军。",
            "引溉劭农渠雨密，感凉邀会帐霞醺。",
            "花门车子能歌地，乐职声诗日夕闻。"
        ],
        "title": "寄献澶渊太傅",
        "id": "dd4749e5-1176-4e00-965c-8a0f6499c865"
    },
    {
        "author": "宋祁",
        "paragraphs": [
            "鸭陂清浪撼城隅，此地班春忝细书。",
            "琪树老来抛禁省，玉绳低处认皇居。",
            "君轩恋结萧萧马，客素愁凭六六鱼。",
            "相阁裁章怜旧物，为曾簪笔从雕舆。"
        ],
        "title": "祗答太傅邓国张相公",
        "id": "8ca9de5e-8e7e-4330-a35f-e3fc643bfa32"
    },
    {
        "author": "宋祁",
        "paragraphs": [
            "窣堵缘霄雁势联，凭阑清眺俯三川。",
            "春华已徧燃灯地，日气犹烘噀雨天。",
            "游盖结阴尘不动，饮筹催釂客争传。",
            "须知四级题名处，要记浮生六十年。"
        ],
        "title": "登塔",
        "id": "d541a5b9-3fb7-454e-a2a5-8fce4d4fcc58"
    },
    {
        "author": "宋祁",
        "paragraphs": [
            "交戟多年着皂衣，乞州初逐阮咸麾。",
            "惊残鸟翮虚弓笑，倾尽葵心白日知。",
            "宿莽骚人传丽赋，女萝山鬼赛丛祠。",
            "自惭念旧殊非计，正是朋游掉臂时。"
        ],
        "title": "和延州庞龙图见寄",
        "id": "5fa610cb-52e0-4e84-b67c-b11f80751ff4"
    },
    {
        "author": "宋祁",
        "paragraphs": [
            "铃下呼儿破锦鳞，新篇遗我故情亲。",
            "铩鸾遂有翻飞日，行苇应无践履人。",
            "谗毒未销须刮骨，上恩难报止沾巾。",
            "夫君何事材为累，短褐征衣拥塞尘。"
        ],
        "title": "再寄",
        "id": "b342ce8e-a472-4f2e-a0ae-97f1a3a27c4a"
    },
    {
        "author": "宋祁",
        "paragraphs": [
            "一雨东郊卷夕云，山中坐对寂寥春。",
            "高低桃锦红相倚，轻重榆钱绿不匀。",
            "杯冷罗门抛午案，簺残犀槊晦流尘。",
            "汉鳊渐美开鱼禁，已约溪公下钓缗。"
        ],
        "title": "山中清明",
        "id": "7d4f1062-80c4-4bcd-a178-513e3460776c"
    },
    {
        "author": "宋祁",
        "paragraphs": [
            "空斋隠几度流光，濩落由来我所长。",
            "枉许是非同喻马，不知书簺两亡羊。",
            "空名更甚浮云薄，代事都无半捶强。",
            "心誓前贤六百石，异时初服返东冈。"
        ],
        "title": "隠几",
        "id": "be082b76-8aa5-43e2-a1d0-07b60dbff682"
    },
    {
        "author": "宋祁",
        "paragraphs": [
            "宝坊云构压河流，梁日东南宿雾收。",
            "涌塔千层排候雁，丛楹四注倚阴虬。",
            "低翻楚蕙鲜风晓，横逗吴飙下濑秋。",
            "暇日便堪供赋笔，不烦王粲更登楼。"
        ],
        "title": "题多宝寺水阁",
        "id": "40f9c65d-bea9-423f-968f-79839c71dcc7"
    },
    {
        "author": "宋祁",
        "paragraphs": [
            "青丝垂领称华簪，结驷千门别第深。",
            "学舍问诗衣五彩，家庭佐酒寿千金。",
            "赪兰媚畹供晨膳，碧草生塘动昼吟。",
            "独感旧游移岸谷，山阳疏笛泪涔涔。"
        ],
        "title": "赠张斋郎",
        "id": "fa0baa61-555d-4890-bdb7-c92256010396"
    },
    {
        "author": "宋祁",
        "paragraphs": [
            "吟塘春草夺袍青，兰玉仙姿出谢庭。",
            "刻羽雕章传雪市，煎波丽赋淹云溟。",
            "逢衣四座开宾榻，彩服千金献寿醽。",
            "汉殿前期思削牍，紫围翔步弁如星。"
        ],
        "title": "赠潘斋郎",
        "id": "b2082cd4-c8a2-419b-a565-61ddeba64511"
    },
    {
        "author": "宋祁",
        "paragraphs": [
            "碧山千叠隠招提，凈剎岧亭拂彩蜺。",
            "月涧溜琴喧菌阁，雨天云叶晦璇题。",
            "寒销炉篆螟风细，密亚岩烟凤竹低。",
            "病久毗邪真得赏，迷津一滴恋曹溪。"
        ],
        "title": "题横山寺",
        "id": "8025c1ab-63f8-4898-9778-4a870f8b20df"
    },
    {
        "author": "宋祁",
        "paragraphs": [
            "寻春送客共留连，雨罢春郊物物妍。",
            "黄抹柳梢初徧後，紫粘花萼未开前。",
            "朋襟自为交欢悴，醉斝谁能辨圣贤。",
            "犹頼斜阳催跋马，不然离恨损丝弦。"
        ],
        "title": "闰正月二十五日送客寻春集裴氏园",
        "id": "57365761-4f54-47b7-b135-e67dfda2742f"
    },
    {
        "author": "宋祁",
        "paragraphs": [
            "把酒同寻湖畔春，赏心何况更良辰。",
            "留阴岸雨溥红杏，送暖汀风恼绿苹。",
            "低写卧虹桥齿密，小装文鹢舫头新。",
            "聚星亭上华簪客，即是高阳旧里人。"
        ],
        "tags": [
            "西湖"
        ],
        "title": "和李屯田西湖寻春",
        "id": "6ba84ce3-2e8a-4c07-a26f-411090c410ac"
    },
    {
        "author": "宋祁",
        "paragraphs": [
            "陕楼重倚望轩城，百感中来久未平。",
            "屈指疑迁饶岁月，逼身添重许功名。",
            "飞觞置酒高阳兴，旧树攀条司马情。",
            "昔日使君今上将，请看前後万犀兵。"
        ],
        "title": "和武宣徽陕楼晚望有怀旧游",
        "id": "e43e615e-7390-4161-80a5-404a72053aaf"
    },
    {
        "author": "宋祁",
        "paragraphs": [
            "欹枕风窗雪絮繁，梦回红日转南轩。",
            "栖迟自乐周人什，偃息终非魏国藩。",
            "书习练裙聊弄翰，吟随池草欲迷魂。",
            "疏慵不喜当关报，罗雀先时署翟门。"
        ],
        "title": "欹枕",
        "id": "4704ed16-9ccd-4964-9d02-b8254b3681ec"
    },
    {
        "author": "宋祁",
        "paragraphs": [
            "把酒同为花下宾，东风一十五回春。",
            "欢情坠若瓶边绠，感绪多干臼里辛。",
            "枚马老能持从笔，夔龙今已避鸿钧。",
            "附尘旧好公须忆，憔悴惟残厌次人。"
        ],
        "title": "祗答天平相国庞公追记旧游见寄",
        "id": "16170392-3f71-42b2-abbf-1248212bdeb2"
    },
    {
        "author": "宋祁",
        "paragraphs": [
            "连年三换左朱轮，正用台郎第二人。",
            "帷殿程书清刻永，家床添笏赐袍新。",
            "润波仍跨洪河曲，敏政将肥瘠鲁民。",
            "趣引前旍向桑野，汉皇恩诏重方春。"
        ],
        "title": "杨都官日严赴郓州",
        "id": "9a15af2d-cbc7-42c3-9187-7002dadaa279"
    },
    {
        "author": "宋祁",
        "paragraphs": [
            "独计年华念鬓华，秋来依旧滞天涯。",
            "半分沈约愁销臂，一束钟繇忆赐花。",
            "寂寞林蝉应自叹，氃氋庭鹤待谁夸。",
            "西江闻道通星汉，试借君平问客槎。"
        ],
        "title": "杪秋官舍念归",
        "id": "1e575a5e-f709-4a99-87c4-8a1c65138b39"
    },
    {
        "author": "宋祁",
        "paragraphs": [
            "喜祓尘襟属丽谯，高旻雨罢暑氛销。",
            "游回宿鸟霞横岭，唱杀寒蝉柳抱桥。",
            "戍壁风烟闲尉候，客亭灯火混渔樵。",
            "山川信美非吾乐，已是三年去国遥。"
        ],
        "title": "登高晚思",
        "id": "a395f459-af88-42d6-a04c-3fb5fecae008"
    },
    {
        "author": "宋祁",
        "paragraphs": [
            "一雨初收细细凉，碧云西畔见残阳。",
            "归期只觉刀头远，别恨偏教带眼长。",
            "梅驿使稀谁托信，蕙盘烟冷不成香。",
            "酒泉已是三千里，何况关门未得望。"
        ],
        "title": "一雨",
        "id": "12a3bd91-b35c-4050-83cd-ab0a462506d5"
    },
    {
        "author": "宋祁",
        "paragraphs": [
            "初得中台满岁迁，七闽犹贰左鱼权。",
            "鸡香烬晦华星闼，虎眼波迎下濑船。",
            "几种珍鲑资昼膳，万岑芳茗蔽春廛。",
            "行行正及陶嘉月，溪树烘霞荔子鲜。"
        ],
        "title": "谢都官监治建州",
        "id": "b47944c2-5b00-4022-808b-dc3018a1a9ba"
    },
    {
        "author": "宋祁",
        "paragraphs": [
            "菱花照鬓感流年，始觉空名尽偶然。",
            "十掷成犍宁是拙，一丸求药浪图仙。",
            "位卑司败无言责，事少当关许晏眠。",
            "上此隳官堪自劾，不烦公掾更平镌。"
        ],
        "title": "笔次",
        "id": "1945ab3b-1940-4a57-b1c8-bd7815d61973"
    },
    {
        "author": "宋祁",
        "paragraphs": [
            "中山花下举离樽，缟发萧萧重黯魂。",
            "假节共辞金马闼，满更先入玉关门。",
            "弥年锦帐残香燎，几夕兰陔撷露痕。",
            "早伏青规奏边事，五芝泥熟待新恩。"
        ],
        "title": "送屯田张中行罢成德军通判还朝",
        "id": "c373b3dd-c230-4b5b-ab8c-f99b34a20226"
    },
    {
        "author": "宋祁",
        "paragraphs": [
            "百尺谯城一凭栏，提封占尽古常山。",
            "公私雨足耕畴徧，赤白囊空寒候闲。",
            "拨剌河鲂供大嚼，含糊赵瑟劝酡颜。",
            "正应此地从军乐，先播辞人丽藻间。"
        ],
        "title": "按行府城通判张太博有诗美山川风俗因继作",
        "id": "88c392f0-42c5-4b9f-9878-4d9cf30ae6e5"
    },
    {
        "author": "宋祁",
        "paragraphs": [
            "姑山羽客冰为骨，金掌仙人露代餐。",
            "化作妙辞真扣玉，写成初藁剩惊鸾。",
            "心随零雨蒙蒙密，恨过清溪曲曲寒。",
            "此秘东阳夸未睹，灵均千载有余叹。"
        ],
        "title": "览聂长孺蕲春罢归舟中诗笔",
        "id": "df13f235-bb6d-463f-9337-733d5abf2463"
    },
    {
        "author": "宋祁",
        "paragraphs": [
            "秋水江南紫蟹生，寄来千里佐吴羹。",
            "楚人欲使衷留甲，齐客何妨死愿烹。",
            "下筯未休资快嚼，持螫有味散朝酲。",
            "定知不作蟛蜞悞，曾厕西都博士名。"
        ],
        "title": "吴中友人惠蟹",
        "id": "68b17bcc-a790-481e-8cd7-9fc15b142554"
    },
    {
        "author": "宋祁",
        "paragraphs": [
            "日日西园春思催，携觞结客上高台。",
            "正缘从事青州至，更许书生洛下来。",
            "早叶已成花半落，新巢未定燕千回。",
            "芳辰物物皆堪爱，并作高阳倒载媒。"
        ],
        "title": "清明日集西园",
        "id": "8f2c026c-60aa-4484-9f37-e5820d0e5b8e"
    },
    {
        "author": "宋祁",
        "paragraphs": [
            "遇酒忘忧闻乐喜，世人未到惠山前。",
            "泉供胜味轻糟曲，松献清音异管弦。",
            "陆子旧文残琬琰，湛家余迹抚云烟。",
            "珍禽幽石应容我，翠麓亭深晚更便。"
        ],
        "title": "游惠山",
        "id": "bc65a4c4-c15c-4e3a-9906-ce63c0a94d64"
    },
    {
        "author": "宋祁",
        "paragraphs": [
            "萧宇斋空夜景深，长康勉力效长吟。",
            "池风过处琴遗韵，墙月斜时树倒阴。",
            "几隠原灰同木槁，书翻故网有鱼侵。",
            "漏壶渐促星榆转，独背篝灯拥薄衾。"
        ],
        "title": "西斋夜思",
        "id": "50d03dbf-7b2d-41a5-828e-c994b0cc9b21"
    },
    {
        "author": "宋祁",
        "paragraphs": [
            "东风鶑友旧联飞，雕岁鹍弦此怆离。",
            "路怨亭皋长续短，客嗟京邑素为缁。",
            "且欣便道还家近，未厌无闻得掾卑。",
            "汉殿有人能夜诵，君才不减子虚辞。"
        ],
        "title": "同年成楷潍州理掾",
        "id": "3763e170-4bb8-439e-b361-e0fc49311a71"
    },
    {
        "author": "宋祁",
        "paragraphs": [
            "中铨覆拟下慈宸，又作东西补掾人。",
            "去国虽逢零霰暮，过江未失杂花春。",
            "西山气爽聊持版，白纻袍余且制巾。",
            "星贯文稀堪乐事，联曹鲍照藻辞新。"
        ],
        "title": "送黄昱秘校太平理掾兼简法掾李伯元",
        "id": "24564dcd-3f1a-483d-b801-22c5afe178b8"
    },
    {
        "author": "宋祁",
        "paragraphs": [
            "故人握节远屯边，三见寒飙折塞绵。",
            "俎豆何妨学军旅，兜鍪遂欲出貂蝉。",
            "酒酣帐下摐金夕，雪洒军中蹋鞠天。",
            "不惜裁章报吾党，欲将余力镂燕然。"
        ],
        "title": "答庞龙图塞下秋意",
        "id": "291c2f03-6cbc-455f-9416-7d098c3f1443"
    },
    {
        "author": "宋祁",
        "paragraphs": [
            "石磴松蹊自不尘，亭名迟客客回轮。",
            "山中桂好虽留隠，岭上云多肯寄人。",
            "梦草数残康乐夜，禊杯闲记永和春。",
            "共游弭盖争摛藻，剩破林烟炙翠筠。"
        ],
        "title": "胡氏迟客亭观诗",
        "id": "01fca315-7b50-438c-888d-e4133966f519"
    },
    {
        "author": "宋祁",
        "paragraphs": [
            "股锡飘然指上方，翠微岩腹掩鹰房。",
            "江山极睇才多助，竿木投机戏几场。",
            "麝墨洗余池溜变，玉瓷清极茗华香。",
            "秋风莫负重来约，凈社霜莲徧碧塘。"
        ],
        "title": "病免",
        "id": "93ec92ad-173e-4cd1-a960-b2f83bfcb231"
    },
    {
        "author": "宋祁",
        "paragraphs": [
            "省帐香残卷夕红，名郎去守日围东。",
            "组垂丈二腰章贵，骑拥千余使幕雄。",
            "弭节亭皋乡梓近，贯都河溜客鱼通。",
            "朞年美化流欢颂，尽入中和乐职中。"
        ],
        "title": "送宿州李明允都官",
        "id": "ab591c7b-1b76-4552-a525-7fdb6961ad27"
    },
    {
        "author": "宋祁",
        "paragraphs": [
            "东泊骖驔一驻车，騩云芣木澹扶疏。",
            "风经御寇仙游外，野识裨谌草创余。",
            "颍谷寒烟仍井邑，侯门残日但丘墟。",
            "两都大道过从盛，不称支离佩左鱼。"
        ],
        "title": "官下",
        "id": "cb70a3af-034b-47a2-9756-f3ce484cd11d"
    },
    {
        "author": "宋祁",
        "paragraphs": [
            "千尺虹泉界道飞，阴虬横绝负云楣。",
            "浮梁跨岸神移石，劫烬翻波地献池。",
            "度日衔花翔翠鸟，经年支榻养灵龟。",
            "披襟便可袪烦恡，不独东京叔度陂。"
        ],
        "title": "白兆山桥亭",
        "id": "1432fab3-c64a-4c1f-bb0c-634eb6fc8132"
    },
    {
        "author": "宋祁",
        "paragraphs": [
            "稼云弥望默纡余，雨徧公私告稔初。",
            "田父此时歌击壤，牧人他夜梦为鱼。",
            "劝符数下收遗穧，漕谷相衔饷剩储。",
            "莫谓衰翁止蒙福，有年须待史官书。"
        ],
        "title": "属邑告稔寄转运劝农二使台",
        "id": "2c3f4e56-67f3-47f2-b6bb-6bb6e695d714"
    },
    {
        "author": "宋祁",
        "paragraphs": [
            "雪云寒气着离杯，道北轻风大旆开。",
            "太守直居千骑上，将军仍自九天来。",
            "征鼙曲曲渔阳掺，後乘人人邺下材。",
            "忠孝相移难两遂，沁园归恋徧兰陔。"
        ],
        "title": "送冀州李团练",
        "id": "f065b1af-379c-4d4d-8bf5-1a5d83b62e1d"
    },
    {
        "author": "宋祁",
        "paragraphs": [
            "当年弛镫避清尘，此地联麾喜故人。",
            "豸角去冠休触佞，虎头分绶且行春。",
            "谤销不复投亲杼，宦拙犹须让後薪。",
            "酌酒为君赓一曲，江边收得子牟身。"
        ],
        "title": "答宿州王素都官",
        "id": "76ea86f3-7c15-48bd-802d-6b06acad6884"
    },
    {
        "author": "宋祁",
        "paragraphs": [
            "倦把菱花照病容，萧萧斑鬓作衰翁。",
            "虞翻到骨终无媚，阮籍逢途但有穷。",
            "敢望君恩收坠屦，决须私计付冥鸿。",
            "衔杯後会何能定，万里惊飙一转蓬。"
        ],
        "title": "又寄王都官",
        "id": "9f9836a6-dcfc-440e-b2c6-f54b2bbfc969"
    },
    {
        "author": "宋祁",
        "paragraphs": [
            "熛阙归心恋九关，凭高郡阁见南山。",
            "彤轓冒雨春畴阔，紫闼焚香夜帐闲。",
            "宴弁侧星陪卜昼，妍歌抽雪送酡颜。",
            "西京地大民风厚，蜀秭沈波月蚌还。"
        ],
        "title": "万州齐都官",
        "id": "0db1e941-1222-4676-a992-484822b624ab"
    },
    {
        "author": "宋祁",
        "paragraphs": [
            "十行泥检润琼芝，序转仙曹汉省闱。",
            "月隠偃波三署笔，光添侍史五时衣。",
            "星躔入夜哀乌动，军盖迎晨雊雉飞。",
            "几日霄涂归奏御，景龙妍唱掩牙绯。"
        ],
        "title": "贺齐都官",
        "id": "1c67c680-bbd6-4ed4-9bd8-442ad92b61b6"
    },
    {
        "author": "宋祁",
        "paragraphs": [
            "素领潘郎滞进阶，东南沿牒得卿材。",
            "隋河鼓枻波成箭，越驿蒸衣雨是梅。",
            "客咏南风蒱齿胜，食无寒具画厨开。",
            "政余底处邀真赏，洲上风苹若下醅。"
        ],
        "title": "章判官诜赴吴兴幕",
        "id": "e8303056-901e-4003-9a12-f3f47808aa54"
    },
    {
        "author": "宋祁",
        "paragraphs": [
            "皂衣京兆数论兵，西护秦台暂抗旍。",
            "显父百壶连帐出，良家六郡佩鞬迎。",
            "甘泉路迩烽槔偃，非子川长马庌平。",
            "左右汉臣聊作帅，非缘侍从厌承明。"
        ],
        "title": "送王龙图镇秦亭",
        "id": "d9bacfd7-390d-439b-9a19-62b99cc38ca6"
    },
    {
        "author": "宋祁",
        "paragraphs": [
            "刻意伤春属暮楼，江皋归棹怅夷犹。",
            "青萝怨鹤英山晓，疏笛吟龙卧坞秋。",
            "掩泣泥阳思祖庙，长怀彭泽废先畴。",
            "裂繻前誓风霜苦，早晚怀黄识汉侯。"
        ],
        "title": "思归",
        "id": "e0ab31c3-fd74-4345-8854-007f33893053"
    },
    {
        "author": "宋祁",
        "paragraphs": [
            "开颜忽见故人书，并得雕章念索居。",
            "自是牺尊忆沟水，敢将吾笠望卿车。",
            "流年遂往蹉跎在，末路虽还连蹇余。",
            "弹饰旧冠犹有愧，别来苍鬓不胜梳。"
        ],
        "title": "答翰林苏学士",
        "id": "bb41660b-2483-4520-8fad-29094a68cd61"
    },
    {
        "author": "宋祁",
        "paragraphs": [
            "九门烟树蔽春廛，小雨初晴泼火前。",
            "草色引开盘马地，箫声催暖卖饧天。",
            "萦丝早絮轻无着，弄袖和风细可怜。",
            "鳌署侍臣贪出沐，珉麋珠馅愧颁宣。"
        ],
        "title": "寒食假中作",
        "id": "44dd3b09-074e-4a73-a4a3-0bcf880f0d95"
    },
    {
        "author": "宋祁",
        "paragraphs": [
            "歌管嘈嘈月露前，且将身世付酡然。",
            "谩夸鼷鼠机头箭，不识酰鸡瓮外天。",
            "青史有人讥巧宦，黄金无术治流年。",
            "君看醉趣兼醒趣，始觉灵均更可怜。"
        ],
        "title": "把酒",
        "id": "11c65fb1-b312-4416-9102-3a805460845a"
    },
    {
        "author": "宋祁",
        "paragraphs": [
            "天入虚楼倚百层，四方遥谢此登临。",
            "惊风借壑为寒籁，落日容云作暝阴。",
            "岘井北抛王粲宅，楚衣南逐女媭砧。",
            "十年不识长安道，九钥宸开紫气深。"
        ],
        "title": "拟杜子美峡中意",
        "id": "18ece993-442a-49e8-b993-adcc220feabb"
    },
    {
        "author": "宋祁",
        "paragraphs": [
            "月夜亭皋秋气生，又从摇落到峥嵘。",
            "寒花尚作茸茸密，晚叶偏能飒飒鸣。",
            "对把蟹螯何处酒，怅怀莼菜此时羹。",
            "西风万里吹斑鬓，可待中郎丽赋成。"
        ],
        "title": "早秋二首  其一",
        "id": "a8619b5c-18a2-4a6c-b9b2-b39b3dc20592"
    },
    {
        "author": "宋祁",
        "paragraphs": [
            "落照临风细细寒，已收纹簟未收纨。",
            "山中桂老初含紫，泽上枫多并是丹。",
            "月过河桥低映榭，露从霄极暗供盘。",
            "何人刻意离忧苦，不字灵均即姓潘。"
        ],
        "title": "早秋二首  其二",
        "id": "edf05d28-0beb-4ca2-8013-eedaf29f7302"
    },
    {
        "author": "宋祁",
        "paragraphs": [
            "苑树樱残罢宴瓯，骊驹籍籍望西州。",
            "左思丽赋都中贵，张载新铭剑外留。",
            "几日戏裳贪洁膳，即时归雨劝耕畴。",
            "如何蔽芾甘棠国，再见临淄第一流。"
        ],
        "title": "送张状元监丞通理陕郊先觐亲蜀道",
        "id": "2943fd6d-b049-4b0b-b769-34781e876deb"
    },
    {
        "author": "宋祁",
        "paragraphs": [
            "晓日东南欲照梁，藏鸦密柳暗横塘。",
            "行庖束蜜停晨爨，别馆熏衣冷夜香。",
            "陌上鲜风横去幰，阳滨翠潋泛行觞。",
            "独嗟楚客流芳晚，淹卧愔愔带眼长。"
        ],
        "title": "清明",
        "id": "da689ca6-d600-4c27-b5af-20cd93f9d679"
    },
    {
        "author": "宋祁",
        "paragraphs": [
            "绿杨枝外斗阑干，出客鸡鸣过近关。",
            "岂有车徒休汝上，暂同邻里到方山。",
            "离魂正对春波苦，羁思犹随倦鸟还。",
            "多谢沧浪送征棹，更沾余沫洗衰颜。"
        ],
        "title": "过安陆旧居邻里相送",
        "id": "eb560ebb-067f-4679-b9d7-597baef7a1ed"
    },
    {
        "author": "宋祁",
        "paragraphs": [
            "先畴少失杏花耕，十载穷尘困缚缨。",
            "山上有山成久客，吏中非吏得空名。",
            "吟塘碧草他年废，雾驿哀猿此夜惊。",
            "何日谒归聊望里，况无车骑得乡评。"
        ],
        "title": "怀故里偶成",
        "id": "8cda45fa-0f7e-46d6-b170-2cc05522de17"
    },
    {
        "author": "宋祁",
        "paragraphs": [
            "晓原霜重俊鹰肥，一席归风路不迷。",
            "林下会徒从雾合，海边停梵见潮低。",
            "霜篮烹茗寻前圃，雨屐粘苔认故蹊。",
            "知有诗魔未降伏，汤休日在碧云西。"
        ],
        "title": "了凈归天竺寺",
        "id": "587db893-510a-4772-bfea-00a224312a46"
    },
    {
        "author": "宋祁",
        "paragraphs": [
            "吴门练影逐金羁，共羡潜郎得请归。",
            "殖产旧封千户橘，去台初幞五时衣。",
            "晨杯斗豉江莼滑，夕俎供糖渚蟹肥。",
            "分籍未容妨隠趣，海鸥汀鹭对忘机。"
        ],
        "title": "寄叶兵部",
        "id": "709ef6a0-433d-48a1-8e43-b40f0082360d"
    },
    {
        "author": "宋祁",
        "paragraphs": [
            "面壁观空度几春，灵山法会更离羣。",
            "定心不动池俱满，标指无言月自分。",
            "经叶昼闲落毳祴，空花晨静贮余熏。",
            "金园晤赏人谁见，万里残阳送碧云。"
        ],
        "title": "真上人",
        "id": "e42519d2-b359-4b4f-aa42-668f872c59c3"
    },
    {
        "author": "宋祁",
        "paragraphs": [
            "虎锡多年寄宝坊，氍毹宴坐赤髭长。",
            "鹄灯雪岭分千焰，蒲馔鸡园积聚香。",
            "定水昼寒销漏叶，社池秋晚亚莲房。",
            "何时拂席升麟殿，麈毳微飘法座傍。"
        ],
        "title": "赠昭长老",
        "id": "2d007464-4082-4419-86c4-24c9779008cf"
    },
    {
        "author": "宋祁",
        "paragraphs": [
            "旁行经叶振余埃，社侣欣闻锡股回。",
            "林鸟入花迎拥裓，江龙停浪送浮杯。",
            "他年应共销香饭，几夕飞谈辩劫灰。",
            "渐次南征知有为，化成今在故岩隈。"
        ],
        "title": "送静照大师归余杭",
        "id": "536be6fb-7f8d-459a-a211-7176098d8e13"
    },
    {
        "author": "宋祁",
        "paragraphs": [
            "上都初见赤髭年，并在西州绛帐前。",
            "每与文殊同问疾，不知灵运遽生天。",
            "淮山永忆吟无社，梁苑重来供有缘。",
            "休问外堂诸弟子，饿思周粟赋归田。"
        ],
        "title": "再逢成上人",
        "id": "fe6ed593-07dc-44dc-aadc-7cf2240d1ab6"
    },
    {
        "author": "宋祁",
        "paragraphs": [
            "越绝天长晓雾低，若耶云树蔽春晖。",
            "江龙浪稳迎杯度，岩虎蹊空避锡归。",
            "晨饭聚香斋品洁，夜盆沈漏睡魔稀。",
            "玉珰谁望西来气，五叶花开祖有衣。"
        ],
        "title": "送僧游越",
        "id": "a16e3926-26a3-4382-b922-a597f611cfa2"
    },
    {
        "author": "宋祁",
        "paragraphs": [
            "年少青春苦惜春，溪头风物更留君。",
            "无花地展如茵草，欲雨天垂似鹤云。",
            "船近鹅儿频引颈，水清鱼子忽分羣。",
            "吟情饮量皆豪俊，酒盏须斟一百分。"
        ],
        "title": "和赵南正溪上二首  其一",
        "id": "479d3a1f-75c0-4fa5-bf61-b5819483e020"
    },
    {
        "author": "宋祁",
        "paragraphs": [
            "一樽狂计即留春，更把诗篇恼使君。",
            "绕岸正摇千步柳，归山曾约万重云。",
            "孤怀欲写情空感，佳句相酬自不羣。",
            "怯见杜潘无处避，便知优劣此间分。"
        ],
        "title": "和赵南正溪上二首  其二",
        "id": "42146fd5-8206-4911-b242-54eb279a6461"
    },
    {
        "author": "宋祁",
        "paragraphs": [
            "北斗边城春柄回，闰年飘縠占余灰。",
            "鼓声催徧江南草，驿路传残陇首梅。",
            "寒日已高犹沆漭，薄云无待故徘徊。",
            "何郎素忆惭杯杓，强欲乘闲拨冻醅。"
        ],
        "title": "腊後书所见",
        "id": "8899c3ef-84d3-4e67-9a39-10c6f675d1aa"
    },
    {
        "author": "宋祁",
        "paragraphs": [
            "紫宙星翻唾雾开，据鞍追昔剩裴回。",
            "空闻曲里阳春老，不见城西艇子来。",
            "苦李成蹊谁驻盖，行云无所自萦台。",
            "江皋鱼鸟留连极，枉被从军驿马催。"
        ],
        "title": "过郢中",
        "id": "7e3b8212-e58a-4528-8fe3-ed562ecfafac"
    },
    {
        "author": "宋祁",
        "paragraphs": [
            "白玉堂中旧演纶，赤帷裳底老班春。",
            "攫煤自省非尝饭，投杼徐知不杀人。",
            "常恐虚名遭吓鼠，宁防平路解摧轮。",
            "由来辨谤须君宰，收得江鱼未葬身。"
        ],
        "title": "祗答天平庞相公",
        "id": "aca6a0f2-42ee-4b89-8eb2-5c1f9a97bbe0"
    },
    {
        "author": "宋祁",
        "paragraphs": [
            "东风掠野暂轻埃，洒洒残寒伴落梅。",
            "晓报谷鶑朋友动，暖将塞雁弟兄回。",
            "骤生溪水迎人远，自喜林花索露开。",
            "老罢何颜玩芳物，试凭狂醉上春台。"
        ],
        "title": "病兴见春物欣盛释然有临眺之意",
        "id": "b4a588d6-1cc2-47b3-8ed4-f047ed1334fa"
    },
    {
        "author": "宋祁",
        "paragraphs": [
            "苑花联醉七经春，犹佩当年一彩纶。",
            "京邑风尘初倦客，楚伧涂辙欲妨人。",
            "信潮暮送吴艎稳，公秫秋供箬酎醇。",
            "江外何因凭尺素，宕渠波恶损文鳞。"
        ],
        "title": "吴感勾归安簿",
        "id": "2ddd6fab-d7ad-4cc3-8970-08376146eacb"
    },
    {
        "author": "宋祁",
        "paragraphs": [
            "干牍公车与愿违，却怀黄绶去江湄。",
            "中都食酪忧莼老，要路编苫笑锦迟。",
            "酒帜亭长离帟罢，浪花风稳暝帆移。",
            "惊秋感别俱成恨，瘦尽森森琼树枝。"
        ],
        "title": "送同年孙锡勾簿巢县",
        "id": "0ed788d6-abcb-4c9c-9b09-c7d1c7e62755"
    },
    {
        "author": "宋祁",
        "paragraphs": [
            "归路青袍杂彩裳，何言县枳滞鸾翔。",
            "恨无旨酒邀枚叟，愁听斑骓送陆郎。",
            "四剖楚萍资夕膳，一弦淮月望春艎。",
            "铃斋坐镇儒林丈，密启行闻达上方。"
        ],
        "title": "送胡宿同年主合肥簿",
        "id": "3c784f00-b0a3-4f28-8b09-0e5828ab8ec7"
    },
    {
        "author": "宋祁",
        "paragraphs": [
            "帆在天边客倚楼，此时相望最离忧。",
            "星槎路远迷全影，绣被香遥认半讴。",
            "不见鲛盘休坠涕，莫逢莲叶更障羞。",
            "石城艇子知非是，始信无愁果有愁。"
        ],
        "title": "和遥见归舟",
        "id": "204d02dc-bc76-4666-90c2-05e4cbd975a4"
    },
    {
        "author": "宋祁",
        "paragraphs": [
            "雪序繁云掠苑回，行人此地一衔杯。",
            "东西沟上歌流水，南北枝头怨赠梅。",
            "绵竹诵篇沈秘幄，堵坡题字晦轻埃。",
            "莫辞县枳淹鸾翮，密启天官伫荐才。"
        ],
        "title": "送同年张孝孙勾簿颍阴",
        "id": "d16ad86e-6532-4be0-97fc-92e90fcfd607"
    },
    {
        "author": "宋祁",
        "paragraphs": [
            "编政黄堂碧鹳衣，远餐周粟位犹卑。",
            "人推东鲁丘园秀，吏得西京法令师。",
            "骊驾路长云拂盖，鹄歌亭晓桂凝巵。",
            "上书自荐时非晚，囊牍三千正集帷。"
        ],
        "title": "赴调",
        "id": "ac8d2778-ffea-43c6-9f2a-bcc9ec6c6300"
    },
    {
        "author": "宋祁",
        "paragraphs": [
            "万瓦凉声挫暑威，轻风斜湿看茸题。",
            "禁沟花咽先闻溜，驰道沙平久未泥。",
            "拂水有纹飞燕下，翻珠不定紫荷低。",
            "城阴雾密千门掩，更恐归骖五里迷。"
        ],
        "title": "马上遇雨",
        "id": "f497d24e-794f-4912-a1cd-b658f324046d"
    },
    {
        "author": "宋祁",
        "paragraphs": [
            "病骨岩岩怯早衰，月枝三绕寄身危。",
            "避风宁望鶢鶋享，出卜频遭偻句欺。",
            "烟糁蔽江怀隠伴，雨苗颓垄负耕期。",
            "开年几许他乡泪，尽付穷途与素丝。"
        ],
        "title": "偶书",
        "id": "1ffa4ff8-d9f3-4240-bc62-fa830c7a343f"
    },
    {
        "author": "宋祁",
        "paragraphs": [
            "宝楼斜倚阙西天，北转楼阴压素涟。",
            "白雪久残梁复道，黄头闲守汉楼船。",
            "尘轻未损朝来雾，树暖纔容腊外烟。",
            "弭节不妨饶怅恋，待歌鱼藻记他年。"
        ],
        "title": "兄长莒公赴镇道出西苑作诗有长杨猎近寒熊吼太液歌余瑞鹄飞语警迈予辄拟作一篇",
        "id": "0fa98956-11f9-4761-9476-569ef36f0037"
    },
    {
        "author": "宋祁",
        "paragraphs": [
            "异时仙阁对三休，顿首辞荣动邃旒。",
            "疏广故僚供祖帐，鸱夷尽室付归舟。",
            "谢阶生玉怀欢宴，燕壁图山代远游。",
            "新句渐高尘累少，紫微岩曲要相求。"
        ],
        "title": "和致政燕侍郎舟中寄晏尚书",
        "id": "065f3e5c-61e5-42f0-8dc8-6c68f9604f27"
    },
    {
        "author": "宋祁",
        "paragraphs": [
            "楚云朝暮蔽前峰，佳节寻芳已半空。",
            "三日熏炉沈蕙绿，一星春火并榆红。",
            "文鳞对掷回塘水，贺燕交飞翠幕风。",
            "怅忆沈斋题句罢，碎英无响坠华桐。"
        ],
        "title": "答友人清明雨思",
        "id": "8daf7602-303d-47e3-b92c-df2cbea1de7b"
    },
    {
        "author": "宋祁",
        "paragraphs": [
            "秋晚佳辰重物华，高台复帐驻鸣笳。",
            "邀欢任落风前帽，促饮争吹酒上花。",
            "溪态澄明初毕雨，日痕清澹不成霞。",
            "白头太守真愚甚，满插茱萸望辟邪。"
        ],
        "tags": [
            "饮酒",
            "登高",
            "抒怀",
            "重阳节"
        ],
        "title": "九日置酒",
        "id": "ad41027d-e290-4d6b-8396-2442234fb06c"
    }
]