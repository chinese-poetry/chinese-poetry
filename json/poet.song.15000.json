[
    {
        "author": "梅尧臣",
        "paragraphs": [
            "香象红蕖坐，花盆白石台。",
            "上公金印去，王子玉驹来。",
            "心是寒缾水，明无宝镜埃。",
            "世人何扰扰，时为一言开。"
        ],
        "title": "补题东都善惠师禅斋",
        "id": "fcf728e1-b3b5-4ffb-95c3-d70d3083150e"
    },
    {
        "author": "梅尧臣",
        "paragraphs": [
            "新雷动江雨，百鸟响溪巖。",
            "逆水送行客，顺风催挂帆。",
            "过山唯庙敬，团饭与乌衔。",
            "太守虽怜旧，须妨有嫉谗。"
        ],
        "title": "送万殿丞虔州安远军",
        "id": "e7687b9a-76e9-474b-9265-7fd065a8d2e5"
    },
    {
        "author": "梅尧臣",
        "paragraphs": [
            "新晴宜野望，最爱是山前。",
            "远近花兼竹，高低水拍田。",
            "呼名鸟无数，问姓客多年。",
            "此地春耕晚，吴牛树底眠。"
        ],
        "title": "野望",
        "id": "49be3688-311c-4c98-8467-2557d2f90cd6"
    },
    {
        "author": "梅尧臣",
        "paragraphs": [
            "中流清且平，舍楫任船行。",
            "渐近鹭犹立，已遥村觉横。",
            "何妨绿樽满，不畏晚风生。",
            "屈贾江潭上，愁多未适情。"
        ],
        "title": "泛溪",
        "id": "31dfacd8-5d1f-4cde-b08f-6db7606c438e"
    },
    {
        "author": "梅尧臣",
        "paragraphs": [
            "云压花房冷，风开柳絮迟。",
            "幽人宿酲在，静馆昼眠时。",
            "欲雨天无雨，将丝鬓未丝。",
            "孔融过五十，岁月已堪悲。"
        ],
        "title": "春阴",
        "id": "1755fc98-b2c7-44e1-aff3-5a6306bac725"
    },
    {
        "author": "梅尧臣",
        "paragraphs": [
            "前时春社毕，今日燕来飞。",
            "将补旧巢缺，不嫌贫屋归。",
            "衔泥和草梗，侧翅过柴扉。",
            "岂比惊丸雀，迎人欲拂衣。"
        ],
        "title": "新燕",
        "id": "62c8cef1-bc1d-4b06-ad34-32bfa5f63dab"
    },
    {
        "author": "梅尧臣",
        "paragraphs": [
            "处处梨花发，看看燕子归。",
            "园思前法部，泪湿旧宫妃。",
            "月白秋千地，风吹蛱蝶衣。",
            "强倾寒食酒，渐老觉欢微。"
        ],
        "title": "梨花",
        "id": "28149cd1-2a3f-469e-a627-53cc8cf97b2c"
    },
    {
        "author": "梅尧臣",
        "paragraphs": [
            "挑笋春雷后，晴坡过雨时。",
            "何言江外早，已比洛阳迟。",
            "园客自偷卖，主人那得知。",
            "徒令养新竹，待与作藩篱。"
        ],
        "title": "新笋",
        "id": "974acb4d-f61c-4db0-8b5b-802b9c6eaf13"
    },
    {
        "author": "梅尧臣",
        "paragraphs": [
            "要识吴同蜀，须看线海棠。",
            "燕脂色欲滴，紫蜡蔕何长。",
            "夜雨偏宜著，春风一任狂。",
            "当时杜子美，吟徧独相忘。"
        ],
        "title": "海棠",
        "id": "5b90006c-ef30-4c38-9f77-e4f865e818ef"
    },
    {
        "author": "梅尧臣",
        "paragraphs": [
            "年年收稻卖江蟹，二月得从何处来。",
            "满腹红膏肥似髓，贮盘青壳大于杯。",
            "定知有口能嘘沫，休信无心便畏雷。",
            "幸与陆机还往熟，每分吴味不嫌猜。"
        ],
        "title": "二月十日吴正仲遗活蟹",
        "id": "53ddb4c8-0bb4-4039-8a1f-7248a2779ee0"
    },
    {
        "author": "梅尧臣",
        "paragraphs": [
            "吴人惜燕骏，燕马卧吴家。",
            "毛骨从前贵，关山欲去赊。",
            "草深闲楚泽，力尽忆胡沙。",
            "御史乘来久，时逢避路䯄。"
        ],
        "title": "老马",
        "id": "3bb196ea-a75c-45b2-9c57-6dd6676e7500"
    },
    {
        "author": "梅尧臣",
        "paragraphs": [
            "闭户无还往，端居废礼容。",
            "花为贫富燄，燕是旧过从。",
            "持屐对人蜡，绽衣看妇缝。",
            "非同叔夜傲，切莫怪疎慵。"
        ],
        "title": "自咏",
        "id": "f285711b-d845-4eda-9e12-8d601b3504e7"
    },
    {
        "author": "梅尧臣",
        "paragraphs": [
            "一入秦宫去，千山陇树秋。",
            "能言依妇女，学语类徘优。",
            "玉锁闲拘束，金笼不自由。",
            "哀良是黄鸟，死为穆公羞。"
        ],
        "title": "鹦鹉",
        "id": "eb6a6833-6522-4d6f-a695-f929ad342a7c"
    },
    {
        "author": "梅尧臣",
        "paragraphs": [
            "乌蟾不出海，天地无明时。",
            "万国睡未觉，一声鸡已知。",
            "树头星渐没，枝上露应垂。",
            "人世纷纷事，劳劳只自为。"
        ],
        "title": "晓",
        "id": "d988fe28-0cb0-43ac-b46b-2593423c4966"
    },
    {
        "author": "梅尧臣",
        "paragraphs": [
            "鹅鸭出栏去，儿童临水驱。",
            "欲开花泫露，聚噪鸟窥厨。",
            "秣马刈青草，买薪嫌五铢。",
            "钱刀岂今古，村叟一何愚。"
        ],
        "title": "朝二首  其一",
        "id": "c64d05de-01aa-4b07-a9a0-06cbbe75836e"
    },
    {
        "author": "梅尧臣",
        "paragraphs": [
            "木锁初开水上城，竹篱深闭日光生。",
            "青苔井畔雀儿鬭，乌臼树头鸦舅鸣。",
            "世事但知开口笑，俗情休要著心行。",
            "是非不道任挑挞，唯忆当时阮步兵。"
        ],
        "title": "朝二首  其二",
        "id": "40cb29c1-d295-4e5d-a021-4b1a102c8354"
    },
    {
        "author": "梅尧臣",
        "paragraphs": [
            "昭亭万仞山，古庙半山间。",
            "赛雨使君去，钓潭渔父闲。",
            "蕨肥巖向日，竹暗垅连关。",
            "北望高楼上，南飞鸟自还。"
        ],
        "title": "宣州杂诗二十首  其一",
        "id": "0053b7b4-91b2-4650-ad6e-8ba843698023"
    },
    {
        "author": "梅尧臣",
        "paragraphs": [
            "三洲滩口急，两水渡头来。",
            "下过桓彝宅，上通严子台。",
            "潺湲泻寒月，滉漾照春梅。",
            "白鹭惊起处，鱼多见底回。"
        ],
        "title": "宣州杂诗二十首  其二",
        "id": "5db097cb-ba37-440d-b176-b5402876a41a"
    },
    {
        "author": "梅尧臣",
        "paragraphs": [
            "一过响山畔，常思路中丞。",
            "开亭宴貔虎，制贼象冰蝇。",
            "旧刻多磨灭，今人少诵称。",
            "茸茸春草长，时有牧牛登。"
        ],
        "title": "宣州杂诗二十首  其三",
        "id": "e3b686bd-896a-4905-b63b-bfe0102d5189"
    },
    {
        "author": "梅尧臣",
        "paragraphs": [
            "伍员奔吴日，苍皇及水滨。",
            "弯弓射楚使，解剑与渔人。",
            "抉目观亡国，鞭尸失旧臣。",
            "犹为夜涛怒，来往百川频。"
        ],
        "title": "宣州杂诗二十首  其四",
        "id": "0149d86f-9c13-47bc-9e27-505ada0937c5"
    },
    {
        "author": "梅尧臣",
        "paragraphs": [
            "每见昭亭壁，高璩笔墨存。",
            "丹青虚格里，云雾碧纱痕。",
            "鸟屎常愁污，虫丝几为扪。",
            "贵来曾改观，世故有谁论。"
        ],
        "title": "宣州杂诗二十首  其五",
        "id": "c1368c7c-6c0c-42c3-8df1-c8ca2c455e16"
    },
    {
        "author": "梅尧臣",
        "paragraphs": [
            "信谗多见逐，伐国岂无仁。",
            "屈子行江畔，昭王问水滨。",
            "包茅曾责贡，香草自持纫。",
            "莽苍山川在，渔歌属野人。"
        ],
        "title": "宣州杂诗二十首  其六",
        "id": "6c8d46e4-e492-421e-a828-a508b29b925a"
    },
    {
        "author": "梅尧臣",
        "paragraphs": [
            "项籍路由此，力豪闻拔山。",
            "八千提楚卒，百二破秦关。",
            "陔下围歌合，江头匹马还。",
            "却思诸父老，相见亦何颜。"
        ],
        "title": "宣州杂诗二十首  其七",
        "id": "97595a96-7095-47c6-ae15-f38290e59a66"
    },
    {
        "author": "梅尧臣",
        "paragraphs": [
            "细雨春冈滑，无因驻马蹄。",
            "裘单怀后侣，风急过前溪。",
            "近寺闻鱼鼓，穿林听竹鸡。",
            "田家舂正急，炊饭待锄犂。"
        ],
        "title": "宣州杂诗二十首  其八",
        "id": "457fdff1-67fc-42d2-8957-acb33120639e"
    },
    {
        "author": "梅尧臣",
        "paragraphs": [
            "古有琴高者，骑鱼上碧天。",
            "小鳞随水至，三月满江边。",
            "少妇自捞摝，远人无弃捐。",
            "凭书不道薄，卖取青铜钱。"
        ],
        "title": "宣州杂诗二十首  其九",
        "id": "1a6a2279-7407-4796-90dc-c1f6180d7c1e"
    },
    {
        "author": "梅尧臣",
        "paragraphs": [
            "诸葛久精妙，已能闻国都。",
            "紫毫搜老兔，苍鼠拔长须。",
            "露筦何明浄，烟丸事染濡。",
            "班超投此去，死作玉关夫。"
        ],
        "title": "宣州杂诗二十首  其一○",
        "id": "379f867c-7293-4535-b51a-f449264bf6d6"
    },
    {
        "author": "梅尧臣",
        "paragraphs": [
            "大实木瓜熟，压枝常畏风。",
            "帖花先漏日，喷露渐成红。",
            "青箬包山舍，驰心奉汉宫。",
            "谁将橐駞载，辛苦向骄戎。"
        ],
        "title": "宣州杂诗二十首  其一一",
        "id": "469c3406-2011-457b-91eb-1a8f3a118954"
    },
    {
        "author": "梅尧臣",
        "paragraphs": [
            "竿头注腐鼠，水次野蜂知。",
            "每视衔飞翅，因薰㔉取陴。",
            "绛囊千里道，干蛹百钧驰。",
            "尽入公侯第，雕盘助酒巵。"
        ],
        "title": "宣州杂诗二十首  其一二",
        "id": "792cd692-bc1d-4432-808b-5730b08bd762"
    },
    {
        "author": "梅尧臣",
        "paragraphs": [
            "高林似吴鸭，满树蹼铺铺。",
            "结子繁黄李，炮仁莹翠珠。",
            "神农本草阙，夏禹贡书无。",
            "遂压葡萄贵，秋来遍上都。"
        ],
        "title": "宣州杂诗二十首  其一三",
        "id": "0f702936-5b2b-4567-b8b5-57e740a187b0"
    },
    {
        "author": "梅尧臣",
        "paragraphs": [
            "鸟命若杨叶，夜栖鸡翼间。",
            "情知羽毛薄，自御雪霜难。",
            "相托为温燠，终非学附攀。",
            "犹胜居鹘握，忧惧得生还。"
        ],
        "title": "宣州杂诗二十首  其一四",
        "id": "3b80944c-bdba-4e85-b529-d423b6fd01ec"
    },
    {
        "author": "梅尧臣",
        "paragraphs": [
            "高斋谢公殁，此地即危楼。",
            "不改窗中岫，无停川上舟。",
            "壁阴缘薜荔，城暝笑鸺鹠。",
            "万井晓烟合，素霓横树头。"
        ],
        "title": "宣州杂诗二十首  其一五",
        "id": "d40b0d2c-3bbd-4916-9f9f-a1c59baf07d5"
    },
    {
        "author": "梅尧臣",
        "paragraphs": [
            "北客多怀北，庖羊举玉巵。",
            "吾乡虽处远，佳味颇相宜。",
            "沙水马蹄鼈，雪天牛尾貍。",
            "寄言京国下，能有几人知。"
        ],
        "title": "宣州杂诗二十首  其一六",
        "id": "5d153320-1455-4710-bc19-dbe72d1faae1"
    },
    {
        "author": "梅尧臣",
        "paragraphs": [
            "五月黄梅肥，终朝密雨微。",
            "绿苔侵竹阁，润气裛人衣。",
            "背陇霑牛去，衔虫湿燕归。",
            "高山发瀑水，夜涨入吾扉。"
        ],
        "title": "宣州杂诗二十首  其一七",
        "id": "04c3b78a-9aaa-47bd-94c6-444251545a7e"
    },
    {
        "author": "梅尧臣",
        "paragraphs": [
            "斫漆高崖畔，千筒不一盈。",
            "野粮收橡子，山屋点松明。",
            "只见树堪种，曾无田可耕。",
            "儿孙何所乐，向此是平生。"
        ],
        "title": "宣州杂诗二十首  其一八",
        "id": "b9b5b119-7b0e-4f7f-b7ef-282ce1cd9c2c"
    },
    {
        "author": "梅尧臣",
        "paragraphs": [
            "传道零陵守，兹亭暂解装。",
            "分羣同雁鹜，几日到潇湘。",
            "班竹思虞舜，赪萍忆楚王。",
            "殷勤吏部句，今亦诵无忘。"
        ],
        "title": "宣州杂诗二十首  其一九",
        "id": "099cd6e1-c0ef-43f7-b6ef-54fe24dfc6c9"
    },
    {
        "author": "梅尧臣",
        "paragraphs": [
            "宛水过城下，滔滔北去斜。",
            "远船来橘蔗，深步上鱼虾。",
            "鹅美冒椒叶，蜜香闻稻花。",
            "岁时风俗美，笑杀异乡槎。"
        ],
        "title": "宣州杂诗二十首  其二○",
        "id": "594e4b93-2987-462f-871d-912cdbe0d12b"
    },
    {
        "author": "梅尧臣",
        "paragraphs": [
            "莫打鸭，打鸭惊鸳鸯。",
            "鸳鸯新自南池落，不比孤洲老秃鸧。",
            "秃鸧尚欲远飞去，何况鸳鸯羽翼长。"
        ],
        "title": "打鸭",
        "id": "f9635aae-a2f2-4cc5-9db2-04e7a638a9ce"
    },
    {
        "author": "梅尧臣",
        "paragraphs": [
            "杳杳钟初发，昏昏户闭时。",
            "巢禽投树尽，疲马入城迟。",
            "醉唱眠茅屋，晓光透槿篱。",
            "荷锄休带月，亭长竖毛眉。"
        ],
        "title": "暝",
        "id": "89cdeed9-7a8f-4490-9764-3491c5bd1058"
    },
    {
        "author": "梅尧臣",
        "paragraphs": [
            "日从东溟转，夜向西海沉。",
            "羣物各已息，众星灿然森。",
            "虾蟆将食月，魑魅争出阴。",
            "阮籍独不寐，徘徊起弹琴。"
        ],
        "title": "夜",
        "id": "b1c7d441-42e9-4f24-8084-5e05bd841eb8"
    },
    {
        "author": "梅尧臣",
        "paragraphs": [
            "行到东溪看水时，坐临孤屿发船迟。",
            "野凫眠岸有闲意，老树著花无丑枝。",
            "短短蒲茸齐似翦，平平沙石浄于筛。",
            "情虽不厌住不得，薄暮归来车马疲。"
        ],
        "tags": [
            "古诗三百首",
            "宋诗",
            "山水",
            "写景"
        ],
        "title": "东溪",
        "id": "6356cf82-2ea5-454d-8590-2ae7db37d166"
    },
    {
        "author": "梅尧臣",
        "paragraphs": [
            "日暖杨花四散开，江边鮆鱼无数来。",
            "伊鲂洛鲤不堪忆，丙穴漾陂何可咍。",
            "贺监休思镜湖去，应知李白跨鲸回。"
        ],
        "title": "吕大监饷鮆鱼十尾",
        "id": "68d52374-46d9-431a-b22c-ebe95e620d34"
    },
    {
        "author": "梅尧臣",
        "paragraphs": [
            "铁铸小香炉，壁环平口铺。",
            "麝焚葵叶大，兽齧竹根趺。",
            "浄几群书外，闲堂一物无。",
            "中间任灰烬，终与蕙兰俱。"
        ],
        "title": "香炉",
        "id": "64827316-0ca3-4228-b15b-7e71ff7c5e14"
    },
    {
        "author": "梅尧臣",
        "paragraphs": [
            "楚匠斲山骨，折檀为转脐。",
            "干坤人力内，日月蚁行迷。",
            "吐雪夸春茗，堆云忆旧溪。",
            "北归唯此急，药臼不须挤。"
        ],
        "title": "茶磨二首  其一",
        "id": "3b555e4b-afab-48f6-86b5-4198bae3b547"
    },
    {
        "author": "梅尧臣",
        "paragraphs": [
            "盆是荷花磨是莲，谁砻麻石洞中天。",
            "欲将雀舌成云末，三尺蛮童一臂旋。"
        ],
        "title": "茶磨二首  其二",
        "id": "7b3c3c04-d758-49c9-9f8b-65a5598e9c17"
    },
    {
        "author": "梅尧臣",
        "paragraphs": [
            "谿上桃花发，山前桂舸移。",
            "水流过峡急，风逆出江迟。",
            "南国鱼虾厌，东都梦寐思。",
            "逢人若有问，不似在朝时。"
        ],
        "title": "送白珙秀才",
        "id": "17f1a609-1b4c-438e-b15a-cfecdec44a49"
    },
    {
        "author": "梅尧臣",
        "paragraphs": [
            "每有西归客，谁无满袖诗。",
            "都忘将别意，竞媚向官资。",
            "凭在屋头月，照君墙上旗。",
            "不同山一定，更远更相随。"
        ],
        "title": "送闾丘殿丞",
        "id": "49dbc88c-0273-47e8-9c20-0a3dc10044a0"
    },
    {
        "author": "梅尧臣",
        "paragraphs": [
            "几树桃花夹竹开，阮家闾巷长春苔。",
            "启扉索马送客出，忽觉青红入眼来。"
        ],
        "title": "献甫过",
        "id": "ec008384-93cc-40f8-85b0-d99db99a3ec5"
    },
    {
        "author": "梅尧臣",
        "paragraphs": [
            "当时永叔在杨州，中秋待月后池头。",
            "约公准拟与我敌，是夜二雄张利矛。",
            "我时小却避其锐，风愁雨怛常娥羞。",
            "主人持出紫石屏，上有朏魄桂树婆娑而枝虬。",
            "作诗夸诧疑天公，爱惜光彩向此收。",
            "四坐稽颡叹辩敏，文字响亮如清球。",
            "更后数日我北去，相与送别城门楼。",
            "谁知康成能饮酒，一饮三百杯不休。",
            "鸡鸣各自便分散，山光寺侧停画舟。",
            "我来谒公公未起，卧索大白须扶头。",
            "而今倏忽已八载，公领府事予居忧。",
            "欧阳始是玉堂客，批章草诏传星流。",
            "问公可忆羊叔子，虽在军中常缓带而轻裘。",
            "寄声千里能信不。"
        ],
        "title": "寄维阳许待制",
        "id": "084fe9b8-b60f-4893-9a10-ca62d06351cd"
    },
    {
        "author": "梅尧臣",
        "paragraphs": [
            "江云如旗脚，墨点飞雁行。",
            "平圃采芳菊，上水酌桂浆。",
            "为言此何时，杜子逢重阳。",
            "醉思庄生达，哂彼齐景伤。",
            "至今孤亭间，独有九日章。",
            "昔我来齐山，山僧迎道傍。",
            "骑马到寺门，乱石屹若墙。",
            "值雨不徧历，但取山泉尝。",
            "牧之旧游处，苔滑屐莫将。",
            "却返弄水涯，隔溪望青苍。",
            "绝顶见茅屋，洪波日汤汤。",
            "云霞与雁鹜，还动秋客肠。",
            "去逾十五年，游宦韩陈梁。",
            "哀哀遘祸殃，乃再居南方。",
            "欲往尚未可，追吟寄支郎。"
        ],
        "title": "紫微亭",
        "id": "2ade9325-7992-4c38-ad77-f584a6892f10"
    },
    {
        "author": "梅尧臣",
        "paragraphs": [
            "至和癸巳十二月兮，友人语我火犯房。",
            "芒射钩钤而拂上相兮，祸非弼臣谁可当。",
            "昨日闻太宰悟天道而畏忌兮，归卧其第三拜章。",
            "太宰既不得请而赐黄金百两以为寿兮，谏官御史犹击强。",
            "明年孟陬临淄公薨兮，果然邦国桡栋梁。",
            "岂无神医善药以起疾兮，固知禀命有短长。",
            "公自十三岁而先帝兮，谓肖九龄宜相唐。",
            "后由石渠凤阁禁林以登枢兮，俄佩相印居庙堂。",
            "出入藩辅留守两都兮，其民咏歌盈康庄。",
            "官为喉舌勋爵一品兮，经筵讲义尊萧匡。",
            "年逾顺耳不为夭兮，文字百卷存缣箱。",
            "子孙侁侁同雁行，二女贵婿富与杨。",
            "未知归葬何土乡，临川松柏安可忘。",
            "我为故吏摧肝肠，洒泪作雨春悲凉。",
            "精魄其归于天乎，必为星宿还高张。",
            "骨肌其归于土乎，必为蕙芷不灭香。",
            "墓碑墓铭谁能尽其美，我为欲传万古须欧阳。"
        ],
        "title": "闻临淄公薨",
        "id": "0e2360cb-6b8f-4cca-9f06-1414cade5326"
    },
    {
        "author": "梅尧臣",
        "paragraphs": [
            "钟令昔醒酒，豫章留此花。",
            "黄金盏何小，白玉椀无瑕。",
            "始入吴郎宅，还归楚客家。",
            "从兹不能醉，只恐费流霞。"
        ],
        "title": "吴正仲遗二物咏之 金盏子",
        "id": "bae5b300-d2f7-4065-9813-738df9ccfa05"
    },
    {
        "author": "梅尧臣",
        "paragraphs": [
            "十片寒湖滑，千秋白浪根。",
            "苍苍古崖色，叠叠老苔痕。",
            "欲象巨鼇顶，俯当科斗盆。",
            "唯愁作险说，平地起昆仑。"
        ],
        "title": "吴正仲遗二物咏之 叠石",
        "id": "e35245bb-4cda-46e7-b5b4-2490232f8e11"
    },
    {
        "author": "梅尧臣",
        "paragraphs": [
            "韩子于文章，所贵不相傚。",
            "譬彼古今人，同心不同貌。",
            "吉从志久慕，亦以重名教。",
            "鸣钟与享鼎，易厌非苦乐。",
            "禄仕不及亲，扬名可为孝。",
            "君方佐大邑，美锦同翦铰。",
            "遂令吾乡民，绸直无曲桡。",
            "既暇乃作诗，欲与前人较。",
            "朝来忽有赠，捧若管窥豹。",
            "又如捕鲸鱼，空自持网罩。",
            "心降醉且睡，昏昏不知觉。"
        ],
        "title": "依韵和宣城张主簿见赠",
        "id": "6791ad03-1f60-4e0a-92a3-9c94b29a8088"
    },
    {
        "author": "梅尧臣",
        "paragraphs": [
            "山水东阳去未去，朋亲苕霅朝复朝。",
            "更无越相逃名舸，犹看吴王送女潮。",
            "海燕归齐声满屋，谿梅开过子生条。",
            "明年十月吏迎处，七里滩前棹奏箫。"
        ],
        "title": "送吴正仲婺倅归梅谿待阙",
        "id": "bd5cc540-3e6f-491f-bb6c-927eed4a7a32"
    },
    {
        "author": "梅尧臣",
        "paragraphs": [
            "拟君杜鹃花，发当杜鹃时。",
            "朱袍照白日，光彩生路岐。",
            "自比青鼠爪，中心如乱丝。",
            "丝乱复不理，况复远别离。",
            "倾觞恨不深，立马恨不迟。",
            "千山从此隔，三岁或前期。",
            "尔后各寄书，空识满纸辞。",
            "非如笑言乐，但有牵怀悲。",
            "念昔苏与李，徘徊问何之。"
        ],
        "title": "再送正仲",
        "id": "c787dccf-b15f-4c5b-8590-586d121cd3f9"
    },
    {
        "author": "梅尧臣",
        "paragraphs": [
            "朝乘铁獭上青山，最滑春苔乱石间。",
            "出入白云胜蜡屐，玉骢虽贵未应闲。"
        ],
        "title": "铁獭",
        "id": "05332b48-6868-4295-a3b0-76b5d6350180"
    },
    {
        "author": "梅尧臣",
        "paragraphs": [
            "怱怱车马鸣，趁此天新晴。",
            "归逢暮春月，正值气候清。",
            "久已念行迈，遂往不计程。",
            "吾贫莫具酒，祖席愧羣英。",
            "美{炙火=肉}割肥鹅，大觥酌冰琼。",
            "虽无绿琴奏，尚有青松声。",
            "日昃君未醉，睠睠愁将行。",
            "视景不可驻，渐向西林倾。",
            "去无儿女悲，慷慨怀抱明。",
            "明当发野馆，跨鞍犹宿酲。",
            "故人桃州守，走吏来相迎。",
            "道傍蔷薇花，自引蝴蝶轻。",
            "随风香袭人，乃觉离思婴。",
            "求友彼黄鹂，绕树啼㗀嘤。",
            "言会且未涯，返睇还顿惊。",
            "始忆康乐言，赏心良难并。",
            "不见水鸭飞，但起野鸳情。",
            "向来东溪上，相望何盈盈。",
            "扬鞭动悲吟，复恨隔高城。",
            "高城在何处，春云漭然平。",
            "白醪瓮已熟，紫线莼已生。",
            "聊寻父老饮，况是溪鱼烹。"
        ],
        "title": "依韵吴正仲广德路中见寄",
        "id": "48d6adb8-be57-48c4-a98f-dde48d16bbf4"
    },
    {
        "author": "梅尧臣",
        "paragraphs": [
            "云出任西东，飘然意莫穷。",
            "山川生眼界，巾舄徧区中。",
            "去去曾无著，劳劳本是空。",
            "梅谿人可见，重尔似泓公。"
        ],
        "title": "送回上人",
        "id": "d6ed2808-72ac-4ba8-ab68-7d3a72c77e7e"
    },
    {
        "author": "梅尧臣",
        "paragraphs": [
            "去年茶熟君得补，今来茶熟君已去。",
            "心曾不计茶有无，隼在高风自腾翥。",
            "昨日我送吴侯归，未忍重临离别处。",
            "不若羣公怜祢衡，相逐纵横唯柳絮。"
        ],
        "title": "送徐绛秘校罢泾尉而归",
        "id": "739f6f95-5561-406d-bc65-fe48757f794c"
    },
    {
        "author": "梅尧臣",
        "paragraphs": [
            "京都三月酴醾开，高架交垂自为洞。",
            "素叶层层紫蕊香，酿归光禄春生瓮。",
            "东陌西池走钿车，芳林广囿飞朱鞚。",
            "二年不到大梁城，江边泪滴肝肠痛。",
            "况兹齿发渐衰老，已是忧愁不如众。",
            "宣城北寺来上人，独有一丛盘嫩蕻。",
            "去岁游吴求不得，今朝还喜自持送。",
            "眼底虽同往日看，樽前所忆皆成梦。",
            "又置新茶采雨前，鸟觜压砖云色弄。",
            "对花却酒煑香泉，强咏才慙非白凤。"
        ],
        "title": "志来上人寄示酴醾花并压砖茶有感",
        "id": "c08f0793-7a8f-4b4c-91bb-6b599c0e441f"
    },
    {
        "author": "梅尧臣",
        "paragraphs": [
            "最好声音最好听，似调歌舌更叮咛。",
            "高枝抛过低枝立，金羽脩眉墨染翎。"
        ],
        "title": "闻鶑",
        "id": "3e70b548-d566-40a5-91a2-f8881640803a"
    },
    {
        "author": "梅尧臣",
        "paragraphs": [
            "蜀帝何年魄，千春化杜鹃。",
            "不如归去语，亦自古来传。",
            "月树啼方急，山房客未眠。",
            "还将口中血，滴向野花鲜。"
        ],
        "title": "杜鹃",
        "id": "b312dccf-4623-4ddd-99c2-f58827590ef2"
    },
    {
        "author": "梅尧臣",
        "paragraphs": [
            "我学犹肥腱，一食辄易厌。",
            "君何以名虚，每来车马淹。",
            "经术素所浅，道义安得渐。",
            "独有寒苦吟，可与前古兼。",
            "今者抱悲哀，憔悴居穷阎。",
            "愁鸣无好音，亟别空顾瞻。",
            "诗言留彼美，欲和慙无盐。",
            "短兵当长戈，焉得不尽歼。",
            "又如握枯蒿，逆风乘烈炎。",
            "膏肓靡自疗，谁复望针砭。"
        ],
        "title": "依韵和李察推留别",
        "id": "e2f15c7f-fb93-423e-880f-8ed402a31bb2"
    },
    {
        "author": "梅尧臣",
        "paragraphs": [
            "江上双画舸，风帆或先后。",
            "晚共泊芦洲，欣同幕中友。",
            "一过长风沙，一住贵池口。",
            "当时骢马客，今是凭熊守。",
            "每怜诸女贤，与婿来为寿。",
            "上去至南康，嫁妹事箕帚。",
            "不畏杨澜险，不为庐峯秀。",
            "二君情义著，我送何须酒。"
        ],
        "title": "送李节推挈内归宁池阳并李察推往南康军嫁妹二君同行",
        "id": "7f0d9eed-5c2f-46c3-82ca-98e26e428530"
    },
    {
        "author": "梅尧臣",
        "paragraphs": [
            "古径约城斜，锄荒可过车。",
            "直穿深篠去，不比绕村赊。",
            "伐树侵篱脚，裨塍掘涧沙。",
            "欲为兰若处，松柏属吾家。"
        ],
        "title": "新开坟路",
        "id": "079e8ef2-f7ba-4007-8f6c-2ae82bef0822"
    },
    {
        "author": "梅尧臣",
        "paragraphs": [
            "鞍傍带剑鱼皮鞘，马后携童越葛衫。",
            "度水缘山君底急，区区为答古千巖。"
        ],
        "title": "送邹秀才游浙",
        "id": "2e47ee6e-c9bf-4b77-b522-853dd1cb5b00"
    },
    {
        "author": "梅尧臣",
        "paragraphs": [
            "已过谷雨十六日，犹见牡丹开浅红。",
            "曾不争先及春早，能陪芍药到薰风。"
        ],
        "title": "四月三日张十遗牡丹二朵",
        "id": "0a79228c-b3e0-4081-986f-94a307205582"
    },
    {
        "author": "梅尧臣",
        "paragraphs": [
            "乡林空林木，不见古人居。",
            "犹寻古人迹，更与古人疎。",
            "昔为贤豪里，今作魑魅墟。",
            "湖边夜夜月，光彩波上余。"
        ],
        "title": "依韵和唐彦猷华亭十咏 顾亭林",
        "id": "57f99e38-056e-4925-bdc3-e79adfa4eaab"
    },
    {
        "author": "梅尧臣",
        "paragraphs": [
            "山头寒泉穴，浄若镜面平。",
            "熨齿敲冰冷，贮缾微玉声。",
            "傍有野鹿迹，上啼林鸟清。",
            "何由一往挹，况复方病醒。"
        ],
        "title": "依韵和唐彦猷华亭十咏 寒穴",
        "id": "e3caf175-8310-4ce4-9a33-9ce3eefaa371"
    },
    {
        "author": "梅尧臣",
        "paragraphs": [
            "孙氏有吴国，四海未息戈。",
            "猎以耀威武，平野万骑罗。",
            "英雄魏与蜀，貔虎一何多。",
            "世事异莫究，但见桑麻坡。"
        ],
        "title": "依韵和唐彦猷华亭十咏 吴王猎场",
        "id": "b6e5cd3f-8c80-4d6b-b76d-cfa4c01adfba"
    },
    {
        "author": "梅尧臣",
        "paragraphs": [
            "柘土久陷没，千里嗟水滨。",
            "不复吴盐邑，空有秦女神。",
            "浩荡吞海日，旷阔迷天津。",
            "扁舟谁能往，旦暮逢渔人。"
        ],
        "title": "依韵和唐彦猷华亭十咏 柘湖",
        "id": "7e87756e-c37f-4727-a126-f3888cbb9f67"
    },
    {
        "author": "梅尧臣",
        "paragraphs": [
            "秦帝观沧海，劳人何得脩。",
            "石桥虹霓断，驰道鹿麋游。",
            "车辙久已没，马迹亦无留。",
            "骊山宝衣尽，万古空冢丘。"
        ],
        "title": "依韵和唐彦猷华亭十咏 秦始皇驰道通吴城",
        "id": "c32bba4b-12af-4df4-82a3-79247c6260c5"
    },
    {
        "author": "梅尧臣",
        "paragraphs": [
            "来观瑁湖水，乃是陆生居。",
            "春塘草几变，谁脍此中鱼。",
            "莫容科斗应，亦有鲁王余。",
            "不随蛟龙飞，神鼈未可除。"
        ],
        "title": "依韵和唐彦猷华亭十咏 陆瑁养鱼池",
        "id": "635e2a31-60d1-4e04-ac81-763e8697f3a9"
    },
    {
        "author": "梅尧臣",
        "paragraphs": [
            "断岸三百里，萦带松江流。",
            "深非桃花源，自有渔者舟。",
            "闲意见水鸟，日共泛觥筹。",
            "何当骑鲸鱼，一去几千秋。"
        ],
        "title": "依韵和唐彦猷华亭十咏 华亭谷",
        "id": "bd9ed448-a183-4261-b9d8-735700d4a106"
    },
    {
        "author": "梅尧臣",
        "paragraphs": [
            "我思陆平原，废宅荒草深。",
            "才高乃速祸，事往不可箴。",
            "饥乌噪树颠，野鼠窟庭阴。",
            "黄耳亦已死，家书无复寻。"
        ],
        "title": "依韵和唐彦猷华亭十咏 昆山阴",
        "id": "9e822b28-5023-46d4-8e3f-ad78cbc7985a"
    },
    {
        "author": "梅尧臣",
        "paragraphs": [
            "陆氏几世祖，葬此生令名。",
            "犹如产美璞，遂尔传嘉声。",
            "寒巖畜奇秀，源水日东倾。",
            "何言千载间，二子不更生。"
        ],
        "title": "依韵和唐彦猷华亭十咏 昆山",
        "id": "c0ff7cf4-060a-4d22-8bb0-6474ca3e7000"
    },
    {
        "author": "梅尧臣",
        "paragraphs": [
            "吴王葬三女，因留此冈名。",
            "已化被粲质，合有兰蕙生。",
            "婵娟夜月照，晻蔼朝雾平。",
            "古魂如未泯，不远阖闾城。"
        ],
        "title": "依韵和唐彦猷华亭十咏 三女冈",
        "id": "353f8671-7978-4234-b091-bd156a41a3e4"
    },
    {
        "author": "梅尧臣",
        "paragraphs": [
            "魏公番禺归，逢子芜江口。",
            "赠以越王头，还同月支首。",
            "割鲜为饮器，津浆若美酒。",
            "我独愧先生，馔致崇师友。",
            "应知愈饥渴，况是怀思久。"
        ],
        "title": "李献甫于南海魏侍郎得椰子见遗",
        "id": "250a1bad-e40a-4433-b253-4c8632f96681"
    },
    {
        "author": "梅尧臣",
        "paragraphs": [
            "四月时鱼逴浪花，渔舟出没浪为家。",
            "甘肥不入罟师口，一把铜钱趁桨牙。"
        ],
        "title": "时鱼",
        "id": "959ef8ca-9e3f-4c8c-99fe-44931fdbd0fb"
    },
    {
        "author": "梅尧臣",
        "paragraphs": [
            "海若有丑鱼，乌图有乌贼。",
            "腹膏为饭囊，鬲冒贮饮墨。",
            "出没上下波，厌饫吴越食。",
            "烂肠夹雕蚶，随贡入中国。",
            "中国舍肥羊，啗此亦不惑。"
        ],
        "title": "乌贼鱼",
        "id": "eeb6dbcf-81ea-4c97-a0a6-0c45a63057a0"
    },
    {
        "author": "梅尧臣",
        "paragraphs": [
            "五月枇杷黄似橘，谁思荔枝同此时。",
            "嘉名已著上林赋，却恨红梅未有诗。"
        ],
        "title": "依韵和行之枇杷",
        "id": "384e5415-5c3f-44a1-b4e7-0762e290f5a5"
    },
    {
        "author": "梅尧臣",
        "paragraphs": [
            "缀缀红梅肥似蜡，濛濛飞雨洒如脂。",
            "吴郎齿软食不得，翻忆张公大谷梨。"
        ],
        "title": "送红梅行之有诗和依其韵和",
        "id": "d765dc7a-b9e8-4236-a346-2625ea6890b5"
    },
    {
        "author": "梅尧臣",
        "paragraphs": [
            "南土梅已黄，北人舟竞发。",
            "去意方若渴，望林殊未歇。",
            "言归向梁宋，独叹滞楚越。",
            "行闻拜卿属，恩下苍龙阙。"
        ],
        "title": "送王宗望罢宣城尉归京",
        "id": "6062ae02-d10e-4a5e-946d-57579e88d639"
    },
    {
        "author": "梅尧臣",
        "paragraphs": [
            "竹里有清馆，寺中多藕花。",
            "日光穿岸脚，水影射簷牙。",
            "柱穴蜂归响，炉檀火过窊。",
            "已知民讼息，漉酒费巾纱。"
        ],
        "title": "寄题南陵息亭蕖阁",
        "id": "27ea5791-6079-47b3-979e-d1b4c7b0f8ed"
    },
    {
        "author": "梅尧臣",
        "paragraphs": [
            "我读李白问月诗，乃知白也心太痴。",
            "明月在上尔在下，月行岂独君相随。",
            "白兔擣药亦何疗，常娥孤栖欲嫁谁。",
            "古人今人被磨灭，休问有来都几时。",
            "唯有长照金樽里，此言万世不可移。",
            "但能自醉月自落，夜夜如此谁复疑。",
            "一月二十二三日，半是风雨相乖离。",
            "常愿晴明对以饮，耳边流水胜鸣丝。"
        ],
        "title": "读问月",
        "id": "95eb0461-c600-4f5d-bf99-057d4b2e8af7"
    },
    {
        "author": "梅尧臣",
        "paragraphs": [
            "梅天下梅雨，绥绥如乱丝。",
            "梅生独抱愁，四顾无与期。",
            "妻孥解我意，草草陈酒巵。",
            "槛外百竿竹，新笋高过之。",
            "竹色入我酒，变作青琉璃。",
            "一饮眼目光，再饮言语迟。",
            "三饮颓然兀，左右叹我衰。",
            "有鸟从东来，引头闯深枝。",
            "发声醒我醉，提壶美无疑。",
            "典衣不直钱，唯是布与絺。",
            "安得如古人，车傍挂鸱夷。"
        ],
        "title": "五月十日雨中饮",
        "id": "e271d262-700b-4b52-bc5b-602f8ef8db64"
    },
    {
        "author": "梅尧臣",
        "paragraphs": [
            "楚客好山水，五月上高峯。",
            "峯顶望文脊，草树皆有容。",
            "身既近猿鸟，心欲追乔松。",
            "石壁出云背，苔磴千万重。",
            "下视霹雳飞，忽起枯株龙。",
            "却还僧居宿，暮践樵子踪。",
            "作诗留粉墙，削藁为我封。",
            "美璞世未识，独令和氏逢。"
        ],
        "title": "次韵和吴季野游山寺登望文脊山",
        "id": "a7626441-a8b5-4c2d-874e-e818cc15393f"
    },
    {
        "author": "梅尧臣",
        "paragraphs": [
            "同谒未央殿，共霑明主恩。",
            "冕旒亲日月，蹈舞荷干坤。",
            "龙尾三重峻，螭头几级尊。",
            "德音欣社日，抚语走黄门。",
            "阴会皆如实，阳开不复存。",
            "空余破窗月，流影到床垠。"
        ],
        "title": "五月十七日四鼓梦与孺人在宫庭谢恩至尊令小黄门宣谕曰今日社与卿喜此佳辰便可作诗进来枕上口占",
        "id": "b4d56d36-8b9e-45ba-982a-4e4e4aa2d648"
    },
    {
        "author": "梅尧臣",
        "paragraphs": [
            "山园茶盛四五月，江南窃贩如豺狼。",
            "顽凶少壮冒岭险，夜行作队如刀鎗。",
            "浮浪书生亦贪利，史笥经箱为盗囊。",
            "津头吏卒虽捕获，官司直惜儒衣裳。",
            "却来城中谈孔孟，言语便欲非尧汤。",
            "三日夏雨刺昏垫，五日炎热讥旱伤。",
            "百端得钱事酒{炙火=肉}，屋里饿妇无糇粮。",
            "一身沟壑乃自取，将相贤科何尔当。"
        ],
        "title": "闻进士贩茶",
        "id": "a04211ed-7c57-4d32-9f6c-4b900c8421c3"
    },
    {
        "author": "梅尧臣",
        "paragraphs": [
            "三日雨不止，蚯蚓上我堂。",
            "湿菌生枯篱，润气醭素裳。",
            "东池虾蟆儿，无限相跳梁。",
            "野草侵花圃，忽与栏干长。",
            "门前无车马，苔色何苍苍。",
            "屋后昭亭山，又被云蔽藏。",
            "四向不可往，静坐唯一床。",
            "寂然忘外虑，微诵黄庭章。",
            "妻子笑我闲，曷不自举觞。",
            "已胜伯伦妇，一醉犹在傍。"
        ],
        "title": "梅雨",
        "id": "c3a30a19-a8fa-404e-a38c-c5119a67c6b8"
    },
    {
        "author": "梅尧臣",
        "paragraphs": [
            "堂间两胡燕，哺雏衔百虫。",
            "老鸦亦养子，偷雏燕巢中。",
            "燕巢忽堕地，六七皆命穷。",
            "赤身无羽翼，肠断彼雌雄。",
            "来往徒鸣声，安得置室宫。",
            "我闵楼篓籔，俄已彊雨风。",
            "从今更生卵，不若受女娀。"
        ],
        "title": "乌毁燕巢",
        "id": "48ed72eb-d0f0-40c7-b898-4f0562a62edb"
    },
    {
        "author": "梅尧臣",
        "paragraphs": [
            "谁知山中水，忽向舍外流。",
            "谁知门前路，已通溪中舟。",
            "穷蛇上竹枝，聚蚓登阶陬。",
            "我家地势高，四顾如湖滮。",
            "浮萍穿篱眼，断葑过屋头。",
            "官吏救市桥，停车当市楼。",
            "应念此中居，望不辩马牛。",
            "危湍泻天河，漫漫无汀洲。",
            "羣蛙正得时，日夜鸣不休。",
            "戢戢后池鱼，随波去难留。",
            "扬鬐虽自在，江上多网钩。",
            "纷纭闾里儿，踊跃竞学泅。",
            "吾慕孔宣父，有意乘桴浮。"
        ],
        "title": "五月十三日大水",
        "id": "a1a270e9-628e-43a9-8621-e5d187d5e17d"
    },
    {
        "author": "梅尧臣",
        "paragraphs": [
            "雨过见虹明，长桥欲映城。",
            "窗间晴气入，空际昼凉生。",
            "有扇徒看画，无冰自觉清。",
            "人知太守姓，不减汉公名。"
        ],
        "title": "依韵和正仲赋杨兵部吴兴五题 □□□",
        "id": "da49e62e-433b-4c42-8540-5fcd16db5370"
    },
    {
        "author": "梅尧臣",
        "paragraphs": [
            "在昔有佳句，故人如远来。",
            "竞生吴客衽，不上楚王台。",
            "稍拂清樽动，时吹翠帟开。",
            "长安在何处，水鸟望中回。"
        ],
        "title": "依韵和正仲赋杨兵部吴兴五题 清风楼",
        "id": "977cbd9a-9cb7-4f95-8600-0ac323b39e20"
    },
    {
        "author": "梅尧臣",
        "paragraphs": [
            "霅霅前溪白，苍苍后岭巍。",
            "人疑槎上客，星合蚌中晖。",
            "影转阑干迥，杯行漏鼓稀。",
            "只知夸粉黛，不向桂边归。"
        ],
        "title": "依韵和正仲赋杨兵部吴兴五题 明月楼",
        "id": "c36103a7-c00d-4b6e-a961-3d6d055c25f9"
    },
    {
        "author": "梅尧臣",
        "paragraphs": [
            "虚云临滉漾，桥势对隆穹。",
            "环珮佳人去，汀洲翠带空。",
            "橘船过砌下，兰栋起云中。",
            "欲问芳菲地，吴王一废宫。"
        ],
        "title": "依韵和正仲赋杨兵部吴兴五题 碧澜堂",
        "id": "bdeed95a-a6f1-4f2e-9cea-92919c36fea6"
    },
    {
        "author": "梅尧臣",
        "paragraphs": [
            "江东有贤守，好客似春申。",
            "自构杏梁地，不生珠履尘。",
            "乐章思季子，后俊得吴均。",
            "寝卧在其下，知君学至人。"
        ],
        "title": "依韵和正仲赋杨兵部吴兴五题 逍遥堂",
        "id": "a50db1db-6526-463d-b088-54ba04e107ff"
    },
    {
        "author": "梅尧臣",
        "paragraphs": [
            "看取有心常不展，亦知随分坼佳葩。",
            "无端大叶映莲幕，却笑菖蒲罕见花。"
        ],
        "title": "依韵和行之都官芭蕉诗",
        "id": "2c455e9d-7d57-4361-afa2-a879efc8a2cf"
    },
    {
        "author": "梅尧臣",
        "paragraphs": [
            "札札草间鸣，促促机上声。",
            "织女夜中起，明河簷外横。",
            "一丝不入杼，疎密工未精。",
            "岂知天孙巧，衣脱六铢轻。",
            "人间唯贵重，暗虫休催成。"
        ],
        "title": "促织",
        "id": "a8366378-21cb-4928-a3aa-de71ec5bce8a"
    },
    {
        "author": "梅尧臣",
        "paragraphs": [
            "三骢忽出乘楚艘，直气突兀如吴涛。",
            "大都智勇皆世豪，横身破浪亲战舠。",
            "回舷受箭谁畏曹，猛士心伏寒生毛。",
            "风声鹤唳传九臯，何用宝刀称孟劳。",
            "右持酒杯左持螯，功成各慕前人高。",
            "不言大享烹太牢，下与尺鷃翔于蒿。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 次韵被命出城共汎",
        "id": "e55713db-27d2-4bd7-b501-9ee1bc69f5f1"
    },
    {
        "author": "梅尧臣",
        "paragraphs": [
            "共逢香刹住，万景笔头堆。",
            "池水蛟龙尽，汀洲鴈鹄来。",
            "远游情莫落，去国意徘徊。",
            "舟子休𣀃鼓，王程不尔催。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 依韵游陈留禅寺后池",
        "id": "f157adaf-24be-4b08-9f5c-44be1a8c29ce"
    },
    {
        "author": "梅尧臣",
        "paragraphs": [
            "日下绣衣客，江南燕尾艎。",
            "迹虽同鹢退，心不假犀凉。",
            "旧国旌旄去，包原苑囿荒。",
            "临堤一怀古，柳上见微阳。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 次韵晚泊睢阳",
        "id": "f4b83f47-24f4-4b91-9d78-2f68b90c1902"
    },
    {
        "author": "梅尧臣",
        "paragraphs": [
            "我实山野人，不识经济宜。",
            "闻歌汴渠劳，谩缀汴渠诗。",
            "汴水源本清，随分黄河枝。",
            "浊流方已盛，清派不可推。",
            "天王居大梁，龙举云必随。",
            "设无通舟航，百货当陆驰。",
            "人间牛骡馿，定应无完皮。",
            "苟欲东南苏，要省聚歛为。",
            "兵卫讵能削，乃须雄京师。",
            "今来虽太平，尽罢未是时。",
            "愿循祖宗规，勿益羣息之。",
            "譬竭两川赋，岂由此水施。",
            "纵有三峡下，率皆麤冗资。",
            "慎莫尤汴渠，非渠取膏脂。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 汴渠",
        "id": "6ca8d3dd-df3f-4b38-bfe6-d585e7006dbf"
    },
    {
        "author": "梅尧臣",
        "paragraphs": [
            "楚舸高帆未可开，满帆风暴作阴雷。",
            "圣文亹亹伤漂溺，世路纷纷自往来。",
            "浮磬犹闻传激越，沉妖不见锁渊回。",
            "连陂蛙黾鸣无数，安得周官为洒灰。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 次韵临淮感事",
        "id": "0cdc21d5-57fa-476b-b383-63f5e1907805"
    },
    {
        "author": "梅尧臣",
        "paragraphs": [
            "出舟湖渺渺，月白绝纤氛。",
            "已见水如鉴，莫生波上云。",
            "独征何慕侣，冷酌不知醺。",
            "露下清吟久，同心本爱君。"
        ],
        "title": "吴仲庶殿院寄示与吕冲之马仲涂唱和诗六篇邀予次韵焉 次韵夜过新开湖忆二御共泛",
        "id": "a4380be6-e82e-48e9-b4a5-9e91b2338c2b"
    },
    {
        "author": "梅尧臣",
        "paragraphs": [
            "昔观唐人诗，茶咏鸦山嘉。",
            "鸦衔茶子生，遂同山名鸦。",
            "重以初枪旗，采之穿烟霞。",
            "江南虽盛产，处处无此茶。",
            "纤嫩如雀舌，煎烹比露芽。",
            "竞收青篛焙，不重漉酒纱。",
            "顾渚亦颇近，蒙顶来以遐。",
            "双井鹰掇爪，建溪春剥葩。",
            "日铸弄香美，天目犹稻麻。",
            "吴人与越人，各各相鬭夸。",
            "传买费金帛，爱贪无夷华。",
            "甘苦不一致，精麤还有差。",
            "至珍非贵多，为赠勿言些。",
            "如何烦县僚，忽遗及我家。",
            "雪贮双砂罂，诗琢无玉瑕。",
            "文字搜怪奇，难于抱长蛇。",
            "明珠满纸上，剩畜不为奢。",
            "玩久手生胝，窥久眼生花。",
            "尝闻茗消肉，应亦可破瘕。",
            "饮啜气觉清，赏重叹复嗟。",
            "叹嗟既不足，吟诵又岂加。",
            "我今实强为，君莫笑我耶。"
        ],
        "title": "答宣城张主簿遗鸦山茶次其韵",
        "id": "4ca400f8-85f2-4bde-bb58-9af69668e125"
    },
    {
        "author": "梅尧臣",
        "paragraphs": [
            "六月畏岭险，乃陟川程迂。",
            "遥看云中雁，不乱江上凫。",
            "鱼网离飞鸿，我邑望何殊。",
            "鳞方怀其剖，鸟反值以刳。",
            "为言等王民，岂限楚与吴。",
            "是维见恋慕，作诗赠路隅。"
        ],
        "title": "送宁国军宰崔寺丞移临安",
        "id": "54df88f2-d883-4750-b5c7-780ee885783c"
    },
    {
        "author": "梅尧臣",
        "paragraphs": [
            "一客逢吠狗，无箠制狗狂。",
            "一客叱狗吠，一客言狗良。",
            "良狗岂妄吠，好言已莫详。",
            "言乃仁之趋，叱乃义所当。",
            "趋仁不顾义，非是助狗猖。",
            "吾今不疑仁，仁义嗟何妨。"
        ],
        "title": "辩疑赠献甫",
        "id": "e6ecf712-e5c5-439a-83a9-2039514ece88"
    },
    {
        "author": "梅尧臣",
        "paragraphs": [
            "其衣乃儒服，其说乃墨夷。",
            "天生物一本，今尔二本为。",
            "尔忍不葬亲，委以饱狐狸。",
            "吾心则孟子，不听尔矢辞。"
        ],
        "title": "盗儒",
        "id": "0352bb11-684a-4d74-b08c-1fcbcb7e576d"
    },
    {
        "author": "梅尧臣",
        "paragraphs": [
            "右军好佳果，墨帖求林檎。",
            "君今忽持赠，知有逸少心。",
            "密枝传应远，朱颊映已深。",
            "不愁炎暑剧，幸同玉浆斟。"
        ],
        "title": "宣城宰郭仲文遗林檎",
        "id": "ed35d376-225e-49b6-a90c-6d3707ce69b7"
    },
    {
        "author": "梅尧臣",
        "paragraphs": [
            "陶公种五柳，华氏戏五禽。",
            "达性与养生，共得古人心。",
            "佳果能御暑，致之意何深。",
            "河朔存故事，助饮莫惮斟。"
        ],
        "title": "自和",
        "id": "8dfa5d61-fa19-4758-b418-48f6446ac9c0"
    },
    {
        "author": "梅尧臣",
        "paragraphs": [
            "折柳赠子行，况闻彭泽去。",
            "将过五株下，可与青青助。",
            "渭城人唱罢，羌管愁吹处。",
            "江上定多闲，疎阴就箕踞。"
        ],
        "title": "送王克宪奉职之彭泽",
        "id": "fcf08204-4c83-4caa-a3fc-18ced02e3fee"
    },
    {
        "author": "梅尧臣",
        "paragraphs": [
            "我贫性爱酒，有酒无钱沽。",
            "新安走牙兵，六月至我庐。",
            "手中持尺题，肩上担瓦壶。",
            "高山度青天，救此愁肠枯。",
            "开之聊倾樽，渴肺如浇酥。",
            "醉来欲学李白骑鲸鱼，又思阮籍跨蹇馿。",
            "上溪无健鳞，下岭无壮驹，忆君南望空长吁。"
        ],
        "title": "寄潘歙州伯恭",
        "id": "c34ea214-1a58-4d8d-aef0-5caa34ffa8d2"
    },
    {
        "author": "梅尧臣",
        "paragraphs": [
            "青山截天去，古路蔽云中。",
            "不有行人至，安知与郡通。",
            "高楼虽窈窕，古树已溟濛。",
            "今日劳君问，衡门一老翁。"
        ],
        "title": "再寄歙州潘伯恭",
        "id": "c6fdd0e4-e284-46ee-a9cd-406222bf3ce0"
    },
    {
        "author": "梅尧臣",
        "paragraphs": [
            "退之昔负天下才，扫掩众说犹除埃。",
            "张籍卢仝鬭新怪，最称东野为奇瑰。",
            "当时辞人固不少，漫费纸札磨松煤。",
            "欧阳今与韩相似，海水浩浩山嵬嵬。",
            "石君苏君比卢籍，以我拟郊嗟困摧。",
            "公之此心实扶助，更后有力谁论哉。",
            "禁林晚入接俊彦，一出古纸还相哀。",
            "曼卿子美人不识，昔尝吟唱同樽罍。",
            "因之作诗答原甫，文字?稳如刀裁。",
            "怪其有纸不寄我，如此出语亦善诙。",
            "往年公赠两大轴，于今爱惜不輙开。",
            "是时有诗述本末，值公再入居兰台。",
            "崇文库书作总目，未暇缀韵酬草莱。",
            "前者京师竞分买，罄竭旧府归邹枚。",
            "自慙把笔粗成字，安可远与钟王陪。",
            "文墨高妙公第一，宜用此纸传将来。"
        ],
        "title": "依韵和永叔澄心堂纸答刘原甫",
        "id": "dab1f296-a00d-47f3-9eba-c7e38ea2bb8a"
    },
    {
        "author": "梅尧臣",
        "paragraphs": [
            "去年我何有，鸭脚赠远人。",
            "人将比鹅毛，贵多不贵珍。",
            "虽少未为贵，亦以知我贫。",
            "至交不变旧，佳果幸及新。",
            "穷坑我易满，分饷犹奉亲。",
            "计料失广大，琐屑且沉沦。",
            "何用报珠玉，千里来慇懃。"
        ],
        "title": "依韵酬永叔示予银杏",
        "id": "f5b8df14-44b4-470a-b528-6afada528dd7"
    },
    {
        "author": "梅尧臣",
        "paragraphs": [
            "前岁守廪京城西，有如勾践巢会稽。",
            "引杯尝胆未雪耻，怒蛙起揖当涔蹄。",
            "海天白日蔽光影，霹雳一过收云霓。",
            "九臯澄明鹤翅湿，欲暮刷羽声嘶嘶。",
            "客来东方美须鬣，夜光出袖行无迷。",
            "授予照眼已希世，自顾臭辣犹萍齑。",
            "文章制作比善塑，物象变怪一以泥。",
            "泥虽各用有巧拙，巧之高绝非由梯。",
            "又闻东夷蹈水底，骑颈直踞通天犀。",
            "曼卿子美搂入室，似使二嫂治朕栖。",
            "舜归在牀不可得，此实素分非能齐。",
            "而今我独向田里，秋稼已熟烹黄鸡。",
            "自倾白酒坐溪上，谁念往日无粱稊。",
            "邻邦或有寄嘉酿，瓦罂土缶盛玻瓈。",
            "昨喜得书书满纸，官尊职大怜我睽。",
            "怪我书乱苦简略，疲驽岂敢攀骏骊。",
            "贵贱交情古来有，胸中不欲置畛畦。",
            "世间百事厌著意，但愿无病年寿跻。",
            "田园未多亦粗给，儿女况足资提携。",
            "终当去问绵上叟，自与野老月下犂。"
        ],
        "title": "依韵酬永叔再示",
        "id": "2d02eb1b-afc3-41c9-8ca0-3ec5feb01207"
    },
    {
        "author": "梅尧臣",
        "paragraphs": [
            "楼中九华峯，天削水苍玉。",
            "公圭何参差，来云自联续。",
            "我思唐萧家，八人居宰录。",
            "朱栏几废兴，下视寒江曲。",
            "吴侯来为邦，百事无窘束。",
            "新之以登临，风月咏玩足。",
            "安得黄鹄翼，一举遗世俗。"
        ],
        "title": "池州萧相楼",
        "id": "252a0825-f337-4b37-8be7-13b5da962b60"
    },
    {
        "author": "梅尧臣",
        "paragraphs": [
            "苦楝树，青鹁鸪。",
            "啄盐土，鸣呜呜。",
            "老鸦衔茶子，争噪落岭隅。",
            "不觉茶满山，渔利入江湖。",
            "盐由鹁鸪起，茶由老鸦趋。",
            "诱以触禁网，二鸟谁与诛。"
        ],
        "title": "杂兴  其一",
        "id": "f560ff02-6a19-4f89-a90a-e09ad7b07911"
    },
    {
        "author": "梅尧臣",
        "paragraphs": [
            "东家月吐明，西家犬争吠。",
            "月兔在中天，曾何竞窥秽。",
            "姮娥虽夜行，莫比淫奔废。",
            "呶呶篱下音，胡不钤其喙。"
        ],
        "title": "杂兴  其二",
        "id": "6e97802b-59db-4b29-baae-4dcd6df40bfb"
    },
    {
        "author": "梅尧臣",
        "paragraphs": [
            "不趁常参久，安眠向旧溪。",
            "五更千里梦，残月一城鸡。",
            "适往言犹是，浮生理可齐。",
            "山王今已贵，肯听竹禽啼。"
        ],
        "tags": [
            "抒怀",
            "期望",
            "友情"
        ],
        "title": "梦后寄欧阳永叔",
        "id": "63aa2040-4e6b-46f4-b620-3c0e43c49a8c"
    },
    {
        "author": "梅尧臣",
        "paragraphs": [
            "去作西畿令，当趋大尹庭。",
            "闲寻前代迹，浄扫古槐厅。",
            "未惯餐周粟，还应忆楚萍。",
            "但逢花木处，知我昔常经。"
        ],
        "title": "送王著作赴西京寿安",
        "id": "6fa14779-ef03-4bfb-8040-a21b88aa7f14"
    },
    {
        "author": "梅尧臣",
        "paragraphs": [
            "予心每淡泊，世路多变诈。",
            "枭鸣与鵩怪，何用思弹射。",
            "空山虽夜行，猛虎终不怕。",
            "功名未逢时，壮士且出胯。",
            "七尺无竞躯，市人应亦讶。",
            "有香知害身，抉脐见穷麝。",
            "一朝珠出渊，百金未酬价。",
            "尔寻远公去，絜钵庐峯下。",
            "我趋仁义急，不解如陶谢。"
        ],
        "title": "答了素上人用其韵",
        "id": "4e01db36-b223-41c9-8aa0-c25c2cb725fb"
    },
    {
        "author": "梅尧臣",
        "paragraphs": [
            "西风半空鸣且号，吴天点破吴鸿高。",
            "东溪车马走送客，白露衰兰轻若毛。",
            "客当西归乃东去为何，欲及八月十五夜观洪涛。",
            "洗荡生前邑邑不平气，付与沧海之水随滔滔。",
            "却来广陵愿相见，拍手大笑倾新醪。",
            "一饮一石无一钱，莫管寒近脱弊袍。",
            "脱袍准酒不惜醉，天意未必冻我曹。"
        ],
        "title": "送通判黄国博入浙",
        "id": "e21fd164-4dce-48e5-adfa-5bd65ef24500"
    },
    {
        "author": "梅尧臣",
        "paragraphs": [
            "树头阳乌饥啄枣，破红遶地青蝇老。",
            "青蝇雨湿惊不飞，残枣入泥人不扫。",
            "西风落尽鸟亦归，晋客齿黄终懊恼。"
        ],
        "title": "乌啄枣",
        "id": "1bc878c9-d2c0-4295-86bf-a7ce12dbd44b"
    },
    {
        "author": "梅尧臣",
        "paragraphs": [
            "陶令归时远公送，石苔秋雨步迟迟。",
            "凌霄花在古松上，也笑向人人不知。"
        ],
        "title": "真上人因送毛令伤足复伤冷  其一",
        "id": "38319a1e-4bce-48a7-8d10-c5040234e96b"
    },
    {
        "author": "梅尧臣",
        "paragraphs": [
            "闻道山中出入稀，偶来溪上笑谈微。",
            "野云不管田袍薄，寒逼瘦肤相伴归。"
        ],
        "title": "真上人因送毛令伤足复伤冷  其二",
        "id": "52267911-876d-4a01-a190-8acee1ac9185"
    },
    {
        "author": "梅尧臣",
        "paragraphs": [
            "未识潘岳貌，已知潘岳名。",
            "去年改藩屏，暂此解佩缨。",
            "一见意已合，谈笑仆屡更。",
            "岂唯文学富，况亦论事精。",
            "溪边昔欲罢，屑屑秋雨零。",
            "于今又闻蝉，重起悲凉情。",
            "作诗远见招，值我将西行。",
            "譬彼矫翼鸟，革然顾侣鸣。",
            "苍山不可陟，空入江上舲。",
            "黄君虽云约同泛，明日自访柳恽汀。",
            "寒儒所向多不成，或西或东车马惊。",
            "高楼登望酸目睛，欲观弄涛仍脍鲸。",
            "新安太守空相迎，举手谢君江水清。"
        ],
        "title": "潘歙州怪予遂行与黄君同路黄先游浙矣依韵酬寄",
        "id": "74970f4c-e02d-4af9-a01a-7b6262e28584"
    },
    {
        "author": "梅尧臣",
        "paragraphs": [
            "永叔新诗笑原父，不将澄心纸寄予。",
            "澄心纸出新安郡，腊月敲冰滑有余。",
            "潘侯不独能致纸，罗纹细砚镌龙尾。",
            "墨花磨碧涵鼠须，玉方舞盘蛇与虺。",
            "其纸如彼砚如此，穷儒有之应瞰鬼。"
        ],
        "title": "潘歙州寄纸三百番石砚一枚",
        "id": "538b1fed-45c3-4c4d-8a01-1c0e213c7002"
    },
    {
        "author": "梅尧臣",
        "paragraphs": [
            "昔见白髭惊，今见白髭喜。",
            "人将拔去之，我独不然耳。",
            "拔之既更生，留之何所耻。",
            "白日傥日拔，日拔讵能已。",
            "黑壮不为贵，白衰不为鄙。",
            "道德保于中，任从髭发齿。"
        ],
        "title": "八月七日始见白髭一茎",
        "id": "280bbf1e-ca74-4de4-98fd-2c84c59166d1"
    },
    {
        "author": "梅尧臣",
        "paragraphs": [
            "平生爱庐山，梦寝不可去。",
            "江上饶贾船，偶来看已饫。",
            "释子言南游，徘徊瞻瀑布。",
            "月飞金熨斗，光展千尺素。",
            "嫦娥呼织女，机杼勿复措。",
            "必虞山鬼笑，皎洁无纤污。",
            "尔若见远公，赠之为坐具。"
        ],
        "tags": [
            "庐山"
        ],
        "title": "送僧了素游庐山",
        "id": "c7b71d4a-186e-45a0-9253-4cd7807d8fba"
    },
    {
        "author": "梅尧臣",
        "paragraphs": [
            "长风沙浪屋许大，罗刹石齿水下排。",
            "历此二险过湓浦，始见瀑布悬苍崖。",
            "系舟上岸入松径，三日踏穿新蜡鞋。",
            "路盘深谷出岭望，后山日照前山霾。",
            "偶逢风雨恐衣湿，侧倚石脇人相乖。",
            "雨收不觉在高处，却见童仆提携偕。",
            "水声不绝鸟声好，药草香气侵人怀。",
            "老僧避俗去足跣，野客就涧开门䦱。",
            "树巖隠映见寺刹，层层杳杳跻云阶。",
            "坞田将获乌雀横，秋果正熟猴猿𪘨。",
            "东林淡齑应似旧，唯此足以待尔侪。",
            "子心洒落撇然往，我方尘垢难磨揩。"
        ],
        "tags": [
            "庐山"
        ],
        "title": "送方进士游庐山",
        "id": "f9cb55ef-f75e-4a9e-a629-0d4030afe86a"
    },
    {
        "author": "梅尧臣",
        "paragraphs": [
            "宋忠为大夫，贾谊为博士。",
            "同与休沐下，访卜长安市。",
            "吾不如二人，读书无举跬。",
            "借曰当乘肥，乘肥非我指。",
            "唯思泉石间，坐卧松风美。"
        ],
        "title": "读日者传答俞生",
        "id": "eb802ef9-eed8-41fe-bb97-a0914b8fda4f"
    },
    {
        "author": "梅尧臣",
        "paragraphs": [
            "新作斋堂祠画像，又兴高阁秘天踪。",
            "今朝还藉君移柏，昨日已因鹅种松。"
        ],
        "title": "隠静山怀贤师自持柏栽二十本种于会庆堂",
        "id": "65d8a588-0132-4679-8194-1165b943ceb3"
    },
    {
        "author": "梅尧臣",
        "paragraphs": [
            "文房四宝出二郡，迩来赏爱君与予。",
            "予传澄心古纸样，君使制之精意余。",
            "自兹重咏南堂纸，将今世人知首尾。",
            "又得水底碧玉腴，溪匠畏持如抱虺。",
            "拜贶双珍不可辞，年衰只怕歔歈鬼。"
        ],
        "title": "九月六日登舟再和潘歙州纸砚",
        "id": "1a31f12c-507a-495e-952d-9accd8047e1a"
    },
    {
        "author": "梅尧臣",
        "paragraphs": [
            "平生山野性，坐卧爱流水。",
            "适从昭亭来，兴自明河起。",
            "小舟浮轻槎，身入星辰里。",
            "饮牛谁家郎，照鬓谁家子。",
            "隔岸心相望，翻然洲鹊喜。",
            "滩头磷磷石，欲赠畏指毁。",
            "留取自支机，成都无卜士。"
        ],
        "title": "九月十一日下昭亭舟中",
        "id": "c41031a7-8aeb-424a-941a-b729d62a7747"
    },
    {
        "author": "梅尧臣",
        "paragraphs": [
            "青山中穴为大门，下通轨辙高莫论。",
            "飞云出纳不计限，双峙平削无刀痕。",
            "入门复见田园美，田外峯峦回抱尊。",
            "栖灵畜怪不可诘，夔魈往往来守阍。"
        ],
        "title": "和张簿宁国山门六题 山门",
        "id": "4f2761c6-5ffc-4de8-86b1-522d0d9110ac"
    },
    {
        "author": "梅尧臣",
        "paragraphs": [
            "高巖日照云常起，吹作兰花透纹绮。",
            "横为步障看未收，山雨一来风满耳。"
        ],
        "title": "和张簿宁国山门六题 紫云巖",
        "id": "c41c43cd-1a87-428d-a22f-f6d098bd9678"
    },
    {
        "author": "梅尧臣",
        "paragraphs": [
            "日脚射空金缕直，下映壁间棱未织。",
            "野老先知雨又风，明朝望此重云黑。"
        ],
        "title": "和张簿宁国山门六题 夕阳巖",
        "id": "ff32b616-7525-4858-83e5-38c25adba344"
    },
    {
        "author": "梅尧臣",
        "paragraphs": [
            "洞门虽向扶桑开，洞深不放阳乌入。",
            "古来道士今莫逢，石壁乳流苔正湿。"
        ],
        "title": "和张簿宁国山门六题 朝阳洞",
        "id": "e8324e82-b60d-4dc3-b80e-6f93e79f4ee1"
    },
    {
        "author": "梅尧臣",
        "paragraphs": [
            "流泉决决出洞底，自有细浪非风吹。",
            "山花逐水到山下，漏泄人间春未知。"
        ],
        "title": "和张簿宁国山门六题 涟漪洞",
        "id": "6b45675a-1c07-42f8-9a1a-f5239c9a5bf7"
    },
    {
        "author": "梅尧臣",
        "paragraphs": [
            "谁将万古倚云剑，刺破苍石天窗开。",
            "下贮泓渊不可极，有时月漏清光来。"
        ],
        "title": "和张簿宁国山门六题 碧云洞",
        "id": "07ec919f-f2af-4d7d-b4e7-80b7bc06aad0"
    },
    {
        "author": "梅尧臣",
        "paragraphs": [
            "吴均诗语多奇揭，苦倩鸳鸯谢明月。",
            "昭亭川上此禽闲，为寄吴郎我西发。",
            "西归千里浮轻舟，夜观蟾光逆水流。",
            "水流东海月西海，各去虽殊意常在。",
            "月偏皎皎随人行，水亦沄沄非浪改。",
            "酒盆龙杓闲到吟，梅花重叶将谁采。"
        ],
        "title": "将离宣城寄吴正仲",
        "id": "712efbcc-03e2-4680-88ed-5dedd0938213"
    },
    {
        "author": "梅尧臣",
        "paragraphs": [
            "沉香细干天通中，束毫为呼诸葛翁。",
            "久从海上厌持握，乞与阮籍书途穷。",
            "物珍岂宜贱子有，更后应合归王公。",
            "虚堂浄几尘不到，砚傍置架珊瑚红。",
            "乃知用遇自有处，君今莫叹居蒿蓬。"
        ],
        "title": "汤珙秘校遗沉水管笔一枝",
        "id": "312b9929-702a-42ba-abb6-32a8e9f48274"
    },
    {
        "author": "梅尧臣",
        "paragraphs": [
            "前枉大梁城，诗赋嘉入幕。",
            "兹对昭亭山，将行还有作。",
            "别离此与彼，终始情不薄。",
            "我为解羁马，君乃高飞鹤。",
            "尘蹄未能息，健翅怀栖泊。",
            "寻巢望吴田，一傍华亭郭。",
            "况多丹顶雏，坐看翔寥廓。"
        ],
        "title": "舣舟昭亭送都官暂归钱塘",
        "id": "69c1440f-02ee-4993-89fa-19ed3c45a5d4"
    },
    {
        "author": "梅尧臣",
        "paragraphs": [
            "君来何所闻，君去何所见。",
            "自古慕虚名，往往轻既面。",
            "窃常恃赋禀，平直如劲箭。",
            "是以五十年，长甘守贫贱。",
            "相逢嗟未几，遽远剧飞电。",
            "今虽行已晚，多谢勤相唁。"
        ],
        "title": "依韵公择察推",
        "id": "185ad99e-64e1-4800-92cf-879c7f3baa53"
    },
    {
        "author": "梅尧臣",
        "paragraphs": [
            "始于欧阳永叔席，乃识双井绝品茶。",
            "次逢江东许子春，又出鹰爪与露芽。",
            "鹰爪断之中有光，碾成雪色浮乳花。",
            "晏公风流丞相族，以此五色论等差。",
            "远走犀兵至蓬巷，青蒻出箧封题加。",
            "纹柘冰瓷作精具，灵味一啜驱昏邪。",
            "神还气王读高咏，六十五篇金出沙。",
            "已从锻炼出至宝，终老不变传幽遐。",
            "自惟平昔所得者，何异瓦砾空盈车。",
            "涤心洗腑强为答，愈苦愈拙徒兴嗟。"
        ],
        "title": "晏成续太祝遗双井茶五品茶具四枚近诗六十篇因以为谢",
        "id": "793bcfe2-65b3-4c01-bd58-eceba9c9c65a"
    },
    {
        "author": "梅尧臣",
        "paragraphs": [
            "背市面山色，平目观白云。",
            "渔舟溪上歌，游客栏边闻。",
            "俯簷翠柏瘦，蔓篱秋实蕡。",
            "偶来心意静，尘虑如扫坌。"
        ],
        "title": "留题开元寺仙上人平云阁",
        "id": "b4595fe0-c94c-48d2-bce5-68ec1f82eb10"
    },
    {
        "author": "梅尧臣",
        "paragraphs": [
            "我本东西南北人，穷途不复泪霑巾。",
            "亦知车马有行色，为见长沮与问津。"
        ],
        "title": "送黄生",
        "id": "1dbe182c-6c02-4aa9-9f8a-c57f933479fe"
    },
    {
        "author": "梅尧臣",
        "paragraphs": [
            "我虽识君晚，君能知我心。",
            "我心昭亭水，见底无尺寻。",
            "照之不为隠，测之不为深。",
            "鱼虾既混混，藻荇亦侵侵。",
            "终当至沧海，浴日开黄金。",
            "君当下滩去，石浪激寒音。",
            "犹能洗君目，病瞖云销岑。"
        ],
        "title": "别张景嵩",
        "id": "9b9dd3a2-0cd7-494a-a9b7-96dcff5ad11a"
    },
    {
        "author": "梅尧臣",
        "paragraphs": [
            "我怜钟氏子，冒雨为求文。",
            "暂以经兹迈，与之书所闻。",
            "野鸥窥笔砚，舟子采蒿芹。",
            "况有新炊饭，箪浆可送君。"
        ],
        "title": "别钟京",
        "id": "32866abd-529b-4b31-a595-43dae2ee847d"
    },
    {
        "author": "梅尧臣",
        "paragraphs": [
            "我同陶渊明，远忆颜光禄。",
            "得钱留酒家，醉卧江芜绿。",
            "故人已贵身独贱，篱根枯死佳花菊。",
            "孤鸿飞去鹦鹉洲，寄声高楼谢黄鹄。",
            "使君本是洛阳人，尝怜酩酊铜驼曲。",
            "休将玉笛城上吹，武昌老人听不足。",
            "已知清音通九霄，定应悔说蕲州竹。"
        ],
        "title": "江口遇刘纠曹赴鄂州寄张大卿",
        "id": "f863b2f4-a469-47fa-a5ff-c962ab8b4e36"
    },
    {
        "author": "梅尧臣",
        "paragraphs": [
            "溪边前日君辞我，江上今朝我送君。",
            "自去芦洲寄消息，故人犹在武昌军。"
        ],
        "title": "送刘纠曹",
        "id": "017e91dd-d93e-4b0a-bc9a-2dd5495a684c"
    },
    {
        "author": "梅尧臣",
        "paragraphs": [
            "石是青苔石，山非杳蔼山。",
            "诸峯生镜里，小岭傍池间。",
            "雨不因云出，门疑为客关。",
            "何须费蜡屐，暂到此中闲。"
        ],
        "title": "寄题开元寺明上人院假山",
        "id": "240c810e-8f91-4a6f-8569-75d495b698a1"
    },
    {
        "author": "梅尧臣",
        "paragraphs": [
            "何言自我去，眼前一似空。",
            "城中岂无人，过目犹飞虫。",
            "又厌尘事多，枳棘生胸中。",
            "安知秋江水，浄碧如磨铜。",
            "尚恨有世累，不及垂钓翁。",
            "望望当速来，止琴视孤鸿。"
        ],
        "title": "寄李献甫",
        "id": "c55a1657-5463-4b71-993f-116e3f6329f6"
    },
    {
        "author": "梅尧臣",
        "paragraphs": [
            "空山旧迳绿苔满，古寺斋盂白薤蒸。",
            "暑雨坐中飞漠漠，野泉林外落层层。",
            "从来胜绝皆离俗，未有幽深不属僧。",
            "唯爱溪头一寻水，莫闻流浪莫闻澄。"
        ],
        "title": "次韵和吴季野题岳上人澄心亭",
        "id": "9d5b36ca-29b8-4e7d-83be-0d84c18d585c"
    },
    {
        "author": "梅尧臣",
        "paragraphs": [
            "在昔当阳侯，建桥临大川。",
            "洪波不为阻，驰道南北连。",
            "何此小溪上，拟象坦且平。",
            "马头分朱栏，水底裁碧天。",
            "白雨紧大笮，断虹生横舷。",
            "游鱼不可见，车骑久临渊。"
        ],
        "title": "次韵和马都官宛溪浮桥",
        "id": "55d31b59-fdfa-4c0a-9589-7f4e012aef94"
    },
    {
        "author": "梅尧臣",
        "paragraphs": [
            "山有枇杷树，树多猕猴羣。",
            "高僧心不著，一似五峯云。",
            "随飇来溪口，石上起氤氲。",
            "果熟猕猴去，自向瀑涧分。"
        ],
        "title": "寄隠静山怀贤长老",
        "id": "64e5e12b-4d55-4374-9dc6-f660c6b0f463"
    },
    {
        "author": "梅尧臣",
        "paragraphs": [
            "日光亭午时，赫若镕黄金。",
            "鸣鸢不生风，流云不成阴。",
            "赤地有焦土，烈野无沃霖。",
            "涸潭深幽幽，枯岳高岑岑。",
            "火龙将焚鬣，阳乌多渴心。",
            "肌肤非木石，絺绤烦衣襟。",
            "冰盘不可见，空对琼玖吟。"
        ],
        "title": "次韵和马都官苦热",
        "id": "bf0c5f08-1469-4bcd-be27-9e755233193d"
    },
    {
        "author": "梅尧臣",
        "paragraphs": [
            "沧海泻玉自外天，牛斗傍边客正回。",
            "人说维摩居士病，我同王子雪舟来。",
            "汀沙沮洳潮新落，山日曈曚雾始开。",
            "去约河隄春柳动，与君吹紫步徘徊。"
        ],
        "title": "历阳过杜挺之遂约同入汴",
        "id": "7bbd2509-6918-4648-851b-06e92cded4a4"
    },
    {
        "author": "梅尧臣",
        "paragraphs": [
            "宋日天王寺，梁时太子园。",
            "地犹随世变，物岂与人存。",
            "欲问移居意，还应避俗喧。",
            "相期唯有月，夜夜在高原。"
        ],
        "title": "和胡公疎送屿师移居宝光寺",
        "id": "6e02f30f-f0bf-4fcb-9eae-e65b5f8235b8"
    },
    {
        "author": "梅尧臣",
        "paragraphs": [
            "袁州太守蓬山客，来过卢家寻怪石。",
            "卢家百物今已空，唯石难移留旧蹟。",
            "埋没尚存三四分，雨淋日炙如皴皵。",
            "太守恻然呼健儿，荷锄秉锸争来役。",
            "健儿掘土不为坚，旋旋剜沙见圭隙。",
            "渐奇渐异人忘劳，更索更深知几尺。",
            "瘦峯削出嵩华骨，虚窍凿破蛟螭额。",
            "千指曳绳车四轮，击鼓助力归东陌。",
            "东陌东头湖水傍，黄泥洗尽何苍碧。",
            "故宅愈冷东湖喧，贵贱竞观无碍隔。",
            "太守自怜坚直心，爱少憎多屡遭谪。",
            "南至苍梧及桂林，名山徧访无穷僻。",
            "所宜厌惯不入眼，向此歌吟尤爱惜。",
            "我思永叔滁阳时，大夸古翠菱溪获。",
            "作诗远寄予与苏，高唱相随无节拍。",
            "今知贤人趣向同，玩好托情亡俗格。",
            "建康从事胡公疎，一见诧君如李白。",
            "雄才落笔泻天河，缀韵孤清仍险窄。",
            "入探虎穴谁为难，辞通造化方能敌。",
            "殿后吾虽胆力强，独鞭疲马终无益。"
        ],
        "title": "胡公疎示祖择之卢氏石诗和之",
        "id": "96b52488-7b79-4d83-8e45-9c0aff4cb5e2"
    },
    {
        "author": "梅尧臣",
        "paragraphs": [
            "前出秦淮来，船尾偶搀燕。",
            "遽传曾子固，愿欲一相见。",
            "顺风吹长帆，举手但慕羨。",
            "杨子东园头，下马情眷眷。",
            "昔始知子文，今始识子面。",
            "吐辞亦何严，白昼忽飞霰。",
            "我病不饮酒，烹茶又非善。",
            "冷坐对寒流，萧然未知倦。"
        ],
        "title": "逢曾子固",
        "id": "ae35327c-1e97-4e21-aa91-7b2395e36adf"
    },
    {
        "author": "梅尧臣",
        "paragraphs": [
            "国赋有常计，计者岂不贤。",
            "日夜疲精神，自鉴膏火前。",
            "新春力有余，锄荒东乳偏。",
            "垒土以起榭，掘沼以秧莲。",
            "竹柏为冬荣，桃李为春妍。",
            "役使吴楚艘，来泊常流连。",
            "下江忘其险，入漕忘其邅。",
            "许公作此意，吾亦见其权。",
            "不独利于己，愿书棠树篇。"
        ],
        "title": "真州东园",
        "id": "11b3037a-cfbc-4992-957c-3a13f9544278"
    },
    {
        "author": "梅尧臣",
        "paragraphs": [
            "持辔趋代北，妄意希名马。",
            "代北马如云，由来重取舍。",
            "王官待才能，高下不苟且。",
            "行都未脩饬，黄金谁变瓦。",
            "吾当保吾真，甘归事田野。"
        ],
        "title": "行吟  其一",
        "id": "5f021c8e-73b6-4b8a-9dd4-d730f006b9be"
    },
    {
        "author": "梅尧臣",
        "paragraphs": [
            "寘蚁橘林下，正在结实时。",
            "附缘与出入，安可责于斯。",
            "养大不问细，使远不问迟。",
            "远迟必有报，细大必有期。",
            "休哉豢龙氏，终自辨蛟螭。"
        ],
        "title": "行吟  其二",
        "id": "05aa1e39-4adf-467d-be0b-8853ab237f94"
    },
    {
        "author": "梅尧臣",
        "paragraphs": [
            "明珠与翡翠，中国反好之。",
            "诗书出邹鲁，诵学无蛮夷。",
            "服彼而习此，养骍安问犂。",
            "古者耕钓士，处心殊处卑。",
            "譬彼乃可语，吾病强扶持。"
        ],
        "title": "僧子思以卷来见",
        "id": "9131b50d-dd16-43f7-a429-7c1626d04b78"
    },
    {
        "author": "梅尧臣",
        "paragraphs": [
            "楚竹翦霜丛，何慙汉使筇。",
            "鸠形殊用刻，马箠不同功。",
            "挺特生难变，支离分已穷。",
            "轻肥思比鹤，短发任如蓬。",
            "倚以为高趣，持之见素风。",
            "步郊聊实下，行乐偶从东。",
            "屡刺莓苔破，深穿苑圃通。",
            "辩繁时画地，默意或书空。",
            "古血有湘迹，旧林无阮踪。",
            "将渠谁觉老，要此岂关慵。",
            "莫骇倾巢鸟，须虞蠹穴虫。",
            "谁能求道术，跨作上天龙。"
        ],
        "title": "依韵和杨州许待制竹拄杖",
        "id": "8dbfe878-f878-4585-8b73-58c3885e8098"
    },
    {
        "author": "梅尧臣",
        "paragraphs": [
            "朝来又入杨州郭，千万中人识者谁。",
            "唯有来嵩曾画我，依稀见似昔年时。"
        ],
        "title": "遇画工来嵩",
        "id": "6c92d449-d0c0-4f53-ac14-f525a98109b8"
    },
    {
        "author": "梅尧臣",
        "paragraphs": [
            "春秋一万八千字，不问吴人楚人事。",
            "佛衣儒谈世已罕，节行又与其徒异。",
            "往来杨州三十年，曾见华堂荆棘地。",
            "独闻依旧坐焚香，尚把残编讨遗意。"
        ],
        "title": "省符上人",
        "id": "49b447c4-dbd5-456f-bdd3-77a60dc7d94c"
    },
    {
        "author": "梅尧臣",
        "paragraphs": [
            "太守旛旗近国门，州民迎望若云屯。",
            "家风自有东阳咏，主道新移北海罇。",
            "红锦臂鞲观粉质，涂金珂勒驾朱轩。",
            "他时傥使春秋对，莫以周襄出郑论。"
        ],
        "title": "沈学士景休知真州",
        "id": "b1d30257-5f37-4f57-8bc5-fabd91f326be"
    },
    {
        "author": "梅尧臣",
        "paragraphs": [
            "京兆外郎称善书，当时相与集江都。",
            "日书藤纸争持去，长钩细画如珊瑚。",
            "自兹乖隔三十载，始驾吾乡别乘车。",
            "吾乡素夸紫毫笔，因我又加苍鼠须。",
            "最先赏爱杜丞相，中间喜用蔡君谟。",
            "尔后倣传无限数，州符县板仍抹涂。",
            "鼠虽可杀不易得，猫口夺之烦叱驱。",
            "若君字大笔亦大，穿墉琐质无长胡。",
            "君到官，治事余。",
            "呼诸葛，试问渠。"
        ],
        "title": "送杜君懿屯田通判宣州",
        "id": "495c8cd2-2f1d-4032-84e0-c9b21f00ad88"
    },
    {
        "author": "梅尧臣",
        "paragraphs": [
            "冰胶楚舸岁将穷，广陵别乘怜老翁。",
            "殷勤来邀强一往，虚堂肴酒罗甘丰。",
            "我病胃寒不下咽，匕筯谩举叨席中。",
            "主人欲客心意欢，出以飞帛腾龙鸾。",
            "刑政二字布楷法，古今书帖未足观。",
            "坐间杜子好弄笔，诋讥前辈无全完。",
            "一见宝踪天下妙，稽首赞仰舌吻干。",
            "如此别识已太险，我不颂咏还应难。"
        ],
        "title": "张圣民学士出御书并法帖共阅之",
        "id": "0f2a4af3-de99-427b-9f1b-fee380228c95"
    },
    {
        "author": "梅尧臣",
        "paragraphs": [
            "嵇康昔弹广陵散，商声高与宫声缓。",
            "托名山鬼未传人，古桐纫丝丝不断。",
            "一闻僵卧窃其音，世间虽得能亦罕。",
            "贤明以之知盛衰，愚昧以之为妄诞。",
            "顷年过我在芜城，忽听长拍去欲懒。",
            "凤皇养雏飞未高，鸡鹜成羣翅终短。",
            "龙章秀骨苦轻时，继作五絃须欵欵。"
        ],
        "title": "读黄莘秘校卷",
        "id": "5c2968ef-3009-497e-8438-6d2e9dac89b9"
    },
    {
        "author": "梅尧臣",
        "paragraphs": [
            "天历重更端，哲人兹命世。",
            "尝闻月旦评，况是高阳裔。",
            "椒花作寿杯，爆火通鑪桂。",
            "穹龟及苍鹤，尚以千年系。",
            "曰惟五行秀，复与明时契。",
            "他日求老成，不须从渭汭。"
        ],
        "title": "赠许待制岁旦生日",
        "id": "04b7f2e1-a645-407b-97bf-8bd75a1bf9ec"
    },
    {
        "author": "梅尧臣",
        "paragraphs": [
            "风赋义趣深，传训或得失。",
            "后人语虽浅，辨识犹百一。",
            "欧阳最我知，初时且尚窒。",
            "比以为橄榄，回甘始称述。",
            "老于文学人，尚不即究悉。",
            "宜乎与世士，横尔遭诟唧。",
            "誓将默无言，负暄方抱膝。",
            "非非孰是是，都莫答问诘。",
            "岁暮宣参军，辞如鲍昭逸。",
            "粲然倾明珠，褒我颇过实。",
            "便言楚江萍，光彩侔旭日。",
            "自慙流浪踪，不得蒿芹匹。",
            "复为苦硬句，酬报强把笔。"
        ],
        "title": "答宣阗司理",
        "id": "ad6f3a24-b3ba-49be-a41a-bdfd0ca3e422"
    },
    {
        "author": "梅尧臣",
        "paragraphs": [
            "鹅湖有鹅吾不问，鹅湖无鹅吾不疑。",
            "道士须换黄庭经，释子自明太玄辞。",
            "噫嘻兮此意迥与山阴别，我亦曾非逸少为。"
        ],
        "title": "答鹅湖长老绍元示太玄图",
        "id": "c26dd82c-b450-4b5c-bceb-06629cd871f6"
    },
    {
        "author": "梅尧臣",
        "paragraphs": [
            "新雷岁旦发声严，冰管寒销细滴簷。",
            "花甲将看枝上坼，蛇鳞不复地中潜。",
            "黄河分派来应早，白首归朝意自恬。",
            "强欲拟君为秀句，便无才思似江淹。"
        ],
        "title": "新韵曾子进早春",
        "id": "e6cbf18a-3ac9-49f3-b7c4-3d4af88b8c77"
    },
    {
        "author": "梅尧臣",
        "paragraphs": [
            "同时沈宋称二豪，曾说龙门夺锦袍。",
            "我对前流接清唱，泰山轻重于鸿毛。"
        ],
        "tags": [
            "泰山"
        ],
        "title": "依韵和马都官齐少卿酬和",
        "id": "2cd9510b-8119-4286-ba17-eabca8cd2713"
    },
    {
        "author": "梅尧臣",
        "paragraphs": [
            "自古江南风俗美，喜君高趣慕先贤。",
            "药无远近宁论报，家有图书不计钱。",
            "已住秦淮借风月，遍寻吴国旧山川。",
            "尘缨我系未能解，每一来过驻画船。"
        ],
        "title": "赠江宁王高士",
        "id": "5bb716f7-17a5-400a-a23f-1d752b778857"
    },
    {
        "author": "梅尧臣",
        "paragraphs": [
            "君先大夫临终时，梦中尝赋晓寒歌。",
            "骑龙跨鱼不是诞，直对上帝传吟哦。",
            "才如李贺天亦少，宜其在世尤难多。",
            "文章父子不相似，君今平易祖袭那。",
            "铜铁锦褧各有用，高下安得与等科。",
            "大都精意与俗近，笔力驱驾能逶迤。",
            "野雉五色且非凤，知时善鸣鸡若何。"
        ],
        "title": "答萧渊少府卷",
        "id": "197053bf-0979-4aeb-81a3-50a49783e358"
    },
    {
        "author": "梅尧臣",
        "paragraphs": [
            "具深相割啗，不如无勇人。",
            "以诗而酬诗，徒用多少均。",
            "我言虽至简，意切谁见亲。",
            "汲井欲到深，磨鉴欲尽尘。",
            "寒泉与青铜，光洁靡故新。",
            "临觞报嘉贶，醉语是天真。"
        ],
        "title": "答孙直言都官卷",
        "id": "37dc1060-91c7-4393-9f7c-a66770b85091"
    },
    {
        "author": "梅尧臣",
        "paragraphs": [
            "王家再见仲宣诗，鱼目盈车换斗玑。",
            "自愧不从灵蚌吐，谁教相并夜蟾飞。",
            "暂增光价千金重，终觉枯陈一芥微。",
            "已屈至珍来弹雀，恩蛇衔报此能希。"
        ],
        "title": "依韵王司封宝臣答卷",
        "id": "68392ba4-a10d-42b1-a31c-bc01d0d03315"
    },
    {
        "author": "梅尧臣",
        "paragraphs": [
            "风雨起春寒，乘潮晓帆送。",
            "目看瓜步云，心近茅家洞。",
            "忽觉柳已青，来时枝尚冻。",
            "羨尔向江南，正开新酿瓮。"
        ],
        "title": "高士王君归建业",
        "id": "2d1f369c-a693-471c-b158-98a9d56d3e94"
    },
    {
        "author": "梅尧臣",
        "paragraphs": [
            "春雨薄无泥，野苗青入俎。",
            "深堂开画图，飞鸟惊寒渚。",
            "名笔今寂寥，嘉宾竞推许。",
            "主人何太勤，不异具鸡黍。"
        ],
        "title": "吕寺丞家膳",
        "id": "7825d3f9-dcf9-46a6-9996-5049fe77b692"
    },
    {
        "author": "梅尧臣",
        "paragraphs": [
            "文学儒家子，儒本通天人。",
            "蟏蛸尚先喜，吾党何迷津。",
            "津亭一相过，不笑复不嚬。",
            "应此识恬泊，曾匪慢尔宾。"
        ],
        "title": "赵秘校见访",
        "id": "536df327-4bbd-456c-b0b3-01f85d9c8466"
    },
    {
        "author": "梅尧臣",
        "paragraphs": [
            "尝闻甥似舅，似舅诗尤少。",
            "古意得河源，新声变春鸟。",
            "读之不敢倦，十未能一晓。",
            "颠倒文字间，使吾心扰扰。"
        ],
        "title": "答张令卷",
        "id": "ce32fa8b-f92a-42c6-ab6d-6fb1ddbd0926"
    },
    {
        "author": "梅尧臣",
        "paragraphs": [
            "君同黄鹄游海峤，我学白云归帝乡。",
            "已爱健翅自鼓舞，谁怜孤影犹飘扬。",
            "字得相从在霄汉，于今留滞嗟絷缰。",
            "欲随轻风挹君袂，满野春雨生迷茫。"
        ],
        "title": "依韵答泰州王道粹学士见寄",
        "id": "9b878f5f-e0d2-4a9b-9e61-a1a50736bf34"
    },
    {
        "author": "梅尧臣",
        "paragraphs": [
            "新松烟翠入衣巾，雨后冈原不起尘。",
            "霜露悲怀今正切，曾非结客去寻春。"
        ],
        "title": "依韵和孙浦二都官展墓由大明精舍而归  其一",
        "id": "8349b40a-672d-4cfa-b2bc-697b02b38f4d"
    },
    {
        "author": "梅尧臣",
        "paragraphs": [
            "拜垅忽生寒食心，应缘春入感啼禽。",
            "泪霑宿草根仍冻，马立荒沙迹已深。",
            "野老辍耕风料峭，山房开昼日阴森。",
            "归鞍却望原头路，羃历轻烟物景沉。"
        ],
        "title": "依韵和孙浦二都官展墓由大明精舍而归  其二",
        "id": "4d30a3f6-85a8-47bc-b1cb-550a24561830"
    },
    {
        "author": "梅尧臣",
        "paragraphs": [
            "一听履霜霜满足，再听绿水声缘谷。",
            "我行日月候春波，嫩苔沙雨侵鱼目。",
            "渔歌晚唱泛水来，天浸沧浪光可掬。",
            "坐中此意自絃生，中郎五弄人难熟。",
            "人知难熟独善弹，弹拍未终脂驾速。",
            "郑卫古来多喜闻，卒章为我歌淇奥。"
        ],
        "title": "张圣民席上听张令弹琴",
        "id": "b9ba256b-8559-4930-b8d3-6e35ca1ce1dc"
    },
    {
        "author": "梅尧臣",
        "paragraphs": [
            "江南二月草青青，送子归时已满汀。",
            "谁信而今有忠义，祇知七日哭秦庭。"
        ],
        "title": "走笔送王琪",
        "id": "4b17f732-bcf4-4b97-a44e-5e1c45d6efc9"
    },
    {
        "author": "梅尧臣",
        "paragraphs": [
            "昔年相国笼之赠，今日参军饟以蒸。",
            "一咀肥甘酬短句，定应无复谤言兴。"
        ],
        "title": "宣司理饷蒸鹅",
        "id": "0869b4c7-ef1a-4cfb-9977-56404c7e5aa7"
    },
    {
        "author": "梅尧臣",
        "paragraphs": [
            "密雪犯阳和，寒阶覆短莎。",
            "条牙摧不展，鸟舌噤应多。",
            "变令已为失，易消如未苛。",
            "桃花禹门水，早晚见通波。"
        ],
        "title": "依韵和许待制春雪",
        "id": "42416860-3919-4104-80d7-09af2c805385"
    },
    {
        "author": "梅尧臣",
        "paragraphs": [
            "白麻新拜大丞相，黄纸首除南省郎。",
            "欲使平刑安远俗，莫辞乘传历炎荒。",
            "桂林地险通椎髻，阳朔峯奇削剑铓。",
            "自有王门旧勋业，且须稀作上书囊。"
        ],
        "title": "送广西提刑潘比部",
        "id": "0a405069-987c-40a3-ae66-c6e66c127fc4"
    },
    {
        "author": "梅尧臣",
        "paragraphs": [
            "陆羽烹茶处，为堂备宴娱。",
            "冈形来自蜀，山色去连吴。",
            "毫发开明镜，阴晴改画图。",
            "翰林能忆否，此景大梁无。"
        ],
        "title": "大明寺平山堂",
        "id": "85ba0d3b-e657-426c-ad11-1eca2cb02195"
    },
    {
        "author": "梅尧臣",
        "paragraphs": [
            "尊王兴霸国，古莫重齐桓。",
            "仲尼书大法，亦莫重更端。",
            "文章革浮浇，近世无如韩。",
            "健笔走霹雳，龙蛇奋潜蟠。",
            "飏风何端倪，鼓荡巨浸澜。",
            "明珠及百怪，容畜知旷宽。",
            "其后渐衰微，余袭犹未弹。",
            "我朝三四公，合力兴愤叹。",
            "幸时构明堂，愿为栌与栾。",
            "期琢宗庙器，愿备次玉玕。",
            "谢公唱西都，予预欧尹观。",
            "乃复元和盛，一变将为难。",
            "行将三十载，衣被剧纤纨。",
            "后生喜成功，往往舞朱干。",
            "君家兄弟贤，挺拔尤坚完。",
            "譬彼登泰山，孰辨云径槃。",
            "忽在高高巅，两腋犹插翰。",
            "我久知子名，曾未接子驩。",
            "前者和君诗，薄言慙儿肝。",
            "淮南喜子来，袖刺字未漫。",
            "明日闻渡江，留书特相安。",
            "今又获嘉辞，至味非咸酸。"
        ],
        "tags": [
            "泰山"
        ],
        "title": "依韵和王平甫见寄",
        "id": "3cca485f-2600-46cd-a8d6-82ceb7e6d953"
    },
    {
        "author": "梅尧臣",
        "paragraphs": [
            "昔时三月在西洛，始得午桥双鳜鱼。",
            "墨藓点衣鳞细细，红盘铺藻尾舒舒。",
            "麟台老监分烹去，莲幙佳宾唱和初。",
            "今日杨州使君赠，重思二十九年余。"
        ],
        "title": "许待制遗双鳜鱼因怀顷在西京于午桥石濑中得此鱼二尾是时以分饷留台谢秘监遂作诗与留守推欧阳永叔酬和今感而成篇辄以录上",
        "id": "c555b2b4-9019-4fe9-bfcb-4a5d6626da30"
    },
    {
        "author": "梅尧臣",
        "paragraphs": [
            "平生天下友，常以道义求。",
            "良朋既我遘，没齿无怨尤。",
            "向来六七辈，非可取次俦。",
            "议论吐肝胆，慷慨从窜投。",
            "上能同所乐，下能同所忧。",
            "出处乃一致，颜色无媚媮。",
            "诗书每博约，文酒时献酬。",
            "其间最达者，今已问喘牛。",
            "我如沟中断，不入刀斧锼。",
            "未忍舍素业，笔墨老更遒。",
            "岂愿学葛藟，柔弱附彼樛。",
            "但慕张平子，闲居吟四愁。",
            "譬若种香兰，幸勿忧臭莸。",
            "顾兹发向衰，仕路行将休。",
            "自甘贫贱死，肯作儿女羞。",
            "夷齐何其清，尚饿不食周。",
            "末途逢元珍，果然知品流。",
            "当时守南方，非是寡筭筹。",
            "城空无一兵，有智欲谁诹。",
            "直令韩彭处，奚所施善谋。",
            "在法责固深，屈辱凡几秋。",
            "无人一引手，落穽穷更幽。",
            "乃以诗战我，摐摐排利矛。",
            "用多以击少，左旋而右抽。",
            "困蹙全夺气，奔降且无由。",
            "孰意吾晚节，获奉君子游。",
            "宴屡接其席，行屡接其辀。",
            "遂使西归航，岸泊独淹留。",
            "张侯喜闻馆，坐久月影收。",
            "烛尽继以薪，夜分方还舟。",
            "自古贤与愚，一一为冢丘。",
            "定知不可免，安用计短脩。",
            "会须举杯杓，亦莫忘歌讴。"
        ],
        "title": "依韵和丁元珍寄张圣民及序",
        "id": "d2296351-8f8c-4dd8-81f3-2d9285368236"
    },
    {
        "author": "梅尧臣",
        "paragraphs": [
            "百战蟠根地，双阴浄梵居。",
            "凌云枝已密，似蹼叶非疎。",
            "影落邻僧院，风摇上客裾。",
            "何当避烦暑，萧洒盖庭除。"
        ],
        "title": "依韵和齐少卿龙兴寺鸭脚树",
        "id": "ac4c308a-f04b-441c-a9e3-217544d3547a"
    },
    {
        "author": "梅尧臣",
        "paragraphs": [
            "我从江南来，挂席江上正。",
            "轻舟自行速，不与风力竞。",
            "乃省少时学，强勉无佳兴。",
            "初如弄机杼，未解布丝经。",
            "利器昧其时，或反授人柄。",
            "及亲贤豪游，所尚志已定。",
            "不厌朝市喧，不须山林静。",
            "不为煦煦妍，不为严严冰。",
            "遇物理自畅，区处剧操令。",
            "仍类楚野竹，忽从孤根迸。",
            "便成翠琅玕，久与风霜硬。",
            "虽然达吾真，谁复究毕竟。",
            "世间忘坦途，尽欲求密径。",
            "哂我是迂疎，宜乎今蹭蹬。",
            "蹭蹬诚可嗟，所偶亦已并。",
            "晚逢二三友，喜饮恨多病。",
            "道路何邅回，季秋越春孟。",
            "平生景慕者，邂逅出天幸。",
            "接迹犹谓荣，况此声颜并。",
            "实慙寡时用，又顾无奇行。",
            "爱之不忍去，自旦还至暝。",
            "在昔浊世贤，徒知清酒圣。",
            "但用醉为娱，一老少不更。",
            "稍思桃源人，翩尔乘渔艇。",
            "寻花逐水往，岂念衰与盛。",
            "歌讴非俗情，山响自答应。",
            "以此谢君勤，微言期略听。",
            "衮衮不足为，试共幽人评。"
        ],
        "title": "依韵和丁元珍见寄",
        "id": "5d630fef-1396-42a2-8557-d66050b4d136"
    },
    {
        "author": "梅尧臣",
        "paragraphs": [
            "车螯与月蛤，寄自海陵郡。",
            "谓我抱余醒，江都多美酝。",
            "老来饮不满，一醉已关分。",
            "甘鲜虽所嗜，易饫亦莫问。",
            "娇女巧收壳，燕脂合眉晕。",
            "贫奁无金玉，狼藉生恚忿。",
            "妻孥喜食之，婢妾困扫𢬵。",
            "行当至京华，耳目饱尘坌。",
            "此味爽口难，书为厌者训。"
        ],
        "title": "泰州王学士寄车螯蛤蜊",
        "id": "560fc6cf-6921-4a04-93a9-0569e1066f1d"
    },
    {
        "author": "梅尧臣",
        "paragraphs": [
            "吾家有嘉树，红蕊开朝雾。",
            "笑杏少清香，鄙梅多俗趣。",
            "江都别乘居，似见句溪圃。",
            "坐中勿苦疑，结子看春暮。"
        ],
        "title": "张圣民席上赋红梅",
        "id": "8869a7f3-0ce5-42ec-8ac4-38b5998eb1ae"
    },
    {
        "author": "梅尧臣",
        "paragraphs": [
            "芜城之北大明寺，辟堂高爽趣广而意厖。",
            "欧阳公经始曰平山，山之迤逦苍翠隔大江。",
            "天清日明了了见峯岭，已胜谢朓龊龊远视于一窗。",
            "亦笑炀帝造楼摘星放萤火，锦帆落樯旗建杠。",
            "我今乃来偶同二三友，得句欲霜钟撞。",
            "却思公之文字世莫双，举酒一使长咽慢肌高揭鼓笛腔，万古有作心胸降。"
        ],
        "title": "平山堂杂言",
        "id": "5e1ff081-993e-4de2-a948-65201fc493e4"
    },
    {
        "author": "梅尧臣",
        "paragraphs": [
            "左目忽昏花，愁心乱剧麻。",
            "文书都莫见，药物近凭他。",
            "眸子终何似，形躯且愿嘉。",
            "唯期一开泰，再望日中鸦。"
        ],
        "title": "自感  其一",
        "id": "92a6b22f-bef6-4125-bf97-bbbcdcee9c16"
    },
    {
        "author": "梅尧臣",
        "paragraphs": [
            "我不嫌髭白，白髭何自落。",
            "虽然失丑衰，将恐日疎薄。",
            "有生无不老，岁事看秋箨。",
            "一身忧已大，毫发谁能度。"
        ],
        "title": "自感  其二",
        "id": "32c23ef2-cae3-42a6-9014-e0b9fb8cfe51"
    },
    {
        "author": "梅尧臣",
        "paragraphs": [
            "河上风烟爱此邦，吴艘越舸不相降。",
            "鱼腥矗矗桥边市，花暗深深竹里窗。",
            "蹴踘渐知寒食近，秋千将立小鬟双。",
            "年光取次须偷赏，何用功名节与幢。"
        ],
        "title": "依韵和孙都官河上写望",
        "id": "6e0ba2bb-c58f-422a-ba42-47ef8b1e7399"
    },
    {
        "author": "梅尧臣",
        "paragraphs": [
            "洗砚开书几，拈毫喜子巢。",
            "不为微物挠，自向小栏敲。",
            "已逐游丝末，还缘翠叶梢。",
            "因知生理大，不必在重爻。"
        ],
        "title": "依韵和试笔偶书",
        "id": "62df93e8-e083-43eb-abb4-da4aedcb8efe"
    },
    {
        "author": "梅尧臣",
        "paragraphs": [
            "荒台残垒旧名邦，曾说王师此受降。",
            "西汉衣冠拜原庙，五天龙象护经窗。",
            "蜀冈井味人犹品，隋帝宫基阙尚双。",
            "自古兴亡不须问，风铃闲听响幡幢。"
        ],
        "title": "和张民朝谒建隆寺二次用写望试笔韵  其一",
        "id": "c869ea82-a963-48be-8eb5-7091e31e13f7"
    },
    {
        "author": "梅尧臣",
        "paragraphs": [
            "跃马侵星去，啼鸦未出巢。",
            "春裘风易裂，从骑镫相敲。",
            "红日双行柳，黄金一抹梢。",
            "干坤功力大，默诵易中爻。"
        ],
        "title": "和张民朝谒建隆寺二次用写望试笔韵  其二",
        "id": "d6a7a88a-38e6-4895-820e-66f5cf84b8b9"
    },
    {
        "author": "梅尧臣",
        "paragraphs": [
            "春来无处不幽芳，谁复樽前叹异乡。",
            "绕榻绮罗观旧艳，傍池桃杏照新粧。",
            "柳条拂拂牵丝嫩，蕊粉轻轻落酒香。",
            "闻道主公偏爱客，翻思当日醉莎场。"
        ],
        "title": "依韵和许待制后园宴宾",
        "id": "6e3c0bbf-691f-403e-8998-c05b2eb62284"
    },
    {
        "author": "梅尧臣",
        "paragraphs": [
            "晓雨射船珠泻盘，平明水上舞英残。",
            "鬭鸡蹠恶轻泥溼，调马蹄翻软土干。",
            "深屋燕巢将欲补，密房蚕蚁尚忧寒。",
            "为言楚客甘蔬蔌，白芷香牙长嫩珊。"
        ],
        "title": "依韵和许待制偶书",
        "id": "7f76eeb1-7a38-48fe-9ed8-ad963813d470"
    },
    {
        "author": "梅尧臣",
        "paragraphs": [
            "望日赤如橘，游梁音信稀。",
            "愁心常似醉，春絮等闲飞。",
            "江鮆看将烂，芹牙吐尚微。",
            "何时凭燕子，寄取锦书归。"
        ],
        "title": "闺思",
        "id": "954810e8-6c82-4552-a8d4-3e48eab0971a"
    },
    {
        "author": "梅尧臣",
        "paragraphs": [
            "已具扁舟访使君，忽逢春雨起淮濆。",
            "花寒蛱蝶犹相守，水冷鸳鸯不暂分。",
            "况约他时来寄蹟，何须今日去论文。",
            "解装无复山阴兴，且对荆钗与布裙。"
        ],
        "title": "代书寄王道粹学士",
        "id": "1d66512f-3a85-40cf-a416-91c6c2dc4931"
    },
    {
        "author": "梅尧臣",
        "paragraphs": [
            "桐柳阴阴翠色参，幔房深邃静于巖。",
            "疾疑不是因蛇影，方秘曾传白玉函。",
            "炼蜜有时蜂竞至，坠羶无数蚁来衔。",
            "女奚困触屏风响，林鸟饥寻蠹木鹐。",
            "趋吏喜闻开便合，舞姬排比翦春衫。",
            "嘉宾入幙金樽抹，贺客冲风席帽搀。",
            "谈出古人非骋辩，诗陈王化不言谗。",
            "提纲勿用铢铢较，列局缘从物物监。",
            "龙脑篆香蟠屈曲，虎头彫枕剔空嵌。",
            "年踰五十惟躭易，能格神明莫若諴。"
        ],
        "title": "依韵和许待制病起偶书",
        "id": "4384a480-0b79-44a1-a08e-88ef0e0a4e86"
    },
    {
        "author": "梅尧臣",
        "paragraphs": [
            "㔉破烟丛带笋移，映轩临槛特为宜。",
            "龙孙已见多奇节，凤实新生入翠枝。",
            "不向阮家林下集，还思渭北水边窥。",
            "一花一草公休咏，惯作兰台侍从诗。"
        ],
        "title": "依韵和新栽竹",
        "id": "8cb59623-79dd-4a9b-922a-de0afd0e6476"
    },
    {
        "author": "梅尧臣",
        "paragraphs": [
            "杨州太守重交情，我欲西归未得行。",
            "寒食尚赊花水近，妻孥煎去到天明。"
        ],
        "title": "依韵和戏题",
        "id": "bdc7bfb1-be21-4617-85f2-b26bb537ae8a"
    },
    {
        "author": "梅尧臣",
        "paragraphs": [
            "瓮面春醅压嫩蓝，盘中鹅{炙火=肉}亦肥甘。",
            "正宜醉梦轻为蝶，苦怕酬诗密似蚕。",
            "病起羊公方隠几，归来陶令只乘篮。",
            "河堤古木欣欣暗，野水新秧拍拍渰。",
            "已向官资随分足，莫将忠愤等闲谈。",
            "况于世上诸般厌，不作人间一例贪。",
            "陋巷自知当退缩，拥门谁解更趋参。",
            "高低趣向难为合，冷暖情怀固饱谙。",
            "勉意妻儿犹苟禄，强颜冠冕未抽簪。",
            "唯公恩遇留连久，频对樽罍也负慙。"
        ],
        "title": "依韵和春日偶书",
        "id": "492e5d29-9199-4092-91ef-ae13a0a647e9"
    },
    {
        "author": "梅尧臣",
        "paragraphs": [
            "狂风暴雨已频过，近水棠梨著未多。",
            "窈窕踏歌相把袂，轻浮赌胜各飞堶。",
            "闲牵白日游丝飏，细蓦黄金舞带拖。",
            "小苑芳菲花鬭蕊，华堂嘲哳燕争窠。",
            "西州骏马头如剥，南国佳人颈似瑳。",
            "结客追随倾画榼，分朋游乐藉青莎。",
            "秋千竞打遗钿翠，芍药将开翦缬罗。",
            "我病乞求新火炙，无心更听竹枝歌。"
        ],
        "title": "依韵和禁烟近事之什",
        "id": "35d76d8e-1156-43a3-a0f4-dc7c4d2e710d"
    },
    {
        "author": "梅尧臣",
        "paragraphs": [
            "去岁逢今日，雨寒田舍家。",
            "系骢乌臼树，烧眼杜鹃花。",
            "转坞泥塍滑，迷村草径叉。",
            "旋挑初出笋，漫掐自生茶。",
            "农斧穿桑齾，牛童绾髻丫。",
            "乡园方在远，看及种胡麻。"
        ],
        "title": "依韵和寒食偶书",
        "id": "a109dd22-6bd2-4fe1-9c72-ca7c02f7c08f"
    },
    {
        "author": "梅尧臣",
        "paragraphs": [
            "春雨懒从年少狂，一生憔悴为诗忙。",
            "不能屑屑随时辈，亦耻区区忆故乡。",
            "白玉笛声亲府席，六么花拍动衣香。",
            "龙咽嘹喨留行月，凤翼趋跄巧定场。",
            "粉色酒容欢四座，花光烛影照西墙。",
            "虚荣浪贵知多少，安得如君展肺肠。"
        ],
        "title": "依韵和春日见示",
        "id": "822587cf-39e2-44b0-9148-8fa68461ced6"
    },
    {
        "author": "梅尧臣",
        "paragraphs": [
            "在昔有言无不仇，故于嘉咏岂宜休。",
            "出奇吴国将能战，探隠汉宫人戏阄。",
            "吹笛梦来犹记曲，爱歌老去未忘讴。",
            "车中变服为秦客，头上南冠学楚囚。",
            "日永欢呼遗博齿，夜深谈论废更筹。",
            "海陵已有从游约，今欲西归且榜舟。"
        ],
        "title": "依韵和偶书相留",
        "id": "ce164c8a-c89c-45b1-b704-bacdb94aef8f"
    },
    {
        "author": "梅尧臣",
        "paragraphs": [
            "太守风流甚，吟牋写蜀麻。",
            "寻春何处客，映柳阿谁家。",
            "蜡炬传新火，朱栏发旧花。",
            "月光将欲满，特地炤铅华。"
        ],
        "title": "依韵和三月十四日清明在席呈",
        "id": "313eccff-ac59-417e-b693-a5f962f811d2"
    },
    {
        "author": "梅尧臣",
        "paragraphs": [
            "作诗无古今，唯造平淡难。",
            "譬身有两目，了然瞻视端。",
            "邵南有遗风，源流应未殚。",
            "所得六十章，小大珠落槃。",
            "光彩若明月，射我枕席寒。",
            "含香视草郎，下马一借观。",
            "既观坐长叹，复想李杜韩。",
            "愿执戈与戟，生死事将坛。"
        ],
        "title": "读邵不疑学士诗卷杜挺之忽来因出示之且伏高致辄书一时之语以奉呈",
        "id": "e262e2f8-1141-41fb-9402-28bf78ec40e0"
    },
    {
        "author": "梅尧臣",
        "paragraphs": [
            "长沙过洞庭，水泊风摇矴。",
            "青山接夷蛮，白昼鸣鸮鸋。",
            "竹存帝女啼，夔学林雍鑋。",
            "不嫌卑湿往，教令民须听。"
        ],
        "tags": [
            "洞庭湖"
        ],
        "title": "送宁乡令张沆",
        "id": "f161a262-3d48-42cd-aebb-87db8ed8af38"
    },
    {
        "author": "梅尧臣",
        "paragraphs": [
            "江燕衔泥日，深堂拂玉琴。",
            "不教关合户，乃见主人心。",
            "掠水飞殊捷，迎风去已禁。",
            "短书犹可记，聊影托微吟。"
        ],
        "title": "依许待制送行诗韵咏燕以寄",
        "id": "655c2309-bcea-43c6-a11a-054500f86042"
    },
    {
        "author": "梅尧臣",
        "paragraphs": [
            "君才若巨贾，既富仍深藏。",
            "遂兼碌碌贫，共处安可量。",
            "滔滔大泽陂，渺漫入幽荒。",
            "徒欲穷端倪，凭高何相望。",
            "一日以文绣，被此粪土墙。",
            "门徒三千人，起予唯卜商。",
            "薄言昧纤悉，怀忧思萱忘。",
            "美璞委彫琢，以未知我详。",
            "但念故时朋，所乐来远方。",
            "慎勿以名使，取败非相当。"
        ],
        "title": "依韵和酬邵不疑见答",
        "id": "5d0cf6ac-059c-4f3f-bcd5-b505075bbb60"
    },
    {
        "author": "梅尧臣",
        "paragraphs": [
            "张伯益，风义自足常游遨，醉弹琵琶声嘈嘈。",
            "雷车急辊蛟龙号，曲终放拨解紫绦。",
            "勇气索笔作小篆，李斯复出秦碑高。",
            "不数宣王石鼓文，快健欲敌横磨刀。",
            "弈棋丝桐且置之，众善多取精神劳。"
        ],
        "title": "赠张伯益",
        "id": "46fff69d-8e00-42ac-ab1d-32349e033549"
    },
    {
        "author": "梅尧臣",
        "paragraphs": [
            "弹琴阅古画，煑茗仍有期。",
            "一夕风雨来，且喜农亩滋。",
            "中河不阻涩，舟楫亦所宜。",
            "况闻新疾愈，当与嗜好睽。",
            "何须顾小约，岂不是他时。",
            "淡泊全精神，老氏吾将师。",
            "幸因答来章，敢不以此咨。",
            "此咨有深理，愿君勤且思。"
        ],
        "title": "依韵和邵不疑以雨止烹茶观画听琴之会",
        "id": "00274bb6-9e0b-4062-b96e-f3735510c053"
    },
    {
        "author": "梅尧臣",
        "paragraphs": [
            "邵杜二良守，相逢欲霑醉。",
            "促膝一开颜，衮衮言有味。",
            "或叹季路宜，或语伯夷是。",
            "各怀忠义心，要终岂同异。",
            "我实疎贱躯，政治未使试。",
            "预兹高古谈，懦志生勇气。",
            "明当馔汤餠，疾雨晦天地。",
            "一日不见君，何止如三岁。",
            "口腹尚乖期，荣华可推类。",
            "嗟嗟勿复问，安恬固无媿。"
        ],
        "title": "依韵和不疑寄杜挺之以病雨止冷淘会",
        "id": "ce9b9ec2-0aa7-4564-9180-f954e0e224ff"
    },
    {
        "author": "梅尧臣",
        "paragraphs": [
            "东路归梁懒，黄流下汴深。",
            "眼穿南去翼，耳冷北来音。",
            "风雨昏斜日，干坤入醉吟。",
            "不忧贫且老，自有伯鸾心。"
        ],
        "title": "独酌偶作",
        "id": "996b2f97-8a7f-4853-bf6f-25d88629a565"
    },
    {
        "author": "梅尧臣",
        "paragraphs": [
            "百年蠹柳根半浮，揭屋颠风吹欲倒。",
            "寸步泥深登岸难，鳅干助饮邻船老。"
        ],
        "title": "答杜挺之遗鳅鱼干",
        "id": "5c13edb2-6e87-4869-8cbf-dfa6455a6284"
    },
    {
        "author": "梅尧臣",
        "paragraphs": [
            "野性好书画，无力能自致。",
            "每遇高趣人，常许出以视。",
            "邵侯多奇玩，留我特开笥。",
            "首观阮与杜，馿上瞑目醉。",
            "韩干貌四马，临流解鞍辔。",
            "花骢照夜白，正侧各畜意。",
            "系衣穿裤靴，坐立皆廐吏。",
            "精神宛如生，于腮复穿鼻。",
            "梅鸡徐熙画，竹间寒雀睡。",
            "逸少自写真，对镜绝相类。",
            "数本失姓名，古胡并老骥。",
            "山水树石硬，荆关艺能至。",
            "巨然李成者，落笔愈奇异。",
            "人物张僧繇，虽传恐非是。",
            "其余又莫究，模搭似未备。",
            "周秦已来书，行草楷篆隶。",
            "声名旧烜赫，一一果可喜。",
            "邵侯爱我曹，咸使纸尾记。",
            "况侯有古学，小字刻珉翠。",
            "各赠墨本归，怀宝谁肯忌。"
        ],
        "title": "观邵不疑学士所藏名书古画",
        "id": "c0533f50-0d21-4a00-a750-fee90e91f569"
    },
    {
        "author": "梅尧臣",
        "paragraphs": [
            "与君同川途，舟发偶后先。",
            "顺风吹我帆，已过飞鸟前。",
            "寄声托飞鸟，微意或可传。",
            "定逢樯上乌，暂向彼留连。",
            "薄暮楚城下，踟蹰问来船。"
        ],
        "title": "先至山阳怀杜挺之",
        "id": "e01c7a3d-40e3-42d7-8bfe-4a0e738af785"
    },
    {
        "author": "梅尧臣",
        "paragraphs": [
            "风过巳午未肯止，酒病婴我心无憀。",
            "船头拍翅野鸭浴，水上摆子狞鱼跳。"
        ],
        "title": "绝句五首  其一",
        "id": "b0aa3552-9fc4-4bfd-a286-cb178863c376"
    },
    {
        "author": "梅尧臣",
        "paragraphs": [
            "岸边稚子戏把钓，蚯蚓作饵青条长。",
            "上去下来船不定，自飞自语燕争忙。"
        ],
        "title": "绝句五首  其二",
        "id": "58d6595b-f14d-4006-b896-019d7d9dbbe1"
    },
    {
        "author": "梅尧臣",
        "paragraphs": [
            "夜欲三更饥鼠鬭，灯残一点小星红。",
            "村边坎坎赛神鼓，船底怦怦驾浪风。"
        ],
        "title": "绝句五首  其三",
        "id": "c340f4f5-5374-4e10-b339-667c4c518993"
    },
    {
        "author": "梅尧臣",
        "paragraphs": [
            "葑田青仄博弈局，岛树墨榅烟雨图。",
            "已去杨州百余里，回头还隔几重湖。"
        ],
        "title": "绝句五首  其四",
        "id": "f68a4c72-3c8b-4370-932f-e32c78a88b31"
    },
    {
        "author": "梅尧臣",
        "paragraphs": [
            "虾蟆嚎沫为科斗，蜾臝衔虫化细腰。",
            "蠹穴荒陂有多少，干风湿雨各飞跳。"
        ],
        "title": "绝句五首  其五",
        "id": "379c2952-12e4-4cf8-a3c1-7566277d2345"
    },
    {
        "author": "梅尧臣",
        "paragraphs": [
            "李氏世能诗，落落为时豪。",
            "汉陵唐太白，始竞二雅高。",
            "益端正封贺，才各倾吴涛。",
            "于今几代孙，手持切玉刀。",
            "功利既及民，又将薄风骚。",
            "示我照乘珠，光彩生褐袍。",
            "曾非贫家有，怀归徒增劳。",
            "神物必难秘，恐随风雨逃。"
        ],
        "title": "淮南转运李学士君锡示卷",
        "id": "ca5826c5-dace-4809-98ae-8300caaf4436"
    },
    {
        "author": "梅尧臣",
        "paragraphs": [
            "先观雍姬舞六么，妍葩发艳春风摇。",
            "舞罢英英书大字，玉指握管浓云飘。",
            "风驰雨骤起变怪，文鳐昼飞明珠跳。",
            "席客聚立惊且叹，笔何劲健人柔夭。",
            "昔时裴旻能剑舞，丹青助气精神超。",
            "艺虽不同意有会，世事相假非一朝。"
        ],
        "title": "观王氏书",
        "id": "d9b0079f-51ab-48bc-a19a-2abbecc4a8a1"
    },
    {
        "author": "梅尧臣",
        "paragraphs": [
            "我慕杜挺之，磊落高世谈。",
            "又爱王平甫，才雄天马骖。",
            "二人相议评，最重李淮南。",
            "踒𧿶文馆彦，委曲部政谙。",
            "能苏煑海民，变使供租甘。",
            "虽持使者权，不作自裹蚕。",
            "谆谆无威慠，雍雍激廉贪。",
            "书戒易满人，纵愚须起慙。"
        ],
        "title": "书二客论呈李君锡学士",
        "id": "96ed64c2-276c-41e0-bde1-5b0a91490f35"
    },
    {
        "author": "梅尧臣",
        "paragraphs": [
            "淮南尚喜风流在，客有殷勤载酒过。",
            "不醉不归情可见，相看相笑意如何。",
            "了眸自解持高论，长颈稀逢缺善歌。",
            "旧爱阳关亦休唱，西还从此故人多。"
        ],
        "title": "留别李君锡学士",
        "id": "62172764-c7bd-49ee-9b4a-0b9c4fae3f22"
    },
    {
        "author": "梅尧臣",
        "paragraphs": [
            "十载七来此，每嗟多异今。",
            "池灰休辨劫，川月解明心。",
            "遗墨悲苏倩，高情想遁林。",
            "能闲常似旧，翘立水边禽。"
        ],
        "title": "过山阳水陆院智洪上人房",
        "id": "2df62013-810b-4ba5-8cdd-837a53b0837d"
    },
    {
        "author": "梅尧臣",
        "paragraphs": [
            "功既高天下，身何不自防。",
            "已能成汉业，无复假齐王。",
            "复耻哙为伍，安知吕所忘。",
            "空名流未竭，淮水共汤汤。"
        ],
        "title": "淮阴侯",
        "id": "1969c331-f138-47e2-a9f9-257c4b4c1c65"
    },
    {
        "author": "梅尧臣",
        "paragraphs": [
            "晓出淮口时，夜来风已止。",
            "半路逢怒号，客心愁欲死。",
            "忠信虽可仗，鱼鼈将异此。",
            "但慕前行舟，渐入孤汊里。",
            "犹能有余力，遣助良可喜。"
        ],
        "title": "闰三月八日淮上遇风杜挺之先至洪泽遣人来迎",
        "id": "b3200a9f-cd45-404a-837c-c5b7ca41fc32"
    },
    {
        "author": "梅尧臣",
        "paragraphs": [
            "舟子起添缆，夜潮同雨来。",
            "寒声相乱急，远梦自然回。",
            "水鸟鸣还睡，风灯暗复开。",
            "宦游常作客，未息为贫催。"
        ],
        "title": "宿洪泽",
        "id": "466432ed-244a-4816-9759-a0ac1feb2b2c"
    },
    {
        "author": "梅尧臣",
        "paragraphs": [
            "官舻客艑满淮汴，车驰马骤无闲时。",
            "岂有余力事栋宇，后园荒草长离离。",
            "朱侯下车百职举，亦治宴豆频游嬉。",
            "梁冠爵弁各得礼，道路溢誉亡高卑。",
            "因隙作堂名四照，虚光转纳娥与羲。",
            "面面悬窗夹花药，春英秋蕊冬竹枝。",
            "射堋宽阔习武事，镜沼清浅吹文漪。",
            "侯之此意宁自乐，夷情劳士俱忘疲。",
            "后来出口勤洒扫，莫作廐埒生蒿藜。"
        ],
        "title": "泗州郡圃四照堂",
        "id": "d46beff0-42dc-4ca7-81ba-aece969d2beb"
    },
    {
        "author": "梅尧臣",
        "paragraphs": [
            "树艺北壕上，直对高城阴。",
            "使君朱轮来，歌管樽酒深。",
            "风雷生淮雨，云物冒楚岑。",
            "战舠习追逐，飞凌捷水禽。",
            "不独耳目观，乃见预御心。",
            "事闲宾从乐，景美台榭临。",
            "令人忘羁旅，洒虑起微吟。"
        ],
        "title": "泗守朱表臣都官剏北园",
        "id": "636eb610-7ad1-4f87-a47f-f00d1d61137f"
    },
    {
        "author": "梅尧臣",
        "paragraphs": [
            "一别逋翁久不逢，亦知诸葛卧龙中。",
            "几年三致千金富，今日重追二谢风。",
            "形槁已能同散木，鬓霜从听著寒蓬。",
            "飞光入酒旧时月，来炤狂歌犹未穷。"
        ],
        "title": "依韵和诚之淮上相遇",
        "id": "bc7ec8c0-703c-4253-9769-c2b4c3bcbee9"
    },
    {
        "author": "梅尧臣",
        "paragraphs": [
            "唐氏能书十载闻，谁教精绝向红裙。",
            "百金买书蒲葵扇，不必更求王右军。"
        ],
        "title": "泗州观唐氏书",
        "id": "51707166-f249-474d-b8e3-f3356eab87ed"
    },
    {
        "author": "梅尧臣",
        "paragraphs": [
            "五年前上去，乃从许公过。",
            "旧物此君在，后生新笋多。",
            "朱樱繁且熟，黄鸟啄仍歌。",
            "一一如当日，乘高奈兴何。"
        ],
        "title": "同朱表臣及诸君游樊氏园",
        "id": "751f4e6f-8345-4588-b8be-7f68d9e446ed"
    },
    {
        "author": "梅尧臣",
        "paragraphs": [
            "谁称为近侍，宜与牡丹尊。",
            "霞綷千千叶，香撩黯黯魂。",
            "红楼思侠少，宝髻奉王孙。",
            "賸插不堪照，颜衰汴水浑。"
        ],
        "title": "七里湾得朱表臣寄千叶楼子髻子芍药",
        "id": "dc37c4b6-f2cb-4c21-b65c-3c2a140416ec"
    },
    {
        "author": "梅尧臣",
        "paragraphs": [
            "昨日酪将熟，今朝樱可餐。",
            "紫莼休定价，黄鸟未衔残。",
            "甘滑已相美，齿牙仍尚完。",
            "应知消客热，远赠盎盈盘。"
        ],
        "title": "并日得朱表臣酪及樱桃",
        "id": "106a0236-7d18-47f8-80f3-b43e6fdf4870"
    },
    {
        "author": "梅尧臣",
        "paragraphs": [
            "泛淮忌水大，我行浩以漫。",
            "溯汴忌水浅，我行几以干。",
            "偶与困滞并，将独为此难。",
            "穷堤有来客，芬芳可与言。",
            "共休绿榆阴，置酒聊慰安。",
            "主人虽仓卒，犹得具甘酸。",
            "酸渍楚梅青，甘摘夏樱丹。",
            "引觞吞日光，耳热不复叹。",
            "俛仰已陈迹，未可忘兹欢。",
            "谁思费生术，幻惑宁盘桓。"
        ],
        "title": "阻浅挺之平甫来饮",
        "id": "df47b75b-5f2a-4c04-96ac-563b89afabe5"
    },
    {
        "author": "梅尧臣",
        "paragraphs": [
            "淮光抱城去，山翠落樽前。",
            "鲁叟欲浮海，楚人休问天。",
            "野云将拂幔，水鸟不惊船。",
            "历览谁能赋，今闻太守贤。"
        ],
        "title": "依韵和表臣奎野亭",
        "id": "795e7516-597f-44fd-89fc-77fca9a1533b"
    },
    {
        "author": "梅尧臣",
        "paragraphs": [
            "杂花红间白，远树短参长。",
            "天近春归疾，城高地易凉。",
            "千寻浮远水，五两动连樯。",
            "置酒未终乐，山烟生暝隍。"
        ],
        "title": "依韵和表臣先春亭",
        "id": "a4cb307d-da06-4166-ada0-fd9216c21395"
    },
    {
        "author": "梅尧臣",
        "paragraphs": [
            "飞乌欲下蟾生时，斜光冷魄常相随。",
            "右山左水清洗目，虚簷曲槛生扬眉。",
            "白鱼甘肥网可得，公酒美滑杯可持。",
            "临淮使君有闲佚，长桥直度来莫迟。"
        ],
        "title": "和表臣河南庾署西轩",
        "id": "708148cd-68cc-4a96-a471-0ccefe8e38d1"
    },
    {
        "author": "梅尧臣",
        "paragraphs": [
            "中间会与别，不啻二十年。",
            "向来君之官，我必赠以篇。",
            "今过临淮郡，惠好情联联。",
            "访我车骑都，宴我鶑花然。",
            "此当舟航冲，旅泊逾百千。",
            "迓高而抚下，酒壶柜食连。",
            "使予一日为，立可见华颠。",
            "遽行恐劳君，数里不得前。",
            "三月汴水浅，蹇滞无我先。",
            "君乃遗我诗，盛称我为贤。",
            "比之少陵豪，望我何太全。",
            "又令入时用，目堪事高眠。",
            "安能事孔圣，终学美周宣。",
            "勤答以明怀，矢辞敢欺天。"
        ],
        "title": "依韵和表臣见赠",
        "id": "3b74fef8-2d93-4e61-a98e-04d83f935031"
    },
    {
        "author": "梅尧臣",
        "paragraphs": [
            "舟浅不能进，反羨车马驰。",
            "同行各在野，有酒相与期。",
            "堤上闻禽处，桑间落日时。",
            "使君羊笋赠，更饮更追随。"
        ],
        "title": "依韵和表臣闻与挺之宣叔平甫饮",
        "id": "1796e41b-df86-4bf1-842a-4aa38b5df0d2"
    },
    {
        "author": "梅尧臣",
        "paragraphs": [
            "蜀笺珉砚池，为赠知雅故。",
            "慙无左军书，亦乏左思赋。",
            "环水象辟雍，纹花如织素。",
            "愿传君德政，况已闻行路。"
        ],
        "title": "表臣惠蜀笺偕玉砚池",
        "id": "6fcf9672-820e-4de8-bc00-69d99b7b4576"
    },
    {
        "author": "梅尧臣",
        "paragraphs": [
            "野叟津难问，贤人酒不空。",
            "行吟同去国，退翼欲乘风。",
            "忧已先天下，穷方坐井中。",
            "予生一如此，安得免衰翁。"
        ],
        "title": "表臣以阻水见勉次其韵",
        "id": "1cd3c4d7-a340-4f3d-b8f7-bb463186e49a"
    },
    {
        "author": "梅尧臣",
        "paragraphs": [
            "人以棋销日，我观棋辄寐。",
            "未必尽死生，何兹较愚智。",
            "只将多胜少，复取先为利。",
            "不若酒之贤，悠然共醒醉。"
        ],
        "title": "闻宣叔挺之围棋",
        "id": "4cd8c303-1529-4cab-b51a-b5bb01314d42"
    },
    {
        "author": "梅尧臣",
        "paragraphs": [
            "倩然五蛾眉，妙曲动金絃。",
            "犀椎玉铃铃，龙拨雷𨋮𨋮。",
            "响急能愈静，意闲情常专。",
            "主人昔结客，一醉百金捐。",
            "观涛来吴都，遇我泗水边。",
            "夜饮向明月，非同闻邻船。"
        ],
        "title": "五倩篇",
        "id": "f2e5205f-0c38-416f-8840-0c290d3f5fb8"
    },
    {
        "author": "梅尧臣",
        "paragraphs": [
            "燕丹未归马未角，卞子抱玉无两脚。",
            "孤城食尽兵未却，度笮中怀挂一索。",
            "我辈于此酒宜酌，百岁千秋奈何乐。"
        ],
        "title": "释闷",
        "id": "25880bdd-772f-4169-8b1d-db8f42e217c5"
    },
    {
        "author": "梅尧臣",
        "paragraphs": [
            "帝在苍梧妃泣竹，苏武餐毛海西曲。",
            "穷山远道车折轴，深井渴汲绠不续。",
            "我辈于此酒正绿，贵无奈何欢且足。"
        ],
        "title": "释滞",
        "id": "5409e31a-c529-4a93-b348-59308a6c3552"
    },
    {
        "author": "梅尧臣",
        "paragraphs": [
            "山携谢公妓，竹似阮家林。",
            "花发日初暖，鸟啼春欲深。",
            "朱樱连叶摘，绿酒带醅斟。",
            "犹想闻歌吹，僧房未暇吟。"
        ],
        "title": "依韵和表臣忆游竹园山寺",
        "id": "37fd957a-b6bd-4b3e-97f8-eda04068756c"
    },
    {
        "author": "梅尧臣",
        "paragraphs": [
            "浅水不堪泛，暗滩时激声。",
            "晨都望迢递，穷旅思屏营。",
            "芳草同谁藉，投壶自唤名。",
            "得君晨起咏，远远见交情。"
        ],
        "title": "依韵和挺之晨起见寄",
        "id": "fb75ef0a-9166-4802-9d8d-72c9ebc3da59"
    },
    {
        "author": "梅尧臣",
        "paragraphs": [
            "蜀人擣玉屑，楚客调金粉。",
            "制牋君有赠，草疏我无蕴。",
            "宜书杨雄辞，莫写屈原愤。",
            "谁识此意微，曾非事摇吻。"
        ],
        "title": "李宣叔秘丞遗川牋及粉纸二轴",
        "id": "1bcbcef7-4643-4328-82eb-3b7724b771f4"
    },
    {
        "author": "梅尧臣",
        "paragraphs": [
            "远赠乌纱帽，能无白也诗。",
            "山花不更插，野客莫惊窥。"
        ],
        "title": "钱志道推官遗纱帽",
        "id": "7b7f090c-3491-4ce7-9ae3-ee28dbe0b979"
    },
    {
        "author": "梅尧臣",
        "paragraphs": [
            "赠以榴花酒，沉清贵隔年。",
            "不忧航滞碛，为汎盏如船。",
            "加品盈盘内，无花到眼前。",
            "还招李杜醉，野酿莫称贤。"
        ],
        "title": "次韵和表臣惠符离去岁重酝酒时与杜挺之李宣叔王平甫饮于阻水仍有笋醤之遗",
        "id": "8b322d93-c54f-40d6-ae29-5d69779de85e"
    },
    {
        "author": "梅尧臣",
        "paragraphs": [
            "尝观韩干马，人物亦如生。",
            "君收四病骨，无肉只峥嵘。",
            "二匹痒磨树，二匹纵其情。",
            "意思若不任，千里未可行。",
            "古绢蠹已尽，彩色无精明。",
            "叹惜传至此，几人金帛轻。",
            "隋时有名笔，独写严君平。",
            "犹持杖头钱，罢肆心莫营。",
            "魁然中贵人，坐榻不知名。",
            "画中有画屏，山石侔天成。",
            "今时长沙叟，猕猴檞林横。",
            "疏毛与设色，前代何角争。",
            "余存品虽高，我未易敢评。",
            "主人愈好事，缄笥酒壶倾。"
        ],
        "title": "表臣斋中阅画而饮",
        "id": "b8e8c63b-1558-45e8-88c8-3ce2a072f0e1"
    },
    {
        "author": "梅尧臣",
        "paragraphs": [
            "喜公新拜会稽章，五月平湖镜水光。",
            "菡萏花迎金板舫，葡萄酒泻玉壶浆。",
            "云归秦望山头静，雨洗若耶溪上凉。",
            "天子不能烦侍从，可将吟咏报时康。"
        ],
        "title": "寄送许待制知越州",
        "id": "1e3d5491-0919-4e03-be32-a6f0224d2f39"
    },
    {
        "author": "梅尧臣",
        "paragraphs": [
            "淮雨夜飞氛祲销，星躔历历转随杓。",
            "黄童谩对日如月，贾谊休悲鵩似鸮。",
            "市骨已知求骏马，輶车何用载田骄。",
            "不唯忠愤心如此，王佐才高赋小鹩。"
        ],
        "title": "依韵和王司封离白沙途中感怀",
        "id": "94ec71c7-3bea-4f5c-8772-b32d8d78862d"
    },
    {
        "author": "梅尧臣",
        "paragraphs": [
            "莫怪去迟迟，予心君亦知。",
            "膝前娇小女，眼底宁馨儿。",
            "学语渠渠问，牵裳步步随。",
            "出门虽不远，情爱未能移。"
        ],
        "title": "将赴表臣会呈杜挺之",
        "id": "8dc79d85-953c-4a75-bef1-67503370d501"
    },
    {
        "author": "梅尧臣",
        "paragraphs": [
            "王瓜未赤方牵蔓，李子才青已近樽。",
            "我最年高杂年少，风流还有杜陵孙。"
        ],
        "title": "醉中和王平甫",
        "id": "90c2e136-422f-449c-9b83-0edc44cb1f62"
    },
    {
        "author": "梅尧臣",
        "paragraphs": [
            "昨夜讴吟泻春酒，今朝波浪下黄河。",
            "主人不暇怱怱别，为倩流鶑寄语过。"
        ],
        "title": "将解舟走笔呈表臣",
        "id": "11a51a56-4583-4edf-acf2-69a89fb993a8"
    },
    {
        "author": "梅尧臣",
        "paragraphs": [
            "舟行才及二三里，已复浅流如冻河。",
            "君有短书谁远寄，时因燕子拂樯过。"
        ],
        "title": "答再和",
        "id": "476594ed-7b4c-42c5-a582-50a48085378a"
    },
    {
        "author": "梅尧臣",
        "paragraphs": [
            "人言厨传繁，乃是郡久例。",
            "一日苟不修，未免众吠睨。",
            "饱尚谤所兴，饥必愠不细。",
            "损之礼渐隳，存之礼未替。",
            "心莫忽贱微，意莫徇贵势。",
            "我将取是然，敢以为君计。"
        ],
        "title": "非意篇呈表臣",
        "id": "a0bfe848-a409-413b-a6ea-ed9e6577bba8"
    },
    {
        "author": "梅尧臣",
        "paragraphs": [
            "无才不敢学阳秋，嗜酒时能问大酋。",
            "前日偶从河上饮，文章何可并英游。"
        ],
        "title": "依韵和钱深推官见寄",
        "id": "66c22a07-4438-40e6-b127-79266fde6427"
    },
    {
        "author": "梅尧臣",
        "paragraphs": [
            "汴涨溅溅费挽牵，轻舟难若上青天。",
            "只知乘駃及先去，不意迟留落那边。"
        ],
        "title": "依韵答宣叔行舟相隔见寄",
        "id": "95f035b7-1cd8-4cbd-8f49-60bb7d88ff02"
    },
    {
        "author": "梅尧臣",
        "paragraphs": [
            "兵外肢强，兵内体壮。",
            "敛之尽归，岁以多饷。",
            "东南舳舻，衔尾而上。",
            "浮江浮淮，溯汴之湍。",
            "汴湍不常，水衡不官。",
            "惟虞溢毁，靡虞舟槃。",
            "舟槃粮覆，粮孰为足。",
            "大计之数，万百惟六。",
            "帛币错货，三倍其谷。",
            "曰主厥漕，王之荩臣。",
            "日忧河涸，运智烦神。",
            "以舫实土，约流束津。",
            "百步之间，若牙与龈。",
            "朝涨夕降，滞舸次鳞。",
            "亟乞于朝，朝不即报。",
            "下上经营，风并日曝。",
            "其躬其勤，秉心有操。",
            "士岂无禄，视此则冒。",
            "彼以荣佚，此以劬耗。",
            "愿答其劬，锡命锡诰。"
        ],
        "title": "力漕篇呈发运王司封宝臣",
        "id": "9af58533-58f3-4460-893f-f8a623c2b8c6"
    },
    {
        "author": "梅尧臣",
        "paragraphs": [
            "昨夜月如水，君能携酒来。",
            "破除愁闷去，洗荡肺肠开。",
            "露气林间落，河声地底回。",
            "相知不须早，语合自无猜。"
        ],
        "title": "四月十三日唐店寄钱推官",
        "id": "8d83c77c-d7c7-449d-b7f5-ef8475678a73"
    },
    {
        "author": "梅尧臣",
        "paragraphs": [
            "渡河谁道去，我重子云才。",
            "鸿雁汀洲去，牛羊井落徕。",
            "乍行初觉倦，暂语不能该。",
            "日色看看暮，将归意复回。"
        ],
        "title": "徒步访李宣叔宣叔有诗依韵答",
        "id": "86f17485-937d-4f6a-9c07-06a1a1efdc3b"
    },
    {
        "author": "梅尧臣",
        "paragraphs": [
            "露宿勤王客，相从月下来。",
            "黄流何日涨，绿酒暂时开。",
            "风定灯花烂，天高斗柄回。",
            "醉言多脱略，吾党不须猜。"
        ],
        "title": "答高判官知唐店夜饮",
        "id": "8f430794-c2fc-4b72-90da-8a191ed46e2f"
    },
    {
        "author": "梅尧臣",
        "paragraphs": [
            "我船缓而西，君船迅而东。",
            "缓迅各所尚，不意中路逢。",
            "骥马方腾云，野鹤还就笼。",
            "亦言出处异，同是天地中。",
            "我岂不知命，人空嗟其穷。",
            "何当遂逸性，川上作钓翁。"
        ],
        "title": "依韵和刘原甫舍人赴杨州途次赠予翩翩河中船",
        "id": "5c521da3-9b78-4c2a-ba47-bbaab6e82f04"
    },
    {
        "author": "梅尧臣",
        "paragraphs": [
            "禽鸣脱破裤，定无新易故。",
            "此语莫相讥，善贫知有素。"
        ],
        "title": "闻禽",
        "id": "0cc508cf-ad11-4c7f-8860-fc69aa59524c"
    },
    {
        "author": "梅尧臣",
        "paragraphs": [
            "风雨催车骑，骎骎来自南。",
            "道旁有茅屋，宁容使君骖。",
            "不谓忽下马，湿衣逢我谈。",
            "田家已刈楚，田妇正好蚕。",
            "既将国漕急，复与民事谙。",
            "他年此茅屋，便比棠树甘。"
        ],
        "title": "表臣都官至十三里店",
        "id": "90d4d300-6183-49fc-a51e-cf47d269d22a"
    },
    {
        "author": "梅尧臣",
        "paragraphs": [
            "十里五里一值浅，千愁万愁过徐城。",
            "王君论与河流阻，杜老谈思月色清。",
            "岸若屹墙空自面，树如张盖欲谁倾。",
            "二人党及亲朝夕，更晚更迟何计程。"
        ],
        "title": "泊徐城寄杜挺之王平甫",
        "id": "7f4e56c0-0ef8-423f-b1be-7164fdab69e9"
    },
    {
        "author": "梅尧臣",
        "paragraphs": [
            "第四铺前风雨急，搭河过尽不忧滩。",
            "却愁蓬漏霑征橐，始信人间行路难。"
        ],
        "title": "至第四铺二首  其一",
        "id": "2c749acf-3d5f-4bf5-8a1c-c19f6c5166b3"
    },
    {
        "author": "梅尧臣",
        "paragraphs": [
            "轻舟已过第四铺，忆著阳关末尾声。",
            "怊惆杜公行底急，白醪何处得同倾。"
        ],
        "title": "至第四铺二首  其二",
        "id": "48a0985f-7e00-4d72-80e5-fa9ff496a653"
    },
    {
        "author": "梅尧臣",
        "paragraphs": [
            "万钱买尔身，千钱买尔笑。",
            "老笑空媚人，笑死人不要。"
        ],
        "title": "倡妪叹",
        "id": "ce5c9fc6-e992-4c2f-bf45-42d401947fa6"
    },
    {
        "author": "梅尧臣",
        "paragraphs": [
            "舟脱鹅㿉浅，兵牵鴈脚齐。",
            "兼沙水黄浊，穿垅岸高低。",
            "瘦土黄姜石，枯株长树鸡。",
            "薄言归向晚，路入赤云西。"
        ],
        "title": "夹道冈",
        "id": "9253c6c0-1be2-44e7-92f6-60ed06d082d6"
    },
    {
        "author": "梅尧臣",
        "paragraphs": [
            "天应怜逆旅，乞与顺风初。",
            "不假卒添力，任从帆自疎。",
            "燕搀舟尾健，鹢漱水花余。",
            "会与王都近，何须问疾徐。"
        ],
        "title": "过青阳驿使风",
        "id": "a3afba88-fa2f-4c01-87f2-e7f647dd2674"
    },
    {
        "author": "梅尧臣",
        "paragraphs": [
            "妾命似春冰，不受杲日照。",
            "有分定随流，绿波应解笑。",
            "不是郎情薄，自是郎年少。",
            "待郎欢厌足，妾发如蓬藋。"
        ],
        "title": "妾薄命",
        "id": "dcfaa1e4-133b-4331-be02-52968269e385"
    },
    {
        "author": "梅尧臣",
        "paragraphs": [
            "乘炎出何许，人意以微看。",
            "怒剑休追逐，疑屏漫指弹。",
            "与蚊更昼夜，共蜜上杯盘。",
            "自有坚冰在，能令畏不难。"
        ],
        "title": "蝇",
        "id": "76753ddf-85da-442e-9b7e-3cc50cfec0e4"
    },
    {
        "author": "梅尧臣",
        "paragraphs": [
            "柳上一声蝉，沙头千里船。",
            "行经朝雨后，思乱暑风前。",
            "物趣时时改，人情忽忽迁。",
            "感新犹感旧，更复几多年。"
        ],
        "title": "蝉",
        "id": "2e4a148f-9012-4a0e-b811-a97d6c100b78"
    },
    {
        "author": "梅尧臣",
        "paragraphs": [
            "绿柳阴犹薄，黄鹂啭已清。",
            "年年舟上客，处处树头声。",
            "髣髴佳人语，依稀太子笙。",
            "夕阳听不足，飞入旧荒城。"
        ],
        "title": "鶑",
        "id": "9ceba3d1-2513-4dae-bf1c-bda711c08123"
    },
    {
        "author": "梅尧臣",
        "paragraphs": [
            "昂然大雄鸡，高冠紫沉羽。",
            "星占太史局，树栖丞相府。",
            "知时不失晦，得食曾呼伍。",
            "幸无终夜鸣，须防人起舞。"
        ],
        "title": "鸡",
        "id": "ff8312ab-e9c2-4eea-8191-ac0ed3707db6"
    },
    {
        "author": "梅尧臣",
        "paragraphs": [
            "何时别辽海，俛啄杂庭鹍。",
            "去作仙人驾，来乘卫国轩。",
            "云中晴引唳，松上旧能言。",
            "但说长千岁，予非学羨门。"
        ],
        "title": "鹤",
        "id": "e772742d-47bb-4b9b-a174-a68a1dbfaf5c"
    },
    {
        "author": "梅尧臣",
        "paragraphs": [
            "油灯方照夜，此物用能行。",
            "焦首终无悔，横身为发明。",
            "尽心常欲晓，委地始知轻。",
            "若比飘飘梗，何邀世上名。"
        ],
        "title": "挑灯杖",
        "id": "ce5acb6a-e623-4637-804d-2e413ace880a"
    },
    {
        "author": "梅尧臣",
        "paragraphs": [
            "陂蛙怒目生，科斗亦纵横。",
            "自得君王揖，能为鼓吹声。",
            "越人尝入馔，秦客不须惊。",
            "谁解缘明月，徒夸两股轻。"
        ],
        "title": "蛙",
        "id": "bab7e292-8954-4494-adfc-888020230d3e"
    },
    {
        "author": "梅尧臣",
        "paragraphs": [
            "一世为巢拙，长年与鹊争。",
            "欲知云脚雨，先向屋头鸣。",
            "颈上玉花碎，臆前檀粉轻。",
            "何时将刻杖，扶助老夫行。"
        ],
        "title": "鸠",
        "id": "4c6c3ebc-cf6b-4376-9310-b449e8ced83c"
    },
    {
        "author": "梅尧臣",
        "paragraphs": [
            "向晚化污积，羣飞来户庭。",
            "蟭螟许巢睫，琥珀为留形。",
            "夜色徧容蔽，雷音亦感听。",
            "犹矜负山力，血食也霑醒。"
        ],
        "title": "蚊",
        "id": "1137e4e2-8d01-4804-9bda-99a5ae714fc7"
    },
    {
        "author": "梅尧臣",
        "paragraphs": [
            "羣处空山中，迹在深松下。",
            "周穆得同狼，秦人指为马。",
            "惊顾远世网，脱质去田野。",
            "谁思充腶脩，自是无全者。"
        ],
        "title": "鹿",
        "id": "1a9ebf5b-719a-42bf-8ab1-5cce1dd9a8a0"
    },
    {
        "author": "梅尧臣",
        "paragraphs": [
            "常随轻骑猎，不独朱门守。",
            "鹰前任指踪，雪下还狂走。",
            "人思上蔡迟，书寄华亭后。",
            "莫将呼作龙，粱肉才经口。"
        ],
        "title": "犬",
        "id": "b0eba813-49a3-46d8-91a4-9a8f322092a1"
    },
    {
        "author": "梅尧臣",
        "paragraphs": [
            "司原豢俗豨，日见容阴昵。",
            "喜比为白麟，惟忧不丰溢。",
            "烈飇泽雨作，真声向人出。",
            "司原悔何由，肝胆空骇栗。"
        ],
        "title": "豕",
        "id": "13de00e4-e945-4417-9fbf-6726462843c1"
    },
    {
        "author": "梅尧臣",
        "paragraphs": [
            "桥边三尺剑，江上六钧弧。",
            "汉武帝何处，周将军已无。",
            "织绡深有室，泣泪自为珠。",
            "谁为九渊害，人犹能尔图。"
        ],
        "title": "蛟",
        "id": "d8dd9d73-30a1-4b1d-a18b-9223c74b183a"
    },
    {
        "author": "梅尧臣",
        "paragraphs": [
            "迷踪在尘土，衣褐恋蓬蒿。",
            "有狡谁穷穴，中书惜拔毫。",
            "猎从原上脱，灵向月边逃。",
            "死作功勋戒，良弓合自弢。"
        ],
        "title": "兔",
        "id": "867cde86-dbf7-4439-9b74-c4706f7a6897"
    },
    {
        "author": "梅尧臣",
        "paragraphs": [
            "洛水美赪鲤，入河西去时。",
            "三春登玉浪，一日到天池。",
            "垂钓岂容羨，小鳞应莫随。",
            "腹中无匕首，已不助吴儿。"
        ],
        "title": "鱼",
        "id": "c328840d-0128-490e-9293-0cd2e030dc6e"
    },
    {
        "author": "梅尧臣",
        "paragraphs": [
            "王府有宝龟，名存骨未朽。",
            "初为清江使，因落豫且手。",
            "白玉刻佩章，黄金铸印纽。",
            "辞聘彼庄生，曳涂诚自有。"
        ],
        "title": "龟",
        "id": "60a84481-cc16-48c4-ab33-be15ca1a1d8c"
    },
    {
        "author": "梅尧臣",
        "paragraphs": [
            "自生江海涯，小大形拳曲。",
            "宫帘织以须，水母凭为目。",
            "贵将蔽其私，贱用资不足。",
            "于物岂无助，况能参鼎肉。"
        ],
        "title": "虾",
        "id": "a0c416ee-a957-44a9-893d-ca404bb81fed"
    },
    {
        "author": "梅尧臣",
        "paragraphs": [
            "去冬过寻历阳守，江沙半遮当利口。",
            "口头沙蹙浪如山，浦溆排舟鱼贯柳。",
            "却畏浪高难苦留，闻解符来时不久。",
            "平明挂席入杨州，主人酿成百斛酒。",
            "酒上玉蛆如笑花，一日倒空罂与缶。",
            "主人亦欲君旧友，请我迟君同此首。",
            "清明君果渡江至，与君继舳曾无负。",
            "过淮风紧到洪泽，使人助我如臂肘。",
            "暮春溯汴汴流涩，自假轻航去如走。",
            "千忧万阻经灵壁，留书津吏情何厚。",
            "副之佳句二十言，文昌光芒夜侵斗。",
            "平时相恤以此稀，缓急求之更难有。",
            "风牵月挽望符离，水馆野亭能驻不。",
            "葛巾轻服约登步，葱𦞦冷淘夸其滫。",
            "书中不说王平甫，应又先行君在后。",
            "我今趁君君趁王，趁入大梁须执手。"
        ],
        "title": "至灵壁镇于许供奉处得杜挺之书及诗",
        "id": "8ac7dd55-0306-463f-a70b-5b486d8717a4"
    },
    {
        "author": "梅尧臣",
        "paragraphs": [
            "孤素发残枝，非关比众迟。",
            "殷勤胜菖叶，重叠为农时。"
        ],
        "title": "永城杜寺丞大年暮春白杏花",
        "id": "b0296b6e-6ff2-428a-be49-def8f92dc6f9"
    },
    {
        "author": "梅尧臣",
        "paragraphs": [
            "有酒不病饮，况无菖蒲根。",
            "空怀楚风俗，角黍吊沉魂。"
        ],
        "title": "午日三首  其一",
        "id": "bc7ff811-962f-49cb-814a-030f650da0d6"
    },
    {
        "author": "梅尧臣",
        "paragraphs": [
            "佳人五色缕，道士张囊符。",
            "瘦臂不中系，百邪何用驱。"
        ],
        "title": "午日三首  其二",
        "id": "78002a73-24b2-4ba1-84df-75b68eaad033"
    },
    {
        "author": "梅尧臣",
        "paragraphs": [
            "百草堪为药，舟行不及收。",
            "岸旁萧与艾，从听到寒休。"
        ],
        "title": "午日三首  其三",
        "id": "878bb69d-f582-4400-ace4-b6dfe350c471"
    },
    {
        "author": "梅尧臣",
        "paragraphs": [
            "薄暮得菖蒲，犹胜竟日无。",
            "我焉能免俗，三揖向樽壶。"
        ],
        "title": "晚得菖蒲",
        "id": "93308d3f-eb95-48b5-91d5-5f0d7e9d4b7b"
    },
    {
        "author": "梅尧臣",
        "paragraphs": [
            "自有五白猫，鼠不侵我书。",
            "今朝五白死，祭与饭与鱼。",
            "送之于中河，呪尔非尔疎。",
            "昔尔齧一鼠，衔鸣遶庭除。",
            "欲使众鼠惊，意将清我庐。",
            "一从登舟来，舟中同屋居。",
            "糗粮虽甚薄，免食漏窃余。",
            "此实尔有勤，有勤胜鸡猪。",
            "世人重驱驾，谓不如马馿。",
            "已矣莫复论，为尔聊欷歔。"
        ],
        "title": "祭猫",
        "id": "073d14ed-48e3-4a63-8a30-5671dc1ee861"
    },
    {
        "author": "梅尧臣",
        "paragraphs": [
            "相国推心本至平，欲使萧艾作兰馨。",
            "孤根易变终微贱，美泽难霑漫晦冥。",
            "楚客尝闻纫若若，王孙谁复顾青青。",
            "东风已与生成足，不敢希蓂在帝庭。"
        ],
        "title": "依韵和酬太师相公",
        "id": "a685cf80-d002-45ec-a07c-b73be2895409"
    },
    {
        "author": "梅尧臣",
        "paragraphs": [
            "江南自寒苦，花不与时同。",
            "清向三冬足，香传一国中。",
            "云湖藏旧市，雪树认新丰。",
            "未有亏冰素，随粧入汉宫。"
        ],
        "title": "依韵答僧圆觉早梅",
        "id": "9bb5ebf6-dcb3-4345-9779-233250a041f0"
    },
    {
        "author": "梅尧臣",
        "paragraphs": [
            "日暮风雨急，逆水舟难牵。",
            "波波入杞国，悄悄谁忧天。",
            "阗阗陂中雷，羃羃隄外烟。",
            "骤然沃大热，蒸饫如炊煎。",
            "饮水徒胀满，渴喉殊未蠲。",
            "摇篷已烦倦，汗额常不干。",
            "如何一席地，长少皆在前。",
            "衣巾不敢去，又以礼数缠。",
            "安得化严石，两胫没流泉。",
            "每暑起此念，念之凡几年。",
            "终当逐逸志，奚必事华颠。"
        ],
        "title": "雍丘遇雨",
        "id": "e526dea4-7255-4566-b193-f4540d29602b"
    },
    {
        "author": "梅尧臣",
        "paragraphs": [
            "庙子湾下百尺船，杞人楚人相杂牵。",
            "水底老蜃倚以怪，树头挂纸吹作钱。",
            "江蛟海鹍千万里，轩风簸日蛮岛边。",
            "长安旧去天尺五，此在大梁眉睫前。",
            "高冠长剑乃不畏，沙雨夜起喷腥涎。"
        ],
        "title": "庙子湾下作",
        "id": "f9dd8491-362e-434d-b4b8-1861249d6be8"
    },
    {
        "author": "梅尧臣",
        "paragraphs": [
            "貌如女子心如铁，五世相韩韩已灭。",
            "家童三百不足使，仓海君初去相结。",
            "秦皇东从博浪过，力士袖椎同决烈。",
            "晓入沙中风正昏，误击副车搜迹绝。",
            "亡命下邳圯上游，老父堕履意未别。",
            "顾谓孺子下取之，心始不平终折节。",
            "舒足既受笑且去，行及里所还可说。",
            "可教后当五日来，三返其期付书阅。",
            "他日则为王者师，果辅高皇号奇杰。",
            "留国存祠汴水傍，逢逢箫鼓赛肥羊。",
            "赤松不见天地长，黄石共葬丘冢荒。"
        ],
        "title": "留侯庙下作",
        "id": "53292b46-66c9-4311-8d5d-bf9cea6c5dc0"
    },
    {
        "author": "梅尧臣",
        "paragraphs": [
            "世人重贵不重旧，重旧今见欧阳公。",
            "昨朝喜我都门入，高车临岸进船篷。",
            "俯躬拜我礼愈下，驺徒窃语音微通。",
            "我公声名压朝右，何厚于此瘦老翁。",
            "笑言哑哑似平昔，妻子信说如梁鸿。",
            "自兹连雨泥没胫，未得谒帝明光宫。",
            "冒阴履湿就税地，亲宾未过知巷穷。",
            "复闻传呼公又至，黄金络马声珑珑。",
            "紫袍宝带照屋室，饮水啜茗当清风。",
            "邀以新诗出古律，霜髯屡颔摇寒松。",
            "因嗟近代贵莫比，官为司空仍侍中。",
            "今成冢丘已寂寞，文字岂得留无穷。",
            "以此易彼可勿媿，浮荣有若送雨虹。",
            "须臾断灭不复见，唯有明月常当空。",
            "况我学不为买禄，直欲到死攀轲雄。",
            "一饭足以饱我腹，一衣足以饰我躬。",
            "老虽得职不足显，愿与公去驩乐同。",
            "驩乐同，治园田，颍水东。"
        ],
        "title": "高车再过谢永叔内翰",
        "id": "a0fe4f34-83fe-40cd-8759-9559dc706a60"
    },
    {
        "author": "梅尧臣",
        "paragraphs": [
            "自君命我饮，朝暮雨倾瓦。",
            "城东与城北，大道泥没马。",
            "敢忘主人勤，颠扑困驭者。",
            "众客亦如期，陈肴藉兰若。",
            "冯裴与沈谢，辩论过终贾。",
            "刁周事老成，危坐言语寡。",
            "酒半时谑剧，揣状类模写。",
            "或讥项发秃，或指舌端傻。",
            "或将冠带身，劝作梁武舍。",
            "谓我大耳儿，此实已见假。",
            "又效井市态，屈强体非雅。",
            "顺风手沙沙，逆风口哆哆。",
            "竟席屡绝倒，去忌肝胆泻。",
            "规规岂无侪，达识高天下。"
        ],
        "title": "李审言相招与刁景纯周仲章裴如晦冯当世沈文通谢师厚师直会开宝塔院",
        "id": "04273307-0ce2-46c1-b997-d90045f26f9b"
    },
    {
        "author": "梅尧臣",
        "paragraphs": [
            "溪水日霅霅，弁峯日峨峨。",
            "中有水精宫，此名其谓何。",
            "湖水传玉孃，扬光溯常娥。",
            "昔人美清夜，高楼发微歌。",
            "风流百年余，所历才彦多。",
            "我尝居其下，醉舞或傞傞。",
            "君行贰郡事，结骑黄金珂。",
            "容仪苦白皙，度桥鸣橐驼。",
            "士女夹道看，秋风吹縠罗。",
            "言是公侯家，大体侬弗过。",
            "问侬底未辨，撑船入芰荷。",
            "应莫劝蚕织，生计非杼梭。"
        ],
        "title": "送周仲章都官通判湖州",
        "id": "da97950b-54c7-41e6-9a8f-2c5959e5a3f3"
    },
    {
        "author": "梅尧臣",
        "paragraphs": [
            "我于文字无一精，少学五言希李陵。",
            "当时巨公特推许，便将格力追西京。",
            "卞和无足定抱宝，乘骥走行天下老。",
            "玉已累人马不逢，皇皇何之饥欲倒。",
            "还思二十居洛阳，公侯接迹论文章。",
            "文章自此日怪奇，每出一篇争诵之。",
            "其锋虽锐我敢犯，新语能如夏侯湛。",
            "于今穷困人已衰，不见悬金规吕览。",
            "乃遭吾子求琢磋，珠玑获斗奈我何。"
        ],
        "title": "依韵答吴安勗太祝",
        "id": "aae19b50-89a1-4749-b14f-7f4066092b99"
    },
    {
        "author": "梅尧臣",
        "paragraphs": [
            "老马力尽道路长，岂若壮骥思腾骧。",
            "项穷临流叹不逝，燕骨埋没庸可伤。",
            "我今六十趋南北，饥肠不足面黧黑。",
            "少年心志一点无，千里区区安所得。",
            "往居闾闬乏经过，闭门读书多废食。",
            "便从冠带向仕途，强颜希禄非贪职。",
            "昨逢王倩昧平生，一见如旧心相倾。",
            "谈经树下任日炙，酒狂便欲骑长鲸。",
            "谁意同行有迟疾，先入大梁凡几日。",
            "大梁故人怜钝衰，迭为寄唱辞严密。",
            "卒章言买羊与酒，虽齿动摇能饫溢。",
            "亦知红颊教新成，更愿旧朋邀六七。"
        ],
        "title": "吴冲卿学士以王平甫言淮甸会予予久未至冲卿与平甫作诗见寄答之",
        "id": "358145f7-01c3-4a76-82d2-e975c40e3c65"
    },
    {
        "author": "梅尧臣",
        "paragraphs": [
            "老柏麝不食，古色侵青冥。",
            "浅沼龙不入，秋水生浮萍。",
            "屋屡圬垩几太守，壁上彪蔚遗丹青。",
            "黑石镌辞涩如棘，今昔往来人不识。",
            "酸睛欲抉无声形，既不可问不可听。",
            "悬泉泻窦昼未停，飞玉贮蓝光入屏。",
            "苞潭梁岛甲癸丁，蔓刺交缀垂组綎。",
            "苍官屭槐朋在庭，风虫日鸟声嘤咛。",
            "卉葩木菓黏枝条，集台脱热昏疴醒。",
            "樊文韩诗怪若是，径取一二传优伶。",
            "仍寄河东薛太守，更与斟酌无闲扃。"
        ],
        "title": "寄题绛守园池",
        "id": "02a1eb88-56d1-4248-a8f0-9e3085285686"
    },
    {
        "author": "梅尧臣",
        "paragraphs": [
            "刘郎谪去十年归，长乐钟声下太微。",
            "屈指故人无曩日，平明骑马扣吾扉。",
            "论情论旧弹冠少，多病多愁饮酒稀。",
            "犹喜醉翁时一见，攀炎附热莫相讥。"
        ],
        "title": "陆子履见过",
        "id": "f8ff5aa5-9db2-424a-a6a4-bec6d10b0cc6"
    },
    {
        "author": "梅尧臣",
        "paragraphs": [
            "水上朱楼画角鸣，濛濛雨里榜舟轻。",
            "未逢甫里先生谒，多见吴兴太守迎。",
            "荷叶半黄莲子老，霜苞微绿橘林明。",
            "十年不到风烟改，君去将诗与昼评。"
        ],
        "title": "重送周都官",
        "id": "88a7c19e-e518-437a-b75e-e2d14296ade2"
    },
    {
        "author": "梅尧臣",
        "paragraphs": [
            "翁来，翁来，翁乘马。",
            "何以言醉，在泉林之下。",
            "日暮烟愁谷暝，蹄耸足音响原野。",
            "月从东方出照人，揽晖曾不盈把。",
            "酒将醒，未醒又挹玉斝向身泻，翁乎醉也。",
            "山花炯兮，山木挺兮，翁酩酊兮。",
            "禽鸣右兮，兽鸣左兮，翁䫥鹅兮。",
            "虫蜩嚎兮，石泉嘈兮，翁酕醄兮。",
            "翁朝来以暮往，田叟野父徒倚望兮。",
            "翁不我搔，翁自陶陶。",
            "翁舍我归，我心依依。",
            "博士慰我，写我意之微兮。"
        ],
        "title": "醉翁吟",
        "id": "6ed5773d-4593-4872-8a4a-24a946297145"
    },
    {
        "author": "梅尧臣",
        "paragraphs": [
            "瓜蔓水生风雨多，吴船发棹唱吴歌。",
            "槎从秋汉下应快，人忆故园归奈何。",
            "世事静思同转毂，物华催老剧飞梭。",
            "茶官到有清闲味，海月团团入酒蠃。"
        ],
        "title": "送李载之殿丞赴海州榷务",
        "id": "51612968-07e2-49f9-8e82-0a93dea13445"
    },
    {
        "author": "梅尧臣",
        "paragraphs": [
            "吴夫子，佩银龟。",
            "乘天马，索怪奇。",
            "忽得虢略一片石，其中白色圆如规。",
            "又有树与乌，画手虽妙何能为。",
            "吴乃持问欧阳公，比公曩获尤可疑。",
            "疑不为辨赋以诗，诗辞粲粲明星垂。",
            "复遣赍来使我和，坐上钜公傍睨之。",
            "范侯实有杨雄学，咸云此理难究推。",
            "我归涤虑反覆思，义虽不经聊解颐。",
            "月与太阳合朔时，阳乌飞上桂树枝。",
            "枝上作窠生羣儿，人不知天公。",
            "天公欲俾世间见，影著石面如黏黐。",
            "乌既不得去，月亦不可移。",
            "留为千古作好玩，慎勿倾扑同玉碑。"
        ],
        "title": "和吴冲卿学士石屏",
        "id": "4e9b3e69-c64a-4467-af8d-55ffff8fa472"
    },
    {
        "author": "梅尧臣",
        "paragraphs": [
            "凤皇拔羽覆鹑鷃，鹑鷃幸脱僵蒿蓬。",
            "昔公处贫我同困，我无金玉可助公。",
            "公今既贵我尚窘，公有缣帛周我穷。",
            "古来朋侪义亦少，子贡不顾颜渊空。",
            "复闻韩孟最相善，身仆道路哀妻僮。",
            "生前曾未获一饱，徒脱吟响如秋虫。",
            "自惊此赠已过足，外可毕嫁内御冬。",
            "况无杜甫海图坼，天吴且免在褐躬。",
            "瘦儿两胫不赤冻，病妇十指休补缝。",
            "厨中馁婢喜有望，服鲜弃垢必所蒙。",
            "梁上君子切莫下，吾非陈寔何尔容。"
        ],
        "title": "永叔赠绢二十匹",
        "id": "ce63bc60-1c99-4f87-b9f7-a2bb2eb6bb82"
    },
    {
        "author": "梅尧臣",
        "paragraphs": [
            "泉上有君子，斋祠达主诚。",
            "向来霖雨暴，触处蛟鼍鸣。",
            "既祈致日出，杲杲纾民情。",
            "天子遣以报，固菲媚取名。",
            "因成感兴章，庶用语平生。",
            "蹈道久已熟，情田不须耕。"
        ],
        "title": "依韵奉和永叔感兴五首  其一",
        "id": "eb44cf9d-a0c4-43e2-aec8-9d898f5a187c"
    },
    {
        "author": "梅尧臣",
        "paragraphs": [
            "既负天下望，必忧天下责。",
            "每闻谏诤辞，苦意多矫激。",
            "心存义勇赤，气与虹霓白。",
            "所论言必从，岂若水投石。",
            "阴邪日已销，事理颇已得。",
            "莫将经济术，抑鬰向胸臆。"
        ],
        "title": "依韵奉和永叔感兴五首  其二",
        "id": "3839cccd-5e1f-4ce7-bec4-6bdc89532dd9"
    },
    {
        "author": "梅尧臣",
        "paragraphs": [
            "勿惊年齿迟，勿叹时节晚。",
            "寒松翳林麓，射干生陇坂。",
            "野蓬随飘飘，秋实缀纂纂。",
            "万物更盛衰，有益必有损。",
            "损益皆自然，曷增凫胫短。",
            "人为智虑役，白发安得免。",
            "利泽欲及时，唯恐不行远。",
            "后世岂皆愚，计校徒勉勉。"
        ],
        "title": "依韵奉和永叔感兴五首  其三",
        "id": "6a4b1d8b-7924-4dc4-9192-812591b9c39a"
    },
    {
        "author": "梅尧臣",
        "paragraphs": [
            "日出各驰趋，皆为利所迫。",
            "秋虫至微物，役役网自织。",
            "古来高世人，林下遗忧责。",
            "扛鼎绝膑者，乃自恃以力。",
            "积金苟如山，何异鱼贪食。"
        ],
        "title": "依韵奉和永叔感兴五首  其四",
        "id": "4aced9c4-25f5-4507-9149-99908f7ded6f"
    },
    {
        "author": "梅尧臣",
        "paragraphs": [
            "唧唧复唧唧，长沙何太息。",
            "秋风入破衣，瘦妇思补剌。",
            "手中把长线，无帛缝不得。",
            "夜夜忧向寒，斗柄渐垂北。",
            "嫁夫欲夫富，欢乐要终极。",
            "欢乐既未能，鬓发霜花易。"
        ],
        "title": "依韵奉和永叔感兴五首  其五",
        "id": "5e33b4d2-34ed-4e7b-b9b4-1a1bddde05a8"
    },
    {
        "author": "梅尧臣",
        "paragraphs": [
            "玉卵不吞龙嗜肉，燕子成儿去华屋。",
            "老枥半黄田鼓鸣，树下宰平谁似玉。",
            "茂陵长说泣秋风，王母惜传双鬓绿。",
            "东方伏日思早归，长饥不及侏儒腹。",
            "豮豕新烹白醪熟，奋衣地坐无拘束。",
            "骊山夜寒坑底哭，漫把漆书留冢竹。"
        ],
        "title": "依韵奉和永叔社日",
        "id": "2c897a07-a623-4d33-a971-5e94b5ba8e17"
    },
    {
        "author": "梅尧臣",
        "paragraphs": [
            "雨未，雨濛濛，野田击鼓赛社翁。",
            "折条跨马社翁去，醉叟卧倒梨叶红。",
            "鼇头主人邀客饮，玉酒新赐蓬莱宫。",
            "彭宣不预后堂会，康成一举三百钟。",
            "更邀明月出海底，烂醉等是归蒿蓬。"
        ],
        "title": "社日饮永叔家",
        "id": "0faf6dc9-1842-4899-b917-b9065f57bc83"
    },
    {
        "author": "梅尧臣",
        "paragraphs": [
            "长星彗云出，天狗欲堕鸣。",
            "狗扫不见迹，昭晰河汉横。",
            "河汉秋转浄，箕斗垂光晶。",
            "观尔长星酒，收祲看太平。"
        ],
        "title": "八月十三日观长星",
        "id": "0c5c8bba-7de8-40de-956b-2563aaff8deb"
    },
    {
        "author": "梅尧臣",
        "paragraphs": [
            "太守车煌煌，莫如还故乡。",
            "昔登蜀郡籍，今得临邛章。",
            "过家礼耆旧，接境跪壶浆。",
            "寒经道路远，春入山川长。",
            "俗将乐其化，诏亦美其良。",
            "相如有遗迹，谁复酒垆傍。"
        ],
        "title": "送李才元学士知邛州",
        "id": "0004a035-c27f-47a8-8a0e-5495536c63c8"
    },
    {
        "author": "梅尧臣",
        "paragraphs": [
            "世家吴季子，皇籍汉诸孙。",
            "嘒管行车失，虚堂隠几存。",
            "枝摧从玉树，星殒自天垣。",
            "宁复下贫贱，停骖来里门。"
        ],
        "title": "吊仲源",
        "id": "9aa5be7c-ffab-4276-9185-e4af67aa3d8b"
    },
    {
        "author": "梅尧臣",
        "paragraphs": [
            "骑吹荆州去，乔林汉水前。",
            "乡亭逢故老，牛酒问高年。",
            "翠巘临关路，黄柑逐贾船。",
            "习家池馆在，宾从与留连。"
        ],
        "title": "送梁学士知襄州",
        "id": "397ed952-3beb-44cc-a66f-76efb83cbd45"
    },
    {
        "author": "梅尧臣",
        "paragraphs": [
            "在家勗尔勤，女功无不喜。",
            "既嫁训尔恭，恭己乃远耻。",
            "我家本素风，百事无有侈。",
            "随宜具奁箱，不陋复不鄙。",
            "当须记母言，夜寐仍夙起。",
            "慎勿窥窗户，慎勿辄笑毁。",
            "妄非勿较竞，丑语勿辨理。",
            "每顺舅姑心，况逆舅姑耳。",
            "为妇若此能，乃是儒家子。",
            "看尔十九年，门阃未尝履。",
            "一朝陟太行，悲伤黄河水。",
            "车徒望何处，哭泣动邻里。",
            "生女不如男，天亲反由彼。"
        ],
        "title": "送薛氏妇归绛州",
        "id": "ec161706-6f46-40a9-ae37-271d98a8f617"
    },
    {
        "author": "梅尧臣",
        "paragraphs": [
            "鹓雏始出巢，欲矜五色羽。",
            "乃见郡鸱盘，壤中将有取。",
            "梧桐与竹实，安得在平土。",
            "所趣固已殊，而何不远举。",
            "幸失网罗目，宜还兰蕙圃。",
            "故乡有嘉林，其下可以处。",
            "会侍朝阳鸣，贺夔成律吕。"
        ],
        "title": "送刘继邺秀才归当涂",
        "id": "218aed6f-8ecd-452f-b5fb-3b6346fc5dc2"
    },
    {
        "author": "梅尧臣",
        "paragraphs": [
            "吴江田有粳，粳香舂作雪。",
            "吴江下有鲈，鲈肥脍堪切。",
            "炊粳调橙齑，饱食不为餮。",
            "月从洞庭来，光映寒湖凸。",
            "长桥坐虹背，衣湿霜未结。",
            "四顾无纤云，鱼跳明镜裂。",
            "谁能与子同，去若秋鹰掣。"
        ],
        "tags": [
            "洞庭湖"
        ],
        "title": "送裴如晦宰吴江",
        "id": "d442d1f5-e526-4ab6-95e3-c150df746313"
    },
    {
        "author": "梅尧臣",
        "paragraphs": [
            "帆疏疏，纤绿蒲，二十四幅轻江湖。",
            "高秋逆水上天去，朝过瓜步暮濡须。",
            "长风沙头问鲤鱼，大孤山侧鸣寒乌。",
            "鱼腹无书报家信，凭乌为到西山区。",
            "西山松柏应更好，及取之官来拜扫。"
        ],
        "title": "送抚州通判袁世弼寺丞",
        "id": "87091bf0-3d14-4185-8e9a-0a67d345f1a6"
    },
    {
        "author": "梅尧臣",
        "paragraphs": [
            "燕然山北大单于，汉家皇帝与玺书。",
            "持书大夫腰金鱼，飞龙借马出国都。",
            "胡沙九月草已枯，草上霜花如五铢。",
            "白裘貂帽著不暖，莽莽黄尘车欵欵。",
            "野庐边月出陇来，风静天遥鴈声短。",
            "闻到罽庭尤若寒，译言揉耳不讥弹。",
            "公于是时已观礼，踏雪再拜辞可汗。"
        ],
        "title": "送石昌言舍人使匈奴",
        "id": "7340837e-cc0e-4c1a-9b80-dd1f038c0708"
    },
    {
        "author": "梅尧臣",
        "paragraphs": [
            "都人夹望禁槐傍，阊阖初开旭日光。",
            "彫玉翠鞍牵騕褭，盘龙朱辇烂文章。",
            "焚香閟殿开严帐，汲水寒沟洒广庄。",
            "一见天颜万人喜，却回宫禁乐声长。"
        ],
        "title": "依韵和宋中道观八月二十八日车驾朝谒景灵宫",
        "id": "bb67e2cb-5612-49a6-8084-7d83da4e8485"
    },
    {
        "author": "梅尧臣",
        "paragraphs": [
            "二十识君貌，交游非一朝。",
            "魄光沉碧海，志业陨青霄。",
            "洛客旧为社，楚人今作招。",
            "素车京岘路，应不似嶣嶤。"
        ],
        "title": "度支苏才翁挽词三首  其一",
        "id": "d91d3375-3ec3-408c-b832-30e7caf58517"
    },
    {
        "author": "梅尧臣",
        "paragraphs": [
            "盛世虽多士，唯公与众殊。",
            "高才飞健鹘，逸句吐明珠。",
            "未入周官采，争持楚璞模。",
            "莫悲泉骨朽，青史见贤愚。"
        ],
        "title": "度支苏才翁挽词三首  其二",
        "id": "d98bd0b2-3bdd-4851-b3fe-2ea5beb3a7cf"
    },
    {
        "author": "梅尧臣",
        "paragraphs": [
            "自昔爱春物，罇深眼底红。",
            "日斜花在落，身醉客西东。",
            "殁叹千年隔，生悲百事空。",
            "君尝知此理，不悮学陶公。"
        ],
        "title": "度支苏才翁挽词三首  其三",
        "id": "c8197601-81e4-4c81-8f04-7d8c853d3238"
    },
    {
        "author": "梅尧臣",
        "paragraphs": [
            "临川内史谢康乐，贝叶翻经有故台。",
            "春草生塘犹梦句，秋蕖出水似君才。",
            "驐鸡肥脆聊供膳，篘酒甘浓可荐杯。",
            "亦说右军遗迹在，墨池科斗喜风雷。"
        ],
        "title": "重送袁世弼",
        "id": "39bda497-83bb-4abc-b971-56989b3dcfa7"
    },
    {
        "author": "梅尧臣",
        "paragraphs": [
            "我讲异尔讲，我书非尔书。",
            "彼将希白马，此亦犹大车。",
            "皆行国都内，辙不入委闾。",
            "世人日扰扰，来慕清凉居。"
        ],
        "title": "留题景德寺吉祥讲僧",
        "id": "205ae866-c811-43ce-9ea3-2566ffcea6b0"
    },
    {
        "author": "梅尧臣",
        "paragraphs": [
            "宫井固非一，独传甘与清。",
            "酿成光禄酒，调作太宫羹。",
            "上舍鋹缾贮，斋庐玉茗烹。",
            "相如方病渴，空听辘轳声。"
        ],
        "title": "合门水",
        "id": "7909e82e-82bf-4d4b-a584-68f501849ee9"
    },
    {
        "author": "梅尧臣",
        "paragraphs": [
            "玉属陪祠日，宫庐寓宿时。",
            "钟来建章远，月过羽林迟。",
            "寒入清绫被，风牵翠凤旗。",
            "贾生谁复召，安问鬼神为。"
        ],
        "title": "朝堂斋宿",
        "id": "b9c57e1f-bf4a-48dd-ba94-e1bd6f206d3d"
    },
    {
        "author": "梅尧臣",
        "paragraphs": [
            "大庾岭边无腊雪，惟有梅花与明月。",
            "月光如水来向人，太守得闲杯耳热。",
            "吹香入酒望梁宋，正是苦寒绵可折。",
            "亦当念君君行南，南方无冰地不裂。",
            "此身不到五侯门，肥羔酿酒槐槽咽。",
            "玉色少年生颊春，解笑吟肠冷如铁。",
            "冲风冒霰入广文，老与诸生开反切。",
            "重嗟君远隔江湖，虽得丰甘牙已缺。",
            "官娥执乐一千指，脩颈慢肌衣错缬。",
            "定逢宾客强排娖，舞彻六么红袖掣。",
            "人竞羨君君愈疲，夜归坐合思予说。"
        ],
        "title": "送杜挺之郎中知虔州",
        "id": "5f8343b9-537d-4cee-bb6d-0c33c9498a3f"
    },
    {
        "author": "梅尧臣",
        "paragraphs": [
            "言为西邑宰，本是洛阳人。",
            "送驲往归魏，迎车来入秦。",
            "山川成巩固，陵庙壮威神。",
            "好学河阳政，栽花作县春。"
        ],
        "title": "送吴辩叔知巩县",
        "id": "c6ebfeea-00ed-43b2-ad4b-9c877341cfda"
    },
    {
        "author": "梅尧臣",
        "paragraphs": [
            "冰蚕吐丝织纤纨，妙娥貌玉轻邯郸。",
            "曲眉浅脸鸦发盘，白角莹薄垂肩冠。",
            "铜青罗衫日月团，红裙撮晕朝霞干。",
            "手中把笔书小字，字以通情形以观。",
            "形随画去能长好，岁岁年年应不老。",
            "相逢熟识眼生春，重伴忘忧作萱草。"
        ],
        "title": "当世家观画",
        "id": "f75d827d-5515-42f6-a3b7-055eec17a2a1"
    },
    {
        "author": "梅尧臣",
        "paragraphs": [
            "天子甘泉祀，欢声浃九围。",
            "绿章驰骑入，朱服佩鱼归。",
            "赋雪上宾席，买鬟更舞衣。",
            "清池无限雁，莫道信音稀。"
        ],
        "title": "送韩签判玉汝还南京",
        "id": "1608f750-6622-47cf-9f14-09b31c97aa65"
    },
    {
        "author": "梅尧臣",
        "paragraphs": [
            "鹿为马，龙为蛇，凤皇避罗麟避罝。",
            "天下逃难不知数，入海居巖皆是家。",
            "武陵源中深隠人，共将鸡犬栽桃花。",
            "花开记春不记岁，金椎自刼博浪沙。",
            "亦殊商颜采芝草，唯与少长亲胡麻。",
            "岂意异时渔者入，各各因问人闲赊。",
            "秦已非秦孰为汉，奚论魏晋如割瓜。",
            "英雄灭尽有石阙，智惠屏去无年华。",
            "俗骨思归一相送，慎勿与世言云霞。",
            "出洞沿溪梦寐觉，物景都失同回槎。",
            "心寄草树欲复往，山幽水乱寻无涯。"
        ],
        "title": "桃花源诗",
        "id": "6d9b987d-2544-452c-89f9-a3b5f557dd6b"
    },
    {
        "author": "梅尧臣",
        "paragraphs": [
            "霜华夜夜浓，汴水日日减。",
            "行迈唯恐迟，离怀不须黯。",
            "远轻吴江潮，乃见丈夫胆。",
            "君意应洗然，吾方困尘惨。"
        ],
        "title": "永叔席上分韵送裴如晦",
        "id": "4f592ecd-4e6e-4599-918b-fe836566ffa8"
    },
    {
        "author": "梅尧臣",
        "paragraphs": [
            "可笑常娥不了事，走却玉兔来人间。",
            "分寸不落猎犬口，滁州野叟获以还。",
            "霜毛蘴茸目睛殷，红绦金练相系擐。",
            "驰献旧守作异玩，况乃已在蓬莱山。",
            "月中辛勤莫擣药，桂旁杵臼今应闲。",
            "我欲拔毛为白笔，研朱写诗破公颜。"
        ],
        "title": "永叔白兔",
        "id": "d92acbbe-460b-490f-a669-3f26a0234ac8"
    },
    {
        "author": "梅尧臣",
        "paragraphs": [
            "前夜宿广文，叶响竹打雪。",
            "昨夜宿广文，窗影竹照月。",
            "頼此数竿竹，与我为暖热。",
            "上有寒鹊栖，拳足如瘦蕨。",
            "平明欲飞去，唶唶若告说。",
            "我无喜可报，烦尔弄觜舌。",
            "亦尝苦老鸦，鸣噪每切切。",
            "为学本为道，穷蹙令素发。",
            "但能得酒饮，终日自兀兀。"
        ],
        "title": "直宿广文舍下",
        "id": "f0d6c476-a45a-4ffe-a6bc-242cfd3a379d"
    },
    {
        "author": "梅尧臣",
        "paragraphs": [
            "行役无冬春，车马无南北。",
            "急若机上梭，离别肠自织。",
            "其间走声利，昼夜不能息。",
            "晚得二友生，胸蜺吐五色。",
            "各思强禄仕，安肯坐仰食。",
            "一之毛遂乡，一之太伯国。",
            "岂无颖脱才，可迈古风力。",
            "明当隔大河，去路指斗极。",
            "谁念平原君，能于众中识。"
        ],
        "title": "送宋中道太博倅广平",
        "id": "b42d529e-08b0-413f-89f3-b40619fcc8ec"
    },
    {
        "author": "梅尧臣",
        "paragraphs": [
            "伯仲俱邦栋，朝廷倚以隆。",
            "出为周九牧，入是汉三公。",
            "岁易星辰转，天均雨露同。",
            "威声满河北，事业出山东。",
            "赋压临邛马，文高益部雄。",
            "英灵当自伏，教化已先通。",
            "彀骑花川隘，壶浆锦里空。",
            "道途来笮马，都邑贵郫筒。",
            "刀梦殊祥后，锋车急占中。",
            "春江须爱赏，花凤在梧桐。"
        ],
        "title": "送宋端明知成都",
        "id": "9a4d8cdf-064c-483e-a04c-b73ee69a5066"
    },
    {
        "author": "梅尧臣",
        "paragraphs": [
            "我昨既赋白兔诗，笑他常娥诚自痴。",
            "正值十月十五夜，月开冰团上东篱。",
            "毕星在傍如张罗，固谓走失应无疑。",
            "不意常娥早觉怒，使令乌鹊绕树枝。",
            "啅噪言语谁可辨，徘徊赴寝搴寒帷。",
            "又将清光射我腹，但觉轸粟生枯皮。",
            "乃梦女子下天来，五色云拥端容仪。",
            "雕琼刻肪肌骨秀，声音柔响扬双眉。",
            "以理责我我为听，何拟玉兔为凡卑。",
            "百兽皆有偶然白，神灵独冒由所推。",
            "裴生亦有如此作，专意见责心未夷。",
            "遂云裴生少年尔，谑弄温软在酒巵。",
            "尔身屈强一片铁，安得妄许成怪奇。",
            "翰林主人亦不爱尔说，尔犹自惜知不知。",
            "叩头再谢沋已去，起看月向西南垂。"
        ],
        "title": "戏作常娥责",
        "id": "4c6eb535-bf7c-407b-b479-3a0a4065c139"
    },
    {
        "author": "梅尧臣",
        "paragraphs": [
            "古章乘一障，不过提千兵。",
            "今握数万众，独自制名城。",
            "诸将俯听命，莫敢辄吐声。",
            "堂下选騕褭，帐中图峥嵘。",
            "山川在目中，虏寇来必平。",
            "谁人识谢艾，只是一书生。"
        ],
        "title": "送李泾州审言  其一",
        "id": "f6936d05-ff17-49ba-a76c-ed6450d64c71"
    },
    {
        "author": "梅尧臣",
        "paragraphs": [
            "汉家旧日回中路，天子新除太守行。",
            "牙将握刀趋远驿，羌人下马拜高旌。",
            "云间白草开边陇，山上朱楼压郡城。",
            "勇脱区区簿书内，壮心应欲请长缨。"
        ],
        "title": "送李泾州审言  其二",
        "id": "3715cb61-bd61-4c23-8da3-7759185e571d"
    },
    {
        "author": "梅尧臣",
        "paragraphs": [
            "尝闻朔北寒尤甚，已见黄河可过车。",
            "驿骑骎骎持汉节，边风惨惨听胡笳。",
            "朝供酪粥冰生椀，夜卧氊庐月照沙。",
            "侍女新传教坊曲，归来偷赏上林花。"
        ],
        "title": "送刁景纯学士使北",
        "id": "13009869-b6a7-4481-a6a4-fee6993b534c"
    },
    {
        "author": "梅尧臣",
        "paragraphs": [
            "每逆龙鳞司谏诤，又持旄节使阴山。",
            "貂裘不见风霜劲，雁碛遥知道路艰。",
            "冰脍芥齑非楚味，玉苕兰茁说燕颜。",
            "单于不敢轻中国，名马新调为送还。"
        ],
        "title": "送马仲途司谏使北",
        "id": "786d69f8-c045-4e88-b978-e3990f9e0142"
    },
    {
        "author": "梅尧臣",
        "paragraphs": [
            "毛氏颖出中山中，衣白兔褐求文公。",
            "文公尝为颖作传，使颖名字存无穷。",
            "徧走五岳都不逢，乃至瑯琊闻醉翁。",
            "醉翁传是昌黎之后身，文章节行一以同。",
            "滁人喜其就笼绁，遂与提携来自东。",
            "见公于钜鼇之峯，正草命令辞如虹。",
            "笔秃愿脱冠以从，赤身谢德归蒿蓬。"
        ],
        "title": "重）赋白兔",
        "id": "f1e2198f-8101-4918-838b-3c78dcaef6e6"
    },
    {
        "author": "梅尧臣",
        "paragraphs": [
            "园林多高樛，园卉多芳柔。",
            "红紫经几春，青枯经几秋。",
            "我至每怀浮觞之卿翁，但见浮觞之水汩汩流。",
            "水流日夜曾未休，高门世世生贤侯。",
            "不比平泉碑缺花木记，又非家鸱啸凤皇楼。",
            "洛阳城中亦有园与宅，常同欧阳翰林携酒游。",
            "竹闲池馆遗翠羽，户外杨柳系紫骝。",
            "今嗟齿似旧屐作博士，嘉趣只与心相仇。",
            "强骑瘦马往城北，二十三年如转头。",
            "归来作此辞，且应主人求。"
        ],
        "title": "王祁公北园",
        "id": "3ee984b5-3723-4331-abc0-1ae838d5f7c0"
    },
    {
        "author": "梅尧臣",
        "paragraphs": [
            "谷口长松叶老瘦，涧畔古树身枯高。",
            "土山惨憺远复远，坡路曲折盘车劳。",
            "二车回正辕接轸，继下三车来嶾嶙。",
            "过桥已有一乘歇，解牛离轭童可哂。",
            "黄衫乌巾驱举鞭，经险就易将及前。",
            "毂轮傍侧辐可数，蹄角搀错卷箱联。",
            "古丝昏晦三尺绢，画此当是展子虔。",
            "坐中识别有公子，意思往往疑魏贤。",
            "子虔与贤皆妙笔，观玩磨灭穷岁年。",
            "涂丹抹青尚欺俗，旱龙雨日犹卖钱。",
            "是亦可以秘，疑亦不可捐。",
            "为君题卷尾，愿君世世传。"
        ],
        "title": "观杨之美盘车图",
        "id": "a3914c42-4d99-4ae6-b14a-359efba9faaa"
    },
    {
        "author": "梅尧臣",
        "paragraphs": [
            "开元冠盖里，无若贺知章。",
            "乞得镜湖水，洗出明月光。",
            "行坐镜与月，身衣羽人裳。",
            "心存黄庭经，目视白鸟行。",
            "岁时忽已古，高韵抗彭庄。",
            "今闻许子春，来守稽山傍。",
            "稽山风月在，镜水菰蒲长。",
            "腊市开梅萼，霰雪凌早芳。",
            "卧龙生茗舌，鼓角催新阳。",
            "焙边可以啜，树间可以觞。",
            "贺老于当日，必定无此尝。",
            "唯有李白诗，酒船芙蓉香。",
            "安得效白也，賸载借艅艎。",
            "与君同醉翁，智虑收肝肠。"
        ],
        "title": "寄许越州",
        "id": "05d03c0f-50f8-4b1a-9671-3308c8870800"
    },
    {
        "author": "梅尧臣",
        "paragraphs": [
            "素唇紫锦背，浆味压蚶菜。",
            "海客穿海沙，拾贮寒潮退。",
            "王都有美酝，此物实当对。",
            "相去三千里，贵力致以配。",
            "翰林文章宗，炙鲜尤所爱。",
            "旋坼旋沽饮，酒船如落埭。",
            "殊非北人宜，肥羊噉脔块。"
        ],
        "title": "永叔请赋车螯",
        "id": "dc78fac7-b375-4071-b4be-8b8627d3e31f"
    },
    {
        "author": "梅尧臣",
        "paragraphs": [
            "楚之襄王问于宋玉，玉时对以郢中歌。",
            "歌为白雪阳春曲，始唱千人和，再唱百人逐。",
            "至此和者才数人，乃知高调难随俗。",
            "后来感槩起危楼，足接浮云声出屋。",
            "中古客应无，怊怅鲲鱼孟诸宿。",
            "楼倾复构春又春，酒泻瑠璃烹锦鳞。",
            "青山绕栏看不尽，眼穿荡桨石城人。",
            "去知何在，寒花雨歛自生嚬。",
            "今闻太守新梁栋，试选清喉可动尘。"
        ],
        "title": "寄题郢州白雪楼",
        "id": "1e0872a8-f8a7-4973-a272-96cf146e11b0"
    },
    {
        "author": "梅尧臣",
        "paragraphs": [
            "黄土坡陁冈顶寺，青烟羃历浙西山。",
            "半荒樵牧旧城下，一月阴晴连屿间。",
            "人指废兴都莫问，眼看今古总输闲。",
            "刘郎寄咏公酬处，夜对金銮步辇还。"
        ],
        "title": "和永叔答刘原甫游平山堂寄",
        "id": "acdb2cde-d92b-4487-baa6-7616042cd8de"
    },
    {
        "author": "梅尧臣",
        "paragraphs": [
            "蜀冈莽苍临大邦，雄雄太守驻旌幢。",
            "相基树楹气势厖，千山飞影横过江。",
            "峯峤俯仰如奔降，雷塘坡小㶉鶒双。",
            "陆羽井苔黏瓦缸，煎铛泻鼎声淙淙。",
            "雨牙鸟爪不易得，碾雪恨无居士庞。",
            "已见宣城谢公陋，吟看远岫通高窗。"
        ],
        "title": "平山堂留题",
        "id": "20c51585-2d7c-4bed-ad33-b0fb1e967406"
    },
    {
        "author": "梅尧臣",
        "paragraphs": [
            "茫茫九土中，天网该时秀。",
            "有凤不收罗，有麟不获狩。",
            "贤豪为咨嗟，都邑诵琼琇。",
            "而我当是时，欲见恨未遘。",
            "忽过广平居，遇子乃邂逅。",
            "怀中二新篇，幸出洗昏瞀。",
            "一美韩公子，一语南方寇。",
            "铿然青琅玕，交戛风雨骤。",
            "辄用告众多，亦未甚便售。",
            "固知至珍物，不入市井贸。",
            "昨朝惊扉鸣，始悟子来扣。",
            "钜编高贮襟，细卷仍函袖。",
            "麻衣踏犀靴，再拜谨以授。",
            "因之重感怆，世德实有旧。",
            "文体古为徒，家声喜能又。",
            "其间赞愚辞，愧累将恐诟。",
            "摩拂李杜光，诚与日月鬭。",
            "退之心伏降，安得此孤陋。",
            "岂能造春荣，岂解易星宿。",
            "一身犹寒饥，生未饱蔾豆。",
            "高高河汉流，肯下借湔漱。",
            "虫鱼傥无施，捉撮不乖缪。",
            "聊此慰穷愁，文章终莫就。",
            "庭前枯石榴，寒雀并清昼。",
            "逍遥独咏歌，寄翼与报酬。"
        ],
        "title": "答张子卿秀才",
        "id": "e07db22b-d7f6-4d56-bea7-49a10bc72d1b"
    },
    {
        "author": "梅尧臣",
        "paragraphs": [
            "兴平烹琼乳，咸阳摘冰枝。",
            "秦女点山日，张公开谷时。",
            "刻破玉浆壶，泛融金酒巵。",
            "适从关中寄，不见博士卑。"
        ],
        "title": "江邻几学士寄酥梨",
        "id": "4324ab32-955b-4e18-b988-646423f4e64f"
    },
    {
        "author": "梅尧臣",
        "paragraphs": [
            "名国万家城，千畦等封侯。",
            "㔉当燕去前，醃牙费糟丘。",
            "无筋偃王笑，有味三闾羞。",
            "寄入翰林席，圣以不撤优。",
            "又寄蓬门下，作赋谁肯休。",
            "唯我广文舍，免为齑盐仇。",
            "刘公汉家裔，才学歆向俦。",
            "胸怀饱经史，辨论出九州。",
            "曾不奉权贵，但与故人投。",
            "赠辛非赠甘，此意当自求。"
        ],
        "title": "答刘原甫寄糟姜",
        "id": "fca48003-ca0e-4bb1-a6f7-bf627f66783f"
    },
    {
        "author": "梅尧臣",
        "paragraphs": [
            "歌舞人已死，台殿栋已倾。",
            "旧基生黑棘，古瓦埋深耕。",
            "玉质先骨朽，松栋为埃轻。",
            "筑紧风雨剥，埏和铅膏精。",
            "不作鸳鸯飞，乃有科斗情。",
            "磨失沙砾粗，扣知金石声。",
            "初求畎亩下，遂厕几席清。",
            "入用固为贵，论古莫与并。",
            "端溪割紫云，空负世上名。",
            "韩著毛颖传，何独称陶泓。",
            "傥以较岁年，泓当视如兄。"
        ],
        "title": "铜雀砚",
        "id": "8ffe9fd6-3dc8-48b3-be0e-97772cb4668f"
    },
    {
        "author": "梅尧臣",
        "paragraphs": [
            "枯竹为门扉，不可容车骑。",
            "况如郑广文，无氊藉宾位。",
            "穷冬月破七，贵客联玉辔。",
            "传驺肃里闾，下榻呼童稚。",
            "问我何所往，共留墙上字。",
            "儿愚不知谁，金章言照地。",
            "既屈卿大夫，恨莫亲帚篲。",
            "星躔回已高，麟趾宁复至。",
            "戢戢邻巷居，相见窃自喟。",
            "岂料瘦老翁，能令贤达至。",
            "昔时蓬蒿径，安有此盛事。"
        ],
        "title": "欧阳永叔王原叔二翰林韩子华吴长文二舍人同过弊庐值出不及见",
        "id": "df41414e-5ce0-48d4-926d-20ea44f9f807"
    },
    {
        "author": "梅尧臣",
        "paragraphs": [
            "单于猎罢卧锦红，解鞍休骑荒碛中。",
            "苍驹䯄骆六十匹，隠谷映坡分尾鬉。",
            "九駞五牛羊颇倍，沙草晚牧生寒风。",
            "贵贱小大指五百，执作意态皆不同。",
            "二鹰在臂二鹰架，骏犬当对宁争功。",
            "氊庐鼎列帐幙拥，鼓角未吹惊塞鸿。",
            "土山高高置烽燧，毛囊贮获闲刀弓。",
            "水泉在侧挹其上，长河杳杳流无穷。",
            "素纨六幅笔何巧，胡瓌尽妙谁能通。",
            "今日都城有别识，别识共许刘元忠。"
        ],
        "title": "元忠示胡人下程图",
        "id": "b565b598-6873-49ab-94ef-c9cfd90e4ce8"
    },
    {
        "author": "梅尧臣",
        "paragraphs": [
            "出塞开牙帐，论兵启玉钤。",
            "汉泉思白马，秦冢吊蒙恬。",
            "族本西山大，声从渭北兼。",
            "相如尝学剑，文士亦何嫌。"
        ],
        "title": "送李太保知仪州",
        "id": "b6348597-f212-4ff0-92a5-95256e315a10"
    },
    {
        "author": "梅尧臣",
        "paragraphs": [
            "南方生美果，具体橘包微。",
            "韩弹有轻薄，楚萍知是非。",
            "甘香奉华俎，咀嚼破明玑。",
            "欲换齑盐腹，盈匳忽我归。"
        ],
        "title": "刘元忠遗金橘",
        "id": "fd17d9c1-fe0e-45de-920b-8ad9c8de7ba6"
    },
    {
        "author": "梅尧臣",
        "paragraphs": [
            "石苍苍，连峭峯，大山嵯峨云雾中。",
            "老松瘦树无笔踪，巧夺造化何能穷。",
            "古绢脆裂再黏续，气象一似高高嵩。",
            "上有荆浩字，特归翰林公。",
            "愿换廷圭一丸墨，谁言卖钱须青铜。",
            "范宽到老学未足，李成但得平远工。",
            "黄金白璧未为贵，丈人师臣无不通。"
        ],
        "title": "王原叔内翰宅观山水图",
        "id": "582a3352-8b35-4e59-9e6c-1e5041156bed"
    },
    {
        "author": "梅尧臣",
        "paragraphs": [
            "雌猿夜啼别湘东，晓寻故人背孤桐。",
            "孤桐有声弹不响，弦绝曲在埋蒿蓬。",
            "知音万古期必逢，今日已闻天下雄。",
            "陟山涉水不辞远，文章大名居禁中。",
            "扣门一见颜色喜，抱琴三叹含征宫。",
            "九畴不汨微禹力，尧舜岂无明与聪。",
            "推根致本贤意合，叙述况值太史公。",
            "贸金得玉莫忘宝，却过洞庭乘朔风。",
            "猿休啼月月色好，还来旧山伴狙翁。"
        ],
        "tags": [
            "衡山",
            "洞庭湖"
        ],
        "title": "送廖倚归衡山",
        "id": "f9cc981a-0901-442b-b24a-2c156403af3c"
    },
    {
        "author": "梅尧臣",
        "paragraphs": [
            "松液化茯苓，又因为琥珀。",
            "遇物必得形，毛发曾不隔。",
            "君子亦豹变，其文蔚可觌。",
            "今者逢吴侯，满腹贮经籍。",
            "喷吐五色霓，自堪垂典册。",
            "诗教始二南，皆著贤圣迹。",
            "后世竟翦裁，破碎随刀尺。",
            "我辈强追倣，画龙成蜥蜴。",
            "有唐文最盛，韩伏甫与白。",
            "甫白无不包，甄陶咸所索。",
            "侯初守二郡，山水多助益。",
            "升高觞嘉宾，赋笔速鹰翮。",
            "葺书成大轴，许我观琮璧。",
            "真物固易辨，恨无百金易。",
            "借从怀袖归，诵玩废朝夕。",
            "譬如游国都，惝怳失阡陌。",
            "苦吟三十年，所获唯巾帼。",
            "岂比夸受降，甲齐熊耳积。",
            "重见元和风，珠玉敌海舶。",
            "自慙寒饿为，何张空避席。"
        ],
        "title": "还吴长文舍人诗卷",
        "id": "80c6da61-334f-49ce-8af4-14d056959f0d"
    },
    {
        "author": "梅尧臣",
        "paragraphs": [
            "禹书贡厥包，未知黄柑美。",
            "竞传洞庭熟，又莫永嘉比。",
            "适观隠侯诗，获此殊可喜。",
            "诵句擘露囊，香甘冷熨齿。",
            "明朝鏁礼闱，何暇醉邻里。"
        ],
        "tags": [
            "洞庭湖"
        ],
        "title": "和正月六日沈文通学士遗温柑",
        "id": "95a8450f-88f1-4a79-aa9a-3d947b96aa58"
    },
    {
        "author": "梅尧臣",
        "paragraphs": [
            "出珥银貂侍太清，回看双鹤舞中庭。",
            "翩翩曾是仙人骥，两两尚仪君子形。",
            "静夜欲还缑岭月，终朝思啑太湖萍。",
            "莫将树上鸡相并，会待归飞向杳冥。"
        ],
        "tags": [
            "太湖"
        ],
        "title": "史供奉羣鹤",
        "id": "c571f929-da8d-4643-a046-b9d67816436a"
    },
    {
        "author": "梅尧臣",
        "paragraphs": [
            "巖窦常留雪，山雪不有心。",
            "禅衣百衲重，香刹四明深。",
            "驯鹿来衔果，栽松去作林。",
            "自缘冠绂累，未解远公寻。"
        ],
        "title": "雪窦达观禅师见寄依韵答",
        "id": "aee92417-d593-4603-ad44-e9e36e94ed9b"
    },
    {
        "author": "梅尧臣",
        "paragraphs": [
            "结庐野田中，其高足以觇。",
            "坐卧劣自容，巢栖未尝厌。",
            "但能风雨蔽，何惜茅蓬苫。",
            "终当收刈毕，寂寞慙山店。"
        ],
        "title": "和孙端叟寺丞农具十五首 田庐",
        "id": "682fad37-9517-45bf-98fb-6f08c36126a1"
    },
    {
        "author": "梅尧臣",
        "paragraphs": [
            "白扇非团扇，每来场圃见。",
            "因风吹糠籺，编竹破筠箭。",
            "任从高下手，不为暄寒变。",
            "去粗而得精，持之莫言倦。"
        ],
        "title": "和孙端叟寺丞农具十五首 飏扇",
        "id": "b383109c-e62d-47b5-8277-108fb296c36a"
    },
    {
        "author": "梅尧臣",
        "paragraphs": [
            "农人力已勤，要在布嘉种。",
            "手持高斗柄，觜泻三犂垅。",
            "月下叱黄犊，原边过废冢。",
            "安知侠少年，玉食金羁拥。"
        ],
        "title": "和孙端叟寺丞农具十五首 搂",
        "id": "c7ac7f4f-955c-4d87-95d1-2a566b17fa71"
    },
    {
        "author": "梅尧臣",
        "paragraphs": [
            "适从伐枯桑，莫悟刃已缺。",
            "蚕工向欲迫，田事不可彻。",
            "丁丁背谷声，役役持柯热。",
            "积薪高于山，焉用先后别。"
        ],
        "title": "和孙端叟寺丞农具十五首 樵斧",
        "id": "1d82d0cc-373a-4705-ae58-4576fc28868d"
    },
    {
        "author": "梅尧臣",
        "paragraphs": [
            "古圣通物宜，揉斲资粒食。",
            "稼穑尽民勤，垦耕穷地力。",
            "推化本神农，维时思后稷。",
            "我老欲归田，兹器已先识。"
        ],
        "title": "和孙端叟寺丞农具十五首 耒耜",
        "id": "1c3310cd-4452-4a70-9b12-eded4163c8a4"
    },
    {
        "author": "梅尧臣",
        "paragraphs": [
            "诗称庤钱镈，南亩兴农作。",
            "宁唯务芟薙，岂不在刈获。",
            "收功向嘉谷，托用随芒屩。",
            "太平兹所重，坐见销锋锷。"
        ],
        "title": "和孙端叟寺丞农具十五首 钱镈",
        "id": "8bf67016-567e-4b64-a84c-fcd7da0b65ef"
    },
    {
        "author": "梅尧臣",
        "paragraphs": [
            "芜秽或不治，良苗安得长。",
            "薅来露未晞，荷去月初上。",
            "侵烟湿鹅颈，近茇翻蚁壤。",
            "生具自有余，何辞汗沾颡。"
        ],
        "title": "和孙端叟寺丞农具十五首 耰锄",
        "id": "4917774b-de63-444a-a0d8-663349dbb6c2"
    },
    {
        "author": "梅尧臣",
        "paragraphs": [
            "上袯与下襫，青蓑苦能织。",
            "晓披春雨来，晚晒阳坡侧。",
            "蔽身常自足，冲湿曾为得。",
            "任从野风吹，已敌寒蓬色。"
        ],
        "title": "和孙端叟寺丞农具十五首 袯襫",
        "id": "b09ec806-e4e4-49e8-b126-b85a6f033e5a"
    },
    {
        "author": "梅尧臣",
        "paragraphs": [
            "力田冒风雨，缉箨为台笠。",
            "寒蓑相与用，阴野低迷入。",
            "足屦固易濡，鬓葆何尝湿。",
            "斯须未可去，赫日资乃急。"
        ],
        "title": "和孙端叟寺丞农具十五首 台笠",
        "id": "f0689276-3f60-4a71-9a2e-7cffb77a338e"
    },
    {
        "author": "梅尧臣",
        "paragraphs": [
            "破领耕不休，何暇顾羸犊。",
            "夜归喘明月，朝出穿深谷。",
            "力虽穷田畴，肠未饱刍粟。",
            "稼收风雪时，又向寒坡牧。"
        ],
        "title": "和孙端叟寺丞农具十五首 耕牛",
        "id": "d401fa35-d35e-452d-a175-c6c225038649"
    },
    {
        "author": "梅尧臣",
        "paragraphs": [
            "覆牛畏严霜，爱之如爱子。",
            "朔风吹栏牢，御冻頼苴枲。",
            "恶薄将异鞯，贫栖乃同被。",
            "重畜不忘劬，老农非可鄙。"
        ],
        "title": "和孙端叟寺丞农具十五首 牛衣",
        "id": "8c4d5d38-1c12-4c2c-b754-5beea09914a7"
    },
    {
        "author": "梅尧臣",
        "paragraphs": [
            "既如车轮转，又若川虹饮。",
            "能移霖雨功，自致禾苗稔。",
            "上倾成下流，损少以益甚。",
            "汉阴抱瓮人，此理未可谂。"
        ],
        "title": "和孙端叟寺丞农具十五首 水车",
        "id": "6c3481bd-ede2-42b3-af1b-330b8d85d71a"
    },
    {
        "author": "梅尧臣",
        "paragraphs": [
            "瓦罂贮谿流，滴作耘田漏。",
            "不为阴晴惑，用识早暮候。",
            "辛勤无侵星，简易在白昼。",
            "同功以为准，一决不可又。"
        ],
        "title": "和孙端叟寺丞农具十五首 田漏",
        "id": "b33a71c9-2eb8-4b42-902e-0e33775631af"
    },
    {
        "author": "梅尧臣",
        "paragraphs": [
            "挂鼓大树枝，将以一耘耔。",
            "逢逢达远近，汨汨来田里。",
            "功既由此兴，饷亦从此始。",
            "固殊调猿猴，欲取儿童喜。"
        ],
        "title": "和孙端叟寺丞农具十五首 耘鼓",
        "id": "646f034a-eec6-449d-90c6-498c278d7d20"
    },
    {
        "author": "梅尧臣",
        "paragraphs": [
            "牧人乐下牧，背骑吹短笛。",
            "声穿吴云低，韵入楚梅的。",
            "谁嗟苦调急，自与幽意寂。",
            "应同尧时民，歌将土壤击。"
        ],
        "title": "和孙端叟寺丞农具十五首 牧笛",
        "id": "d0f1ca7e-9767-4278-b37c-891fec077721"
    },
    {
        "author": "梅尧臣",
        "paragraphs": [
            "汉仪后亲蚕，采桑来茧馆。",
            "云母饰车上，钩笼载车畔。",
            "援条露已干，受叶日将晏。",
            "为言天下妇，兹事不可慢。"
        ],
        "title": "和孙端叟蚕具十五首 茧馆",
        "id": "d87eebbe-1206-4803-a60e-d1d4deb343d7"
    },
    {
        "author": "梅尧臣",
        "paragraphs": [
            "常闻汉皇后，织室数来观。",
            "宫女岂不勤，帝衮得以完。",
            "亦将成纁黄，非用竞龙鸾。",
            "意在奉宗庙，后人其可安。"
        ],
        "title": "和孙端叟蚕具十五首 织室",
        "id": "b84faf6e-c45e-4147-afb9-60fdc89c6baa"
    },
    {
        "author": "梅尧臣",
        "paragraphs": [
            "原上种良桑，桑下种茂麦。",
            "雉雊麦秀时，蚕眠叶休摘。",
            "空条漏日多，余椹更谁惜。",
            "会待黄落来，酒垆烧斗石。"
        ],
        "title": "和孙端叟蚕具十五首 桑原",
        "id": "797e4cb3-0da6-44f5-a9a8-5afd02713936"
    },
    {
        "author": "梅尧臣",
        "paragraphs": [
            "桑柔不倚梯，摘桑頼高几。",
            "每于得叶易，曾靡忧校披。",
            "跻升类拾级，下上异缘蚁。",
            "闲置草屋傍，鸣鸡或栖止。"
        ],
        "title": "和孙端叟蚕具十五首 高几",
        "id": "a9fc9a00-df21-4fa5-bedc-888db21f2dcf"
    },
    {
        "author": "梅尧臣",
        "paragraphs": [
            "科桑持野斧，乳湿新磨刃。",
            "繁枿一去除，肥条更丰润。",
            "鲁叶大如掌，吴蚕食若骏。",
            "始时人谓戕，利倍今乃信。"
        ],
        "title": "和孙端叟蚕具十五首 科斧",
        "id": "8cbd1d2a-b63f-47a2-bb3a-1321d3c1a669"
    },
    {
        "author": "梅尧臣",
        "paragraphs": [
            "长钩扳桑枝，短钩挂桑笼。",
            "南陌露气寒，东方日光动。",
            "少妇首且笄，幼女角已𩮰。",
            "竞以采叶归，曾非事梳栊。"
        ],
        "title": "和孙端叟蚕具十五首 桑钩",
        "id": "f74ace21-2ffc-4653-9c7a-515e4bf2816f"
    },
    {
        "author": "梅尧臣",
        "paragraphs": [
            "采采向桑郊，盈盈自持筥。",
            "挂钩带月往，稚叶和烟贮。",
            "一心恐蚕饥，搔首促俦侣。",
            "到家倾嫩绿，刀几为㕮咀。"
        ],
        "title": "和孙端叟蚕具十五首 桑筥",
        "id": "ad5f9d17-b8a7-429e-90ba-dffa5cc0b16b"
    },
    {
        "author": "梅尧臣",
        "paragraphs": [
            "自从蚕蚁生，日日忧蚕冷。",
            "草室常自温，云髻未暇整。",
            "但采原上桑，不顾门前杏。",
            "辛苦得丝多，输官官莫省。"
        ],
        "title": "和孙端叟蚕具十五首 蚕女",
        "id": "9761f3ee-fdb0-471c-b099-02b2171abf70"
    },
    {
        "author": "梅尧臣",
        "paragraphs": [
            "冰蚕三眠休，作茧当具簇。",
            "汉北取蓬蒿，江南藉茅竹。",
            "蒿疎无鬰浥，竹浄亦森束。",
            "竞畏风雨寒，露置未如屋。"
        ],
        "title": "和孙端叟蚕具十五首 蚕簇",
        "id": "47277b3a-413a-4847-bc24-d42c1fa7e339"
    },
    {
        "author": "梅尧臣",
        "paragraphs": [
            "三月将扫蚕，蚕妾具其器。",
            "丘植先㧹括，辟室亦涂塈。",
            "众材疎以成，多薄所得寄。",
            "拾老归簇时，应无慙弃置。"
        ],
        "title": "和孙端叟蚕具十五首 蚕槌",
        "id": "99dad81d-86a4-41ad-b200-f0aec22916a6"
    },
    {
        "author": "梅尧臣",
        "paragraphs": [
            "河上纬萧人，女归又织苇。",
            "相与为蚕曲，还殊作筠篚。",
            "入用此何多，往售获能几。",
            "愿丰天下衣，不叹贫服卉。"
        ],
        "title": "和孙端叟蚕具十五首 蚕薄",
        "id": "e5433019-2008-459d-b104-c2862913ca9b"
    },
    {
        "author": "梅尧臣",
        "paragraphs": [
            "朝渍一盎茧，缲就几绚丝。",
            "丝成茧已尽，盎亦谁复持。",
            "道上有堕甑，车傍有鸱夷。",
            "二物且莫笑，顾藉各因时。"
        ],
        "title": "和孙端叟蚕具十五首 缲盎",
        "id": "32d1d3cc-6cc0-455d-9666-d02c822c8aa0"
    },
    {
        "author": "梅尧臣",
        "paragraphs": [
            "蚕月必纺绩，丝车方挑掷。",
            "灯下络纬鸣，林端河汉白。",
            "纤缕自有绪，虚轮运无迹。",
            "腕手已为劳，谁经用刀尺。"
        ],
        "title": "和孙端叟蚕具十五首 纺车",
        "id": "da6554f3-fe68-427b-bcdd-3844ab83a375"
    },
    {
        "author": "梅尧臣",
        "paragraphs": [
            "给给机上梭，往反如度日。",
            "一经复一丝，成寸遂成匹。",
            "虚腹锐两端，素手投未出。",
            "陶家挂壁间，雷雨龙飞出。"
        ],
        "title": "和孙端叟蚕具十五首 龙梭",
        "id": "56672ab9-295e-4f8c-b4c7-98ac4556dbe1"
    },
    {
        "author": "梅尧臣",
        "paragraphs": [
            "织妇手不停，心与日月速。",
            "常忧里胥来，不待鸡黍熟。",
            "但言督县官，立要断机轴。",
            "谁知公侯家，赐帛堆满屋。"
        ],
        "title": "和孙端叟蚕具十五首 织妇",
        "id": "277f8a6d-0a1d-4e11-960e-24e7c85c28a4"
    },
    {
        "author": "梅尧臣",
        "paragraphs": [
            "阊阖前临万岁山，烛龙衔火夜珠还。",
            "高楼迥出星辰里，曲盖遥瞻紫翠间。",
            "轣辘车声碾明月，参差莲焰竞红颜。",
            "谁教言语如鹦鹉，便著金笼密锁关。"
        ],
        "title": "上元从主人登尚书省东楼",
        "id": "4da6cbee-ec03-4c9b-ad65-c6c2c13eb38d"
    },
    {
        "author": "梅尧臣",
        "paragraphs": [
            "沉水香焚金博山，杜陵谁复与车还。",
            "马寻绮陌知何曲，人在珠帘第几间。",
            "法部乐声长满耳，上樽醇味易酡颜。",
            "更贫更贱皆能乐，十二重门不上关。"
        ],
        "title": "自和",
        "id": "883d6d4a-4ec1-48fe-b385-9880c8a19951"
    },
    {
        "author": "梅尧臣",
        "paragraphs": [
            "康庄咫尺有千山，欲问紫姑应已还。",
            "人似常娥来陌上，灯如明月在云间。",
            "车头小女双垂髻，帘里新粧一破颜。",
            "却下玉梯鸡已唱，谩言齐客解偷关。"
        ],
        "title": "又和",
        "id": "dad8893a-0214-461d-8c2e-725baf83825e"
    },
    {
        "author": "梅尧臣",
        "paragraphs": [
            "五公雄笔厕其间，媿似丘陵拟泰山。",
            "岂意来嘲饭颗句，忙中唯此是偷闲。"
        ],
        "tags": [
            "泰山"
        ],
        "title": "和公仪龙图戏勉",
        "id": "ff2e797d-dc5f-4d65-9e9b-63afa703977c"
    },
    {
        "author": "梅尧臣",
        "paragraphs": [
            "千重海浪渔人醉，百战沙场野叟闲。",
            "能向闹中还得静，乃知朝市即青山。"
        ],
        "title": "再和公仪龙图",
        "id": "2a048675-e4c8-4ba2-b0a4-007ba5945c36"
    },
    {
        "author": "梅尧臣",
        "paragraphs": [
            "兽烹羊猪，鸟烹鸭鸡。",
            "唯鹑不杀，置奴而携。",
            "公坐堂上，见而悲悽。",
            "急令开笯还故栖，其间无力飞不齐。",
            "公只知鱼之洋洋，鹅之鶂鶂。",
            "噫兮噫兮。"
        ],
        "title": "放鹑",
        "id": "5262e61c-b39d-4ca2-8502-cc2bd41898cd"
    },
    {
        "author": "梅尧臣",
        "paragraphs": [
            "莫登楼，脚力虽健劳双眸，下见纷纷马与牛。",
            "马矜鞍辔牛服辀，露台歌吹声不休。",
            "腰鼓百面红臂褠，先打六么后梁州。",
            "棚帘夹道多夭柔，鲜衣壮仆狞髭虬。",
            "宝挝呵叱倚王侯，夸妍鬭艳目已偷。",
            "天寒酒醺谁尔侜，倚楹心往形独留，有此光景无能游。",
            "粉署深沉空翠帱，青绫被冷风飕飕。",
            "怀抱既如此，何须望楼头。"
        ],
        "title": "莫登楼",
        "id": "ce05b252-5764-4bfa-9337-c8a7a61853f3"
    },
    {
        "author": "梅尧臣",
        "paragraphs": [
            "莫饮酒，酒岂仇，颜回不饮不白头。",
            "千钟称帝尧，百觚号圣丘。",
            "定国数石无滞留，康成三百杯未休。",
            "阮籍作诗语更遒，圣贤在前谁与谋。",
            "喉干舌强须润柔，照见文字胜膏油。"
        ],
        "title": "莫饮酒",
        "id": "84e92d22-3a7c-4135-a80b-d8307fa07895"
    },
    {
        "author": "梅尧臣",
        "paragraphs": [
            "我生无所嗜，唯嗜酒与诗。",
            "一日舍此心肠悲，名存贵大不輙思。",
            "甑空釜冷不俛眉，妻孥冻饥数恚之。",
            "但自吟醉与世违，此外万事皆莫知。",
            "王公谒请众去早，既衰愈懒身到迟。",
            "日高倦仆颜色沮，况骑瘦马两耳垂。",
            "厌此劳苦不喜出，唯有文字时能为。",
            "诸公尚恐竭智虑，勤勤劝饮莫我卑。",
            "再拜受公言，窃意公矫时。",
            "只爱诗，谓余痴。"
        ],
        "title": "依韵和永叔劝饮酒莫吟诗杂言",
        "id": "650526a7-1ae5-44e6-a7bc-9cd02e588fa8"
    },
    {
        "author": "梅尧臣",
        "paragraphs": [
            "来时擘蠒正探官，走马传宣夹路看。",
            "便鏁青春辞上合，徒知白日近长安。",
            "思归有梦同谁说，强意题诗只自宽。",
            "犹喜共量天下士，亦胜东野亦胜韩。"
        ],
        "title": "和永叔内翰",
        "id": "39435335-1e34-46ca-9bc6-d39ab514bded"
    },
    {
        "author": "梅尧臣",
        "paragraphs": [
            "闻忆华亭双鹤雏，苍毛未变顶微朱。",
            "闲情且与稻粱饱，寄语休将鸡鹜驱。",
            "丁令再归移岁月，王襃端为约僮奴。",
            "主人必欲看飞舞，太液池宽肯放无。"
        ],
        "title": "和公仪龙图忆小鹤",
        "id": "d2e5a935-e1d2-46b9-9b48-3644e17b9799"
    },
    {
        "author": "梅尧臣",
        "paragraphs": [
            "醉翁在东堂，为他栽桂树。",
            "待将枝条与人折，忆著家中玉色兔。",
            "夜看明月海上来，光彩离离入庭户。",
            "且问常娥一借观，翁家虽有来无路。",
            "常娥对面几万里，不声渐渐西南去。",
            "是时翁生怀抱恶，却恨陆机先忆鹤。",
            "致令亦念眼迷离，不似傍池能饮啄。",
            "始忧兔饥僮失哺，又恐白毛尘土污。",
            "仍不如鹤有浅泉，自在引吭时刷羽。",
            "花前举翅鼓春风，只待公归向朝暮。",
            "我闻二公趣向殊，一养月中物，一养华亭雏。",
            "一畏奔海窟，一畏巢松株。",
            "我虽老矣无物惑，欲去东家看舞姝。"
        ],
        "title": "和永叔内翰思白兔答忆鹤杂言",
        "id": "d51023ea-048c-453f-8260-f15fd8dbbfd2"
    },
    {
        "author": "梅尧臣",
        "paragraphs": [
            "从他舞姝笑我老，笑终是喜不是恶。",
            "固胜兔子固胜鹤，四蹄扑握长啄啄。",
            "任看色与月光混，只欲走飞情意薄。",
            "拘之以笼縻以索，必不似纤腰夸绰约。",
            "主人既贤豪，能使宾客乐。",
            "便归膏面染髭须，从今宴会应频数。"
        ],
        "title": "和永叔内翰戏答",
        "id": "68f887ca-451f-4d0f-9f3d-261c9c11bef0"
    },
    {
        "author": "梅尧臣",
        "paragraphs": [
            "二月狂风雪，寒威晓更加。",
            "省闱轻妬粉，苑树暗添花。",
            "有梦皆蝴蝶，逢袍只纻麻。",
            "冻吟谁料我，相与赌流霞。"
        ],
        "title": "二月五日雪",
        "id": "635cc39b-7e63-4c23-87ed-80f81e2f9ae2"
    },
    {
        "author": "梅尧臣",
        "paragraphs": [
            "三分春色一分休，始见桃花著树头。",
            "霰雪斗来如约勒，为公留作上林游。"
        ],
        "title": "和公仪龙图小桃花",
        "id": "15fa869f-5c7e-47e7-994f-866f08a0d511"
    },
    {
        "author": "梅尧臣",
        "paragraphs": [
            "重门虽鏁春风入，先坼桃花后李花。",
            "赤白鬭妍思旧曲，旧声传在五王家。",
            "五王不见留华萼，华萼坏来碑缺落。",
            "当时李白欲骑黥，醉向江南曾不错。"
        ],
        "title": "感李花",
        "id": "d5ea6924-1315-4599-9a86-d0167fe11404"
    },
    {
        "author": "梅尧臣",
        "paragraphs": [
            "大鱼人骑上天去，留得小鳞来按觞。",
            "吾物吾乡不须念，太官常膳有肥羊。"
        ],
        "title": "琴高鱼和公仪",
        "id": "71d4255d-1549-4467-8d67-8bd1b8d97e37"
    },
    {
        "author": "梅尧臣",
        "paragraphs": [
            "都蓝携具向都堂，碾破云团北焙香。",
            "汤嫩水轻花不散，口甘神爽味偏长。",
            "莫夸李白仙人掌，且作卢仝走笔章。",
            "亦欲清风生两腋，从教吹去月轮傍。"
        ],
        "title": "尝茶和公仪",
        "id": "1f0d59ce-9e43-4da2-9df2-34fc9e7da94d"
    },
    {
        "author": "梅尧臣",
        "paragraphs": [
            "苍苍庭中竹，事莫叹迟速。",
            "不同栏下草，一岁一回绿。",
            "朝开花照曜，暮落风相逐。",
            "何如饱霜雪，冬夏森寒玉。",
            "谁将种官舍，本合近巖屋。",
            "不可一日无，萧洒看未足。",
            "阮生岂其愚，林中醉醽醁。",
            "我当明月时，移床来此宿。"
        ],
        "title": "刑部厅看竹效孟郊体和永叔",
        "id": "1dd1ceb5-6e73-4e11-a13f-b8eaa07f8fd7"
    },
    {
        "author": "梅尧臣",
        "paragraphs": [
            "分庭答拜士倾心，却下朱帘绝语音。",
            "白蚁战来春日暖，五星明处夜堂深。",
            "力搥顽石方逢玉，尽拨寒沙始见金。",
            "淡墨牓名何日出，清明池苑可能寻。"
        ],
        "title": "较艺和王禹玉内翰",
        "id": "6138dd6d-b335-435a-ad34-c4ea73c01d54"
    },
    {
        "author": "梅尧臣",
        "paragraphs": [
            "廉纤小雨破花寒，野雀争巢鬭作团。",
            "手卷白云光引素，舌飞明月响倾盘。",
            "羣公锦绣为肠胃，独我尘埃满肺肝。",
            "强应小诗无气味，犹慙白发厕郎官。"
        ],
        "title": "再和",
        "id": "ad1ae7a6-1cc3-4f3f-94b6-da7792be7372"
    },
    {
        "author": "梅尧臣",
        "paragraphs": [
            "天下才名罕有双，今逢陆海与潘江。",
            "笔生造化多多办，声满华夷一一降。",
            "金带系袍回禁署，翠娥持烛侍吟窗。",
            "人间荣贵无如此，谁爱区区拥节幢。"
        ],
        "title": "谢永叔答述旧之作和禹玉",
        "id": "384daf4c-41f4-4cde-b1ba-3e2499979855"
    },
    {
        "author": "梅尧臣",
        "paragraphs": [
            "今看座主与门生，事事相同举世荣。",
            "并直禁林司诏令，又来西省选豪英。",
            "飞龙借马天边下，光禄供醪月底倾。",
            "食叶蚕声句偏美，当时曾记赋将成。"
        ],
        "title": "较艺赠永叔和禹玉",
        "id": "252a118d-6f95-456c-97ac-6dd6ee3cdd00"
    },
    {
        "author": "梅尧臣",
        "paragraphs": [
            "卢仝只有赤脚婢，吏部曾吟似笑仝。",
            "红烛射眸从结客，清歌帖耳苦怜翁。",
            "归时虽已过寒食，芳物犹能逐暖风。",
            "但点纱笼续清夜，西园游兴古何穷。"
        ],
        "title": "戏答持烛之句依韵和永叔",
        "id": "6c6c9616-151f-49ae-9a05-05da2061bcde"
    },
    {
        "author": "梅尧臣",
        "paragraphs": [
            "我家唯有一团月，挂在飕飕草屋东。",
            "玉兔已为公取玩，更休窥望桂丛中。"
        ],
        "title": "重答和永叔",
        "id": "d2cdcad3-ef1f-4989-a884-7c0b2c8c7117"
    },
    {
        "author": "梅尧臣",
        "paragraphs": [
            "多病相如不复云，更何曾有卓文君。",
            "他时我向会稽去，只是荆钗与布裙。"
        ],
        "title": "又依韵",
        "id": "ca4ce7d5-2ab9-4645-a358-59ad977b72ff"
    },
    {
        "author": "梅尧臣",
        "paragraphs": [
            "摇摇墙头花，蒨蒨有好色。",
            "高枝笑粲粲，低枝明皪皪。",
            "但与风相撩，不与风相得。",
            "风吹莫苦急，游子叹日昃。",
            "彭祖与颜回，相去犹瞬息。",
            "每观形影篇，曷在神所释。",
            "不可废我吟，毕竟焉免白。"
        ],
        "title": "刑部厅海棠见赠依韵答永叔二首  其一",
        "id": "73a91c59-0205-4a81-9dea-244de960c157"
    },
    {
        "author": "梅尧臣",
        "paragraphs": [
            "摇摇墙头花，一一如舞娥。",
            "春风买艳逸，艳逸此何多。",
            "不为游蜂挠，即为狂蝶过。",
            "日光苦给给，鲁叟白波波。",
            "人生若朝菌，不饮奈老何。",
            "杨雄寂寞居，岂若阮生歌。"
        ],
        "title": "刑部厅海棠见赠依韵答永叔二首  其二",
        "id": "1fb940e2-977b-40d3-9c96-213ca97d16a6"
    },
    {
        "author": "梅尧臣",
        "paragraphs": [
            "蛟龙上汉鱼潜动，梁栋生云燕未知。",
            "风点稍闻寒瓦急，玉条初向画簷垂。",
            "何郎夜听应逢句，谢朓朝观必有诗。",
            "老大莫将文字困，为公牵强不胜疲。"
        ],
        "title": "春雨呈主文",
        "id": "3fd2ba62-73a4-4581-a00c-0d6d629f13fc"
    },
    {
        "author": "梅尧臣",
        "paragraphs": [
            "闻有白鷴梦，遂作白鷴诗。",
            "诗记白鷴语，意公于鹤私。",
            "公意无薄厚，尔将听我辞。",
            "朝给一瓢水，昼给一盎糜。",
            "曾不令尔渴，曾不令尔饥。",
            "事事不异鹤，安得于鹤疑。",
            "鹤鸣尔不和，鹤舞尔不随。",
            "无以一供悦，饱食番顽痴。",
            "公所念尔久，李白当畜之。",
            "白固有篇咏，公偶未暇为。",
            "遣尔心不平，谓此钝见遗。",
            "我持尔此意，请公吟莫迟。",
            "公便纳我言，濡笔洒淋漓。",
            "书尔在南言，野羽霜雪披。",
            "弄啄红豆实，飞上桄榔枝。",
            "翡翠不敢顾，孔雀不敢窥。",
            "将拟是白凤，脩尾昼涟漪。",
            "虺颈而鸡首，峨峨如有仪。",
            "而今与鹤争，此识固已卑。",
            "公初待尔厚，鷴兮知不知。"
        ],
        "title": "谢鷴和公仪",
        "id": "4355b055-6f71-4f45-9cfa-d7a2df963c05"
    },
    {
        "author": "梅尧臣",
        "paragraphs": [
            "窗前高树有栖鹊，记取明朝飞向东。",
            "家在望春门外住，身居华省信难通。",
            "夜闻相府催张牓，晓听都堂议奏中。",
            "龙阁凤池人渐隔，犹因朝谒望鼇宫。"
        ],
        "title": "较艺将毕和禹玉",
        "id": "142d8fce-4e2f-4fcb-bef2-2f16649e09c1"
    },
    {
        "author": "梅尧臣",
        "paragraphs": [
            "致鷴犹恐鷴饥渴，细织筠笼小瓦缸。",
            "玉免精神怜已久，金銮人物世无双。",
            "休争白鹤临清沼，且伴鸣鸡向绿窗。",
            "美羽奇毛有多少，尔身高稳胜他邦。"
        ],
        "title": "送白鷴与永叔依韵和公仪",
        "id": "06adbf48-ddab-415a-9a10-aaf390a3fbd7"
    },
    {
        "author": "梅尧臣",
        "paragraphs": [
            "见凭蝴蝶过墙飞，却梦翩然入绮闱。",
            "欲扑翅轻萦不住，觉时疑有粉沾衣。"
        ],
        "title": "书事和韩子华舍人",
        "id": "6b3184cf-fe8c-4d19-9359-730d45081c75"
    },
    {
        "author": "梅尧臣",
        "paragraphs": [
            "明经与进士，皆欲取公卿。",
            "自是俗儒陋，非于吾道轻。",
            "昔由羔雁聘，今乃草莱并。",
            "不措一辞去，缘何禄代耕。"
        ],
        "title": "明经试大义多不通有感依韵和范景仁舍人",
        "id": "8a1c2733-3f5a-49e9-9187-7c0345c223a8"
    },
    {
        "author": "梅尧臣",
        "paragraphs": [
            "辞家彩胜人为日，归路梨花雨合晴。",
            "庭下秋千应未拆，笼中鹦鹉即闻声。",
            "千门走马将看牓，广市吹箫尚卖饧。",
            "已是琼林芳卉晚，不须游处避门生。"
        ],
        "title": "出省有日书事和永叔",
        "id": "950dfa30-3669-47c8-b2ad-ac36ca73f46c"
    },
    {
        "author": "梅尧臣",
        "paragraphs": [
            "言出君门日，遥闻紫禁钟。",
            "诏书中使降，骏马上闲供。",
            "天下持平手，毫偏不置胸。",
            "文从有司较，卷是近臣封。",
            "胜阵无容敌，精后已善攻。",
            "明朝当奏号，鸳鹭看归雝。"
        ],
        "title": "定号依韵和禹玉",
        "id": "7406b532-8077-4d54-870b-adc4334e1931"
    },
    {
        "author": "梅尧臣",
        "paragraphs": [
            "桂林太守几时行，泛汴桃花浪已腾。",
            "目极云阴低远树，夜寒风急乱春灯。",
            "巢鸣翡翠愁无限，水宿鸳鸯冷不胜。",
            "阳朔山前好峯岭，为公怜爱万千层。"
        ],
        "title": "寄桂州张谏议和永叔",
        "id": "7b627abb-3a0c-4c80-a075-6a765d45def5"
    },
    {
        "author": "梅尧臣",
        "paragraphs": [
            "芝旭驰名世有孙，大书如晓过秋原。",
            "长松怪柏皆成炭，豫氏观傍不解吞。"
        ],
        "title": "观张中乐书大字",
        "id": "6e892407-59b4-4e3e-8adb-b550d619e78f"
    },
    {
        "author": "梅尧臣",
        "paragraphs": [
            "张君献诗诗词巧，美女插花娇醉春。",
            "公答七言夸笋笴，我无千里学骐驎。",
            "夜吟谢朓澄江练，露湿陶潜漉酒巾。",
            "归去应将锦囊贮，已胜珠玉莫愁贫。"
        ],
        "title": "张淳叟献诗永叔同永叔和之",
        "id": "d13173ec-e893-4db9-b78d-4f651bbe2325"
    },
    {
        "author": "梅尧臣",
        "paragraphs": [
            "烟火千门晓欲开，王花骄马肯徘徊。",
            "井闾已是经时隔，亲旧全如远别来。",
            "帝阙重看多气象，天街新霁少尘埃。",
            "振冠浣服无容久，便见池门放牓催。"
        ],
        "title": "上马和公仪",
        "id": "390bb5c5-1d9d-4e08-937a-4baa86ea586c"
    },
    {
        "author": "梅尧臣",
        "paragraphs": [
            "国佐三公进，师臣一品归。",
            "接宾忘素贵，还绶远危机。",
            "忆奉追尊册，当观副辂旗。",
            "生荣人莫及，无恨掩泉扉。"
        ],
        "title": "太师杜公挽词五首  其一",
        "id": "659ecf62-2248-49e9-a0bb-786cc96c4482"
    },
    {
        "author": "梅尧臣",
        "paragraphs": [
            "既老仍开国，因归得赐金。",
            "念怀知主意，坚介见臣心。",
            "笔札尚存纸，性情犹托吟。",
            "向来门下客，东首泪盈襟。"
        ],
        "title": "太师杜公挽词五首  其二",
        "id": "cd8ea84a-d793-412c-a113-aa1c1f9df135"
    },
    {
        "author": "梅尧臣",
        "paragraphs": [
            "莫怪霑襟血，无由作吊宾。",
            "故池归去雁，春信见何人。",
            "已写虚堂影，犹镌守冢麟。",
            "门生与旧吏，将立道傍珉。"
        ],
        "title": "太师杜公挽词五首  其三",
        "id": "0bd4f85f-60b5-4e66-a1ae-9ec6a7c6a6f4"
    },
    {
        "author": "梅尧臣",
        "paragraphs": [
            "言为当代法，行不古人慙。",
            "天子贵元老，史官传美谈。",
            "名高汉亚相，学嗣晋征南。",
            "有子即家宝，未尝金玉贪。"
        ],
        "title": "太师杜公挽词五首  其四",
        "id": "7b3c8f7c-b9f9-419a-945f-53be4b6829e9"
    },
    {
        "author": "梅尧臣",
        "paragraphs": [
            "见录寻常咏，亲装复手题。",
            "言从永嘉后，重与建安齐。",
            "自古难知己，孤生每择栖。",
            "春风寄黄鸟，为向墓间啼。"
        ],
        "title": "太师杜公挽词五首  其五",
        "id": "72a0a684-0788-41db-b709-dd00652ef993"
    },
    {
        "author": "梅尧臣",
        "paragraphs": [
            "从来钓者意，岂不在得鱼。",
            "饵寡鱼口多，曾非投竿疎。",
            "向登百金贵，首尾必吹墟。",
            "竭泽古所戒，但保腹中书。",
            "风雷变有诗，且复归孟猪。"
        ],
        "title": "送方云秀才下第",
        "id": "be262262-4f75-47b2-8fce-9126a4210641"
    },
    {
        "author": "梅尧臣",
        "paragraphs": [
            "沧海东边会稽郡，朱轮远下相臣家。",
            "已同云汉星辰转，不与鉴湖风月赊。",
            "越箭抽萌供美茹，秦山堆翠照高牙。",
            "买臣严助前时贵，破盗论功未足夸。"
        ],
        "title": "送张待制知越州",
        "id": "f34129c9-f340-4b1d-9035-ca56f88b2970"
    },
    {
        "author": "梅尧臣",
        "paragraphs": [
            "尔持金错刀，不入鹅眼贯。",
            "已遭俗弃掷，妄意堪愤惋。",
            "他时有识别，终必为宝玩。",
            "怀之归河朔，慎勿輙镕锻。",
            "改作毛遂锥，颖脱奚足算。"
        ],
        "title": "送甥蔡骃下第还广平",
        "id": "f2d9fecb-5285-407a-9616-c670e1757f78"
    },
    {
        "author": "梅尧臣",
        "paragraphs": [
            "洞庭五月水生寒，卢橘杨梅已满盘。",
            "泰伯庙前看走马，阖闾城下见骖鸾。",
            "吴娃结束迎新守，府吏趋锵拜上官。",
            "曾过杨州能惯否，刘郎盏底劝须宽。"
        ],
        "tags": [
            "洞庭湖"
        ],
        "title": "送唐紫微知苏台",
        "id": "2ea1e267-a558-4fe4-be9b-e431d6d372ec"
    },
    {
        "author": "梅尧臣",
        "paragraphs": [
            "龙孙春吐一尺牙，紫锦包玉离泥沙。",
            "金刀璀错截嫩节，铜駞不与大梁赊。",
            "持寄韩郎绿蒲束，莫令卫女苦思家。",
            "韩郎才调偏能赋，分饷唯思楚景差。",
            "因之善谑诵淇澳，欲学报投无木瓜。"
        ],
        "title": "韩持国遗洛笋",
        "id": "564d2447-f77f-42ed-b361-634f1218c63a"
    },
    {
        "author": "梅尧臣",
        "paragraphs": [
            "白日对芳树，静夜爱明月。",
            "我饮虽不多，杯杓安可阙。",
            "破屋有空缸，冷灶无黔突。",
            "投餐闻韩辱，乞食使陶讷。",
            "鉴此不求人，终身其镂骨。",
            "傥有佳客过，未免贳袍笏。",
            "风从东南来，语向西北发。",
            "西北多凤雏，枝间报清越。",
            "玉壶盛晓露，赠置醉莫歇。",
            "却少可饮人，为告月休没。"
        ],
        "title": "莱宣遗酒",
        "id": "4b103088-b387-49a5-8cb0-6deff9fd185a"
    },
    {
        "author": "梅尧臣",
        "paragraphs": [
            "废囿孝王国，离宫天子都。",
            "古今虽且异，文物未尝无。",
            "族有栽槐美，名从得桂殊。",
            "应闻汉丞相，待士倒樽壶。"
        ],
        "title": "送王正卿寺丞赴睢阳幙",
        "id": "2ec11082-2f7a-4bdf-85a6-3fffdd2f2e53"
    },
    {
        "author": "梅尧臣",
        "paragraphs": [
            "往年入关中，道傍见太华。",
            "始识仙掌大，颇似揽造化。",
            "赤手无所为，风雨漏指罅。",
            "又观莲华峯，上有莲开谢。",
            "一朝秋色高，莲叶或飘下。",
            "今闻太守行，见隼画车驾。",
            "仙掌与莲花，日久可以诧。",
            "长安道上人，任见不须借。",
            "况多耐老药，民将待黄霸。"
        ],
        "title": "送王道粹郎中知华州",
        "id": "9ff04359-6b83-4290-8013-83297313daea"
    },
    {
        "author": "梅尧臣",
        "paragraphs": [
            "朝读百纸书，夜成几篇书。",
            "明明白昼有阳乌，黕黕暗室无蟾蜍。",
            "目睛须藉外物光，日月不到卑蔀居。",
            "君能置以清油壶，暝照文字灯焰舒。",
            "妇将膏发云鬓梳，缾底浊浓留脂车。",
            "所益既如此，所感当何如。"
        ],
        "title": "韩玉汝遗油",
        "id": "f9173d37-34c5-4791-887e-2d843ece41b7"
    },
    {
        "author": "梅尧臣",
        "paragraphs": [
            "澄泥丛台泥，瓦斲邺宫瓦。",
            "共为几桉用，相与笔墨假。",
            "赋无左思作，书媿右军写。",
            "初从故人来，来自邯郸下。",
            "物因人以重，谬当好事者。"
        ],
        "title": "王几道罢磁州遗澄泥古瓦二砚",
        "id": "c9dfe149-9916-4ec2-aa87-6d3e21ad80e1"
    },
    {
        "author": "梅尧臣",
        "paragraphs": [
            "昔见兰丛牙，今见连蔓瓜。",
            "持入咸阳市，本出故侯家。",
            "五色相钩蔕，秦人应自夸。",
            "行当七月荐，乞巧杂盘花。"
        ],
        "title": "送咸阳主簿王秘校",
        "id": "8ddb277f-d22b-4d89-8aef-539796ae535e"
    },
    {
        "author": "梅尧臣",
        "paragraphs": [
            "堂下一匹郑虔马，栏边两株安石榴。",
            "但能有酒邀佳客，亦任狂花落素瓯。",
            "侍女红裙无好色，主人白发自侵头。",
            "欲歌翠树芳条曲，已去洛阳三十秋。"
        ],
        "title": "和楚屯田同曾子固陆子履观予堂前石榴花",
        "id": "06e496bc-d8a9-47fa-97bf-5bc1fc49df81"
    },
    {
        "author": "梅尧臣",
        "paragraphs": [
            "河为中国患，亦为中国利。",
            "其患齧堤防，其利通粮馈。",
            "分流入浚汴，万货都城萃。",
            "积淫或暴涨，旱暵或滞疐。",
            "疏导欲其宜，径度有所异。",
            "曩者多邀功，用之殊未至。",
            "十私而五公，岁久害愈炽。",
            "溃溢必归尤，庙堂难决议。",
            "明明圣天子，自选中常侍。",
            "银铛插在貂，身小勇且智。",
            "上从广武城，下及淮与泗。",
            "回险帖凿繁，所画由所寄。",
            "尝以勤厥身，又能和众吏。",
            "前日有尽心，于今病憔悴。",
            "此职方藉人，加餐当自为。"
        ],
        "title": "送史供奉汴口都大",
        "id": "0f9a7e5c-95cf-441f-9b5a-5416ea801248"
    },
    {
        "author": "梅尧臣",
        "paragraphs": [
            "四叶及王游，共家原坂岭。",
            "岁摘建溪春，争先取晴景。",
            "大窠有壮液，所发必奇颖。",
            "一朝团焙成，价与黄金逞。",
            "吕侯得乡人，分赠我已幸。",
            "其赠几何多，六色十五餠。",
            "每餠包青蒻，红签缠素檾。",
            "屑之云雪轻，啜已神魄惺。",
            "会待嘉客来，侑谈当昼永。"
        ],
        "title": "吕晋",
        "id": "b010b144-7a31-43e1-b6b4-60276e4462e3"
    },
    {
        "author": "梅尧臣",
        "paragraphs": [
            "自我历官三十年，有脚未曾行蜀川。",
            "李白尝言道之艰险，长嗟难剧上青天。",
            "鸟悲猿嚎马蹄脱，苔梯雨栈愁倾颠。",
            "苍崖下窥不见底，但听雷声辊石悬湍溅。",
            "晓盘青泥上高烟，暮盘青泥到下泉。",
            "剑阁如剑，巉然割肠刺恨今古连。",
            "尔去三千九百里，巴山小马乌布鞯。",
            "一妇一奚行李单，家具日货能几钱。",
            "人皆畏避不敢往，此独敢往何所便。",
            "况是初宦无远适，心意自许非由铨。",
            "异乎哉，我今送尔徒哀怜。"
        ],
        "title": "送毕甥之临邛主簿杂言",
        "id": "a26f4912-cc1e-495c-9817-01c4ecfb74a2"
    },
    {
        "author": "梅尧臣",
        "paragraphs": [
            "瘠彼单于马，赠我信都侯。",
            "信都恶顽恶，不使服车辀。",
            "我从南土归，涉河假扁舟。",
            "将趋未央朝，无乘谁可求。",
            "信都固朋义，百乏能以周。",
            "遗此燕山骏，买鞯安辔头。",
            "朝斩一束刍，夕煑一盎麰。",
            "渐平峥嵘骨，幸骑历冬秋。",
            "自春锁礼闱，既出被轻囚。",
            "饱秣不复驾，狂跃如生虬。",
            "更番一老卒，湔刷常预愁。",
            "前欲往城东，始跨人立侔。",
            "首落而尾掷，衰躯几坠投。",
            "迩者将赎金，行当谒冕旒。",
            "私呼贵邻兵，言调变驯柔。",
            "晨往及暮还，踣地气不收。",
            "彼兵隶天廐，国马皆仰驺。",
            "其能量马力，国马安得稠。",
            "以吾穷使然，尔能亦可羞。"
        ],
        "title": "哀马",
        "id": "311bce88-6d42-46c3-a4de-9cf31b2824bd"
    },
    {
        "author": "梅尧臣",
        "paragraphs": [
            "落花浄扫青阴长，野蝶闲飞绿草闲。",
            "侍从归来看鹤舞，便将樽酒欲招闲。"
        ],
        "title": "依韵和公仪龙图招诸公观舞及画三首  其一",
        "id": "89fa215b-eadc-4b61-a5ed-d80a06191e49"
    },
    {
        "author": "梅尧臣",
        "paragraphs": [
            "阴森园圃墙东地，携挈儿童树下吟。",
            "更约天边凤皇侣，阅书观画味尤深。"
        ],
        "title": "依韵和公仪龙图招诸公观舞及画三首  其二",
        "id": "1deba8aa-1fce-44e4-a88f-caad52869f29"
    },
    {
        "author": "梅尧臣",
        "paragraphs": [
            "初约看花花已尽，重新邀客客应欢。",
            "真花既不能长艳，画在霜纨更好看。"
        ],
        "title": "依韵和公仪龙图招诸公观舞及画三首  其三",
        "id": "0bd597a9-8688-41c1-ab75-ec06516740fc"
    },
    {
        "author": "梅尧臣",
        "paragraphs": [
            "吴牛常畏热，吴田常畏枯。",
            "有树不荫犊，有水不滋䅳。",
            "孰知事春农，但知急秋租。",
            "太守追县官，堂上怒奋须。",
            "县官促里长，堂下鞭扑俱。",
            "不体天子仁，不恤黔首逋。",
            "借问彼为政，一一何所殊。",
            "今君请郡去，预喜民将苏。",
            "每观二千石，结束辞国都。",
            "丝鞯加锦缘，银勒以金涂。",
            "兵吏拥后队，剑挝盛前驱。",
            "君又不若此，革辔障泥乌。",
            "欵行问风俗，低意骑更驽。",
            "下情靡不达，略细举其麤。",
            "曾肯为众异，亦罔为世趋。",
            "学诗闻已熟，爱棠理岂无。"
        ],
        "title": "送王介甫知毗陵",
        "id": "3fd5fece-83f6-465c-8341-fadcaacf87d9"
    },
    {
        "author": "梅尧臣",
        "paragraphs": [
            "屈宋出于楚，王马出于蜀。",
            "荀杨亦二国，自接大儒躅。",
            "各去百数年，高下非近局。",
            "钩陈豹尾科，登俊何炳缛。",
            "楚蜀得曾苏，超然皆绝足。",
            "父子兄弟间，光辉自联属。",
            "古何相辽阔，今何相迩续。",
            "朝廷有巨公，讲索无遗录。",
            "正如唐虞时，元凯同启沃。",
            "何言五百载，此论不可告。",
            "二君从兹归，名价同惊俗。"
        ],
        "title": "送曾子固苏轼",
        "id": "2784a7a7-3816-4115-bd9b-cc1bc4922b92"
    },
    {
        "author": "梅尧臣",
        "paragraphs": [
            "疏氏昔二傅，张氏今两卿。",
            "相去千余载，能与同令名。",
            "亦尝更侍从，况有冰玉清。",
            "世怀山东业，力制河北兵。",
            "云烟忽起晦，日月不得明。",
            "白首无所为，脱身吴楚城。",
            "七十还印绶，不以名教轻。",
            "葺堂读旧书，时出郊郭行。",
            "水边观游鱼，树底爱啼鶑。",
            "适逢野老语，复问农人耕。",
            "纷纷世上士，车马无此情。"
        ],
        "title": "寄题张光禄荣佚堂",
        "id": "77329385-6ffc-4da4-8d41-39f735a4eb7d"
    },
    {
        "author": "梅尧臣",
        "paragraphs": [
            "昔闻醉翁吟，是沈夫子所作。",
            "今听醉翁吟，是沈夫子所弹。",
            "声如冰凘下石滩，嚼齧碎玉遶齿寒。",
            "四坐整衣容色端，醉翁虽醉无慢官。",
            "其音正以乐，其俗便且安，何害酩酊颜渥丹。",
            "沈夫子，邂逅相遇必已欢。",
            "玉琴能写人肺肝，人所为难君不难。",
            "平明解船建谿去，轻赍快意不长湍。",
            "谿东白茗象月团，来奉至尊龙屈盘。",
            "余为带銙与脔片，散在六合云漫漫。",
            "况君五脏清如水，宜饮沆瀣采木栏。",
            "更留瓦砚赠我看，邺宫鸳鸯谁刻剜。"
        ],
        "title": "送建州通判沈太博",
        "id": "55eb26c7-175e-4b76-8427-74338d9e2970"
    },
    {
        "author": "梅尧臣",
        "paragraphs": [
            "识君兮不早，君尚少兮我老。",
            "兰与蕙兮多薰，搴杂佩兮芳芬。",
            "兰倏往兮蕙随，心俯仰兮徘徊。",
            "与识吴兮吴乐，尝适楚兮楚悦，君何为兮我阔。",
            "麒麟絷兮不驰，凤皇蔽兮挑达。",
            "均莫悲兮别离，怅公子兮何之。",
            "绝大江兮无波，奉赤鲤兮藉荷。",
            "芼莼荇兮陈羹，亲意得兮忘荣。",
            "世反是兮从贵，聊送君兮伤情。"
        ],
        "title": "送王平甫拟离骚",
        "id": "4c24a792-e5d5-4987-b0fb-4bcc975e79a0"
    },
    {
        "author": "梅尧臣",
        "paragraphs": [
            "欲游庐山去，将托楚舸梢。",
            "暮行长河曲，月上黄金坳。",
            "悠悠几千里，身世非系匏。",
            "恣观瀑布虹，不畏浔阳蛟。",
            "诵经东林下，小宇结香茅。"
        ],
        "tags": [
            "庐山"
        ],
        "title": "送僧游庐山",
        "id": "3b3d86a1-1fc0-434e-9e70-c2fabf30a3e6"
    },
    {
        "author": "梅尧臣",
        "paragraphs": [
            "牡丹开尽桃花红，班笋迸林犀角丰。",
            "两株远寄川上鸿，韩郎辍口赠楚翁。",
            "便令剥锦煑荆玉，甘脆不道箪瓢空。",
            "小谢旧城昭亭下，侵天筀竹谿西东。",
            "螗蜋生后出牙茁，罗列满地争强雄。",
            "是时楚翁所食寡，朝饭暮饭唯其充。",
            "今来得此谓过分，一贵一贱物苟同。"
        ],
        "title": "韩持国再遗洛中斑竹笋",
        "id": "1f050ca5-ba1a-4f2e-b5be-ab55ef965db1"
    },
    {
        "author": "梅尧臣",
        "paragraphs": [
            "大车高马尘塞轨，弄石洗泉人不喜。",
            "慨然摆落还吴都，归心劲于弦上矢。",
            "强弩发复开，矢往不可回。",
            "常应笑燕子，时能海边来。"
        ],
        "title": "送僧惠思",
        "id": "7e9eaa14-efb8-421c-aec2-7cbdbe9dec66"
    },
    {
        "author": "梅尧臣",
        "paragraphs": [
            "射策志何远，阖棺人共疑。",
            "奠觞朋友去，泣血母兄悲。",
            "雾气窗间尽，车声户外知。",
            "玉楼成作记，此语可能欺。"
        ],
        "title": "送鲁玉太博挽词三首  其一",
        "id": "10f78ca8-f6f8-493f-bb25-343db2d2f37a"
    },
    {
        "author": "梅尧臣",
        "paragraphs": [
            "自昔称王谢，于今亦盛门。",
            "尚看珠树秀，应见玉麟存。",
            "书史辛勤学，文章苦死论。",
            "都然莫施设，恨向九原吞。"
        ],
        "title": "送鲁玉太博挽词三首  其二",
        "id": "1fa7ade6-9513-461d-99fc-73849353837f"
    },
    {
        "author": "梅尧臣",
        "paragraphs": [
            "试问于天下，谁从百岁心。",
            "短长从所尽，祸福乃相寻。",
            "只以名宾实，那论古至今。",
            "未能忘物境，空复叹人琴。"
        ],
        "title": "送鲁玉太博挽词三首  其三",
        "id": "216fb5cc-2991-4936-b5b0-5e951adfe37f"
    },
    {
        "author": "梅尧臣",
        "paragraphs": [
            "空山枯楠大蔽牛，霹雳夜落鱼凫洲。",
            "鱼凫水射千秋蠹，肌烂随沙荡漾流。",
            "唯存坚骨蛟龙锼，形如三山中雄酋。",
            "左右两峯相挟翊，尊奉君长无慢尤。",
            "苏夫子见之惊且异，买于溪叟凭貂裘。",
            "因嗟大不为梁栋，又叹残不为薪槱。",
            "雨侵藓涩得石瘦，宜与夫子归隠丘。"
        ],
        "title": "苏明允木山",
        "id": "ff9167b6-fafb-4e18-ba65-747517622898"
    },
    {
        "author": "梅尧臣",
        "paragraphs": [
            "儒者务欲博，诵说穷冬秋。",
            "衣裙未及解，含珠以见求。",
            "闽称黄夫子，常恐学不流。",
            "有徒如浮萍，匝匝围刳舟。",
            "聚书将万卷，载行无马牛。",
            "去年来京师，满箧分寄投。",
            "半在吴楚间，半入赵卫陬。",
            "昨日大官荐，青袍变绨裘。",
            "今朝为异物，寸禄与命仇。",
            "独闻邯郸公，哀之使敛收。",
            "曷其禀赋薄，安得被王侯。",
            "旅殡欲焉托，定将葬何州。",
            "生为四方游，死当不择丘。",
            "岂必归故乡，万里过山头。"
        ],
        "title": "哀国子黄助教",
        "id": "893b2a4a-967a-4096-b09e-def8b49ec649"
    },
    {
        "author": "梅尧臣",
        "paragraphs": [
            "船从洞庭来，非贾即游宦。",
            "宦贾事风樯，谁能乐清晏。",
            "不如蓄书史，万古无与间。",
            "上观尧舜仁，下览魏晋篡。",
            "善恶彼既殊，智巧徒以辨。",
            "君心于此得，用舍不自慢。",
            "堂中罗高厨，户外望鸣雁。",
            "菰菱可采掇，鱼鼈可钓汕。",
            "卒岁身多余，世俗莫习惯。"
        ],
        "tags": [
            "洞庭湖"
        ],
        "title": "沅江李氏书堂",
        "id": "aa4b81e8-3dc7-4556-b10f-cb97fae9a80e"
    },
    {
        "author": "梅尧臣",
        "paragraphs": [
            "坐久既生倦，渐看冠佩斜。",
            "钟声传紫禁，乌影转西华。",
            "窃印后当致，触屏前未嘉。",
            "不为疎慢意，何用北窗夸。"
        ],
        "title": "坐睡依韵和持国",
        "id": "c9fc7a87-9c46-488e-a479-44ebc86055c6"
    },
    {
        "author": "梅尧臣",
        "paragraphs": [
            "洛阳交旧里，过半已凋残。",
            "在昔义投漆，最先悲阖棺。",
            "谁知二纪水，重卜九原安。",
            "闻说塞门路，白杨风更寒。"
        ],
        "title": "张尧夫寺丞改葬挽词三首  其一",
        "id": "c481d6b6-11d4-47db-bc0a-03167b59f4c8"
    },
    {
        "author": "梅尧臣",
        "paragraphs": [
            "当时嗟遽殁，二子未能言。",
            "频岁折丹桂，买茔迁陆浑。",
            "重铭太史笔，不替故人恩。",
            "为善有终庆，此焉天意存。"
        ],
        "title": "张尧夫寺丞改葬挽词三首  其二",
        "id": "31bf29df-5bcd-44dc-b7ba-1e00dbe46beb"
    },
    {
        "author": "梅尧臣",
        "paragraphs": [
            "旧坟为润齧，新冢得山深。",
            "斩木来荒路，移松出近岑。",
            "黄鹂啼棘上，玉女问泉音。",
            "强作挽人唱，傥知哀感心。"
        ],
        "title": "张尧夫寺丞改葬挽词三首  其三",
        "id": "6aac4502-75fb-4017-a000-380c5bc390d4"
    },
    {
        "author": "梅尧臣",
        "paragraphs": [
            "磊落黄从事，清吟古气多。",
            "少年知任侠，欲老解登科。",
            "辨起公卿坐，时为慷慨歌。",
            "又持珠玉赠，将奈老贫何。"
        ],
        "title": "读黄节推卷",
        "id": "50ae9b8e-3457-43f9-b26c-08b42e8f128c"
    },
    {
        "author": "梅尧臣",
        "paragraphs": [
            "客初西蜀来，遗我双筇竹。",
            "上有红泪斑，断非湘娥哭。",
            "尝闻帝魂哀，嚎血滴草木。",
            "春露洒更鲜殷痕侵粉绿。",
            "截为扶衰杖，万里出浴谷。",
            "今来入我手，君勤意有嘱。",
            "区区四十年，重趼生两足。",
            "冠丱三男子，且与诗书读。",
            "翁虽文章穷，尚以字遮目。",
            "忍弃不以教，携归事樵牧。",
            "故兹九节赠，用助老追逐。",
            "杨朱非为岐，贾谊非为鵩。",
            "及其悲恸时，岂不沾盈掬。",
            "挥之傥著物，无迹染林麓。",
            "因持此竹纹，勿叹前人独。"
        ],
        "title": "得陈天常屯田斑筇竹二枚",
        "id": "70b4a75b-c7b0-4bc6-8b05-341a14b81004"
    },
    {
        "author": "梅尧臣",
        "paragraphs": [
            "青山峡里桐庐郡，七里滩头太守船。",
            "云雾未开藏宿鸟，坡原将近见烧田。",
            "养茶摘蕊新春后，种橘收包小雪前。",
            "民事萧条官政简，家书时问霅溪边。"
        ],
        "title": "送余少卿知睦州",
        "id": "4cbdaccd-b021-4f6e-aa07-1d6b13f3e881"
    },
    {
        "author": "梅尧臣",
        "paragraphs": [
            "日暮蛛丝动，月暗萤火明。",
            "方兹步庭户，浩然怀友生。",
            "友生将东归，泛若赴海鲸。",
            "已从龙门出，不慕朱鼈轻。",
            "朱鼈过吴洲，飞飞就东瀛。",
            "沉浮未可问，名有万里程。",
            "须忧小水鲂，劳劳将尾赪。"
        ],
        "title": "夜直广文有感寄曾子固",
        "id": "aa716f78-6e53-4646-ba21-ff5f8f4c5afa"
    },
    {
        "author": "梅尧臣",
        "paragraphs": [
            "楚泽多年一卧龙，新春雷雨起鳞踪。",
            "谁知天上争腾跃，偶落池中杂噞喁。",
            "且自摧藏随浪去，何当驾驭使云从。",
            "刘累只说古来有，暂屈泥蟠莫便慵。"
        ],
        "title": "重送曾子固",
        "id": "eb59c03d-bb03-4ea1-ae0d-13a59ff5c03f"
    },
    {
        "author": "梅尧臣",
        "paragraphs": [
            "远目不高不可极，朱楼要与浮云齐。",
            "江流万古平泱莽，山雨一过寒凄迷。",
            "贾客樯下望吹笛，渔郎浦前看断霓。",
            "佽飞射蛟水花伏，高士种柳烟条低。",
            "羣雁有时至自北，洪潮到此不更西。",
            "君家隠侯有八咏，风雅未尽留人题。"
        ],
        "title": "寄题沈比部江州齐云楼",
        "id": "0c08ce53-aa85-4ea5-a9dd-2bf622e702ee"
    },
    {
        "author": "梅尧臣",
        "paragraphs": [
            "明明云间月，皎皎莫可指。",
            "雄乌与牡兔，万岁不生子。",
            "三旬后乃合，徒用成甲癸。",
            "焉见下土物，长养各私己。",
            "蛇蝎满窟隙，嗣毒自未已。",
            "天地岂有意，盛德名不死。"
        ],
        "title": "云间月",
        "id": "0382e0d9-d71d-4f7e-99b3-70a8e3912e25"
    },
    {
        "author": "梅尧臣",
        "paragraphs": [
            "四百鸾皇羽翼成，高低轻重出权衡。",
            "他时俱作公卿去，夸是王家门下生。"
        ],
        "title": "依韵和梅龙图观小录",
        "id": "1cf817c4-e9e9-47c8-90ef-3ea7ed89da97"
    },
    {
        "author": "梅尧臣",
        "paragraphs": [
            "壶头山下俗，巴妇曲中听。",
            "汲井熬盐白，烧田种谷青。",
            "巖风来虎啸，江雨过龙腥。",
            "事简能谈者，杨雄所草经。"
        ],
        "title": "送鲜于秘丞通判黔州",
        "id": "d4c9975b-8c06-4132-a124-392c4d65256f"
    },
    {
        "author": "梅尧臣",
        "paragraphs": [
            "天津赫日欲焦拆，西北风来斗减威。",
            "太帝宫庭无暑入，大明冠佩退朝归。",
            "泠泠冷袭瑠璃簟，奕奕凉翻翡翠帏。",
            "交扇不须烦素手，淋漓谁复汗频挥。"
        ],
        "title": "依韵阎中孚职方暴雨幸凉",
        "id": "c268fef7-1470-4d64-873f-7d173cdf3b12"
    },
    {
        "author": "梅尧臣",
        "paragraphs": [
            "终夜每爱月，见月常苦稀。",
            "不雨即云晦，何能揽光辉。",
            "傥有一夕明，岂畏露湿衣。",
            "素娥领玉兔，孤寡命亦微。",
            "堂堂罕开耀，多是半掩扉。",
            "曾负万家望，空是随人归。",
            "一岁复一岁，白发思钓矶。"
        ],
        "title": "爱月",
        "id": "20c3bfea-b0f1-4555-b53d-ede5d8bf9cd2"
    },
    {
        "author": "梅尧臣",
        "paragraphs": [
            "奈苑谈经者，兰台著作称。",
            "吾儒不兼习，尔学若多能。",
            "每爱前峯好，闲穿弊屐登。",
            "定将修史笔，添传入高僧。"
        ],
        "title": "吕缙叔云永嘉僧希用隠居能谈史汉书讲说邀余寄之",
        "id": "9b44689a-40c9-46e9-817b-268c3dfd7aa2"
    },
    {
        "author": "梅尧臣",
        "paragraphs": [
            "忆昨宿兰省，每倦喜君谈。",
            "月色夜正寒，举杯无再三。",
            "既出罕相遇，必谓跨归骖。",
            "忽来冒炎暑，别我为子男。",
            "冤句隶济阴，桑柘宜农蚕。",
            "应如袭祖德，遗道使之慙。",
            "初闻不择邑，公秫岂所贪。",
            "但能亦种柳，五株垂毵毵。",
            "板舆与东征，足以奉旨甘。"
        ],
        "title": "送陈仲容寺丞知冤句",
        "id": "df3c2bb5-b8e4-4818-b813-80209a745d26"
    },
    {
        "author": "梅尧臣",
        "paragraphs": [
            "六月御沟驰道间，青槐花上夏云山。",
            "退朝侧帽惊时晚，近树闻香暗咏闲。",
            "新雨贾生车喜出，旧年潘岳鬓添斑。",
            "老慙太学无经术，空饱齑盐强往还。"
        ],
        "title": "依韵和王景彝马上忽见槐花",
        "id": "ebcc6931-7850-4fb9-b768-c9bbd47bc183"
    },
    {
        "author": "梅尧臣",
        "paragraphs": [
            "秦爱商于地，信美洛水南。",
            "银铅与丹砂，凿山民争贪。",
            "蜀客善制锦，当先务桑蚕。",
            "衣老以及少，使煦如春酣。",
            "摘蔬有笋蕨，钓庖有巖潭。",
            "颇同故乡味，将喜获所谙。"
        ],
        "title": "送家静寺丞知洛南",
        "id": "5edb1056-3d25-4842-90da-7c11f13ccb71"
    },
    {
        "author": "梅尧臣",
        "paragraphs": [
            "爱此孤生竹，碧叶琅玕柯。",
            "结根甘泉里，岂必泰山阿。",
            "曾莫学兔丝，徒以附女萝。",
            "风为扫庭户，夜月谁与过。"
        ],
        "tags": [
            "泰山"
        ],
        "title": "和王景彝省中咏孤竹",
        "id": "88dec69e-50a3-4212-ab63-cd72e4dc1c63"
    },
    {
        "author": "梅尧臣",
        "paragraphs": [
            "啬夫苟有惠，前世犹立祠。",
            "既为邦邑长，必欲风化施。",
            "长松荫公庭，流水循堂基。",
            "俱可助琴弹，亦足忘事縻。",
            "况君公侯家，清尚人所期。"
        ],
        "title": "送曾孝宽寺丞宰桐城",
        "id": "8bb8ba0f-69c9-47c2-8e05-61eeb13b0832"
    },
    {
        "author": "梅尧臣",
        "paragraphs": [
            "北人见鸭脚，南人见胡桃。",
            "识内不识外，疑若橡栗韬。",
            "鸭脚类绿李，其名因叶高。",
            "吾乡宣城郡，每以此为劳。",
            "种树三十年，结子防山猱。",
            "剥核手无肤，持置宫省曹。",
            "今喜生都下，荐酒压葡萄。",
            "初闻帝苑夸，又复主第襃。",
            "累累谁采掇，玉椀上金鼇。",
            "金鼇文章宗，分赠我已叨。",
            "岂无异乡感，感此微物遭。",
            "一世走尘土，鬓颠得霜毛。"
        ],
        "title": "永叔内翰遗李太博家新生鸭脚",
        "id": "068e16c7-05bb-4436-a908-3db7dec996d3"
    },
    {
        "author": "梅尧臣",
        "paragraphs": [
            "秦既并诸侯，斯乃一度量。",
            "铸宝以永传，万世俾勿丧。",
            "精铜不生花，小篆著丞相。",
            "一没咸阳宫，千秋事更王。",
            "陆君居洛城，客有来渭上。",
            "曰因农人耕，发壤破古藏。",
            "遂获此物还，文完字何壮。",
            "始号为皇帝，立语已超旷。",
            "意将愚黔首，衅起危博浪。",
            "其后同玉玺，不随骊山葬。",
            "今蓄于君家，徒尔资奇尚。",
            "物以用为珍，异时皆似妄。"
        ],
        "title": "陆子履示秦篆宝",
        "id": "02ac0cff-bdb7-44e7-a916-031257d96c72"
    },
    {
        "author": "梅尧臣",
        "paragraphs": [
            "王屋山高无猿猱，下有黄河水滔滔。",
            "天坛半夜见海白，光动古邑鸡先嘷。",
            "鸡先嘷，绝吠獒，巖居林栖吏莫搔。",
            "山肤有时得虞猎，不比彘肉烹连毛。",
            "闻君今去将效陶，县前种柳芟蓬蒿。",
            "不问公田问民俗，民安事简教儿曹。",
            "河南太守喜恺悌，如此可以无厌劳。"
        ],
        "title": "王屋高送王屋知县孙秘丞",
        "id": "59c20e3c-f042-4e16-8a6f-f1f756f46c1d"
    },
    {
        "author": "梅尧臣",
        "paragraphs": [
            "虞舜已去苍梧野，秦女骖鸾无复下。",
            "箫管人间不解传，帝乐部中能亦寡。",
            "欲买小鬟试教之，教坊供奉谁知者。",
            "晏识文公始致来，劝接贱生宜强且。",
            "乃呼侧坐吹一曲，惊顾顿嘶堂下马。",
            "吾妻闺中闻不闻，稚女扳帘笑娇姹。",
            "未敢多听便遣还，赠饮单杯向身泻。"
        ],
        "title": "听文都知吹箫",
        "id": "a0af81f1-fada-4555-a78c-180a627df5b5"
    },
    {
        "author": "梅尧臣",
        "paragraphs": [
            "白袍来，黄绶回。",
            "来跨骞馿回跨马，麻源三谷桂花开。",
            "江都作尉入风埃，主人刘向西京才。",
            "心如明月无不照，恐君已到还鸾台。"
        ],
        "title": "杂言送王无咎及第后授江都尉先归建昌",
        "id": "43134526-e3a3-4269-973a-fa1eebaf6c71"
    },
    {
        "author": "梅尧臣",
        "paragraphs": [
            "陇首欲看飞去云，槎头安得卷轻轮。",
            "流乌不转天边日，乘马犹知果下人。",
            "空渴魏台冰在井，从悲楚客泪缘巾。",
            "炎炎赫日偏憎老，眼耳昏聋半塞尘。"
        ],
        "title": "依韵和王景彝忆秋",
        "id": "b7d6813e-5563-43ba-9531-2242ecd71c81"
    },
    {
        "author": "梅尧臣",
        "paragraphs": [
            "诘朝持郑酝，向夕望星津。",
            "俗意愿添巧，古心思变淳。",
            "予穷少陵老，公似谪仙人。",
            "独对金鸾月，宫词付小臣。"
        ],
        "title": "七夕永叔内翰遗郑州新酒言值内直不暇相邀",
        "id": "33ca944d-d614-41c3-b08f-3f1bd4eebc6b"
    },
    {
        "author": "梅尧臣",
        "paragraphs": [
            "浴堂深殿近皇居，秋夕词臣直宿初。",
            "宫女穿针争落月，官奴持独看残书。",
            "万家乞巧心无尽，斜汉飞光望有余。",
            "枕上江山梦犹熟，五更风雨过帘疎。"
        ],
        "title": "依韵和永叔久在病告近方赴直道怀见寄二章  其一",
        "id": "91c25f70-fd42-4578-bfd4-8e0c6b3c789b"
    },
    {
        "author": "梅尧臣",
        "paragraphs": [
            "玉辔珑珑出绛宫，青槐驰道晓烟中。",
            "尘头尚裛洗车雨，马耳前趋吹鬣风。",
            "闻说自将身许国，不须仍以醉为公。",
            "我今才薄都无用，六十栖栖未叹穷。"
        ],
        "title": "依韵和永叔久在病告近方赴直道怀见寄二章  其二",
        "id": "61742514-f54c-4129-9998-66fb234233e2"
    },
    {
        "author": "梅尧臣",
        "paragraphs": [
            "壮哉南山豹，不畏白额虎。",
            "泽雾毛虽杂鼮鼠，朝将具须暮为乳。",
            "文章子云久已许，还笑大夫费五羖。",
            "天子仗中仪勿举，尾与旗常愿看取。"
        ],
        "title": "文豹篇赠黄介夫",
        "id": "1bcd48bf-9acf-4e02-95a0-ad9e37790b9e"
    },
    {
        "author": "梅尧臣",
        "paragraphs": [
            "王朝慎常刑，恐民陷非辟。",
            "分命遣使车，谬枉得举摘。",
            "兼之劝农桑，欲野无旷隙。",
            "韩侯夙所志，功利岂止百。",
            "茫茫唐邓间，荒土无牛迹。",
            "邵阏废未久，柘阳仍旧白。",
            "二地傥复营，万世不可易。",
            "昔在汉家时，近亲多占籍。",
            "苟或非膏腴，当应徒畿赤。",
            "每念辄叹嗟，未能俾尽画。",
            "天将富斯民，事与愿不隔。",
            "其易谓何如，拾芥由琥珀。",
            "我今送韩侯，书以赠无责。"
        ],
        "title": "送韩钦圣学士京西提刑",
        "id": "6a99bbe4-2d1c-4bd1-8074-ff55b2035118"
    },
    {
        "author": "梅尧臣",
        "paragraphs": [
            "雷雨初过草木新，汴堤杨柳绿阴匀。",
            "已看画舸逐流水，不惜长条折与人。",
            "淮境秋传蟹螯美，郡斋凉爱蚁醅醇。",
            "睢南莫久留才子，宣室归来问鬼神。"
        ],
        "title": "送陆子履学士通判宿州",
        "id": "c6448969-b4f1-45f2-873f-a36906132842"
    },
    {
        "author": "梅尧臣",
        "paragraphs": [
            "薛老大字留山峯，百尺倒插非人踪。",
            "其下长乐太守书，矫然变怪神渊龙。",
            "薛老谁何果有意，千古乃与奇笔逢。",
            "太守姓出东汉邕，名齐晋魏王与钟。",
            "尺题寄我怜衰翁，刮青茗笼藤缠封。",
            "纸中七十有一字，丹砂铁颗攒芙蓉。",
            "光照陋室恐飞去，锁以漆箧缄重重。",
            "茶开片銙碾叶白，亭午一啜驱昏慵。",
            "颜生枕肱饮瓢水，韩子饭齑居辟雍。",
            "虽穷且老不媿昔，远荷好事纾情悰。"
        ],
        "title": "得福州蔡君谟密学书并茶",
        "id": "eb66ea4e-1071-4906-a90e-19c0d84e5b47"
    },
    {
        "author": "梅尧臣",
        "paragraphs": [
            "去年龙母沐，今年龙妇浴。",
            "民何竞相传，讹言初愿戮。",
            "沐水不湿缨，浴波吞目睛。",
            "连岁果为患，准度非人情。",
            "岛夷尚弗尔，况乃此京城。",
            "天公亦鉴详，天子大圣明。",
            "尧时不昏垫，安见尧忧茕。",
            "今但微禹力，上心常屏营。",
            "祠官骏奔走，请祷必竭诚。",
            "庙堂列土偶，椒酒空湛盈。",
            "灵气自莫主，非以尧言轻。",
            "霹雳夜复作，虾蟆尚听鸣。",
            "辇道有白水，都人无陆行。",
            "浮萍何处来，青青绕我楹。",
            "连墙已坏破，屋頼搘撑牢。",
            "缅怀所亲友，亲友皆占高。",
            "独知欧阳公，直南望滔滔。",
            "遗奴揭厉往，答言颇力劳。",
            "正取旧戽斗，自课僮仆操。",
            "明日苟不已，挈家仍避逃。",
            "贤者尚若是，焉用数我曹。",
            "免为不吊鬼，世上一鸿毛。"
        ],
        "title": "嘉祐二年七月九日大雨寄永叔内翰",
        "id": "5dee51ae-67b1-4a4e-bf1c-c7e17f873f2e"
    },
    {
        "author": "梅尧臣",
        "paragraphs": [
            "当时载酒客，共过草玄人。",
            "今日一寒士，能来三侍臣。",
            "竹门容大马，金络照诸邻。",
            "鸡瘦莫为具，阮家依旧贫。"
        ],
        "title": "韩子华吴长文石昌言三舍人见访",
        "id": "f0dd34c4-47ac-48bc-bab8-f720564b7879"
    },
    {
        "author": "梅尧臣",
        "paragraphs": [
            "重本恤刑天子圣，舟车持诏使臣贤。",
            "部中汉吏无冤狱，葑上吴人益美田。",
            "重过故乡逢故老，一闻鸣鹤访山川。",
            "不须歌管唯诗酒，况有余杭白乐天。"
        ],
        "title": "送吉老学士两浙提刑",
        "id": "a4fe1bf5-1fe4-4ff4-9d26-09f661ce6ded"
    },
    {
        "author": "梅尧臣",
        "paragraphs": [
            "内相能来顾，为郎乐有余。",
            "儿童争拂榻，门巷劣容车。",
            "掩扇知秋意，窥墙省旧书。",
            "经年三枉驾，未与故人疎。"
        ],
        "title": "永叔内翰见访",
        "id": "81815935-dac1-4fa9-8720-c211ce02506d"
    },
    {
        "author": "梅尧臣",
        "paragraphs": [
            "紫微星宿何煌煌，掖垣华阁上相当。",
            "舍人亦与泰阶近，两两联裾如雁行。",
            "其间飞星入王垒，天子赐告归故乡。",
            "锦鞯金辔照栈去，文园渴令难可望。",
            "杨雄位卑才执戟，岂有爵禄多文章。",
            "石公官显职且贵，还家展墓酹椒浆。",
            "太守趋尘里人避，岷山松柏风凄凉。",
            "椎牛行酒与耆旧，耆旧醉归呼此郎。",
            "公置名分共其乐，敦厚世俗时陶唐。",
            "郎呼只作曩日视，安知锵玉侍明光。",
            "归来却向凤池直，诏言一出称庙堂。",
            "庙堂萧曹不草草，润色鼓动辞琅琅。",
            "鳌头蓬莱便可到，蜀人更贺烹猪羊。"
        ],
        "title": "送石昌言舍人还蜀拜扫",
        "id": "30151742-0b1a-4f7c-a125-1483548be75a"
    },
    {
        "author": "梅尧臣",
        "paragraphs": [
            "昔见相公登瀛洲，今见公子为校仇。",
            "鲲鹏变化三十载，我生安得不白头。",
            "君前拜恩父前庆，暂向南都乘顺流。",
            "南都留守颇为喜，将吏入贺靴声遒。",
            "酒舁银瓮羊脔炙，上下和煦移凉秋。",
            "归来却上柳堤路，西风健马控花虬。"
        ],
        "title": "送刘元忠学士还南京",
        "id": "bd51db66-c53f-43ef-810d-cafcfeae9420"
    },
    {
        "author": "梅尧臣",
        "paragraphs": [
            "过江始与风沙隔，京口山连北固牢。",
            "刺史丰仪于体重，邦人全伏以名高。",
            "宴盘紫蟹方多味，古寺青林不厌遨。",
            "定挈传家旧图籍，漕河应莫费吴艘。"
        ],
        "title": "送润州通判李屯田",
        "id": "2c652088-6c90-4447-a541-f1ac248f2ca1"
    },
    {
        "author": "梅尧臣",
        "paragraphs": [
            "中条插远近，黄河泻直斜。",
            "蒲坂之城在其涯，渠渠碧瓦十万家。",
            "官商工农共扰扰，侯独理斋窗照纱。",
            "侯方守边听胡笳，满屋蓄书凡几车。",
            "他年不按清商乐，亦莫学种东陵瓜。",
            "老系战马向庭下，厨架整娖齐签牙。",
            "朝闻鸣鸡夕闻鸦，眼昏秋匣生铜花。",
            "儿孙诵习且盈耳，客来休论常山蛇。"
        ],
        "title": "寄题知仪州太保蒲中书斋",
        "id": "6ae1eef6-b4e1-4137-95f2-7ac786aa1522"
    },
    {
        "author": "梅尧臣",
        "paragraphs": [
            "鲁国先生殁，夷门吉士哀。",
            "因谗君席远，时赙帝恩该。",
            "寂寞蒿宫启，悠扬茜旐回。",
            "昔贤皆不免，松下作寒灰。"
        ],
        "title": "哭孙明复殿丞三首  其一",
        "id": "6ecf8098-fa36-40e7-a7b7-e22f1967a5b6"
    },
    {
        "author": "梅尧臣",
        "paragraphs": [
            "旧业居东岱，中年谒紫庭。",
            "要涂无往迹，至死守残经。",
            "诏许求遗稿，朋邻与葬铭。",
            "世人无怪我，涕泪为之零。"
        ],
        "title": "哭孙明复殿丞三首  其二",
        "id": "7516a4ba-ae55-4cb2-ac58-682c19e1668f"
    },
    {
        "author": "梅尧臣",
        "paragraphs": [
            "自古春秋学，皆知不可过。",
            "生前恩礼少，殁后荐章多。",
            "妻子将焉托，田园有几何。",
            "汶阳秋树里，黄鸟谩听歌。"
        ],
        "title": "哭孙明复殿丞三首  其三",
        "id": "23ac79aa-03bc-486c-a334-a48faa8aad14"
    },
    {
        "author": "梅尧臣",
        "paragraphs": [
            "尝预巖廊政，终为社稷臣。",
            "作藩安旧俗，饮酒得贤人。",
            "葬礼铙箫咽，明仪币马陈。",
            "泉堂一经掩，原上只麒麟。"
        ],
        "title": "程文简公挽词三首  其一",
        "id": "4d99b4dc-9748-4df0-9a1d-e32022776960"
    },
    {
        "author": "梅尧臣",
        "paragraphs": [
            "将相荣难及，唐虞世已遭。",
            "名将官愈大，节固位同高。",
            "哀悼王朝辍，镌埋史笔操。",
            "空山伊水外，松柏冷萧骚。"
        ],
        "title": "程文简公挽词三首  其二",
        "id": "30883836-8e47-4879-8c0b-9018e6c2847b"
    },
    {
        "author": "梅尧臣",
        "paragraphs": [
            "阙塞秋云冷，伊川苦雾阴。",
            "薤歌金铎碎，蒿里石宫深。",
            "燃漆为长夜，栽松作茂林。",
            "空留旧冠剑，家庙四时心。"
        ],
        "title": "程文简公挽词三首  其三",
        "id": "93f1b27c-20ae-4f87-b1b3-47aded8a301e"
    },
    {
        "author": "梅尧臣",
        "paragraphs": [
            "尝闻蜀国海棠盛，因送李侯宜有诗。",
            "日爱西湖照空锦，醉看春雨洗燕脂。",
            "郡无公事中园乐，民喜羣邀匝树窥。",
            "望帝鸟啼空有血，相如人恨不同时。",
            "最鲜深浅非有染，解赋才华未得知。",
            "闻说赵昌今已老，试教图画两三枝。"
        ],
        "tags": [
            "西湖"
        ],
        "title": "送李殿丞通判蜀州",
        "id": "e5b7699c-5fed-4e01-a469-bc5b93b25e2c"
    },
    {
        "author": "梅尧臣",
        "paragraphs": [
            "闻向蓬莱宿，鼇峯第几层。",
            "秋声暗叶雨，残梦空堂灯。",
            "推枕感孤雁，抽琴弹坏陵。",
            "谁知广文直，桃簟冷于冰。"
        ],
        "title": "八月十夜广文直闻永叔内当",
        "id": "61e29c94-0037-48b7-9e97-38cac17f7f11"
    },
    {
        "author": "梅尧臣",
        "paragraphs": [
            "八月竹根移要雨，逢阴便向阮家求。",
            "请公静听萧萧叶，斗变江南一夜秋。"
        ],
        "title": "和公仪龙图新居栽竹二首  其一",
        "id": "02bf4bfe-818b-47a1-af71-cd28bce15401"
    },
    {
        "author": "梅尧臣",
        "paragraphs": [
            "都城有地谁栽竹，只见寒樗与老槐。",
            "闻种琅玕向新第，翠光秋影上屏来。"
        ],
        "title": "和公仪龙图新居栽竹二首  其二",
        "id": "4a8902d1-5c53-48f7-b279-86d5bb8f566d"
    },
    {
        "author": "梅尧臣",
        "paragraphs": [
            "忽枉乘轺车，锵然响金辔。",
            "驻轸与我言，琅琅有深意。",
            "乃知故相家，事业已不坠。",
            "信哉渥洼种，千里可立致。",
            "显祖实令君，名声取高位。",
            "伯叔与懿考，联荣重当世。",
            "于今多昆孙，朱紫纷曳地。",
            "勉勉崇令德，苏李何难至。"
        ],
        "title": "赠京西陈郎中",
        "id": "da272ddc-265c-4ae4-950c-8adfa60dcca0"
    },
    {
        "author": "梅尧臣",
        "paragraphs": [
            "君尝佑王属，议平天下刑。",
            "出宰得古邑，农锄多带经。",
            "素琴伴饮酒，绿藓生讼庭。",
            "举首望海雁，高怀在青冥。"
        ],
        "title": "送董著作知北海县",
        "id": "7310d264-0c97-4b19-9fae-871e367c7a20"
    },
    {
        "author": "梅尧臣",
        "paragraphs": [
            "秋江渺然生寒潮，北风吹帆上青霄。",
            "旗脚舒舒战红鬣，旗心闪闪交皂雕。",
            "樯下健儿发金铙，屋上鸾僮鸣紫箫。",
            "岸傍舟人望且拜，溪口直入当高谯。",
            "正闻鼓角波动摇，齐山舞翠挹岧峣。",
            "郭西猛虎夜莫入，太守号令如怒飚。",
            "长戈桩尔喉，长刀断尔腰。",
            "牙兵将吏无敢嚣，新威烈烈野火烧。"
        ],
        "title": "送王微之学士知池州",
        "id": "181c8db3-0a6e-40b3-b3f2-7b913e3321d6"
    },
    {
        "author": "梅尧臣",
        "paragraphs": [
            "古史书不足，磨璞镌美辞。",
            "周宣石鼓文已缺，秦政峄山字苦隳。",
            "西汉都无半画在，黄初而上犹得窥。",
            "下及隋唐莫可数，奇言伟迹恐所遗。",
            "信都力黏大小轴，集十为秩仍第之。",
            "随目证讹甲癸推，青编是非皆究知。",
            "有益于古今不疑，碑虽灭绝事弗移。",
            "后人览录尚若披，信都用意无穷期。",
            "天灰地烬乃终毕，信都信都名愈出。"
        ],
        "title": "读永叔集古录目",
        "id": "c787251a-add6-40aa-a1c8-5da78c20f9f1"
    },
    {
        "author": "梅尧臣",
        "paragraphs": [
            "郊原物老莽然中，寓兴驱车向国东。",
            "夹道名园迷屈曲，压枝秋实乱青红。",
            "寒畦覆绿将收菜，野蝶双飞尚绕丛。",
            "田父欣来问行幸，依稀还似鬭鸡翁。"
        ],
        "title": "依韵和永叔秋日东城郊行",
        "id": "c056cd19-2fa6-48fb-a68b-f95a6f5c676c"
    },
    {
        "author": "梅尧臣",
        "paragraphs": [
            "持节共知过碣石，衔芦相背有飞鸿。",
            "地寒狐腋著不暖，沙阔马蹄行未穷。",
            "陇上牛羊冲密霰，帐前徒御立酸风。",
            "归时莫问程多少，却到河湟杏萼红。"
        ],
        "title": "送王景彝学士使虏",
        "id": "67e307e8-29de-49b0-8612-eddb4aee6569"
    },
    {
        "author": "梅尧臣",
        "paragraphs": [
            "前罢邯郸守，孤高与世违。",
            "青云旧知在，白首故园归。",
            "既没无儿女，元贫只帐帏。",
            "平生洛阳友，从此更应稀。"
        ],
        "title": "哭王几道职方三首  其一",
        "id": "6aced3bc-cb8b-4c24-b0b2-499e53b105b2"
    },
    {
        "author": "梅尧臣",
        "paragraphs": [
            "我今过五十，万事日消磨。",
            "熟识世间寡，故交泉下多。",
            "叶秋知易陨，松耐竟如何。",
            "尝亦悲前哲，荒坟野鼠窠。"
        ],
        "title": "哭王几道职方三首  其二",
        "id": "f16264ea-e941-4ef0-aa8e-1cba8995ab54"
    },
    {
        "author": "梅尧臣",
        "paragraphs": [
            "得君音信近，安稳在缑山。",
            "不是国医误，宁辞蜀道艰。",
            "终然有脩短，犹免历间关。",
            "便作千秋别，霑襟涕泪班。"
        ],
        "title": "哭王几道职方三首  其三",
        "id": "f49ecd51-6fb8-4b1e-a073-7b7fafe2d7a2"
    },
    {
        "author": "梅尧臣",
        "paragraphs": [
            "也持黄菊蕊，时望白衣人。",
            "苜蓿从来厌，茱萸却乍亲。",
            "护霜云不散，吹帽客何贫。",
            "莫要悲摇落，秋花更胜春。"
        ],
        "title": "依韵和杨直讲九日有感",
        "id": "fb13a44f-15bb-4d97-98e4-1ff2c2de9fca"
    },
    {
        "author": "梅尧臣",
        "paragraphs": [
            "衣冠今盛族，兰玉旧家声。",
            "博古无遗悮，遭时有重名。",
            "魂舆临水发，灵马向郊鸣。",
            "归葬商丘外，森森柏已成。"
        ],
        "title": "王侍讲原叔挽词三首  其一",
        "id": "c7beb136-bb86-4871-a889-aff6fc030873"
    },
    {
        "author": "梅尧臣",
        "paragraphs": [
            "稽古逢尧舜，锵金侍冕旒。",
            "生员尊郑学，子舍预夔谋。",
            "翰苑事犹著，岱宗魂已游。",
            "无情是天地，玉树掩蒿丘。"
        ],
        "tags": [
            "泰山"
        ],
        "title": "王侍讲原叔挽词三首  其二",
        "id": "1c0e4f3a-b373-473a-b060-b5d8807fba07"
    },
    {
        "author": "梅尧臣",
        "paragraphs": [
            "丹旐秋风急，清笳晓月寒。",
            "明衣裛草露，素士挽桐棺。",
            "行哭宾徒盛，观仪里巷殚。",
            "空余旧编在，千载莫能刊。"
        ],
        "title": "王侍讲原叔挽词三首  其三",
        "id": "d11c4cfc-e421-4805-ac57-b134c05e5e0c"
    },
    {
        "author": "梅尧臣",
        "paragraphs": [
            "在昔汉中微，我祖入吴门。",
            "公今领名都，千骑拥高轩。",
            "与古异出处，素节古本原。",
            "江观白马潮，水花长鲸奔。",
            "山飘月桂子，天香一国繁。",
            "壮奇已若此，纤侈尚亦存。",
            "旧闻其风俗，色易而柔温。",
            "太守朝驾车，闾巷焚兰荪。",
            "太守暮还府，灯烛照旗旛。",
            "清歌延冠盖，广湖浮酒樽。",
            "成都与余杭，天下莫比论。",
            "彼为公故乡，此为公偃藩。",
            "吏民宜寡事，恺悌有谣言。"
        ],
        "title": "送公仪龙图知杭州",
        "id": "94980555-e227-468c-b54c-493bbf8ab9a0"
    },
    {
        "author": "梅尧臣",
        "paragraphs": [
            "桃花夭红竹浄绿，春风相间连溪谷。",
            "花留蜂蝶竹有禽，三月江南看不足。",
            "徐熙下笔能逼真，蠒素画成才六幅。",
            "萼繁叶密有向背，枝瘦节疎有直曲。",
            "年深粉剥见墨纵，描写工夫始惊俗。",
            "从初李氏国破亡，图书散入公侯族。",
            "公侯三世多衰微，窃贸担头由婢仆。",
            "太学杨君固甚贫，直缘识别争来鬻。",
            "朝质绨袍暮质琴，不忧明日铛无粥。",
            "装成如得骊颔珠，谁能更问龙牙轴。",
            "竹真似竹桃似桃，不待生春长在目。"
        ],
        "title": "和杨直讲夹竹花图",
        "id": "5bc437e5-91f7-46b6-8b9b-b7ef14e72d6e"
    },
    {
        "author": "梅尧臣",
        "paragraphs": [
            "才业人终服，聪明帝所闻。",
            "来希段干木，去识大冯君。",
            "金络鸣津口，朱旗飐雁羣。",
            "山河虞旧国，箫鼓汉横汾。",
            "古蝶临秋月，高楼等白云。",
            "应同羊叔子，缓带隔嚣氛。"
        ],
        "title": "送李端明知河中府",
        "id": "4ca08329-c5f9-48ca-97c7-3ecf15753a54"
    },
    {
        "author": "梅尧臣",
        "paragraphs": [
            "昼惜日易沉，夜惜月易晓。",
            "重阳种菊花，此意亦大好。",
            "所嗟时节晚，又失浇培早。",
            "开荣独是迟，造化徒费巧。",
            "霜前拥繁萼，篱下同陨槁。",
            "微根发再绿，复笑王孙草。",
            "庄生语鹏鷃，乐不计大小。",
            "能齐乃有余，但恐知者少。",
            "常爱阮嗣宗，遇酒醉则倒。",
            "杯中得贤趣，世上逐金袅。"
        ],
        "title": "依韵和永叔内翰西斋手植菊花过节始开偶书见寄",
        "id": "18dd14b7-8ffa-4077-824b-54e781d6fceb"
    },
    {
        "author": "梅尧臣",
        "paragraphs": [
            "黄花秋草满荒台，联马鸣珂未欲回。",
            "上苑自将驰道隔，高林空望白云开。",
            "荐肴已去纱笼羃，赐酝新从蚁瓮来。",
            "天气正清风景好，重门虽禁不辞杯。"
        ],
        "title": "依韵和丁学士陪诸公城东饮",
        "id": "e77ca2fa-51b6-45dd-9547-b9c2d5ec6888"
    },
    {
        "author": "梅尧臣",
        "paragraphs": [
            "君荣初出守，我老未东归。",
            "病眼生花早，苍毛似叶稀。",
            "往还从更少，谈笑暂相依。",
            "不及秋鸿翼，能随向楚飞。"
        ],
        "title": "依韵和池守王微之访别",
        "id": "8a77f3b8-f48f-484d-9b9f-7ae28a94bb70"
    },
    {
        "author": "梅尧臣",
        "paragraphs": [
            "醮坛旧山下，高卧一儒生。",
            "有室罗经籍，无心取组缨。",
            "芋肥收岁计，柑熟摘霜晴。",
            "暂向京都见，添书入蜀城。"
        ],
        "title": "寄题资州钱固秀才道胜堂",
        "id": "4f9b5d79-e7f1-4ff8-a7b4-ab4ec122c879"
    },
    {
        "author": "梅尧臣",
        "paragraphs": [
            "逆水乘风上，蒲帆满挂樯。",
            "日行知几里，江渺不分疆。",
            "宿浦随潮入，逢人问路长。",
            "临川十万户，劝劳执壶浆。"
        ],
        "title": "送黄国博知抚州",
        "id": "3e9fd96e-8f8e-4793-afb3-e7b946ef47dc"
    },
    {
        "author": "梅尧臣",
        "paragraphs": [
            "时世重古不重新，破图谁画四胡人。",
            "臂鹰捧盘犀利水，铁锁师子同麒麟。",
            "翘翘雉尾插头上，深目钜鼻青搭巾。",
            "涂朱点绿笔画大，筋骨怒露蛮祠神。",
            "茜袍白马韩公子，从何得此来秘珍。",
            "定应海客远为赠，中国未睹难拟伦。",
            "公子自言吴生笔，吴笔精劲瘦且匀。",
            "我恐非是不敢赞，退归书此任从嗔。"
        ],
        "title": "观韩玉汝胡人贡奉图",
        "id": "d4c33315-84bb-49a8-b977-8e4cc9ccc47d"
    },
    {
        "author": "梅尧臣",
        "paragraphs": [
            "退之曾作河南宰，韩氏于今又见君。",
            "县政从来人有望，家声不坠世多文。",
            "后池分洛贮蓝水，高槛看嵩迷岭云。",
            "主簿堂前七叶树，手栽应莫已刳焚。"
        ],
        "title": "送韩文饶赞善宰河南",
        "id": "47baef04-6716-4520-b28d-8171d0c53521"
    },
    {
        "author": "梅尧臣",
        "paragraphs": [
            "桂得常娥枝，妇得黄姑女。",
            "直归东海头，翁妪笑相语。",
            "何当却之官，古县入平楚。",
            "莫嫌簿书繁，百事由区处。"
        ],
        "title": "送刁秘校授涟水主簿归四明省亲",
        "id": "6813706f-73bb-4e45-a53d-050a1821b1f3"
    },
    {
        "author": "梅尧臣",
        "paragraphs": [
            "琵琶转拨声繁促，学作饥禽啄寒木。",
            "木蠹生虫细穴深，长啄歊铿未充腹。",
            "胧弦叠响入众耳，发自深林答空谷。",
            "上弦急逼下弦清，正如螗螂捕蝉声。",
            "坐中宾欢呼酒饮，门外客疑将欲行。",
            "主人语客客莫去，弹到古树裂丁丁。",
            "内宾外客曾未听，乍闻此曲无不惊。",
            "还忆昭君入胡虏，乌孙帐下边马鸣。",
            "安知如今有乐事，能使女奚飞玉觥。",
            "女奚年小殊流俗，十月单衣体生粟。",
            "言事关西杨广文，广文空腹贪教曲。",
            "曲奇谱新偷法部，妙在取音时转轴。",
            "翰林先生多所知，又笑画图收满屋。",
            "不肯那钱买珠翠，任从堆插阶前菊。",
            "功曹时借乃许出，他日求观龟壳缩。",
            "我嗟老钝不如渠，幸得交朋时借娱。",
            "但乐休计有与无。"
        ],
        "title": "依韵和永叔戏作",
        "id": "8fde0e0d-8a99-4357-93d3-99c6f5014301"
    },
    {
        "author": "梅尧臣",
        "paragraphs": [
            "汉朝重结单于好，岁遣名臣礼数增。",
            "紫鼠皮裘从去著，飞龙廐马借来乘。",
            "天寒将遇碛中雪，鼻息暗添髭上冰。",
            "定见南鸿起归思，家书欲寄不堪凭。"
        ],
        "title": "送吴仲庶殿院使北",
        "id": "0a1a72aa-54fa-4949-9eac-2b357eb56b65"
    },
    {
        "author": "梅尧臣",
        "paragraphs": [
            "虏人多窃朝廷礼，译者交传应对辞。",
            "羊酪调羹尊汉使，毡堂举酒见阏氏。",
            "曚曚白日穿云出，漭漭黄沙作雾吹。",
            "知去燕京几千里，胡笳乱动月明时。"
        ],
        "title": "送吕冲之司谏使北",
        "id": "1bb3594a-2d7e-4dfd-ab89-e710dabe41ae"
    },
    {
        "author": "梅尧臣",
        "paragraphs": [
            "柳条枯落尽，不折意徘徊。",
            "泛汴趋残水，到吴看早梅。",
            "无耽听鹤唳，有信寄鸿来。",
            "闻说闾亭改，灵光化劫灰。"
        ],
        "title": "送孙隠之都官通判秀州",
        "id": "7404af89-e7c2-40e0-8122-853a3656dd31"
    },
    {
        "author": "梅尧臣",
        "paragraphs": [
            "兄为太守两轮朱，仲泛吴人燕尾舻。",
            "且看洞庭多橘柚，莫怀江国有枌榆。",
            "少游山水殊非俗，老爱诗书又似愚。",
            "百事输君休问我，风沙不比在云湖。"
        ],
        "tags": [
            "洞庭湖"
        ],
        "title": "依韵和王平甫见寄",
        "id": "b5cfe0e7-6dad-4f5a-9ac7-d667e18c90e2"
    },
    {
        "author": "梅尧臣",
        "paragraphs": [
            "斜封一幅竹膜纸，上有文字十七行。",
            "字如瘦棘攒黑刺，文如温玉烂虹光。",
            "别时春风吹榆荚，及此已变蒹葭霜。",
            "道途与弟奉亲乐，后各失子怀悲伤。",
            "到郡纷然因事物，旧守数易承蔽藏。",
            "搜奸证缪若治絮，蚤虱尽去烦爨汤。",
            "事成条举作书尺，不肯劳人鱼腹将。",
            "鱼沉鱼浮任所适，偶能及我为非常。",
            "勤勤问我诗小传，国风才毕葛屦章。",
            "昔时许我到圣处，且避俗子多形相。",
            "未即寄去慎勿怪，他时不惜倾箱囊。",
            "知君亦欲此从事，君智自可施庙堂。",
            "何故区区守黄卷，蠹鱼尚耻亲芸香。",
            "我今正值雁南翔，报书与君倒肺肠。",
            "直须趁取筋力强，炊粳烹鲈加桂姜。",
            "洞庭绿橘包甘浆，旧楚黄橙绵作瓤。",
            "东山故游携舞孃，不饮学举黄金觞。",
            "谿如罨画水泱泱，刺船静入白鹭傍。",
            "菱叶已枯镜面凉，月色飞上白石牀。",
            "坐看鱼跃散星芒，左右寂寂夜何长。",
            "乌栖古曲传吴王，千年万年歌未央。",
            "莫作腐儒针膏肓，莫作健吏绳饿狼。",
            "傥如龚遂劝农桑，傥如黄霸致凤皇。",
            "来不来，亦莫爱嘉祥。"
        ],
        "tags": [
            "洞庭湖"
        ],
        "title": "得王介甫常州书",
        "id": "d2404d93-b520-46db-80ab-6a220f0467dc"
    },
    {
        "author": "梅尧臣",
        "paragraphs": [
            "美草将为杖，孤生马岭危。",
            "难从荷篠叟，宁入化龙陂。",
            "去与秦人采，来扶楚客衰。",
            "药中称国老，我懒岂能医。"
        ],
        "title": "司马君实遗甘草杖",
        "id": "fb431b92-b0fa-465e-aaa1-41d30ff48e9d"
    },
    {
        "author": "梅尧臣",
        "paragraphs": [
            "长安初见君，君颔微有须。",
            "后于河内逢，秀峻美髯胡。",
            "又会在桐乡，谈时多孟卢。",
            "宁书得天然，钟王不能奴。",
            "荏苒三十载，邂逅遇京都。",
            "朝接北扉饭，暮应西垣呼。",
            "坐中如梦寐，相语故人无。",
            "昔由处士召，胸怀开庙谟。",
            "今看髭已白，议论耻非夫。",
            "拜章陈时事，皆与相意符。",
            "其识固不浅，其用当亦殊。",
            "人多惜老大，我复叹羁孤。",
            "终朝重相笑，为君倾酒壶。"
        ],
        "title": "逢雷太简殿丞",
        "id": "7b1fdffe-889f-4dfb-bc09-9e6481bb3ea8"
    },
    {
        "author": "梅尧臣",
        "paragraphs": [
            "蜀道山之峭壁兮，如快刀一削平无痕。",
            "其间春雷惊龙走，竹根迸石垂虺尾，骨节瘦密风霜吞。",
            "野夫采之缒悬蔓，分寸脱死持还奔。",
            "他人不可得此物，乃重太守公侯孙。",
            "献来一钱不肯要，只乞斗酒抱归村。",
            "太守立性岂谄贵，将赠故人唯义存。",
            "我骑瘦马固莫称，破鞯烂辔沙尘昏。",
            "明日试执趋君门，孰不怪视窃笑言。"
        ],
        "title": "雷太简遗蜀鞭",
        "id": "efc5d8c6-90e9-4d54-83f3-7fe4c25fdc74"
    },
    {
        "author": "梅尧臣",
        "paragraphs": [
            "陆羽旧茶经，一意重蒙顶。",
            "比来唯建谿，团片敌金餠。",
            "顾渚及阳羨，又复下越茗。",
            "近来江国人，鹰爪夸双井。",
            "凡今天下品，非此不览省。",
            "蜀荈久无味，声名谩驰骋。",
            "因雷与改造，带露摘牙颖。",
            "自煑至揉焙，入碾只俄顷。",
            "汤嫩乳花浮，香新舌甘永。",
            "初分翰林公，岂数博士冷。",
            "醉来不知惜，悔许已向醒。",
            "重思朋友义，果决在勇猛。",
            "倏然乃以赠，蜡囊收细梗。",
            "吁嗟茗与鞭，二物诚不幸。",
            "我贫事事无，得之似赘瘿。"
        ],
        "title": "得雷太简自制蒙顶茶",
        "id": "8ee7e597-2653-4476-be66-83f3ce9457c9"
    },
    {
        "author": "梅尧臣",
        "paragraphs": [
            "自有仲宣乐，从军仍近亲。",
            "关河历周郑，风雪过咸秦。",
            "原上方驱马，鞍傍忽起鹑。",
            "世家传钓玉，重问渭川滨。"
        ],
        "title": "送吕寺丞希彦邠州签判",
        "id": "02b7d680-4717-40f8-b449-6e1c309c2766"
    },
    {
        "author": "梅尧臣",
        "paragraphs": [
            "命使得才臣，钦刑圣主仁。",
            "铜苗休问发，田种去教亲。",
            "白茗出溪上，红蕉连海滨。",
            "轻车莫道远，诏意重生民。"
        ],
        "title": "送施司封福建提刑",
        "id": "aea6bc49-8602-4471-a58c-2f2144c30187"
    },
    {
        "author": "梅尧臣",
        "paragraphs": [
            "低头拜我苍髯翁，来如飞鸟去如风。",
            "一夕共饮斗柄北，平明已向函关东。",
            "众中旧骑跛鼈马，塞下新买连钱骢。",
            "疾驱似逐邓林日，不肯暂往行何穷。"
        ],
        "title": "江邻几暂来相见去后戏寄",
        "id": "35cd27b1-86c9-4b15-bc46-e495f03cda6b"
    },
    {
        "author": "梅尧臣",
        "paragraphs": [
            "吴蚕吐柔丝，越女织美纨。",
            "机杼固已勤，刀尺诚独难。",
            "裁缝失分寸，长短为损残。",
            "尝闻仲山甫，能补帝衮完。",
            "衮完民衣足，天下无苦寒。",
            "徐从信都学，染翦宜弃冠。",
            "彼实山甫徒，尔亦非綷剜。",
            "东归道自胜，人谁故时看。"
        ],
        "title": "送徐无党归婺州",
        "id": "3676c7e8-ca8f-4696-b348-8dde608b56f6"
    },
    {
        "author": "梅尧臣",
        "paragraphs": [
            "东望淮海间，恨无鸿鹄羽。",
            "鸿鹄日已飞，风雪岁将暮。",
            "忆听谈老庄，达生无恐惧。",
            "我今齿发疎，何异树有蠹。",
            "离别不必道，俛仰已成故。",
            "书问虽懒为，梦寐则往屡。",
            "乘桴思仲尼，好勇慙季路。",
            "愿希隆中卧，不是邀三顾。",
            "二公廊庙才，酬寄封尺素。",
            "臯夔久相称，舜禹时已遇。",
            "举杯向明月，此意聊可寓。"
        ],
        "title": "依韵和永叔内翰酬寄杨州刘原甫舍人",
        "id": "b5389735-1dc5-4415-837c-01cecd925354"
    },
    {
        "author": "梅尧臣",
        "paragraphs": [
            "亭栏下望汉江水，浄绿无风写镜明。",
            "日脚穿云射洲影，槎头摆子出潭声。",
            "樯帆落处远乡思，砧处动时归客情。",
            "使者徘徊有佳兴，高吟不减谢宣城。"
        ],
        "title": "和韩钦圣学士襄阳闻喜亭",
        "id": "b061a1eb-0a15-42c8-a3b8-992ec2848878"
    },
    {
        "author": "梅尧臣",
        "paragraphs": [
            "许氏世工诗，浑棠格力微。",
            "独能兼古律，无不是珠玑。",
            "捧卷光蓬室，停车照竹扉。",
            "阳春复高调，自昔和人稀。"
        ],
        "title": "许仲涂屯田以新诗见访",
        "id": "2b1a97fa-6a5d-43ce-9f93-c775f101063b"
    },
    {
        "author": "梅尧臣",
        "paragraphs": [
            "李白劝尔莫逐炎洲翠，亦莫近吴宫燕。",
            "尔不听此言，祸患今乃见。",
            "吴火时虽无，越罗日生变。",
            "空知稻粱肥，岂悟杯盘荐。",
            "我不闻尔声，谬成先生馔。",
            "咀嚼勿言非，雉雁犹充膳。"
        ],
        "title": "答祖择之惠黄雀鲊",
        "id": "0f74dec8-de4b-4d57-9580-29bf14aff611"
    },
    {
        "author": "梅尧臣",
        "paragraphs": [
            "交翠衿，刷羽。",
            "性安驯，善言语。",
            "金笼爱，养妇女，是为陇山之鹦鹉。",
            "有白其类，毛冠角举。",
            "圆舌柔音世竞许，方尾鹘身食稻稰。",
            "白鹄之白是其常，越羣超众由天与。",
            "胡人望气海上来，献于公所奇公才。",
            "公持大笔写万物，惊葩萼，如春雷。",
            "方夸玉兔未咏此，依约似畏常娥猜。",
            "坐无祢正平，胡为使我作赋其间哉。"
        ],
        "title": "赋永叔家白鹦鹉杂言",
        "id": "d5f5cc94-7bd8-4d99-80b2-f992916d83b6"
    },
    {
        "author": "梅尧臣",
        "paragraphs": [
            "驱车西入关，有乐似王粲。",
            "灞陵十二月，风雪将漫漫。",
            "谁方策骞馿，旧道涉古岸。",
            "是时吟兴惬，不问前亭爨。",
            "长安到未晚，文字当几案。",
            "却思车上趣，尘虑已历乱。",
            "犹有终南山，晴明举头看。"
        ],
        "tags": [
            "终南山"
        ],
        "title": "送永兴书寄王申",
        "id": "b1b0caa4-9bde-429b-a3bb-7dcdeca127c4"
    },
    {
        "author": "梅尧臣",
        "paragraphs": [
            "昔读远公传，颇闻高行僧。",
            "庐山将欲雪，瀑布结成冰。",
            "寻迹数百载，历危千万层。",
            "师来笑贾岛，只解咏嘉陵。"
        ],
        "tags": [
            "庐山"
        ],
        "title": "览显忠上人诗",
        "id": "6908844e-4f1f-4003-a633-545ceacbfe29"
    },
    {
        "author": "梅尧臣",
        "paragraphs": [
            "紫禁低云拂绮栊，西垣人忆玉堂翁。",
            "撚髭觅句方传咏，著树成花尚舞空。",
            "不管因风吹塞外，任教飞片落杯中。",
            "晓来城郭遮无路，阮籍驱车莫叹穷。"
        ],
        "title": "依韵和吴长文舍人对雪怀永叔内翰",
        "id": "e7c379c7-fd30-4a68-8177-81aa96da38b4"
    },
    {
        "author": "梅尧臣",
        "paragraphs": [
            "昔闻信都侯，尝作画舫斋。",
            "空户两向辟，罇席长对排。",
            "左顾树若岸，右盼堵成崖。",
            "既无风波虞，但与物景谐。",
            "一从信都去，来者趣意乖。",
            "屋室改库廐，花木为薪柴。",
            "君当访其蹟，更葺安旧牌。",
            "记石傥尚在，尘土加洗揩。",
            "然后酿井泉，吟醉前人偕。",
            "寄言灵河守，高此别乘怀。"
        ],
        "title": "送王巖夫秘校通判滑州",
        "id": "ca81de06-1ad0-4840-ba67-c0314f922e81"
    },
    {
        "author": "梅尧臣",
        "paragraphs": [
            "陆家兄弟苦西东，黄耳传书近已通。",
            "共叹流年同转毂，各惊华发似飞蓬。",
            "河冰夜合知霜劲，寒雾朝开见日红。",
            "腊尽春来又相远，江南江北望归鸿。"
        ],
        "title": "和宋次道答弟中道寄怀",
        "id": "d4ab602e-7698-428b-934a-bc9a24c1e2dc"
    },
    {
        "author": "梅尧臣",
        "paragraphs": [
            "六花随表拜东厢，庭下遥呼万岁长。",
            "王会图中陈璧马，汉官仪里湿旗常。",
            "因风乱絮霑螭首，似鹄轻毛落井床。",
            "素发垂冠少颜色，众人休笑老为郎。"
        ],
        "title": "元日合门拜表遇雪呈永叔",
        "id": "83586a04-fde1-4c4d-b2ae-f76edc49c9f7"
    },
    {
        "author": "梅尧臣",
        "paragraphs": [
            "近臣头上黄金胜，殿前拜赐东风应。",
            "蓼牙疏甲簇春盘，肉抹长丝何亘亘。",
            "宽衣武卒轝至庭，人归下筯殊难称。",
            "我家无火甑生尘，㡜柳彩花空著兴。",
            "空著兴，将底为，但愿得米资晨炊，不管飞霙与麦宜。",
            "千官队中身最卑，五日一谒前旒垂。"
        ],
        "title": "王乐道太丞立春早朝",
        "id": "e6ddaa26-7ee4-45e4-8446-e848a3022ce7"
    },
    {
        "author": "梅尧臣",
        "paragraphs": [
            "一岁老一岁，新年思旧年。",
            "东楼尝共望，九陌听争先。",
            "白发更中笑，舞姝应转妍。",
            "追随都已倦，强对月明前。"
        ],
        "title": "上元夕有怀韩子华阁老",
        "id": "419020db-5555-4101-8365-75f12413e0c8"
    },
    {
        "author": "梅尧臣",
        "paragraphs": [
            "日本大刀色青荧，鱼皮帖欛沙点星。",
            "东胡腰鞘过沧海，舶帆落越栖湾汀。",
            "卖珠入市尽明月，解绦换酒琉璃缾。",
            "当垆重货不重宝，满贯穿铜去求好。",
            "会稽上吏新得名，始将传玩恨不早。",
            "归来天禄示朋游，光芒曾射扶桑岛。",
            "坐中烛明魑魅遯，吕虔不见王祥老。",
            "古者文事必武备，今人褒衣何足道。",
            "干将太阿世上无，拂拭共观休懊恼。"
        ],
        "title": "钱君倚学士日本刀",
        "id": "afc8ff25-1b26-4fc5-a445-1d994887b360"
    },
    {
        "author": "梅尧臣",
        "paragraphs": [
            "东都车马苦飞霾，南国桅帆喜过淮。",
            "船背插旗风自展，沙头迎浪雪相排。",
            "白鱼已荐糟增味，红稻新炊粟厌怀。",
            "定似谢公吟远岫，钱塘应合有高斋。"
        ],
        "title": "依韵和杭州梅龙图入淮见寄",
        "id": "161ad807-953e-4172-8692-71dd657d9029"
    },
    {
        "author": "梅尧臣",
        "paragraphs": [
            "箭头破贼弃不为，笔端射策取桂枝。",
            "殿前脱袍改旧色，庭下折腰甘去时。",
            "历阳郡小太守好，督邮官闲众吏嬉。",
            "江边竹园啼竹鸡，竹里种花春过迟。",
            "东望望夫云脚垂，烟雨隔岸风樯欹。",
            "湿鴈不起沙上嘶，君思历乱如盎丝。"
        ],
        "title": "送周直孺秘校和州都曹",
        "id": "f3eb6e1a-5c90-447a-b0c3-b4c252e45159"
    },
    {
        "author": "梅尧臣",
        "paragraphs": [
            "频官吴越馆粳稻，况住南阳多水田。",
            "北登太行入汾曲，正获𥝧䅉秋风前。",
            "晋人朴厚自寡讼，软炊玉粒河鳞鲜。",
            "君方少壮齿颊健，甘美不负经腹便。",
            "有意南飞寄我信，满川鸣雁下连连。"
        ],
        "title": "送谢师厚太博通判汾州",
        "id": "e5510ba3-2428-4e24-88e8-adc998815e72"
    },
    {
        "author": "梅尧臣",
        "paragraphs": [
            "去年锁宿得联华，二月墙头始见花。",
            "今日都亭公感物，明朝太学我辞家。"
        ],
        "title": "依韵和永叔都亭馆伴戏寄",
        "id": "6bf4c630-9e61-445f-8193-ff428ce3c0ad"
    },
    {
        "author": "梅尧臣",
        "paragraphs": [
            "东家红梅开出墙，墙西女儿学新粧。",
            "春风引客白日长，天河绿水浮鸳鸯。",
            "摘花赠渠到渠处，更问鸳鸯寄声去。",
            "昨日吴郎坐上时，袖中小字鸳鸯付。",
            "酒虽入唇不能醉，醉得人心是朝暮。",
            "朝愁衾枕旧薰香，暮愁霰雪飘如絮。",
            "听他双韵舞伊州，舞彻夭妍不转头。",
            "众人笑语曾不语，肠作车轮一万周。",
            "屈节请还无甚媿，当时麈尾自驱牛。"
        ],
        "title": "叙两会事戏寄刁景纯学士",
        "id": "1ec97f28-d7c6-4fde-b67e-00cb1dde230b"
    },
    {
        "author": "梅尧臣",
        "paragraphs": [
            "昨日匈奴来告哀，殿门不识桃花开。",
            "今闻君去作吊使，正值雁嘷从北回。",
            "风卷黄云无远近，山留白雪犹枯荄。",
            "归看车马汗流沫，逃暑为传河朔杯。"
        ],
        "title": "送李君锡学士使契丹吊慰",
        "id": "8ccee13e-5c1d-4cda-9e99-b7f1c5cfa875"
    },
    {
        "author": "梅尧臣",
        "paragraphs": [
            "汉庭遣奠阏氏幕，二月阴山雪未销。",
            "行尽黄沙春不见，哀缠碧眼魄谁招。",
            "已将厚礼施殊俗，更录专辞入本朝。",
            "名马赠归多爱惜，北风嘶处竞萧萧。"
        ],
        "title": "送朱纯臣端公使契丹奠祭",
        "id": "b101cb09-c8bd-47ac-ab2c-79be780a6583"
    },
    {
        "author": "梅尧臣",
        "paragraphs": [
            "姑苏城头乌哺时，长洲草绿春袍归。",
            "鲁桑叶小蚕出迟，吴田水暖牛耕肥。",
            "里胥争迎悬寮喜，入门先自易彩衣。",
            "拜亲然后及王事，簿书岂得长相鞿。"
        ],
        "title": "送邵裔长洲主簿",
        "id": "16f5d865-6a32-4859-88bb-b6b3167bd027"
    },
    {
        "author": "梅尧臣",
        "paragraphs": [
            "风雨梨花残，松柏墓门晚。",
            "嗣子千里驹，羊肠九折坂。",
            "春裘不畏寒，行路未为远。",
            "旧来河内守，父老将衣挽。"
        ],
        "title": "送薛公期比部归绛州展墓",
        "id": "f3cb7622-064a-4264-917e-cf262ae78a54"
    },
    {
        "author": "梅尧臣",
        "paragraphs": [
            "春浦杨花撩乱飞，春江鮆鱼来正肥。",
            "采石新林儿女去，茭白蒲牙艇子归。",
            "归令煑鱼不得熟，已望使君船上矶。",
            "上矶亦不待潮应，争牵篾缆泥污衣。",
            "姑熟溪头槌大鼓，红抹鞾刀趋俯偻。",
            "牙兵可拟岸傍芦，森森甲立雄南土。",
            "更得西州谢法曹，新咏定多传乐府。"
        ],
        "title": "送次道学士知太平州因寄曾子固",
        "id": "48795901-4518-4730-b360-0553621237f2"
    },
    {
        "author": "梅尧臣",
        "paragraphs": [
            "今年太守采茶来，骤雨千门禁火开。",
            "一意爱君思去疾，不缘时会此中杯。"
        ],
        "title": "依韵和刘原甫舍人杨州五题 时会堂二首 其一",
        "id": "5e5cfcac-610f-4fce-b268-2e2b49a68f0a"
    },
    {
        "author": "梅尧臣",
        "paragraphs": [
            "雨发雷塘不起尘，蜀昆冈上暖先春。",
            "烟牙才吐朱轮出，向此亲封御餠新。"
        ],
        "title": "依韵和刘原甫舍人杨州五题 时会堂二首 其二",
        "id": "846ed422-0cd3-455e-b0f1-ed2c42066480"
    },
    {
        "author": "梅尧臣",
        "paragraphs": [
            "结雨竹西若若川，杨州歌吹思当年。",
            "刘郎若向风前唱，梦入青楼事惘然。"
        ],
        "title": "依韵和刘原甫舍人杨州五题 竹西亭",
        "id": "844297ff-50ea-4962-a163-34d05f332e90"
    },
    {
        "author": "梅尧臣",
        "paragraphs": [
            "梦谷浮船稳且平，泊登冈顶看茶生。",
            "始从官属二三辈，时听春禽一两声。"
        ],
        "title": "依韵和刘原甫舍人杨州五题 春贡亭",
        "id": "0d4b597b-fbaa-4ba5-8423-790c6ce32407"
    },
    {
        "author": "梅尧臣",
        "paragraphs": [
            "茗园葱蒨与山笼，一夜惊雷发旧丛。",
            "五马留连未能去，土囊深处路微通。"
        ],
        "title": "依韵和刘原甫舍人杨州五题 蒙谷",
        "id": "74ea9ae6-534f-4294-ac46-692a543fb79a"
    },
    {
        "author": "梅尧臣",
        "paragraphs": [
            "隋家宫殿昔初成，不道荒凉兽迹行。",
            "今日知来高处望，山川兴废使人惊。"
        ],
        "title": "依韵和刘原甫舍人杨州五题 昆丘",
        "id": "1ddff71e-6bc9-4c36-8807-d6f3fcbf4e46"
    },
    {
        "author": "梅尧臣",
        "paragraphs": [
            "去无珠履为上宾，进船申浦忆春申。",
            "江田插秧鹁姑雨，丝网得鱼云母鳞。",
            "青天折桂香未灭，紫豉煑莼甘更新。",
            "平时况可乐风月，吴物信美聊前陈。"
        ],
        "title": "送江阴签判晁太祝",
        "id": "7cf7a8df-8a1a-4bac-9eeb-5e811a2ae5fb"
    },
    {
        "author": "梅尧臣",
        "paragraphs": [
            "蜃灶煑溟渤，航咸播楚越。",
            "官榷利言盈，盗贩弊相汨。",
            "连艘以转致，搅灰或沉没。",
            "虽使日鞭黥，未易穷奸窟。",
            "朝廷用朱侯，提职欲无阙。",
            "侯因许专画，拜疏陈其说。",
            "曰臣有更张，敢以肝胆竭。",
            "荆湘岭下城，恃远不畏罚。",
            "堂堂事私贾，遮吏遭驱突。",
            "愿使商自通，输金无暴猝。",
            "淮江且循常，约束备本末。",
            "国用必余资，亭民无滞物。",
            "事下丞相府，论议不可拔。",
            "从之东南苏，拒之财赋遏。",
            "听侯侯往施，所便黔黎活。",
            "五味既和调，万里销狂悖。",
            "汴水桃花时，犀舟顺流发。",
            "过淮逢絮鮆，泊岸采芦蕨。",
            "挂帆趋浪头，应不劳岁月。"
        ],
        "title": "送朱表臣职方提举运盐",
        "id": "551267e7-580b-4116-ac4c-4efafc89110e"
    },
    {
        "author": "梅尧臣",
        "paragraphs": [
            "芜蒌问古亭，春入饶阳城。",
            "豆粥君王远，壶浆刺史迎。",
            "地凉宜牧马，塞近惯调兵。",
            "为寄井泉石，老来思目明。"
        ],
        "title": "送晁质夫太丞知深州",
        "id": "2345de66-29bb-4401-856c-ce844e7564f8"
    },
    {
        "author": "梅尧臣",
        "paragraphs": [
            "汴水清明下，宣城太守行。",
            "鸭头吴荡绿，燕尾楚船轻。",
            "族本三阳重，诗从小谢清。",
            "州民还最喜，门下旧通名。"
        ],
        "title": "送少卿知宣州",
        "id": "5339464a-879c-4e96-9783-49d27b2d316f"
    },
    {
        "author": "梅尧臣",
        "paragraphs": [
            "山西世世李将军，家声前后多功勋。",
            "今乘一障俯绝塞，莫以久和无阵云。",
            "菰蒲生塘长春绿，牛羊隔河归暮云。",
            "简易自能齐士卒，不严刁斗亦名闻。"
        ],
        "title": "送知保定军李太保",
        "id": "93cc9a9b-8735-4bde-bd61-3e15813f6c56"
    },
    {
        "author": "梅尧臣",
        "paragraphs": [
            "行色见车马，为之具壶觞。",
            "暂辞甘泉宫，远奉左贤王。",
            "蒙茸春裘薄，匼匝金络光。",
            "唯知君命重，不数沙路长。",
            "鲁酒虽入唇，胡笳易回肠。",
            "归来立螭头，言动书不忘。"
        ],
        "title": "依韵和李君锡学士北使见寄",
        "id": "9b1f8b78-6cd6-4bf9-b458-2892716cb993"
    },
    {
        "author": "梅尧臣",
        "paragraphs": [
            "去年来折桂，今年来娶妇。",
            "得意春风前，还家寒食后。",
            "蓬巷闹鸡犬，藤花荫井臼。",
            "缑山白醪醇，重酌高堂寿。"
        ],
        "title": "送张山甫秘校归缑氏",
        "id": "9a6420bc-2b98-4f54-b4cb-bf1b6b308d51"
    },
    {
        "author": "梅尧臣",
        "paragraphs": [
            "世言楚使者，乃是汉名卿。",
            "曾欲察黄绶，但能勤列城。",
            "江山无改故，草树几更荣。",
            "有意息民甚，不同求羨盈。"
        ],
        "title": "送江东转运杨少卿",
        "id": "cc843a6e-f6dd-460d-a681-907cc33c6f3b"
    },
    {
        "author": "梅尧臣",
        "paragraphs": [
            "风雨未过桐华时，宜春苑中梨萼披。",
            "天子赐宴羣臣嬉，少年都尉方追随。",
            "暮归迟喜联留后，兄弟双弓射熊皮。",
            "侯宗戚族坐上少，伯仲相顾惊恩私。",
            "凤皇楼高玉箫吹，金络骏马不肯骑。",
            "自戒危溢作后规，何郎莫媿书与诗。"
        ],
        "title": "宜春宴射篇李驸马请赋杂言",
        "id": "7a597f8e-f75c-40f9-b8ce-d1eccc0c647b"
    },
    {
        "author": "梅尧臣",
        "paragraphs": [
            "相如既击剑，仲宣亦从军。",
            "二人当其时，皆以能赋闻。",
            "韩公守武垣，犀兵若屯云。",
            "幄中欲寄画，才智莫有君。",
            "请之天子所，朝奏夕离羣。",
            "为沽斗酒饮，为买赤鲤焚。",
            "鱼尽酒亦尽，醉起衣袂分。"
        ],
        "title": "送王乐道太丞应瀛州辟",
        "id": "9e535938-b45e-4048-bd09-e9929855cc85"
    },
    {
        "author": "梅尧臣",
        "paragraphs": [
            "客亭多少路，花信几番风。",
            "折柳赠新翠，种桃思旧红。",
            "渊明节已异，潘岳趣还同。",
            "政治有余力，归来辞赋工。"
        ],
        "title": "送楚屯田知扶沟",
        "id": "9842e1ea-4170-41ea-aac4-c3751d2176ab"
    },
    {
        "author": "梅尧臣",
        "paragraphs": [
            "街上春泥踏始开，山人忽同供奉来。",
            "老奴行迟报我晚，怒气欲拔庭中槐。",
            "闻说道心调伏久，等闲休要起嫌猜。"
        ],
        "title": "吕山人同荆供奉见过",
        "id": "aad6d80b-e1d5-4a04-8aae-add18c9b76fb"
    },
    {
        "author": "梅尧臣",
        "paragraphs": [
            "桃小未开春意浓，梢头绿叶映微红。",
            "君家歌管相催急，枝弱不胜花信风。"
        ],
        "title": "观刘元忠小鬟舞",
        "id": "10a8c732-1e43-4254-bdad-4cbd8fe90d72"
    },
    {
        "author": "梅尧臣",
        "paragraphs": [
            "大梁有公子，洛阳有游侠。",
            "昔时意气相凭陵，不问兴亡事栽插。",
            "栽红插绿鬭青春，春风与开春雨飒。",
            "两都富贵不相殊，走马寻芳何合杂。",
            "只闻年少竞争先，摘叶嗅花身更捷。",
            "安知遗爱旧留守，驰献百葩光浥浥。",
            "尚书最重欧阳公，盈盘分去蜂偷猎。",
            "但能为乐饮醇酒，何必署名黄纸牒。",
            "翰林职清文字稀，不比外官烦应接。",
            "曩公为花曾作谱，端相用意随蝴蝶。",
            "拟王拟妃姚与魏，岁岁年年千万叶。",
            "独将颜色定高低，绿珠虽美犹为妾。",
            "从来鉴裁主端正，不藉娉婷削肩胛。",
            "旧品既著新品增，偏恶妬芽须打拉。",
            "尝忆同朋有七人，每失一人泪缘睫。",
            "唯我与公今且存，无复名园共携榼。",
            "公因尚书戴红紫，白发欺公生匼匝。",
            "磨墨挥毫兴不衰，作诗坐使刘曹怯。",
            "副本能传幸一观，口诵舌摇徒嗫嗫。"
        ],
        "title": "次韵奉和永叔谢王尚书惠牡丹",
        "id": "efdcc089-5a2d-4c69-b3a0-49755bfea588"
    },
    {
        "author": "梅尧臣",
        "paragraphs": [
            "持归汉省青绫被，去看吴都白马潮。",
            "叠鼓渡江寒浪伏，鸣铙入境野云飘。",
            "鱼穿杨柳夸鲜脍，人采芙蓉学细腰。",
            "家有二槐为太守，弟兄谁似李文饶。"
        ],
        "title": "送王郎中知江阴",
        "id": "4a3b17cc-a0c1-436f-83c3-1cd8a82fa508"
    },
    {
        "author": "梅尧臣",
        "paragraphs": [
            "蜀山难于上青天，闻之李白为旧传。",
            "蜀客往返曾又然，奇峯又与三峡连。",
            "巫阳神女暮为雨，飞入楚台王梦旃。",
            "相如杨雄不道此，宋玉景差其赋偏。",
            "西州才子邯郸守，怀章往代尚踰年。",
            "家住岷峨多北宦，乘闲因借下江船。",
            "未浮洞庭沅湘去，还探禹穴希马迁。",
            "春申楼观已不见，子胥怒涛犹满川。",
            "钱塘太守同乡里，一见君来颜已喜。",
            "甘馔香脆与君游，诗贮箧囊携不起。",
            "浣沙溪头西子家，自寻锦石菖蒲花。",
            "扫归成都与士夸，君平曾已悟星槎。"
        ],
        "tags": [
            "洞庭湖"
        ],
        "title": "送阎仲孚郎中南游山水",
        "id": "d1585077-3d9c-4edb-b456-a09305f56ecf"
    },
    {
        "author": "梅尧臣",
        "paragraphs": [
            "自从陆羽生人间，人间相学事春茶。",
            "当时采摘未甚盛，或有高士烧竹煑泉为世夸。",
            "入山乘露掇嫩觜，林下不畏虎与蛇。",
            "近年建安所出胜，天下贵贱求呀呀。",
            "东溪北苑供御余，王家叶家长白牙。",
            "造成小餠若带銙，鬭浮鬭色倾夷华。",
            "味甘回甘竟日在，不比苦硬令舌窊。",
            "此等莫与北俗道，只解白土和脂麻。",
            "欧阳翰林最别识，品第高下无欹斜。",
            "晴明开轩碾雪末，众客共赏皆称嘉。",
            "建安太守置书角，青蒻包封来海涯。",
            "清明才过已到此，正见洛阳人寄花。",
            "兔毛紫盏自相称，清泉不必求虾蟆。",
            "石缾煎汤银梗打，粟粒铺面人惊嗟。",
            "诗肠久饥不禁力，一啜入腹鸣咿哇。"
        ],
        "title": "次韵和永叔尝新茶杂言",
        "id": "713ce114-8c3c-4167-ad60-8e83db5c0a0f"
    },
    {
        "author": "梅尧臣",
        "paragraphs": [
            "建溪茗株成大树，颇殊楚越所种茶。",
            "先春喊山掐白萼，亦异鸟觜蜀客夸。",
            "烹新鬭硬要咬盏，不同饮酒争画蛇。",
            "从揉至碾用尽力，只取胜负相笑呀。",
            "谁传双井与日注，终是品格称草芽。",
            "欧阳翰林百事得精妙，官职况已登清华。",
            "昔得陇西大铜碾，碾多岁久深且窊。",
            "昨日寄来新脔片，包以{𥫗/撩}蒻缠以麻。",
            "唯能賸啜任腹冷，幸免酩酊冠弁斜。",
            "人言饮多头颤挑，自欲清醒气味嘉。",
            "此病虽得优醉者，醉来颠踣祸莫涯。",
            "不愿清风生两腋，但愿对竹兼对花。",
            "还思退之在南方，尝说稍稍能啗蟆。",
            "古之贤人尚若此，我今贫陋休相嗟。",
            "公不遗旧许频往，何必丝管喧咬哇。"
        ],
        "title": "次韵和再拜",
        "id": "219a6ba7-2f7d-4845-bc10-ba1e3b9ca79a"
    },
    {
        "author": "梅尧臣",
        "paragraphs": [
            "乳乌不远飞，乳兽不远游。",
            "异类尚有恋，人独安所求。",
            "许侯恰为郡，乃甘贰一州。",
            "得以奉双亲，时物供膳羞。",
            "竹箭水顺疾，红旗插归舟。",
            "归舟莫苦急，睢阳多旧俦。",
            "丞相正喜士，樽酒应为留。",
            "清源六千里，到日鱼蟹秋。"
        ],
        "title": "送许当职方通判泉州",
        "id": "b1eec724-fe6f-4d7d-a983-7da8a042a5a9"
    },
    {
        "author": "梅尧臣",
        "paragraphs": [
            "不羨新为赤县尹，惟羨暂向江南归。",
            "江南羃羃梅雨时，风帆差差并鸟飞。",
            "罾竿夹岸长若桅，水笼畜鱼鲜且肥。",
            "家在千山古溪上，先应喜鹊噪门扉。"
        ],
        "title": "送葛都官南归",
        "id": "41395ed9-0055-4476-b4a0-6c7316c68850"
    },
    {
        "author": "梅尧臣",
        "paragraphs": [
            "洛阳卖牡丹，江都买芍药。",
            "卖与富人欢，买为游子乐。",
            "万丝必同心，千叶必同萼。",
            "五色相浅深，百金相厚薄。",
            "栽培动经年，风雨便成昨。",
            "萧条洛阳城，索寞江都郭。",
            "頼有一春花，能无十千酌。",
            "朝看门拥车，暮见门罗雀。",
            "尝闻月底人，欲把月桂斫。",
            "要使清光多，四海意开廓。",
            "我亦爱明月，常满不愿落。",
            "上弦过杨侯，乃值寒雨作。",
            "共饮三四人，不觉传鸣柝。",
            "持葩金谷豪，朱黄何灼烁。",
            "还思溱洧上，士与女相谑。",
            "实此香草芳，请我赋其略。",
            "酒阑为追咏，思拙笔屡阁。"
        ],
        "title": "杨乐道留饮席上客置黄红丝头芍药",
        "id": "558f3546-cd94-4ddd-a293-3c8eafb37944"
    },
    {
        "author": "梅尧臣",
        "paragraphs": [
            "羽以匹夫勇，起于陇亩中。",
            "遂将五诸侯，三年成霸功。",
            "天下欲灭秦，无不慕强雄。",
            "秦灭责以德，豁达归沛公。",
            "自矜奋私智，奔亡竟无终。"
        ],
        "title": "项羽",
        "id": "454abb57-5ad8-4bc6-aa2f-c74bd4280814"
    },
    {
        "author": "梅尧臣",
        "paragraphs": [
            "蔼蔼尚书郎，出为二千石。",
            "伯父历将相，兄弟皆烜赫。",
            "前罢永嘉守，民俗遮阡陌。",
            "独将海松归，夸与都下客。",
            "今去乌江边，寂寞空旧迹。",
            "当求虞姬草，无风舞随拍。",
            "城头可旷望，千里波月白。",
            "俱助使君欢，平时遗吏责。"
        ],
        "title": "送陈郎中知和州",
        "id": "ca3c7dcd-3a35-4a9a-b7dc-bbb5aa6af4e3"
    },
    {
        "author": "梅尧臣",
        "paragraphs": [
            "并州自古近胡地，牛酒常行十万兵。",
            "少尹曾为五府辟，将军况有旧家声。",
            "桑麻故已知风俗，丘垅何须访姓名。",
            "闻说至今犹好马，试求安稳众中行。"
        ],
        "title": "送薛十水部通判并州",
        "id": "ade1a4c1-41d4-4c5a-8836-2afd76b4bd48"
    },
    {
        "author": "梅尧臣",
        "paragraphs": [
            "张侯归静居，堂宇结四隅。",
            "堂中何所有，书画罗签厨。",
            "四堂各异名，名异义亦殊。",
            "夷心与会真，内以道德娱。",
            "清白及金兰，外为子孙模。",
            "西南夜落蟾，东北朝生乌。",
            "天门风相通，盛衰理可无。",
            "蒨尔松桧树，间之花石株。",
            "雨晴气候佳，邻里或来俱。",
            "遣摘班林笋，共持香粳盂。",
            "饭毕循径行，不使僮仆扶。",
            "所至旧衣坐，遍历日过晡。",
            "时遇园果熟，甘浆而粉肤。",
            "就枝掇鲜美，咀味销冰酥。",
            "以此乐岁月，岂是忘形躯。",
            "礼法不我弃，劳吝不我纡。",
            "上不媿二疎，下不泛五湖。",
            "自有逍遥趣，幸世遭唐虞。"
        ],
        "title": "寄题西洛致仕张比部静居院四堂",
        "id": "0650cfea-5a13-4694-9356-31e4ce7925a0"
    },
    {
        "author": "梅尧臣",
        "paragraphs": [
            "三峡蛮溪上，千山楚俗兼。",
            "妇人樵入市，官井货专盐。",
            "魑魅或为患，猕猴常可嫌。",
            "君能厚风化，男子使腰镰。"
        ],
        "title": "送洪秘丞知大宁监",
        "id": "8475702e-9d41-44ce-99f6-aff336b6f529"
    },
    {
        "author": "梅尧臣",
        "paragraphs": [
            "五月江南行，南风江恶溯。",
            "乘潮虽有信，不过湓城去。",
            "船经香炉峯，峯前须暂住。",
            "三年少尹劳，始得看瀑布。",
            "到官未必闲，举察忧财赋。",
            "回思庐山傍，尘土已生虑。",
            "尚存滕王阁，无忘一登顾。"
        ],
        "tags": [
            "庐山",
            "滕王阁"
        ],
        "title": "送江西转运冯广渊学士",
        "id": "8907411b-4e88-4fa8-8126-665c6abf0604"
    },
    {
        "author": "梅尧臣",
        "paragraphs": [
            "翰林文字本雄强，况复斋祠向静坊。",
            "高树黄鹂无去意，深廊朱幕动微凉。",
            "不嗟门外尘沙苦，只觉壶中岁月长。",
            "庭下阴苔未教扫，榴花红落点青苍。"
        ],
        "title": "依韵和永叔景灵致斋见怀",
        "id": "9ff87a51-f5d0-45ce-9327-3113d54acd1e"
    },
    {
        "author": "梅尧臣",
        "paragraphs": [
            "广陵老人争持壶酒，朝言送少年使君，暮言迎少年太守。",
            "少年俱是玉墀人，文章快利生铜吼。",
            "莫作芜城赋，事往复何有。",
            "莫听嵇康琴，商声岂堪久。",
            "今当太平非不偶，星宿煌煌罗北斗。",
            "杨州古富变荒凉，万俗一心依父母。",
            "地包淮海江湖宽，货走荆吴楚越厚。",
            "开酿刲羊愿遇宾，天下沄沄不轻口。"
        ],
        "title": "杂言送当世待制知杨州",
        "id": "f1b3ed58-3dd7-4977-9b25-5f8e38826f80"
    },
    {
        "author": "梅尧臣",
        "paragraphs": [
            "柏上有羣乌，一乌飞向东。",
            "方栖城头与人司吉凶。",
            "八月禾已获，九月黍已舂。",
            "竞持美酒相庆乐年丰。",
            "借问何能尔，时平无困穷。"
        ],
        "title": "送苏公佐屯田知单州",
        "id": "c68b6317-1c82-4707-bc96-bcfc863c22b2"
    },
    {
        "author": "梅尧臣",
        "paragraphs": [
            "临流别君时，羨君观吴潮。",
            "君行识我意，遣画一幅绡。",
            "画作绕床屏，滔滔随惊飚。",
            "前浪雪花卷，后浪白马跳。",
            "宛然千万重，不似笔墨描。",
            "窊亚乱我目，坐卧疑动摇。",
            "夜灯照河汉，如有织女招。",
            "朝日下天窗，东海无秦桥。",
            "秦桥不可度，织女不可邀。",
            "但慕乘桴公，空能诵唐尧。",
            "尝闻挟柘弹，意必在食鸮。",
            "终当五湖上，归去学渔樵。"
        ],
        "title": "王平甫惠画水卧屏",
        "id": "f5d47ead-4455-4e68-b720-4c6b24418a4a"
    },
    {
        "author": "梅尧臣",
        "paragraphs": [
            "相见三十载，喜君始成名。",
            "新袍照江绿，白发憎鉴明。",
            "临水必观鱼，独伤鱼命轻。",
            "朝为渊底游，暮为釜中烹。",
            "彼方路艰远，其民亦天氓。",
            "馁之则为盗，非是恶厥生。",
            "捕多勿夸能，能在不犯兵。"
        ],
        "title": "送万州武宁段尉",
        "id": "6e7294a4-2dca-4d4c-abb8-5abde259125b"
    },
    {
        "author": "梅尧臣",
        "paragraphs": [
            "春风不择草，万卉皆发萌。",
            "盛夏一长养，秋实俱与成。",
            "舂粒以蒸炊，刈枯以煎烹。",
            "工师调五音，不问咸与韺。",
            "自取众律和，黍谷动华英。",
            "可以荐祖庙，可以陈帝庭。",
            "良将统万卒，所向若惊霆。",
            "战鬭众益勇，号令夜益明。",
            "破敌必拉朽，不见坚阵横。",
            "我观欲物际，亦在农力兴。",
            "我观合奏时，亦在考击并。",
            "我观成功日，亦在间得情。",
            "草木有美恶，造化无喜憎。",
            "五声有高下，一致不可评。",
            "三军用貔虎，不较蚊睫螟。",
            "大君设时网，广海无漏鲸。",
            "磊落黄夫子，为学不自轻。",
            "四十登贤科，良贾售百朋。",
            "得志岂计晚，成名等众荧。",
            "旧交半存没，新知慕徒倾。",
            "老鹤晴一唳，随风无近声。",
            "好论古今诗，品藻笑钟嵘。",
            "欲扫李杜坛，未审谁主盟。",
            "我衰百事倦，白首聊穷经。",
            "两目生昏花，犹胜张籍盲。",
            "读书爱日永，秉扇自驱蝇。",
            "但恶乱我思，非与小物勍。",
            "清飚飒然来，喜得如弟兄。",
            "散帙空堂上，垂冠发星星。",
            "载诵尧舜篇，幸今时太平。",
            "不学遁世士，投竿泛东溟。",
            "不袭贪生人，炼气噏日精。",
            "不羨富贵翁，歌吹满重城。",
            "独守萤火光，莫擥蟾蜍晶。",
            "人生转头间，未免一铭旌。",
            "区区逐甘鲜，鼎鼎夸佩缨。",
            "安知西山饿，熟识绵上耕。",
            "彼勿叹凤衰，此正歌鸿冥。",
            "分合没穷巷，迹涩蹈高闳。",
            "妻子易为饱，粟帛不足营。",
            "岂乏一器饭，岂乏一杯羹。",
            "肯为浊河浊，愿作清济清。",
            "韩愈尝有言，百物皆能鸣。",
            "特称孟东野，贫箧文字盈。",
            "到死只冻馁，何异埋秦阬。",
            "今我已过甚，日醉希步兵。",
            "神仙多羽翼，一一飞蓬瀛。",
            "乃知无道气，难可强留形。",
            "鄙性实朴钝，曾非傲公卿。",
            "昔随众一往，或值谤议腾。",
            "曰我非亲旧，曰我非门生。",
            "又固非贤豪，安得知尔名。",
            "是时闻此言，舌直目且瞠。",
            "俄然我有答，贤相持权衡。",
            "喜士同周公，其德莫与京。",
            "我去岂不送，我往岂不迎。",
            "自为筋力寡，路远艰于行。",
            "未若归教子，遗金徒满籝。",
            "岁月苦易得，颜貌日可惊。",
            "身虽厌役役，心亦远硁硁。",
            "归思吴洲橘，梦忆楚江萍。",
            "试看两围碁，白黑何所争。",
            "朝脱泥涂困，暮失云衢亨。",
            "物理既难常，达生重飞觥。",
            "曾以文豹章，远喻子怀能。",
            "曩者忤贵势，悔说乌鸟灵。",
            "乌灵反见怒，终恨屈此诚。",
            "当时语颇错，盍呼为大鹏。",
            "于兹傥遇之，应解颈颊赪。",
            "韵尽意未尽，且用此报琼。"
        ],
        "title": "次韵答黄介夫七十韵",
        "id": "a3392e64-7dd8-4e52-a724-a4e951bcbeb5"
    },
    {
        "author": "梅尧臣",
        "paragraphs": [
            "昔在洛阳时，共游铜駞陌。",
            "寻花不见人，前代公侯宅。",
            "深堂锁尘埃，空壁鬭蜥蜴。",
            "楸阴布苔绿，野蔓缠石碧。",
            "池鱼有偷钓，林鸟有巧射。",
            "园隶见我来，朱门暂开辟。",
            "园妇见我还，便扫车马迹。",
            "何以扫马迹，实亦畏他客。",
            "我辈唯适情，一叶未尝摘。",
            "他人或所至，生菓不得惜。",
            "又忆游嵩山，胜趣无不索。",
            "各具一壶酒，各蜡一双屐。",
            "登危相扶牵，遇平相笑噱。",
            "石捣云衣轻，巖裂天窗窄。",
            "上饮醒心泉，高巅溜寒液。",
            "下看峯半雨，广甸飞甘泽。",
            "夜宿岳顶寺，明月入户白。",
            "分吟露气冷，猛酌面易赤。",
            "明朝循归途，两胫痛若剌。",
            "日旰就马乘，香草路迫阨。",
            "却望峻极居，已与天外隔。",
            "薄暮投少林，漱濯整冠帻。",
            "碑观巡幸僧，指古定空壁。",
            "誓将新咏章，灯前互诋擿。",
            "杨生护己短，一字不肯易。",
            "明年移河阳，簿书日堆积。",
            "忽得谢公书，大夸游览剧。",
            "自嵩历石堂，藓花题洞额。",
            "其文曰神清，固非人笔画。",
            "乃知二公贵，逆告意可赜。",
            "遂由龙门归，里堠环数驿。",
            "我时诗以答，或歌或辨责。",
            "责我不喜僧，性实未所获。",
            "凡今三十年，累冢拱松柏。",
            "唯与公非才，同在不同昔。",
            "昔日同少壮，今且异肥瘠。",
            "昔日同微禄，今且异烜赫。",
            "昔同骑破鞯，今控银辔革。",
            "昔同自讴歌，今执乐指百。",
            "死者诚可悲，存者独穷厄。",
            "但比死者优，贫存何所益。"
        ],
        "title": "永叔内翰见索谢公游嵩书感叹希深师鲁子聪几道皆为异物独公与余二人在因作五言以叙之",
        "id": "e910336c-cdd3-4a1d-928b-485f0d552936"
    },
    {
        "author": "梅尧臣",
        "paragraphs": [
            "河湟宿兵地，劲勇天下闻。",
            "侵疆古甚炽，薄伐诗所云。",
            "往今势且异，利害理颇分。",
            "远以塘设险，遂轻甲屯云。",
            "昔传尝胆国，能破怒蛙军。",
            "越虽隔大江，吴遭若枯焚。",
            "实由持阻懈，抉目悲伍员。",
            "夫子负美才，议论高不羣。",
            "况有令兄弟，今亦贰河汾。",
            "助守戒不虞，慎勿倚和獯。",
            "张侯为刺史，大族独此君。",
            "法明而不苛，可共饰以文。"
        ],
        "title": "送谢师直秘丞通判莫州兼寄张和叔",
        "id": "1226e74c-655b-47b9-903a-c4a45e371b2c"
    },
    {
        "author": "梅尧臣",
        "paragraphs": [
            "士忧行不脩，不忧禄不及。",
            "之子久好学，何患名未立。",
            "圣时开贤科，子独不肯入。",
            "固非远仕进，服期难赴集。",
            "南归慰亲颜，道路正暑湿。",
            "悠悠几千里，赤日薄行笠。",
            "暂憩青林下，頼有寒泉汲。",
            "漱齿去尘埃，土风须渐袭。"
        ],
        "title": "送白秀才福州省亲",
        "id": "0df68c7a-06b1-411f-9860-ddc0a5b143da"
    },
    {
        "author": "梅尧臣",
        "paragraphs": [
            "雁荡山头鴈，如随太守来。",
            "秋风既与至，春日定同回。",
            "上宰无忘旧，明时必用才。",
            "自于章句老，经册向萤开。"
        ],
        "title": "送温州楚屯田",
        "id": "6dbc37dd-99da-4f9d-b284-1f36d378d639"
    },
    {
        "author": "梅尧臣",
        "paragraphs": [
            "前岁嘉兴火，僧居化刼灰。",
            "四方持钵去，千里渡江来。",
            "心向王城讲，缘从海客回。",
            "水天闻唳鹤，不复有尘埃。"
        ],
        "title": "送僧在己归秀州",
        "id": "4b57ec2e-3995-4e10-aa6b-38438e5806e6"
    },
    {
        "author": "梅尧臣",
        "paragraphs": [
            "黄纸赐祖印，铸名不铸金。",
            "力笑苏季子，责望小人深。",
            "渡江见海月，秋光上遥林。",
            "团团冰玉盘，莹然如禅心。"
        ],
        "title": "送祖印大师显忠",
        "id": "2b739426-4b6c-4173-af78-f3051b4b129a"
    },
    {
        "author": "梅尧臣",
        "paragraphs": [
            "有书无异文，有车无异轨。",
            "贝多得旁行，白马来万里。",
            "清轩延高僧，一岁译几纸。",
            "译罢坐焚香，庭草洒寒水。"
        ],
        "title": "题译经院同文轩",
        "id": "c2979758-1c3e-4179-b1fd-f78af4e0d53a"
    },
    {
        "author": "梅尧臣",
        "paragraphs": [
            "昔见雷子之小篆，今见雷子之墨竹。",
            "节瘦已似蛟龙孙，叶暗曾无凤皇宿。",
            "江翁得之尤爱怜，作诗写意酬双轴。",
            "挂在空堂坐卧看，如玩萧萧巖畔绿。",
            "莫疑昏黑眼生花，松煤浓色切寒鸦。",
            "不问主人兼客至，明朝骑马到君家。"
        ],
        "title": "和江邻几学士得雷殿直墨竹二轴",
        "id": "631e69b0-ef8c-4489-ba25-053f80a0a508"
    },
    {
        "author": "梅尧臣",
        "paragraphs": [
            "我居城东隅，地僻车马少。",
            "忽闻大尹来，僮仆若惊鸟。",
            "入门且坐笑，丰颊光皎皎。",
            "问我餐若何，依旧抱糜?。",
            "问我诗若何，亦未离缠绕。",
            "我庭有蔾苋，不堪秣腰褭。",
            "我壶无醪醴，不能犒介绍。",
            "乃喜百事稀，来此与世矫。",
            "固非傲不往，心实厌扰扰。"
        ],
        "title": "永叔内翰见过",
        "id": "0175a4f2-25a1-4034-80b6-1afb1fa2f480"
    },
    {
        "author": "梅尧臣",
        "paragraphs": [
            "但见公轩过，未见我马去。",
            "我懒宜我嫌，公曾不我恶。",
            "秋雨天街凉，萧萧绿槐树。",
            "遥听高车声，驺导门前驻。",
            "仆夫惊入扉，遽曰能来顾。",
            "度量何其宏，始终不改遇。",
            "索以新诗章，徧览日欲暮。",
            "诚慙兜离音，唐突韶与濩。",
            "明朝当负荆，人莫讥贵附。"
        ],
        "title": "韩子华内翰见过",
        "id": "8602e181-04c0-4ba8-9f63-a12a9613112a"
    },
    {
        "author": "梅尧臣",
        "paragraphs": [
            "金陵从事去，不叹食无鱼。",
            "尺鲤日登俎，故乡时得书。",
            "衰荷摘短袂，秋藓曳长裾。",
            "若见府公问，年来懒更疎。"
        ],
        "title": "送董察推赴江宁",
        "id": "1f9d47f7-3337-49c6-a505-2827684326ab"
    },
    {
        "author": "梅尧臣",
        "paragraphs": [
            "栖栖太学官，日厌尘坌积。",
            "朋游绝经过，都未昧相识。",
            "幸得养疎慵，不能事役役。",
            "天京二贤佐，向晚忽来觌。",
            "笑我似卢仝，环然空四壁。",
            "只欠长须奴，诉尹恶少摘。",
            "移榻近簷楹，谈诗俄至夕。",
            "回车闾巷隘，跛马愁所历。",
            "明朝看苍苔，已觉生辙迹。"
        ],
        "title": "次韵和司马君实同钱君倚二学士见过",
        "id": "fe94ea05-cf94-4a57-a422-fdc528d01289"
    },
    {
        "author": "梅尧臣",
        "paragraphs": [
            "府僚忽方驾，乃知决讼余。",
            "大尹不苛察，羣吏不牵拘。",
            "尝称二三贤，助治无偏隅。",
            "新晴乘此凉，行行过我居。",
            "何以延君子，唯有满牀书。",
            "何以解君颐，淡句无足娱。",
            "何以留君久，灯烛已照涂。",
            "登车莫言远，驺从美且都。",
            "夹道行人止，按辔宁驰驱。",
            "我老焉所羨，送子立踌躇。"
        ],
        "title": "次韵和钱君倚同司马君实二学士见过",
        "id": "031a68ba-53d4-4e28-afa8-b0cbaf625614"
    },
    {
        "author": "梅尧臣",
        "paragraphs": [
            "青天不可上，蜀道未尝行。",
            "每说褒斜险，唯闻猿鸟声。",
            "去为千里客，自握一方兵。",
            "所重恩威立，无将远戍轻。"
        ],
        "title": "送阆州驻泊荆供奉",
        "id": "33c693c7-0dea-4cd9-9203-5aace3bf251a"
    },
    {
        "author": "梅尧臣",
        "paragraphs": [
            "东城车马多，巷无蹄与辙。",
            "如何二贤豪，侵晨顾衰苶。",
            "喜言雨后凉，早暮脱炎热。",
            "爱子屋室静，尘土都已绝。",
            "不唯清耳目，亦粗养愚拙。",
            "江碑读头陁，沈赋赏雌霓。",
            "固知世德高，学问冠时哲。",
            "我慙于其间，荆华参蚁蛭。",
            "然推鹏鷃分，自足不少别。",
            "君归邀此吟，把笔强搜抉。"
        ],
        "title": "江邻几沈文通二学士见过",
        "id": "914c8b03-c533-4b15-a6f9-02533fd6dcd3"
    },
    {
        "author": "梅尧臣",
        "paragraphs": [
            "清川夜流明月光，城上有乌啼女墙。",
            "月明不掩斗与气，鸟啼未归云点霜。",
            "霜寒月冷古时狱，下有苔蠹之雄铓。",
            "水方轩眉大灵智，见我西北天门傍。",
            "自言昔有切玉宝，嗟今非后百炼钢。",
            "用之补履亦何益，颖脱未如锥处囊。",
            "谁能为封华阴土，背负七星生焜煌。",
            "君去味我书此意，莫叹淮水来汤汤。"
        ],
        "title": "送寿州司理张元舆",
        "id": "b5886b02-f990-4efa-be63-69f680e2af9b"
    },
    {
        "author": "梅尧臣",
        "paragraphs": [
            "岂敢以贫贱，而輙傲贤贵。",
            "但恨门阑遥，赫日去可畏。",
            "瘦马汗常流，寸步出无谓。",
            "是以逾十旬，景慕肠欲沸。",
            "近因秋雨来，纤纤有凉气。",
            "九陌可以行，轻服可以衣。",
            "方将事请见，疮足痛若䠊。",
            "忽枉驺骑过，颜厚言莫既。",
            "尚期新醪熟，还往袭经纬。",
            "乃知君子德，曩分替则未。"
        ],
        "title": "吴长文紫微见过",
        "id": "30b8fe94-5ba1-483d-b812-abc17ed4ee37"
    },
    {
        "author": "梅尧臣",
        "paragraphs": [
            "朝游翔凤池，暮直中书省。",
            "无由见颜色，况乃当畏景。",
            "退朝八月朔，因得修造请。",
            "高闳一何新，未归闾巷静。",
            "版刺留姓名，不遑伫轩屏。",
            "驱马返我庐，道逢驺从整。",
            "敛辔莫敢行，顾望立俄顷。",
            "还家稚子言，有车来炳炳。",
            "传是紫微人，将回犹引领。",
            "如何互相乖，徒自想形影。",
            "更待秋风高，缓步时往省。"
        ],
        "title": "范景仁紫微见过亦谒不遇道上逢之",
        "id": "aa7b10ea-268f-47ba-aef9-5a1425c9d4e9"
    },
    {
        "author": "梅尧臣",
        "paragraphs": [
            "古者二千石，高车驾青骊。",
            "车前陈曲盖，车后建朱旗。",
            "金鼓鸣两旁，壶浆拥通逵。",
            "所付重威惠，所仰抚惸嫠。",
            "景亳实钜屏，往俾国相之。",
            "国相称疾还，正值民阻饥。",
            "朝廷急恤养，选守莫与宜。",
            "君尝典海陵，政绩为众推。",
            "今授輙辞命，大夫多飞绥。",
            "屡上不得请，饬驭俄轻赍。",
            "既体尧舜仁，又答稷禼知。",
            "八月风渐高，木叶将披披。",
            "郊原枣已剥，场圃黍可治。",
            "必期宽赋敛，无乃息疲羸。",
            "何当过苦县，肯暇观旧碑。"
        ],
        "title": "送王道粹学士知亳州",
        "id": "bac435a1-f413-40f2-96c4-828db097fc3c"
    },
    {
        "author": "梅尧臣",
        "paragraphs": [
            "蒲中古寺壁画古，画者隋代展子虔。",
            "分明八鬼拔河戏，中建二旗观却前。",
            "东厢四鬼苦用力，索尾拽断一鬼颠。",
            "西厢四鬼来背挽，双手搥下抵以肩。",
            "龙头鱼身霹雳使，持钺植立旗左偏。",
            "拔山夜叉右握斧，各司胜负如争先。",
            "两旁挝鼓鼓四面，声势助勇努眼圆。",
            "臂枭张拳击捧首，似与暴谑意态全。",
            "当正大鬼按膝坐，三鬼带韣一执旃。",
            "操刀擐囊力指督，怒发上直筋旧缠。",
            "虎尾人身又踣顾，蒺蔾短挺金锤坚。",
            "高下尊卑二十四，二十四鬼无黄泉。",
            "角雄竞强欲何覩，曷不各各还荒埏。"
        ],
        "title": "和江邻几学士画鬼拔河篇",
        "id": "222efbbe-2d17-4323-98f8-42a0c1493d22"
    },
    {
        "author": "梅尧臣",
        "paragraphs": [
            "本以谏诤称，今以财赋用。",
            "所为各有能，何必于兹重。",
            "东南周万里，海陆竭煑种。",
            "敛之为公上，岂是与民共。",
            "民方苦久弊，将缺太平颂。",
            "有利得设施，无不可抑纵。",
            "大都守绳墨，曷异虱处缝。",
            "从来许国心，曾未苟禄俸。",
            "愿无输羨余，终亦归侍从。"
        ],
        "title": "送制置发运唐子方学士",
        "id": "d8da1e38-c36f-474e-b7f8-907ee5ac2ba1"
    },
    {
        "author": "梅尧臣",
        "paragraphs": [
            "缧囚往虑问，勤恤意不息。",
            "猛虎在陷穽，挑尾尚求食。",
            "常忧有诖误，非罪罹暴迫。",
            "蔼蔼万乘都，憧憧四方客。",
            "一遭纤微衅，鉴垢莫磨拭。",
            "是以大君心，惟恐横抵摘。",
            "前法著以律，后法编以册。",
            "每当炎蒸时，狱器用刷涤。",
            "应无古冤血，地下化为碧。",
            "我今因牵吟，聊以肝胆沥。",
            "刑人皆得辜，不似尤地脉。",
            "间归即解鞍，浣手嫌控靮。",
            "昔言善烹鱼，必先溉釜鬲。",
            "愿言保兢慎，切勿厌此役。",
            "夜月可留翫，清樽可独适。",
            "一榻宽且平，羣动都已寂。",
            "可用休其劳，不休庶终夕。"
        ],
        "title": "次韵和司马学士虑囚",
        "id": "97788a41-d4f9-4484-bd97-d61c2a772ece"
    },
    {
        "author": "梅尧臣",
        "paragraphs": [
            "我谓蓬瀛客，清切不畏炎。",
            "及观秋兴篇，无远此穷阎。",
            "乃知天地大，节候无爱嫌。",
            "寒不为富减，暑不为贫添。",
            "向者遭蒸炊，靡不同炮燖。",
            "西风吹雨至，凉气何纤纤。",
            "霈然沃万物，不更毕宿占。",
            "纨扇捉苦倦，盘冰得仍厌。",
            "蝇痴驱又来，蚊嚵喙犹尖。",
            "絺衣不复浃，醅醪压初甜。",
            "客有憎壁蝎，客有困靴襜。",
            "一以磔为喜，一以嬾自谦。",
            "唯有螭头人，朝立宫殿簷。",
            "盛夸楼观高，又极星斗瞻。",
            "予慙异羣公，归意如陶潜。",
            "自念菊将坼，复思禾可镰。",
            "舂禾作酿熟，独邀影与蟾。",
            "此乐虽易有，彼荣安得兼。"
        ],
        "title": "和吴冲卿江邻几二学士王景彝舍人秋兴",
        "id": "fb155c55-9d12-4d23-b2c7-7753d57f1762"
    },
    {
        "author": "梅尧臣",
        "paragraphs": [
            "古寺一盂饭，弊衣三岁尘。",
            "相应维帝祝，子已得袍新。",
            "范叔复何望，原生甘自贫。",
            "归看五湖上，终有泛舟人。"
        ],
        "title": "送觉上人归湖州",
        "id": "f9d4cb86-4cb4-4de4-8057-df123bbe34c4"
    },
    {
        "author": "梅尧臣",
        "paragraphs": [
            "轻车驰入关，秋色秦山厚。",
            "太华如相欣，高峯招以手。",
            "千古此路中，岂不名宦有。",
            "何日历陇城，旧羌迎马首。",
            "铜盘荐酥酪，皮服行牛酒。",
            "边风与边月，冷落谙应久。"
        ],
        "title": "送陕西提刑陆介夫学士",
        "id": "d15b76e0-5224-42fe-ad23-dd5917025570"
    },
    {
        "author": "梅尧臣",
        "paragraphs": [
            "一送池阳守，颇怀当日游。",
            "青山临岸尽，翠水入江流。",
            "楚旧茅为贡，燕来雁报秋。",
            "牧之登览处，故事待君修。"
        ],
        "title": "送闵郎中知池州",
        "id": "36bbf152-4090-4272-b337-5f5250dc09a8"
    },
    {
        "author": "梅尧臣",
        "paragraphs": [
            "园菓已熟实未坠，野卉已老叶未瘁。",
            "菊丛是时方发荣，潭上篱边俱有为。",
            "一从潭岛辅长年，一自篱根图暂醉。",
            "今将移近省中兰，壅培早与陶潜异。",
            "黄土肥浓沃井泉，朱栏屈曲侵堦地。",
            "劲风不到何动摇，清露能霑谁著意。",
            "看看重九各登高，金蕊满头无所忌。",
            "及此频邀同舍欢，向来莫羨钟繇赐。",
            "我家蓬藋不足云，强对嘉章颜起愧。"
        ],
        "title": "和吴冲卿学士省中植菊",
        "id": "32695cb7-df99-428c-bc55-7cf3cc514c5d"
    },
    {
        "author": "梅尧臣",
        "paragraphs": [
            "山断泻伊流，滩声朝暮急。",
            "东渡马将登，西堤人已立。",
            "日看东西舟，争途如不及。",
            "谁见捕鱼郎，寒蓑雨中湿。"
        ],
        "title": "张仲通追赋洛中杂题和尝历览者六章 伊川",
        "id": "58d96e81-606f-475f-9a2a-e06fdbab77a0"
    },
    {
        "author": "梅尧臣",
        "paragraphs": [
            "上阳宫树影，不随寒波流。",
            "天津桥下石，激响无时休。",
            "至清自照物，遇险岂能柔。",
            "东过白马去，凡经几千秋。"
        ],
        "title": "张仲通追赋洛中杂题和尝历览者六章 洛州",
        "id": "4d9e004d-b605-40b0-aeba-fad492ddf928"
    },
    {
        "author": "梅尧臣",
        "paragraphs": [
            "寒溪随山回，脩竹隠深寺。",
            "颇逢老僧谈，能忆先到事。",
            "白栝圣君怜，绯花土人莳。",
            "不到三十秋，依稀犹可记。"
        ],
        "title": "张仲通追赋洛中杂题和尝历览者六章 潜溪",
        "id": "1576785a-d51a-410d-9995-2594cf2f96ab"
    },
    {
        "author": "梅尧臣",
        "paragraphs": [
            "山腰古石楼，杳蔼石梯上。",
            "低窥巖际树，对见龛中像。",
            "簷中嵩云飞，槛逼伊湍响。",
            "同游已零落，岁月成俯仰。"
        ],
        "title": "张仲通追赋洛中杂题和尝历览者六章 石楼",
        "id": "a0c1aeec-7ff9-43cd-bf13-f79c749b2cf6"
    },
    {
        "author": "梅尧臣",
        "paragraphs": [
            "庭中两大树，池上千竿竹。",
            "竹有红泪班，树无众鸟宿。",
            "昔日白傅归，爱吟裴令续。",
            "间流水西园，翻然入他族。"
        ],
        "title": "张仲通追赋洛中杂题和尝历览者六章 大字寺",
        "id": "225facc2-6daa-42c2-9aee-c99bbc323f2d"
    },
    {
        "author": "梅尧臣",
        "paragraphs": [
            "顋肥节脑瘦，蕲水长笛材。",
            "洛阳袁氏坞，此竹旧移来。",
            "雪霰饱已久，窍星谁为开。",
            "与君作龙吟，吹发江南梅。"
        ],
        "title": "张仲通追赋洛中杂题和尝历览者六章 蕲竹",
        "id": "2e388823-f327-480b-9012-142f93ce1c9f"
    },
    {
        "author": "梅尧臣",
        "paragraphs": [
            "二十四年君日哦，翰林风韵郢中歌。",
            "岁华荏苒都如昨，世事升沈亦苦多。",
            "燕国骏蹄犹待乐，荆山美宝已逢和。",
            "賸求海内多何用，烂醉人间理莫过。",
            "历览昔贤皆泯泯，寻思鲁叟自波波。",
            "我今不敢希高躅，蹇步年来任跌𧿶。"
        ],
        "title": "次韵任屯田感子飞内翰旧诗",
        "id": "3c96fd03-11d2-4773-924b-d3658f800c83"
    },
    {
        "author": "梅尧臣",
        "paragraphs": [
            "江南有嘉禽，乘春弄清吭。",
            "流音入我耳，慰惬若获贶。",
            "朝听已孤高，暮听转幽旷。",
            "何多燕雀羣，声迹不相傍。",
            "始闻汾阳生，文行众所谅。",
            "独哦青山间，悼古或悲怆。",
            "弃官不屈人，颇学陶元亮。",
            "是时予爱之，颜采莫得望。",
            "倏然能见过，远涉丹湖浪。",
            "袖携一卷诗，行橐更无长。",
            "固与俗人殊，于焉识敦尚。",
            "嗟嗟二千石，不知子所向。",
            "骇子发论高，万仞耸孤嶂。",
            "又如决河湍，捧土安可障。",
            "吾方叹瓌材，恨未逢良匠。",
            "信哉骐骥驹，谁用伯乐相。",
            "自从昔还朝，汩汩走俗状。",
            "未尝寄子书，子言今行行。",
            "亦似昧相知，曾非事高闶。",
            "把笔诚不勤，强意乃为妄。",
            "兹晨去湓城，聊以和子唱。",
            "子辞犹瀑布，敢挹不知量。"
        ],
        "title": "次韵答德化尉郭功甫遂以送之",
        "id": "8f82dfbc-d8b5-48c2-85e9-5c51e24ea7f0"
    },
    {
        "author": "梅尧臣",
        "paragraphs": [
            "洛阳古道登北邙，河内碧山横太行。",
            "朝骑快马暮可到，风物人心皆故乡。",
            "竹林无踪怀阮籍，路傍有家嗟宣王。",
            "别乘差同二千石，教民惟在亲耕桑。"
        ],
        "title": "送李师锡太博通判怀州",
        "id": "b5723249-9cab-447b-bf7b-31860eca39ae"
    },
    {
        "author": "梅尧臣",
        "paragraphs": [
            "军垒近仙山，麻源第三谷。",
            "灵运诗亦存，鲁公记可读。",
            "幸时无寇攘，闲日望云木。",
            "傥见西王母，白麟如白鹿。",
            "来寻鸟爪人，神光生石屋。",
            "无念痒背搔，还恐罹怒扑。",
            "学道我未成，炼气不饱腹。",
            "安得羽翼生，下上同黄鹄。",
            "送君想君游，星斗坛边竹。"
        ],
        "title": "送潘士方建昌",
        "id": "7757d0f8-3bc1-4d92-aeeb-fd17aa3b3b59"
    },
    {
        "author": "梅尧臣",
        "paragraphs": [
            "蒲叶高帆十二幅，秋风逆水满樯开。",
            "是时不畏浪头起，到日定将船尾堆。",
            "用舍东方言虎鼠，贱疎梅福比蒿莱。",
            "少年才辨无如美，庐岳峯前莫滞回。"
        ],
        "title": "次韵和吴仲庶舍人送德化郭尉",
        "id": "3a8efeb6-ffbd-421f-a6cc-40d68c79ccaa"
    },
    {
        "author": "梅尧臣",
        "paragraphs": [
            "太守东平来，固殊阮步兵。",
            "步兵醉乘馿，太守整佩缨。",
            "事物既已遗，驾车出东城。",
            "园荒久不治，道路生棘荆。",
            "地僻人马入，草间狐兔惊。",
            "旧池堙犹窊，遗址岿不平。",
            "窊者使之濬，岿者使之营。",
            "博野高榭起，陈渔危台成。",
            "榭前东山秀，台下卢泉清。",
            "傍坞梧竹暗，翳水芹藻并。",
            "渠渠有深堂，燕宾飞玉觥。",
            "芍药广陵美，谑赠郑女情。",
            "公子莫言归，古人未以轻。",
            "欲知学山简，倒载去欹倾。"
        ],
        "title": "和刘原父舍人乐郊诗",
        "id": "aeb55fd8-9ad6-49c0-8c5a-d2f95b5be45b"
    },
    {
        "author": "梅尧臣",
        "paragraphs": [
            "慕君才行美，风义亦倜傥。",
            "在远恨未逢，既近不屡往。",
            "非以近为轻，恃易遂成曩。",
            "倏为东牟守，别我驻征鞅。",
            "又作千里遥，依然复怀想。",
            "昔闻之罘山，秦碑元有两。",
            "一存东顶中，一在西顶上。",
            "篆实丞相斯，缺剥不可倣。",
            "愿言试历览，闻见欲以广。",
            "海晴望石桥，神仙事惝怳。",
            "始皇安得长，阴怪役罔象。",
            "桥断水无涯，焉知有方丈。",
            "迩者地出金，发掘怀沃壤。",
            "良民皆逐末，兹事谁用长。",
            "凡为二千石，唯在劝耕纺。",
            "幸君经术高，教化人所仰。"
        ],
        "title": "送张圣民学士知登州",
        "id": "7c75edc5-69d6-4673-b5bc-283a51a3b653"
    },
    {
        "author": "梅尧臣",
        "paragraphs": [
            "来时槐开花，去日木陨叶。",
            "作赋未得荐，著书已盈箧。",
            "旧居近仙坛，独往遇农馌。",
            "莫问鸟爪人，欲取月桂捷。"
        ],
        "title": "送王言秀才归建昌",
        "id": "6d01c15b-56a7-4049-bb64-bf104a3fdc7e"
    },
    {
        "author": "梅尧臣",
        "paragraphs": [
            "积岁阻颜色，何以慰我思。",
            "闻初游乐郊，颇慕登望诗。",
            "下车未几日，倏见白露滋。",
            "月弦不常满，星毕屡已离。",
            "幸无风雨晦，时从寮采嬉。",
            "大喜酒客难，莫顾尚书期。",
            "独守诗书愚，未悟朝夕疲。",
            "引领君子风，东首自忘移。",
            "但当观鱼鸟，辟去旄与麾。",
            "优悠民亦康，何必苦吏为。"
        ],
        "title": "次韵和刘原甫游乐郊赠同游",
        "id": "eab95583-ef08-4e74-8de9-a24a7076ed88"
    },
    {
        "author": "梅尧臣",
        "paragraphs": [
            "百菓各甘酸，或由人所植。",
            "木瓜闻卫诗，赠好非玉色。",
            "投此琼玖报，盖重车马饰。",
            "贵贱今既殊，凌纸字翕赩。",
            "一一如明珠，自得见安格。",
            "复何备国风，庶亦见王泽。",
            "捧之为重赐，诵已乃忘食。",
            "幸资药品用，少助宣调力。",
            "南土加文章，中州异肥瘠。",
            "公将和鼎餗，微意愿寻绎。"
        ],
        "title": "次韵和王尚书答赠宣城花木瓜十韵",
        "id": "740479d1-193b-40f6-946a-83474af01725"
    },
    {
        "author": "梅尧臣",
        "paragraphs": [
            "乘兴驱车偶一来，旋呼江老旧游陪。",
            "惊风送雨寒初动，举酒浮蛆拨不开。",
            "骐骥鞴时闻内宿，琵琶弹急怨虚催。",
            "按篱带去令传样，自此逢欢未便回。"
        ],
        "title": "九月晦日谒韩子华遂留邀江邻几同饮是夕值其内宿不终席明日有诗予次其韵",
        "id": "9c1e86b9-e645-4d41-88d1-d16968a21e2e"
    },
    {
        "author": "梅尧臣",
        "paragraphs": [
            "紫服黄金带，银鞍翠锦鞯。",
            "犯寒辞汉省，持礼入胡天。",
            "左袵通华语，名王接右贤。",
            "旧山回可记，碣石与燕然。"
        ],
        "title": "送王省副宝臣北使",
        "id": "3c900f1e-ab65-4f81-abed-a804735fccae"
    },
    {
        "author": "梅尧臣",
        "paragraphs": [
            "万里使穷域，山川入马蹄。",
            "駞鸣沙水冻，雕击雪云低。",
            "食饮羊兼酪，供迎虏杂奚。",
            "礼成回近日，喜听早期鸡。"
        ],
        "title": "送李学士公达北使",
        "id": "89d63f8e-9efd-420b-8c1f-3fb4eb8801e3"
    },
    {
        "author": "梅尧臣",
        "paragraphs": [
            "燕山常苦寒，汉使涉穷腊。",
            "路长人马愁，风急沙霰杂。",
            "宿造氊庐开，行逢猎骑合。",
            "献鲜秃发驰，问译华言答。",
            "每食冰生盘，欲饮酒冻榼。",
            "见其酋长时，国礼何勤纳。",
            "中朝厚仁恩，四海望阊阖。",
            "乃知日月光，照必蛮夷匝。",
            "归来易轻裘，赐对延英合。"
        ],
        "title": "送祖择之学士北使",
        "id": "f640d250-6129-481d-ad3e-ce78b79b09f5"
    },
    {
        "author": "梅尧臣",
        "paragraphs": [
            "木枯鸟不巢，泉涸鱼不游。",
            "我非鱼鸟情，贫缚路阻脩。",
            "高阳有令子，嗣世学已优。",
            "前日来京城，问恤忍涕流。",
            "今失王府荐，命奇言非仇。",
            "家声喜未坠，辞我还海陬。",
            "为酌一壶酒，叙怀心如抽。",
            "子之伯父殁，遣奠固莫由。",
            "岂欲寡恩义，力薄难置邮。",
            "因寄缘睫泪，洒向君衣裘。"
        ],
        "title": "送许璋监簿归泰州",
        "id": "8dd32bc5-1285-4637-a181-18fd45856e5a"
    },
    {
        "author": "梅尧臣",
        "paragraphs": [
            "人持左符去，马逆北风行。",
            "古路草初白，大河冰未成。",
            "暖科桑柘美，寒织杼梭鸣。",
            "风俗已如此，憩棠无讼争。"
        ],
        "title": "送棣州唐虞部",
        "id": "b2f491ac-5f57-4069-997f-cd6eff9f38fc"
    },
    {
        "author": "梅尧臣",
        "paragraphs": [
            "李白爱山如洛阳，三杯为歌愁日长。",
            "废基台殿不可识，玉燕旧栖王谢堂。",
            "公来碧瓦起栋宇，罗列图画牙作牀。",
            "池头古月城下江，照见万里冰雪光。",
            "江流不尽月不死，寒浪素影东西翔。",
            "愿公乐此殊未央，慎勿区区思故乡。"
        ],
        "title": "金陵有美堂",
        "id": "c90a04ad-42b5-4eaf-ab52-9f989f8d2747"
    },
    {
        "author": "梅尧臣",
        "paragraphs": [
            "畏向潇湘行，不入洞庭去。",
            "鞍马踏关山，衣裘冒霜露。",
            "零陵三千里，楚俗未改故。",
            "王泽久已覃，国刑亦当措。",
            "昔闻柳宗元，山水寻不饫。",
            "其记若丹青，因来问潭步。",
            "石燕飞有无，香草生触处。",
            "仙姑异麻姑，岁月楼中度。",
            "不食颜渥赭，言语神灵预。",
            "莫将车骑喧，独往探幽趣。",
            "有信报我知，恶欲驱尘虑。"
        ],
        "tags": [
            "洞庭湖"
        ],
        "title": "送张中乐屯田知永州",
        "id": "392c0d0e-70d5-47af-886d-8607fd8728a6"
    },
    {
        "author": "梅尧臣",
        "paragraphs": [
            "安榴若拳石，中蕴丹砂粒。",
            "割之珠落盘，不待蛟人泣。",
            "旧友大河滨，作宰实畿邑。",
            "严霜百果熟，为赠忽我及。",
            "始时童稚娇，争取猴猿集。",
            "老夫所食微，何假更收拾。",
            "聊答君意勤，作诗恨短涩。"
        ],
        "title": "阳武王安之寄石榴",
        "id": "91892caf-6398-4e41-bc78-447ecfcd8174"
    },
    {
        "author": "梅尧臣",
        "paragraphs": [
            "仕苦恋朝廷，多为老所逼。",
            "朝廷虽爱贤，不欲竭其力。",
            "君归颇得宜，湖上遂偃息。",
            "男能智自谋，孙亦俛就职。",
            "人事当置之，自可乐胸臆。"
        ],
        "title": "寄致仕余少卿",
        "id": "91a9c0ba-20c6-4c61-90f5-1014e5f6e0b3"
    },
    {
        "author": "梅尧臣",
        "paragraphs": [
            "人知何晏宅，近住白杨头。",
            "车马不还往，诗书多蓄收。",
            "风庭吹落叶，霜树立鸣鸠。",
            "颇与市朝远，闭门凡几秋。"
        ],
        "title": "和吴冲卿学士冬日私居事",
        "id": "95505ab0-1205-4e52-a841-8786712673a0"
    },
    {
        "author": "梅尧臣",
        "paragraphs": [
            "霜前收美菜，欲以御冬时。",
            "备乏且增品，挑新那复思。",
            "菖葅嗜西伯，姜食语宣尼。",
            "未免效流俗，竞将罂盆为。"
        ],
        "title": "和吴冲卿藏菜",
        "id": "2ea6ce20-866f-4ee1-9c74-f02c51a79cd1"
    },
    {
        "author": "梅尧臣",
        "paragraphs": [
            "朝开阊阖九重深，望拜珠旒照玉簪。",
            "霜气稍回龙陛峻，日光微转凤楼阴。",
            "庭中细仗穿旗脚，案外薰炉对殿心。",
            "我预千官少裨补，欲将歌颂播尧音。"
        ],
        "title": "依韵和王景彝学士紫宸仲冬早谒",
        "id": "a0ec1207-60c2-4d0c-b977-6d9152065a8a"
    },
    {
        "author": "梅尧臣",
        "paragraphs": [
            "日暮乘羸马，因过太史家。",
            "竹窗谈脱麈，槐树暝栖鸦。",
            "邦瘁稽前咏，人亡起彼嗟。",
            "夜分归不寐，犹照角巾斜。"
        ],
        "title": "依韵答景彝谢予访其居",
        "id": "d6fc6cb2-e306-48f3-a443-03703124cf48"
    },
    {
        "author": "梅尧臣",
        "paragraphs": [
            "朔日望颜色，衣冠朝帝阍。",
            "西灵未生魄，东岱已收魂。",
            "吊哭新居启，封题旧箧存。",
            "善人吾不见，何可问干坤。"
        ],
        "title": "哀石昌言舍人  其一",
        "id": "f5100ac3-8adf-49e9-96f0-5c74a3b4e86c"
    },
    {
        "author": "梅尧臣",
        "paragraphs": [
            "圣贤无不死，寿夭复何云。",
            "唯有名常在，其余理莫分。",
            "朝荣金玉宝，莫殒蕙兰焚。",
            "今日寝门哭，绪言长绝君。"
        ],
        "title": "哀石昌言舍人  其二",
        "id": "2c189565-536a-48ef-a7d6-ef4bc7df44ac"
    },
    {
        "author": "梅尧臣",
        "paragraphs": [
            "贾谊过秦毕，相如谕蜀归。",
            "二人名既大，一日命何微。",
            "痟似乌常渴，灾成鵩不飞。",
            "百年今已矣，冰结泪霑衣。"
        ],
        "title": "哀石昌言舍人  其三",
        "id": "55249d1a-dd3a-47b2-89b8-eafe81071e79"
    },
    {
        "author": "梅尧臣",
        "paragraphs": [
            "渠渠梁照日，泯泯水分京。",
            "激作飞巖势，流为杂珮声。",
            "图书无近蹟，草树有冬荣。",
            "景落人间处，漂花出古城。"
        ],
        "title": "郑州王密谏漱玉斋",
        "id": "a720f6e1-b542-4505-a9ec-4793276e87f3"
    },
    {
        "author": "梅尧臣",
        "paragraphs": [
            "苏武艰穷只四篇，五言风格到今传。",
            "节旄零落都无咏，枉在胡中十九年。"
        ],
        "title": "书李学士北使集后",
        "id": "27754cf6-c4a5-457e-af81-272f74d41016"
    },
    {
        "author": "梅尧臣",
        "paragraphs": [
            "重持使者节，北上太行行。",
            "未注螭头笔，来赒塞下兵。",
            "朱轓邦伯至，黄绶县官迎。",
            "腊雪临关密，宵烽出堠明。",
            "山川壮汾晋，戎马说幽并。",
            "此地多才俊，其人不易轻。"
        ],
        "title": "送李学士河东转运",
        "id": "c124bdce-5c83-45bc-b518-5ca7b69e1af6"
    },
    {
        "author": "梅尧臣",
        "paragraphs": [
            "闻说江南庾子山，卜居泉石爱孱颜。",
            "古来得丧何须问，世上荣枯只等闲。",
            "高阙浮云徒有恋，夕阳飞鸟亦知还。",
            "予贫不及三君子，老愧朝绅进退间。"
        ],
        "title": "次韵和吴仲庶苗蔡二君村墅闲居",
        "id": "60ec707c-6eb3-409e-8b0b-51f8ef48eac2"
    },
    {
        "author": "梅尧臣",
        "paragraphs": [
            "来衣茶色袍，归变椹色服。",
            "孤舟洞庭去，落日松江宿。",
            "水烟晦琴徽，山月上巖屋。",
            "野童遥相迎，风叶鸣橡槲。"
        ],
        "tags": [
            "洞庭湖"
        ],
        "title": "送良玉上人还昆山",
        "id": "02e328c7-9985-43e2-8cef-a0a421eb5a99"
    },
    {
        "author": "梅尧臣",
        "paragraphs": [
            "陆生声誉在云间，来预簪裾谒帝颜。",
            "冠剑有容夔与禼，文章全盛马兼班。",
            "躭躭玉宇龙缠栋，蔼蔼金铺兽齧环。",
            "却出常衙殿前过，戟衣风动自相攀。"
        ],
        "title": "依韵和宋次道学士紫宸早谒",
        "id": "8092f715-b65b-4f4b-8773-7b4e8d0126f0"
    },
    {
        "author": "梅尧臣",
        "paragraphs": [
            "江南太守归，夜直省中闱。",
            "霜气冷侵被，月光斜入扉。",
            "官奴休执烛，侍史正薰衣。",
            "展转不成寐，幽怀吟更微。"
        ],
        "title": "和次道省中初直",
        "id": "f2ab6270-75eb-4bef-8378-301e57631425"
    },
    {
        "author": "梅尧臣",
        "paragraphs": [
            "置从南海桄榔林，笼入西州鹦鹉地。",
            "耸冠翕翼脩尾张，鳞鳞团花金缕翠。",
            "一身粲烂文章多，引声笙竽奈远何。",
            "五侯池馆不可恋，桂树深枝自有窠。",
            "凤皇楼头饶燕雀，入屋穿帘非尔乐。",
            "非尔乐，去何之，北方佳人或歌咢。"
        ],
        "title": "去年宋中道自洺州以书令魏殊来谒予魏遂托主第后辞归予因中道之兄次道有孔雀赋以送魏生",
        "id": "f97d5f9d-6f48-4884-87e1-06f8a43b314b"
    },
    {
        "author": "梅尧臣",
        "paragraphs": [
            "岁在涒滩初别子，子适广平裨郡理。",
            "廉颇台倾有遗址，今逢四方弓久弛。",
            "时不用兵皆乐乡，念我贫居天子庠。",
            "抱经临案空循行，貌垢不洗颜苍苍。",
            "得时少壮相揄扬，独行无侣心浶浪。",
            "肠如辘轳转井床，内饥外寒肤粟芒。",
            "若此煎炒何心肠。",
            "王都浩浩多球琅，怀珉安可争焜煌。",
            "旧朋升腾皆俊良，殁不发语生括囊。",
            "巍巍尧舜开明堂，大调金石来凤皇。",
            "鸳鸯戟翼方在梁，福禄其宜无不臧。",
            "已甘老死填沟隍，僵尸阖棺犹目张。",
            "仲尼生世尚徨徨，岂能强聒争跄跄。",
            "未由见子举以觞，北望大河衣袂攘。",
            "牵牛横汉不服箱，欲往乘车无可当。",
            "天驷有星名曰房，又欲乘马行幽荒。",
            "牛虽蹄莹马眼光，既不我驾路阻长。",
            "我怀炳炳何日忘，半夜揽琴弹履霜。",
            "写意缄辞无雁将，低云作雪正苍茫。"
        ],
        "title": "依韵和宋中道见寄",
        "id": "96eed0b4-4e10-4d26-bdc3-d7937c1e811d"
    },
    {
        "author": "梅尧臣",
        "paragraphs": [
            "鸿鴈北来声甚悲，黄昏野雀相并枝。",
            "是时静默月色淡，摵摵风草摇枯衰。",
            "夜深扣门兵卒至，八行文字曾无奇。",
            "书尾又看诗两纸，若逢饮食充渴饥。",
            "骏马明珠未入用，千金美价思燕随。",
            "无盐嫫母正逞貌，越客未可言西施。",
            "子虽淹回年且壮，不比老丑令人嗤。",
            "朝廷得贤盛朱紫，玉阶金闼步委蛇。",
            "圣君纳谏无不听，吾徒迹远空行危。",
            "况乃庭下闻咸池，报书此方君可喜。",
            "我心如此颇得之。"
        ],
        "title": "次韵和宋中道再寄",
        "id": "2e365a56-1d6f-42db-b437-af7ae2aa1be1"
    },
    {
        "author": "梅尧臣",
        "paragraphs": [
            "石鼓作自周宣王，宣王发愤蒐岐阳。",
            "我车我马攻既良，射夫其同弓矢张。",
            "舫舟又渔鱄鱮鲂，何以贯之维柳杨。",
            "从官执笔言成章，书在鼓腰镌刻臧。",
            "历秦汉魏下及唐，无人著眼来形相。",
            "村童戏坐老死丧，世复一世如鸟翔。",
            "唯闻元和韩侍郎，始得纸本歌且详。",
            "欲以毡苞归上庠，大官媕阿駞肯将。",
            "传至我朝一鼓亡，九鼓缺剥文失行。",
            "近人偶见安碓床，亡鼓作臼刳中央。",
            "心喜遗篆犹在傍，以臼易臼庸何伤。",
            "以石补空恐舂梁，神物会合居一方。",
            "雷氏有子胡而长，日模月倣志暮强。",
            "聚完辨舛经星霜，四百六十飞凤皇。",
            "书成大轴绿锦装，偏斜曲直筋肯藏。",
            "携之谒我巧趋跄，我无别识心徬徨。",
            "虽与乃父非故乡，少与乃父同杯觞。",
            "老向太学鬓已苍，乐子好古亲缣箱。",
            "谁能千载师史仓，勤此冷淡何肝肠。",
            "而今祭酒裨圣皇，五经新石立两廊。",
            "我欲效韩非痴狂，载致出关无所障。",
            "至宝宜列孔子堂，固胜朽版堆屋墙。",
            "然须雷生往度量，登车裹护今相当。",
            "诚非急务烦纪纲，太平得有朝廷光。",
            "山水大字辇已尝，于此岂不同粃糠。",
            "海隅异兽乘舟航，连日道路费刍粮。",
            "又与兹器殊柔刚，感慨作诗聊激昂。",
            "愿因谏疏投皂囊，夜观奎壁正吐芒。",
            "天有河鼓亦焜煌，持比负鼎干成汤。"
        ],
        "title": "雷逸老以倣石鼓文见遗因呈祭酒吴公",
        "id": "4f2da699-0d81-4a0e-b553-59d3485a6def"
    },
    {
        "author": "梅尧臣",
        "paragraphs": [
            "金羁白马晓朝天，嘒管行车暮已传。",
            "上帝楼成何遽召，青霄路绝不应还。",
            "飘阶陨叶声凄若，隔幕孤灯夜寂然。",
            "来奠一觞空湛湛，却思平昔泪涟涟。"
        ],
        "title": "和宋次道奠石昌言舍人",
        "id": "9c22aa5d-b564-42c5-b1e4-3fe4c4011eab"
    },
    {
        "author": "梅尧臣",
        "paragraphs": [
            "白尽髭须史未成，不如能赋易登瀛。",
            "三冬足用侏儒饱，千里从看跛鼈行。",
            "知有清名在公议，自无余力到高闳。",
            "磻溪八十犹垂钓，祖例推来亦后生。"
        ],
        "title": "和王景彝寄吕缙叔",
        "id": "12ce4753-cc38-425d-bbf2-360f7fe88d0f"
    },
    {
        "author": "梅尧臣",
        "paragraphs": [
            "白首谬陪兄弟间，阿连初喜客儿还。",
            "池塘梦句君能得，咳唾成珠我未闲。",
            "陋巷闭门谁扣扣，茂林飞鸟自班班。",
            "归来又接同袍会，月下朱闳不用关。"
        ],
        "title": "依韵和宋次道答弟中道喜还朝",
        "id": "92829a9d-9251-471d-8dbc-9b97e05c2af0"
    },
    {
        "author": "梅尧臣",
        "paragraphs": [
            "当年仕宦忘其卑，朝出饮酒夜赋诗。",
            "伊川嵩室恣游览，烂熳徧历焉有遗。",
            "是时交朋最为盛，连值三相更保厘。",
            "谢公主盟文变古，欧阳才大何可涯。",
            "我于其间不量力，岂异鹏抟蒿鷃随。",
            "见君弟兄入太学，俊誉籍籍闻一时。",
            "而今两鬓各已白，偶因赠酬言及斯。",
            "升沉是非休要问，百岁欢乐谁能期。"
        ],
        "title": "依韵和答王安之因石榴诗见赠",
        "id": "22fbe267-028c-40c1-9012-5cb82da49638"
    },
    {
        "author": "梅尧臣",
        "paragraphs": [
            "原上一双兔，河中两尾鱼。",
            "兔皮空被褐，鱼腹不藏书。",
            "长跪置远意，故人情何如。",
            "二物本潜伏，谁言罝网疎。",
            "峥嵘岁亦晚，将驾归吾庐。"
        ],
        "title": "阳武王安之寄兔鱼",
        "id": "ed563450-1281-4915-bb3f-e8ec6859e9c5"
    },
    {
        "author": "梅尧臣",
        "paragraphs": [
            "天雪霰成先暴集，地中阳复已如期。",
            "穿林斗觉萦风急，入袖初惊学舞迟。",
            "楼上温貂方贳酒，竹间寒雀未辞枝。",
            "平明君向螭头立，玉座炉烟细细时。"
        ],
        "title": "依韵和王景彝对雪",
        "id": "0b94442d-9947-410f-b393-267121149210"
    },
    {
        "author": "梅尧臣",
        "paragraphs": [
            "夜梦有人衣帔蜺，水边授我黄龟儿。",
            "仰看星宿正离离，玉魁东指生斗威。",
            "明朝我妇忽在蓐，乃生男子实秀眉。",
            "自磨丹砂调白蜜，辟恶辟邪无宝犀。",
            "我慙暮年又举息，不可不令朋友知。",
            "开封大尹怜最厚，持酒作歌来庆之。",
            "画盆香水洗且喜，老驹未必能千里。",
            "卢仝一生常困穷，亦有添丁是其子。"
        ],
        "title": "依韵答永叔洗儿歌",
        "id": "164b9fd7-2b8a-4249-b613-2b2ff8ab3734"
    },
    {
        "author": "梅尧臣",
        "paragraphs": [
            "文章世德已能传，得桂高枝二十年。",
            "持节欲同苏武劲，下帷曾似董君贤。",
            "衣裘袵领无嫌左，饮食杯盂暂厌羶。",
            "一过范阳应感槩，归来图画彼山川。"
        ],
        "title": "重送祖择之北使",
        "id": "a6b30e50-2349-4473-be52-b19b4bdde141"
    },
    {
        "author": "梅尧臣",
        "paragraphs": [
            "泉上有老人，隠见不可常。",
            "苏子居其间，饮水乐未央。",
            "渊中必有鱼，与子自徜徉。",
            "渊中苟无鱼，子特翫沧浪。",
            "日月不知老，家有雏凤皇。",
            "百鸟戢羽翼，不敢言文章。",
            "去为仲尼叹，出为盛时祥。",
            "方今天子圣，无滞彼泉傍。"
        ],
        "title": "题老人泉寄苏明允",
        "id": "64c2e209-dac4-420c-a8bb-b935d653ced6"
    },
    {
        "author": "梅尧臣",
        "paragraphs": [
            "两壁美人虹已收，苍崖纤手藓痕秋。",
            "和亲只道能稽古，沉略从来不解羞。",
            "汉月明明掌中照，胡尘漠漠指间留。",
            "昭君殁后更多恨，弹作琵琶曲未休。"
        ],
        "title": "景彝率和唐崇徽公主手痕诗",
        "id": "894c3a0a-7e18-4640-843f-7a7dc5509519"
    },
    {
        "author": "梅尧臣",
        "paragraphs": [
            "丘画吴牛希戴嵩，吴牛角偃弯如弓。",
            "老牯望㹀犊望母，母下平坡离牧童。",
            "牧童吹笛坡头坐，古树萧骚叶战风。",
            "黄君买画都城中，不惜满贯穿青铜。",
            "卖从谁家不肖子，传自几世贤卿翁。",
            "今时贵人所尚同，竞借观玩题纸穷。",
            "纸穷磊落见墨妙，东府西枢三四公。",
            "应识古人丹青蹟，又辨古人于物通。",
            "一毛一尾不取次，岂以后代为盲聋。",
            "愿推此意佐国论，况乃圣德同尧聪。"
        ],
        "title": "观黄介夫寺丞所收丘潜画牛",
        "id": "38b28fc6-b84e-42e5-91ac-05d7e738a59c"
    },
    {
        "author": "梅尧臣",
        "paragraphs": [
            "土化吴王甲，骨朽越王兵。",
            "五月菖蒲草，千年槜李城。",
            "蒲根蛙怒嚎，城中乌夜鸣。",
            "吴越灭已久，客心空屏营。",
            "落日孤亭间，悠悠钟磬声。"
        ],
        "title": "题嘉兴永乐院檇李亭",
        "id": "b2f92e4b-9b72-4f45-914a-6b356ca65d89"
    },
    {
        "author": "梅尧臣",
        "paragraphs": [
            "暮契出，朝契归，出入未尝逢日晖。",
            "雄雌曾不离钟室，百年刓弊知者稀。",
            "时移世异不改易，俗眼厌旧君前非。",
            "君王万年千年寿，独怜古器与众违。",
            "昨日霜华厚如雪，百官冻靴朝紫微。",
            "吴王偷就温漏火，始一识之增叹唏。",
            "不知逢逢六街鼓，自此发号通帝闱。",
            "人间钟鼓有多少，多少乱鸣谁肯讥。"
        ],
        "title": "吴冲卿鼓契",
        "id": "4a8b3fe0-7966-4be3-a584-64cf10a582c8"
    },
    {
        "author": "梅尧臣",
        "paragraphs": [
            "细肋胡羊卧苑沙，长春宫使踏霜羓。",
            "蒺蔾苗尽初蕃息，苜蓿盘空莫叹嗟。",
            "自乏良谋甘更鄙，犹能大嚼快无涯。",
            "磨刀为削朝霞片，时引清杯兴转嘉。"
        ],
        "title": "江邻几寄羊羓",
        "id": "2658cedd-5357-48d9-8b23-180d529a9df9"
    },
    {
        "author": "梅尧臣",
        "paragraphs": [
            "赭白西北来，本是天马种。",
            "朝秦暮至吴，嵩华如历冢。",
            "伯乐曾未逢，垂头牧青陇。",
            "今朝顾我鸣，振鬣耳耸耸。",
            "声生秋风悲，已丧荆轲勇。",
            "谁牵驾鸾车，高蹑云雾拥。"
        ],
        "title": "周仲章都官示卷因以赠之",
        "id": "a21ed6a2-720b-48b2-846a-083ebe79d270"
    },
    {
        "author": "梅尧臣",
        "paragraphs": [
            "王都寓居树阴少，惟有墙隅两株枣。",
            "去年相见枣花开，今年相别枣实好。",
            "枣实未剥风莫吹，我鬓愁多似蓬葆。",
            "淮南到时何所逢，秋叶萧萧蟹应老。",
            "忆昔共归江上初，对饮芦洲月如缟。",
            "半夜鱼跳镜破光，万事𣎛然何足道。",
            "自此重经二十秋，不改青青岸旁草。"
        ],
        "title": "送弟禹臣",
        "id": "9c7d706b-b65a-4483-9b43-731a52b5687e"
    },
    {
        "author": "梅尧臣",
        "paragraphs": [
            "瓶巾过江去，远托故人船。",
            "借问风涛势，何如杯度年。"
        ],
        "title": "送叔昭上人附施屯田还宣城",
        "id": "533a1f77-de1d-4023-8344-422a95075d3d"
    },
    {
        "author": "梅尧臣",
        "paragraphs": [
            "南国有嘉树，花若赤玉杯。",
            "曾无冬春改，常冒霰雪开。",
            "客从天目来，移比琼与瑰。",
            "赠我居大梁，蓬门方尘埃。",
            "举武尚有碍，何地可以栽。",
            "每游平棘侯，大第夹青槐。",
            "朱栏植奇卉，摩碧为壅台。",
            "于此岂不宜，亟致勿徘徊。",
            "将看荣茂时，莫嗤寒园梅。"
        ],
        "title": "山茶花树子赠李廷老",
        "id": "ef6d66bc-df58-4c47-9a93-11b8b48a1ced"
    },
    {
        "author": "梅尧臣",
        "paragraphs": [
            "君家妇何贤，舍舟具车毂。",
            "五年梦在梁，三年行向蜀。",
            "迢递今日同，辛勤昔时独。",
            "看花久莫留，买锦慰不足。",
            "归来儿女大，婚嫁应相续。"
        ],
        "title": "送吴照邻都官通判成都",
        "id": "f4c745c1-1687-42ff-b648-50347ee33031"
    },
    {
        "author": "梅尧臣",
        "paragraphs": [
            "武帝常勒兵，北登单于台。",
            "始欲以威服，竟亦慙怀来。",
            "徒令出塞师，万里求龙媒。",
            "未弭后世患，玉颜困黄埃。",
            "丹青不足恨，谋虑少徘徊。",
            "月如汉宫见，心向胡地摧。",
            "在昔李少卿，听笳动悲哀。",
            "壮士尚如此，蛾眉安得开。",
            "情语既不通，岂止肠九回。",
            "初冬诚难保，死不如草莱。"
        ],
        "title": "依韵和原甫昭君辞",
        "id": "1e33fa58-844e-4e52-b893-e669813344e6"
    },
    {
        "author": "梅尧臣",
        "paragraphs": [
            "一嫁异域去，不复临镜台。",
            "念昔辞家时，岂为单于来。",
            "适遐固亦命，配丑非由媒。",
            "始欲并日月，今嗟随风埃。",
            "仆侍共惨戚，山川空徘徊。",
            "鸿鴈为之悲，肝肠为之摧。",
            "宁闻琵琶乐，但闻琵琶哀。",
            "休言羊酪甘，谁喜氊庐开。",
            "故国万余里，此生那得回。",
            "乃知女子薄，莫比原上莱。"
        ],
        "title": "再依韵",
        "id": "8acbdbbc-2b41-40e4-b377-bea0c05d5792"
    },
    {
        "author": "梅尧臣",
        "paragraphs": [
            "主人凤皇池，二客天禄阁。",
            "共来东轩饮，高轮杂谈谑。",
            "南笼养白鷴，北笼养孔雀。",
            "素质水纹纤，翠毛金缕薄。",
            "大夸凫柄鼎，不比龙头杓。",
            "玉印传条侯，字辩亚与恶。",
            "钿剑刻辟邪，符宝殊制作。",
            "末观赫连刀，龙雀铸镮锷。",
            "每出一物玩，必劝众宾酌。",
            "又令三云髻，行酒何绰约。",
            "固非世俗驩，自得阅古乐。",
            "圣贤泯泯去，安有不死药。",
            "竟知不免此，乌用强检缚。",
            "开目即是今，转目已成昨。",
            "归时见月上，酒醒见月落。",
            "怳然如梦寐，前语诚不错。"
        ],
        "title": "饮刘原甫舍人家同江邻几陈和叔学士观白鷴孔雀凫鼎周亚夫印钿玉宝赫连勃勃龙雀刀",
        "id": "f229dd50-ccc1-4e19-b9a4-cc03b045ea61"
    },
    {
        "author": "梅尧臣",
        "paragraphs": [
            "公归初退内朝班，驰道南头跃锦鞍。",
            "欲雨浮云犹复暗，背阴残雪愈生寒。",
            "穿槐已觉春禽语，载酒重思结客驩。",
            "吟寄侍臣知有意，翠鬟争唱口应干。"
        ],
        "title": "次韵和永叔退朝马上见寄兼呈子华原甫",
        "id": "56a02709-46d2-427c-9952-fb54396f4015"
    },
    {
        "author": "梅尧臣",
        "paragraphs": [
            "砚如刳蟆腹如月，又若剖瓢萌强发。",
            "镌题天宝年造之，刺氏李元传自越。",
            "刳蟆剖瓢我莫分，称载作年初辩君。",
            "君虽能辩犹曰宝，宝兹伪物吾何云。",
            "仰天大笑饮君酒，砚真砚伪休开口。",
            "愿封漆匣还与侯，请共江翁独持守。"
        ],
        "title": "刘泾州以所得李士衡观察家号蟾蜍砚其下刻云天宝八年冬端州刺史李元德灵卵石造示刘原甫原甫方与予饮辨云天宝称载此称年伪也遂作诗予与江邻几诸君和之",
        "id": "fe7db433-8a13-488b-bfbe-2be021ba321b"
    },
    {
        "author": "梅尧臣",
        "paragraphs": [
            "云木葱茏处，鸡鸣古县城。",
            "山高地多险，源近水偏清。",
            "斫漆资商货，栽茶杂赋征。",
            "案头龙尾砚，切莫苦求精。"
        ],
        "title": "送刘㢸秘校赴婺源",
        "id": "6386b15a-1121-440f-a248-4a5863e144fb"
    },
    {
        "author": "梅尧臣",
        "paragraphs": [
            "箫管梁王台，风雪邯郸道。",
            "君行守赵城，我向夷门老。",
            "持麾邦寄重，歌裤民欣早。",
            "重冈古猎场，惊兔离衰草。"
        ],
        "title": "送阎中孚郎中知磁州",
        "id": "9e8b8e1f-b7e3-414c-ae77-c4aeec8591f1"
    },
    {
        "author": "梅尧臣",
        "paragraphs": [
            "子猷多兴怜飞雪，向晚归时又见飘。",
            "拂马随人如著莫，舞空吹面亦胜消。",
            "闭门我作袁安睡，呵笔君为谢客谣。",
            "记取明朝朝谒去，毳裘重戴冷寥寥。"
        ],
        "title": "次韵和王景彝十四日冒雪晚归",
        "id": "3b3f1d26-2ccd-45dc-b5bc-3ec5b2e0209d"
    },
    {
        "author": "梅尧臣",
        "paragraphs": [
            "残雪晚生寒，良朋邀我饮。",
            "逢君三省归，交辔一相审。",
            "乘兴兴未尽，既杯杯太甚。",
            "夜阑踏月回，火冷人已寝。"
        ],
        "title": "和王景彝晚赴江邻几饮",
        "id": "f1e8ccfb-2e86-444b-bc1b-72356bb50785"
    },
    {
        "author": "梅尧臣",
        "paragraphs": [
            "生爱虚名苦辩亡，沦精竭智可哀伤。",
            "谁将事附三公传，自有文夸古战场。",
            "坟土未干还卜穴，挽声才绝又新章。",
            "是非从此方应定，弟子犹争左氏长。"
        ],
        "title": "次韵和吴冲卿伤何济川",
        "id": "4f16dbc5-4d61-4c5c-8d75-ff743eae36fe"
    },
    {
        "author": "梅尧臣",
        "paragraphs": [
            "乌纱帽底青眸转，朱雀街头玉辔摇。",
            "灯火高楼吹短笛，帘栊斜巷隘初宵。",
            "身归兰省唯看月，心在天津欲倚桥。",
            "枕上夜深应不寐，羨他年少酒微销。"
        ],
        "title": "次韵景彝赴省宿马上",
        "id": "0c2dddee-2324-40ee-881b-52aa8f38c625"
    },
    {
        "author": "梅尧臣",
        "paragraphs": [
            "览君南来诗，如对江上景。",
            "今忽告我归，东风生马颈。",
            "马行日几里，到家梅萼逞。",
            "重登石头城，为我一引领。"
        ],
        "title": "送李献甫",
        "id": "1d44bc61-3069-4df2-8826-0a249fc2b45e"
    },
    {
        "author": "梅尧臣",
        "paragraphs": [
            "蔼蔼荆州几万家，竟持壶酒望高牙。",
            "里儿尚唱铜鞮曲，耆旧争随画鹿车。",
            "雄鸭绿头看汉水，肥鳊缩项出渔查。",
            "乡人应笑张平子，只有归田赋可夸。"
        ],
        "title": "送周谏议知襄阳",
        "id": "b20b610d-518d-46b4-8e83-4cb033a1ae85"
    },
    {
        "author": "梅尧臣",
        "paragraphs": [
            "唐宋典册竟骈罗，汉诏重令与削磨。",
            "古圣规模犹可法，众贤驰骋必无蹉。",
            "既除太史来为尹，遂用非才往补讹。",
            "代匠只忧伤手甚，君宜怜我不遑他。"
        ],
        "title": "次韵和酬裴寺丞喜子修书",
        "id": "17a6022b-9682-42e6-825b-7c94e2ff016b"
    },
    {
        "author": "梅尧臣",
        "paragraphs": [
            "春风跨腊至，雪作蝴蝶飞。",
            "偏知蜀太守，撩乱扑行衣。",
            "何当海棠下，歌管红袖围。",
            "一饮一斗酒，决讼如发机。",
            "洛阳花自好，听从杜鹃啼。"
        ],
        "title": "送赵虞部士宏知蜀州",
        "id": "d35a8ce4-f485-4ded-9c39-3e090d8839cf"
    },
    {
        "author": "梅尧臣",
        "paragraphs": [
            "有婢上堂来，白我事可惊。",
            "天如青玻瓈，月若黑水精。",
            "时当十分圆，只见一寸明。",
            "主妇煎餠去，小儿敲镜声。",
            "此虽浅近意，乃重补救情。",
            "夜深桂兔出，众星随西倾。"
        ],
        "title": "月蚀",
        "id": "e6e84502-d9b6-4626-8826-69ada2838f9a"
    },
    {
        "author": "梅尧臣",
        "paragraphs": [
            "雪与春归落岁前，晓开庭树有余妍。",
            "杨花扑扑白漫地，蛱蝶纷纷飞满天。",
            "胡马嘶风思塞草，吴牛喘月困沙田。",
            "我贫始觉今朝富，大片如钱不解穿。"
        ],
        "title": "次韵和酬刁景纯春雪戏意",
        "id": "5a98fe08-ce65-4f85-b4be-e663bd1d568c"
    },
    {
        "author": "梅尧臣",
        "paragraphs": [
            "梁苑孝王迹，灞陵游客心。",
            "牧羊来海上，泛棹向山阴。",
            "兴赏曾何浅，羁栖亦以深。",
            "穆歌犹在竹，郢曲自传琴。",
            "旗冻霑天仗，鎗寒拂羽林。",
            "且为丰岁庆，休作苦寒吟。",
            "掩帙都忘虑，焚香静拥衾。",
            "晴明一登阁，暮色徧高岑。"
        ],
        "title": "次韵和酬杨乐道待制咏雪",
        "id": "c622c8cf-9e30-4c3d-b376-cca91cea7367"
    },
    {
        "author": "梅尧臣",
        "paragraphs": [
            "君尝编史似吴兢，又值甘泉马踏冰。",
            "重腊雪花方漫漫，宿厅书架自层层。",
            "桉头美酒初温火，帘底微风欲动灯。",
            "永夜未眠钟已发，此心闲寂似高僧。"
        ],
        "title": "次韵和景彝闰腊二十五日省宿",
        "id": "c6658b4e-5073-42fa-8180-8dbebff72406"
    },
    {
        "author": "梅尧臣",
        "paragraphs": [
            "事莫必有胜，必胜难可持。",
            "迩来罕相见，世上多夸驰。",
            "黄金铸佩印，白玉刻佩龟。",
            "朝见恃赫赫，夕见同蚩蚩。",
            "方得靡不羨，既处焉所施。",
            "此理非一日，更后当应知。",
            "志士无终穷，斯言非尔欺。"
        ],
        "title": "姪宰与外甥蔡骃下第东归",
        "id": "96d7b94d-c059-4824-851b-6cee416a9dec"
    },
    {
        "author": "梅尧臣",
        "paragraphs": [
            "省树高槐雪压条，沉沉古屋蔽疏寮。",
            "每嗟守印如枯木，欲弃明珠学纬萧。",
            "渐老但知贫贱乐，向来徒用岁时销。",
            "新年不管鱼龙跃，安得乘风入剡樵。"
        ],
        "title": "次韵和永叔",
        "id": "2c54066c-27b0-4fb7-a3f4-4d4e26dbf7b7"
    },
    {
        "author": "梅尧臣",
        "paragraphs": [
            "三尺没腰雪，京华频岁无。",
            "高低相掩覆，窍隙似封糊。",
            "帖缺都迷丑，增妍不问枯。",
            "因时混贫富，遇物得圆觚。",
            "眩目曾何数，流风不可图。",
            "冥冥山雾合，浩浩海云铺。",
            "未觉花飞叶，先看霰集珠。",
            "落机裁扇素，猎野割肤腴。",
            "粲尔娥奔月，皤然叟赴酺。",
            "薄才今揣称，小巧媿非夫。"
        ],
        "title": "次韵和范景仁舍人对雪",
        "id": "067865b4-f343-41ad-8c58-636cf7f1c9e4"
    },
    {
        "author": "梅尧臣",
        "paragraphs": [
            "堦前去年雪，镜里旧时人。",
            "不觉应销尽，相看只似新。",
            "屠酥先尚幼，彩胜又宜春。",
            "独爱开封尹，钟陵请去频。"
        ],
        "title": "嘉祐己亥岁旦永叔内翰",
        "id": "8078a9ff-f52d-4a4d-9faf-7d7291681fd2"
    },
    {
        "author": "梅尧臣",
        "paragraphs": [
            "旧历卷将尽，慨然增永怀。",
            "唯希步兵醉，莫作太常斋。",
            "孟浪从人笑，疎愚共世乖。",
            "定知当汨没，名不与功偕。"
        ],
        "title": "次韵和吴冲卿岁暮有怀",
        "id": "9230de77-060a-4586-a521-e5c72fc424b2"
    },
    {
        "author": "梅尧臣",
        "paragraphs": [
            "天心欲销变，元会罢来朝。",
            "新岁起今日，旧年犹昨宵。",
            "冻云低覆阙，残雪稍封条。",
            "又听驱傩鼓，羣邪不可饶。"
        ],
        "title": "次韵和冲卿元日",
        "id": "a12a64bd-4079-4567-940e-915d0e122613"
    },
    {
        "author": "梅尧臣",
        "paragraphs": [
            "北风吹雪至，浩荡地疑无。",
            "奕奕将如舞，漫漫欲似糊。",
            "沙场行不尽，银汉落应枯。",
            "兴发诗千首，豪吞酒百觚。",
            "山川容可改，圭璧巧能图。",
            "花竟因酥点，砧争以练铺。",
            "未燖调鼎鹄，全混蔽旒珠。",
            "怀昔餐衣絮，谁今食豢腴。",
            "善歌知寡和，醵饮遂成酺。",
            "众笔排坚阵，多多困老夫。"
        ],
        "title": "次韵和景仁对雪",
        "id": "505d9631-a3b0-4fb9-b331-c62742ef14b9"
    },
    {
        "author": "梅尧臣",
        "paragraphs": [
            "北度龙沙远，南来狗犬无。",
            "玉阶三尺峻，粉壁万重糊。",
            "兽馁行迷穴，禽寒立并枯。",
            "长川平界限，大屋竦棱觚。",
            "稍见蓬莱阙，初张云雾图。",
            "受降鍪甲积，罢猎羽毛铺。",
            "被褐思怀宝，游都学卖珠。",
            "车皆陈鋈辔，人尽得琼腴。",
            "缟已赠吴札，席将开汉酺。",
            "凤池批诏手，特地逞工夫。"
        ],
        "title": "次韵三和景仁对雪",
        "id": "37db9bd1-52a7-4e75-b1c3-a4f04e3ac8ef"
    },
    {
        "author": "梅尧臣",
        "paragraphs": [
            "尖风细细欲穿帘，残雪微销冻结簷。",
            "盏里醇醪无限满，镜中白发不知添。",
            "妍童喜舞开罗幕，小吏愁凘入砚蟾。",
            "幸得从公持直笔，定应无复叹齑盐。"
        ],
        "title": "次韵和永叔新岁书事见寄",
        "id": "bb3a7657-59ab-4e28-99c2-9979122ede1d"
    },
    {
        "author": "梅尧臣",
        "paragraphs": [
            "衣上大梁雪，门前武昌车。",
            "使君行有期，将逢鸟隼旟。",
            "车动自轣辘，旟轻自舒舒。",
            "去都越千里，城在江上居。",
            "黄鹤有高楼，楼头挂蟾蜍。",
            "下见鹦鹉洲，葭茁可以菹。",
            "为吊祢处士，沉踪异三闾。",
            "忆昔我仲父，五马立踌躇。",
            "愿君访旧迹，因报八行书。"
        ],
        "title": "送辛都官知鄂州",
        "id": "e8dab93c-a5e4-4120-87df-5d42b3f1672d"
    },
    {
        "author": "梅尧臣",
        "paragraphs": [
            "宫街不闭东城月，圆影才亏夜色春。",
            "自跃金羁来宿省，从他锦帐欲夸人。",
            "灯光远近疑争昼，歌韵高低竞起尘。",
            "我老都无游乐意，似君清枕睡侵晨。"
        ],
        "title": "次韵王景彝正月十六夜省宿过景灵街",
        "id": "60087aa5-39af-4248-b314-8ed1664e5448"
    },
    {
        "author": "梅尧臣",
        "paragraphs": [
            "函关见残雪，襃谷闻春禽。",
            "禽响通朱轮，马嘶入青林。",
            "花明乱石路，云抱寒泉岑。",
            "天外汉江来，城下渔网沉。",
            "庖供缩项鳊，坐使宫娥斟。",
            "农桑不须教，古俗自通今。"
        ],
        "title": "送韩玉汝太傅知洋州三首  其一",
        "id": "ccb6b8dd-8212-4e51-b63f-45e8e57c9a6a"
    },
    {
        "author": "梅尧臣",
        "paragraphs": [
            "渭入秦宫古，襃分蜀道难。",
            "泉声春雨后，月色晓程寒。",
            "蚕浴桑芽短，禽啼杏萼丹。",
            "从来称召杜，民俗在君安。"
        ],
        "title": "送韩玉汝太傅知洋州三首  其二",
        "id": "b107c2cc-65b6-4070-a0fd-18164391f799"
    },
    {
        "author": "梅尧臣",
        "paragraphs": [
            "春风东来几万里，相送入关如有情。",
            "灞陵原边柳条暗，咸阳桥畔桃花明。",
            "自古恨别此两处，十千美酒瑠璃倾。",
            "日落未落车马动，子规滴血壮士惊。",
            "行哉使君负胆气，蜀道虽险心常轻。",
            "是时门前大桐树，烂漫紫萼啼流鶑。",
            "弟兄同怀不可见，应亦梦觉嗟远程。",
            "太白山前一尺雨，桑下问蚕田问耕。",
            "郡城夜开百姓喜，喜从迢递壶浆迎。"
        ],
        "title": "送韩玉汝太傅知洋州三首  其三",
        "id": "8ae636bf-69d0-4d3e-b4f1-b85790c5a7be"
    },
    {
        "author": "梅尧臣",
        "paragraphs": [
            "踏雪冲风驰小吏，带霜连叶寄黄柑。",
            "擗包欲咀牙全动，举盏逢衰酒易酣。",
            "书尾自题知远意，笔头亲答厌多谈。",
            "故人莫觅新诗卷，都似嵇康七不堪。"
        ],
        "title": "李廷老祠部寄荆柑子",
        "id": "f3c7ec72-a5bf-4b98-98cc-78730c943a54"
    },
    {
        "author": "梅尧臣",
        "paragraphs": [
            "世人作肥字，正如论馒头。",
            "厚皮虽然佳，俗物已可羞。",
            "字法叹中绝，今将五十秋。",
            "近日稍稍贵，追踪慕前流。",
            "曾未三数人，得与古昔俦。",
            "古人皆能书，独其贤者留。",
            "后世不推此，但务于书求。",
            "不知前日工，随纸泯已休。",
            "颜书苟不佳，世岂不宝收。",
            "设如杨凝式，言且直节修。",
            "又若李廷中，清慎实罕侔。",
            "乃知爱其书，兼取为人优。",
            "岂书能存久，贤哲人焉廋。",
            "非贤必能此，惟贤乃为尤。",
            "其余皆泯泯，死去同马牛。",
            "大尹欧阳公，昨日喜疾瘳。",
            "信笔写此语，谓可忘病忧。",
            "黄昏走小校，寄我东郭陬。",
            "缀之輙成篇，联以助吟讴。"
        ],
        "title": "韵语答永叔内翰",
        "id": "5a43a471-dd95-477a-938c-ad9f6d97e212"
    },
    {
        "author": "梅尧臣",
        "paragraphs": [
            "红薇花树小扶疏，春种秋芳赏爱余。",
            "丞相旧园移带土，侍臣清署看临除。",
            "薄肤痒不胜轻爪，嫩干生宜近禁庐。",
            "此地结根千万岁，联华荣莫比茅茹。"
        ],
        "title": "次韵和韩子华内翰于李右丞家移红薇子种学士院",
        "id": "2719b3c8-e7c2-45ba-947e-592fefee6652"
    },
    {
        "author": "梅尧臣",
        "paragraphs": [
            "莫问春风有后先，但逢佳处去扬鞭。",
            "桃花洞远迷应久，杏树坛荒迹自传。",
            "放与晓寒能几许，即看芳意不多偏。",
            "古来闲气争强弱，谩费黄金抛楚权。"
        ],
        "title": "次韵和吴长文舍人即事见寄",
        "id": "1c61c73d-b423-41a8-a1b2-ebeb03c0e0e2"
    },
    {
        "author": "梅尧臣",
        "paragraphs": [
            "晓出春风已摆条，应逢社伯马蹄骄。",
            "坛边宿雨微霑麦，水上残冰壅过桥。",
            "燕子飞来依约近，鴈行归去试教调。",
            "北扉西掖多才思，相与飘飘在泬寥。"
        ],
        "title": "次韵和长文社日禖祀出城",
        "id": "86317f81-768d-4d63-b28c-12352b852b5f"
    },
    {
        "author": "梅尧臣",
        "paragraphs": [
            "鹁鸪知雨在桑中，雄逐雌飞自不同。",
            "胡粉未生轻蝶白，燕脂先绽野樱红。",
            "高高树里秋千月，猎猎墙头蓓蕾风。",
            "晓下祠坛多寄咏，衣冠方侍大明宫。"
        ],
        "title": "次韵和长文禖祀郊外见寄并呈韩子华",
        "id": "32569291-6e9b-477e-83bf-3ecf00fa74ca"
    },
    {
        "author": "梅尧臣",
        "paragraphs": [
            "昭亭山下送君时，不畏西行剑栈危。",
            "笮马跨来身更健，吴船乘去计非迟。",
            "钱塘湖上寻云屋，巾子峯前种槿篱。",
            "此趣已高天下士，不须功业似鸱夷。"
        ],
        "tags": [
            "西湖"
        ],
        "title": "送马行之都官",
        "id": "6aeaa3d6-f4fe-45c4-9d84-610765491071"
    },
    {
        "author": "梅尧臣",
        "paragraphs": [
            "植物有薜荔，足物有蜥蜴。",
            "固知不同类，亦各善缘壁。",
            "根随枝蔓生，叶侵苔藓碧。",
            "后凋虽可嘉，劲挺异松柏。"
        ],
        "title": "和王景彝咏薜荔",
        "id": "04f1b9b4-8258-4399-8e14-c71b1c89fd1c"
    },
    {
        "author": "梅尧臣",
        "paragraphs": [
            "年年二月卖花天，唯有小桃偏占先。",
            "初见嫩红无不喜，终知俗艳几多妍。",
            "邻翁已折郊园里，贵客争夸粉署边。",
            "可惜工夫吟向此，会须留醉牡丹前。"
        ],
        "title": "和江邻几省中赏小桃",
        "id": "7a550b03-f11a-47e1-80cb-4025fce09455"
    },
    {
        "author": "梅尧臣",
        "paragraphs": [
            "世人何恶死，死必胜于生。",
            "劳劳尘土中，役役岁月更。",
            "大寒求以𣋉，大暑求以清。",
            "维馁求以馌，维渴求以觥。",
            "其少欲所惑，其老病所婴。",
            "富贵拘法律，贫贱畏笞榜。",
            "生既若此苦，死当一切平。",
            "释子外形骸，道士完髓精。",
            "二皆趋死途，足以见其情。",
            "遗形得极乐，升僊上玉京。",
            "是乃等为死，安有蜕骨轻。",
            "日中不见影，阳魂与鬼并。",
            "庄周谓之息，漏泄理甚明。",
            "仲尼曰焉知，不使人道倾。",
            "此论吾得之，曷要世间行。"
        ],
        "title": "长歌行",
        "id": "d25d6493-185b-435d-b724-6afa722b47c4"
    },
    {
        "author": "梅尧臣",
        "paragraphs": [
            "年年泼火雨，苦作清明寒。",
            "梨花犹半绽，塘水已迷漫。",
            "愁看日更永，冷漏夜未阑。",
            "酒沫起玉盏，烛泪生铜盘。",
            "春衣向来脱，带眼斗觉宽。",
            "试问彼侠少，何处跨金鞍。"
        ],
        "title": "依韵和长文紫微春雨二首  其一",
        "id": "dadc48b2-5ddc-46e9-a785-685068dbeac8"
    },
    {
        "author": "梅尧臣",
        "paragraphs": [
            "春雨固多喜，虽多安得愁。",
            "既能勒花苞，又解滋耕畴。",
            "池添痕痕涨，渠有细细流。",
            "不同离妇怨，一落不可收。",
            "定知矜有年，岂似斗粟赒。",
            "西掖吴夫子，吟观意迟留。",
            "正声隮雅颂，高论等阳秋。",
            "我慙才甚薄，难继东山讴。"
        ],
        "title": "依韵和长文紫微春雨二首  其二",
        "id": "bbba8f96-8c31-426d-bd68-92cf9ae869bd"
    },
    {
        "author": "梅尧臣",
        "paragraphs": [
            "驱车入蜀时，有弟母不往。",
            "留妇侍母傍，以子嘱妇养。",
            "昨得阊门书，妇子死泉壤。",
            "此心那得安，弃官提辔鞅。",
            "东驰三千里，鬻马求吴桨。",
            "吴桨速如飞，归来拜堂上。",
            "堂前去时树，已觉枝条长。",
            "岂无怀抱感，为寿酌春醠。"
        ],
        "title": "送滕寺丞归苏州",
        "id": "f3d78743-c1d4-4ef6-ba42-c72c1b7cff8c"
    },
    {
        "author": "梅尧臣",
        "paragraphs": [
            "春候倏已和，林上鸣鸟譁。",
            "前日是清明，骤雨霑梨花。",
            "初闻结客游，爱此物景嘉。",
            "歌舞未终宴，夕暮各兴嗟。",
            "所嗟归路暗，嘶马自知家。",
            "公家八九姝，鬒发如盘鸦。",
            "朱唇白玉肤，参年始破瓜。",
            "几日苦霖霪，当道跳鱼虾。",
            "闭门饮浊醪，秋千系树丫。",
            "羣姝莫要剧，为公歌哑哑。",
            "公当是日醉，欢适不可涯。",
            "孔氏有高第，内自战纷华。",
            "我公岂其然，秉直异蓬麻。",
            "果从归田去，愿从招辕车。"
        ],
        "title": "次韵和酬永叔",
        "id": "518f94ce-4c3f-4715-91fe-865c1d337322"
    },
    {
        "author": "梅尧臣",
        "paragraphs": [
            "送别西亭车马尘，天池回傍欲迷津。",
            "画船龙尾何时发，丹杏梢头漏泄春。"
        ],
        "title": "次韵和江邻几送客回同过金明池  其一",
        "id": "6791707b-0d62-4840-b01e-37ef878cba5a"
    },
    {
        "author": "梅尧臣",
        "paragraphs": [
            "风光犹未老于人，兽口泉声泻碧津。",
            "一洗尘襟无俗虑，柳条开眼共看春。"
        ],
        "title": "次韵和江邻几送客回同过金明池  其二",
        "id": "224c8dfb-ee58-4473-812d-d2835a6aac22"
    },
    {
        "author": "梅尧臣",
        "paragraphs": [
            "所居汴水近，未有鼓吹蛙。",
            "昨日春雨晴，车骑临我家。",
            "我家苦僻远，庭下无泥沙。",
            "为撇瓮面醅，为煎鹰爪茶。",
            "乳羹芼紫莼，蜜果饤干瓜。",
            "与我相对饮，但恨诸友遐。",
            "笑语虽同昔，放浪不少加。",
            "忽观壁间字，坐叹目昏花。",
            "公壮尚若此，我老死岂赊。",
            "门前卖桃李，呼买婀娜华。",
            "东簷大槐树，上有鸟雀譁。",
            "恃旧无猜嫌，醉弁已倾斜。",
            "将去还见规，礼数何检差。",
            "后从江韩来，褫带欢莫涯。"
        ],
        "title": "次韵和刘原甫紫微过予饮酒",
        "id": "60320b1b-ac5b-4f5b-9046-dcd01f3226d4"
    },
    {
        "author": "梅尧臣",
        "paragraphs": [
            "参差绿柳上，撩乱黄鹦飞。",
            "失意暂时屈，独嗟千里归。",
            "淮船行欲驰，江鮆去应肥。",
            "谢脁吾乡守，欣欣见彩衣。"
        ],
        "title": "送汤延赏秀才下第归",
        "id": "b58c976b-a26e-4563-bf7d-630e5d6ddb67"
    },
    {
        "author": "梅尧臣",
        "paragraphs": [
            "客心如萌芽，忽与春风动。",
            "又随落花飞，去作西江梦。",
            "我家无梧桐，安可久留凤。",
            "凤巢在桂林，乌哺不得共。",
            "无忘桂枝荣，举酒一以送。"
        ],
        "title": "送门人欧阳秀才游江西",
        "id": "1d1265e4-7583-4295-9fa3-c8e8b6fcf5c4"
    },
    {
        "author": "梅尧臣",
        "paragraphs": [
            "南国三衣客，王城一见春。",
            "花明驰道远，雨涨御沟新。",
            "茗忆山中物，云怀岭上邻。",
            "如何异乡感，却出解空人。"
        ],
        "title": "答来上人春日即事",
        "id": "744066be-99b3-49e4-ad3a-7347942c6b01"
    },
    {
        "author": "梅尧臣",
        "paragraphs": [
            "从来饶信吏，爱宝袭侈越。",
            "莫买冰玉盘，苍山斵明月。",
            "明月有时生，穷巖有时竭。",
            "君常抱清节，历职老无阙。",
            "与我年齿同，独未变华发。",
            "又为江外行，画舸羨明发。"
        ],
        "title": "送杨申职方通判信州",
        "id": "9bb365b6-5c06-4fba-b33c-83c3a66dde8f"
    },
    {
        "author": "梅尧臣",
        "paragraphs": [
            "颍川倒湾流，栏船曲转钩。",
            "吏迎如太守，民望亚诸侯。",
            "芳圃深通野，寒湖半抱州。",
            "前贤多旧迹，佳咏听君留。"
        ],
        "title": "送勾谌太丞通判颍州",
        "id": "f6c04e77-2f27-4113-af08-25358be3faca"
    },
    {
        "author": "梅尧臣",
        "paragraphs": [
            "苑树天边雨露匀，羣公偷看锦丛新。",
            "眼穿欲折无由折，赏到人间不是春。"
        ],
        "title": "和永叔六篇 详定幕次呈同舍",
        "id": "cca2266b-9bf7-460e-b3d9-4d619982b404"
    },
    {
        "author": "梅尧臣",
        "paragraphs": [
            "不如作蠒依蚕蔟，以丝自裹还自足。",
            "与尔为妇过一生，怒即分飞同转目。",
            "辛勤哺雏寄鹊巢，子母生离因尔逐。",
            "羽毛曾未颜色衰，饮啄不计丰俭时。",
            "天阴輙遣呼輙归，恩情纸薄谁信之。",
            "朝为夫妇夕行路，世间反覆那能知。",
            "伋妻白母非美事，后代放此诚堪悲。"
        ],
        "title": "和永叔六篇 代鸠妇言",
        "id": "b450a39a-6006-431e-a803-47153426ebe6"
    },
    {
        "author": "梅尧臣",
        "paragraphs": [
            "时不选数老独嗟，鬓毛未变目未花。",
            "爱公深殿见桃李，长才高咏无能加。",
            "红英灼灼弄日色，秾艳皎皎生铅华。",
            "长廊垂幕风不动，映柳黄鶑吟未涯。",
            "燕衔新泥补巢缺，蜗压峻陛临角斜。",
            "是时唯闻鸟雀闹，尽日不听车轮譁。",
            "虽传此景无分到，但讶习惯犹豪夸。",
            "他年造物傥有意，不使龊龊居贫家。"
        ],
        "title": "和永叔六篇 看花呈子华内翰",
        "id": "51bc65d9-8328-4ca5-aca7-fec7dc7d15b2"
    },
    {
        "author": "梅尧臣",
        "paragraphs": [
            "与公同是洛阳客，今日论年皆作翁。",
            "一见此花知有感，衰颜不似旧时红。"
        ],
        "title": "和永叔六篇 禁中鞓红牡丹",
        "id": "b4ab83bd-bdcd-40c9-a703-633a2ff17719"
    },
    {
        "author": "梅尧臣",
        "paragraphs": [
            "深殿有春人到稀，武陵虽说昧当时。",
            "踌躇莫忆人间世，恐至尘中悔却迟。"
        ],
        "title": "和永叔六篇 和邻几学士桃花",
        "id": "1f5b2502-fa71-43b1-908e-c4c4f5a7b3a0"
    },
    {
        "author": "梅尧臣",
        "paragraphs": [
            "提胡芦，提胡芦，尔莫劝翁沽美酒。",
            "公多金钱赐醇酎，名声压时为不朽。",
            "百舌子，百舌子，春泥方滑滑。",
            "泥虽滑滑辇道平，莫学竹鸡言易发。",
            "深宫许尔来报春，便是好鸟同其羣。",
            "清声啭入君王耳，安用穿丛苦避人。",
            "桃李无言何所益，毕竟有谢须纷纷。",
            "莫以荣华长不歇，人间已见翟公门。",
            "安不忘危谁可贵，贵时能忆困时闻。"
        ],
        "title": "和永叔六篇 啼鸟",
        "id": "a62e2d74-a69f-46db-b1f0-00f1bba74b46"
    },
    {
        "author": "梅尧臣",
        "paragraphs": [
            "君尝谓我性嗜酒，又复谓我躭于诗。",
            "一日不饮情颇恶，一日不吟无所为。",
            "酒能销忧忘富贵，诗欲主盟张鼓旗。",
            "百觚孔圣不可拟，白眼步兵吾久师。",
            "君多赐壶能以遗，向口满碗倾玻瓈。",
            "醇酿甘滑泛绿蚁，从此便醉醒无期。",
            "既以乐吾真，亦以泰吾身，莫问今人与古人。"
        ],
        "title": "缙叔以诗遗酒次其韵",
        "id": "dd5f3776-a35a-46a3-a3f6-ddb5d00d3bda"
    },
    {
        "author": "梅尧臣",
        "paragraphs": [
            "宫殿深沉处，鶑花烂漫时。",
            "关关哢清吭，蒨蒨发朱蕤。",
            "天上春应早，人间日转迟。",
            "得贤如汉盛，五字变周诗。"
        ],
        "title": "和范景仁王景彝殿中杂题三十八首并次韵 殿幕闲兴",
        "id": "b0da8aeb-c751-454f-912e-3891443687fa"
    },
    {
        "author": "梅尧臣",
        "paragraphs": [
            "授经闻汉帝，尝此讲秦余。",
            "一日承丹诏，同时见子虚。",
            "来游琼阁外，闲傍药栏初。",
            "柳絮轻黏履，薇条涩惹裾。",
            "解归巢上燕，思寄袖中书。",
            "此鸟如矜慎，飞飞与客疎。"
        ],
        "title": "和范景仁王景彝殿中杂题三十八首并次韵 游延羲阁后药栏",
        "id": "24d7bef3-1f67-4620-b67e-7f87424582b2"
    },
    {
        "author": "梅尧臣",
        "paragraphs": [
            "花非龙香叶非柏，独窃二美夸芳蕤。",
            "苦练不分颜色近，紫荆未甘开谢迟。",
            "羣公莫以得地贵，竟费佳句何足思。"
        ],
        "title": "和范景仁王景彝殿中杂题三十八首并次韵 龙柏",
        "id": "fc70b316-263e-4d4f-a788-02b7842bf615"
    },
    {
        "author": "梅尧臣",
        "paragraphs": [
            "花中第一品，天上见应难。",
            "近署多红药，层城有射干。",
            "生虽由地势，开不许人看。",
            "天子何时赏，宫娥捧玉盘。"
        ],
        "title": "和范景仁王景彝殿中杂题三十八首并次韵 延羲阁牡丹",
        "id": "4ef07325-16a3-4e71-b69b-347462884f05"
    },
    {
        "author": "梅尧臣",
        "paragraphs": [
            "参天朱阁峻，拂地柳条垂。",
            "太液绿波涨，建章春漏迟。",
            "长人执兵立，小竖插花嬉。",
            "但只逢人说，无由预此时。"
        ],
        "title": "和范景仁王景彝殿中杂题三十八首并次韵 奉呈诸君",
        "id": "3519ab12-c094-4780-90d7-d502ad851ee3"
    },
    {
        "author": "梅尧臣",
        "paragraphs": [
            "森森汉宫竹，托本异孤生。",
            "玉砌缘根迸，朱栏与笋平。",
            "朝烟生密翠，晚影漏斜明。",
            "应待女娲采，参差凤琯清。"
        ],
        "title": "和范景仁王景彝殿中杂题三十八首并次韵 细竹",
        "id": "b7a500f6-eeb8-48d5-abad-175714cf67a2"
    },
    {
        "author": "梅尧臣",
        "paragraphs": [
            "月从东殿生，丛竹照脩竦。",
            "叶间清露滴，枝上寒禽动。",
            "闲觉万虑空，静闻严鼓重。",
            "官烛翦更明，相看应似梦。"
        ],
        "title": "和范景仁王景彝殿中杂题三十八首并次韵 夜赋",
        "id": "c479fa55-fccc-4cc3-9e30-843c51ca2805"
    },
    {
        "author": "梅尧臣",
        "paragraphs": [
            "前殿临朝百辟回，后宫廷阁九重开。",
            "鸣梢已自金阶出，黄屋初迎玉辇来。",
            "不问偷桃方朔饱，谁知载戟子云才。",
            "羣官望幸无名姓，只有穷吟许外陪。"
        ],
        "title": "和范景仁王景彝殿中杂题三十八首并次韵 三月九日迎驾",
        "id": "652b80e3-c008-49b8-a431-0252e12eef38"
    },
    {
        "author": "梅尧臣",
        "paragraphs": [
            "光阴天上早，气候日边温。",
            "悬蟢时过眼，飞虫稍入轩。",
            "看花成子大，闻燕养雏喧。",
            "每觉瑶池宴，风飘管吹繁。"
        ],
        "title": "和范景仁王景彝殿中杂题三十八首并次韵 浃日",
        "id": "f4ef9a15-1320-42a0-b905-973adbc53ca1"
    },
    {
        "author": "梅尧臣",
        "paragraphs": [
            "汉家宫殿荫长槐，嫩色葱葱不染埃。",
            "天仗龙旗穿影去，钩陈豹尾拂枝来。",
            "青虫挂后蜂衔子，素月生时桂并栽。",
            "我意方同杜工部，冷淘唯喜叶新开。"
        ],
        "title": "和范景仁王景彝殿中杂题三十八首并次韵 宫槐",
        "id": "855ee57e-7a6d-4000-b602-27030feb866e"
    },
    {
        "author": "梅尧臣",
        "paragraphs": [
            "有鸟衔花出，清香不畏风。",
            "初从上林发，来过未央中。",
            "蔟蔟霜包密，层层玉叶同。",
            "谁将作美酒，醉看月生东。"
        ],
        "title": "和范景仁王景彝殿中杂题三十八首并次韵 有折景福殿后酴醾花至者",
        "id": "6c712d97-ce2e-45f4-afcf-44383f05181e"
    },
    {
        "author": "梅尧臣",
        "paragraphs": [
            "人间诗癖胜钱癖，搜索肝脾过几春。",
            "囊橐无嫌贫似旧，风骚有喜句多新。",
            "但将苦意摩层宙，莫计终穷涉暮津。",
            "试看一生铜臭者，羨他登第亦何频。"
        ],
        "title": "和范景仁王景彝殿中杂题三十八首并次韵 诗癖",
        "id": "a80c4fa8-01a4-4812-80ea-1c2adc67e7bb"
    },
    {
        "author": "梅尧臣",
        "paragraphs": [
            "君王爱石丑，百孔皆相通。",
            "怪状一如此，补天有何功。",
            "匪言不可转，安得来宫中。",
            "女岂比柱础，莹然受磨砻。"
        ],
        "title": "和范景仁王景彝殿中杂题三十八首并次韵 石咏",
        "id": "dc19d98e-a2b1-4225-812a-15557246baa7"
    },
    {
        "author": "梅尧臣",
        "paragraphs": [
            "重说已经旬，应怀独寝人。",
            "通宵弹玉枕，白昼拂牀尘。",
            "几想迎雕辇，何当快倦身。",
            "门前车马立，疑是角生轮。"
        ],
        "title": "和范景仁王景彝殿中杂题三十八首并次韵 逾旬",
        "id": "498e3bb4-9be4-4ca2-9cc3-7d9790ce34ee"
    },
    {
        "author": "梅尧臣",
        "paragraphs": [
            "月向西楼下，天光候日开。",
            "残星明宝鉴，百舌响宫槐。",
            "玉井传新汲，金炉换宿灰。",
            "黄门驰有诏，唱第许卿来。"
        ],
        "title": "和范景仁王景彝殿中杂题三十八首并次韵 晨起",
        "id": "ba8d3d28-e0ca-46c5-a427-1f373b7fcb5d"
    },
    {
        "author": "梅尧臣",
        "paragraphs": [
            "金有披沙得，花应不可多。",
            "栽培由地力，艳色与天和。",
            "玉座君王赏，朱栏将相罗。",
            "称觞千万寿，繁叶奈香何。"
        ],
        "title": "和范景仁王景彝殿中杂题三十八首并次韵 金沙花",
        "id": "788b5ea7-b5c1-4f0d-8a7a-bc02759316c4"
    },
    {
        "author": "梅尧臣",
        "paragraphs": [
            "谁言出相是山东，今日求贤欲致功。",
            "玉馔满盘来禁里，鹄羹分鼎下天中。",
            "但知恺弟酬君赐，旧讶权舆向国风。",
            "曾笑侏儒饱欲死，宜思薇蕨不忘忠。"
        ],
        "title": "和范景仁王景彝殿中杂题三十八首并次韵 赐食",
        "id": "fefe46a7-b2ed-4fd2-97f8-1429a562ddf7"
    },
    {
        "author": "梅尧臣",
        "paragraphs": [
            "时颁光禄酒，花出汉宫墙。",
            "湛露承天渥，流霞落羽觞。",
            "近亲龙尾道，远袭雀头香。",
            "溺殿人谁见，终知曼倩狂。"
        ],
        "title": "和范景仁王景彝殿中杂题三十八首并次韵 赐酒",
        "id": "1252e836-022d-41aa-9164-9235de9e2f0d"
    },
    {
        "author": "梅尧臣",
        "paragraphs": [
            "选来金殿尽英豪，帝笔亲承始是遭。",
            "就里少年唯贾谊，其间蜀客乃王襃。",
            "善经有意尊儒甚，推泽方知待士高。",
            "归付子孙传百世，深堂闲挂亦萧骚。"
        ],
        "title": "和范景仁王景彝殿中杂题三十八首并次韵 赐书",
        "id": "5f654c57-de71-4f4a-a794-415515272c90"
    },
    {
        "author": "梅尧臣",
        "paragraphs": [
            "天子赐烛昏夜时，嫦娥闭月栽桂枝。",
            "称量高下唯妍辞，相与尽心无附离。",
            "求安去病如上池，照耀不容毫发私。",
            "品藻一定何可移，光焰夺昼资尔为。",
            "宣王徒美庭燎诗，魏帝自彻月殿披。",
            "我朝好士万古垂，搜索贤俊登蒿藜。",
            "孰不力吐肝胆脾，枉用宴饮生胫脂。",
            "云龙将见升骙骙，燃此必欲无所遗。",
            "收残喜气如蒸炊，蜜蜂慙愧空多知。"
        ],
        "title": "和范景仁王景彝殿中杂题三十八首并次韵 赐烛",
        "id": "88ef06bd-2c48-4b19-ad7f-1a3a440cfb8f"
    },
    {
        "author": "梅尧臣",
        "paragraphs": [
            "前日宫醪赐玉尊，今朝持果小黄门。",
            "干桃熏李非时物，置案盈盘不次恩。",
            "投以赤心思武帝，握同玄璧咏刘琨。",
            "尝闻食奠陈王业，知是豳公几世孙。"
        ],
        "title": "和范景仁王景彝殿中杂题三十八首并次韵 赐果",
        "id": "604c61ce-6610-42d0-be8c-c58b60bf5055"
    },
    {
        "author": "梅尧臣",
        "paragraphs": [
            "文章老重欲追古，便作帝宫苍桧诗。",
            "青葱玉树传杨子，盘屈洪桃见左思。",
            "龙鳞已爱松身直，珠实还看柏叶垂。",
            "秀木艳丛那可拟，但将霜雪定坚姿。"
        ],
        "title": "和范景仁王景彝殿中杂题三十八首并次韵 桧咏",
        "id": "0421ea71-c7ed-47a0-904c-67cd57b8ef73"
    },
    {
        "author": "梅尧臣",
        "paragraphs": [
            "陶令生涯漉酒巾，门前种柳万条新。",
            "花今吹作蓬莱雪，曲旧得于关塞人。",
            "应与残红闲是伴，不随舞蝶去争春。",
            "可怜轻质都无定，一落银河莫问津。"
        ],
        "title": "和范景仁王景彝殿中杂题三十八首并次韵 柳絮",
        "id": "597dcf35-2d4d-49f8-8ce6-b03128775885"
    },
    {
        "author": "梅尧臣",
        "paragraphs": [
            "天子寻常幸直庐，裹头宫女捧雕舆。",
            "红泥已赐春醅酒，黄帕曾经御览书。",
            "林果鸟应衔去后，燕窠虫有落来余。",
            "禁中事事能传咏，播在人间不是虚。"
        ],
        "title": "和范景仁王景彝殿中杂题三十八首并次韵 殿后书事",
        "id": "7f8379f5-c696-4a02-9bca-3bead5dbe0c4"
    },
    {
        "author": "梅尧臣",
        "paragraphs": [
            "电光初照树峨峨，叶上微风与雨和。",
            "玉腕愁闻无处奈，庭花暗落不应多。",
            "长杨静响千重瓦，太液寒生几寸波。",
            "洗濯青春如有意，平明湿羽未离柯。"
        ],
        "title": "和范景仁王景彝殿中杂题三十八首并次韵 雨夜",
        "id": "cfd03308-9880-47cf-92f4-20a3fd1ab2e6"
    },
    {
        "author": "梅尧臣",
        "paragraphs": [
            "宫井蛟龙夭矫垂，晓缾初汲渴禽窥。",
            "清泠已向金盆贮，甘滑还从玉椀知。",
            "九酝酒醇由此得，小团茶味为留迟。",
            "合门地脉应相似，翰苑曾邀咏昔诗。"
        ],
        "title": "和范景仁王景彝殿中杂题三十八首并次韵 景福殿水",
        "id": "459626ca-efa6-4695-9322-8d3f4d91beb3"
    },
    {
        "author": "梅尧臣",
        "paragraphs": [
            "新晴殿合晓，初日雾烟中。",
            "柳重宫腰弱，花肥粉颊丰。",
            "渥恩君自厚，藜藿我才充。",
            "草木欣欣发，谁知造化功。"
        ],
        "title": "和范景仁王景彝殿中杂题三十八首并次韵 雨后",
        "id": "5a27d70d-ac81-4c06-9a5a-ffbafd2a7448"
    },
    {
        "author": "梅尧臣",
        "paragraphs": [
            "象戏本从棋局争，后宫龟背等人情。",
            "今闻儒者饱无事，亦学妇人闲鬭明。",
            "堂上有奇谁可胜，罇中赌酒令方行。",
            "直驱猛兽如寻邑，何似升平不用兵。"
        ],
        "title": "和范景仁王景彝殿中杂题三十八首并次韵 象戏",
        "id": "c0fc377c-f70e-424c-a58b-cfbba02e45fc"
    },
    {
        "author": "梅尧臣",
        "paragraphs": [
            "闻说偷观近玉栏，肠如车毂走千盘。",
            "无人忆著洛阳日，走马魏王堤上看。"
        ],
        "title": "和范景仁王景彝殿中杂题三十八首并次韵 再观牡丹",
        "id": "81a7bd07-854a-4155-b611-baff416c1063"
    },
    {
        "author": "梅尧臣",
        "paragraphs": [
            "白云堆里紫霞心，不与姚黄色鬭深。",
            "闲伴春风有时歇，岂能长在玉阶阴。"
        ],
        "title": "和范景仁王景彝殿中杂题三十八首并次韵 白牡丹",
        "id": "674929a2-6d6f-4616-ba74-b7fc59a227aa"
    },
    {
        "author": "梅尧臣",
        "paragraphs": [
            "叶底风吹紫锦囊，宫炉应近更添香。",
            "试看沉色浓如泼，不愧逢君翰墨场。"
        ],
        "title": "和范景仁王景彝殿中杂题三十八首并次韵 紫牡丹",
        "id": "b2eab792-2158-42c6-9e58-4a5b3ec5b395"
    },
    {
        "author": "梅尧臣",
        "paragraphs": [
            "七物甘香杂蕊茶，浮花泛绿乱于霞。",
            "啜之始觉君恩重，休作寻常一等夸。"
        ],
        "title": "和范景仁王景彝殿中杂题三十八首并次韵 七宝茶",
        "id": "72fcbf85-79ab-4e91-b3ef-ed920c487658"
    },
    {
        "author": "梅尧臣",
        "paragraphs": [
            "羃历庖烟出彩油，欲通云雾未能周。",
            "湿薪烧尽日停午，试问霏霏何处浮。"
        ],
        "title": "和范景仁王景彝殿中杂题三十八首并次韵 庖烟",
        "id": "35a6170e-6dd2-4a37-9905-bcbb4a96eb8d"
    },
    {
        "author": "梅尧臣",
        "paragraphs": [
            "汉相家人尚苦疑，不言温室树何枝。",
            "君今坦坦无猜忌，夸说皇居尽入诗。"
        ],
        "title": "和范景仁王景彝殿中杂题三十八首并次韵 省中",
        "id": "4fd80a14-0408-4d5f-a319-889f6cd86b9f"
    },
    {
        "author": "梅尧臣",
        "paragraphs": [
            "紫微垣里月光飞，玉佩腰间正陆离。",
            "天上去来知几日，蟠桃结子是归时。"
        ],
        "title": "和范景仁王景彝殿中杂题三十八首并次韵 天上",
        "id": "e50dc62b-4ade-49d2-9692-6d0fde48db11"
    },
    {
        "author": "梅尧臣",
        "paragraphs": [
            "明月已生城上头，小星光灭大星流。",
            "来朝放牓出宫去，何处残花转入沟。"
        ],
        "title": "和范景仁王景彝殿中杂题三十八首并次韵 明月",
        "id": "a487eb06-1559-47fd-9971-3743ab8e920d"
    },
    {
        "author": "梅尧臣",
        "paragraphs": [
            "谁人重咏大刀头，只顾长明不愿流。",
            "纵使西倾必东出，宁同寒水泻宫沟。"
        ],
        "title": "和范景仁王景彝殿中杂题三十八首并次韵 再赋",
        "id": "060f2892-3cde-45e9-bbf8-862246406554"
    },
    {
        "author": "梅尧臣",
        "paragraphs": [
            "玉几当中宝作牀，无端絮惹御袍香。",
            "羣公唱第鱼龙化，列侍金阶若堵墙。"
        ],
        "title": "和范景仁王景彝殿中杂题三十八首并次韵 殿中飞",
        "id": "ab67daa6-44f9-486d-856a-8358be0dccdb"
    },
    {
        "author": "梅尧臣",
        "paragraphs": [
            "法座初瞻户牖间，衮衣垂处见云山。",
            "满斟玉酒传宣尽，齐插宫花拜赐闲。",
            "红线织成庭下毯，明珠结出耳中环。",
            "鬭鸡旗底蓬蓬鼓，逐胜争名利害关。"
        ],
        "title": "次韵景彝春宴",
        "id": "8360b454-1c03-4ace-84a5-a18eddc2bb1a"
    },
    {
        "author": "梅尧臣",
        "paragraphs": [
            "种桃依竹似僊家，邀对春风共泛霞。",
            "席上未观双舞凤，城头已觉聚啼鸦。",
            "怱怱跨马人归省，羃羃生烟树敛花。",
            "稚子候门知我醉，东方明月照扉斜。"
        ],
        "title": "次韵景彝三月十六日范景仁家同饮还省宿",
        "id": "29528138-d94a-46f1-9634-48848db308d7"
    },
    {
        "author": "梅尧臣",
        "paragraphs": [
            "公负天下才，用心如用笔。",
            "端劲随意行，曾无一画失。",
            "因看落纸字，大小得疎密。",
            "笔工诸葛高，海内称第一。",
            "频年值我来，我媿不堪七。",
            "安能事墨研，欲效前人述。",
            "懒性真嵇康，闲坐喜扪蝨。",
            "是以持献公，不使物受屈。",
            "果然公爱之，奇踪写名实。",
            "岂惟播今时，当亦传异日。",
            "嗟哉试笔诗，藏不容人乞。"
        ],
        "title": "次韵永叔试诸葛高笔戏书",
        "id": "7b49c4c7-e2a3-48eb-9435-f4b2ed297f3d"
    },
    {
        "author": "梅尧臣",
        "paragraphs": [
            "有芸如苜蓿，生在蓬藋中。",
            "草盛芸不长，馥烈随微风。",
            "我来偶见之，乃穉彼蘙蒙。",
            "上当百雉城，南接文昌宫。",
            "借问此何地，删修多钜公。",
            "天喜书将成，不欲有蠹虫。",
            "是产兹弱本，蒨尔发荒丛。",
            "黄花三四穗，结实植无穷。",
            "岂料凤阁人，偏怜葵叶红。"
        ],
        "title": "唐书局丛莽中得芸香一本",
        "id": "a11ac1cc-f094-4e5b-affd-e0dda58a3002"
    },
    {
        "author": "梅尧臣",
        "paragraphs": [
            "何言恐偷样，自是君妇懒。",
            "五日缝一巾，犹道苦未晚。"
        ],
        "title": "嘲江翁还接篱",
        "id": "7437a949-084b-410b-a294-ab3abb463bb5"
    },
    {
        "author": "梅尧臣",
        "paragraphs": [
            "禁中五月紫薇树，阁后近闻都著花。",
            "薄薄嫩肤搔鸟爪，离离碎叶剪晨霞。",
            "凤皇浴去池波响，鳷鹊阴来日影斜。",
            "六十无名空执笔，颠毛应笑映簪华。"
        ],
        "title": "次韵景彝阁后紫薇花盛开",
        "id": "e60fabde-f1ad-4d90-a12d-ae4f5872c12e"
    },
    {
        "author": "梅尧臣",
        "paragraphs": [
            "推天以知命，自古岂不然。",
            "桓魋及臧仓，尝毁圣与贤。",
            "后人何蹈之，其事实好还。",
            "君居麻源谷，学礼如郑玄。",
            "声名久已大，籍籍四海传。",
            "昨因丞相举，便谓升云烟。",
            "朅来太学馆，食贫向三年。",
            "忽怀枌榆下，归思独绵绵。",
            "得告许暂往，落莫求楚船。",
            "捋髯沧江上，仰看饥飞鸢。",
            "谁识鹓雏志，闲诵庄叟篇。",
            "喜问里中儿，重到旧林泉。",
            "洗荡俗尘垢，焚烈跨马鞯。",
            "不向世路去，徒取悉肠煎。",
            "鸡豚粗可养，禾黍亦足田。",
            "不慙莎衣虫，以叶自包缠。",
            "及其饱满时，曷异冠貂蝉。",
            "君意我强写，虽慕何由缘。"
        ],
        "title": "送李泰伯归建昌",
        "id": "71cc8df3-ed73-4329-974b-4d64f767b675"
    },
    {
        "author": "梅尧臣",
        "paragraphs": [
            "和靖先生负美才，族孙今似汉庭枚。",
            "败亡项籍江边庙，应媿文场战胜来。"
        ],
        "title": "送林大年殿丞登第倅和州",
        "id": "97784e43-01a8-48d0-b4b7-010cfe5f6d92"
    },
    {
        "author": "梅尧臣",
        "paragraphs": [
            "古县太行下，老槐三四株。",
            "以言新作吏，不似旧为儒。",
            "黄绶心犹壮，青云志岂无。",
            "汉朝吾远祖，不道此官麤。"
        ],
        "title": "王知章尉河内",
        "id": "6d2c8968-854e-41d0-b007-0d8bcba82146"
    },
    {
        "author": "梅尧臣",
        "paragraphs": [
            "古来分陕重，犹有召公棠。",
            "此树且能久，后人宜不忘。",
            "君从金马去，郡在铁牛旁。",
            "山色临关险，河声出地长。",
            "罇无空美酒，鱼必荐嘉鲂。",
            "天子忧民切，行当务劝桑。"
        ],
        "title": "送祖择之赴陕府",
        "id": "eaab34c8-92b7-424d-88df-28d223853dac"
    },
    {
        "author": "梅尧臣",
        "paragraphs": [
            "日色若炎火，正当三伏时。",
            "盘冰赐近臣，络绎中使驰。",
            "莹澈肖水玉，凛气侵人肌。",
            "近日多故友，分贶能者谁。",
            "信都顾贫贱，物物义不遗。",
            "念我老且病，赤疿生枯皮。",
            "巨块置我前，凝结造化移。",
            "畏冷不敢食，有类夏虫疑。",
            "虽然已快意，何必咀嚼为。",
            "天子厚于公，不使炽毒欺。",
            "公亦厚于我，将恐煎熬随。",
            "我有舐犊爱，自怜小子龟。"
        ],
        "title": "中伏日永叔遗冰",
        "id": "98dc8b52-21fc-44c9-a5c8-2b88edcb287a"
    },
    {
        "author": "梅尧臣",
        "paragraphs": [
            "古人相送赠以言，今人相送举以酒。",
            "酒行殷勤意岂疎，酒罢踌躇悲更有。",
            "行当何之来者谁，陕府兵吏争迎走。",
            "壶浆往往过函关，翰林惜别方携手。",
            "自言老大遇知难，愿得公诗为不朽。",
            "公因索笔作长谣，落落寓言诚十九。",
            "我慙竹管厕宫悬，纵合律度应非偶。",
            "太守西行已不贫，忽获明珠盈大斗。",
            "归立螭头未是迟，暂向棠阴问遗叟。"
        ],
        "title": "次韵和永叔赠别择之赴陕郊",
        "id": "683325c1-de0d-4460-b310-5d6d50918714"
    },
    {
        "author": "梅尧臣",
        "paragraphs": [
            "君尝老于敌，轻彼羣儿嬉。",
            "坚锐不可恃，屡北还自疲。",
            "胸中多奇秘，既衂何所为。",
            "东走沧海上，夏果采荔枝。",
            "奉亲乐无涯，岂愧禄仕迟。"
        ],
        "title": "送施縡秀才下第",
        "id": "21919612-7a8e-4d5d-a0dd-a2b20868504f"
    },
    {
        "author": "梅尧臣",
        "paragraphs": [
            "洛阳旧交有七人，五人已为泉下尘。",
            "各家生儿为门户，唯子弟兄先立身。",
            "我与信都侯独在，喜见及禄知天仁。",
            "昨日闻补武功吏，气调欲与南山亲。",
            "少年勉力向职事，莫学老贪文字新。"
        ],
        "title": "送张山甫武功簿",
        "id": "a15f0ce2-a129-46e9-8dfe-4a021d4074b0"
    },
    {
        "author": "梅尧臣",
        "paragraphs": [
            "释子怀慈母，吾儒未易轻。",
            "不寻琪树去，肯向石桥行。",
            "海近云多润，山高日少晴。",
            "天恩新赐服，书字欲传名。"
        ],
        "title": "送微上人归省天台",
        "id": "e0a5f0ca-6e35-49d2-ba31-ea59dbe7cda7"
    },
    {
        "author": "梅尧臣",
        "paragraphs": [
            "常观月从东海出，想照石桥旁畔人。",
            "试问当年与今日，清光不改只如新。"
        ],
        "title": "寄天台梵才上人",
        "id": "941e6b19-0aab-46f2-87b4-ec3b4b9f64b3"
    },
    {
        "author": "梅尧臣",
        "paragraphs": [
            "梁王吹台侧，五月多荷花。",
            "荷开对翘鹭，吴客还思家。",
            "家在水中城，四面如铺霞。",
            "焉能长相守，千里独起嗟。",
            "补官东海上，物景莫言赊。"
        ],
        "title": "送李信臣尉节县先归湖州",
        "id": "53035290-ce6c-491d-8e51-ff7a30b2f54c"
    },
    {
        "author": "梅尧臣",
        "paragraphs": [
            "休淬鸊鹈剑，休调鹊血弓。",
            "平时自壮大，何所立战功。",
            "得兵不满百，防寇沧海东。",
            "驾船如飞鹘，出入巨浪中。",
            "苟能勇于此，遇敌无废忠。"
        ],
        "title": "送王巡检之定海",
        "id": "f56cbf0f-c0ea-4b84-9675-7d9c5f5d3c07"
    },
    {
        "author": "梅尧臣",
        "paragraphs": [
            "避暑就高台，不如就贤人。",
            "贤人若冰雪，论道通鬼神。",
            "自言信手书，字字事有因。",
            "往往得遗逸，烜赫见名臣。",
            "是日刘夫子，拍手气益振。",
            "重覩太史公，吾徒幸来亲。",
            "大笑举玉杯，陶然任天真。",
            "内乐不复热，岂以身为身。"
        ],
        "title": "谨赋",
        "id": "d3a55bb0-c637-4031-ac89-5a27eb0ecfc5"
    },
    {
        "author": "梅尧臣",
        "paragraphs": [
            "李白不厌昭亭山，看尽飞鸟云独闲。",
            "我今相送一怀想，想在谢公窗户间。"
        ],
        "title": "来上人归宣城兼柬太守孙学士",
        "id": "67c4f4ea-c0a8-4312-a48b-27584c084bd3"
    },
    {
        "author": "梅尧臣",
        "paragraphs": [
            "裹髻不裹额，自名燕子巾。",
            "翼覆尾涏涏，谁问巢由人。"
        ],
        "title": "始作燕子巾",
        "id": "63a8ac72-4096-4156-a647-97d264be2464"
    },
    {
        "author": "梅尧臣",
        "paragraphs": [
            "同在洛阳时，交游尽豪杰。",
            "倏忽三十年，浮沈渐磨灭。",
            "惟余一二人，或位冠夔禼。",
            "我今存若亡，似竹空有节。",
            "人皆欲吹置，老硬不可截。",
            "君自缑山来，别我不畏热。",
            "言作潞从事，家贫禄仕切。",
            "六月上太行，辛勤非计拙。",
            "天当气候凉，清风自骚屑。",
            "虽云数日劳，斗与炎蒸绝。",
            "君本公王孙，才行实修洁。",
            "锵锵发英声，莹莹如佩玦。",
            "是为君子器，终见不渝涅。",
            "相逢未易期，梦寐归鼓枻。"
        ],
        "title": "送侯孝杰殿丞签判潞州",
        "id": "33a72809-643b-414c-8faf-7b2dcb8047d2"
    },
    {
        "author": "梅尧臣",
        "paragraphs": [
            "未赴虢太守，暂归吴兴家。",
            "吴兴近洞庭，橘林正吹花。",
            "君当橘柚时，摘包带霜华。",
            "清甘不楚齿，若酒倾残霞。",
            "谿山小女儿，姹姹两发丫。",
            "褭褭上氍毹，嘈嘈弄琵琶。",
            "是时与之醉，何似走尘沙。"
        ],
        "tags": [
            "洞庭湖"
        ],
        "title": "送张子野知虢州先归湖州",
        "id": "8df69061-1c49-4234-8fb6-1268ada17365"
    },
    {
        "author": "梅尧臣",
        "paragraphs": [
            "天地如转磨，屑屑今古人。",
            "一落大化手，团品惟其新。",
            "不幸积不用，衮衮同埃尘。",
            "日月行何穷，过尽千万春。",
            "人生占几许，百岁犹比晨。",
            "君求灊山潜，舍去两朱轮。",
            "愿效陶渊明，翦纱为破巾。",
            "山前溪多鳞，山下酒甚醇。",
            "看云举大杓，杓造舒州民。",
            "李白尝爱之，死生曾与均。",
            "此志我亦有，更将猿鸟亲。"
        ],
        "title": "送尹瞻驾部监灵仙观",
        "id": "829b33ea-d022-49a4-8f4b-a5b298f8e026"
    },
    {
        "author": "梅尧臣",
        "paragraphs": [
            "南方小儿才读书，往往得官呵路衢。",
            "君今五十始作掾，手板青袍非壮图。",
            "况来桐汭水上城，折腰强颜休叹吁。",
            "城西古祠能致雨，岁不有旱民无逋。",
            "民乐未央君可娱，旧俗不与吾乡殊。"
        ],
        "title": "送朱玠户曹之广德军",
        "id": "4273702d-8efd-4a8e-a5e2-cddcb72a9d10"
    },
    {
        "author": "梅尧臣",
        "paragraphs": [
            "庙蠁灵祠属二公，齐心相望切朱宫。",
            "绿渠缭绕壖垣水，广沼清泠涨殿风。",
            "已咏应麟来五畤，仍歌翔雁杂殊翁。",
            "遥知毕事期寻胜，尚问衰羸未厌穷。"
        ],
        "title": "次韵和永叔原甫致斋集禧",
        "id": "f9df834a-bbf9-4d9b-94ae-929c1ae78087"
    },
    {
        "author": "梅尧臣",
        "paragraphs": [
            "悠悠信风帆，杳杳向沧岛。",
            "商通远国多，酿过东夷少。",
            "怀乡寄书迟，见日知晨早。",
            "应闻有海花，何必树萱草。"
        ],
        "title": "送王司徒定海监酒税",
        "id": "cb683417-8068-4139-9e3c-d9e18a73addd"
    },
    {
        "author": "梅尧臣",
        "paragraphs": [
            "少年为侍从，名誉竟轩腾。",
            "每吐胸中凤，宁容笔上蝇。",
            "受厘延汉室，被谤过周陵。",
            "今日泉宫启，师臣礼秩增。"
        ],
        "title": "端明李侍郎挽歌三首  其一",
        "id": "34267110-1e76-451f-bcb4-d00b378a0ac0"
    },
    {
        "author": "梅尧臣",
        "paragraphs": [
            "官岂不为达，其如望未充。",
            "敏辞倾一代，发问诎三公。",
            "厌向承明直，思行邵伯风。",
            "嗟嗟玉树折，埋没彼蒿宫。"
        ],
        "title": "端明李侍郎挽歌三首  其二",
        "id": "550482da-d1ba-4816-aef1-748dbec6f38f"
    },
    {
        "author": "梅尧臣",
        "paragraphs": [
            "秋树无黄鸟，蝉声亦自哀。",
            "素车新陇去，白马旧宾来。",
            "薤上朝阳露，池中岁刼灰。",
            "短长何足较，嗣子有高才。"
        ],
        "title": "端明李侍郎挽歌三首  其三",
        "id": "d6e4bd9e-69d0-4877-b0b8-f0724f791ed0"
    },
    {
        "author": "梅尧臣",
        "paragraphs": [
            "月落夜正黑，风起庭槐端。",
            "窗间星动摇，枕上人寤叹。",
            "所叹吹阴云，苦热弥不欢。",
            "当其气莫出，曷若无衣寒。",
            "虚堂卧竹簟，汗体如露漙。",
            "驱蚊爇蒿艾，宁复袭芝兰。",
            "煎灼一如此，衰枯谁可完。",
            "消磨任寒暑，安有不死丹。",
            "三伏已过二，炎赫应渐残。",
            "试看蜣蜋虫，辛勤方转丸。",
            "焉得从钓舟，逆上严子湍。",
            "此事人所易，谢荣为独难。",
            "谁顾万古名，黑石持镌刊。",
            "风声不用撼，牀头闲素纨。"
        ],
        "title": "次韵和永叔夜闻风声有感",
        "id": "f1569fd3-5516-4bf4-87f7-3bfb2c401f59"
    },
    {
        "author": "梅尧臣",
        "paragraphs": [
            "溪上枕部龙卵石，蕲匠簟制蛇皮纹。",
            "客从东方一持赠，竹色蒸青石抱云。",
            "磨沙斵骨自含润，饱霜吊节无留尘。",
            "京师贵豪空有力，六月耐此炎蒸剧。",
            "旱风赤日吹热来，大厦高簷任雕饰。",
            "头颅汗匝无富贫，虽有颁冰论官职。",
            "官高职重冰则多，日永冰消难更得。",
            "唯公扫室施枕簟，迎凉自感东方客。",
            "东方客应非俗昏，能使贤人心体适。",
            "贤人何以偏伏人，天下才名方赫赫。",
            "我吟困穷不可听，昼夜蚊蚋苍蝇声。",
            "蝇如远鸡耳初感，蚊若隠雷空际鸣。",
            "葛厨顶绽屋蝎堕，菅席中裂麻经横。",
            "平生赋分只煎炒，安有禄玉琉璃清。",
            "犹胜昔年杜子美，老走耒阳牛炙死。",
            "因思杨恽废时言，但愿人生行乐尔。",
            "公今事业在朝廷，去就尤当慎终始。",
            "待公睡足秋风来，去奉高谈挥麈尾。"
        ],
        "title": "次韵和永叔石枕与笛竹簟",
        "id": "52406648-b9aa-4fcf-8fc9-83e0dfe0c03d"
    },
    {
        "author": "梅尧臣",
        "paragraphs": [
            "青葱江上树，杳蔼宫前道。",
            "道侧有新园，园中无恶草。",
            "松陇方在望，茅屋闻已考。",
            "朝廷正急才，何得言归老。"
        ],
        "title": "寄题朱表臣职方真州新园",
        "id": "d9f11f00-d1f0-4440-b0fc-2dbba3a02d6c"
    },
    {
        "author": "梅尧臣",
        "paragraphs": [
            "殿阁风来夏日长，青林抽嫩见余芳。",
            "笔供五吏词休敏，簟展双纹睡正凉。",
            "故事早归何独晚，旧交新咏尚无忘。",
            "不言偃仰中园乐，还爱眉间喜色黄。"
        ],
        "title": "次韵和原甫阁下午寝晚归见示",
        "id": "06d1afcc-50b2-4a44-bc33-7fae00837785"
    },
    {
        "author": "梅尧臣",
        "paragraphs": [
            "谢公下车日，郡内一登望。",
            "昭亭山苍苍，寒溪水瀁瀁。",
            "句清宛微浑，三洲分细浪。",
            "小艇下滩来，羣鸥舞潭上。",
            "借问鸥何若，水深鱼莫向。",
            "鸥馁犹识机，鱼乐不忘饷。",
            "子去见太守，于我必有访。",
            "但寄此薄言，罇前为之唱。"
        ],
        "title": "三十二弟寺丞归宣城因寄太守孙学士",
        "id": "e6ca31f4-e31d-4a8c-8122-05c267624e2d"
    },
    {
        "author": "梅尧臣",
        "paragraphs": [
            "会稽迎太守，舟屋画粉雘。",
            "前舟载图书，后舟载女乐。",
            "月出镜湖心，长笛使孤作。",
            "还见渔者来，曾令李謩愕。",
            "吹裂比竹管，士果不可度。",
            "二分学宫装，艳色鬭京洛。",
            "尝闻有西子，菡萏不相若。",
            "得郡考故迹，精绝古所怍。",
            "慎莫为俗牵，乘闲数斟酌。"
        ],
        "title": "送刁景纯学士赴越州",
        "id": "d8ff1346-a933-4be2-bf54-8bb6a19c3d01"
    },
    {
        "author": "梅尧臣",
        "paragraphs": [
            "商于六百里，太守二千石。",
            "地广任亦重，车建旗仍赤。",
            "尝闻四老人，采芝留旧迹。",
            "古庙藏空山，曾无汉羽翼。",
            "其事有图画，家传多典籍。",
            "愿君为政闲，案览知畴昔。"
        ],
        "title": "送宋郎中知商州",
        "id": "bf071510-39e9-43b6-8160-7c32f613faea"
    },
    {
        "author": "梅尧臣",
        "paragraphs": [
            "清秋三黄鹄，举翼东来飞。",
            "鸣声既相呼，烟水亦相依。",
            "蓬池不暂止，太液未言归。",
            "酌酒望沧海，飘飖思菊衣。"
        ],
        "title": "六月晦日定力院同原父赋送伯镇景纯枢言三学士",
        "id": "242bead3-2785-4e6a-bc87-82d7b0b31c63"
    },
    {
        "author": "梅尧臣",
        "paragraphs": [
            "昼日南宫雨后凉，斋严官重静于常。",
            "庭前鬭雀堕还起，栏下秋花落自香。",
            "看尽云容天漏碧，读残书帙卷披黄。",
            "九衢尘土莫能到，萧瑟微风叶响廊。"
        ],
        "title": "次韵和景彝省闱宿斋二首  其一",
        "id": "3cd63044-2085-46c1-b126-b5b79ac14f6f"
    },
    {
        "author": "梅尧臣",
        "paragraphs": [
            "新月斜光依约见，夜蝉高树有时鸣。",
            "曲眉不想西家样，馁腹还思二子清。",
            "迭代物华何足较，古今荣辱岂须惊。",
            "静来应觉能闲少，人事区区逐日生。"
        ],
        "title": "次韵和景彝省闱宿斋二首  其二",
        "id": "033de74d-948f-4bbe-b503-22d046a3ea25"
    },
    {
        "author": "梅尧臣",
        "paragraphs": [
            "前有朱翁子，后经王右军。",
            "至今风俗美，自昔诵歌闻。",
            "秦望临丹戟，耶溪漱白云。",
            "只应丝管去，惊动海鸥羣。"
        ],
        "title": "送刁景纯知会稽",
        "id": "17027b43-87e6-4540-8a2a-90f13554c8d7"
    },
    {
        "author": "梅尧臣",
        "paragraphs": [
            "仰头看月见新鸿，形影双飞玉鉴中。",
            "呼我作卿方举酒，更烦佳句赏高风。"
        ],
        "title": "次韵答王景彝闻余月下与内饮",
        "id": "876069fe-2539-4ad5-88da-2b737c7b9f64"
    },
    {
        "author": "梅尧臣",
        "paragraphs": [
            "萧萧风雨变凉意，索索晚云开斗晴。",
            "已洗浮埃天外静，忽生圆月树头明。",
            "草根虫穴吟来久，屋角星河落更清。",
            "我愧西垣侍臣比，景寒霜鬓两三茎。"
        ],
        "title": "次韵和景彝对月",
        "id": "6c97644e-2a23-475d-b598-3b3dc389e6a5"
    },
    {
        "author": "梅尧臣",
        "paragraphs": [
            "池头凤皇寒，井上梧桐老。",
            "凤寒浴已晚，桐老脱亦早。",
            "是时有词臣，独直正视藁。",
            "严严代王言，落落奋清藻。",
            "演成五色丝，世作非常宝。",
            "贬如市朝挞，襃若华衮好。",
            "四方号令施，万耳昏聋扫。",
            "此职唯其才，用居宁草草。"
        ],
        "title": "和景彝西阁独直",
        "id": "43910a66-c3ac-4f63-b1f7-31aedcb656d4"
    },
    {
        "author": "梅尧臣",
        "paragraphs": [
            "閟宫初告飨，驾辂已迎秋。",
            "公衮惟时摄，斋庐用尔休。",
            "椒浆兹往奠，鸾驭或来游。",
            "任姒徽音继，邦家故事脩。",
            "前期严受誓，侵晓肃传驺。",
            "鸡狗藏深户，蚊蝇响暗沟。",
            "别祠缘相汉，旧礼傚宗周。",
            "萧气接庭燎，鼓声通市楼。",
            "乐章分庙奏，牲物用毛柔。",
            "木主升新座，牙盘列庶羞。",
            "叩阶除剑履，宿羽动梧楸。",
            "锡胙人移俎，焚辞漏昼筹。",
            "豆笾将降陛，胥史剧奔牛。",
            "事毕归乌巷，阴余晦彩油。",
            "驱车多叱咤，负担起歌讴。",
            "却直中书省，重瞻十二旒。",
            "词供五更敏，诏示四方优。",
            "密议存王体，斜封赞禹谋。",
            "勤诚酬异等，润色阐嘉猷。",
            "强拟邺中咏，我思康乐侯。"
        ],
        "title": "次韵景彝奉慈庙孟秋摄事二十韵",
        "id": "5b9be7f4-5b4c-4585-bb9f-10953a51af7b"
    },
    {
        "author": "梅尧臣",
        "paragraphs": [
            "日月机上梭，年华东注波。",
            "未惊凉叶坠，已见白发多。",
            "牧马归方健，调弓力渐和。",
            "篱边賸晓菊，陶令奈贫何。"
        ],
        "title": "次韵和景彝秋兴",
        "id": "456dbf77-838b-4320-ada6-cb10d1b0a620"
    },
    {
        "author": "梅尧臣",
        "paragraphs": [
            "位至三公有，恩加赐谥无。",
            "再调金铉鼎，屡剖玉麟符。",
            "已叹鸾同穴，还嗟凤欠雏。",
            "拥途看卤部，谁为毕三虞。"
        ],
        "title": "司徒陈公挽词二首  其一",
        "id": "a2eb7971-dd8e-4675-8d6b-38392e9cf6b3"
    },
    {
        "author": "梅尧臣",
        "paragraphs": [
            "公在中书日，朝廷百事崇。",
            "王官多不喜，天子以为忠。",
            "富贵人间少，恩荣殁更隆。",
            "若非笳鼓咽，寂寞奈秋风。"
        ],
        "title": "司徒陈公挽词二首  其二",
        "id": "5b266c2f-ec01-4518-9d9d-bc0f0f3afd0a"
    },
    {
        "author": "梅尧臣",
        "paragraphs": [
            "梧桐在井上，蟋蟀在牀下。",
            "物情有与无，节候不相假。",
            "寥寥风动叶，飒飒雨堕瓦。",
            "耳听心自静，谁是忘怀者。"
        ],
        "title": "秋思",
        "id": "c5de79b7-381d-4cf2-b0e6-c0213c12416b"
    },
    {
        "author": "梅尧臣",
        "paragraphs": [
            "每有人之蜀，先凭问海棠。",
            "徒知花底醉，不报树头芳。",
            "上马秋风急，登山古路长。",
            "西南生片月，遥想见清光。"
        ],
        "title": "送叶都官赴蜀州倅",
        "id": "731be1a2-eab8-4238-b4b4-43f43432486d"
    },
    {
        "author": "梅尧臣",
        "paragraphs": [
            "山工日斵器，殊匪事樵牧。",
            "掘地取云根，剖坚如剖玉。",
            "食具与果具，待宾良有勗。",
            "亦将茶具并，饱啜时出俗。",
            "公何都赠予，金多不入目。",
            "我家固宜之，瓦椀居漏屋。",
            "得此尤称穷，客来无不足。",
            "唯应赤脚婢，收拾怨常酷。",
            "夏席堆青齑，冬盘饤旨蓄。",
            "竟无粱肉馔，甚愧萧家录。"
        ],
        "title": "次韵答吴长文内翰遗石器八十八件",
        "id": "c84f7436-8355-4cef-ae88-84795fd3236b"
    },
    {
        "author": "梅尧臣",
        "paragraphs": [
            "社雨燕巢空，古陂菱叶老。",
            "燕去春当还，菱枯秋不早。",
            "莫以西风高，于焉乱怀抱。",
            "指途无几里，驶马一秣草。",
            "彼美贤主公，文章为世宝。",
            "笑谈樽俎间，勿负风月好。"
        ],
        "title": "送张君仪太祝签判奉宁军",
        "id": "a08c2293-6cdd-4723-99be-ce5d5576e5da"
    },
    {
        "author": "梅尧臣",
        "paragraphs": [
            "官为人父母，身自奉其亲。",
            "结宇后园中，散步以怡神。",
            "寒温适所适，朝夕馈尔珍。",
            "诸孙同在傍，嬉戏情各均。",
            "庭下香草秀，梁中乳鸟驯。",
            "乳鸟名曰乌，反哺岂不仁。",
            "香茶名曰兰，相袭使之纫。",
            "二物已可知，百里风俗淳。"
        ],
        "title": "寄题阳武宰王安之庆丰亭",
        "id": "e16ca29e-c937-420e-bb08-0937ecfb9ed7"
    },
    {
        "author": "梅尧臣",
        "paragraphs": [
            "孰云北海鱼，乃与东溟异。",
            "适闻达头干，偶得书尾寄。",
            "枯鳞冒轻雪，登俎为厚味。",
            "向来昧知名，渔官疑窃位。",
            "有如臧文仲，不与柳下惠。",
            "从兹入杯盘，应莫慙鲍肆。"
        ],
        "title": "北州人有致达头鱼于永叔者素未闻其名盖海鱼也分以为遗聊知异物耳因感而成咏",
        "id": "5a225bc9-3897-483f-967d-70ac7883d9bb"
    },
    {
        "author": "梅尧臣",
        "paragraphs": [
            "言今魏都去，听我愿少休。",
            "地息戎马牧，民苦黄河流。",
            "浑浑发西极，奋奋入九州。",
            "自古患决溢，于今为疮疣。",
            "禹力顺而东，汉防筑其陬。",
            "完坏非一日，利害经千秋。",
            "主印无切责，治水莫轻谋。",
            "府公山西种，贵已为通侯。",
            "樽酒与歌舞，上客共优游。"
        ],
        "title": "送柳秘丞大名知录",
        "id": "4589e9c2-1822-4ff7-bff9-a3f8c1d3999a"
    },
    {
        "author": "梅尧臣",
        "paragraphs": [
            "楚越封圻接，帆樯上下频。",
            "商通洲橘熟，信到岭梅春。",
            "白纻歌脩颈，金盘馈紫鳞。",
            "同勤太守职，龚遂汉名臣。"
        ],
        "title": "送何都官通判虔州",
        "id": "eccb9d3b-77a6-4fdc-96c5-1032042d5f51"
    },
    {
        "author": "梅尧臣",
        "paragraphs": [
            "春雷不发蛰，秋雷不收声。",
            "向无一日雨，今无一日晴。",
            "昨夕玉女笑，闪闪扬目睛。",
            "雷公与雨师，自取号令明。",
            "舒惨由上天，诞妄推五行。",
            "日月不粒食，安问下土耕。",
            "虽然屋瓦烂，还有地菌生。",
            "损彼以益此，谁能较人情。",
            "尧时不无水，用禹水乃平。",
            "黎民思尧仁，往往见于羹。",
            "犹吾大君意，星火立水衡。",
            "水衡虽努力，岂将雷雨争。"
        ],
        "title": "秋雷",
        "id": "1123bdcd-4050-450c-a0cb-dc9344724fb7"
    },
    {
        "author": "梅尧臣",
        "paragraphs": [
            "应见言风物，于今有贡蛇。",
            "潜踪远蛙黾，饮露上蒹葭。",
            "清洁一如此，伤残都莫涯。",
            "君惟修职业，男耒女缲车。"
        ],
        "title": "送俞尚寺丞知蕲春县",
        "id": "2e389e74-2d39-4c2e-bc13-9e9365343096"
    },
    {
        "author": "梅尧臣",
        "paragraphs": [
            "能言异国鸟，来与舶帆飘。",
            "尝过西王母，曾殊北海鳐。",
            "雪衣应不妬，陇客幸相饶。",
            "因忆祢处士，旧洲兰蕙凋。"
        ],
        "title": "和刘原甫白鹦鹉",
        "id": "690499fc-2961-4598-840e-fac5f97a4e9c"
    },
    {
        "author": "梅尧臣",
        "paragraphs": [
            "刘蕡不登科，众口诵其策。",
            "得者为之羞，闻者为之惜。",
            "摧藏一时屈，论议千古白。",
            "至今简篇中，一字不敢易。",
            "其言究时病，舂刺若戈戟。",
            "引经见大法，非蹈春秋僻。",
            "我朝屡得人，无不升显赫。",
            "乃知所中否，实命系通厄。",
            "中则首公相，人情作冠帻。",
            "否则走仕涂，人情作履舄。",
            "秋风广陵城，千里夷门客。",
            "壮心虽暂失，美宝有时获。",
            "怊怅以送君，致龙翻点额。"
        ],
        "title": "送刘定贤良下第赴广陵令",
        "id": "b16b4da1-7b08-4548-bd44-ce9fdc22fbb1"
    },
    {
        "author": "梅尧臣",
        "paragraphs": [
            "秋堂雨更静，佳菊粲粲芳。",
            "置酒延羣公，掇英浮新黄。",
            "心犹慕渊明，归来醉柴桑。",
            "莫问车马之，去迹乱康庄。"
        ],
        "title": "九日永叔长文原甫景仁邻几持国过饮",
        "id": "8456880f-0486-4c7b-b2ee-3002cd06fa74"
    },
    {
        "author": "梅尧臣",
        "paragraphs": [
            "文鳐游西海，夕飞向吴洲。",
            "朱鼈生明月，渊潜未可求。",
            "由来有变化，何能计沉浮。",
            "君子蹈出处，谁能等隅陬。",
            "临水赋二者，相送无离忧。"
        ],
        "title": "送鲍都官钱塘通判",
        "id": "e4e6e421-9028-4c65-a272-e5fc9af57b87"
    },
    {
        "author": "梅尧臣",
        "paragraphs": [
            "古郡见郎山，海云遮一半。",
            "阳乌出沧波，光彩临砚桉。",
            "小吏抱牍来，磨墨为点窜。",
            "岂以岛屿人，百事皆漫漫。",
            "朝廷通守任，不使守专断。",
            "是恐缪其才，民劳乃生乱。",
            "辛勤虽然多，鱼蟹莫知筭。",
            "夜月上蓬瀛，偷闲举杯看。",
            "因行计较足，少别休兴叹。"
        ],
        "title": "送通州通判刁国博",
        "id": "83b74a00-9210-47f4-a171-6998373c022c"
    },
    {
        "author": "梅尧臣",
        "paragraphs": [
            "天下文章老，为公地底铭。",
            "平生怀道德，铺写若丹青。",
            "蒲市一朝罢，洛人皆泪零。",
            "嗟嗟庙堂贵，今以柏为庭。"
        ],
        "title": "吴资政挽词二首  其一",
        "id": "1c98dbb0-bfcd-4b00-b77b-033a7eb8e462"
    },
    {
        "author": "梅尧臣",
        "paragraphs": [
            "峨峨陉土厚，自古葬贤人。",
            "百尺不逢水，千年空闭春。",
            "夜台埋琬琰，陇道刻骐驎。",
            "西望缘缨泪，曾无幕府宾。"
        ],
        "title": "吴资政挽词二首  其二",
        "id": "8e62e018-0eac-450f-9a7d-7912aa8ceb66"
    },
    {
        "author": "梅尧臣",
        "paragraphs": [
            "秋飚无踪迹，空中声奔驰。",
            "枯桑因已验，老病仍先知。",
            "惊沙入破隙，危叶堕绿枝。",
            "幽怀聒不寐，山岳将恐移。"
        ],
        "title": "九月二十四日大风",
        "id": "e8c4c0b3-96b1-4b7f-85e4-f59039de5098"
    },
    {
        "author": "梅尧臣",
        "paragraphs": [
            "秋露未为霜，秋空已飞雪。",
            "著树增叶危，压丛忧菊折。",
            "平明开户看，斗觉颓簷洁。",
            "天时莫苍猝，谁预衣裘设。"
        ],
        "title": "二十五日雪",
        "id": "be79f9b6-4ff1-4a51-949d-117cf3ad26a2"
    },
    {
        "author": "梅尧臣",
        "paragraphs": [
            "王命来天外，阏氏坐帐中。",
            "仪虽聘邻国，礼岂异和戎。",
            "汉使方持节，胡人自带弓。",
            "唯应沙漠凛，不减谏臣风。"
        ],
        "title": "送唐待制子方北使",
        "id": "cb4df29f-a0fc-4b7b-af62-7266ff005ec0"
    },
    {
        "author": "梅尧臣",
        "paragraphs": [
            "芸香闲秘秩，苏合著新裘。",
            "公子言归日，天王赐问优。",
            "治分周太宰，礼重汉诸侯。",
            "拜庆无如乐，黄金作酒舟。"
        ],
        "title": "送刘元忠学士归陈州省亲",
        "id": "2660a75a-52e6-4de9-8c15-760abaf746a5"
    },
    {
        "author": "梅尧臣",
        "paragraphs": [
            "书对三千字，恩科第一人。",
            "鲲鱼飞北海，龙剑跃平津。",
            "直悟聪文主，深论险尅臣。",
            "已能明世弊，枉作幕中宾。"
        ],
        "title": "送陈贤良忠正军签判",
        "id": "81ca7cb0-3e1d-45b3-8edd-4ab08cd1aa7f"
    },
    {
        "author": "梅尧臣",
        "paragraphs": [
            "君家二仲父，连为吴越宰。",
            "钱唐与萧山，治迹应无改。",
            "鱼虾莫厌腥，网罟从人采。",
            "天晴姚江深，县鼓朝翻海。"
        ],
        "title": "送韩持正寺丞知余姚",
        "id": "bac2abb4-6d3c-41a0-8459-fb49d26310d6"
    },
    {
        "author": "梅尧臣",
        "paragraphs": [
            "相公秉文武，视卒如婴儿。",
            "今往佐其军，岂不重抚绥。",
            "我有愚者虑，赠君临路岐。",
            "相公居并州，拓土曾不疑。",
            "羌戎起潜变，一旦覆我师。",
            "我师无不勇，将吏实易之。",
            "常抱雪耻志，此旨君所知。",
            "兵家尤戒贪，持重养以威。",
            "正当土门路，自昔屯虎貔。",
            "朔朝及旬望，大校饫酒巵。",
            "未若投单醪，共饮河水湄。",
            "古人维其均，今人意参差。",
            "临事欲之死，身往心已移。",
            "上能同甘苦，下必同安危。",
            "愿君因议论，兹语何难为。"
        ],
        "title": "送周介之学士通判定州",
        "id": "9041a411-556f-4c75-bbd8-59fa61bbc385"
    },
    {
        "author": "梅尧臣",
        "paragraphs": [
            "行识桄榔树，初窥翡翠巢。",
            "地蒸蛮雨接，山润海云交。",
            "讼少通华语，虫多入膳庖。",
            "不须思朔雪，梅吐腊前梢。"
        ],
        "title": "送番禺杜杆主簿",
        "id": "1394155c-2fe6-4841-8dcf-229dfb1ed745"
    },
    {
        "author": "梅尧臣",
        "paragraphs": [
            "吾友苏子美，闻昔许君诗。",
            "子美今下世，令人重嗟咨。",
            "当其不得志，泥水蟠蛟螭。",
            "未激西海流，安可气吐霓。",
            "吴洲逢朱鼈，腹有百碧遗。",
            "他时使我观，我观颜忸怩。",
            "便欲焚笔砚，奈何难争驰。"
        ],
        "title": "还柳瑾秘丞诗编",
        "id": "c52effe1-b207-4e1e-b420-19b6422b312a"
    },
    {
        "author": "梅尧臣",
        "paragraphs": [
            "单骑欲之蜀，彩衣初过秦。",
            "王乔凫是舄，陶令酒名巾。",
            "灞上愁逢雪，襃中喜见春。",
            "两川风物美，不似走京尘。"
        ],
        "title": "送张殿丞吉甫知资阳",
        "id": "d86527d2-6b5e-4f99-8821-c8fa30a248fc"
    },
    {
        "author": "梅尧臣",
        "paragraphs": [
            "山聘天王使，来乘御史骢。",
            "驰车看燕妇，貂扇御胡风。",
            "俗与华人似，言从左衽通。",
            "罽庭观拜舞，不似未央中。"
        ],
        "title": "丁端公北使",
        "id": "e303aaa3-8e2a-4163-a21f-7ac03b14a47d"
    },
    {
        "author": "梅尧臣",
        "paragraphs": [
            "自身买马箠，为妇置羃䍦。",
            "将出咸阳门，同涉蜀道危。",
            "畴昔未禄仕，日夕讲书诗。",
            "不能青云高，乃作黄绶卑。",
            "前人未遇时，往往甘栖迟。",
            "如筑九层台，始起一板基。",
            "虽然用功深，岁久终莫隳。",
            "我今惜君行，无力可致之。",
            "去勿藉芳草，世俗多夸毗。"
        ],
        "title": "张斯立遂州司理",
        "id": "3bf34761-479d-4d48-82f3-9f24e5707985"
    },
    {
        "author": "梅尧臣",
        "paragraphs": [
            "苍苍墓门树，亦有黄鸟哀。",
            "贤者不在世，常恨埋蒿莱。",
            "山根入溪泉，流响出夜台。",
            "东方见子胥，助涛高崔嵬。"
        ],
        "title": "寄题哀贤亭",
        "id": "829a6919-85ad-4151-a597-13365964b5c8"
    },
    {
        "author": "梅尧臣",
        "paragraphs": [
            "春芽研白膏，夜火焙紫餠。",
            "价与黄金齐，包开青蒻整。",
            "碾为玉色尘，远及芦底井。",
            "一啜同醉翁，思君聊引领。"
        ],
        "title": "答建州沈屯田寄新茶",
        "id": "0a2318ef-8b8b-489e-8838-60f58be44cc5"
    },
    {
        "author": "梅尧臣",
        "paragraphs": [
            "知君邺城去，历览古时蹟。",
            "峨峨铜雀台，其下遗瓦砾。",
            "不化鸳鸯飞，多近蟾蜍滴。",
            "哀哉魏武帝，雄智图九锡。",
            "俄闻望西陵，作妓向朝夕。",
            "曾何百年间，事往如霹雳。",
            "空余几仞土，阴峭古藓碧。",
            "下有牧羊人，上有牂与䍽。",
            "寒风吹枯草，草短声剌剌。",
            "珠翠为埃尘，冠剑埋百尺。",
            "颜回饮一瓢，仲尼不暖席。",
            "拥徒食人肝，生莫如盗跖。",
            "令名今犹存，焉在刻金石。",
            "我辈当太平，白首如战敌。",
            "又知为善乐，尚媿苟仕籍。",
            "行行勤抚兵，竖威酬德泽。"
        ],
        "title": "送曹测崇班驻泊相州",
        "id": "7ae129ab-24e4-49b0-a99d-4ac004528e8f"
    },
    {
        "author": "梅尧臣",
        "paragraphs": [
            "夷门魏公子，来过抱关人。",
            "车马立市中，贵义不耻贫。",
            "市人无不惊，此老面黧皴。",
            "岂将流俗眼，能辨玉与珉。",
            "尔后几千载，此贤埋埃尘。",
            "谁谓四君子，蹈古犹比辰。",
            "上马后苑门，访我东城闉。",
            "为公开蓬户，沽酒焚紫鳞。",
            "银杯青石盘，共饮不计巡。",
            "薄暮各已醉，欢笑颓冠巾。",
            "来既无猜嫌，去亦无疎亲。",
            "曷若世上士，惟顾势力均。"
        ],
        "title": "十一月二十三日欧阳永叔刘原甫范景仁何圣徒见访之什",
        "id": "e783150f-c00e-4b86-84e3-b3ba15884e8b"
    },
    {
        "author": "梅尧臣",
        "paragraphs": [
            "九月车马过，我庭黄菊鲜。",
            "重来踰七旬，枯萼无复妍。",
            "自非凌霜操，枝叶徒相连。",
            "衰败未忍去，根荄尚翘然。",
            "不意憔悴丛，犹为君子怜。",
            "固值时节晚，岂恨地势偏。",
            "直如木上萝，缘蔓欲到天。",
            "一朝风雪厉，零落向暮年。",
            "至此事乃等，高低复何言。",
            "公休夸松柏，彭祖与颜渊。",
            "各不相健羨，焉能论柔坚。",
            "愿公时饮酒，周孔今下泉。"
        ],
        "title": "次韵和原甫陪永叔景仁圣徒饮余家题庭中枯菊之什",
        "id": "501f4e7c-c2ec-4492-9c6b-c73d36d94bd7"
    },
    {
        "author": "梅尧臣",
        "paragraphs": [
            "今年重阳公欲来，旋种中庭已开菊。",
            "黄金碎翦千万层，小树婆娑嘉趣足。",
            "鬓头插蕊惜光煇，酒面浮英爱芬馥。",
            "旋种旋摘趁时候，相笑相寻不拘束。",
            "各看华发已垂颠，岂更少年苔色绿。",
            "自兹七十有三日，公又连镳入余屋。",
            "堦傍犹见旧枯丛，根底青芽欢催促。",
            "但能置酒与公酌，独欠琵琶弹啄木。",
            "所叹坐客尽豪英，槐上冻鸱偷侧目。",
            "盘中有肉鸱伺之，乌鸟不知啼觜曲。",
            "诸公醉思索笔吟，吾儿暗写千毫秃。",
            "明日持诗小吏忙，未解宿酲聊和属。"
        ],
        "title": "次韵和永叔饮余家咏枯菊",
        "id": "e20ad1e4-a788-49dd-bd10-80ab682bf1c8"
    },
    {
        "author": "梅尧臣",
        "paragraphs": [
            "今日归为美，涂金作马缨。",
            "愿言膏沐妇，相望石头城。",
            "得邑柳堤合，还家梅野晴。",
            "里中多乐事，州牧是名卿。"
        ],
        "title": "送李献甫寺丞知虹县先归金陵",
        "id": "29d0c7f5-c762-43e4-b1ee-108e2e4c3f67"
    },
    {
        "author": "梅尧臣",
        "paragraphs": [
            "位至九卿亚，年过七十春。",
            "桐乡归葬日，棠树去思人。",
            "雾里开蒿隧，原边起石麟。",
            "地遥徒有泪，洒向北风频。"
        ],
        "title": "卫尉邵少卿挽词二首  其一",
        "id": "395d42ba-aed1-4570-bdfa-384b8daf4538"
    },
    {
        "author": "梅尧臣",
        "paragraphs": [
            "买得吴门宅，归来自种花。",
            "春风未歌彻，东岱已魂赊。",
            "昔作千年调，今为一日嗟。",
            "人将镌美德，磨石取江沙。"
        ],
        "title": "卫尉邵少卿挽词二首  其二",
        "id": "3e10faa2-9470-4ab9-8c32-8b68b27797a3"
    },
    {
        "author": "梅尧臣",
        "paragraphs": [
            "纷纷何乱目，凛凛自开门。",
            "著莫风难定，侵凌物已繁。",
            "装成新树色，遮尽古苔痕。",
            "冷入梁王苑，清乘卫国轩。",
            "欺贫冻蓬荜，增险想轘辕。",
            "小隙皆能及，洪炉逼不温。",
            "云衣随处积，水甲等闲屯。",
            "团戏为丸转，堆雕作兽蹲。",
            "岂愁空破履，幸喜有清樽。",
            "谁问诸公子，高楼与后园。"
        ],
        "title": "次韵和永叔对雪十韵",
        "id": "b4fdf86f-3052-4d44-9fe4-8c8959da0bca"
    },
    {
        "author": "梅尧臣",
        "paragraphs": [
            "城临太行谷，谷暖宜草木。",
            "既移洛阳花，又种阮家竹。",
            "五色杂黄红，一林常翠绿。",
            "其间广亭开，亦欲危榭筑。",
            "春归百禽嚎，抟黍及布谷。",
            "桑上啄椹食，林下窥果熟。",
            "果收椹已尽，飞去不须逐。",
            "婆娑黄杨树，谁谓逢闰缩。",
            "物犹有进退，此理何用告。",
            "余心当郊君，未有地可卜。",
            "缀书岂贪乐，且以苟微禄。"
        ],
        "title": "寄题刘仲叟泽州园亭",
        "id": "6a9bf7f4-8421-4a3d-a7ae-b8edc2ac080d"
    },
    {
        "author": "梅尧臣",
        "paragraphs": [
            "乘馿雪中来，别我千里归。",
            "江南梅花发，身与越乌飞。",
            "几年客大梁，著尽箧中衣。",
            "空余一束书，去恨识者稀。"
        ],
        "title": "送李灏秀才南归",
        "id": "90c51b9f-ee07-4958-9039-597c891a1bbc"
    },
    {
        "author": "梅尧臣",
        "paragraphs": [
            "古来山林士，一往不复返。",
            "区区世上名，岂毕车自挽。",
            "前有高山危，后有落日晚。",
            "未知所止息，已慕田家饭。",
            "爱君京口归，万事不著眼。",
            "乘马饰鞍辔，乘舟画屋版。",
            "长途与白浪，健驶固莫限。",
            "力殚风定时，各各系岸栈。",
            "寄语老空人，青崖勿锄刬。"
        ],
        "title": "送刁经臣归润州兼寄昙师",
        "id": "3d7584db-6c3d-402c-bf09-6f9989820b9e"
    },
    {
        "author": "梅尧臣",
        "paragraphs": [
            "雄雉飞上天，牝雉白日鸣。",
            "驱逐凤皇雏，百鸟不出声。",
            "岂无雕与鹗，至死莫得争。",
            "孤鹤独不惧，使风羽翼成。",
            "鹤性本君子，嘹唳通太清。",
            "至今有其孙，踉跄田中行。",
            "明时与稻粱，重节亦贵名。",
            "尔无冲天力，且与鹙鸧并。",
            "慎勿啄泥秽，坐使白鹭轻。"
        ],
        "title": "赠狄梁公十二代孙国宾",
        "id": "487bb561-91c2-42d0-b7ef-fb7fe6117970"
    },
    {
        "author": "梅尧臣",
        "paragraphs": [
            "江中峨峨山，上有道人住。",
            "风涛响殿阁，云雾生席屦。",
            "道人如不闻，道人如不顾。",
            "谁能识此心，来往只鸥鹭。",
            "京洛三十年，尘埃一相遇。",
            "我与信都公，已落衣冠故。",
            "平生守仁义，齿发忽衰暮。",
            "世事不我拘，自有浩然趣。",
            "未由逢故人，坐石语平素。"
        ],
        "title": "寄金山昙颖师呈永叔内翰",
        "id": "4aacf469-1502-4c15-8c11-dcdc6e63eed4"
    },
    {
        "author": "梅尧臣",
        "paragraphs": [
            "新作城边圃，陂原上下斜。",
            "竹多刘裕宅，松接戴颙家。",
            "山色不须买，江流何处涯。",
            "但邀东海月，莫听五更鸦。"
        ],
        "title": "寄题刁经臣润州园亭",
        "id": "ad430cd9-b21e-4d3b-8234-093395a1f1a9"
    },
    {
        "author": "梅尧臣",
        "paragraphs": [
            "夜坐弹玉琴，琴韵与指随。",
            "不辞再三弹，但恨世少知。",
            "知公爱陶潜，全身衰弊时。",
            "有琴不安絃，与俗异所为。",
            "寂然得真趣，乃至无言期。"
        ],
        "title": "次韵和永叔夜坐鼓琴有感二首  其一",
        "id": "d12cf5c2-b3a2-47bc-a5d4-2c75cca40bd5"
    },
    {
        "author": "梅尧臣",
        "paragraphs": [
            "舜琴曰朕有，语舜鬰陶乎。",
            "孝悌怨则否，傲狠愧岂无。",
            "我尝抚卷叹，叹此孟氏书。",
            "此书有深意，仁义世久虚。",
            "公今乃有感，其不在兹欤。",
            "鱼跃与鹤舞，物情曾未殊。",
            "无情则无应，何必问鸟鱼。"
        ],
        "title": "次韵和永叔夜坐鼓琴有感二首  其二",
        "id": "090b433c-0501-474c-a5ea-c65d12cfce2d"
    },
    {
        "author": "梅尧臣",
        "paragraphs": [
            "相门三世贵，家法百年同。",
            "天子赐恩礼，史臣书祖风。",
            "笳声空苦雾，陇穴启寒蓬。",
            "自古焉能免，于兹是始终。"
        ],
        "title": "李尚书挽词二首  其一",
        "id": "679fe48c-784e-4ad1-8171-1a2c2a98e24d"
    },
    {
        "author": "梅尧臣",
        "paragraphs": [
            "伊水西头月，青山北脚云。",
            "夜台无复晓，阴岭有时熏。",
            "龙剑双埋没，庭兰竟鬰芬。",
            "不知门下客，谁刻道傍文。"
        ],
        "title": "李尚书挽词二首  其二",
        "id": "bcdb0ba1-b51b-4dfa-a5f4-80c600c9ee70"
    },
    {
        "author": "梅尧臣",
        "paragraphs": [
            "驾言发夷门，东方守牟城。",
            "城临沧海上，不厌风涛声。",
            "海市有时望，闾屋空虚生。",
            "车马或隠见，人物亦纵横。",
            "变怪其若此，安知无蓬瀛。",
            "昨日闻公说，今日闻公行。",
            "行将劝农耕，用之卜阴晴。"
        ],
        "title": "送朱司封知登州",
        "id": "a5732fb2-2653-442f-90d5-c34b780f975f"
    },
    {
        "author": "梅尧臣",
        "paragraphs": [
            "堂堂鴈门行，赫赫符节分。",
            "紫塞千里障，红旗十万军。",
            "世家王爵贵，祖庙将臣勋。",
            "钟鼓陈牛酒，衣裘论典坟。",
            "呼鹰下青汉，牧马出黄云。",
            "窦宪何为者，燕然解勒文。"
        ],
        "title": "送代州钱防御",
        "id": "71c14609-749a-46bf-bbd1-a44b4ad56469"
    },
    {
        "author": "梅尧臣",
        "paragraphs": [
            "山东桑柘多，江南松桂茂。",
            "种桑事春蚕，栽桂事华构。",
            "尝闻云盖下，聚书为大富。",
            "往往见子孙，缘天掇星宿。",
            "掇星星若珠，光彩出屋漏。",
            "秋收万种田，作酒日为寿。",
            "亦有千里归，锦衣行白昼。"
        ],
        "title": "寄题庐陵董氏桂林书斋",
        "id": "02f814d7-f08a-40c2-b3d9-e7da52b8acb0"
    },
    {
        "author": "梅尧臣",
        "paragraphs": [
            "子厚论钟乳，要若鹅翎筒。",
            "安取啗枣栗，谓相出山东。",
            "所产有所美，慎勿凭村僮。",
            "公问我饵药，石臼将使砻。",
            "我饵乃藤根，得方非仓公。",
            "曾闻李习之，其品今颇同。",
            "此物俗为贱，不入贵品中。",
            "吾妻希孟光，自舂供梁鸿。",
            "荏苒岁月久，颜丹听益聪。",
            "虽能气血盛，不疗贫病攻。",
            "何如面黧黑，腰金明光宫。",
            "亦莫如学钓，缗钩悬香藭。",
            "但知烟水乐，宁计身瘠丰。",
            "我生无快意，岂异抱笃癃。",
            "公乎忽我求，略辨雌与雄。",
            "雄赤而雌白，由来不同功。",
            "沙合固切似，朋好殊未穷。",
            "长年苟不遇，笑杀渭上翁。"
        ],
        "title": "次韵永叔乞药有感",
        "id": "d15ca9fc-ad92-4b03-adbe-40316cba4556"
    },
    {
        "author": "梅尧臣",
        "paragraphs": [
            "灯光暖热夜催春，天半楼开饮近臣。",
            "驰道横头起山岳，露台周匝簇朱轮。",
            "隔帘艳色多相照，下马轻豪各竞新。",
            "我已暮年殊趣向，浓油一盏桉边身。"
        ],
        "title": "和王景彝正月十四夜有感",
        "id": "4ba8542d-7f86-4e11-b6db-6bf928abea64"
    },
    {
        "author": "梅尧臣",
        "paragraphs": [
            "牛车读古书，少作游秦客。",
            "一朝起为郎，华省何赫赫。",
            "若有南山云，时时生枕席。",
            "云润不益老，呼吸乘间隙。",
            "抱疴初骇闻，既愈頼药石。",
            "遂请虢太守，虢事简且适。",
            "况有三堂存，韩诗犹可觌。",
            "永歌复饮酒，东平希阮籍。"
        ],
        "title": "送雷太简知虢州",
        "id": "f712558a-b4ca-43a4-a8cf-ce301b30d304"
    },
    {
        "author": "梅尧臣",
        "paragraphs": [
            "春云收暮城，九陌洒然清。",
            "星出紫霄下，月从沧海明。",
            "车音还似昼，鼓响已知晴。",
            "静闭衡门卧，无心学后生。"
        ],
        "title": "次韵和景彝元夕雨晴",
        "id": "16017544-12f1-4482-b291-427e08c3779c"
    },
    {
        "author": "梅尧臣",
        "paragraphs": [
            "蔷薇结旧蔓，夭桃种新红。",
            "伤根桃不死，著架蔓依丛。",
            "要以玩芳物，亦宁负春风。",
            "谁念太行下，移谷学愚公。"
        ],
        "title": "早春书局即事",
        "id": "52964b04-2cd6-4807-a1b4-fc09be1c69c8"
    },
    {
        "author": "梅尧臣",
        "paragraphs": [
            "林中即鹿人，常为虎所即。",
            "虎岂援鹿者，亦各求其食。",
            "趋利不顾害，祸患安可息。",
            "古来遯世士，轻彼用智力。"
        ],
        "title": "古意",
        "id": "2f5e5df2-fd18-4ed5-928b-bea1feef48f7"
    },
    {
        "author": "梅尧臣",
        "paragraphs": [
            "騕褭黄金络，春风北渡河。",
            "将军守汉法，壮士发燕歌。",
            "绿水塘蒲短，晴天塞雁多。",
            "家声复年少，矍铄笑廉颇。"
        ],
        "title": "送李阁使知冀州",
        "id": "a82d4d16-cbf6-4342-9167-938b49084373"
    },
    {
        "author": "梅尧臣",
        "paragraphs": [
            "未逢柳条青，独见梅蕊好。",
            "犹怯春风寒，不比江南早。",
            "清香拂酒杯，素色欺蓬葆。",
            "佳人金缕衣，唱彻嗟身老。"
        ],
        "title": "郭园梅花",
        "id": "1e805a9a-6fd8-49a5-af07-47f4bdfa12ef"
    },
    {
        "author": "梅尧臣",
        "paragraphs": [
            "公相为近亲，翰林为故人。",
            "亲旧各贵显，青袍未离身。",
            "六十去作令，岂慕要路津。",
            "又思汉东归，便置漉酒巾。",
            "深希陶渊明，澹然意已真。",
            "食枣齿宜黄，晋俗诚自淳。",
            "尚不顾隋珠，安肯与此邻。",
            "送君识君心，扫迹向世尘。"
        ],
        "title": "送襄陵李令彦辅",
        "id": "9b450726-40e8-4d5d-b676-64eb6858b243"
    },
    {
        "author": "梅尧臣",
        "paragraphs": [
            "君家太湖石，何从太湖得。",
            "太湖天东南，太行天西北。",
            "相去三千里，虽有何致力。",
            "古人烦舟车，顽质无羽翼。",
            "窍引木莲根，木莲依以植。",
            "秋蛇出其中，舌吐虹霓色。",
            "君尝夸于我，怪怪亦特特。",
            "以丑世为恶，兹以丑为德。",
            "事固无丑好，丑好贵不惑。"
        ],
        "tags": [
            "太湖"
        ],
        "title": "咏刘仲更泽州园中丑石",
        "id": "f41b9ded-b004-4827-8e2f-0ba3abe53750"
    },
    {
        "author": "梅尧臣",
        "paragraphs": [
            "旧谷不栖亩，新春原鹿饥。",
            "野荒多寇夺，诏发抚疲羸。",
            "驿骑东风急，菑田小雨迟。",
            "应同汉太守，膏泽亦能随。"
        ],
        "title": "送赵子渊知颍州",
        "id": "008ece41-ef38-4145-b6ad-160fc66c2e93"
    },
    {
        "author": "梅尧臣",
        "paragraphs": [
            "贤哉虢略君，守虢事颇简。",
            "有亭后园中，登览早至晚。",
            "了了松柏关，气象入醉眼。",
            "花草发琐细，禽鸟啼睍睆。",
            "竟日人不来，亦莫去杯盏。"
        ],
        "title": "寄题杨敏叔虢州吏隠亭",
        "id": "42435618-a2eb-4817-ae2f-5970b8b56859"
    },
    {
        "author": "梅尧臣",
        "paragraphs": [
            "浅绽燕脂紫蜡芳，深斟吴酎白琼觞。",
            "凤池人忆去年艳，雉省客无今日狂。",
            "髣髴物华先上苑，依俙歌吹下昭阳。",
            "平明社雨莫催促，应翫移牀欲近傍。"
        ],
        "title": "次韵王舍人忆省中小桃寄江学士",
        "id": "7960bac7-5152-4798-ba71-e6151d62293d"
    },
    {
        "author": "梅尧臣",
        "paragraphs": [
            "社日遇羣饮，北风归马骄。",
            "阳乌云斗晦，来燕翅难调。",
            "朝霰侵花冷，春阴到地消。",
            "宿酲无酒解，薄被觉寒饶。",
            "炉炭重然兽，衣裘更御貂。",
            "蛰宫虫复闭，时鸟腹将枵。",
            "点缀何多思，轻狂不奈飘。",
            "唯知妍可玩，宁恤气为妖。",
            "剡客偶然兴，海神非次朝。",
            "唱高仍和寡，公又作长谣。"
        ],
        "title": "次韵刘原甫社后对雪",
        "id": "b5f546a0-ccf3-48f8-a6ca-0c0e783f2314"
    },
    {
        "author": "梅尧臣",
        "paragraphs": [
            "春雪损萌芽，未必摧杞菊。",
            "我心无爱憎，随分乐自足。",
            "桃李红间白，岂不悦我目。",
            "杞菊嫩且甘，岂不饱我腹。",
            "看花食蔬仍举杯，趁取衰迟鬓犹绿。"
        ],
        "title": "次韵永叔二月雪",
        "id": "0ceab530-ce26-4799-a7c2-3dca2f6591ab"
    },
    {
        "author": "梅尧臣",
        "paragraphs": [
            "二月漫漫雪，斋宫夜寂寥。",
            "坛场祠乙鸟，桑柘响阴枭。",
            "履带春泥重，驹回广野骄。",
            "还批五色诏，池上踏琼瑶。"
        ],
        "title": "闻王景彝雪中禖祀还",
        "id": "54f55d91-63c3-40c9-aee9-34fde8ee9484"
    },
    {
        "author": "梅尧臣",
        "paragraphs": [
            "闻说郊禖喜气翔，曾由乙卯命封商。",
            "今朝钟鼓登歌祀，何日熊罴作梦祥。",
            "扫雪野庐风凛凛，升坛公衮佩锵锵。",
            "君门赐胙予何有，不似矜夸凤沼傍。"
        ],
        "title": "次韵景彝祀高禖书事",
        "id": "ca0ddec1-5be2-4575-b25c-8c3ddc5e6a65"
    },
    {
        "author": "梅尧臣",
        "paragraphs": [
            "頼得春巢燕未归，高簷终日雨衰衰。",
            "细笼芳草踏青后，欲打梨花寒食时。",
            "美景已嗟空过尽，名园犹许悮相随。",
            "锦鞍切莫九衢去，拍拍一如鹅鸭池。"
        ],
        "title": "次韵和永叔雨中寄原甫舍人",
        "id": "00b18723-2e40-4a7e-8d04-20e028b144bd"
    },
    {
        "author": "梅尧臣",
        "paragraphs": [
            "古城踏成谷，不见人马踪。",
            "古人岂不行，旧迹岂不重。",
            "从何求故步，往返自憧憧。",
            "观君百篇诗，善画人形容。",
            "毫发无不似，落笔任横纵。",
            "曷如握明镜，物物目所逢。",
            "赠以东南归，掷去手中筇。"
        ],
        "title": "毛君宝秘校将出京示予诗因以答之",
        "id": "20419624-0924-4328-afdb-1f17186904b3"
    },
    {
        "author": "梅尧臣",
        "paragraphs": [
            "冷局少风景，买花栽作春。",
            "前时樱桃过，今日雀李新。",
            "搦条红蓓蕾，婀娜含雨匀。",
            "旧来蔷薇丛，饶借与近邻。",
            "始移棣萼密，不慙车下榛。",
            "日暮缀书罢，暂赏举杯踆。"
        ],
        "title": "刘仲更于唐书局中种郁李",
        "id": "48d34126-c96b-49c4-ae25-7e674eaab9b3"
    },
    {
        "author": "梅尧臣",
        "paragraphs": [
            "阶下青苔欲染衣，晴光才漏又霏微。",
            "冲风燕子衔泥去，隔树鹁鸪嗔妇归。",
            "乍冷乍阴将禁火，自开自掩不关扉。",
            "浑身酸削懒能出，莫怪与公还往稀。"
        ],
        "title": "和刘原甫复雨寄永叔",
        "id": "758b9bb6-adac-443c-ab89-128a659237a4"
    },
    {
        "author": "梅尧臣",
        "paragraphs": [
            "每嗟相逢少，常苦离别多。",
            "行行复壮壮，往往起悲歌。",
            "古来易水上，义士有荆轲。",
            "捐躯思报恩，饮恨歌奈何。",
            "况彼儿女怀，牵缠如蔓萝。",
            "是以世间人，鬓发易番番。",
            "喜君得郡章，东归随春波。",
            "滩上严子祠，系船聊经过。",
            "其人当汉兴，富贵不可罗。",
            "足加天子腹，傲去钓于河。",
            "冬披破羊裘，夏披破草蓑。",
            "心中小宇宙，尤哂献玉和。",
            "我慙贱丈夫，岂异戴面傩。",
            "未免为鬼笑，谁知惧挥诃。",
            "安得如君行，收迹已蹉跎。",
            "空将闲岁月，尘埃浪销磨。",
            "正同三峡贾，尽力向盘涡。"
        ],
        "title": "送正仲都官知睦州",
        "id": "fc9d50fe-a507-4685-8bba-b3014cf2963f"
    },
    {
        "author": "梅尧臣",
        "paragraphs": [
            "秋风忽来鸣蟪蛄，豆叶半黄陂水枯。",
            "织妇夜作露欲冷，社酒已熟人相呼。",
            "坎坎击鼓坐林下，醉去自有儿童扶。",
            "壮男独猎南山虎，中子已扱荒径狐。",
            "田家此乐乐有余，食肉缉皮裘岂无。",
            "我虽爱之乏寸土，待买短艇归江湖。"
        ],
        "title": "续永叔归田乐秋冬二首  其一",
        "id": "5b177c1e-0fe8-4ec5-b0f3-ad96e89b1377"
    },
    {
        "author": "梅尧臣",
        "paragraphs": [
            "北风如刀割寒骨，谷已成囷不仓猝。",
            "任从密雪落交加，旋采干薪烧榾柮。",
            "锄犂满屋牛在牢，鹅鸭乱鸣鸡乱发。",
            "割烹炊黍待邻叟，饱向茅簷闲兀兀。",
            "田家此乐乐无涯，谁道一生空汨没。",
            "公希平子定何如，我效梁鸿终适越。"
        ],
        "title": "续永叔归田乐秋冬二首  其二",
        "id": "dd60fdcd-ab05-48ad-a6cd-579f2a53532a"
    },
    {
        "author": "梅尧臣",
        "paragraphs": [
            "明妃命薄汉计拙，凭仗丹青死悮人。",
            "一别汉宫空掩泪，便随胡马向胡尘。",
            "马上山川难记忆，明明夜月如相识。",
            "月下琵琶旋制声，手弹心苦谁知得。",
            "辞家只欲奉君王，岂意蛾眉入虎狼。",
            "男儿返覆尚不保，女子轻微何可望。",
            "青冢犹存塞路远，长安不见旧陵荒。"
        ],
        "title": "和介甫明妃曲",
        "id": "b4d55803-5fb4-422b-826e-e0c96eaa6279"
    },
    {
        "author": "梅尧臣",
        "paragraphs": [
            "畴昔西州谢法曹，声名籍甚我徒劳。",
            "升沉一府已荒冢，憔悴两人犹二毛。",
            "眼见荣华能几日，心知富贵只秋毫。",
            "淮南鱼美香粳滑，饱去清吟岂不高。"
        ],
        "title": "酬杨愈太丞之寿州见别",
        "id": "96179651-5eb5-47a0-8214-7a36176717bb"
    },
    {
        "author": "梅尧臣",
        "paragraphs": [
            "周原开陇隧，卤部葬名臣。",
            "北极履声绝，东朝车迹湮。",
            "藏舟移夜壑，栖鵩去承尘。",
            "共看刘宽墓，碑阴几许人。"
        ],
        "title": "赠太子太傅王尚书挽词二首  其一",
        "id": "65fa724a-107b-481b-8f98-0c2cb2b8676e"
    },
    {
        "author": "梅尧臣",
        "paragraphs": [
            "平生性忠厚，所守必尊君。",
            "面实贤愚混，心惟白黑分。",
            "事光中执法，书集右将军。",
            "天意苦埋没，北邙松柏坟。"
        ],
        "title": "赠太子太傅王尚书挽词二首  其二",
        "id": "998e19de-1ac5-434a-8757-c9fd456bc6bd"
    },
    {
        "author": "梅尧臣",
        "paragraphs": [
            "塞下兵难去，关中粟未多。",
            "君心同汉帝，粮道得萧何。",
            "函谷马蹄入，渭桥车辙过。",
            "地形终险固，山色旧嵯峨。",
            "不媿先贤传，重听得宝歌。",
            "归来奏天子，安稳看鸣珂。"
        ],
        "title": "送陕西都运彭待制",
        "id": "31c98d35-1a0d-4478-afab-c8ca5d914ef6"
    },
    {
        "author": "梅尧臣",
        "paragraphs": [
            "陆云尝夸千里莼，便轻羊酪同埃尘。",
            "君今得郡正千里，已患无羊厌此珍。",
            "乃知南北各所乐，乘舟不如乘马恶。",
            "水边不见秦罗敷，纵有西施肌肉薄。",
            "使君事事未称意，绿水芙蓉定何若。"
        ],
        "title": "送罗职方知秀州",
        "id": "fdb3bda6-a953-4e51-b8bc-3a67089592dd"
    },
    {
        "author": "梅尧臣",
        "paragraphs": [
            "昔我从仲父，三年在河内。",
            "春游丹水上，花木弄粉黛。",
            "人夸走马来，尽眼看没背。",
            "薄暮半醉归，插花红簇队。",
            "使君今少年，时往劝耕耒。",
            "安行过树下，野杏正破纇。",
            "何不学山公，酩酊还倒载。",
            "令人知使君，心胆不琐碎。",
            "切莫惩妇翁，慷慨临并代。",
            "一朝由谤谪，虽去民苦爱。",
            "实计幸不幸，岂较进与退。",
            "因书寄此怀，绳墨老且悔。"
        ],
        "title": "寄怀刘使君",
        "id": "69c7bbfd-9178-46b0-86e5-558b4970a1e5"
    },
    {
        "author": "梅尧臣",
        "paragraphs": [
            "处外诸侯重，居朝圣主知。",
            "妖逢庚子日，梦异武丁时。",
            "归椁关山远，凝笳道路悲。",
            "欲传千古迹，佐世本无为。"
        ],
        "title": "赠仆射侍中刘相公挽词三首  其一",
        "id": "18633f6d-f193-4ef0-9ef0-1776d2f35d11"
    },
    {
        "author": "梅尧臣",
        "paragraphs": [
            "古今皆可见，富贵不常存。",
            "歌者未离席，吊宾俄在门。",
            "朱轮空返辙，绿酒尚盈樽。",
            "人事固如此，令名贻后昆。"
        ],
        "title": "赠仆射侍中刘相公挽词三首  其二",
        "id": "7a374742-ec06-4504-934a-2f497f1766e6"
    },
    {
        "author": "梅尧臣",
        "paragraphs": [
            "叹此微末迹，见公三十年。",
            "贵为天子相，能择大夫贤。",
            "东第门阑在，南州陇隧延。",
            "立碑思叔子，堕泪岘山前。"
        ],
        "title": "赠仆射侍中刘相公挽词三首  其三",
        "id": "34c2b22d-191b-4070-a9c0-11b844fc07c2"
    },
    {
        "author": "梅尧臣",
        "paragraphs": [
            "依依堤边柳，泛泛水中舟。",
            "舟行无远近，柳影不随流。",
            "东风欲粉絮，相逐江上头。",
            "正见鮆鱼来，贯条尾脩脩。",
            "使斫横刀脍，便销千里愁。",
            "樯端燕暂语，即飞入高楼。",
            "楼上饶客饮，共候风色柔。",
            "明朝同挂帆，直过南徐州。",
            "吴地多平湖，缆柂明镜秋。",
            "芙蕖拂雨舷，女艇花底讴。",
            "不羨乘五马，却逢罗敷羞。",
            "此官当此时，莫忆尘中游。"
        ],
        "title": "送胥平叔太博通判湖州",
        "id": "037c1859-3f4c-4036-b139-fdcfc2fc7751"
    },
    {
        "author": "梅尧臣",
        "paragraphs": [
            "每读陶潜诗，令人忘世虑。",
            "潜本太尉孙，心远迹亦去。",
            "不希五斗粟，自种五株树。",
            "旷然箕山情，复起濠上趣。",
            "今时有若此，我岂不怀慕。"
        ],
        "title": "寄题张令阳翟希隠堂",
        "id": "64e55116-c76a-419f-8564-aae6fc4060a9"
    },
    {
        "author": "梅尧臣",
        "paragraphs": [
            "临邛传瑞物，太守在郡时。",
            "既多九穟谷，复有三秀芝。",
            "芝以保万寿，谷以丰东菑。",
            "更看芙容叶，并蒂照清池。"
        ],
        "title": "李士元学士守临邛日有谷一茎九穟者数本芝数本莲花连叶并蒂者各一本因赋之",
        "id": "4b0888df-fc62-4ccc-8120-888ccd8ecf11"
    },
    {
        "author": "梅尧臣",
        "paragraphs": [
            "春云浓淡日微光，双阙重门耸建章。",
            "不上楼来知几日，满城无算柳梢黄。"
        ],
        "tags": [
            "抒情",
            "登楼",
            "古诗三百首",
            "宋诗"
        ],
        "title": "考试毕登铨楼",
        "id": "8c3ded43-2cf2-4780-b029-a908a337183d"
    },
    {
        "author": "梅尧臣",
        "paragraphs": [
            "古锦裁诗句，班衣戏坐隅。",
            "木奴今正熟，肯效陆郎无。"
        ],
        "title": "戏谢师直",
        "id": "199f35e7-feb9-4978-9c08-a67697e69520"
    },
    {
        "author": "梅尧臣",
        "paragraphs": [
            "四字丹书万仞崖，神清之洞锁楼台。",
            "烟霞极目无人到，鸾鹤今应待我来。"
        ],
        "title": "忆游嵩山",
        "id": "5c3cd7db-e756-4109-8669-551e89cab7c1"
    },
    {
        "author": "梅尧臣",
        "paragraphs": [
            "更衣入侍宫中贵，韡韡芸黄殿后花。",
            "鬭色长宜日光近，生辉尤喜盖阴斜。",
            "依稀鞠服开风袂，约略仙盟裹露华。",
            "不与艳桃偷结子，漫天飞去作朝霞。"
        ],
        "title": "甘棠",
        "id": "9892b78b-f545-4c95-a3f4-10d44e9c1de5"
    },
    {
        "author": "梅尧臣",
        "paragraphs": [
            "秋至天地闭，百芳变枯草。",
            "爱尔得雄名，宛然出陈宝。",
            "未甘阶墀陋，肯与时节老。",
            "赤玉刻缜栗，丹芝谢彫槁。",
            "鲜鲜云叶卷，粲粲凫翁好。",
            "由来名实副，何必荣华早。",
            "郡看先春花，浮浪难自保。"
        ],
        "title": "鸡冠花",
        "id": "0a4f6f98-5e61-494f-886e-dccdde145405"
    },
    {
        "author": "梅尧臣",
        "paragraphs": [
            "世传毗陵画，妙绝僧居宁。",
            "不为权贵逼，所与乃忘形。",
            "英机三尺素，落笔酒未醒。",
            "忽为双飞蜂，忽就一蜻蜓。",
            "螳蜋相拒立，促织如可听。",
            "蚣蝑与蝼蝈，行跃势未停。",
            "竹蝉及鬼蝶，飘飘翻翅翮。",
            "蚊蝱亦具体，纤悉皆可名。",
            "广宗潘叔治，持作枕间屏。",
            "我行因以赠，益见双眉清。"
        ],
        "title": "叔治遗草虫枕屏",
        "id": "c5a89af7-2e11-4f86-b208-3e7460b46f8a"
    },
    {
        "author": "梅尧臣",
        "paragraphs": [
            "江南近腊时，梅亚雪中枝。",
            "一夜欲开尽，百花犹未知。",
            "人心空共惜，天意不教迟。",
            "莫讶无秾艳，芳筵最好吹。"
        ],
        "title": "早梅",
        "id": "6bfba59c-5f82-4654-a5c0-ab57f5ad27a2"
    },
    {
        "author": "梅尧臣",
        "paragraphs": [
            "天启文明泰运兴，汉庭来召鲁诸生。",
            "我婴世网空投老，君向容台早著名。",
            "水阔风高鹏翼健，沙干云暖马蹄轻。",
            "归来衣锦看他日，何用樽前唱渭城。"
        ],
        "title": "送贡仲章之燕",
        "id": "88c75995-26f0-4233-9568-c54739305705"
    },
    {
        "author": "梅尧臣",
        "paragraphs": [
            "方闻病下利，曾不药物止。",
            "区区溷匽间，其往宁得已。",
            "每为青蝇喧，似与紫姑喜。",
            "倾肠倒腹后，乃是胸中美。"
        ],
        "title": "闻曼叔腹疾走笔为戏",
        "id": "b0848ad3-d3dd-4fb8-bd69-5653c0222bf1"
    },
    {
        "author": "梅尧臣",
        "paragraphs": [
            "鹅湖有鹅吾不问，鹅湖无鹅吾不疑。",
            "道士须换黄庭经，释子自名太虚辞。",
            "噫嘻兮，此意迥与山阴别，我亦曾非逸少为。"
        ],
        "title": "答绍元老示太玄图",
        "id": "79570e0f-c372-4ef3-b681-a866370e1bee"
    },
    {
        "author": "梅尧臣",
        "paragraphs": [
            "秋花冬更开，夏实冬还结。",
            "物理性难常，人意自为孽。"
        ],
        "title": "句  其一",
        "id": "b6263eaf-e230-4898-9c83-2b841e28c58f"
    },
    {
        "author": "梅尧臣",
        "paragraphs": [
            "亚夫金鼓从天落，韩信旌旗背水陈。"
        ],
        "title": "句  其二",
        "id": "3973f090-c1c7-4103-9a20-4b7562cdd733"
    },
    {
        "author": "梅尧臣",
        "paragraphs": [
            "诗题：红梅首句：认桃无绿叶，辨杏有青枝。"
        ],
        "title": "存目",
        "id": "5864ac12-e7a2-4c43-9bed-f1978b52bbc9"
    },
    {
        "author": "吴季野",
        "paragraphs": [
            "宣城百山间，文脊尤奇峯。",
            "拔出飞鸟上，画图难为容。",
            "闻昔有幽人，扪萝追赤松。",
            "遗形此石室，孤坐鹿裘重。",
            "人去邈不返，洞壑空藏龙。",
            "侧行苍崖烟，俯仰求灵踪。",
            "逝者追可得，甘弃万户封。",
            "安能久尘土，倾倒相迎逢。"
        ],
        "title": "游山门寺望文脊山",
        "id": "a9288c28-8f74-46ea-af1d-8bea7b746645"
    },
    {
        "author": "卢氏",
        "paragraphs": [
            "田舍辘轳出短墙，村落秋千挂高树。"
        ],
        "title": "句",
        "id": "a6f8bbd8-b874-4d9a-a1c3-057d126fff74"
    }
] }
]