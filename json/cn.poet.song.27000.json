[
    {
        "author": "刘敞",
        "paragraphs": [
            "雍门妙弦歌，哀响激人耳。",
            "伟哉孟尝君，慷慨泪如水。",
            "当生复念死，谁谓悲能已。",
            "丝桐信感人，世固乏之子。"
        ],
        "title": "杂诗二十二首  其二○",
        "id": "f2b2dfdc-ab03-4284-8036-7b537175bdda"
    },
    {
        "author": "刘敞",
        "paragraphs": [
            "昔者有化人，来集周王庭。",
            "咫尺逝万里，顷刻超百龄。",
            "五音荡心神，耳乱不可听。",
            "众采眩其目，不分丹与青。",
            "飘鹞惑真伪，怳忽迷窈冥。",
            "驰思八极表，讵知日与星。",
            "未尝出户牖，自疑涉天廷。",
            "左右莫觉悟，兀然殆遗形。",
            "祈招作悲歌，圣贤用为经。"
        ],
        "title": "杂诗二十二首  其二一",
        "id": "69707b46-3490-45ca-a811-8563aff25e1d"
    },
    {
        "author": "刘敞",
        "paragraphs": [
            "翩翩丹穴鸟，志在万里外。",
            "营营持罦叟，何事守蒿艾。",
            "声音可得闻，羽翮不能害。",
            "嗟彼雉与兔，首身自此碎。"
        ],
        "title": "杂诗二十二首  其二二",
        "id": "1534b5fd-aa10-429e-81b6-6eef7421cbeb"
    },
    {
        "author": "刘敞",
        "paragraphs": [
            "虹蜺明西方，五色相属聫。",
            "浮云万里来，泱郁天宇间。",
            "白日晦无象，盛阳变为寒。",
            "洚水弥九土，陵谷相贸迁。",
            "盈虚叵前测，物理有固然。"
        ],
        "title": "咏古诗十二首  其一",
        "id": "babae25f-3e91-4939-a33f-ca27b4398b4c"
    },
    {
        "author": "刘敞",
        "paragraphs": [
            "长离乘风起，四顾求所栖。",
            "路穷临苍梧，复排层霄飞。",
            "岂不愿安处，不知所可依。",
            "罾缴充迳隧，鸱枭正鸣悲。",
            "瞑夫抱同律，旷绝将何希。"
        ],
        "title": "咏古诗十二首  其二",
        "id": "ee8c2af1-93c8-473e-bcef-a958c0a609b6"
    },
    {
        "author": "刘敞",
        "paragraphs": [
            "赵国弃鸣犊，孔圣为之回。",
            "西伯善养老，伯夷以为归。",
            "驰驱西楚郊，徘徊太皥墟。",
            "周汉多封君，不祀既忽诸。",
            "三坟基皇德，八索总道枢。",
            "若人岂欺我，虞夏亦典谟。",
            "万里如浮云，古风讫无余。",
            "往矣不可追，喟然为踌躇。"
        ],
        "title": "咏古诗十二首  其三",
        "id": "1a4ddbbb-8e6a-4470-a007-e751a29ec8d3"
    },
    {
        "author": "刘敞",
        "paragraphs": [
            "游鳞泳泉下，黄鹄巢林端。",
            "得失不相及，天理庸自全。",
            "有虞垂衣裳，西母献厥环。",
            "周穆宾昆丘，车辙万里间。",
            "宗庙颓为墟，阊阖不可攀。",
            "祈招作悲诗，万里用为叹。"
        ],
        "title": "咏古诗十二首  其四",
        "id": "48282d19-d6cb-44ee-9835-543c4690933f"
    },
    {
        "author": "刘敞",
        "paragraphs": [
            "灵山生神芝，一年再三秀。",
            "绚彩夺霞露，荧煌寄岩岫。",
            "真人劝我飡，可以跻万寿。",
            "自古王子乔，秘此莫轻授。",
            "采之岂辞远，时逝不可又。",
            "歳晏怀所思，终焉不盈袖。"
        ],
        "title": "咏古诗十二首  其五",
        "id": "a4824faf-3ece-4863-8e33-1d5624b6f42c"
    },
    {
        "author": "刘敞",
        "paragraphs": [
            "元钧运洪炉，昼夜不少停。",
            "万物更相禅，一气纷异形。",
            "驹掇出灶下，久竹为青宁。",
            "孰知范氏牺，晚就南亩耕。",
            "至人友造化，逝与一世冥。",
            "善恶故不屑，宠辱何足惊。"
        ],
        "title": "咏古诗十二首  其六",
        "id": "bf7c3f43-09ed-4776-b202-8bf91f7c4952"
    },
    {
        "author": "刘敞",
        "paragraphs": [
            "东游沧海滨，回首面大荒。",
            "豁达三齐风，连山郁苍苍。",
            "在汉田横氏，不忍南面王。",
            "磊落五百贤，从死忽若亡。",
            "壮士不必成，令名固为长。",
            "异体同一心，万年尚耿光。"
        ],
        "title": "咏古诗十二首  其七",
        "id": "384aca43-fcf1-4997-a097-277018aa15f1"
    },
    {
        "author": "刘敞",
        "paragraphs": [
            "天道不可闻，自昔孔子徒。",
            "籍籍秦汉间，将非愚且诬。",
            "大河决东郡，火德以为符。",
            "哀哉冀州壤，兆民散为鱼。",
            "公孙虽前觉，执政疾鲁儒。",
            "世无异物神，终竟遗泥涂。"
        ],
        "title": "咏古诗十二首  其八",
        "id": "332fe6fb-b38d-492d-804b-5b86977f4d97"
    },
    {
        "author": "刘敞",
        "paragraphs": [
            "苌弘谋周室，愤血死犹碧。",
            "子胥殒吴门，江水为之逆。",
            "精能动天地，忠不谕两国。",
            "九鼎既西逝，姑苏亦东侧。",
            "偷容习为俗，万世未遽易。",
            "形势驱使然，生民岂恶直。"
        ],
        "title": "咏古诗十二首  其九",
        "id": "3d67fe1f-152b-4af5-8f95-ddcf1a201429"
    },
    {
        "author": "刘敞",
        "paragraphs": [
            "麒麟不可羁，安得书春秋。",
            "鳯凰云难致，孰使鸣岐周。",
            "无田于甫田，歳月忽已遒。",
            "如非行迈谋，自宜道路修。",
            "安知吹鸣律，燕谷成良畴。",
            "不见托秋驾，昆墟亦能游。"
        ],
        "title": "咏古诗十二首  其一○",
        "id": "b7818a89-aa6f-4f89-a774-2240f3df61d8"
    },
    {
        "author": "刘敞",
        "paragraphs": [
            "通都天下衢，名化交百廛。",
            "鸣鸡侧肩入，日暮掉臂还。",
            "有生寄无穷，过若空中烟。",
            "俯仰异去就，况乃多历年。",
            "留侯独悟此，解组从列仙。",
            "万户如脱屣，故为绝世贤。"
        ],
        "title": "咏古诗十二首  其一一",
        "id": "7ad1faf6-2fac-4c1f-8cc0-0a79d2bd6528"
    },
    {
        "author": "刘敞",
        "paragraphs": [
            "南山有樛木，葛虆蔓其封。",
            "上枝结纷菲，下枝散蒙茏。",
            "下能使上好，上亦令下通。",
            "宁知力不足，歳暮摧烈风。",
            "苦成任两国，德孰与栋隆。",
            "君苟以此始，又当以此终。"
        ],
        "title": "咏古诗十二首  其一二",
        "id": "01fdaabd-d17b-481b-be14-e97bd9aaa0e7"
    },
    {
        "author": "刘敞",
        "paragraphs": [
            "道悠寄先觉，神契无近知。",
            "彼美羊公意，今在岘山诗。",
            "陵谷非一变，荣名独至兹。",
            "当时偶然语，正与来者期。",
            "慷慨激悲歌，崔嵬构丛祠。",
            "怀哉千歳後，慰此江汉思。",
            "公亦蹈前人，方为帝王师。",
            "奋笔成不朽，何啻中亭碑。"
        ],
        "title": "读岘山诗寄献八舅龙图",
        "id": "3c5a467c-11d4-4d82-8ed8-e60828991188"
    },
    {
        "author": "刘敞",
        "paragraphs": [
            "蓬蒿附高原，芙蕖植污池。",
            "物生自有性，不为高下移。",
            "贵在世所用，未可以为师。",
            "贱在众不识，未可以为嗤。"
        ],
        "title": "偶作二首  其一",
        "id": "1f6a7933-15bf-4170-af38-225369c69eaf"
    },
    {
        "author": "刘敞",
        "paragraphs": [
            "州来薄千乘，巢父轻九州。",
            "齐景登牛山，涕泗独交流。",
            "左右同来人，呜咽不息收。",
            "共知富贵乐，变化不可留。",
            "四顾更悲叹，万类莽悠悠。",
            "歌舞未终曲，回首已可愁。",
            "或指白杨下，荒草古时丘。",
            "危辞才感拂，耿耿相应酬。",
            "岂识达观士，笑尔若蜉蝣。"
        ],
        "title": "偶作二首  其二",
        "id": "6a6c0ecd-a7b0-46c5-a3a0-4fb086277d90"
    },
    {
        "author": "刘敞",
        "paragraphs": [
            "达人与道运，投迹系所逢。",
            "在治信若鳯，处幽固犹龙。",
            "外物纷屡变，中扃豁兼容。",
            "乃知云梦区，未足婴其胸。",
            "明公蹈康济，兹世已陶镕。",
            "优游就偃息，暇豫奏时雍。",
            "高斋危舍字，数亩环崇墉。",
            "虚轩便炎夏，奥室宜隆冬。",
            "采真混出处，造适观羲农。",
            "玩名肆独乐，怙势轻万钟。",
            "越人起丹穴，子房去赤松。",
            "材为用见循，道以世难从。",
            "古事何昭昭，斯民积颙颙。",
            "独应甘棠树，方使来者封。"
        ],
        "title": "蒙示容斋诗辄为五言仰续逸唱",
        "id": "bf2bd8ee-0977-4369-9ca6-2c4d731528d0"
    },
    {
        "author": "刘敞",
        "paragraphs": [
            "鲁人贵韶濩，海鸟眩以忧。",
            "岂不盛钟鼓，性违理自愁。",
            "忆在田野时，终歳颇优游。",
            "食鱼出有车，夏葛冬亦裘。",
            "弄翰不自量，着书望孔周。",
            "处身笑汲汲，视世良悠悠。",
            "误及时君门，过缘名字求。",
            "轩冕非已好，簿书反自羞。",
            "因欲饰所短，强为妻子谋。",
            "精神敝蹇浅，学殖谁劝修。",
            "归卧常喟然，歳月屡以流。",
            "愧尔从军诗，气完语更遒。",
            "岂独古人风，远与王粲俦。",
            "实为平生赏，若慰钟仪囚。",
            "我年向四十，苍髪已满头。",
            "箧中无寸书，磨灭悲蜉蝣。",
            "念此可以惊，如何复淹留。",
            "昔买吴下田，颇闻利锄耰。",
            "汝宦何时归，相与寻沧洲。",
            "处使有茅屋，出使有渔舟。",
            "知命赞易篇，没身记春秋。",
            "但令文章显，不愧时俗偷。",
            "世事非所了，咄哉无夷犹。"
        ],
        "title": "得汝州舍弟新诗",
        "id": "7b335abe-7148-4b31-8b7a-e7532b78b840"
    },
    {
        "author": "刘敞",
        "paragraphs": [
            "四海方荡潏，匡山得三隐。",
            "若人独秀士，逸响露深藴。",
            "江汉东南流，滔滔未之尽。"
        ],
        "tags": [
            "庐山"
        ],
        "title": "续黄子温读陶渊明诗十首  其一",
        "id": "1db11b65-88a1-4d88-8436-8ba361a4b603"
    },
    {
        "author": "刘敞",
        "paragraphs": [
            "羽轻鲜知福，地重毎贪祸。",
            "有以羲皇民，居然北窗卧。",
            "此意俗莫悟，将非首阳饿。"
        ],
        "title": "续黄子温读陶渊明诗十首  其二",
        "id": "a8b0df92-5f57-4b40-9fea-01719d36bc0d"
    },
    {
        "author": "刘敞",
        "paragraphs": [
            "长梧有高韵，千载不可及。",
            "五柳遗世名，于今亦独立。",
            "悲哉市朝士，夸竞常汲汲。"
        ],
        "title": "续黄子温读陶渊明诗十首  其三",
        "id": "cab99090-aa56-4480-825a-7b307be8705d"
    },
    {
        "author": "刘敞",
        "paragraphs": [
            "子綦委天乐，穷达两已忘。",
            "九歅尔何知，捆也安得祥。",
            "一吟责子篇，千古如相望。"
        ],
        "title": "续黄子温读陶渊明诗十首  其四",
        "id": "2b3fce30-4100-4b06-9d81-35fe56791100"
    },
    {
        "author": "刘敞",
        "paragraphs": [
            "追俗情易合，玩奇当企尔。",
            "柴桑彼何者，高唱屡在此。",
            "县令不俛眉，吾又悲扬子。"
        ],
        "title": "续黄子温读陶渊明诗十首  其五",
        "id": "8ffd8db7-a09d-498c-817e-6cf0eb5ee868"
    },
    {
        "author": "刘敞",
        "paragraphs": [
            "州县徒劳人，着作非所务。",
            "道殊岂自强，气直已多迕。",
            "屡招遂长往，归欤彼何暮。"
        ],
        "title": "续黄子温读陶渊明诗十首  其六",
        "id": "1b4c6635-4d90-4401-a4f7-7ce1adea7949"
    },
    {
        "author": "刘敞",
        "paragraphs": [
            "昔在八州牧，功业济衰晋。",
            "吾闻贤者後，鲜不祚休运。",
            "如何竟廖廓，天道盖难问。"
        ],
        "title": "续黄子温读陶渊明诗十首  其七",
        "id": "82daeb1e-7b86-47d5-998c-d3a3b2a042d3"
    },
    {
        "author": "刘敞",
        "paragraphs": [
            "孟尝实超迈，举世少其并。",
            "风流自有钟，若士复孤迥。",
            "祖述酒中趣，乃知外家性。"
        ],
        "title": "续黄子温读陶渊明诗十首  其八",
        "id": "9366dd1c-5f3f-4721-a065-70eadcdbe1a9"
    },
    {
        "author": "刘敞",
        "paragraphs": [
            "吾今乞食士，因咏乞食诗。",
            "谅无乞食怨，复想乞食时。",
            "贫贱自古然，岂愧世上儿。"
        ],
        "title": "续黄子温读陶渊明诗十首  其九",
        "id": "e0abc5d0-ea38-48ed-b1fd-b44d5ed17f26"
    },
    {
        "author": "刘敞",
        "paragraphs": [
            "曩游浔阳郭，怀古怆来暮。",
            "不意陈蔡间，起予欣有遇。",
            "彼此共一时，怅然感佳句。"
        ],
        "title": "续黄子温读陶渊明诗十首  其一○",
        "id": "3a637bc1-cd49-4009-b3bd-67858b72765a"
    },
    {
        "author": "刘敞",
        "paragraphs": [
            "日出百事集，人生亦多忧。",
            "曲肱试少息，乃得逍遥游。",
            "圉圉为潜鱼，因之乘波流。",
            "翻翻为飞鸟，爰以凌空游。",
            "在己孰是非，于物任沈浮。",
            "观化悟独乐，真伪竟悠悠。"
        ],
        "title": "昼寝三首  其一",
        "id": "023d5d7a-6e41-4ff9-80dd-5cdba5a32d2f"
    },
    {
        "author": "刘敞",
        "paragraphs": [
            "成败劳耳目，是非丧神虑。",
            "我生天地间，安得弃之去。",
            "始疑昏逾明，渐觉梦胜寤。",
            "但可寐无聪，安知歳云暮。",
            "神交既倜傥，魄定奚忧惧。",
            "此以遣朝昏，因之保吾素。"
        ],
        "title": "昼寝三首  其二",
        "id": "e971def1-f2cb-4199-b2f9-bcda6f961203"
    },
    {
        "author": "刘敞",
        "paragraphs": [
            "久思谢时俗，奔走难自谐。",
            "逍遥衡门下，虽陋得我怀。",
            "汲彼井底泉，扫兹风中埃。",
            "歊蒸为之去，襟抱萧然开。",
            "养心贵能适，造适不及排。",
            "胡为车马客，一往忘归来。"
        ],
        "title": "昼寝三首  其三",
        "id": "f548c200-8f87-4cae-a444-66ae9c0f9730"
    },
    {
        "author": "刘敞",
        "paragraphs": [
            "长日无所为，高卧聊自如。",
            "清风拂庭树，萧萧窗户虚。",
            "旷逸追羲皇，粹和反华胥。",
            "畅然物外游，谓若天下无。",
            "方今少阳交，田野东作初。",
            "壮者固不暇，老者日竞趋。",
            "胡为乃自便，徐徐以于于。",
            "从吏代力耕，饱食良自娱。",
            "事贤庇敏政，宿官特多余。",
            "念兹寄幽闲，未觉劳簿书。",
            "但恨不可雕，正当砭其愚。"
        ],
        "title": "昼寝上府公",
        "id": "a5532cf8-62cd-41b4-bafc-1cec1ddb0526"
    },
    {
        "author": "刘敞",
        "paragraphs": [
            "驰骛圣不足，治安愚有余。",
            "愿言从物役，即事实燕居。",
            "清切掖垣峻，深沈云阁虚。",
            "食有万钱膳，架多四部书。",
            "低头悟素飡，游日惭古初。",
            "非吏复非隐，人言定何如。",
            "平生山林尚，自与功名疏。",
            "何为出不反，视此歳月徂。",
            "秋风陨高林，蟋蟀鸣阶除。",
            "行矣浮扁舟，季鹰不欺余。"
        ],
        "title": "六月二十六日西阁昼寝",
        "id": "e89ce64b-7248-4d3b-bd96-9db7b5ea227b"
    },
    {
        "author": "刘敞",
        "paragraphs": [
            "洪河滔冀州，大陆日夜摧。",
            "天时普阴沴，飞雨皆北来。",
            "崩腾乱云雾，顷刻不暂开。",
            "通衢为深渊，高堂生苍苔。",
            "稼穑日以没，民生一何哀。",
            "微禹既已矣，我其为鱼哉。"
        ],
        "title": "苦雨二首  其一",
        "id": "690ef54f-0b71-46f4-a425-14b60549530c"
    },
    {
        "author": "刘敞",
        "paragraphs": [
            "独坐空堂上，漏湿无与娱。",
            "晨炊烟不然，败灶将生鱼。",
            "被服蛙蠙衣，出入螺蚌居。",
            "里闾杳相绝，滔滔水渐车。",
            "安得双羽翰，超然谢泥涂。"
        ],
        "title": "苦雨二首  其二",
        "id": "ac6d0d9e-632b-488e-b19a-125ce4416437"
    },
    {
        "author": "刘敞",
        "paragraphs": [
            "繁阴过五日，积雨迷九天。",
            "衣冠亦泥涂，陵陆成深渊。",
            "忘屦已乘橇，舍车始思船。",
            "曰余蹈沧海，良知时适然。"
        ],
        "title": "久雨三首  其一",
        "id": "bd4183dc-5699-490a-bc7a-984e05fdee11"
    },
    {
        "author": "刘敞",
        "paragraphs": [
            "清渠彼涓流，通逵此夷坦。",
            "风云瞬息间，江汉倏生眼。",
            "渊源讵能问，浩荡颇可惮。",
            "白日蔽九霄，吾行幸当返。"
        ],
        "title": "久雨三首  其二",
        "id": "39428d7b-a28e-4b65-a62f-cb134b65d1a6"
    },
    {
        "author": "刘敞",
        "paragraphs": [
            "岩岩蓬莱巅，赫赫昆仑墟。",
            "上帝严紫垣，羣仙亦深居。",
            "高出云电外，俯视风雨除。",
            "安知昏垫民，汩没纔阖庐。"
        ],
        "title": "久雨三首  其三",
        "id": "27ff6d5d-b35a-4409-8d8a-7bfd74f9fcb8"
    },
    {
        "author": "刘敞",
        "paragraphs": [
            "吾爱谢宣城，适意安独往。",
            "虽聮鳯池步，不废山泉赏。",
            "吾慕应休琏，感事能属书。",
            "颇婴下流谤，独占仁智居。",
            "寥寥二贤後，忽忽千载余。",
            "若士不可追，此风或在予。",
            "延石象众山，决泉泻交渠。",
            "林壤使我欣，不知歳月徂。",
            "薜萝分蔽亏，松竹相扶疏。",
            "时时四方客，顾此亦踟蹰。",
            "傥遇钟子期，知子情所摅。"
        ],
        "title": "石林亭成宴府僚作五言",
        "id": "4d063d91-4663-44f1-9cb0-b506e5db17a5"
    },
    {
        "author": "刘敞",
        "paragraphs": [
            "秋夜何迢迢，一梦八九觉。",
            "孤舟寄风雨，短烛才自照。",
            "冥冥高云过，寂寂山鬼啸。",
            "展转谁与欢，漂泊未可料。",
            "昔我自兹迈，春华巧相笑。",
            "今我复来此，落叶纷满道。",
            "客行无远近，劳苦略同调。",
            "一歳再羁旅，人生岂长少。",
            "良无二顷田，讵得守蓬藋。"
        ],
        "title": "自京师泛舟还郡作三首  其一",
        "id": "b1896b1e-2e29-43f2-9051-75351dfda7ac"
    },
    {
        "author": "刘敞",
        "paragraphs": [
            "昔在马少游，抗志安故土。",
            "其後庞德公，迹不践城府。",
            "出乘款段马，身与麋鹿伍。",
            "乡里称善人，妻子同陇亩。",
            "人生资衣食，既足尚何取。",
            "致求多赢余，筋力但自苦。"
        ],
        "title": "自京师泛舟还郡作三首  其二",
        "id": "a0975b6d-7b71-44eb-bb8d-68e11a3afecb"
    },
    {
        "author": "刘敞",
        "paragraphs": [
            "常阴贯秋序，洚水弥平陆。",
            "居人逐飞鸟，往往巢树木。",
            "四顾何茫茫，江海忽在目。",
            "古语乃信然，高陵或为谷。",
            "乘桴义无憾，断髪忧可辱。",
            "弁冕绩禹功，谁其悲濡足。"
        ],
        "title": "自京师泛舟还郡作三首  其三",
        "id": "757dfb30-eb1f-4384-9269-5a5097bda6fa"
    },
    {
        "author": "刘敞",
        "paragraphs": [
            "昔贤济川意，固与斯人共。",
            "旷代属明德，至乐下及众。",
            "池台固旧赏，舟楫为新用。",
            "忽疑江湖景，稍信风澜纵。",
            "追参鳬雁泳，历览鱼鳖动。",
            "颇已寓高兴，矧今结舆诵。",
            "啸歌一时适，顾盻万全重。",
            "好勇知未能，乘桴自欣从。"
        ],
        "title": "西阳池新舟邀府公游泛",
        "id": "d51044b5-2bca-4d2f-bf7c-b0822594d1aa"
    },
    {
        "author": "刘敞",
        "paragraphs": [
            "朝廷功名次，晋国在第一。",
            "受遗先皇帝，事与周召匹。",
            "丹青烂勋伐，终始最密勿。",
            "宗族宜甄庸，百世皆宠秋。",
            "公孙非遐胄，何乃尚淹屈。",
            "官名虽供奉，冗散真士卒。",
            "努力习文华，家贫传清德。",
            "翰飞终不高，好事见心骨。",
            "人生系逢遇，进退岂定律。",
            "古者如尔徒，万户自可必。",
            "今者如尔徒，富贵亦未失。",
            "主张有真宰，时态莽回聿。",
            "咄嗟元功世，颇复困蓬荜。",
            "吁彼山野人，奚由自奋出。"
        ],
        "title": "赠马恽供奉",
        "id": "1af0cf5f-fd15-43c1-b058-6d687f8fabd0"
    },
    {
        "author": "刘敞",
        "paragraphs": [
            "出城得自便，下马事幽讨。",
            "旷野荒不耕，蒺藜牛满道。",
            "往往逢饥人，羣辈掘野草。",
            "不惟黄头儿，亦有白髪老。",
            "问之指积水，此去殊浩浩。",
            "室庐久漂荡，树木多立槁。",
            "食此且賖死，尧年亦久涝。",
            "不能去坟墓，更欲依蒲藻。",
            "昨来计莲芡，颇不减粳稻。",
            "明年当大种，妻子或相保。"
        ],
        "title": "出城",
        "id": "0ca4635d-5145-4855-b6bb-c0e5f75b481b"
    },
    {
        "author": "刘敞",
        "paragraphs": [
            "谁谓夏夜短，一夕梦九逝。",
            "梦中如平生，欢笑随母氏。",
            "觉来拊形躯，独在人间世。",
            "上呼声连天，洒泣血满地。",
            "何忍留我生，哀哀抱微志。"
        ],
        "title": "梦中",
        "id": "57250ff6-d557-411e-bddb-bea326ff13c1"
    },
    {
        "author": "刘敞",
        "paragraphs": [
            "先民任天真，吾得见其器。",
            "其器云如何，盖若刳木类。",
            "不戕生以戚，不伤材以蔽。",
            "不以远见遗，不以枯见弃。",
            "因其无用姿，授以有用意。",
            "取彼自然象，廓此闳然制。",
            "岂无雕磨工，不欲败淳粹。",
            "岂无青黄文，不欲增巧伪。",
            "其高岂无盖，不设簋簠制。",
            "其下岂无舟，不着鸡鸟丽。",
            "任真肆获落，肯慕金玉贵。",
            "儿童诮敦朴，妇女惊丑异。",
            "岂若轻薄子，形容混兹世。",
            "矜愚以相高，饰貎以自喜。",
            "淳风陷衰薄，古道丧简易。",
            "自非窊樽民，慎勿同一醉。"
        ],
        "title": "瘿木樽",
        "id": "059a1d75-0a94-4d1e-9064-a9b8882d3628"
    },
    {
        "author": "刘敞",
        "paragraphs": [
            "长啸望江汉，缅怀沧浪行。",
            "因浮扁舟去，共尽幽人情。",
            "春日天气佳，近郊颍水清。",
            "杂花乱缤纷，好鸟相嘤鸣。",
            "解缆相沿泝，凌风恣纵横。",
            "适心故真乐，徇物皆虚名。",
            "兴尽相与归，夕阳半东城。"
        ],
        "title": "泛舟",
        "id": "121e3f2e-dba8-42a9-8c24-2a874e72fa28"
    },
    {
        "author": "刘敞",
        "paragraphs": [
            "市朝隐非一，躁静理不同。",
            "多君金闺彦，远有山林风。",
            "千钟卧名利，三径入蒿蓬。",
            "似是于陵子，又云张长公。",
            "相望千年外，独得环堵中。",
            "自古用先进，谁当驻飞鸿。"
        ],
        "title": "过士建中屯田居此君年六十请致仕所居蔽风雨而已",
        "id": "6c5a911e-93c0-43aa-8068-38a39ae2af65"
    },
    {
        "author": "刘敞",
        "paragraphs": [
            "简服谢车马，逍遥理轻策。",
            "平原草树美，百里见秋色。",
            "稍知人境殊，似与嚣尘隔。",
            "悠悠出岫云，杳杳归林翮。",
            "烦肠寛郁纡，远相俱幽寂。",
            "孤烟起晴缥，去水照心白。",
            "所期尚皋壤，生事视耕植。",
            "适野非昔贤，于焉如有获。"
        ],
        "title": "出城",
        "id": "e1a68e16-ff52-4086-b17b-0a1298d04e08"
    },
    {
        "author": "刘敞",
        "paragraphs": [
            "冰泮池水绿，春意亦已归。",
            "长杨特多思，浩荡随风飞。",
            "弄舟不用楫，漾漾陶春晖。",
            "回还无终极，孰谓江湖非。",
            "举觞属坐人，行乐常苦稀。",
            "一醉捐百虑，念子勿相违。",
            "乘日复来游，北林稍芳菲。",
            "当令鱼与鸟，识我心无机。"
        ],
        "title": "泛舟三首  其一",
        "id": "4525d826-0c44-4318-a215-a35413736998"
    },
    {
        "author": "刘敞",
        "paragraphs": [
            "雪消泉似涨，冰解舟可通。",
            "操篙不惮冷，环渚故无穷。",
            "歌咏淹短日，醉酣轻朔风。",
            "何须万乘相，始辨鸱夷翁。"
        ],
        "title": "泛舟三首  其二",
        "id": "ac7f30f6-5262-4f2a-a61a-43f45d146c37"
    },
    {
        "author": "刘敞",
        "paragraphs": [
            "方池亦通舟，水色涵碧霄。",
            "解舟不用楫，漾漾随风飘。",
            "中河乍纵横，顾眄幽兴饶。",
            "白鸟逃人飞，赤鲤时复跳。",
            "稍与外物远，解襟歌且謡。",
            "安知抱忧思，谓我士也骄。"
        ],
        "title": "泛舟三首  其三",
        "id": "f7a20e1a-bf66-4c34-9d94-5011aa29f66d"
    },
    {
        "author": "刘敞",
        "paragraphs": [
            "献歳涉重江，仲春安我居。",
            "众物已熙熙，新花生遶庐。",
            "解装慰羁旅，置此琴与书。",
            "稍稍道吾真，幽襟得轩虚。",
            "颇闻兰陵俗，尚有荀卿余。",
            "文章幸仰止，夙好今欲摅。",
            "膏雨复应候，带经得耕锄。",
            "歌成拟焱氏，赋就期相如。",
            "出处方自尔，名声亦从渠。",
            "无烦畏礨民，屑屑俎豆予。"
        ],
        "title": "初到毗陵",
        "id": "d962f976-513d-4f3c-b31f-4c8b032392ed"
    },
    {
        "author": "刘敞",
        "paragraphs": [
            "雨余百川涨，远水浮林梢。",
            "忽怪有帆席，何为出鸟巢。",
            "登临非吾土，虚爽慰南交。",
            "稍见暝烟起，阴虫啼草茅。"
        ],
        "title": "雨後城下",
        "id": "58001d7e-cfda-47fb-bc16-08ad2cb8356d"
    },
    {
        "author": "刘敞",
        "paragraphs": [
            "畏途心多惊，强寝终不安。",
            "虽是仗忠信，犹有行路难。",
            "古今恶随波，今乃知所患。",
            "胡为出溷浊，幽兴悠然寛。"
        ],
        "title": "下汴",
        "id": "05c70238-9fb6-4429-af69-2787ac33bdd5"
    },
    {
        "author": "刘敞",
        "paragraphs": [
            "九华非人境，闻誉不相识。",
            "南浮大江波，始见苍翠色。",
            "是时雨初霁，积霭尚融液。",
            "九峰若惊龙，并跃云外碧。",
            "森然耸牙角，未谓真是石。",
            "问名审其实，欢喜惬所适。",
            "恢奇一何甚，远想始开辟。",
            "造化竞淫巧，斧斤恣雕刻。",
            "不然何其功，不与嵩华敌。",
            "我行宇宙间，若此曾未觌。",
            "中国名山川，几何亢斯迹。",
            "徘徊不能去，尘土愧行役。",
            "平生乐间旷，时俗况迫阨。",
            "谁为隐君子，携手宅岩隙。"
        ],
        "tags": [
            "九华山"
        ],
        "title": "望九华山",
        "id": "cc078d5b-c57f-48c0-a505-cdb0de5d90a8"
    },
    {
        "author": "刘敞",
        "paragraphs": [
            "秋至天地间，百芳变枯草。",
            "爱尔得雄名，宛然出陈宝。",
            "未甘阶墀陋，肯与时节老。",
            "赤玉刻缜栗，丹芝谢凋槁。",
            "鲜鲜云叶卷，粲粲鳬翁好。",
            "由来名实副，何必荣华早。",
            "君看先春花，浮浪难自保。"
        ],
        "title": "鸡冠花",
        "id": "3de9babd-5c2c-4819-9e55-608671d9f8f7"
    },
    {
        "author": "刘敞",
        "paragraphs": [
            "苍竿十余亩，歳晚色更好。",
            "诘曲逗远村，深沈象晴岛。",
            "鸣禽自相应，风叶不待扫。",
            "何事主人心，白头三署老。"
        ],
        "title": "陈郎中竹园",
        "id": "86d54f9e-6edc-4998-9b55-57b3dd086d2e"
    },
    {
        "author": "刘敞",
        "paragraphs": [
            "高云乘飙风，泱漭纵所适。",
            "大哉九霄阔，俾尔万里客。",
            "岂无一掬润，浩荡洗南国。",
            "应龙潜冀州，回首空眇默。"
        ],
        "title": "浮云",
        "id": "9226e93c-9a19-4e57-9144-9bc23d425b43"
    },
    {
        "author": "刘敞",
        "paragraphs": [
            "长松森无依，苍石俨相对。",
            "自然山林气，若出天壤外。",
            "许生笔妙绝，今世殊少辈。",
            "发挥得意表，潇洒与神会。",
            "炎热五月交，尘土九衢内。",
            "微风度窗来，左右含天籁。",
            "下有渔樵翁，生事尤可爱。",
            "茅茨乍隐见，畎亩更向背。",
            "吾庐若办此，轩冕本不赖。",
            "愿从二三子，相与驾言迈。"
        ],
        "title": "题度支厅事许道宁画松石呈彦猷邻几直孺",
        "id": "b99bd917-0112-4cc7-b707-96a8f4445052"
    },
    {
        "author": "刘敞",
        "paragraphs": [
            "一昏复一晨，一晨复一夕。",
            "扰扰若有为，悠悠定何役。",
            "譬如风中叶，不自知所适。",
            "譬如池中鱼，强自营所得。",
            "朝乘日车出，暮与羁鸟息。",
            "昔我髪纯漆，今我髪半白。",
            "谁能邀神灵，传我云表翼。",
            "我与从之游，览观元化极。"
        ],
        "title": "拟阮步兵一夕复一晨",
        "id": "39f4637e-abf1-4391-a6c4-cca8c0fe32d6"
    },
    {
        "author": "刘敞",
        "paragraphs": [
            "四月河水湍，怒风复相乘。",
            "维绝柁亦摧，舟人废其能。",
            "中流急回环，顷刻不可胜。",
            "性命委自然，岂知所依凭。",
            "堤旁多聚观，失色气崩腾。",
            "孰不愿引手，而乏钩与绳。",
            "嗟我亦天幸，既危乃复兴。",
            "追思方厄时，汗出如洗冰。",
            "侧闻前此者，覆溺已屡曾。",
            "此事通为邦，长民可以惩。",
            "因书作长诗，俾不忘战兢。"
        ],
        "title": "纪危",
        "id": "13f7d82e-ea5e-4a93-a44a-318c60996b5e"
    },
    {
        "author": "刘敞",
        "paragraphs": [
            "今兹方隆冬，阳春尚宜少。",
            "何忽雷早闻，因之电争曜。",
            "砰轰非常怒，䃸磹通夕照。",
            "号令无乃乖，灾祥谅谁召。",
            "吾闻玉女戏，独得天公笑。",
            "此理正应尔，君毋强讥诮。"
        ],
        "title": "十二月十一日雷电有作",
        "id": "5642fe94-c488-4262-b60f-b09c4a61916c"
    },
    {
        "author": "刘敞",
        "paragraphs": [
            "赤日厚地裂，百草殆立枯。",
            "朝雨应所至，虽微念胜无。",
            "力难兴禾黍，可以成嘉蔬。",
            "岁暮有此望，帯经且亲锄。",
            "今兹五月交，盛阳消已徂。",
            "汲汲愧老圃，仲尼云不如。",
            "养生寄空瓢，虽乏未可虚。",
            "正以营一饮，形骸如此劬。"
        ],
        "title": "种紫苏",
        "id": "d6a9efa7-ac2f-4faa-a47f-5b336171f9c4"
    },
    {
        "author": "刘敞",
        "paragraphs": [
            "天道与性命，圣人罕其言。",
            "七十岂常士，游夏终不闻。",
            "鞠躬慕仁义，或不免饥寒。",
            "奸雄何为者，往往为世贤。",
            "倘复有真宰，无用预其间。"
        ],
        "title": "遣怀三首  其一",
        "id": "dfef13af-9f9c-451a-8237-f3a6e66d79f4"
    },
    {
        "author": "刘敞",
        "paragraphs": [
            "有形毎共生，达士独无惑。",
            "昔有蒙袂子，耻从嗟来食。",
            "物生会当尽，寿非金与石。",
            "但恨居世俗，不能尽胸臆。",
            "壮士志沟壑，斯言着前识。"
        ],
        "title": "遣怀三首  其二",
        "id": "d2dad07e-80ab-4b39-bb7c-8b3e0b376a2c"
    },
    {
        "author": "刘敞",
        "paragraphs": [
            "初岁志虑浅，所慕在轻肥。",
            "自恨闻道晚，不虞失性非。",
            "迷途将未远，回驾有庶几。",
            "古贤多事业，出处何不知。",
            "宁受刍豢辱，倘为鸿鹄飞。"
        ],
        "title": "遣怀三首  其三",
        "id": "f4dd1f56-108d-4c6f-bde5-cc6eca2a0255"
    },
    {
        "author": "刘敞",
        "paragraphs": [
            "曰予谢宾客，久与时世疏。",
            "何忽衡门下，见枉使君车。",
            "彤旆映落日，腰间有悬鱼。",
            "抵掌若平生，论文及空虚。",
            "昔与君犹子，结交幸通书。",
            "往还苦不早，相见情有余。",
            "置我二阮间，远惭德不如。",
            "强来束帯起，投谒寻君庐。"
        ],
        "title": "归牧相访示所作诗赋篇予与其兄子纬还往颇熟",
        "id": "1f73dae4-ffa1-455b-8f64-4e016a45c5f4"
    },
    {
        "author": "刘敞",
        "paragraphs": [
            "歊蒸变繁阴，快雨如破谷。",
            "明趋阊阖路，深水入马腹。",
            "此地常结辙，江海忽在目。",
            "冥行畏坎井，蹑迹戒颠覆。",
            "惭问高眠翁，不知泥涂辱。"
        ],
        "title": "大雨中入局寄彦猷时以疾卧家",
        "id": "899707ac-c177-4f58-b19b-b06e352148c5"
    },
    {
        "author": "刘敞",
        "paragraphs": [
            "大兵昔摧伤，两将折旗鼓。",
            "哀哉中国士，化作城下土。",
            "冤魂不得返，杀气凌彼苍。",
            "天亦为之悲，白昼日无光。",
            "人言此城下，往往鬼神哭。",
            "此事天子忧，此心大夫辱。",
            "昔公守东越，人怨公不用。",
            "今日公在西，知公德持重。",
            "筑城不必坚，解甲不可攻。",
            "何况保金城，弛张皆系公。",
            "汲黯辅炎汉，淮南内竦惧。",
            "郅都守穷边，匈奴为之去。",
            "此事昔所闻，今日见所亲。",
            "折冲樽俎间，震动旃裘民。",
            "国耻行且刷，寇雠不可保。",
            "斯人叹微管，愿及太平老。"
        ],
        "title": "贺范龙图兼知延安",
        "id": "d3ec5375-ba58-4a8b-a06c-80bdb3ccb041"
    },
    {
        "author": "刘敞",
        "paragraphs": [
            "嵩峰三十六，皆在青云端。",
            "宿昔望见之，恨不生羽翰。",
            "卷脔尘土中，日月如波澜。",
            "迩来老将至，更觉行路难。",
            "闻君谢车徒，选胜羣峰峦。",
            "幽深每独往，神异多所观。",
            "若有真仙子，羽衣白玉颜。",
            "吹笙烟雾中，举手留盘桓。",
            "信非人间境，邈与时俗悬。",
            "顾怀平生旧，慰以逍遥篇。",
            "三复想在目，令人愧衣冠。",
            "处世阔且疏，幼舆亦有言。",
            "一丘与一壑，自谓无间然。",
            "安得从君游，解缨弄云泉。",
            "昏昏岁复晏，相望空长叹。"
        ],
        "title": "奉和宋次道游嵩十五韵",
        "id": "dbf4962b-8a59-42b0-aa82-e2167e636fa9"
    },
    {
        "author": "刘敞",
        "paragraphs": [
            "道旁逢羣羊，问羊将何之。",
            "朝供大官膳，踯躅未自知。",
            "觳觫此何罪，无乃刍豢为。",
            "肥躯一报德，鼎爼安可辞。",
            "宁辱泥涂中，故人所以悲。"
        ],
        "title": "和圣俞逢羊",
        "id": "a0fa8c71-857e-4c8b-8e53-4f59c78c57ac"
    },
    {
        "author": "刘敞",
        "paragraphs": [
            "图养始干禄，执官复辞亲。",
            "外物与我违，幽怀安得仲。",
            "低徊畏简书，苟且谋贱贫。",
            "碌碌已无期，规规徒自珍。",
            "秋风卷层云，鸿雁知所宾。",
            "我独无羽翰，不能绝飙尘。"
        ],
        "title": "怀归",
        "id": "bb21964b-cb93-4c85-9103-16ec7e076017"
    },
    {
        "author": "刘敞",
        "paragraphs": [
            "泛滥诚易挹，俊贤噬肯留。",
            "愧君殊邂逅，卒岁能优游。",
            "会心到稽吕，访古穷嬴刘。",
            "谁令春风来，翩翩动归舟。",
            "千里在明发，一樽成献酬。",
            "江湖望魏阙，离思空悠悠。"
        ],
        "title": "送吕光禄",
        "id": "759323ce-c031-4918-99dc-ec3153839072"
    },
    {
        "author": "刘敞",
        "paragraphs": [
            "昔人种白芷，既以名此亭。",
            "今我开蠪渊，复以水鉴名。",
            "吾岂异昔人，而徒易其称。",
            "所乐于水乎，内明而外清。",
            "内明可比心，外清可照形。",
            "照形不吾欺，比心不吾倾。",
            "虚静吾自居，逍遥以无营。",
            "会有水鉴贤，吾能与同登。"
        ],
        "title": "题改芷亭作水鉴亭",
        "id": "5eee5910-075e-487c-b1a9-e31a9830bf80"
    },
    {
        "author": "刘敞",
        "paragraphs": [
            "闭门无所事，岁月忽已极。",
            "岂敢空绝交，出门谅安适。",
            "是非敛外虑，文字堆四壁。",
            "尧舜参在前，孔孟凛居侧。",
            "昆仑默泛览，万里在瞬息。",
            "夐古时幽寻，千年仅顷刻。",
            "悠悠富贵士，此趣犹未得。",
            "胡为逐车马，辛苦牵事役。"
        ],
        "title": "闭门二首  其一",
        "id": "7cf74bd9-f75b-48b3-9e1b-acebd6ce711d"
    },
    {
        "author": "刘敞",
        "paragraphs": [
            "傅岩由帝赉，圯桥自神授。",
            "商道粲复兴，汉基翕然构。",
            "穷通苟有命，贫贱岂足疚。",
            "斯道谁得闻，人方薄圭窦。"
        ],
        "title": "闭门二首  其二",
        "id": "16ca5caf-ee4e-464c-8fa7-c8048589ba1a"
    },
    {
        "author": "刘敞",
        "paragraphs": [
            "惊波触南崖，反怒射北壁。",
            "苍山相与排，所谓小孤石。",
            "蟠根万仞渊，耸角百丈碧。",
            "祠堂豁精严，行旅进粉泽。",
            "或云妇女神，肸蠁颇有迹。",
            "吾知定名意，似欲旌介特。",
            "流俗失其真，传闻莫开释。",
            "居人私其利，祸福妄损益。",
            "竞为媢妒说，以诬聪明德。",
            "先王秩山川，礼典有庙食。",
            "奈何媚于灶，屈己忘正直。",
            "吾欲为小孤，作书解行客。",
            "复恐不见从，嗟哉世多惑。"
        ],
        "title": "小孤山",
        "id": "d357baf2-f1db-454a-bf42-01c3d2e52921"
    },
    {
        "author": "刘敞",
        "paragraphs": [
            "天地大逆旅，浮生远行客。",
            "大无万里异，远不百年役。",
            "乘流惟其遇，得性从所适。",
            "何必思旧乡，而复名一宅。",
            "此邦非吾土，此庐非我迹。",
            "彼我苟巳齐，宾主不足择。",
            "终树宿所好，及闲易为力。",
            "芳草十余品，往往手自植。",
            "春风二月交，重叠庭下碧。",
            "欣欣生意好，一一见颜色。",
            "对之默终日，澹若无情极。",
            "四时背人驰，壮士每叹息。",
            "忧来忽无方，外物不可释。",
            "中和一相伐，头髪先为白。",
            "萱乎尔能忘，于我独有德。"
        ],
        "title": "新种杂花树",
        "id": "a00fc8ce-8b0f-48fe-ae5a-1f1169df7adc"
    },
    {
        "author": "刘敞",
        "paragraphs": [
            "天狼东南鸣，雨矢西北集。",
            "覆载岂不容，縳虎宜在急。",
            "诗书擢将帅，高枕付城邑。",
            "权变非武臣，恩威在呼吸。",
            "壮夫气已激，义士感成泣。",
            "籍籍名四喧，萧萧髪竞立。",
            "行旗乱鹰集，已有边风入。",
            "遥知谒明光，介胄但长揖。"
        ],
        "title": "滕司谏知泾州",
        "id": "05570478-b514-4502-ae47-9ad4ffaa2582"
    },
    {
        "author": "刘敞",
        "paragraphs": [
            "秋成雨更绿，高下共萋萋。",
            "浮烟晚自起，归鸟暝争栖。",
            "山谷入幽想，茅茨多旧蹊。",
            "日涉遂成趣，身将麋鹿齐。"
        ],
        "title": "城下",
        "id": "7ada0cfb-6056-497f-89ab-4d917e7afc25"
    },
    {
        "author": "刘敞",
        "paragraphs": [
            "徂暑亦已烦，清旦尚余爽。",
            "熏风应候至，芳物与春往。",
            "庭树交浮阴，山禽转清响。",
            "空堂更幽寂，初日正苍莽。",
            "时节无所感，忘言以为赏。"
        ],
        "title": "庶几堂",
        "id": "32175e41-b345-45c3-b518-5af707f09d14"
    },
    {
        "author": "刘敞",
        "paragraphs": [
            "疏雨洗明月，清风生晚凉。",
            "动摇星辰影，泛澹河汉光。",
            "萤变觉草腐，虫吟知境荒。",
            "端忧易远感，不眠疑夜长。"
        ],
        "title": "凉夜",
        "id": "c68bfbdb-905a-4376-810e-20ba6a52fbcf"
    },
    {
        "author": "刘敞",
        "paragraphs": [
            "就列贵陈力，立功尚成名。",
            "两君虽异时，令望相提衡。",
            "治狱多阴德，不战屈人兵。",
            "去思独至今，奉祀见遗氓。",
            "文武百世师，将相一时荣。",
            "念我谁与归，怆然悲九京。"
        ],
        "title": "狄梁公李太尉庙",
        "id": "c21716a0-b499-452a-b62c-fbe9812f0699"
    },
    {
        "author": "刘敞",
        "paragraphs": [
            "蓬蒿道旁冡，云是晋时贤。",
            "名声与陵谷，共尽一千年。",
            "惟昔纵达观，死生同蜕蝉。",
            "安知泉下魄，非复瓮间眠。"
        ],
        "title": "毕吏部冢",
        "id": "61771d07-9c7f-4e1c-b5a2-c9ab13af2e0f"
    },
    {
        "author": "刘敞",
        "paragraphs": [
            "水国虽暑湿，亦恶春令早。",
            "雨旸恒不时，过燠未为好。",
            "凌威集骄阳，瘴疹一以埽。",
            "宿麦根复濡，丰年不烦祷。",
            "堪舆气清真，生物同寿考。",
            "大哉造化力，排斡正穹昊。",
            "能令四时顺，少失安足道。",
            "君胡乃嗟叹，哀彼花与草。",
            "方今王正始，节物自未老。",
            "繁华虽云迟，秀实终自保。",
            "可以寛君爱，毋为色枯槁。"
        ],
        "title": "和张洞春雪",
        "id": "55519ced-a47d-4dbd-9ecc-e49aa1eaf9f4"
    },
    {
        "author": "刘敞",
        "paragraphs": [
            "凄风起幽朔，白日晦光色。",
            "仰视浮云高，苍茫天容碧。",
            "林林愯羣木，栗栗抱寒魄。",
            "今朝识天意，欲见松与柏。"
        ],
        "title": "雪意",
        "id": "a15939cf-c84c-4d06-adf0-8a9123746ae3"
    },
    {
        "author": "刘敞",
        "paragraphs": [
            "日出桑柘巅，鹤鸣风景和。",
            "纵心适田野，顾觉春意多。",
            "欣欣林间叟，负薪行且歌。",
            "此中有真乐，富贵如余何。"
        ],
        "title": "雪後",
        "id": "64dccb3d-de4d-47ba-ba58-e201aa97a6d2"
    },
    {
        "author": "刘敞",
        "paragraphs": [
            "春阳漏潜筦，凛气留深殿。",
            "金茎向飞露，碧瓦仍铺练。",
            "寒光寂寞回，暖色依微变。",
            "壶中异风景，会待花如霰。"
        ],
        "title": "寿宁观残雪",
        "id": "1829a1fa-954f-4417-89c4-2d058166b75c"
    },
    {
        "author": "刘敞",
        "paragraphs": [
            "荒居人迹绝，但觉岁月颓。",
            "北风不我欺，吹雪天上来。",
            "入户时缤纷，当轩肆徘徊。",
            "有情知相亲，高卧未足哀。",
            "他日门昼关，今旦门早开。",
            "开门将谁为，南山玉崔嵬。"
        ],
        "title": "初雪",
        "id": "70832ac9-60e2-4f06-a28d-1c2b26108e4e"
    },
    {
        "author": "刘敞",
        "paragraphs": [
            "天寒云长浮，雪急风更厉。",
            "行子归何时，远游感人思。",
            "脊令顾俦下，鸿雁顺时逝。",
            "原隰无安居，稻梁无深志。",
            "谁令岁月晚，坐使羽毛瘁。",
            "江湖可遣忧，引领正相迟。"
        ],
        "title": "雪中寄贡弟",
        "id": "9c0de798-b7ea-4dcc-b49a-dce4d0ee99c2"
    },
    {
        "author": "刘敞",
        "paragraphs": [
            "日入更洒埽，翛然庭槛空。",
            "酒杯落明月，白羽来清风。",
            "佳兴自不浅，幽人无与同。",
            "徘徊卧林下，重露沾兰丛。"
        ],
        "title": "月夜期江梅两君不至闻在李二审言家饮",
        "id": "6b33708f-9ca1-4aaa-873f-d94c7305dae0"
    },
    {
        "author": "刘敞",
        "paragraphs": [
            "秋霖恣淫溢，后土无时干。",
            "忽惊浮云尽，更觉天宇寛。",
            "凉月如白璧，飞来青冥端。",
            "众星稍灭没，惊鹊自盘桓。",
            "兴发思远游，惜无凌风翰。",
            "聊寻故人家，呼酒浇肺肝。",
            "适与二三子，四座俱解鞍。",
            "意合心同赏，百觞不辞难。",
            "玩古验汉魏，舞姝试邯郸。",
            "诙谐杂謡语，大笑倾衣冠。",
            "足为一时乐，未悟清夜阑。",
            "毎至绝倒处，恨君不获观。",
            "明发得新诗，照人莹琅玕。",
            "又知共兹翫，正若相从欢。",
            "君本青云人，淹留尚郎官。",
            "旷怀不自屑，遇景宴且般。",
            "古来悲秋士，局促宋与潘。",
            "相望如辕驹，岂足为君叹。"
        ],
        "title": "和阎都官九月十三日夜对月是夕某与子华圣俞如晦会饮君谟所",
        "id": "b1bd2ee9-1ff4-4e6e-a70c-5ce16a0a3c28"
    },
    {
        "author": "刘敞",
        "paragraphs": [
            "执热不可濯，昏昏倦衣巾。",
            "凉月如有情，万里来慰人。",
            "浮云卷层虚，六合随清新。",
            "河汉涵光辉，城郭息埃尘。",
            "兹时一可畏，与子聊相亲。",
            "逍遥夜未央，更益情性真。"
        ],
        "title": "夜月",
        "id": "c1251ef1-13b7-4eaf-bb70-04fc933cc66f"
    },
    {
        "author": "刘敞",
        "paragraphs": [
            "夜长愁无端，岁晚易多感。",
            "徘徊中庭步，相与肆遐览。",
            "繁霜冷次骨，皎月清照胆。",
            "幽意暂欲飞，秀色若可揽。",
            "明夕虽复来，素华已应减。",
            "念兹径使醉，无使我心惨。"
        ],
        "title": "夜起呼徐监簿同看月",
        "id": "6281bd82-44ed-4d3f-9b5c-0b1aa744141e"
    },
    {
        "author": "刘敞",
        "paragraphs": [
            "兵行何怱忽，百里不一息。",
            "南征有期会，相观各努力。",
            "三年戍西荒，虮虱生金革。",
            "归来席未暖，羽檄何奔迫。",
            "行行当逾岭，五月逼炎赫。",
            "尚有筋骨存，所虞生死隔。",
            "山林如惔焚，溪水沸湍激。",
            "自古皆有言，一夫万人敌。",
            "蝮蛇长相逐，虎豹不可格。",
            "主将贪功名，谋臣贵恩泽。",
            "奈何轻人命，弃置曾不惜。",
            "探汤入其中，未半死已积。",
            "苍生亦齐民，不必皆盗贼。",
            "贤主尚扇暍，仲春犹掩骼。",
            "一身不自爱，所惧失为国。",
            "尧舜有旧书，庙堂为法则。"
        ],
        "title": "南伐诗",
        "id": "44583727-358c-4cb3-9be7-29d25e71901c"
    },
    {
        "author": "刘敞",
        "paragraphs": [
            "惊风走枯蓬，百里不暂息。",
            "密云乘飞雨，前山坐成隔。",
            "蓬老初无根，岂辞远为客。",
            "山高虽可望，路远当不识。",
            "去留类如此，览物意宁极。",
            "鞍马未动间，会合弥可惜。",
            "缓歌送清觞，更醉日将夕。"
        ],
        "title": "城楼送别",
        "id": "405019af-01bb-4921-a13a-5efff15b3683"
    },
    {
        "author": "刘敞",
        "paragraphs": [
            "天寒起常晏，日出扉未启。",
            "深巷闻传呼，儿童怪旌棨。",
            "知是汉中守，访旧来至此。",
            "适我平生怀，趋迎愿少止。",
            "结交许忘年，并坐每抗礼。",
            "语罢当远行，眷然色不喜。",
            "君惟二千石，我徒一男子。",
            "贫贱宜轻肥，反如不能已。",
            "善化迟期月，壮心隘万里。",
            "侧闻报政速，永观凌风起。",
            "宁复悲东山，滔滔历年祀。"
        ],
        "title": "李绵州访别",
        "id": "42a094e6-1708-4135-abdb-754b54dc0a34"
    },
    {
        "author": "刘敞",
        "paragraphs": [
            "吾闻江陵橘，乃比千户侯。",
            "岁献天子旁，取为庙堂羞。",
            "问其何能尔，无胫而远游。",
            "橘也不自言，请君以臆酬。",
            "凭生覆载中，颇亦万木俦。",
            "通为骚人颂，谬得禹贡收。",
            "托身圣贤间，自觉名誉浮。",
            "苞苴赖携挈，富贵常见求。",
            "明珠无先容，按剑或暗投。",
            "而我适众口，铄金不予忧。",
            "物生有通塞，不必在中州。",
            "何用怀苦辛，但为时所仇。"
        ],
        "title": "食橘",
        "id": "7c9806b5-ccd9-4516-b274-d5be1bd2443f"
    },
    {
        "author": "刘敞",
        "paragraphs": [
            "簿书易短景，灯火宜清夜。",
            "过从喜吾子，尊酒迨我暇。",
            "欢来中扃豁，兴尽外物借。",
            "错落盘上棋，白黑互陵跨。",
            "决机竞神速，取胜颇雄覇。",
            "惜我壮士气，局此万里驾。",
            "时乎无由试，寓目亦悲咜。",
            "天地一枰土，古今万物化。",
            "愿无辨其间，痛饮但来舍。"
        ],
        "title": "留邻几君章奕棋便宿小斋",
        "id": "534eead2-2c23-4b28-b739-ebeea6690a4b"
    },
    {
        "author": "刘敞",
        "paragraphs": [
            "碌碌无用智，玩此方罫间。",
            "君乘百战余，胜气不可攀。",
            "拙速亦天幸，出奇犯险艰。",
            "数俘効军实，斥境除边关。",
            "捧觞跪进养，座客欢解颜。",
            "安得百壶酒，使君酩酊还。"
        ],
        "title": "与邻几对棋戏作",
        "id": "99f58eb3-f68c-4702-8031-1fd360ba4db6"
    },
    {
        "author": "刘敞",
        "paragraphs": [
            "出门道路多，纵横不可测。",
            "我今欲远行，须问曾行客。",
            "徐徐逢路人，借问青松侧。",
            "客曰今何往，答之游京国。",
            "客乃指要路，而言行有益。",
            "古路虽大道，不如今路直。",
            "但行今人路，犹如假羽翼。",
            "彼客别我去，独自踌躇立。",
            "为见今古路，信乃无差忒。",
            "今路足轮蹄，古路多荆棘。",
            "欲行今人路，恐背古人迹。",
            "欲行古人路，今人笑迂僻。",
            "又拟不出门，奈何饥寒逼。",
            "哀哀此时路，悠悠苍天色。",
            "不避今人嫌，路须行古陌。",
            "古陌虽然远，且保无蹶失。",
            "勉哉自勉哉，前去难云适。",
            "不获见杨朱，万古凝愁魄。"
        ],
        "title": "今古路",
        "id": "2b3a23b5-d72d-4197-a31a-0d1daeafde1f"
    },
    {
        "author": "刘敞",
        "paragraphs": [
            "宿雨坠高叶，薄云丽朝阳。",
            "园林澹澹秋，庭户萧萧凉。",
            "水浅鱼怫郁，荷深鹭低昂。",
            "幽怀欣自得，佳赏契所望。",
            "忽恐羣动作，深林沸蜩螗。"
        ],
        "title": "晓至池上",
        "id": "f344f2ce-21e9-4f99-b7c0-0620b3dee773"
    },
    {
        "author": "刘敞",
        "paragraphs": [
            "落日蔽昆仑，微风起阊阖。",
            "虫声语凄恻，树影翻离合。",
            "蚤露结明珠，圆蟾莹尘匣。",
            "浩歌始自放，喟此区中狭。"
        ],
        "title": "晚凉",
        "id": "2c4c7651-fb3a-4274-9931-b7a81c084d2b"
    },
    {
        "author": "刘敞",
        "paragraphs": [
            "凭高仍一望，北固何崔嵬。",
            "地形东吴越，江险通卭崃。",
            "英雄既已矣，壮观空在哉。",
            "寂寥寒潮上，孤帆当槛来。"
        ],
        "title": "金山东崖北望海门",
        "id": "b307e2eb-e2b6-4ef7-8e5c-9df62a864bdc"
    },
    {
        "author": "刘敞",
        "paragraphs": [
            "谢公乐山水，不以官爵间。",
            "天机有所赋，世俗从尔讪。",
            "上蹑巉岩峰，下弄清冷涧。",
            "吾生慕如此，敢避刺疏慢。",
            "宁为途中龟，勿作蒿下鷃。"
        ],
        "title": "屏上两贤二首  其一",
        "id": "b85be817-2ebc-47af-8d64-aa9cbc3787b7"
    },
    {
        "author": "刘敞",
        "paragraphs": [
            "人生谁不如，妄为世所束。",
            "兴来当自往，兴尽斯自复。",
            "大雪暗溪路，新晴月微烛。",
            "去非之子慕，返岂斯人辱。",
            "优游便所适，偃蹇媚幽独。"
        ],
        "title": "屏上两贤二首  其二",
        "id": "bcc13f02-1458-47af-8560-78ccef905c15"
    },
    {
        "author": "刘敞",
        "paragraphs": [
            "耳闻梅圣俞，及此将十载。",
            "洛下聚英豪，文华富如海。",
            "声名动冠剑，久合参朝寀。",
            "何意幕中客，新违江上宰。",
            "材高虽用晚，大器终有在。",
            "三公识者多，荐拔可立待。",
            "栖栖九衢里，尘土增厌殆。",
            "相逢恨知晚，乍似去贫馁。",
            "邻居幸见过，沃此胸礧磈。"
        ],
        "title": "赠梅圣俞",
        "id": "5e747cea-a6ce-40ed-8e80-a1bd291f7053"
    },
    {
        "author": "刘敞",
        "paragraphs": [
            "重冈抱城起，清川带野回。",
            "旧都迁陵谷，遗寺空池台。",
            "修竹入晻霭，荒溪转崔嵬。",
            "鸣禽畏人起，故老惊客来。",
            "置酒感兴废，浩歌寄欢哀。",
            "伊昔游此人，于今安在哉。",
            "谷深春先觉，地爽景後颓。",
            "造适假一笑，愿君尽余杯。"
        ],
        "title": "登禅智寺上方赠同游诸公",
        "id": "1a586fe9-c2c0-4b5a-bb65-9787b8f37339"
    },
    {
        "author": "刘敞",
        "paragraphs": [
            "飞飞杨白花，随风渡江水。",
            "江水来不极，杨花去无已。",
            "鸦啼浅深树，雪落千万里。",
            "春风伤人心，绵绵复如此。"
        ],
        "title": "杨白花",
        "id": "5044f87d-c76a-4a3e-bd8a-815473a3ffb8"
    },
    {
        "author": "刘敞",
        "paragraphs": [
            "清池明夕景，高树含凉风。",
            "巴猿戏前槛，越鸟安深笼。",
            "悲吟激清涨，文绣挥蒙茸。",
            "弱丧不自非，全生或为容。",
            "旷然感真乐，达哉濠梁翁。"
        ],
        "title": "涵虚阁玩玄猿孔雀",
        "id": "a62e7d00-4b4f-4a21-9121-12a186ee6198"
    },
    {
        "author": "刘敞",
        "paragraphs": [
            "雨余暑气灭，日出浮云开。",
            "高楼极远目，百里无纤埃。",
            "山形西北骛，江势东南来。",
            "旧都尚能记，壮观多可哀。",
            "微风激清啸，浩雾侵寒杯。",
            "亦知非吾土，聊复乐徘徊。"
        ],
        "title": "雨霁同圣民登西北楼",
        "id": "4decdfc0-3a2a-4524-b745-6c8e04aaceae"
    },
    {
        "author": "刘敞",
        "paragraphs": [
            "微风起阊阖，秋意日已滋。",
            "阴虫羣悲鸣，草木同变衰。",
            "天道虽茫昧，平分为四时。",
            "功名自当去，摇落独何悲。"
        ],
        "title": "秋兴三首  其一",
        "id": "da14706b-05fc-4db5-a8d4-6daca17f5028"
    },
    {
        "author": "刘敞",
        "paragraphs": [
            "魏牟贵公子，沉没功名间。",
            "一浮江湖水，惨戚颓朱颜。",
            "鲁连揖万乘，蹈海如忘还。",
            "弃世脱敝屣，风流安可攀。"
        ],
        "title": "秋兴三首  其二",
        "id": "b259aa48-475d-40f5-933f-f65419c62f33"
    },
    {
        "author": "刘敞",
        "paragraphs": [
            "耿耿河汉辉，中夜西南流。",
            "牛女永相望，婉娈悲素秋。",
            "安知乘槎翁，径出海外游。",
            "天路或幽险，神仙非所求。"
        ],
        "title": "秋兴三首  其三",
        "id": "38343166-44f5-47e0-b07f-5de304d14e4c"
    },
    {
        "author": "刘敞",
        "paragraphs": [
            "大风起豊沛，海水羣飞扬。",
            "逐鹿未有归，飞熊犹道旁。",
            "一见契千载，立谈开八荒。",
            "蛟龙不可羁，鸿鹄得新翔。",
            "昔为黄石师，智策无与双。",
            "晚蹈赤松赏，功名忽如忘。",
            "由来神仙流，理与天地长。",
            "陵谷自有迁，若人岂复亡。",
            "我行覧遗迹，城邑空苍苍。",
            "感古追远游，白云杳无乡。"
        ],
        "title": "留城子房庙",
        "id": "86f04f42-9a28-40de-8536-ccb7f4c617b8"
    },
    {
        "author": "刘敞",
        "paragraphs": [
            "陈平智有余，周勃勇无敌。",
            "两人相提衡，终复汉社稷。",
            "梁公柱石姿，独立谢羣力。",
            "匡居多直言，荐士有深画。",
            "既扶将颓运，复起未然策。",
            "事业兼二子，浩然雪霜白。",
            "偏材戒独往，特达见令德。",
            "谁谓十世远，风义犹不隔。",
            "末孙何支离，畎亩有饿色。",
            "明诏问乐乡，布衣列士籍。",
            "名垂天壤间，气使懦夫激。",
            "闻君商声歌，更若出金石。"
        ],
        "title": "同介甫和圣俞赠狄梁公裔孙",
        "id": "8a1084f1-902a-4621-bae0-d59c8ffc2f5c"
    },
    {
        "author": "刘敞",
        "paragraphs": [
            "君居御街西，我居御街东。",
            "如何百步间，十日不相从。",
            "君非园中植，落落千丈松。",
            "我亦湖海人，庶几孤飞鸿。",
            "俱游人世间，俛仰岂不同。",
            "萧萧髪向白，哀哀嗟转蓬。",
            "仕固不期达，贫亦不讳穷。",
            "行当一麾去，幸识撄宁翁。"
        ],
        "title": "赠圣从待制",
        "id": "de754bc1-81a2-44f8-8169-bd35032e4c94"
    },
    {
        "author": "刘敞",
        "paragraphs": [
            "林深池亦浅，日出光晚及。",
            "粲粲花尚含，漙漙露犹浥。",
            "良鱼潜复跃，幽鸟翔又集。",
            "物情怳如慕，心赏浩难戢。",
            "谁能赠远人，采采空伫立。"
        ],
        "title": "早至凉榭观芙蕖",
        "id": "962fa7cf-603a-4bec-b2cc-031fabb4251e"
    },
    {
        "author": "刘敞",
        "paragraphs": [
            "百尺井底泉，激轮乍飞流。",
            "潺湲入庭户，宛转如奔虬。",
            "主人三署郎，持节西南州。",
            "弃之卧故里，富贵安足留。",
            "郄埽长闭门，赢余非所求。",
            "客来坐林下，樽酒相献酬。",
            "未尝语朝市，余事良悠悠。",
            "乃知独往意，不必山林幽。",
            "衣冠多隽才，继踵公与侯。",
            "谁能悬其车，五十未白头。",
            "嗟嗟贤大夫，此风可镇浮。",
            "为问三辅间，何如马少游。"
        ],
        "title": "同客饮涪州薛使君佚老亭",
        "id": "7acd64a7-ed0e-4071-98f8-b1a35b7008bf"
    },
    {
        "author": "刘敞",
        "paragraphs": [
            "杖履不能远，逍遥池上林。",
            "微风起众响，炎日隔繁阴。",
            "斐亹激流泉，间关语鸣禽。",
            "放怀在离人，寄赏欣会心。",
            "既谢朝市喧，亦忘山谷深。",
            "虽知非吾室，犹以开烦襟。"
        ],
        "title": "曲水台竹间默坐",
        "id": "5b063504-c749-4e1b-ad3e-763d3bb85053"
    },
    {
        "author": "刘敞",
        "paragraphs": [
            "凉风响高树，清露坠明河。",
            "谁谓夏夜短，已觉秋气多。",
            "艳肤丽华烛，皓齿扬清歌。",
            "临觞不作意，奈此粲者何。"
        ],
        "title": "永兴军作",
        "id": "998426ed-ff3f-4f0e-9ee4-632c5206ca62"
    },
    {
        "author": "刘敞",
        "paragraphs": [
            "秋来手种竹，憔悴不成林。",
            "复此雪霜晚，空惊孤直心。",
            "如何沾瑞露，似欲慰穷阴。",
            "珠华粲将坠，玉色润还深。",
            "含春乍荏苒，戴日尚萧森。",
            "玄泽非人力，樵苏无见侵。"
        ],
        "title": "北轩手种竹两竿近辄有甘露降其上作五言示诸同舍",
        "id": "b7ce92a2-5b63-4e3f-8359-6191708ae7fd"
    },
    {
        "author": "刘敞",
        "paragraphs": [
            "贱子本不学，大贤宜见疏。",
            "奈何手赐教，反谓诗起予。",
            "高义终炯然，内惭良阙如。",
            "得非鲁仲尼，不废狂接舆。",
            "羁旅习荆楚，荒唐存简书。",
            "敢惊和者稀，长恐歳已徂。",
            "云汉回天章，图书秘石渠。",
            "琼瑶落咳唾，寒暑随吹嘘。",
            "百年渭阳悲，万古秦风余。",
            "嗟我送舅氏，终焉非路车。"
        ],
        "title": "舅氏见索新诗",
        "id": "feaadc22-7e13-4aa3-af7c-8e57cb40fa0d"
    },
    {
        "author": "刘敞",
        "paragraphs": [
            "犬豕蒙虎革，气能慑羣雌。",
            "众人见之美，苏生见之嗤。",
            "褐客怀宝玉，精神暗尘缁。",
            "他人望而唾，苏生望而知。",
            "知之竟何补，位下容貌卑。",
            "雷同世方尚，独异诚难施。",
            "嗟子岂不谬，拳拳心不移。",
            "拜我呼我兄，问我谓我师。",
            "奔蜂负藿蠋，谁道当其宜。",
            "悯子空慕古，且为世人非。",
            "古人亦如此，如此名已垂。",
            "但当励行习，慰我千里思。"
        ],
        "title": "赠苏颂",
        "id": "60a14b17-a3af-4eb8-b9dd-a9b48b272550"
    },
    {
        "author": "刘敞",
        "paragraphs": [
            "雪後原野旷，春生风气和。",
            "蔼蔼林表色，辉辉池上波。",
            "形闲境逾静，望远意更多。",
            "年华适可玩，不醉将谓何。"
        ],
        "title": "雪後城上作",
        "id": "739a7d16-6fd5-4a4b-8b23-7eb05a318fb0"
    },
    {
        "author": "刘敞",
        "paragraphs": [
            "君虽委计吏，官似宣尼公。",
            "贫贱更何恨，优游聊与同。",
            "忘怀鸱夷酒，乘兴松江风。",
            "此亦隐柱下，何用卧隆中。"
        ],
        "title": "寄因甫",
        "id": "ccd7cf84-8d1f-41c4-8c2a-bf59781a555f"
    },
    {
        "author": "刘敞",
        "paragraphs": [
            "徘徊帝城里，独咏有所思。",
            "故人昔别此，秋风今若兹。",
            "流水去不已，新鴈来有期。",
            "寄声可相及，一见慰天涯。"
        ],
        "title": "寄圣俞",
        "id": "8b800e86-583a-434a-ae9e-c4bda793b86c"
    },
    {
        "author": "刘敞",
        "paragraphs": [
            "天道去人远，好恶常若违。",
            "始耕苦炎旱，既获雨过时。",
            "憔悴两无补，饥寒方自兹。",
            "素饱犹可恃，眷言采其薇。"
        ],
        "title": "秋雨",
        "id": "2cdab308-5eb6-4d76-ac57-d6b94ec55047"
    },
    {
        "author": "刘敞",
        "paragraphs": [
            "三年不相见，相见当何时。",
            "曩别不谓久，後期庸可知。",
            "周南滞留地，宿昔太史悲。",
            "春草愁山中，王孙髪垂丝。",
            "怀宝常若迷，献玉常若疑。",
            "闻君已屡荐，终歳独差池。",
            "得鹿在诡遇，亡羊实多岐。",
            "着书成自乐，回首空相思。"
        ],
        "title": "寄密令杨彦文再举学官皆中正",
        "id": "6a49f118-1526-4300-a3dc-cb08a1084619"
    },
    {
        "author": "刘敞",
        "paragraphs": [
            "双鸿俱异乡，来集清川流。",
            "鸣声偶邂逅，形影共沉浮。",
            "一以风波去，一以罦网留。",
            "去留虽殊趣，失侣自怀愁。",
            "五里一敛翼，十里一回头。",
            "有情同覆载，谁免顾朋俦。",
            "南国江海阔，丰年稻梁优。",
            "力弱霜霰繁，无因携汝游。"
        ],
        "title": "赠黄子温别",
        "id": "61abdb72-eced-4c87-b2ac-478c1ca0a45c"
    },
    {
        "author": "刘敞",
        "paragraphs": [
            "碧沼含白水，动摇明镜光。",
            "浮沉见鱼乐，舒卷闻荷香。",
            "赏翫兹有适，纷嚣因以忘。",
            "多君江湖意，不复疑坳堂。"
        ],
        "title": "同谢十三赋盆池",
        "id": "81b784fe-823c-4a23-a151-030415dec759"
    },
    {
        "author": "刘敞",
        "paragraphs": [
            "冉冉东南美，托根郡在兹。",
            "鳯凰不可待，歳月方屡移。",
            "非复山林意，空余霜霰姿。",
            "清风有时至，独与幽人期。"
        ],
        "title": "咏庭前箭竹",
        "id": "f764dc51-8fd0-4609-bde8-6ee0199fccae"
    },
    {
        "author": "刘敞",
        "paragraphs": [
            "采芳未盈手，积润不满寻。",
            "游鱼亦何乐，幽客同此心。",
            "安排在所寓，相与忘浮沉。",
            "济理趣自足，孰知慕高深。",
            "鹏翻荡沧海，龙起焚山林。",
            "体妨反多累，岂若终蹄涔。"
        ],
        "title": "新置盆池种莲荷菖蒲养小鱼数十头终日玩之甚可爱偶作五言诗",
        "id": "85a83bb2-d42b-430b-a69b-c590a41f461f"
    },
    {
        "author": "刘敞",
        "paragraphs": [
            "鸿鹄怀远心，不畏霜露寒。",
            "鸡鹜守樊笼，朝游暮来还。",
            "人生感意气，朋友死一言。",
            "况分社稷忧，复在君臣间。",
            "杨侯一麾守，万里苍梧山。",
            "瘴海不可游，众人昔云难。",
            "升车独慷慨，即路无险艰。",
            "乃知抱忠信，可以居夷蛮。",
            "昔贤尚功名，天子忧南蕃。",
            "报国恩汲汲，勿令歳月迁。"
        ],
        "title": "送郁林杨守",
        "id": "f21b075d-5696-494f-b896-d78e80503666"
    },
    {
        "author": "刘敞",
        "paragraphs": [
            "莫埽林下花，花存春尚在。",
            "一随南风散，飘忽不可待。",
            "四时相乘凌，万物随变改。",
            "不如玩三秀，忘年蹈云海。"
        ],
        "title": "送春",
        "id": "37a8166e-5459-4ce0-859d-15cf440902a7"
    },
    {
        "author": "刘敞",
        "paragraphs": [
            "飞鸟知深林，潜鱼乐渊浚。",
            "升沉久相笑，出处各自殉。",
            "漆雕不愿仕，孟子耻独进。",
            "轩冕世所荣，吾斯未能信。",
            "辟雍焕文章，王国聚英俊。",
            "及门足自喜，内省愧多吝。",
            "且将事畎亩，亦以乐尧舜。",
            "悠悠谢知音，当识斯言讱。"
        ],
        "title": "答舅氏时诏不就学官者郡勿举故见督赴期",
        "id": "a8d5474c-6507-4371-a02e-2b2f863b4a08"
    },
    {
        "author": "刘敞",
        "paragraphs": [
            "宛马来东道，燕鸿起南飞。",
            "适时必有遇，去远不独迷。",
            "左揽繁弱弦，右拂青萍辉。",
            "笑作千里别，出门亦依依。",
            "人生何新故，行道情有违。",
            "勉率歌清风，以慰君永怀。"
        ],
        "title": "送张宗道崇班自颍徙秦不乐于行",
        "id": "16a9434e-4155-433c-a9e3-88a002e8c3e6"
    },
    {
        "author": "刘敞",
        "paragraphs": [
            "元龙湖海士，固有湖海气。",
            "自卧百尺楼，羣儿仆诸地。",
            "大贤资远到，高节迈一世。",
            "四野为户庭，九河乃衣带。",
            "灵机有时屈，英识岂独闭。",
            "蛟龙随波游，耻与鱼鳖计。",
            "撃剑歌商声，捐书谢俗议。",
            "功名留当年，异代见君意。"
        ],
        "title": "陈元龙",
        "id": "57708008-cf01-44fb-a3f8-6a6c8c98d6b1"
    },
    {
        "author": "刘敞",
        "paragraphs": [
            "一月三过公，此非儿女情。",
            "诗人感伐木，相鸟犹嘤鸣。",
            "尚友百世近，结交千里轻。",
            "矧惟生并时，况复居同城。",
            "携手未宜少，兴发从公行。",
            "开口露肝胆，觧衿顿尘缨。",
            "心亲爱自至，外物都忘形。",
            "赤日留中天，火云正峥嵘。",
            "颇复哀老子，安眠枕羣经。"
        ],
        "title": "一月赠深甫",
        "id": "d7536003-f0e5-4aca-97e5-d9b14cc98eed"
    },
    {
        "author": "刘敞",
        "paragraphs": [
            "往昔佩觽日，童蒙幸相求。",
            "中间万里别，倐忽二十秋。",
            "人事固契阔，歳华易如流。",
            "闻君尚黄绶，失意成白头。",
            "奄速不可期，升沉亦难谋。",
            "宁知及门晚，忽辱从政优。",
            "感旧劳心肠，相从恨淹留。",
            "寄声不尽意，何以纾离忧。"
        ],
        "title": "怀归",
        "id": "b9c42d3f-e578-4123-8802-988a22f8ac58"
    },
    {
        "author": "刘敞",
        "paragraphs": [
            "幽人吉素履，佳瑞应精诚。",
            "萧萧衡门下，珍木为之荣。",
            "连理出高干，交阴庇前庭。",
            "顾恐俗未知，天方表其闳。",
            "太邱往千歳，慈孝复腾声。",
            "谁言报施远，有若昼夜明。",
            "世悲上留田，吾慕董生行。",
            "作诗寄南州，且以慰父兄。"
        ],
        "title": "同寄题康州陈生连理木",
        "id": "a3b4d41e-7b94-4d7f-af27-22588e92b633"
    },
    {
        "author": "刘敞",
        "paragraphs": [
            "雪销吐膏润，日出春意归。",
            "蔼蔼多时趣，融融含夕晖。",
            "徘徊终林下，彷佛田野期。",
            "天欢颇不减，吏隐亦庶几。",
            "歳宴竟何事，浊酒但当挥。"
        ],
        "title": "雪後",
        "id": "f9056ac8-3ee4-4c2c-9e66-113745f18cee"
    },
    {
        "author": "刘敞",
        "paragraphs": [
            "商飊零枯林，疏雨堕中夕。",
            "覧物怆已惊，怀人渺难得。",
            "明发聆逸唱，愿言慰幽寂。",
            "胡为抱纡郁，更使动凄恻。",
            "蜚鸿识来宾，鹰隼知所撃。",
            "物微有逢辰，子北独失职。",
            "高天终难间，浅俗每忌直。",
            "浮沈岂非智，器远固难识。"
        ],
        "title": "和彦文秋兴",
        "id": "cbfd7eb4-e9d6-49cd-921f-c6ef09da0d29"
    },
    {
        "author": "刘敞",
        "paragraphs": [
            "骐骥能千里，不能走鼠穴。",
            "猛虎拘穽中，不如狗善啮。",
            "周生学干禄，强进屡颠蹶。",
            "时不用周生，周生亦不屑。",
            "行年过五十，颇就知命说。",
            "未尝畜妻子，名利敢贪窃。",
            "所忧道未能，欲辨孔与桀。",
            "人知如此鲜，况不厌藜蕨。",
            "与我始相见，便觉抱高节。",
            "人皆用其巧，子独趋所拙。",
            "春秋举逸民，蔽善尚贬绝。",
            "谁期大夫贤，荐使在班列。"
        ],
        "title": "赠周生",
        "id": "5a135ddb-099b-471f-a827-bbee760f4fdb"
    },
    {
        "author": "刘敞",
        "paragraphs": [
            "翻翻竹梢叶，习习苹末风。",
            "水气稍澄澈，云阴反蒙笼。",
            "解襟面虚旷，幽兴欲飞冲。",
            "得意耻独善，慨然环堵中。"
        ],
        "title": "啸亭纳凉",
        "id": "2297f0c9-4a7f-41f2-9101-58daff77401f"
    },
    {
        "author": "刘敞",
        "paragraphs": [
            "河水东赴海，还从天上回。",
            "宁知今日波，还复前时来。",
            "岸柳亦已荑，原田正莓莓。",
            "念我平生欢，怅然使心哀。"
        ],
        "title": "过澶州阳桥有感",
        "id": "08a9dabb-cde9-4076-bed2-302ea1cca887"
    },
    {
        "author": "刘敞",
        "paragraphs": [
            "歳华一何速，春物俱已老。",
            "绿柳低映墙，皋兰生满道。",
            "郊居止幽旷，野色慰怀抱。",
            "入鸟不乱羣，闭门但郄埽。",
            "平生佯狂性，更觉高卧好。",
            "不及古之人，吾谁玩芳草。"
        ],
        "title": "春晚小园",
        "id": "c7edee9c-e107-43e7-bc23-6325051981f0"
    },
    {
        "author": "刘敞",
        "paragraphs": [
            "停停何山云，霭霭在我庐。",
            "浓光贲草木，润气下琴书。",
            "望望若可亲，久之翳寒虚。",
            "坐恐猋风来，东西随所如。",
            "我道与世异，里闾相见疏。",
            "嗟云亦何事，低徊能慕予。",
            "谅以无心故，形影暂相于。"
        ],
        "title": "停云诗",
        "id": "27b22928-20ea-4b20-abfa-86acdffc0914"
    },
    {
        "author": "刘敞",
        "paragraphs": [
            "神仙不可学，浅俗如酰鸡。",
            "逍遥二三叟，乃独秦遗黎。",
            "避地思远适，名山得幽栖。",
            "深岩紫芝秀，归路桃花迷。",
            "稍远人世隔，遂忘陵谷移。",
            "至今山中人，往往犹见之。",
            "吾闻秦皇帝，甚慕真人为。",
            "驾石窥蓬莱，载车象云蜺。",
            "沙丘往不返，四海忽若遗。",
            "安知全真子，近在西山垂。",
            "一千二百年，修身未尝衰。",
            "古称山泽臞，非复万乘期。",
            "观君此图意，有以和天倪。"
        ],
        "title": "华山隐者图",
        "id": "387ae17a-f2c7-4f3f-a559-c0df5f60fde2"
    },
    {
        "author": "刘敞",
        "paragraphs": [
            "避世金马门，歇直承明庐。",
            "月赢一囊粟，调笑驺侏儒。",
            "忽忆东南行，秋风熟鲈鱼。",
            "闻君已先我，扁舟向江湖。",
            "铜章垂腰问，赐履双飞凫。",
            "千室岂不忧，弦歌自为娱。",
            "古称有人民，无事专读书。",
            "自顾都城游，刺促辕间驹。",
            "六朝若流川，览古半有无。",
            "山中折瑶华，千里怀离居。"
        ],
        "title": "送上元张孟侯着作",
        "id": "f4036eee-7c13-4065-b2d1-14e7824407f9"
    },
    {
        "author": "刘敞",
        "paragraphs": [
            "世道丧纯粹，徼名掠其美。",
            "悲哉山林客，过半朝市死。",
            "夸诞一相习，浇浮益纷起。",
            "古风日飘泊，末路空颓靡。",
            "尧舜安得逢，巢由亦已矣。",
            "我歌竟谁和，惆怅同心子。"
        ],
        "title": "小隐吟",
        "id": "159eab95-0c21-420a-a201-9bbe1db2681e"
    },
    {
        "author": "刘敞",
        "paragraphs": [
            "鳣鲟不容池，鸿鹄常畏网。",
            "全真贵远到，先觉每独往。",
            "绮皓遗泰忧，季鹰乐吴壤。",
            "知几効来世，前识妙难赏。",
            "勿谓鸟兽羣，高山适予仰。"
        ],
        "title": "招隐",
        "id": "70d574d6-a2eb-4628-8a47-205bfc420600"
    },
    {
        "author": "刘敞",
        "paragraphs": [
            "伊尹乐尧舜，伯夷傲姬周。",
            "颜生一箪瓢，陋巷亦自休。",
            "岂不困寂寞，时俗非所谋。",
            "脱身洒泥滓，缅与前人游。",
            "嗟哉波上凫，徒为信沈浮。",
            "鸿鹄假长风，不能占渠沟。",
            "晞羽扶桑阿，刷翼沧海流。",
            "世途既超邈，矰缴何足愁。",
            "所以狂接舆，肆歌悟东丘。",
            "触时怀慷慨，视世悲蜉蝣。",
            "哲人有先觉，达者无近忧。",
            "绮皓吾所师，绪言起长讴。"
        ],
        "title": "反招隐",
        "id": "727bd0a0-ccd0-400f-8a2f-facc12940cfb"
    },
    {
        "author": "刘敞",
        "paragraphs": [
            "尚容耻玩世，畏景希就阴。",
            "一麾谐微愿，千里非遐心。",
            "平生志江海，寤寐在山林。",
            "及此吏如隐，始知古犹今。",
            "鷾鸸避落实，蜎蠉安蹄涔。",
            "但恐得已多，尚非力可任。",
            "诸公蓬莱秀，夙昔交契深。",
            "击柝声相闻，照邻光四临。",
            "清浊泾以渭，离合商与参。",
            "愿言三秋思，毋閟金玉音。"
        ],
        "title": "郡斋燕居寄海陵道粹仪真景休高邮不疑三太守学士",
        "id": "bb237628-de17-456e-8f52-b5a9fa5bbb9c"
    },
    {
        "author": "刘敞",
        "paragraphs": [
            "张翁垂白须，扶病过我庐。",
            "向无俗客至，适慰幽人居。",
            "酌此瓢中泉，振兹架上书。",
            "虽无德与汝，会有歌起予。",
            "欲识消长情，愿君讲盈虚。"
        ],
        "title": "新作凉轩会张拱辰至",
        "id": "22dadeda-8a4d-4618-b2ea-5197128d20b6"
    },
    {
        "author": "刘敞",
        "paragraphs": [
            "四牡怀靡及，侵旦肃征騑。",
            "凝霜被野草，四顾人迹稀。",
            "水流日边去，鴈向江南飞。",
            "我行亦已久，羸马声正悲。",
            "览物岁华逝，抚事壮心违。",
            "岂伊越乡感，乃复泪沾衣。"
        ],
        "title": "发桑干河",
        "id": "2aad3e6f-8033-47b1-8007-cca7f6d6cf89"
    },
    {
        "author": "刘敞",
        "paragraphs": [
            "荒山逢故辙，自上重冈立。",
            "君车不可望，君手何由执。",
            "旅思随日远，徂年背人急。",
            "舞剑中夜兴，应知忧感集。"
        ],
        "title": "寄吕侍郎",
        "id": "729377c1-e8ee-4f63-926c-0a59fa07990f"
    },
    {
        "author": "刘敞",
        "paragraphs": [
            "仙翁弃妻子，往为壶中客。",
            "玉棺竟未掩，人世已成昔。",
            "白云无回期，三径灭余迹。",
            "犹传有青鸟，往往寄消息。"
        ],
        "title": "蒋生",
        "id": "df9c70f3-59e9-4568-b825-e9d45834c47a"
    },
    {
        "author": "刘敞",
        "paragraphs": [
            "流光无停期，二十忽复五。",
            "古昔如我人，功烈难遽数。",
            "上天终无私，日月不少驻。",
            "三皇与五帝，回首焉得顾。",
            "新年独何为，扰扰趁俗务。",
            "壮羞儿女态，浩叹觉已屡。",
            "巍巍九重阙，象魏悬法度。",
            "木铎非仲尼，布衣欲何预。",
            "沧溟百万里，乘桴意决去。",
            "顾世聊徘徊，非为取材误。",
            "东风发幽滞，花彩映草树。",
            "烂醉苟自娱，终焉背时誉。"
        ],
        "title": "新年",
        "id": "9e6bc1e8-8bcb-4e34-8ae6-64601c478a3f"
    },
    {
        "author": "刘敞",
        "paragraphs": [
            "诛茅作吾庐，种树满百株。",
            "偃仰可卒岁，优游问谁如。",
            "墨翟不暖席，仲尼无安居。",
            "良知圣贤贵，逝与功名疏。",
            "清泉可深凿，恶草须早除。",
            "适意田野间，谁能叹归欤。"
        ],
        "title": "筑室种树",
        "id": "0045dffe-f641-4a3b-8467-7a1fb781165a"
    },
    {
        "author": "刘敞",
        "paragraphs": [
            "爱此名字佳，携之不惮远。",
            "岂惟江淮阔，兼恐岁月晚。",
            "手植中庭地，分破紫兰畹。",
            "绿叶纷映阶，红芳烂盈眼。",
            "辉辉丹穴禽，矫矫翅翎展。",
            "卑飞何在此，寂寞难自显。",
            "按图感形似，览物意缱绻。",
            "三复接舆歌，悲风动湘沔。"
        ],
        "title": "题所种金鳯花自淮北携子种之云",
        "id": "2f4d03fa-c3e3-4591-b1c4-5c20e6580db0"
    },
    {
        "author": "刘敞",
        "paragraphs": [
            "三月一得书，始知去君远。",
            "开缄见无恙，豁达百虑展。",
            "秋风催时节，摇落岁向晚。",
            "迟迟行旅外，色瘁足更趼。",
            "边封鸣狐狸，牙爪贵鹰犬。",
            "儒者非所须，弃置自未免。",
            "上书报闻罢，试吏何缱绻。",
            "虽无小官羞，颇贵有道卷。",
            "洛阳雄王都，主簿亦极选。",
            "折腰得免否，局促时态浅。"
        ],
        "title": "得隐直书并闻将之洛阳",
        "id": "a15015d4-21e5-4993-8904-d75692d4cd81"
    },
    {
        "author": "刘敞",
        "paragraphs": [
            "凉风郄炎暑，飞雨除氛埃。",
            "旅行得兴会，珍馆为我开。",
            "主人平生旧，上客自远来。",
            "何异东序贤，共此中山杯。",
            "留连恨落日，披写仍高台。",
            "山川怆兴废，歌舞寄欢哀。",
            "徐方多贤牧，天禄继英才。",
            "游子悲故乡，为君更徘徊。"
        ],
        "title": "阅武堂",
        "id": "3760aa77-4ca9-4f0c-8847-f97cfc39e285"
    },
    {
        "author": "刘敞",
        "paragraphs": [
            "新秋意无聊，多病时畏晚。",
            "出门尘埃隔，扶杖行步蹇。",
            "虽闻一城居，邈有千里远。",
            "风雨思鸡鸣，幽怀固缱绻。",
            "食贫非余病，学道与时反。",
            "悲歌空相望，不复能裹饭。"
        ],
        "title": "寄张十二时在城北读书简云几至绝粮",
        "id": "4165cbb2-b124-4465-a9aa-66dbdb13c626"
    },
    {
        "author": "刘敞",
        "paragraphs": [
            "自我游毗陵，五年今于兹。",
            "未尝不闵雨，未尝不苦饥。",
            "成汤周宣世，岂复能过斯。",
            "上无桑林祷，下无云汉诗。",
            "赤子饿沟渠，良田生蒺藜。",
            "听于闾里间，愁毒不可为。",
            "思得一贤人，救其渇与饥。",
            "上天似悔祸，子乃今来尸。",
            "爱民在恭俭，自可为吏师。",
            "但恐百里小，膏泽难尽施。",
            "子本湘乡君，湘人望子来。",
            "下难兄弟别，上顾坟墓违。",
            "将母以谂君，上书再三辞。",
            "朝廷欣然许，多士咸谓宜。",
            "为政推此心，可令孝者慈。",
            "吾闻屠牛刀，不贵于割鸡。",
            "思君苦道远，莞尔寄此词。"
        ],
        "title": "因甫移宰晋陵",
        "id": "5303a4e0-3e22-461d-b671-41562308b6ce"
    },
    {
        "author": "刘敞",
        "paragraphs": [
            "朝廷贵儒术，子以文学显。",
            "郡国重民社，子由政事选。",
            "荣名信难兼，众望固不浅。",
            "古人定何如，壮志独能勉。",
            "由来跬步益，必有千里远。",
            "去去聆弦歌，吾当谢言偃。"
        ],
        "title": "同彦文送敦儒宰晋陵",
        "id": "d3a007b0-b634-418d-90f8-6bf06141c6de"
    },
    {
        "author": "刘敞",
        "paragraphs": [
            "霜薄气早寒，木落景已变。",
            "佳晨事厌胜，习俗推往彦。",
            "忧来初无方，兴尽复自遣。",
            "所遇无故物，登临殊非愿。"
        ],
        "title": "九日",
        "id": "f082dac6-b06e-4bef-9212-0b1fccd56ca6"
    },
    {
        "author": "刘敞",
        "paragraphs": [
            "感豫常出异，御宼哀壶丘。",
            "好大固累已，巢父笑许由。",
            "东海有意怠，飞飞何所求。",
            "纵躯天地间，细故纷悠悠。",
            "愿言不死乡，可与贤达游。"
        ],
        "title": "寓言",
        "id": "ade092bc-13c0-4b51-bc3a-3cc75460dec6"
    },
    {
        "author": "刘敞",
        "paragraphs": [
            "结庐玩蓬藿，反畏人足闻。",
            "杖藜有时去，入兽不乱羣。",
            "疏雨洗徂暑，夕阳澹微曛。",
            "俛仰多物态，逍遥遣尘纷。",
            "兴适将何述，寄心孤飞云。"
        ],
        "title": "晚景",
        "id": "fd64d4fe-8014-4389-ba2b-85246505300a"
    },
    {
        "author": "刘敞",
        "paragraphs": [
            "味薄时共笑，野人犹相高。",
            "春田有余暇，馈我杞与蒿。",
            "酌酒谢其意，采之亦诚劳。",
            "城中多好事，过半称贤豪。",
            "杯肴具五鼎，珠玉轻一毫。",
            "将之献门下，皆有千金褒。",
            "何故背此计，而反从吾曹。",
            "淡泊徒自乐，膏芗未能叨。",
            "信知老农美，颇欲耕东皋。",
            "因闲有余力，从尔观芟薅。"
        ],
        "title": "野人致枸杞青蒿",
        "id": "ac342819-bff4-463e-8141-84f4dc4bf6b1"
    },
    {
        "author": "刘敞",
        "paragraphs": [
            "春余百芳歇，乔木有轻阴。",
            "客子成春服，商弦应鸣琴。",
            "独行迕世俗，长往期山林。",
            "庭竹风正驶，池波雨已深。",
            "临流窥跃鱼，倚杖聆迁禽。",
            "顺时寄俯仰，适兴契飞沈。",
            "试谢及门客，未惭招隐吟。"
        ],
        "title": "春暮到小园",
        "id": "502007c6-6419-4b96-98c8-0d5fa81b643e"
    },
    {
        "author": "刘敞",
        "paragraphs": [
            "太湖三万顷，澄澈浮寒穹。",
            "明月不可取，孤帆安所穷。",
            "俯吊沧浪人，缅怀鸱夷翁。",
            "古今共灰灭，得失如梦中。",
            "诗兴触物远，禅心随念空。",
            "犹多碧云句，寄信东南风。"
        ],
        "tags": [
            "太湖"
        ],
        "title": "送雅禅师若神",
        "id": "78f87da3-883c-427b-b9bd-5b8c8c1e4ddf"
    },
    {
        "author": "刘敞",
        "paragraphs": [
            "日出江气暖，步行村落间。",
            "偶逢苍筤息，若在山中闲。",
            "绿筱既蒙密，清波自回环。",
            "初疑人迹绝，久有笑语諠。",
            "脱足涉涧水，隔林叩柴关。",
            "主人疏世事，相见亦欢然。",
            "稍觉耳目旷，久之遂忘还。",
            "归来诧舟子，适过武陵源。"
        ],
        "title": "苍筤源",
        "id": "5d956bd2-2230-4635-9ca8-db1c3669cc79"
    },
    {
        "author": "刘敞",
        "paragraphs": [
            "结茅更何好，列柏自成林。",
            "素履宜独往，幽人欣宿心。",
            "炎辉翳羽盖，清吹和瑶琴。",
            "稍与事物远，忽如丘壑深。",
            "良无山水趣，安得契知音。"
        ],
        "title": "乐郊陈渔台下柏林中结茅作小亭命曰幽素本懿臣刑部之书也谢且戱之",
        "id": "6286ae98-cafb-4a01-aa7a-4f0ebee443f1"
    },
    {
        "author": "刘敞",
        "paragraphs": [
            "时雨破膏壤，荷锄回城阴。",
            "疾耕意不足，覆陇力可任。",
            "里巷多父兄，往来迹相寻。",
            "见我山野服，欣然用尽簪。",
            "劝我勿灭裂，哀我识浮沈。",
            "虽微生平故，颇用愧其心。",
            "采芝商于岭，食薇首阳岑。",
            "念我非其人，岂敢慕山林。",
            "聊以资素饱，身世实崎嵚。",
            "丈人不我厌，荷莜时见临。"
        ],
        "title": "种蔬二首  其一",
        "id": "c82c248f-2f10-4184-8b1f-ca5880566d11"
    },
    {
        "author": "刘敞",
        "paragraphs": [
            "种蔬南冈下，地薄旱亦久。",
            "抱瓮出复入，拮据病两手。",
            "辍耕起长叹，四海万亿亩。",
            "过亢今若兹，我谁与餬口。",
            "县官祈雨泽，四望已并走。",
            "巫女歌且舞，土龙矫其首。",
            "上天何寥寥，百请未一偶。",
            "霖雨待尔辈，古人亦可丑。",
            "咄嗟云汉诗，万古竟何有。",
            "天地何不仁，百姓为刍狗。"
        ],
        "title": "种蔬二首  其二",
        "id": "3ae11af0-e7d9-4ce9-9ecc-40fa0fdda674"
    },
    {
        "author": "刘敞",
        "paragraphs": [
            "劳生惜流阴，徂岁逼穷律。",
            "灿灿黄菊花，离离紫茱实。",
            "芳香不可再，采掇自有术。",
            "零落势足悲，盛时亦未失。",
            "登高散百虑，驱马恣所出。",
            "或云避阳九，可以纳元吉。",
            "嘉愿谁间然，且当醉终日。"
        ],
        "title": "重阳",
        "id": "8843b50d-ac1c-4857-813c-08f181ad4307"
    },
    {
        "author": "刘敞",
        "paragraphs": [
            "凿井勿惮深，汲绳欲令长。",
            "凿深源不竭，汲远气自凉。",
            "岂如潢污水，汩汩道路旁。",
            "虽复不远求，饮之剧燖汤。",
            "虚烦生四支，淟涊不自强。",
            "野语合为国，愿君着岩廊。"
        ],
        "title": "浚井",
        "id": "2178753c-5179-4a89-9449-a9749814e504"
    },
    {
        "author": "刘敞",
        "paragraphs": [
            "唐殿弛栋梁，空庭长荆棘。",
            "坳堂客水腥，坏碣苔藓积。",
            "经营东晋始，远近千岁逼。",
            "兴废纷可悲，徘徊意不怿。",
            "尚余土木巧，未露斤斧迹。",
            "使鬼固已劳，斯民忍终役。",
            "悠悠竞颓波，扰扰非一国。",
            "台城更荒唐，万古共凄恻。"
        ],
        "title": "古寺",
        "id": "15f2ada5-afd3-4c8b-8872-87af301ce236"
    },
    {
        "author": "刘敞",
        "paragraphs": [
            "沧江浸长空，天使限南北。",
            "繁阴属暮岁，波浪无时息。",
            "烈风何轰豗，深木腾霹雳。",
            "远吹湖中白，来蔽江南碧。",
            "巉岩千峰玉，变化不可测。",
            "恐是时向晚，鬼神任胸臆。",
            "烛龙衔长耀，来集昆岭侧。",
            "又疑吴王兵，如荼压上国。",
            "勇气吞中原，晶光洞江北。",
            "久望生悸栗，嗟我问津客。",
            "横流岂难制，路险未可得。",
            "吾道固当然，滔滔欲谁易。"
        ],
        "title": "书候潮亭",
        "id": "3e3f59da-04aa-4d80-acbf-8f9d4042575f"
    },
    {
        "author": "刘敞",
        "paragraphs": [
            "伏波喜功名，南伐终不返。",
            "死余薏苡谤，生恨鹪鸟晚。",
            "干戈非一方，智勇易谋显。",
            "富贵谁不然，枯荣子何反。",
            "冥冥炎州隔，杳杳天道远。",
            "荆楚犹古风，招魂动哀挽。",
            "从人除忧谤，不得志者罕。"
        ],
        "title": "徐安抚",
        "id": "56d27fc1-477a-48c8-9d0d-57700026df00"
    },
    {
        "author": "刘敞",
        "paragraphs": [
            "丛石浮水中，峻堤缺复连。",
            "往往为深潭，波流自回环。",
            "秋山未摇落，碧树皆参天。",
            "仰观积水痕，仍在高树巅。",
            "里人半巢居，出入随乌鸢。",
            "令尹亦菜色，市楼寂无烟。",
            "皇天不纯命，百姓何震愆。",
            "苦云耕织废，租税尚未蠲。",
            "赤子向漂荡，所存皆偶然。",
            "虽知负官输，未忍更弃捐。",
            "奈何唐尧世，复见昏垫年。",
            "何以救汝饥，朝廷急忧边。"
        ],
        "title": "石首县",
        "id": "a15575e2-0cc2-41d8-bac6-36622b0139d6"
    },
    {
        "author": "刘敞",
        "paragraphs": [
            "今日寒颇甚，淮南似京土。",
            "江风既落木，山雪亦带雨。",
            "幽居自无聊，病卧亦寡侣。",
            "壮心顾牢落，出门孔多阻。",
            "古人戏枭卢，志气本尚武。",
            "胜来在快意，百万不足数。",
            "恨无酒如渑，杯盂空屡举。",
            "开颜强隐几，岂必叹贫窭。"
        ],
        "title": "召诸弟博饮",
        "id": "a4164b10-bc62-4e09-9226-9a50966d0fe8"
    },
    {
        "author": "刘敞",
        "paragraphs": [
            "暂会复远别，惆怅终无极。",
            "人生非神仙，岂有头不白。",
            "维舟相邀宿，淮水风浪黑。",
            "辗转不复眠，四听人尽息。",
            "丈夫非怀安，少壮宜努力。",
            "况子行多欢，自怪情不怿。",
            "谁言冬宵永，达旦才顷刻。",
            "鸡鸣日光出，握手各南北。",
            "仰谢云中鴈，羣飞接羽翼。",
            "何以纾我怀，作诗寄相忆。"
        ],
        "title": "别和弟",
        "id": "b84cd391-b62e-4aa4-85c9-fcd7d323d550"
    },
    {
        "author": "刘敞",
        "paragraphs": [
            "人生如浮云，聚散苦不定。",
            "向来诗酒欢，虽唱谁与应。",
            "蟋蟀鸣在户，玉衡逼冬孟。",
            "悠悠千里思，寂寂中夜静。",
            "岂曰无他人，不如我同姓。",
            "吁嗟繋名利，有若置机阱。",
            "窘然尘埃中，耻无六翮劲。",
            "访戴舟已惭，攀嵇驾难命。",
            "临觞置不饮，引领起独咏。",
            "莽莽天地昏，谁知我心怲。"
        ],
        "title": "舟中夜饮忆和弟联句",
        "id": "16ac2afe-f814-4238-b3ce-f6fa85a4f45d"
    },
    {
        "author": "刘敞",
        "paragraphs": [
            "携手常苦难，倾盖不易得。",
            "今宵四面坐，明日异乡客。",
            "秋风楚怀悲，出处各努力。"
        ],
        "title": "苏安上之淮南十八舍弟之河北十九舍弟之汉中皆会予赋三韵为送",
        "id": "2d14e79c-f735-45b3-85fb-6ea3e24f803e"
    },
    {
        "author": "刘敞",
        "paragraphs": [
            "鳯凰起北海，少留南岳巅。",
            "梧桐有余音，乌鹊相回旋。",
            "耳闻和声乐，目怪文采鲜。",
            "虽知非俦匹，慕用亦欣然。",
            "祥飙卷层云，迅羽凌九天。",
            "卑飞忽如絷，绝迹不可攀。",
            "徘徊故林下，叹息高风前。",
            "愿及夔作韶，率舞如舜年。"
        ],
        "tags": [
            "衡山"
        ],
        "title": "凤凰篇赠府公给事别",
        "id": "52dff823-84d8-4041-b38c-3ff882641eb9"
    },
    {
        "author": "刘敞",
        "paragraphs": [
            "闻君异乡客，岁暮江淮间。",
            "山雪夜多兴，桂枝春可攀。",
            "南风玩啙窳，浮俗矜游闲。",
            "安所弹长铗，何当问刀环。",
            "天伦眉最白，子舍衣仍斑。",
            "勿学髠接舆，佯狂因不还。"
        ],
        "title": "深甫往固陵",
        "id": "60ace47e-f612-449a-a0b9-a946827fc8f2"
    },
    {
        "author": "刘敞",
        "paragraphs": [
            "朝晖散浮阴，天气清且佳。",
            "春城足行乐，况此公侯家。",
            "珍馆深窈窕，茂林扬芬葩。",
            "幽禽啭新声，宿草含芳芽。",
            "览物曲池平，置酒白日斜。",
            "因歌雍门诗，四座皆叹嗟。",
            "平生布衣愿，不过东陵瓜。",
            "致求多嬴余，竟是迷纷华。",
            "一醉称日富，此风独可嘉。",
            "安能拘浮俗，局若井底蛙。",
            "客有章与何，高冠耀文緺。",
            "方为二千石，会促别且赊。",
            "他日还相思，当在天一涯。",
            "欢极情难忘，愿君尽流霞。"
        ],
        "title": "饮郇公园赠章湖州何汉州",
        "id": "4362f0c0-589c-46cc-9755-98809e88e090"
    },
    {
        "author": "刘敞",
        "paragraphs": [
            "行寻残雪远，暖就梅阴坐。",
            "悟彼寒气消，识此春景破。",
            "留僧迨日暮，听鸟忘巾堕。",
            "从此到芬芳，应须数来过。"
        ],
        "title": "雪後到荐福寺梅下",
        "id": "6f95f522-7eea-4191-af4b-00cb15e84923"
    },
    {
        "author": "刘敞",
        "paragraphs": [
            "兹心厌嚣冗，幸与上清邻。",
            "上清何崔嵬，高静违飙尘。",
            "珍林散玲珑，宝气浮氤氲。",
            "绿华未及衰，绛蘂忽复新。",
            "闲馆宾列仙，秘殿朝众真。",
            "浓香无停期，艳彩惊幽人。",
            "顾谢武陵子，四时长见春。"
        ],
        "title": "呈献臣",
        "id": "52d01853-25aa-4b8b-9525-383a46cdc694"
    },
    {
        "author": "刘敞",
        "paragraphs": [
            "吏退簿书敛，日落风景凉。",
            "偶无事物累，真得逍遥乡。",
            "疏花媚空园，修竹荫广坐。",
            "浊酒不难醉，盘石可径卧。",
            "何必凌江汉，乃能濯埃尘。",
            "何必潜山林，乃能寄隐沦。",
            "人多笑此言，此言未易笑。",
            "非君契心赏，谁肯过蓬藋。"
        ],
        "title": "寄吴江大博徐君章",
        "id": "4720d232-d154-4dee-9db7-b0c8a335c94e"
    },
    {
        "author": "刘敞",
        "paragraphs": [
            "城下春池深，潜鱼时复跃。",
            "高台可以望，暇日从尔乐。",
            "散怀混飞沈，适意宜丘壑。",
            "始悟濠梁翁，荒唐谢名爵。"
        ],
        "title": "观鱼台",
        "id": "c34a4be5-d7c3-4c93-ae91-112f5d501726"
    },
    {
        "author": "刘敞",
        "paragraphs": [
            "煌煌南极星，粲粲北维斗。",
            "禀龄瑞明时，运柄燮万有。",
            "降神非寻常，希世曾一偶。",
            "积善如公家，于今见纯佑。",
            "安车告归日，三府升平久。",
            "万石均禄秩，鲁公拜前後。",
            "茫茫周汉来，此事复闻否。",
            "黄金铸大印，绿丝绾长绶。",
            "方为累世荥，况多後来秀。",
            "戏禽试强弩，劝客满春酒。",
            "贱子敢再拜，愿公更眉寿。"
        ],
        "title": "府公射堂饮酒辄陪尊丈侍郎兼揖诸孙拜献拙诗",
        "id": "6f5dcfaf-c28b-4581-a4a0-5c1e9d05d948"
    },
    {
        "author": "刘敞",
        "paragraphs": [
            "浮云初无心，已南复更北。",
            "萧萧清风急，忽忽白日匿。",
            "时逝物稍变，感集意鲜适。",
            "玄蝉号庭树，蟋蟀吟四壁。",
            "自古共此悲，岂伊越乡客。"
        ],
        "title": "秋阴",
        "id": "3a401af7-b1c3-4141-b7ff-cb94473b66dc"
    },
    {
        "author": "刘敞",
        "paragraphs": [
            "南方信卑湿，风雨无时节。",
            "春风仍晚寒，阳和恐中绝。",
            "蛟龙乘江湖，云雾欺日月。",
            "驱除怀熏风，悒悒生内热。"
        ],
        "title": "久阴",
        "id": "b374b3af-0a1d-4429-9926-ec68a3aff9ca"
    },
    {
        "author": "刘敞",
        "paragraphs": [
            "七月鸣在野，八月鸣在宇。",
            "九月登我堂，十月入床下。",
            "滔滔岁方晏，促促声亦苦。",
            "悲秋不悲己，终夜如独语。",
            "时俗有新声，谁能一听汝。"
        ],
        "title": "蟋蟀",
        "id": "808b92b5-2fda-46a1-9b98-49b12ddb5559"
    },
    {
        "author": "刘敞",
        "paragraphs": [
            "穷通盖有命，富贵不能早。",
            "君侯希世珍，三十未为老。",
            "栖迟升斗禄，奔走周秦道。",
            "及亲固为荣，捧檄岂辞小。",
            "北风正凝霜，千里径无草。",
            "人生贵感激，岂以外物扰。",
            "当为昂藏驹，勿自使枯槁。"
        ],
        "title": "送王十二还干州",
        "id": "bacd54db-1759-4ea3-a243-936ce333885a"
    },
    {
        "author": "刘敞",
        "paragraphs": [
            "长啸振林木，半空鸾鹤声。",
            "清风苹末来，孤月海上生。",
            "坐久物色改，如有神仙迎。"
        ],
        "title": "坐啸亭纳凉",
        "id": "8cd23981-2e06-4a57-8af5-d71fb2401bd1"
    },
    {
        "author": "刘敞",
        "paragraphs": [
            "婵娟巫峡女，秀色倾阳台。",
            "昔为一片云，飞入汉宫来。",
            "明镜徒自姸，幽兰谁为媒。",
            "丹青固难恃，远嫁委尘埃。",
            "十步一反顾，百步一徘徊。",
            "出门如万里，泪下成霰摧。",
            "左右相娱乐，丝竹声正哀。",
            "岂不强言笑，郁郁不可开。",
            "黄河入东海，还从天上回。",
            "嗟尔独抱恨，一往掷蒿莱。"
        ],
        "title": "王昭君",
        "id": "65ea60e8-c56f-4776-a53d-dbc72ee7470e"
    },
    {
        "author": "刘敞",
        "paragraphs": [
            "昭君信绝世，窈窕秘瑶台。",
            "岁华坐将晚，玉辇何当来。",
            "一以画为赏，有如鸩为媒。",
            "含悲下紫殿，即路指黄埃。",
            "光艳动左右，君心再徘徊。",
            "白水不可变，孤芳从此摧。",
            "盛时能几何，千载独余哀。",
            "至今青冢傍，积怨昏不开。",
            "掖庭用色选，丹青以利回。",
            "寄语闺中子，何憾处蒿莱。"
        ],
        "title": "重一首同圣俞邻几持国作用前韵",
        "id": "bde9c6ec-4d9f-4e50-ad7b-9120a42ed6ab"
    },
    {
        "author": "刘敞",
        "paragraphs": [
            "松阴何婆娑，松盖何偃蹇。",
            "松香不堪折，松色无可选。",
            "旦暮青松间，吟怀未尝远。",
            "严霜百木死，高秀初欲展。",
            "泠泠海风飘，辉辉甘露泫。",
            "去矣混尘滓，怀哉邈林巘。",
            "谅无刀斧忧，千载行可践。",
            "辇毂念山海，谁期共攀搴。",
            "独有风入声，琴中尚悠衍。"
        ],
        "title": "忆松",
        "id": "b4cdf475-3966-4606-aa18-7bebda7fed7d"
    },
    {
        "author": "刘敞",
        "paragraphs": [
            "张良韩孺子，夙昔志未伸。",
            "授书黄石公，问礼仓海君。",
            "契合见神助，济时効经纶。",
            "指挥转雷电，顾盻定楚秦。",
            "以伋三寸舌，抗兹百万军。",
            "一为帝王师，晚就赤松宾。",
            "富贵心不屑，功名谅谁论。",
            "出处何昭昭，贤哉古之人。"
        ],
        "title": "留侯",
        "id": "524cafde-c288-439d-8830-e0b389d83db8"
    },
    {
        "author": "刘敞",
        "paragraphs": [
            "麟趾感素文，跃鱼赴鸣琴。",
            "殊类岂自识，至和动其心。",
            "济世有先觉，铸人不铸金。",
            "删诗在正始，好乐非好音。",
            "万生依陶冶，一气谐飞沈。",
            "贱子晚及门，独学谬知今。",
            "趋隅诵所志，踊跃不自任。",
            "救渇而饮河，栖枝以巢林。",
            "量微志复小，俛仰感高深。"
        ],
        "title": "録近文呈晏公",
        "id": "c5bd240f-0c2b-48f2-9427-1c4ec7d99a33"
    },
    {
        "author": "刘敞",
        "paragraphs": [
            "平生实善交，厚薄等新故。",
            "觧骖济越石，调禄谓车御。",
            "犹称礼偪下，未免俭则固。",
            "高风往既息，颓迹後方骛。",
            "陈妾轻绮纨，贤士敝襦袴。",
            "若人不重得，遗论今始布。",
            "吾亦太史徒，执鞭所欣慕。"
        ],
        "title": "读晏子春秋",
        "id": "8d36c443-98a7-4968-8030-9c40457a2369"
    },
    {
        "author": "刘敞",
        "paragraphs": [
            "自昔周旦死，珍鳯閟空峦。",
            "民斯未尝见，犹取图象观。",
            "况彼圣人没，众说纷无端。",
            "能言拒杨墨，岂秪均遗鸾。",
            "念我生苦後，读书乐瓢箪。",
            "潜精探遗文，仿象良云难。",
            "犹如琢圭玉，考法求所安。",
            "虽无绳与矩，我知不为丸。",
            "凝诚矢弗变，势利非攸欢。",
            "譬于寸木微，积久能巑岏。",
            "有羽必怀耸，有声必希弹。",
            "方期沐清德，敢不振斯冠。"
        ],
        "title": "以近文投谢学士",
        "id": "3cf9b17c-85e7-43c4-b402-dffe2193264b"
    },
    {
        "author": "刘敞",
        "paragraphs": [
            "人生若浮云，聚散不自知。",
            "昔与子相逢，彩衣汝水湄。",
            "两家贺羊酒，道路生光辉。",
            "变故一朝革，各在天一涯。",
            "我病陈蔡间，固穷莫自持。",
            "君为周南居，流涕极所思。",
            "日月忽已改，旧游不可追。",
            "岂悟羣玉峰，携手如素期。",
            "感怆从中来，当欢反成悲。",
            "求友聆嘉音，喟然见新诗。",
            "废学老将落，积忧志益衰。",
            "俛仰诸公间，嘿嘿惭见嗤。",
            "子我平生交，夙昔聆箴规。",
            "相爱当见朂，勿同众人为。"
        ],
        "title": "答吴冲卿学士",
        "id": "0d3d3c5f-bb23-4f1a-acd1-355cf41df147"
    },
    {
        "author": "刘敞",
        "paragraphs": [
            "忆在京辇居，相与巷南北。",
            "幸非势利合，同有春秋癖。",
            "往来熟杖屦，假借通经籍。",
            "谁谓数斯疏，要云谅且直。",
            "别离淹日月，寤寐见颜色。",
            "惠我以好音，欣然对真迹。",
            "微官事如毛，徇俗头欲白。",
            "庸知尚可敎，愿子更良食。"
        ],
        "title": "寄朱三学士",
        "id": "178654f5-65e2-4d83-b6d4-5ba776f3dcc9"
    },
    {
        "author": "刘敞",
        "paragraphs": [
            "我醉阙门外，卧备东藩臣。",
            "君从天上来，秀色落青云。",
            "留连三日语，多得所未闻。",
            "僻陋不自知，喟予久离羣。",
            "南风吹白沙，六月天昼昏。",
            "送行不尽境，引望空复勤。",
            "相识何必旧，白头或如新。",
            "有信当寄书，毋遗倾盖人。"
        ],
        "title": "送李綖学士请示江韩诸君",
        "id": "29723b67-ab4e-4304-af50-627235215873"
    },
    {
        "author": "刘敞",
        "paragraphs": [
            "今旦风凄冷，始觉阴气繁。",
            "白日无光彩，未敢启前轩。",
            "卜居止容膝，他时用为叹。",
            "及此殊觉胜，闭塞有余温。",
            "拨弃当世虑，纵观上古言。",
            "禹稷称栉风，孔颜乐闭门。",
            "穷通或相背，劳逸足自论。",
            "优游盖卒岁，达者尝有言。"
        ],
        "title": "今旦",
        "id": "621b39a0-1444-4439-9996-9e7efecdad8f"
    },
    {
        "author": "刘敞",
        "paragraphs": [
            "车马何赫奕，观者更叹息。",
            "冨贵归故乡，任州二千石。",
            "赐金为亲寿，衣锦供子职。",
            "里闬纳华驷，公堂列严戟。",
            "地兼百城会，众有万户籍。",
            "指撝吏奔走，宣布民悦怿。",
            "丈夫虽非通，岂负稽古力。",
            "怀章过故人，笑别见颜色。",
            "吾徒若匏瓜，长繋惭不食。",
            "赠君当何言，有信勉相忆。"
        ],
        "title": "送李才元",
        "id": "8b776feb-376b-46f0-b921-bde214758cf1"
    },
    {
        "author": "刘敞",
        "paragraphs": [
            "苍鹰怀风云，六月不忘习。",
            "寒蛟待雷雨，深水聊自蛰。",
            "多君起江湖，力学如不及。",
            "择师视洙泗，履奥窥所立。",
            "翰飞自兹远，变化谁能絷。",
            "孤剑屡感激，四方慎翔集。",
            "公子诚爱客，相门许长揖。",
            "结辔因北游，挥手谢朋执。",
            "藏书就史氏，观国荣天邑。",
            "藉甚诸公间，青紫亦可拾。",
            "宁复悲归来，眷眷儿女泣。"
        ],
        "title": "送焦生",
        "id": "66a6f473-17dc-468e-8a6a-d07c3aa34dab"
    },
    {
        "author": "刘敞",
        "paragraphs": [
            "虫潦败耕耘，西成绝人望。",
            "乡农吁天意，守阙书屡上。",
            "忧民圣天子，择吏贤宰相。",
            "王畿盖根本，岁赋在寛放。",
            "曰君往行田，究彼荒稔状。",
            "一当薄其租，用以息民谤。",
            "朝廷慎指使，推择无与让。",
            "非君精明姿，曷以致忠谅。",
            "忧公剧私为，即夕治行仗。",
            "怀悲念其弟，卜日不果葬。",
            "乃知体纯粹，世士难以尚。",
            "德泽既敷宣，风谣还历访。",
            "归来悟明主，自致谁云妄。"
        ],
        "title": "圣俞受诏行田是时圣俞葬其弟公异未毕而去",
        "id": "fede7275-6152-420e-9be2-4b0d9779e7d4"
    },
    {
        "author": "刘敞",
        "paragraphs": [
            "鲁人有林类，底春独被裘。",
            "沿畦拾遗穗，带索仍长讴。",
            "知命忘其老，乐天固不忧。",
            "既惊端木赐，复感东家丘。",
            "夫翁何为者，岁暮亦远游。",
            "北风吹白发，萧飒田陇头。",
            "此意如昔贤，世人知尔不。"
        ],
        "title": "张老子出田所",
        "id": "7f568b15-0eee-4e13-91aa-ebb4f2b80bc6"
    },
    {
        "author": "刘敞",
        "paragraphs": [
            "山林自微尚，轩冕非所营。",
            "每及逍遥趣，欣然得吾生。",
            "春塘漾绿水，珍树啼黄莺。",
            "心远忘外喧，境幽适人情。",
            "垂钓如有求，而无得失惊。",
            "临局非期胜，聊为白黑争。",
            "得意物可遗，忘言赏逾精。",
            "此理俗鲜悟，固当属渊明。"
        ],
        "title": "同圣民围棋钓鱼",
        "id": "be5a7489-0295-4c0d-b006-1df26b3527cd"
    },
    {
        "author": "刘敞",
        "paragraphs": [
            "秋物足悲咤，丘园良考盘。",
            "翱翔摅结虑，徙倚纵遐观。",
            "爽气使心厉，凄风令自单。",
            "酸念无迳托，那使百忧寛。",
            "鸟下见人寂，螀啼知露寒。",
            "夕烟起城际，反照映林端。",
            "伫立不能返，迷怀增屡叹。"
        ],
        "title": "秋园晚步",
        "id": "00d3f232-328d-4b3a-b01e-75713a1253d7"
    },
    {
        "author": "刘敞",
        "paragraphs": [
            "三闾虽已死，郢人独见思。",
            "五月江水深，遶城碧逦迤。",
            "轻舟烂龙鳞，利楫剧鸟飞。",
            "箫鼓骇蛟龟，鹰隼乱旌旗。",
            "争先爱中流，观者被水湄。",
            "漠漠怀沙魂，一去不可追。",
            "千载万岁後，儿女以为嬉。",
            "已矣国无人，终焉莫子知。"
        ],
        "title": "竞渡",
        "id": "d7235de2-d750-47a6-a0b7-db1b5f0d5e4a"
    },
    {
        "author": "刘敞",
        "paragraphs": [
            "空庭众嚣息，风叶独纷纷。",
            "秋期此时改，感叹坐黄昏。",
            "远怀灵均子，着书为平分。",
            "念尔刚直心，吐兹清丽文。",
            "上嘉唐虞世，下悼商周君。",
            "能与日月争，不能却浮云。",
            "浮云蔽日月，岁暮奈忧勤。",
            "精诚谁谓远，恍惚若相闻。"
        ],
        "title": "读离骚",
        "id": "6bf5293b-159a-44fe-be70-949af175e961"
    },
    {
        "author": "刘敞",
        "paragraphs": [
            "不复池上游，秋意忽已繁。",
            "卧柳半死生，枯荷自翩翻。",
            "忆昔载後车，逍遥临中园。",
            "观鱼有纵辨，运斤契忘言。",
            "岂独岁月晚，正伤离别魂。",
            "人遐室空迩，幽兴谁与论。"
        ],
        "title": "秋过临波亭寄陜府资政给事",
        "id": "14384439-cefb-40e9-a38e-d5b9830be9ac"
    },
    {
        "author": "刘敞",
        "paragraphs": [
            "子真神仙吏，不识伤别离。",
            "忽逢旧交叹，始悟人间悲。",
            "岁月流水逝，富贵浮云驰。",
            "徘徊抚往事，感激吐新诗。",
            "流水难以追，浮云难以推。",
            "百年半如此，万事从可知。",
            "且欲拂衣行，聊及鲈鱼期。",
            "君若变名姓，相逢复何时。"
        ],
        "title": "读圣俞我今五十二诗感之",
        "id": "fde3c2eb-bd11-41c6-84d0-02c634c12f53"
    },
    {
        "author": "刘敞",
        "paragraphs": [
            "上岭惟恐迟，下岭惧颠覆。",
            "一岭但数里，思虑千盈腹。",
            "不闻二大夫，致身未尝辱。"
        ],
        "title": "上岭下岭",
        "id": "1748e0cf-9670-4092-917a-162fbb794d30"
    },
    {
        "author": "刘敞",
        "paragraphs": [
            "轻舟何翩翩，斵冰浮清川。",
            "问之亦奚乐，岁宴道且邅。",
            "云我大梁客，游说万乘前。",
            "画策不见收，故乡复言旋。",
            "薄禄及吾亲，就官若归田。",
            "名实两有适，远近谁间然。",
            "忆昔都门别，尔来弥十年。",
            "苍苍豫章质，更觉摩青天。",
            "语旧或涕流，举觞愧留连。",
            "相从且未果，使我心劳悁。"
        ],
        "title": "送袁同年殿丞陟通判抚州因还洪井旧居袁在朝数上书言当世事某与袁别十年矣语旧多可悲者留三日乃去",
        "id": "3ab3e80c-6c06-4a46-a7f6-46301a0731a6"
    },
    {
        "author": "刘敞",
        "paragraphs": [
            "君已头髪白，犹着五彩衣。",
            "出门我意失，赠别双涕挥。",
            "自古不泽禄，念公早旋归。",
            "天欢固为乐，外物焉足希。",
            "达矣老莱子，千年见余辉。"
        ],
        "title": "送裴殿丞",
        "id": "aef501fb-d524-449a-80db-bd5a16fa22dc"
    },
    {
        "author": "刘敞",
        "paragraphs": [
            "吾衰不梦周，知我在春秋。",
            "斯道宜未坠，夫公能见求。",
            "相看头可白，感别岁空遒。",
            "念子期鸡黍，母怀汗漫游。"
        ],
        "title": "裴殿丞访别说春秋期岁初复来",
        "id": "c3ef7677-8897-4f57-991f-b507cab05b4e"
    },
    {
        "author": "刘敞",
        "paragraphs": [
            "希声未易合，皇华众方笑。",
            "与子东西人，相逢偶同调。",
            "亿年寄神觧，万里在心照。",
            "此间岂容言，吾得安蓬藋。",
            "煌煌千金珠，举世矜赏好。",
            "安知纬萧翁，弃置久高蹈。",
            "盛论山水趣，局促恨未到。",
            "江湖且相望，送子一长啸。"
        ],
        "title": "送雍秀才归琅琊山",
        "id": "047b43ff-c051-4e10-9073-3257a52d3f2b"
    },
    {
        "author": "刘敞",
        "paragraphs": [
            "朝日升屋梁，喧禽鸣树巅。",
            "东风不相期，自与春意旋。",
            "振衣起前庭，天色绿窅然。",
            "非烟扬微和，目极相绵绵。",
            "行寻林间步，荑英已可攀。",
            "万物在阳舒，胡为惨不欢。",
            "幸有二三子，采芳玩华年。",
            "不及古之人，幽怀聊复蠲。"
        ],
        "title": "鸣禽",
        "id": "eed5116f-f6d0-422e-89ca-333b5baee352"
    },
    {
        "author": "刘敞",
        "paragraphs": [
            "幽鸟何所托，高栖众林端。",
            "风巢雏鷇危，露叶毛羽寒。",
            "半夜吐明月，惊鸣递嚣讙。",
            "迎光怪焚巢，顾影疑飞丸。",
            "何为贪择木，通夕不自安。",
            "乘高非尔谋，宜下易所观。",
            "不见丹穴鳯，深居全彩翰。"
        ],
        "title": "惊禽",
        "id": "dd4d7060-9f20-4782-bf39-eb88bff149c4"
    },
    {
        "author": "刘敞",
        "paragraphs": [
            "谁凿八角井，不方亦不圆。",
            "此地饶美水，此井独苦泉。",
            "泉甘常早竭，泉苦更永年。",
            "浪得世上名，对之还慨然。"
        ],
        "title": "八角井",
        "id": "85356e3c-67fd-407e-9da9-4c2097776399"
    },
    {
        "author": "刘敞",
        "paragraphs": [
            "禀生本迂阔，习性益疏懒。",
            "遇境剩欲留，得人辄迷返。",
            "先生老乡曲，素髪颇樗散。",
            "相遇年已忘，心亲礼逾简。",
            "幸无富贵忧，时可青白眼。",
            "惊呵左右人，邂逅以缱绻。",
            "初随朝阳出，忽报山雨晚。",
            "天路良幽艰，归途失平坦。"
        ],
        "title": "雨过张先生",
        "id": "3ea1f29a-e217-4eff-9bfa-dab3b26c562f"
    },
    {
        "author": "刘敞",
        "paragraphs": [
            "昔贤避言色，先觉如观火。",
            "作者有七人，清风缅遗我。",
            "浮俗滋鈌鈌，羁人畏琐琐。",
            "知言岂易值，卷迹恨莫果。",
            "所愿学孔子，无可无不可。",
            "寡过知未能，同声赖铭左。"
        ],
        "title": "寄公默先生",
        "id": "314bb33a-ae54-4c0c-a352-0e98e39ca27c"
    },
    {
        "author": "刘敞",
        "paragraphs": [
            "圣神绍先古，述作备新书。",
            "微生滥中秘，重赐等诸儒。",
            "日月明天文，龟龙粲河图。",
            "精神骇耳目，黼藻贲泥涂。",
            "发挥箧中藏，更得神宗初。",
            "光华混新旧，笔墨肖锱铢。",
            "幸生尧禹间，而见典与谟。",
            "上为四方贺，善继古所无。",
            "下窃私室荣，搢绅谁与俱。",
            "汉史探会稽，周臣览昆墟。",
            "萧条千万里，筋力固已劬。",
            "而我独何人，荷宠安厥居。",
            "受学庶无负，传家既多余。",
            "愿从二三子，讲诵无时虚。"
        ],
        "title": "恩赐御书呈同舍诸公",
        "id": "f845a3c4-d926-436e-ab17-1a73caab236b"
    },
    {
        "author": "刘敞",
        "paragraphs": [
            "鬓髪今日白，山林未能往。",
            "每逢负郭趣，嘿有归田想。",
            "置酒松柏间，当春更萧爽。",
            "欣欣二三子，相与留一赏。",
            "早花何娟娟，秀色倾宿莽。",
            "驯禽声喧呼，永不忌罗网。",
            "物情乐于适，未必在深广。",
            "育育井中鱼，胡然困偃佒。",
            "佳哉主人翁，示我以天壤。",
            "放怀寓一醉，益愧鸣佩响。"
        ],
        "title": "与景仁圣俞饮景彝西园",
        "id": "bb0eb61e-f9d0-4dd0-bbf5-fa04c66ca68d"
    },
    {
        "author": "刘敞",
        "paragraphs": [
            "汝颍多奇士，磊落布方册。",
            "先进存古风，若人复令德。",
            "诗书秀英华，鹰鹘勇排击。",
            "曩者从军行，早闻平戎策。",
            "纵横志未展，慷慨意更激。",
            "坐惊齿牙脱，忽使头髪白。",
            "颇与嵇阮同，闭关以藏迹。",
            "老骥甘道路，黄鹄羞斥泽。",
            "复持一麾去，坚取万里役。",
            "旌旗暗长亭，已想蜀山碧。",
            "鼓吹喧前除，稍知楚风易。",
            "专城自足贵，远览固多适。",
            "胡为结离愁，恨此晚同得。"
        ],
        "title": "送怀安李使君屯田",
        "id": "658c1d70-15be-42e3-aa35-64d70cf4cc28"
    },
    {
        "author": "刘敞",
        "paragraphs": [
            "控弦谁家子，驰射落名翚。",
            "倾城绝代女，巧笑扬修眉。",
            "览古按图画，怅然增我唏。",
            "壮士不击贼，顾从儿女嬉。",
            "威弧无用世，反事禽荒为。",
            "嘿嘿千岁後，正为来者嗤。"
        ],
        "title": "题贾大夫射雉图",
        "id": "2d829c00-31ed-426d-8a4b-942ca6513c10"
    },
    {
        "author": "刘敞",
        "paragraphs": [
            "筑山必使高，凿井必使深。",
            "百工戒浅近，盛德羞浮沈。",
            "焉有尺寸枝，能栖垂天禽。",
            "焉有升斗泉，能容横江鲟。",
            "借兹喻物理，足以开君心。",
            "隘在容不足，弱在力不任。",
            "大道如路然，固无古与今。"
        ],
        "title": "示张直温",
        "id": "e871e2b0-2aec-428e-b2f8-710b14ee8b53"
    },
    {
        "author": "刘敞",
        "paragraphs": [
            "孟公多胜诣，故在杯酒间。",
            "虽非菊花时，辄复寻龙山。",
            "平明骑马出，日暮倒帻还。",
            "若人难重得，此风犹可攀。",
            "问我亦何为，翛然方闭关。",
            "忘言在得意，独往路已难。"
        ],
        "title": "临渊亭望鳯凰等山作",
        "id": "7b0b8eca-b30a-4a41-a636-47255bdff5c3"
    },
    {
        "author": "刘敞",
        "paragraphs": [
            "蛟龙居池中，仰活数掬水。",
            "虎豹离山林，求食辄摇尾。",
            "张君宜大用，亦是龙虎比。",
            "何得图小官，折腰五斗米。",
            "屈伸盖时命，隐显乃君子。",
            "譬由合抱材，当自毫末起。",
            "昔为青云高，今落尘土里。",
            "可喭复可惊，谁能叩天耳。"
        ],
        "title": "闻隐直欲调官",
        "id": "ed1dbf7a-b0e5-42bd-86c8-795480d21542"
    },
    {
        "author": "刘敞",
        "paragraphs": [
            "西风豁愁阴，天水两涵泳。",
            "微波荡寒日，极目万里浄。",
            "离披蒹葭老，萧瑟原野迥。",
            "物容惊客怀，橹声动归兴。",
            "倦游髪恐白，多虑身复病。",
            "缅慕苍梧云，无心自辉映。"
        ],
        "title": "津亭",
        "id": "61e2a298-fc6c-4e93-b8b7-05509239266d"
    },
    {
        "author": "刘敞",
        "paragraphs": [
            "重山抱城起，清川带野回。",
            "深严古佛寺，嵽嵲耸高台。",
            "此地宜眺览，冠绝都城隈。",
            "远近见千里，令人心目开。",
            "忆在七月中，丞相自魏来。",
            "百官迎道傍，休骑兹徘徊。",
            "衣冠相胜凌，尘土如炎灰。",
            "我随众人趋，出入再历阶。",
            "不得及此时，披襟濯氛埃。",
            "至今意耿耿，负愧不可裁。",
            "迩来读君诗，足慰平生怀。",
            "忽如升其巅，四顾心悠哉。",
            "往者不可及，信陵久已颓。",
            "来者不可见，孔侯与孙崔。",
            "古今殊茫茫，慨叹成欢哀。",
            "会复从君游，于焉谢崔嵬。"
        ],
        "title": "和持国登开宝寺上方院寄孔宁极崔象之孙曼叔",
        "id": "73e9083c-248a-4dc4-8891-1fdeca50864a"
    },
    {
        "author": "刘敞",
        "paragraphs": [
            "华星烂长天，明月被清池。",
            "良景岂易得，佳宾共在兹。",
            "形骸久相忘，巵酒安足辞。",
            "高歌激风飙，宜笑散春晖。",
            "中置浩长叹，民生信多为。",
            "非无逍遥乡，固在闲暇时。",
            "及尔不快饮，岁月忽欲驰。",
            "世事纷悠悠，放言为吾师。"
        ],
        "title": "临波亭饮席赠徐二",
        "id": "d81ff525-f49b-461a-b5db-314399c59604"
    },
    {
        "author": "刘敞",
        "paragraphs": [
            "吾昔读汉书，远嘉马文渊。",
            "慷慨有大志，不辞走穷边。",
            "尝言功名期，当及少壮年。",
            "生图万里勋，死裹马革还。",
            "此语颇豪荡，书之在青编。",
            "其人虽已亡，其意犹凛焉。",
            "羌戎未伏诛，王旅多丧偏。",
            "安得如此人，西行陇与汧。",
            "借筹资方略，还为天子言。",
            "海上惟叹息，今时岂无贤。",
            "忽闻张公子，奋起殊欣然。",
            "历览泾渭旁，究观敌根源。",
            "宁复谢古人，正堪豁忧煎。",
            "卫青出行伍，去病幸有天。",
            "相继取封侯，有若翻手间。",
            "男儿谁不如，可得甘弃捐。",
            "读书反三黜，何用师孔宣。",
            "我岂少游徒，规规守乡田。",
            "力弱非志弱，送君心长悬。"
        ],
        "title": "送张四隐直游边",
        "id": "8ee44031-7d0c-4cf3-882c-da4cc67e2ce2"
    },
    {
        "author": "刘敞",
        "paragraphs": [
            "一死复一生，一虚复一盈。",
            "犹悲门易轨，况乃谷为陵。",
            "曲池久芜没，高屋尚峥嵘。",
            "自古若传舍，毋为方叹惊。"
        ],
        "title": "同贡甫咏丁晋公园池",
        "id": "718a0f64-131b-4530-a379-a785fe961375"
    },
    {
        "author": "刘敞",
        "paragraphs": [
            "君家颍川上，时论数八龙。",
            "声华自照映，远与高阳同。",
            "季慈又青出，秀气凌秋空。",
            "安步可远到，何为菰芦中。",
            "会稽自禹来，山水天下雄。",
            "古人每独往，胜事殊未穷。",
            "聊欲因弦歌，登临极江东。",
            "超然语高迈，令人愧樊笼。",
            "我昔更此邑，稚年尚儿童。",
            "迩来成梦寐，自笑成秃翁。",
            "安得方寸金，换君腰下铜。",
            "越吟不自然，极目南飞鸿。"
        ],
        "title": "送韩七寺丞知萧山",
        "id": "5fe86629-15af-47bd-934c-ca77578d30ee"
    },
    {
        "author": "刘敞",
        "paragraphs": [
            "汲汲书弥短，悠悠夜增长。",
            "贫家不具烛，坐须明月光。",
            "隐几四寂默，阴虫鸣我傍。",
            "天时有推敚，物性随悲伤。",
            "感彼忽自惊，喟然发心狂。",
            "壮年何所成，忧患攒中肠。",
            "咄嗟牛衣叟，妇女知激昂。",
            "国耻吾亦羞，如何埽封疆。",
            "譬如笼中禽，左右不得翔。",
            "知音古亦稀，谁谓歌中商。"
        ],
        "title": "初夜",
        "id": "6d5e4495-188e-4d16-acc6-834ba03cbdb5"
    },
    {
        "author": "刘敞",
        "paragraphs": [
            "花影不可埽，纵横月明中。",
            "光芒裛新露，香气生微风。",
            "夜永兴不浅，幽人与谁同。"
        ],
        "title": "静夜",
        "id": "ac5c207e-9f17-4eab-acf0-1d390642ec29"
    },
    {
        "author": "刘敞",
        "paragraphs": [
            "相别才一月，相忆如一年。",
            "岂无白首游，不及夫子贤。",
            "邂逅发寤寐，奋飞绝由缘。",
            "忽闻乘春浪，千里下归船。",
            "鸡黍可以具，班荆畅幽悁。"
        ],
        "title": "迎恩甫",
        "id": "a58c593d-4616-4012-932a-717949662500"
    },
    {
        "author": "刘敞",
        "paragraphs": [
            "晨起风雨交，萧萧秋意寒。",
            "出门无所诣，行道如此难。",
            "思我平生游，相得他日欢。",
            "兴来未尝约，趣合不待言。",
            "浊酒有与醉，孤琴能一弹。",
            "时时商声歌，磊落千琅玕。",
            "浮云归无期，宿草秋向残。",
            "独咏鸡鸣诗，一唱三四叹。"
        ],
        "title": "雨中独居有怀江梅",
        "id": "3a979d92-abc5-4c8a-b317-5d0085bfe4db"
    },
    {
        "author": "刘敞",
        "paragraphs": [
            "昨日过君家，双瞳偶清刮。",
            "非无尘俗累，喜见秋阴豁。",
            "注瑟请新声，瑶音邈超越。",
            "神惊自束躅，不为天寒发。"
        ],
        "title": "过圣俞读其近文明日寄之",
        "id": "4b4b1c05-b7d6-439e-a522-9e422a87e562"
    },
    {
        "author": "刘敞",
        "paragraphs": [
            "岂无栋梁材，为君构明堂。",
            "岂无调羹资，为君致烹鬺。",
            "独使限荒鄙，委之道路旁。",
            "岁晏吐奇秀，芬芬有余香。",
            "疾风见松柏，众秽知蕙芳。",
            "譬彼君子质，幽沈道逾彰。",
            "安得假神术，徙根俪长杨。",
            "辽哉计不果，我心不能忘。"
        ],
        "title": "忆梅",
        "id": "4e4d566b-9d4c-4a4a-9234-d3bf9e039093"
    },
    {
        "author": "刘敞",
        "paragraphs": [
            "人生期百龄，子适四之一。",
            "人仕期万石，子适升斗秩。",
            "禀灵甚纯粹，守道复贞吉。",
            "无负于神明，如何有仓猝。",
            "虽登爵一命，亦治邑千室。",
            "名竟未达君，泽亦不被物。",
            "鬼神莽无状，天道眇难诘。",
            "冥冥九原深，永与颜贾匹。"
        ],
        "title": "伤胡二",
        "id": "c432fefc-f0d6-4a26-9a31-026d45f97617"
    },
    {
        "author": "刘敞",
        "paragraphs": [
            "大均运元和，万物分一气。",
            "相杂以成文，自然故为贵。",
            "道衰三王末，议出百家沸。",
            "仲尼日月也，薄日为之既。",
            "春秋曰笔削，天地复经纬。",
            "大法初粲然，乱臣以为畏。",
            "微言迨秦汉，变雅从晋魏。",
            "逐末竞锥刀，浇淳玩花卉。",
            "安知作述本，庸识文章意。",
            "中间马与班，二子称彷佛。",
            "犹云崇货力，尚或排刚毅。",
            "才难乃其然，可以长歔欷。",
            "退之不为史，于道其犹未。",
            "胡为体明哲，曾是回怨诽。",
            "国典竟芜杂，唐风亦隐厞。",
            "陵夷九易姓，祸乱森如猬。",
            "儒术骇中绝，斯民迟攸塈。",
            "纷纭混朱紫，清浊谁泾渭。",
            "龙飞真人出，虎变斯文蔚。",
            "天意晚有属，先生拔乎彚。",
            "是非原正始，简古斥辞费。",
            "哀善伤获麟，疾邪记有蜚。",
            "处心必至公，拨乱岂多讳。",
            "何必藏名山，端如避罗罻。",
            "曰余仰炉治，有意自勍剕。",
            "踵门投耒耜，假荫亲蔽芾。",
            "所望窥册府，无宁辱赒饩。",
            "狂者实进取，日中固必熭。",
            "饮河虽非量，满腹尚自慰。",
            "演孔幸受经，居斋窃忘味。"
        ],
        "title": "观永叔五代史",
        "id": "c86579e6-4da0-423a-8525-7f31cee6dd31"
    },
    {
        "author": "刘敞",
        "paragraphs": [
            "楚人少眉寿，此翁七十余。",
            "剕士多轻扬，此翁乃好书。",
            "世医悦肤浅，此翁识古初。",
            "习俗争锥刀，此翁尚玄虚。",
            "数欲见此翁，为其亦起予。",
            "责人必求备，尧舜犹病诸。",
            "渔者公阅休，逸人狂接舆。",
            "有之幸见告，我且从彼居。"
        ],
        "title": "寄张拱辰",
        "id": "831c545d-3702-48a0-8ec4-9fadd54c502c"
    },
    {
        "author": "刘敞",
        "paragraphs": [
            "栉栉裁修竹，荧荧粲寒光。",
            "浮筠凝烟雾，疏节留雪霜。",
            "甘寝百疾觧，侧身夏日长。",
            "此时四海波，亦已如探汤。",
            "嗟我智虑短，苟为安一床。"
        ],
        "title": "竹床",
        "id": "68b7b471-6162-4d0c-a8fc-601a2c53f131"
    },
    {
        "author": "刘敞",
        "paragraphs": [
            "士为知己死，女为悦己容。",
            "咄嗟彼三良，杀身徇穆公。",
            "丹青怀信誓，夙昔哀乐同。",
            "人命要有讫，奈何爱厥躬。",
            "国人悲且歌，黄鸟存古风。",
            "死复不食言，生宁废其忠。",
            "存为百夫防，逝为万鬼雄。",
            "岂与小丈夫，事君谬始终。"
        ],
        "title": "哀三良诗",
        "id": "18ee3751-c0b2-4c78-b5bf-4aaf97e734d2"
    },
    {
        "author": "刘敞",
        "paragraphs": [
            "士贫谋国拙，安得辞泥涂。",
            "马生负长剑，叹曰归来乎。",
            "尺薪等芳桂，斗粟兼明珠。",
            "王门不见容，憔悴如枯鱼。",
            "我无升斗水，慰子朝夕须。",
            "亦有西江涛，疏远不可图。",
            "相劝早旋归，诗书自为娱。",
            "男儿患无术，余事从卷舒。",
            "时至当奋飞，翩如巢中雏。",
            "微物尚变化，况君七尺躯。"
        ],
        "title": "马生自汝南来求入太学不得请诗以归",
        "id": "b89df17e-e31e-4ba3-a97b-1cae4554d079"
    },
    {
        "author": "刘敞",
        "paragraphs": [
            "主父希世者，画策妙纵横。",
            "指麾一言用，震动诸侯惊。",
            "日暮临远涂，中道方倒行。",
            "不忍藜藿食，意从五鼎烹。",
            "宁知鹿门翁，白首长躬耕。",
            "天下非所保，功名安足营。"
        ],
        "title": "咏史",
        "id": "2064cc9f-b327-4a9e-a702-bdecbda2206d"
    },
    {
        "author": "刘敞",
        "paragraphs": [
            "此江自岷山，浩瀚浮西极。",
            "中为三峡束，壅阏气愤激。",
            "崩腾得平地，千里怒未息。",
            "虽投洞庭阔，争道犹逼窄。",
            "触岸皆倒流，势兼万牛力。",
            "浑黄不可鉴，咫尺瞢玄白。",
            "颇似昆仑流，泄源下积石。",
            "逶迤屡屈折，九曲乃大直。",
            "始信枉渚歌，至今犹凄恻。",
            "中流忽沙沸，惨惨半江黑。",
            "俄顷成丘陵，方舟渡安得。",
            "坤仪理专静，何故輙损益。",
            "多异真穷乡，所逢岂中国。",
            "墨生忍黔突，孔子不暖席。",
            "贤圣亦远游，吾宁倦行役。"
        ],
        "tags": [
            "洞庭湖"
        ],
        "title": "入荆江",
        "id": "6ce9c929-5867-4a93-bf49-8de1df2bd721"
    },
    {
        "author": "刘敞",
        "paragraphs": [
            "四时急相乘，五月大火中。",
            "天地为炽炉，万物皆沸铜。",
            "吁嗟望云汉，长啸怀清风。",
            "覆载虽高厚，局蹐似不容。",
            "蚩蚩道旁子，奔走劳厥躬。",
            "外以尘土伤，内为利害攻。",
            "狂酲无由濯，势与羣物终。",
            "安知逍遥游，采真得所从。",
            "宝宇豁高严，剧谈叩真空。",
            "虚白从中来，清凉脱樊笼。",
            "惜哉但独乐，不与斯人同。",
            "作诗寄妙赏，藐若凌青穹。",
            "依隐或玩世，诡时在不逢。",
            "三复金玉音，旷然已发蒙。"
        ],
        "title": "和邻几持国景德寺纳凉",
        "id": "c2d75148-5509-4237-b199-ac683a3f2078"
    },
    {
        "author": "刘敞",
        "paragraphs": [
            "刘生大梁客，五十耻独醒。",
            "观书泛为通，不肯明一经。",
            "壮岁怀慷慨，边游忍伶仃。",
            "担簦售白璧，垂蒯提青萍。",
            "归来面朝士，口写山川形。",
            "公侯尽高意，礼数争分庭。",
            "落魄破小节，浮游谢尘冥。",
            "诙谐若流輠，捷胜如建瓴。",
            "荏苒混朝市，缤纷迈年龄。",
            "有云致官爵，百说无一听。",
            "二子才剑吷，众豪固螟蛉。",
            "以兹滞玉帛，亦不羞岩垧。",
            "太尉辟开府，中丞请居廷。",
            "拂衣东南走，高揖千岩青。",
            "禹穴发穷宝，雷门叩惊霆。",
            "邦侯万人杰，忧国心无宁。",
            "得善輙觧榻，发奇肖开硎。",
            "抽辞肯听莹，宴旧方淹停。",
            "箬下进醇酎，鉴中结飞铃。",
            "高哉鸿鹄心，去矣穷沧溟。"
        ],
        "title": "送刘初平谒会稽范吏部",
        "id": "bc0912dd-0b67-4215-80bf-8c0da14013b5"
    },
    {
        "author": "刘敞",
        "paragraphs": [
            "少不学为吏，僶俛亦非良。",
            "终日簿书间，忽疑鬓髪苍。",
            "无闻畏後生，素习成兼忘。",
            "吾子岂独迷，相从道文章。",
            "上论圣贤心，下救世俗荒。",
            "磊落古人风，粲然在我旁。",
            "精莩眩日月，爰居惑铿锵。",
            "置此但为好，切磋非所望。"
        ],
        "title": "谢主簿示杂文",
        "id": "ac754f1c-e08c-4c4c-b086-6f46f823caa1"
    },
    {
        "author": "刘敞",
        "paragraphs": [
            "自古皆有死，岂惟直如弦。",
            "鲁公既中夭，狂宼不独延。",
            "兹寺数经乱，丛林废为烟。",
            "若人昔所居，故老广其传。",
            "直气触白日，沈忧凌青天。",
            "悠悠穹壤间，肯与蛛蚁捐。",
            "事往理冥漠，悲来涕潺湲。",
            "作诗识其处，尚想音容全。"
        ],
        "title": "开元寺",
        "id": "03899d1f-67dd-4606-b959-381431eda89f"
    },
    {
        "author": "刘敞",
        "paragraphs": [
            "武帝固英雄，总擥皆轶材。",
            "南并桂林地，北守单于台。",
            "军费累万金，马迹穷九垓。",
            "时独卜大夫，规规输其财。",
            "忠义岂不然，告缗自此开。",
            "茫茫文景後，田野卒污莱。",
            "孰谓将相谋，竟贻黔首哀。",
            "晚悟富民侯，後时信悠哉。"
        ],
        "title": "汉武帝二首  其一",
        "id": "e17d30ef-476c-4974-b54b-1b2670ba1c43"
    },
    {
        "author": "刘敞",
        "paragraphs": [
            "洪波漏金堤，河伯独不仁。",
            "不有封禅行，安知愁吾民。",
            "翩翩海滨子，自以通鬼神。",
            "黄金成虚言，鸿飞邈无因。",
            "武安玩天时，独秉万国钧。",
            "怆似宣房诗，郎吏终负薪。",
            "寂寞千载间，真伪共沉沦。",
            "何乃忘谤书，世固无直言。"
        ],
        "title": "汉武帝二首  其二",
        "id": "4081940f-4562-4506-bb16-4419b07183b6"
    },
    {
        "author": "刘敞",
        "paragraphs": [
            "三楚多秀士，从古谓之然。",
            "接舆既髠首，三闾复沈渊。",
            "大屈备时玩，白珩为世传。",
            "粃糠凤鸟歌，瓦砾离骚篇。",
            "已矣德既隐，孔车为回旋。"
        ],
        "title": "楚风四首  其一",
        "id": "e4f10c2b-e097-44a5-97d4-51d2921ee87b"
    },
    {
        "author": "刘敞",
        "paragraphs": [
            "严严章华宫，灼灼高唐观。",
            "庆吊随俯仰，离合异昏旦。",
            "人生讵能几，物化毎交乱。",
            "千秋万岁後，寂寞江与汉。"
        ],
        "title": "楚风四首  其二",
        "id": "a66dea5d-1481-4607-a712-4f5dbd866300"
    },
    {
        "author": "刘敞",
        "paragraphs": [
            "宜僚乐市肆，叔敖荣寝丘。",
            "不恶渔钓卑，吾闻公阅休。",
            "颠冥天地间，世与我悠悠。",
            "岂悟多种橘，可齐千户侯。"
        ],
        "title": "楚风四首  其三",
        "id": "5c208330-7aff-4542-b804-604dd7fb1e3e"
    },
    {
        "author": "刘敞",
        "paragraphs": [
            "唐侯两骕骦，夙昔困多难。",
            "蔡国双狐白，岂知反为患。",
            "世衰道为遹，服美自取间。",
            "敝缊可终身，鸿飞谅何簒。"
        ],
        "title": "楚风四首  其四",
        "id": "addfcb3b-8457-4582-af98-5e4de3d620d2"
    },
    {
        "author": "刘敞",
        "paragraphs": [
            "今年四十一，髪白牙齿脱。",
            "未能游逍遥，意毎不自豁。",
            "偶寻乐天诗，往在江州日。",
            "年几与我同，哀疾与我埒。",
            "伊人了无生，外物均寂灭。",
            "而且于形骸，变化难自适。",
            "况我狭中者，万缘日相伐。",
            "力小觉任重，忧多使内热。",
            "安能保平和，但有就衰竭。",
            "贤哉香山翁，精诚妙前哲。",
            "悬车未六十，鼓缶终大耋。",
            "以兹揆损益，亦似有与夺。",
            "至理何心得，吾其守兹说。"
        ],
        "title": "杂咏",
        "id": "21a1c006-7946-4827-9309-7d49dc211124"
    },
    {
        "author": "刘敞",
        "paragraphs": [
            "雨止天大风，草木皆怒号。",
            "居人不得寐，起见星月高。",
            "鸟兽羣悲鸣，空虚如波涛。",
            "行子今安至，怆怆我心劳。",
            "山川幸非远，岁月亦未滔。",
            "自伤下泽车，不及乡里豪。",
            "衮衮随飞蓬，悲歌撃长刀。",
            "丈夫寒如此，何愧儿女曹。",
            "无由托飞云，更寄身上袍。"
        ],
        "title": "二十六日大风寄贡甫",
        "id": "45acd7b9-aba7-4e29-8def-83e72b294320"
    },
    {
        "author": "刘敞",
        "paragraphs": [
            "空桐倚不周，近戴北斗魁。",
            "上天限夷夏，自古常风霾。",
            "我行迫隆冬，周览穷荒回。",
            "魑魅丑正直，共工负其材。",
            "初如百万兵，鸣鼓天上来。",
            "日月惨不光，星辰为之颓。",
            "又如海水翻，洪洞奔天台。",
            "四顾无复人，但听万壑雷。",
            "摇山堕危石，略野荒纤荄。",
            "鸟雀失食悲，虎豹忘羣哀。",
            "大呌不自闻，却行尚欲摧。",
            "而我仗汉节，何由脱氛埃。",
            "先王外荒服，赤子弃草莱。",
            "阴奸窃号令，天网殊恢恢。",
            "我车伤崔嵬，我马劳虺隤。",
            "感彼鸡鸣诗，聊以慰永怀。"
        ],
        "title": "墨河馆连日大风",
        "id": "9e03bdec-4e1c-4ab1-ae83-150ec14bb418"
    },
    {
        "author": "刘敞",
        "paragraphs": [
            "往为名山客，浩荡多奇观。",
            "六月湖海卧，飘飘生羽翰。",
            "悮升紫垣籍，草野非所安。",
            "金火三伏交，束带愁衣冠。",
            "飞尘变形骸，内热焦肺肝。",
            "岂惟天有时，人事亦可叹。",
            "适有凉风来，萧骚庭叶干。",
            "感之意飞动，忽若骖龙鸾。",
            "银汉水可涉，枯槎去无难。",
            "洞庭鱼正肥，游子行足欢。",
            "饮酒读离骚，睥睨天壤寛。",
            "要当以乐死，日月谁控抟。",
            "夫子文章伯，已在青云端。",
            "且方济一世，讵肯哀盘桓。",
            "作诗破冥烦，磊落冰雪颜。",
            "懔懔屈宋词，千秋剧椒兰。"
        ],
        "tags": [
            "洞庭湖"
        ],
        "title": "奉和永叔夜闻风声有感用其韵",
        "id": "7aa35441-e283-4d75-ae12-5a6b57011591"
    },
    {
        "author": "刘敞",
        "paragraphs": [
            "春旱天多风，十步不见人。",
            "自非势利役，谁肯轻出门。",
            "我亦闭户居，寂寞卧晏温。",
            "叹息中庭花，散随扶摇翻。",
            "百芳半摧折，白日或翳昏。",
            "安得超尘埃，高乘云雷奔。",
            "壮心更激烈，中热生肺肝。",
            "愧君忧陋巷，眷眷迂轻轩。",
            "高论清我怀，忽然失冥烦。"
        ],
        "title": "春旱天多风赠深甫",
        "id": "8dd5d7a4-e1ef-4ebd-8064-634a2511b98e"
    },
    {
        "author": "刘敞",
        "paragraphs": [
            "吕梁信天险，鱼鳖不可游。",
            "引棹出丛石，一絙用百牛。",
            "汹涌含风电，蜿蜒喷蛟虬。",
            "世自有畏涂，吾仍耻随流。",
            "侧见百仞奔，俯窥千丈幽。",
            "自非跂达观，未易寛百忧。",
            "夙昔涉老庄，纵心会虚舟。",
            "忠信犹足恃，放言礼门由。"
        ],
        "title": "吕梁",
        "id": "6be23d8b-b559-4e90-b354-af8fae1ed2da"
    },
    {
        "author": "刘敞",
        "paragraphs": [
            "山深行易迷，南麓偶清旷。",
            "鸡犬鸣谷中，樵童戏岩上。",
            "茅茨肖浮居，牖户相背向。",
            "竹径通往来，清阴亦弥望。",
            "白头三四老，相见语欢畅。",
            "心疑避世子，形迹一何放。",
            "行将从之游，自恨苦羁鞅。",
            "不能问姓名，聊作招隐唱。"
        ],
        "title": "蜀冈南麓",
        "id": "b5137279-c846-4110-a847-f5e6c9f87fcb"
    },
    {
        "author": "刘敞",
        "paragraphs": [
            "少有王子癖，长怜此君雅。",
            "常嫌地喧窄，不敢谋潇洒。",
            "昨日山客来，劝我栽砌下。",
            "感荷知我心，遂得移遶舍。",
            "其中置盘石，可以措尊斚。",
            "于此更一座，以待违名者。",
            "山禽时复来，清啭如郊野。",
            "其余即无见，不辨春与夏。",
            "吾惟厌时俗，人亦来者寡。",
            "顺然两无议，外誉焉足假。",
            "新笋渐盈尺，新枝已铺瓦。",
            "燕雀勿相惊，深沈似隆夏。"
        ],
        "title": "种竹偶书",
        "id": "dad48b36-ce30-42e2-8b38-38f11940a07f"
    },
    {
        "author": "刘敞",
        "paragraphs": [
            "世皆笑幽独，何不少自贬。",
            "种竹南轩间，亦足以相检。",
            "况兹岁华晚，众卉日凋敛。",
            "清节良自如，栽培匪为谄。",
            "岂知窗户侧，秀色窥荏苒。",
            "会兹东南美，相对情不慊。",
            "楚人昔颂橘，行比伯夷忝。",
            "此君最孤高，坚直难外掩。",
            "凛气有精粹，筠光射圭琰。",
            "他时雪中客，往往疑清剡。"
        ],
        "title": "劝思弟于南轩种竹",
        "id": "e6b36506-5ab7-477a-bc3a-39d3e2f82ce0"
    },
    {
        "author": "刘敞",
        "paragraphs": [
            "壮年志慷慨，结交慕英雄。",
            "大梁多长者，燕赵有古风。",
            "千金起为寿，一诺不顾躬。",
            "自谓松与柏，忽为萍与蓬。",
            "市道今乃知，利穷非义穷。"
        ],
        "title": "古侠客行",
        "id": "bff6de0f-afcb-41af-9f52-a86c6b740820"
    },
    {
        "author": "刘敞",
        "paragraphs": [
            "别长会时稀，乐少忧日多。",
            "邂逅非素期，悲欢奈君何。",
            "明灯照空窗，风雪满天地。",
            "此时坐相对，达旦终不寐。",
            "少年慕结交，徒以此方寸。",
            "危生始自感，来日安可问。",
            "意气久已夺，形髪亦已衰。",
            "如何切磋意，不废平生时。",
            "惊禽坠虚弦，病叶陨轻露。",
            "一闻伤心奏，涕下已如注。"
        ],
        "title": "深甫过留宿并示近诗",
        "id": "029f75ac-e45f-4c95-acab-09bce667def3"
    },
    {
        "author": "刘敞",
        "paragraphs": [
            "少年有佳趣，老夫意独驩。",
            "常恨离别久，忽忘会聚难。",
            "殷勤置杯杓，萧散遗衣冠。",
            "诚知惜短夜，为我强盘桓。"
        ],
        "title": "留张十二宿",
        "id": "2195c482-d133-46fc-a5e7-15bf825aef47"
    },
    {
        "author": "刘敞",
        "paragraphs": [
            "外事已波涛，回首已陈迹。",
            "独有云间月，相见不改色。",
            "慰我平生怀，故在中秋夕。",
            "我髪见二毛，羁旅多所历。",
            "毎逢桂花秋，兴发劝更剧。",
            "江湖与山林，所至得真适。",
            "今年都城游，日与贱事逼。",
            "得闲輙昏醉，向晦专寝默。",
            "觉醒忽天明，不见千里白。",
            "谁令心赏违，坐使歳华隔。",
            "徘徊不自惬，怅望空叹息。",
            "见君新诗章，暂若对寒魄。",
            "清光动人目，讽咏当自释。"
        ],
        "title": "和邻几八月十五日夜对月",
        "id": "6f8155c3-b954-4c4b-8721-794206ff1ce6"
    },
    {
        "author": "刘敞",
        "paragraphs": [
            "践霜脚如脱，知我血气衰。",
            "况复齿牙落，鬓边亦有丝。",
            "人生会当老，何计迟速为。",
            "但愿多美酒，忧来忽如遗。"
        ],
        "title": "脚冷",
        "id": "021e3b2c-249b-474f-a7a7-2bf711f67f41"
    },
    {
        "author": "刘敞",
        "paragraphs": [
            "阮公有大度，于世无所营。",
            "顾独好饮酒，而欣为步兵。",
            "未尝语是非，举俗骇且惊。",
            "夫岂知胸中，磥磈独不平。",
            "西登广武原，咄嗟竖子明。",
            "朅来蓬池上，咏怀激哀声。",
            "此风久不闻，寥落成千龄。",
            "邻几颇其流，贫贱能忘形。",
            "校书天禄阁，不忍游公卿。",
            "时从好事饮，傲兀人间情。",
            "髪白不自疑，归来卧前楹。",
            "顾是壁上书，始知歳月倾。",
            "喟然感旧交，因欲东南行。",
            "黄鹄真去矣，白云远冥冥。",
            "吾闻至人语，大块劳我生。",
            "天地一毫间，出处何重轻。",
            "但使樽有酒，长醉不用醒。",
            "君当觧此意，独往何必清。"
        ],
        "title": "和江十饮范景仁家晚宿秘阁睹伯镇题壁记番直日月感之作五古",
        "id": "7066e7ca-5cc0-4b09-aae0-3f3d34fab38b"
    },
    {
        "author": "刘敞",
        "paragraphs": [
            "凤凰信高远，矰缴安得羁。",
            "非君九韶奏，讵肯一来仪。",
            "王子美无度，孤飞绝云霓。",
            "常恐浊一世，斯人莫见之。",
            "天子蹈轩虞，公卿聚皋夔。",
            "孰言阿阁下，定有朝阳诗。",
            "愿得调律吕，聆音辨雄雌。",
            "毋空着图象，但取夸童儿。"
        ],
        "title": "贺王介甫初就职秘阁",
        "id": "7cf3798b-3790-4a45-92bf-2138af008bbc"
    },
    {
        "author": "刘敞",
        "paragraphs": [
            "用儒沐休运，抚俗奉明诏。",
            "虽愧文翁治，犹非武城笑。",
            "兹堂丞相规，颇尽泮宫妙。",
            "高阁横青冥，长廊骛䆗窱。",
            "春秋大复古，修旧非所诮。",
            "庭坛一已新，丹垩欻相照。",
            "迂疏赖众才，简默希坐啸。",
            "况多都邑贤，历讲道术要。",
            "藩篱可目涉，弦诵或耳剽。",
            "泛乡亦何人，千载名独劭。"
        ],
        "title": "修府学後同官僚见诸生",
        "id": "e5161f02-92d9-48ea-a49f-8501a6cc38d9"
    },
    {
        "author": "刘敞",
        "paragraphs": [
            "紫极开天门，庆云丽皇居。",
            "卜郊定九鼎，悬阙观宝书。",
            "德泽浸无疆，风俗返华胥。",
            "冠盖百万家，车马十二衢。",
            "轻肥耀朝日，富庶极中区。",
            "游侠信陵後，节义大梁余。",
            "顾盼生光辉，吹拂动萎枯。",
            "贵贱且贸迁，高陵忽为墟。",
            "变化若有神，升沉岂尝拘。",
            "咄嗟邹鲁士，何用空踌躇。"
        ],
        "title": "煌煌京洛行",
        "id": "e831f110-219b-4950-9ad7-322fa97e41dd"
    },
    {
        "author": "刘敞",
        "paragraphs": [
            "予指老无力，不能苦多书。",
            "书苟过百字，便觉筋挛拘。",
            "京都多豪英，往往在石渠。",
            "作书不可周，寄声亦已疏。",
            "後园植佳果，远赠当鲤鱼。",
            "中虽无尺素，加餐意何如。"
        ],
        "title": "代书寄鸭脚子于都下亲友",
        "id": "22af51fc-3844-4d46-b75b-fdc18f2d544f"
    },
    {
        "author": "刘敞",
        "paragraphs": [
            "曩别百里近，愁心乱清秋。",
            "今别百里遥，秋色萦远愁。",
            "我飞乏羽翰，我居怅淹留。",
            "忽如辕下马，局足难自谋。",
            "古人有先觉，不愿往诸侯。",
            "我乃今知之，曰归邈无由。",
            "朝吟南陵篇，暮弦梁山讴。",
            "离魂如明月，昔昔西南流。"
        ],
        "title": "寄贡甫时随侍入蜀",
        "id": "a36c7033-0a9c-4ee0-b570-22edc5924379"
    },
    {
        "author": "刘敞",
        "paragraphs": [
            "羁旅淹歳改，江皋属春早。",
            "幽村屡独往，胜事时默讨。",
            "深竹尚残雪，阳崖已芳草。",
            "茅茨忽连接，邻里自相保。",
            "人犹安道族，景是山阴道。",
            "徘徊问耆旧，或遇栖真老。"
        ],
        "title": "戴村",
        "id": "2fdd7ccc-dd9d-4a56-9946-6798a4255f49"
    },
    {
        "author": "刘敞",
        "paragraphs": [
            "吾生拙用大，江海思远适。",
            "岂独为瓠瓜，长系取不食。",
            "漆园有遗意，放荡豁心臆。",
            "树此无何乡，近身见多益。",
            "五日拙一旬，十日成百尺。",
            "累蔓更相引，甘实行可摘。",
            "因之浮汗漫，去矣笑局蹐。",
            "从我其谁与，由也不可得。"
        ],
        "title": "种瓜瓠",
        "id": "e3766716-7c16-43f8-84f2-c38fa3e13c03"
    },
    {
        "author": "刘敞",
        "paragraphs": [
            "与君一城居，其实跬步间。",
            "慊慊不相从，十日俄忽然。",
            "一城岂为远，十日岂为短。",
            "客子局人事，心与迹相反。",
            "而况各异乡，茫茫隔山陂。",
            "岁时若奔车，过去谁复推。",
            "伊昔厌幽独，愿子东西邻。",
            "虽邻尚不觌，何似南北人。",
            "人间实如此，千别能一会。",
            "兴来即上马，埽塌聊相对。"
        ],
        "title": "简深甫",
        "id": "a4e41166-e2ab-48cb-bf20-1f9b4691f3fa"
    },
    {
        "author": "刘敞",
        "paragraphs": [
            "淮海南国冲，冠盖结浮云。",
            "面交固不数，白首犹若新。",
            "之子天际来，各自东西人。",
            "一语旦连夕，欢如平生亲。",
            "岂伊名闻久，固以意气均。",
            "驰骛诗书间，博哉醇乎醇。",
            "我昔病俗学，莫明圣与仁。",
            "常恐遂至地，岂期晚有邻。",
            "君还觐清光，一二席上珍。",
            "贤者任必重，勉旃觉斯民。"
        ],
        "title": "赠陈襄秘丞自峡中召归",
        "id": "b81c3af6-72a8-4443-b298-d4ed78e535ef"
    },
    {
        "author": "刘敞",
        "paragraphs": [
            "鸡骛守樊笼，鸿鹄游四溟。",
            "羡君一麾去，不负人间名。",
            "孤帆西北风，海日东南明。",
            "回首笑富贵，浮云亦何轻。",
            "我忆童子时，彩衣戏五亭。",
            "离怀重自感，堕泪沾长缨。"
        ],
        "title": "送冲卿守高邮",
        "id": "4ec218ba-2d97-4214-9e3a-943587e91799"
    },
    {
        "author": "刘敞",
        "paragraphs": [
            "沧海有蓬莱，去人初不远。",
            "舟车有难到，方士曾空返。",
            "闻子骑鲸鱼，姓名已金简。",
            "谁云路幽险，但怪波清浅。",
            "俯窥紫贝阙，洞视白玉版。",
            "神仙岂学致，变化绝微显。",
            "乃知淮南药，力可及鸡犬。",
            "相望云雾深，冥冥白日晚。"
        ],
        "title": "闻王十八除检讨",
        "id": "2385b09d-23a4-4a5f-8a95-9d4be2257326"
    },
    {
        "author": "刘敞",
        "paragraphs": [
            "驱车太山下，过憩任与樊。",
            "此地昔建侯，邈哉羲皇孙。",
            "市朝非一世，茂草空平原。",
            "三十余万岁，忽如飞鸿奔。",
            "毁墓骨已销，但有石椁存。",
            "纵横委路隅，冥漠游岱魂。",
            "古今一邱貉，成败谁复论。",
            "区区东家翁，乃复哀玙璠。",
            "牛山顾千驷，涕下何由谖。",
            "忠义独不朽，庶几长者言。"
        ],
        "title": "任城道中",
        "id": "21295711-6368-46da-873d-82c62027262b"
    },
    {
        "author": "刘敞",
        "paragraphs": [
            "柔远在无外，饮冰宁顾家。",
            "旌麾辞北阙，原隰生光华。",
            "水涸雨亦收，劲风卷惊沙。",
            "送车何其多，高盖垂文緺。",
            "张侯平生亲，情义固所加。",
            "哀我志慷慨，睠我天一涯。",
            "出宿水上亭，暮谈见晨霞。",
            "百里亦已远，心乎不云遐。",
            "我自东西人，岂能守蓬麻。",
            "周爰愧靡及，敢不重拜嘉。"
        ],
        "title": "陈桥别隐直",
        "id": "e3ef5b84-a31d-4167-b515-bacd3f57a474"
    },
    {
        "author": "刘敞",
        "paragraphs": [
            "日夕风雪佳，相念思乘兴。",
            "忽忆君在远，离忧纷难定。",
            "入门对新诗，满眼冰玉莹。",
            "因疑君居侧，恍惚不自胜。",
            "别来虽无几，日月稍已迸。",
            "一苇悲河广，况乃山川迥。",
            "远游殊风土，孤响谬羣听。",
            "常恐吊原宪，夫子叹何病。",
            "幸传丞相篇，复见仁者赠。",
            "悬知惬真赏，有以夸历聘。",
            "何用慰索居，一朝再三咏。"
        ],
        "title": "答江邻几到颍州见寄并封示晏公送行",
        "id": "1682b7e2-904b-4043-8eff-28b3aa98efe7"
    },
    {
        "author": "刘敞",
        "paragraphs": [
            "回面簿领役，终岁无一欣。",
            "思君阻晤语，坐想如古人。",
            "百里非遐方，书疏绝相闻。",
            "亦知平生怀，未为疏数分。",
            "昔君幸见怜，约礼博以文。",
            "今也知不及，瞠然已绝尘。",
            "裹饭更欲驰，漭漭风雪晨。",
            "高会汝颍间，千秋愧荀陈。"
        ],
        "title": "寄深甫兄弟时在颍",
        "id": "89a744e3-8954-4e69-adb0-c58bd1134a05"
    },
    {
        "author": "刘敞",
        "paragraphs": [
            "我诗持寄君，宛在汝水浔。",
            "君诗欲寄我，苍茫烟浪深。",
            "寒水争赴壑，驶流激清音。",
            "扁舟泝游往，寂寞嗟独寻。",
            "颍烟稍塞望，淮月初清心。",
            "恨无知赏同，樽酒谁献斟。",
            "相思意不极，宛抑诉鸣琴。",
            "晓灯半明灭，抱膝成苦吟。"
        ],
        "title": "舟次颍上寄贡甫",
        "id": "a94a80d2-9688-4254-9792-5777fd052d3d"
    },
    {
        "author": "刘敞",
        "paragraphs": [
            "相逢偶相识，相识竟相离。",
            "会知别情苦，宁作未相知。",
            "相见如梦中，梦中还相见。",
            "薄帷鉴明月，恍惚仍对面。"
        ],
        "title": "古意三首  其一",
        "id": "07d94ee2-6dfd-4d62-96e8-72a8e6155097"
    },
    {
        "author": "刘敞",
        "paragraphs": [
            "主父昔未仕，颇为乡人轻。",
            "上书虽晚达，称说何纵横。",
            "不忍脱粟饭，甘为五鼎烹。",
            "岂不爱厥身，徒为丧其生。",
            "吾闻南山翁，轩冕不得荣。"
        ],
        "title": "古意三首  其二",
        "id": "c93a0025-d4d5-4a59-8f2c-f987ddf184bf"
    },
    {
        "author": "刘敞",
        "paragraphs": [
            "柳下不违俗，独耻伐国言。",
            "三黜何尝忧，一问遂惨然。",
            "世衰狙诈用，贤者防其源。",
            "孟轲不言利，顾有仁义存。",
            "何乃百世後，功名为时敦。"
        ],
        "title": "古意三首  其三",
        "id": "3296b1cb-eecb-44cb-b3ce-0878b39ef908"
    },
    {
        "author": "刘敞",
        "paragraphs": [
            "阴虫鸣空阶，危叶堕高树。",
            "秋风虽昨日，所遇已如故。",
            "悠悠岁方晏，采采行多露。",
            "芳香日可闵，宛彼兰与杜。"
        ],
        "title": "秋意四首  其一",
        "id": "1f3af6d6-2b8c-4ce3-b66f-f762007edafa"
    },
    {
        "author": "刘敞",
        "paragraphs": [
            "鸿鴈起海滨，凌风自翱翔。",
            "冥冥清云间，矰缴安可望。",
            "千里一悲鸣，一里一彷徨。",
            "时变感自深，岂伊恨越乡。"
        ],
        "title": "秋意四首  其二",
        "id": "132c701d-7b65-435e-a5e4-05e0551caca4"
    },
    {
        "author": "刘敞",
        "paragraphs": [
            "鷾鸸信多智，出处能自谋。",
            "非无人间畏，而袭人间游。",
            "微风动高林，梁栋生早秋。",
            "敛翼从所愿，落实安得留。"
        ],
        "title": "秋意四首  其三",
        "id": "c39dde98-ef06-4595-bf41-e6934417ffd7"
    },
    {
        "author": "刘敞",
        "paragraphs": [
            "翻翻林间藿，昔惟桃李华。",
            "飘飖终焉薄，江海无津涯。",
            "荣华寄须臾，憔悴空泥沙。",
            "良无凌霜节，安得复叹嗟。"
        ],
        "title": "秋意四首  其四",
        "id": "3714a8ca-ef37-4082-a5bd-7b97b0d4dac7"
    },
    {
        "author": "刘敞",
        "paragraphs": [
            "沈阴天气昏，忽霁景物好。",
            "墙阴且残雪，池岸已芳草。",
            "愁怀无端涯，强出慰枯槁。",
            "白日当青天，所至豁如埽。",
            "山僧一饭毕，钟鼓不复考。",
            "庭宇若无人，窗轩照丹藻。",
            "徒行不知远，适兴惬所祷。",
            "如觉逍遥游，颇堪谢烦恼。",
            "诸子吾宗秀，张生一经老。",
            "相顾能不言，欢然屡绝倒。"
        ],
        "title": "雨晴率张生及诸弟到建福僧居",
        "id": "5e2f4211-586c-4e58-ab0d-9687e2a821d8"
    },
    {
        "author": "刘敞",
        "paragraphs": [
            "翩翩南飞鴈，契阔万里道。",
            "朔雪常逼秋，知几谅宜早。",
            "敌兵盛西北，弓矢断飞鸟。",
            "侧翅锋镝间，悲鸣触怀抱。",
            "往时商山翁，自放亦忘老。",
            "避地吾所师，相望戒轻矫。"
        ],
        "title": "初鴈",
        "id": "d71c984c-4cc5-404b-a74b-62d8abc09a39"
    },
    {
        "author": "刘敞",
        "paragraphs": [
            "冬夜何漫漫，北风扇凄恻。",
            "始闻南飞羽，稍稍过我侧。",
            "来宾无乃後，恐非岁时忒。",
            "朔方稽常贡，物性随变易。",
            "哀音一何厉，路远霜雪积。",
            "就阳既云归，感义宁自默。",
            "胡为堂上士，抚剑重叹激。"
        ],
        "title": "始闻鴈",
        "id": "e1f69b60-a87c-40ce-8571-df6b932f5826"
    },
    {
        "author": "刘敞",
        "paragraphs": [
            "丁年仕辕门，欲食万里肉。",
            "敌兵方强梁，边境日局缩。",
            "是时十月交，转战大河曲。",
            "落日天地昏，风尘蔽川陆。",
            "我师自凭陵，虏骑出深谷。",
            "路穷矢交坠，壮士同僇辱。",
            "投身致网罟，南向长恸哭。",
            "忠义安可论，功名亦已覆。",
            "悠悠捐岁序，忽忽抱心曲。",
            "每生悔为祸，致死倘还福。",
            "夜渡黄河冰，独依荒榛宿。",
            "狐狸鸣我旁，虎豹相驰逐。",
            "脱身仅毫毛，夜动昼必伏。",
            "肌肤存空骨，性命半鬼箓。",
            "十月到亭堠，门人识风俗。",
            "回头复长望，慷慨泪盈目。",
            "忆昔万人出，今还一身复。",
            "可怜同时辈，视我犹鸿鹄。",
            "永弃绝域中，几时脱臣仆。",
            "叩门谒主帅，长跪向人哭。",
            "可汗甚桀黠，其下亦辑睦。",
            "弩力思长策，勿轻用人属。"
        ],
        "title": "没蕃士",
        "id": "698ab92f-eeef-4a08-94b6-0c1bb9f91c95"
    },
    {
        "author": "刘敞",
        "paragraphs": [
            "君居白玉堂，我在红药署。",
            "出处岂不同，咫尺限相遇。",
            "风雨闻鸡鸣，节物惊岁暮。",
            "思君正展转，梦中亦知路。"
        ],
        "title": "寄子华内翰时亦宿斋是夕风雨",
        "id": "c5763678-4d66-4273-a56d-e15a075dc5e2"
    },
    {
        "author": "刘敞",
        "paragraphs": [
            "君居近城市，每独厌嚣烦。",
            "积雪成高卧，故人来在门。",
            "埽除更爽垲，谈笑寂无喧。",
            "开窗延寒月，拂席置清樽。",
            "真得酒中趣，安知狐白温。"
        ],
        "title": "和江邻几雪轩与持国同赋二首  其一",
        "id": "105f372c-ab6e-4c98-b25b-484feae76033"
    },
    {
        "author": "刘敞",
        "paragraphs": [
            "长安虽大雪，车马无休时。",
            "穷巷有高士，闭门独何为。",
            "朝烟不黔突，弹琴方赋诗。",
            "逍遥无忤色，慷慨多逸辞。",
            "适有感同好，寄声赠所思。",
            "调高当和寡，无以答君知。"
        ],
        "title": "和江邻几雪轩与持国同赋二首  其二",
        "id": "c7548a54-f54d-4246-84b1-1f47cde17487"
    },
    {
        "author": "刘敞",
        "paragraphs": [
            "茅茨一亩宫，生理备委曲。",
            "鸡豚自古昔，豢养随世俗。",
            "凿垣安其栖，幼长何碌碌。",
            "旦出四散飞，暮还相从宿。",
            "颇哀鸿鹄辈，饮啄不充腹。",
            "何事万里游，羁旅伤局促。",
            "衣冠相妩媚，庭庑更追逐。",
            "未悟粪土非，岂知稻粱辱。",
            "物理常有此，人情苦不足。",
            "安见避世翁，颓然卧空谷。"
        ],
        "title": "养鸡",
        "id": "21a68cc5-ef33-4055-ad22-f718c7df5551"
    },
    {
        "author": "刘敞",
        "paragraphs": [
            "南山厌清流，春光满上头。",
            "怀人不胜意，乘兴去扁舟。",
            "静吟日光午，孤棹正修修。",
            "固当见安道，曷若王子猷。"
        ],
        "title": "乘小舟入朝京门访安道",
        "id": "6ec06cce-11b6-4016-85ea-6f8f85106bd6"
    },
    {
        "author": "刘敞",
        "paragraphs": [
            "世往人物非，古今共滔滔。",
            "闻君寝邱客，因忆孙叔敖。",
            "脱身田野间，功业青云高。",
            "忧国不顾家，子孙负薪劳。",
            "苟无滑稽士，亦已埋蓬蒿。",
            "嗟来千户封，晚受侯王褒。",
            "贤卿尚遗忘，反慕贪与饕。",
            "况彼里闾人，安能厌糠糟。",
            "伊昔方断蛇，许身轻鸿毛。",
            "阴德尚有报，天宁绐吾曹。",
            "努力道路勤，我心良郁陶。"
        ],
        "title": "送陈奇秘校游寝邱",
        "id": "df2162ee-127b-495a-92c3-4449bc97a8ab"
    },
    {
        "author": "刘敞",
        "paragraphs": [
            "汝颍纪南国，星极丽中州。",
            "多奇兆两汉，粹气兼九邱。",
            "里巷含古风，文章耀前修。",
            "上恩荣计偕，博选充诏求。",
            "杂沓会骏骨，轩昂出骅骝。",
            "日余瞢深识，有司属同忧。",
            "攻玉固以石，妍媸岂云侔。",
            "登龟但投饵，美恶非其俦。",
            "堂上歌鹿鸣，樽前亲献酬。",
            "有功幸九锡，与祭为诸侯。"
        ],
        "title": "宴得解进士",
        "id": "c57d0788-f9c0-49b0-aaad-8e017c8be109"
    },
    {
        "author": "刘敞",
        "paragraphs": [
            "平生笑山涛，非隐复非吏。",
            "今更欲似之，颠瞑老将至。",
            "羡君负清识，于世寡所求。",
            "能从魏阙下，径取江湖游。",
            "扁舟驾长风，千里破高浪。",
            "倚樯一清啸，佚气横云上。",
            "醲碧箬下酒，红鳞苕溪鱼。",
            "彩衣起为寿，此乐天下无。",
            "谁不慕轩冕，顾多困朝市。",
            "人生难自谐，禄仕当若此。"
        ],
        "title": "送胥元衡殿丞通判湖州",
        "id": "227336ee-6849-4aee-b4d7-268fb7e8058f"
    },
    {
        "author": "刘敞",
        "paragraphs": [
            "利交势相营，义交气相得。",
            "千岁若旦暮，万里犹咫尺。",
            "昔我相闻声，但嫌未相识。",
            "今我相同游，又恨莫相益。",
            "同时复同道，同官又同籍。",
            "平生重结交，然诺亦自惜。",
            "子为太守丞，我为里中客。",
            "虽复戒疏数，不应事形迹。"
        ],
        "title": "讥谢十三",
        "id": "d2f81eb1-f02e-4ec3-843f-da73ade51d90"
    },
    {
        "author": "刘敞",
        "paragraphs": [
            "潭树老垂叶，荫兹千百寻。",
            "蛟潜伏遗剑，鱼跃应鸣琴。",
            "远客何所羡，神渊涵净心。"
        ],
        "title": "宿九里潭",
        "id": "0f98bad1-857c-4f09-ad7b-1bd57d7cfd42"
    },
    {
        "author": "刘敞",
        "paragraphs": [
            "吾昔评橄榄，不在百果後。",
            "其材中栋梁，其实过橙楱。",
            "俗人多未识，至美或莫售。",
            "材以远见遗，实以苦为诟。",
            "华堂娱嘉宾，甘脆陈左右。",
            "此物万里来，真味宁免陋。",
            "欲观绝伦效，宜与危事遘。",
            "江鱼肆潜毒，顷刻辄僵仆。",
            "昔酒发狂醒，千日尚沈瞀。",
            "性命如危弦，一绝不可救。",
            "幸能服刀圭，咄嗟反其旧。",
            "此亦天下奇，能使夭者寿。",
            "岂殊鲁连子，谈笑解纷斗。",
            "功成归海滨，不愿千乘富。"
        ],
        "title": "橄揽",
        "id": "7363f105-62f2-42b5-ad9f-ee9a11a633c8"
    },
    {
        "author": "刘敞",
        "paragraphs": [
            "西师又失律，将帅各颠覆。",
            "流血丹川原，积尸委山谷。",
            "咄嗟仁寿域，短夭生理促。",
            "王命有不行，国威为之衂。",
            "鄙夫无忧责，感慨祗恸哭。",
            "况闻哀痛诏，辍食想颇牧。",
            "朝廷足名卿，多垒各含辱。",
            "谋议宜深长，疮痍待湔浴。",
            "使乎非常任，天子意所属。",
            "百万气未苏，吾民且局缩。",
            "贤人勤功名，报国忍劳笃。",
            "往者博望侯，昔时来君叔。",
            "再三持汉节，白髪走川陆。",
            "岂不久憔悴，事业光简牍。",
            "关河据上游，郡国同心腹。",
            "征膳向五年，强宗亦单独。",
            "君乘赤轮车，一一询比屋。",
            "唐虞升平风，惆怅难再沐。"
        ],
        "title": "闻伯庸再安抚泾原",
        "id": "b2ddba70-7fce-4bfa-880c-e7399bb5585b"
    },
    {
        "author": "刘敞",
        "paragraphs": [
            "陈平少负郭，亦回长者车。",
            "贫贱虽足羞，犹问道何如。",
            "此风固宜少，未谓今便无。",
            "所望台阁贤，尚能念古初。",
            "左轓涂朱漆，长绶要银鱼。",
            "化我不少留，始知心见疏。",
            "弥年寄禄仕，竟日劳簿书。",
            "相与同笑言，俱幸逃空虚。",
            "春秋期知我，雅颂诲起予。",
            "兹意未可忘，君宜诵权舆。"
        ],
        "title": "邻几过门不留戏作",
        "id": "e5f5e6e8-25a5-4495-8792-c46ba8c7bda5"
    },
    {
        "author": "刘敞",
        "paragraphs": [
            "剥候凋羣阳，幽阴肆腾涌。",
            "清霜飞云初，大雪吁不凶。",
            "缤纷舞鸿鹄，细碎翻蠛蠓。",
            "北风故相资，冻雨仍更纵。",
            "泥涂绝行道，珠璧弃郊垄。",
            "峩峩九重高，兀兀双玉耸。",
            "寒光坐辉映，凛气弥冲拥。",
            "壮士歌慷慨，儒生议刑宠。",
            "长年昔未逢，噤语空多悚。",
            "皇天无私尤，德惠答虔巩。",
            "岂伊伤时和，盖亦遵顺动。",
            "况兹秋方高，民麦皆在陇。",
            "龙蛇蛰既坯，鸟兽毛亦氄。",
            "农夫乐休役，天子寛垂拱。",
            "信此丰年祥，尔曹何必恐。"
        ],
        "title": "秋雪",
        "id": "7a4067b8-bf32-433c-a2b2-52efc1382e49"
    },
    {
        "author": "刘敞",
        "paragraphs": [
            "三年海水旁，卑湿厌歊热。",
            "都城幸相从，比岁秋逢雪。",
            "秦吴乖风土，南北异时节。",
            "惟君岁寒姿，一致乃欲别。",
            "出门顾道路，冰霰埋车辙。",
            "咫尺阻相过，谁当慰寥泬。"
        ],
        "title": "秋雪寄献臣",
        "id": "0ad18867-4b76-4a4c-8880-30bff3dc6db0"
    },
    {
        "author": "刘敞",
        "paragraphs": [
            "新晴强人意，步上西城楼。",
            "云烟开井邑，绮绣错田畴。",
            "离离麦就熟，翳翳桑尚柔。",
            "怀归感初服，览物怅淹留。"
        ],
        "title": "城楼",
        "id": "81595a3b-eb90-41f4-a5c5-a0b73e014ef5"
    },
    {
        "author": "刘敞",
        "paragraphs": [
            "智短多不堪，冗官略自保。",
            "念非拨烦用，犹觊赵魏老。",
            "故人紫微仙，自致青云早。",
            "回首记平昔，露章慰枯槁。",
            "先容轮囷木，进取万里道。",
            "妄意巉岩石，庶几千金宝。",
            "过听为君羞，贪名怯阴讨。",
            "人亦谓我何，自笑方绝倒。"
        ],
        "title": "子高作司谏见举自代",
        "id": "d3490bec-55cd-4319-83ae-cef320f3b473"
    },
    {
        "author": "刘敞",
        "paragraphs": [
            "玉以二献珍，金以百炼精。",
            "钱侯困踬时，讵免时俗轻。",
            "感激生愤勇，辛勤就功名。",
            "居然取高第，自此凌诸生。",
            "谏官近冕旒，地望临公卿。",
            "报国须荐贤，致君在举能。",
            "萧朱尚结绶，张杜犹提衡。",
            "小雅纪伐木，微禽识同声。",
            "此风久已无，贤者当肯行。",
            "念子早治装，复令世人惊。"
        ],
        "title": "闻子飞作谏官寄隐直",
        "id": "142402d8-d8d6-4651-92be-de799c4e002f"
    },
    {
        "author": "刘敞",
        "paragraphs": [
            "三年守一官，五年调一职。",
            "选门万余人，过半头髪白。",
            "贤愚必待次，先後各循格。",
            "相与为波流，其谁辨白黑。",
            "子今特招起，方与尘土隔。",
            "翰林诚知人，中丞亦好德。",
            "古来御史属，自与二府敌。",
            "于今任虽卑，其实名不易。",
            "必将寄纪纲，岂独亲簿籍。",
            "鸿鹄须远飞，骐骥无近迹。",
            "往矣勿自疑，天方佑正直。"
        ],
        "title": "贺隐直",
        "id": "b5f4b001-41f4-4c85-b172-661e7039f62b"
    },
    {
        "author": "刘敞",
        "paragraphs": [
            "昔者岩穴客，多随辟书起。",
            "荣名耀山泽，高阁下闾里。",
            "此道不复振，此时竟已矣。",
            "不图廷中贤，有意及之子。",
            "十年困乡书，三黜竟不仕。",
            "一朝遘知音，籍籍到天耳。",
            "穷通谅有数，自古多若此。",
            "年华犹未晚，富良方自治。",
            "伐木情所深，弹冠坐增喜。",
            "请歌反招隐，以激南州士。"
        ],
        "title": "贺王纯臣",
        "id": "75f1f4d9-e612-415e-a170-0efb4fcc66ea"
    },
    {
        "author": "刘敞",
        "paragraphs": [
            "自吾卧家巷，幽独谢邻里。",
            "顾怜庭中桧，常以比君子。",
            "春秋色不变，朝夕影双峙。",
            "谁言冰霰繁，稍乱蒹葭毁。",
            "始知岁寒甚，惨惨不自喜。",
            "怅然对之叹，尔复那至此。",
            "陈蔡称愠见，由也德可鄙。",
            "天损吾能违，放歌有焱氏。"
        ],
        "title": "咏庭桧赠深甫",
        "id": "db53240d-f88b-49c2-bfb5-0ae82dfbe5f1"
    },
    {
        "author": "刘敞",
        "paragraphs": [
            "百花乘春辉，红白相妩媚。",
            "暂开已半落，过眼如梦寐。",
            "繁奢能几时，寂寞都埽地。",
            "儿童惜徘徊，妇女瞻歔欷。",
            "中庭两桧树，百尺浮云际。",
            "芳意不玩俗，秀色亦自喜。",
            "绿烟凝参差，金粟点细碎。",
            "霏霏堕疏香，袅袅隔清吹。",
            "足明後凋节，不与众草类。",
            "忽思折瑶花，自放天宇外。"
        ],
        "title": "桧花",
        "id": "8f53b76a-e4d4-4aa9-85d4-0f03ea7f47e4"
    },
    {
        "author": "刘敞",
        "paragraphs": [
            "蹇浅闇闻道，螴蜳自焚和。",
            "负兹岁阴改，闭阁秋风过。",
            "浓露变园草，号蝉翳庭柯。",
            "览时怅颓暮，顾影惊婆娑。",
            "平生江湖尚，薄游不愿多。",
            "奚为役外物，况乃淹旧疴。",
            "徂西识艽野，采菽聆悲歌。",
            "今昔容不同，情感殆靡他。",
            "劳生共逆旅，驰景均腾波。",
            "行矣自免归，息阴安薜萝。"
        ],
        "title": "初秋病中作五言呈君锡待制介夫学士",
        "id": "c71016ab-89cc-4559-8ec3-74062439286d"
    },
    {
        "author": "刘敞",
        "paragraphs": [
            "薄薄云蔽日，凄凄寒中人。",
            "飞飞燕归蛰，漠漠鴈来宾。",
            "送子独无友，悲秋空病身。",
            "登山复临水，便觉二毛新。"
        ],
        "title": "送王子直还斤沟",
        "id": "09b09542-8453-4c2c-b9bf-4b4261ffc1f6"
    },
    {
        "author": "刘敞",
        "paragraphs": [
            "羁鸟能择木，游鱼知赴渊。",
            "飞沈岂异意，行止私自怜。",
            "玩世本无术，辟人庸得贤。",
            "卜居幸乐国，负廓依良田。",
            "心与地俱远，我徒共熙然。",
            "生涯亦何有，聊以忘吾年。"
        ],
        "title": "初卜颍州城西新居",
        "id": "9896801f-c72f-4daf-9873-3c9f65e44ea8"
    },
    {
        "author": "刘敞",
        "paragraphs": [
            "虚舟却烦暑，初旦更清和。",
            "尘襟暂轩豁，幽兴亦滋多。",
            "黄鸟啭深树，良鱼跃层波。",
            "岸花间红紫，村叟杂笑歌。",
            "稍忘溯洄力，未悟岁时过。",
            "侧肩市朝客，偃蹇奈予何。"
        ],
        "title": "早行",
        "id": "38aaaec3-2ec4-4e02-8a98-384f8749c2c1"
    },
    {
        "author": "刘敞",
        "paragraphs": [
            "羣鸟飞朝日，鸣鹤响晴空。",
            "宿雪乍消释，滞阴反冲融。",
            "幽居亦可爱，老圃愿与同。",
            "负暄空林下，游目故城东。",
            "世事见流水，岁华指飞蓬。",
            "酣歌用自适，贫贱何必终。"
        ],
        "title": "晴日後园",
        "id": "a3f9e86e-def2-4e58-baaf-ff19d3e137fd"
    },
    {
        "author": "刘敞",
        "paragraphs": [
            "朝廷入忘返，山林往不还。",
            "念无高世姿，聊处可否间。",
            "筑基仿崔巍，鞭石轻险艰。",
            "羣玉相磊落，万峰正孱颜。",
            "种树亦苍苍，激流复潺潺。",
            "湡浯歘在眼，昆阆若可攀。",
            "自我婴世网，迩来须毛斑。",
            "丘壑成弱丧，簿书常自环。",
            "及尔灭闻见，旷如远尘寰。",
            "岂敢同避世，庶几善闭关。",
            "子牟困怀魏，谢傅悲徂山。",
            "兹焉可遗老，讵厌终岁闲。"
        ],
        "title": "新作石林亭",
        "id": "189b134d-cff6-44c7-beff-5d86bd043a3b"
    },
    {
        "author": "刘敞",
        "paragraphs": [
            "回舟武昌郭，暂往樊水上。",
            "樊水何清冷，樊山亦孤壮。",
            "寿藤验百岁，乔木过十丈。",
            "绝俗殊崎岖，攀缘幸可傍。",
            "林端见渔舍，户牖相背向。",
            "鸡犬鸣云中，神仙岂殊状。",
            "昔闻元次山，于焉寄荒浪。",
            "邻里俱已非，陵谷平得丧。",
            "茅茨固微物，芜灭不可访。",
            "向乏数卷书，终随众人葬。",
            "清时易直道，末俗摈高尚。",
            "陈迹成渺茫，孤吟屡惆怅。"
        ],
        "title": "樊口",
        "id": "c4bde588-91c6-46ab-a664-8d9c5a0c1714"
    },
    {
        "author": "刘敞",
        "paragraphs": [
            "翩翩河中船，一西复一东。",
            "相逢且不留，相别何时逢。",
            "黄鹄安稻粱，有时顾池笼。",
            "一为沧浪去，不复思樊中。",
            "哀君苍髪白，扰扰悲途穷。",
            "努力千万乘，寄声谢醉翁。"
        ],
        "title": "宿州道中逢圣俞入京",
        "id": "8c04c42a-31a6-47de-8e1a-0c533011af94"
    },
    {
        "author": "刘敞",
        "paragraphs": [
            "公提史臣笔，记注天子侧。",
            "日成唐虞风，噩噩在典策。",
            "家声继纯粹，论着多切直。",
            "周南未成书，流涕尝感激。",
            "忽从东溟飞，上拱宸斗极。",
            "清淮净无波，归马闲且奕。",
            "帝宫青冥间，白日升晓色。",
            "儒人相庆语，文道宜久职。",
            "公归演纶诰，制度期能觌。"
        ],
        "title": "谢学士赴阙还京师",
        "id": "a90833c6-9ae6-4bb6-8462-bea5f6dfe07f"
    },
    {
        "author": "刘敞",
        "paragraphs": [
            "过事与日多，欢忧两如梦。",
            "安知盈樽酒，此国今宵共。",
            "寸心不如昔，感遇每易动。",
            "孤笑破羣愁，强颜不为用。",
            "天河转屋角，缺月照梁栋。",
            "烬落屡缤纷，良时亦倥偬。",
            "骊驹晨在门，十里起相送。",
            "暂醉醒不迟，旧愁来更重。"
        ],
        "title": "和甫自京师至",
        "id": "2f657e9c-073b-4490-8f3c-40ef8dab7636"
    },
    {
        "author": "刘敞",
        "paragraphs": [
            "君乘使者车，我为列郡守。",
            "地理秦与越，天文井兼斗。",
            "梦寐且不通，言笑安得同。",
            "忽传咫尺书，远愧西南风。",
            "衰老容貌迁，忧患志气落。",
            "闻君白纷如，我亦不如昨。",
            "舍书计离别，忽忽三四年。",
            "一日成九秋，此语犹信然。",
            "天地大逆旅，外物不可必。",
            "出处多舛驰，相逢定何日。",
            "尚禽晚且游，沮溺长耦耕。",
            "此意虽未合，且当勤寄声。"
        ],
        "title": "得邻几书",
        "id": "9ffec023-1e03-4674-b79f-753e5be06c88"
    },
    {
        "author": "刘敞",
        "paragraphs": [
            "归客江南来，迢迢数千里。",
            "故人遗我书，细字三四纸。",
            "上言平生怀，伐木义所倚。",
            "下道相知心，结绶方独喜。",
            "宁知淮阳翁，弃外甘卧理。",
            "不预朝廷议，何由发吾子。"
        ],
        "title": "答李谷同年书",
        "id": "e445ad3a-06b4-41aa-b796-5763663caa1f"
    },
    {
        "author": "刘敞",
        "paragraphs": [
            "病起时节改，遶池飞脊令。",
            "宾交绝来往，门户常昼扄。",
            "朔风捭阊阖，冻雨翻沧溟。",
            "泥涂垫后土，气象昏圆灵。",
            "局促久增欷，据梧目思瞑。",
            "窅然顾环堵，嗒若忘我形。",
            "夫子亦何事，羁旅复伶仃。",
            "孔怀在接淅，过我不遑宁。",
            "岁晏绝晤语，谁当慰长醒。"
        ],
        "title": "杨彦文过",
        "id": "75675ce4-1ef3-4436-936c-a229b00ccf45"
    },
    {
        "author": "刘敞",
        "paragraphs": [
            "忽忽衡门下，几希田舍翁。",
            "有时寄一笑，目送南飞鸿。",
            "今旦天正佳，草树摇春容。",
            "忽惊枝上花，飘落随西风。",
            "偶然幽兴展，思乐古人同。",
            "尘埃比殊深，杖屡亦可通。",
            "谁谓车马多，澹如初不逢。"
        ],
        "title": "晚过深甫",
        "id": "cc58a0c6-c391-4271-b560-7bb7572f1dd1"
    },
    {
        "author": "刘敞",
        "paragraphs": [
            "宿心慕邹鲁，寤寐泰山杪。",
            "慷慨念遐观，滞留想轻矫。",
            "人寰何鼎鼎，羣动困扰扰。",
            "安知有神灵，独立万物表。",
            "圆天似车盖，沧海称池沼。",
            "丹梯无留迹，绝壑通过鸟。",
            "古今更废兴，万事论莽眇。",
            "七十二家旧，永兴耳目窅。",
            "羡君能自力，穷览谢烦湫。",
            "超然昔贤趣，处觉兹世少。",
            "吐诗状奇丽，思与云缥缈。",
            "忽如按图画，所向得了了。",
            "悠哉仲尼意，信彼天下小。"
        ],
        "tags": [
            "泰山"
        ],
        "title": "读邻几泰山十二诗",
        "id": "576c8ee3-001a-4724-a071-b46468922a9d"
    },
    {
        "author": "刘敞",
        "paragraphs": [
            "东门杨柳深，下有还乡路。",
            "之子千里行，春风三月暮。",
            "旅心常草草，飘忽不可驻。",
            "居者空徘徊，行者亦反顾。",
            "丈夫方贫贱，四海无所遇。",
            "不如辙中鱼，犹以沫相喣。",
            "悠悠大江水，日夕自东注。",
            "何当激风雷，慰尔饥渴慕。"
        ],
        "title": "送从兄",
        "id": "3de21e5b-9398-4008-bc2e-071a448eabc5"
    },
    {
        "author": "刘敞",
        "paragraphs": [
            "嘉集常苦难，送归岂辞远。",
            "檥舟故相逐，携手行自挽。",
            "古寺何崔巍，深林象岩巘。",
            "幽寻取乘兴，造适非素选。",
            "寒泉冰深池，衰草被长坂。",
            "岁穷景萧条，僧老意缱绻。",
            "胜赏竟谁同，相知幸非晚。",
            "离怀自无极，日暮仍忘返。"
        ],
        "title": "山光寺送献臣",
        "id": "35605453-944a-4d09-9505-377af2f446b5"
    },
    {
        "author": "刘敞",
        "paragraphs": [
            "岁晚节物变，会难羁旅悲。",
            "疏灯照四座，残菊醉空巵。",
            "歌阕风雨起，舞余冠佩攲。",
            "天明念陈迹，忽忽丛予思。"
        ],
        "title": "燕誉堂饮别朱着作",
        "id": "6c3b8c79-594c-4aeb-a539-d167d38ec218"
    },
    {
        "author": "刘敞",
        "paragraphs": [
            "梧台有沈璞，由来非一春。",
            "时无司南驾，自比连城珍。",
            "宁如昆邱叟，相与笑缁磷。",
            "勿以名夸世，而将暗投人。"
        ],
        "title": "以石为玉",
        "id": "e5fec5f9-a64d-4123-96fc-6e2599bd26a3"
    },
    {
        "author": "刘敞",
        "paragraphs": [
            "逾望月弥晚，宵分在东窗。",
            "随风漏疏隙，散彩夺寒釭。",
            "留翫坐忘寐，启书对空缸。",
            "惜哉皆陈迹，谁为足经邦。"
        ],
        "title": "夜分东窗见月",
        "id": "6c78fac3-6397-461c-9c35-d1900aa0ae3f"
    },
    {
        "author": "刘敞",
        "paragraphs": [
            "读书与博簺，亡羊信多岐。",
            "何以消烦忧，谢墅观奕棋。",
            "寓物多欢适，吾道有张弛。",
            "谁能长刺促，屈首就鞅羁。",
            "陈遵嗜杯酒，柏松见诮嗤。",
            "袁丝沈里闾，剧孟相追随。",
            "君方总府事，吏牍正纷披。",
            "走见固所愿，清闲在他时。"
        ],
        "title": "酬某",
        "id": "f85737d5-db0c-4768-ab67-a9efcfc88917"
    },
    {
        "author": "刘敞",
        "paragraphs": [
            "昔吾临汝南，休骑思俊贤。",
            "此邦号多士，今世犹依然。",
            "奉诏选计偕，至者皆比肩。",
            "子时避逃我，常独怀悁悁。",
            "岂我非其人，长鲸隘蹄泉。",
            "将由求之失，黄鹄去不还。",
            "察亷未塞责，负课终弥年。",
            "解印归卧家，百忧正纒绵。",
            "闻子来仕门，华裾灿云烟。",
            "手携一卷书，金碧纷蝉联。",
            "慰我平生怀，意好何深坚。",
            "始知向难进，非以相弃捐。",
            "乡评让父兄，观国气无前。",
            "翰飞果自致，大笑诸老先。",
            "毫末为豫章，众流成深渊。",
            "物常积于久，念子亦勉旃。",
            "令名百世荣，文学贵本元。",
            "爱至相期深，愧无长者言。"
        ],
        "title": "酬林国华先辈",
        "id": "6f4c8b47-dad4-49df-b1f3-b993bcc3ae5c"
    },
    {
        "author": "刘敞",
        "paragraphs": [
            "盛阳烁微阴，五月气藴隆。",
            "天地为大炉，万物皆废铜。",
            "俯欲濯江汉，仰思凌苍穹。",
            "缩身投蜗角，救暍号天公。",
            "天亦哀人谋，玄云送雷风。",
            "须臾雨如泻，一埽万里空。",
            "有似脱炮烙，又如逃祖龙。",
            "大哉造化力，因见王霸功。"
        ],
        "title": "夜雨",
        "id": "2249d2c7-2265-4e27-b582-b67743b26c0b"
    },
    {
        "author": "刘敞",
        "paragraphs": [
            "日永虽徂暑，虚堂自清幽。",
            "主人意未展，改席兹城楼。",
            "嘉树远近合，清川纵横流。",
            "好风万里至，浩荡开客愁。",
            "长啸欲飞动，劳生局远游。",
            "眇然不自惬，目极孤云浮。"
        ],
        "title": "登吕屯田清暑亭",
        "id": "33c1e95e-512e-4fe0-99d1-c839377d60a1"
    },
    {
        "author": "刘敞",
        "paragraphs": [
            "羁旅怀江湖，氛埃愿皋壤。",
            "及兹已俱适，初意恨独往。",
            "楼观涌参差，轩棂豁高爽。",
            "清光见毛髪，众影兼俯仰。",
            "昔者廊庙客，于兹濯尘网。",
            "疏源不惮远，胜事日以广。",
            "美矣流水意，当为知音赏。"
        ],
        "tags": [
            "西湖"
        ],
        "title": "许州西湖",
        "id": "23ac0c83-1fe3-4eac-8a27-f587d7b32767"
    },
    {
        "author": "刘敞",
        "paragraphs": [
            "日暮无与适，缓带此逍遥。",
            "湖光悦我心，步上西城桥。",
            "远烟被林莽，楼阁隐岧嶤。",
            "归鸟先後飞，夕风正飘飘。",
            "怅然念远渚，兴尽复行謡。"
        ],
        "tags": [
            "西湖"
        ],
        "title": "晚过西湖",
        "id": "173204c7-8d30-4da9-aa93-b9e34abb7e08"
    },
    {
        "author": "刘敞",
        "paragraphs": [
            "日午更稍休，池上逍遥眠。",
            "水木澹相映，庭户清无喧。",
            "时有山中禽，来鸣高树巅。",
            "微风拂径过，会意成翛然。",
            "有生滞形役，万物安静便。",
            "愧无淮阳绩，高卧亦终年。"
        ],
        "title": "睡起",
        "id": "c912a0a3-c5c0-45e3-8b83-05866b0338a1"
    },
    {
        "author": "刘敞",
        "paragraphs": [
            "谁谓山水秀，忽登君子堂。",
            "乃知仁智乐，不与冠盖妨。",
            "浓霭万叠碧，悬流百寻长。",
            "列峰映落落，遶溜含苍苍。",
            "气爽变衡霍，声幽激潇湘。",
            "意真景自远，趣逸累已忘。",
            "鸣玉无时续，翠屏终日张。",
            "赏音得虚寂，寓兴成轩昂。",
            "夙昔慕丘壑，迩来倦簪裳。",
            "欣符洗耳愿，遽有寻源狂。",
            "纵目寄历览，挟琴写铿锵。",
            "但疑主人厌，应接殊未央。"
        ],
        "title": "奉和府公新作盆山激水若泉见招十二韵",
        "id": "c73d8563-eb88-46cc-848c-c87d6b25b37f"
    },
    {
        "author": "刘敞",
        "paragraphs": [
            "五岳神仙境，可闻不可攀。",
            "安知采真游，近在都城间。",
            "楼观横飞云，虎豹司重关。",
            "车马自兹止，始觉非人寰。",
            "层波涨沧溟，参差出三山。",
            "金银丽宫阙，日月相循环。",
            "东来复几时，花草纷斑斑。",
            "长杨垂轻丝，若委千髻鬟。",
            "氛埃无由及，鱼鸟相与闲。",
            "造适不自知，忽如脱沈瘝。",
            "那得窥壶中，逍遥去尘阛。",
            "主人自瑶杯，劝客流霞殷。",
            "此中可遗老，岂独聊忘还。",
            "嗟嗟二三子，世路迷险艰。",
            "流光竞奔走，俯仰移朱颜。",
            "谁肯委俗纷，相从解朝班。",
            "濯君冠与缨，春谷水潺潺。"
        ],
        "title": "游五岳观寄邻几圣俞",
        "id": "bcc40d9c-fd5f-43ec-9b49-9aa7f734a5cf"
    },
    {
        "author": "刘敞",
        "paragraphs": [
            "滴沥松下雨，清微萍际风。",
            "欣然此时赏，我与斯人同。",
            "倦鸟堕水上，游鱼翔鉴中。",
            "不言阅羣动，未觉幽兴穷。"
        ],
        "title": "溪上避暑",
        "id": "7fef0f9e-d39c-4699-ac29-584868a7f2ec"
    },
    {
        "author": "刘敞",
        "paragraphs": [
            "虚馆含微风，高梧散层阴。",
            "逍遥敞户牖，旷荡披烦襟。",
            "云光压孤城，火气连千岑。",
            "四海俱探汤，独清亦何心。",
            "愿倾西湖水，起就三日霖。",
            "落落抱寸诚，此志谁能任。"
        ],
        "tags": [
            "西湖"
        ],
        "title": "东馆避暑",
        "id": "253cf599-9b12-42fe-bc56-66cb1d3d82ba"
    },
    {
        "author": "刘敞",
        "paragraphs": [
            "庭柯结浮阴，深竹听鸣鵙。",
            "晚凉爱轩宇，默念得佳客。",
            "适有南逝鸟，堕君一封帛。",
            "眷予方幽独，慰我正相忆。",
            "洛中轻肥地，子复憔悴色。",
            "富贵若可求，吾从执鞭役。"
        ],
        "title": "得隐直书",
        "id": "9f8aff1f-5dbb-4424-a601-2d25f1821bcb"
    },
    {
        "author": "刘敞",
        "paragraphs": [
            "炎晖若探汤，周道行倭迟。",
            "之子忍重跰，斯人方病痱。",
            "上书苍龙阙，移副鼎足司。",
            "卓跞动羣听，谓言即张弛。",
            "虞卿万乘相，子房帝王师。",
            "古事可彷佛，世涂实参差。",
            "天阍虎豹深，弃我忽若遗。",
            "却走国西门，素衣化为缁。",
            "行行屡回首，未忍从此辞。",
            "贤者爱其君，肯如悻悻为。",
            "吾闻先达语，进退自有时。",
            "版筑不为辱，饭牛岂嫌迟。",
            "男儿建功名，或与老大期。",
            "努力梁甫吟，古人不予欺。"
        ],
        "title": "隐直近诣阙献书报闻",
        "id": "80dfcef4-e509-428f-9a24-30c0826fff9a"
    },
    {
        "author": "刘敞",
        "paragraphs": [
            "生理厌漂荡，三年若栖苴。",
            "春深感松柏，流涕望京华。",
            "谁言数舍近，局滞成天涯。",
            "鬓色新二毛，怅然空复嗟。",
            "明侯平生意，虽远不云遐。",
            "叩君金玉音，眷我需于沙。",
            "旭日明清川，扁舟问贫家。",
            "虽非方外游，此亦海上槎。",
            "尽日庇短篷，不惭负舍蜗。",
            "愧君济川才，引领隔云霞。",
            "何由一乘兴，世累纷如麻。"
        ],
        "title": "将入京得淮南王工部书及遣寿州官船以来五言寄之",
        "id": "0725f742-9a26-4aab-80f3-018abde5c89a"
    },
    {
        "author": "刘敞",
        "paragraphs": [
            "窥镜见二毛，自怜忧患余。",
            "岂惟壮心尽，方与功名疏。",
            "终岁不捉笔，历时长束书。",
            "顾常念绝学，正复伤离居。",
            "忽忽莫自聊，悠悠空岁除。",
            "过壮而无闻，我其众人欤。",
            "故人来江南，丹毂映隼旟。",
            "尚持平生意，期我相得初。",
            "殷勤作新诗，烂漫联琼琚。",
            "溢美及儿曹，伻来问起予。",
            "虽知非其实，但愧情相于。",
            "矧乃笔力雄，骎骎逼曹徐。",
            "一读必三叹，何由望储胥。",
            "故人昔流落，襟抱久不摅。",
            "乃者始再迁，通直承明庐。",
            "苍龙脱鞴绁，快马从轻车。",
            "神至气自豪，心广体亦舒。",
            "渊源未易测，变化天池鱼。",
            "宁独扬子云，其工似相如。",
            "苟能哀憔悴，有似慰空虗。",
            "月寄三四幅，穷愁直见祛。"
        ],
        "title": "答君章誉两儿见寄",
        "id": "58847d54-7df9-45f4-97d0-b06f5d63c99f"
    },
    {
        "author": "刘敞",
        "paragraphs": [
            "金华神仙境，山川天下无。",
            "之子复清发，自与常人殊。",
            "问学当世贤，不违智如愚。",
            "归来守桑梓，寂寞安故庐。",
            "此风足蛎俗，有以光吾儒。",
            "如何卧空谷，自乐诗与书。",
            "我辱廷中臣，一麾寄江湖。",
            "荐贤力不足，相望空长吁。"
        ],
        "title": "答徐无逸秀才寄示新文",
        "id": "65a46eb5-353c-446d-abe2-98f854b9ea0f"
    },
    {
        "author": "刘敞",
        "paragraphs": [
            "此酒自足饮，胡为坐无欢。",
            "念我意中人，四顾用长叹。",
            "平生交游少，而复聚会难。",
            "万古胶漆姿，各在天一端。",
            "用兵轻文儒，诸子俱小官。",
            "物生系所逢，穷达何足言。",
            "但恨适有酒，共醉乃无缘。"
        ],
        "title": "对酒忆诸子",
        "id": "7e11d85e-0c00-48c1-9253-3651530dc513"
    },
    {
        "author": "刘敞",
        "paragraphs": [
            "桓桓良家子，趫趫羽林儿。",
            "恩雠久未报，感激气拂霓。",
            "无用丈二组，不须一丸泥。",
            "独身斩胡颈，手揽封侯圭。"
        ],
        "title": "出塞曲三首  其一",
        "id": "2d2a7c67-4b46-4ad9-a79a-5c5d52150dc0"
    },
    {
        "author": "刘敞",
        "paragraphs": [
            "丈夫不惧死，所惧潜阘茸。",
            "出身义许国，桀石贾余勇。",
            "岂无亲戚怜，决去甘登陇。",
            "人生在奋发，将相宁有种。"
        ],
        "title": "出塞曲三首  其二",
        "id": "9ba39af7-32da-42ab-af5f-581e01dd4b73"
    },
    {
        "author": "刘敞",
        "paragraphs": [
            "茫茫郊塞远，木落原野空。",
            "鼓鼙湿前雨，笳吹悲後风。",
            "山州行无极，敌窟未可穷。",
            "生当取荣名，死当为鬼雄。"
        ],
        "title": "出塞曲三首  其三",
        "id": "dbf5ff53-6108-459d-af32-40c7e332add2"
    },
    {
        "author": "刘敞",
        "paragraphs": [
            "萧萧江上苇，夏老丛已深。",
            "悠悠文王死，常惧牛羊侵。",
            "迁根横污池，慰我江湖心。",
            "清风日夕过，白鹭时见临。",
            "疏响拂琴瑟，绿华旷衣襟。",
            "处卑节不改，习静情足钦。",
            "炎晖已堪爱，秋景坐可寻。",
            "愿及构明堂，甘心辞故林。"
        ],
        "title": "移苇",
        "id": "fc954622-b1f5-4c4c-b47a-96fed7596165"
    },
    {
        "author": "刘敞",
        "paragraphs": [
            "河决鉅野溢，此时吾山平。",
            "百川会两泽，千里围孤城。",
            "桑野就芜漫，石桥尚峥嵘。",
            "往往有白鹤，飞来羣悲鸣。",
            "我欲览风土，因之省民耕。",
            "谁能同我乐，谁肯从我行。",
            "楚人哀江南，倚沼而畦瀛。",
            "临高诵斯语，正复伤人情。",
            "当筑十丈台，偶浯为之名。",
            "上可容宴豆，下堪列旆旌。",
            "棹歌出中流，箫鼓会前楹。",
            "浮云来东山，落日隐北溟。",
            "此乐或难忘，请公为我评。"
        ],
        "title": "欲于旧州石桥作偶浯台以备游览先为五言",
        "id": "d371ce46-1ce4-478d-bdb2-fe58b8a8820f"
    },
    {
        "author": "刘敞",
        "paragraphs": [
            "楚子志方盛，筑台临章华。",
            "度高累百寻，计产逾万家。",
            "参差蔽日月，焕烂生烟霞。",
            "侍酒皆列侯，佐欢尽名娃。",
            "嬉游未云乐，荆棘纷已芽。",
            "奈何竭民力，用此为盗夸。",
            "蔓草匿颓基，长风卷飞沙。",
            "废兴若纠纒，故老犹咨嗟。"
        ],
        "title": "章华台",
        "id": "fe1a60ea-31f0-4ac2-93ae-b431482fe42f"
    },
    {
        "author": "刘敞",
        "paragraphs": [
            "杖履不能远，逍遥池上林。",
            "微风起众响，炎日隔繁阴。",
            "斐亹激流泉，间关语鸣禽。",
            "放怀在离人，寄赏欣会心。",
            "既谢朝市喧，亦忘山谷深。",
            "虽知非吾室，犹以开烦襟。"
        ],
        "title": "曲水台",
        "id": "da9fa3c5-2fbb-4889-95b4-f14a743daa13"
    },
    {
        "author": "刘敞",
        "paragraphs": [
            "垂杨欲吐花，芳草遍抽芽。",
            "低风动帘幕，细雨湿堤沙。",
            "暖景荡愁思，一城千万家。"
        ],
        "title": "暖景偶作",
        "id": "796df3d5-8531-4b38-89f8-bfd0ae257a2e"
    },
    {
        "author": "刘敞",
        "paragraphs": [
            "江上朝来雨，城中起寒色。",
            "凄凄湿尘土，漠漠蔽空碧。",
            "筑场看已晚，及物怅无益。",
            "苞蓍怨下泉，客子长太息。"
        ],
        "title": "冬雨偶作",
        "id": "dad67a29-99a6-401e-ac6d-fd4410b4a2f6"
    },
    {
        "author": "刘敞",
        "paragraphs": [
            "豫章有儒者，读书三十年。",
            "但识上古风，不知时俗迁。",
            "一闻西戎叛，有意摧羣顽。",
            "诣阙上封章，臣知用兵权。",
            "不在劳士卒，不须役戈鋋。",
            "要先正其本，本正末自安。",
            "臣观朝廷中，或有可废员。",
            "臣观草泽中，或有可用贤。",
            "国家既失此，奸吏随矫虔。",
            "吏奸万事隳，外患随因缘。",
            "所以子玉存，文公积愁颜。",
            "所以汲黯亡，淮南为无难。",
            "天子览表叹，当朝常拳拳。",
            "回头谓羣公，可付史馆编。",
            "可使靡好爵，以补风化源。",
            "岂知贵臣忌，投尔南海壖。",
            "不得面指陈，胸襟曷由宣。",
            "卒走驱使行，行行酌贪泉。",
            "名与囚隶俱，位乃胥校联。",
            "九重竟不知，犹谓列王官。",
            "奈何乐尧舜，乃是取危颠。",
            "谁云遇明主，未免遭弃捐。",
            "遂令天下士，齚舌戒勿言。",
            "宁有死壑中，安有议君前。",
            "浮云蔽白日，自古同所叹。",
            "岂为此生悲，我歌愿胪传。"
        ],
        "title": "豫章儒者",
        "id": "e9eabafc-418a-4eb3-a63c-0c325bed3d21"
    },
    {
        "author": "刘敞",
        "paragraphs": [
            "年来方苦兵，蛮夷久滑夏。",
            "西陲亭障尽，人骨蔽荒野。",
            "汉家飞将多，程李相上下。",
            "试问谁董之，王朝大司马。",
            "分廷授斧钺，号令从此把。",
            "主忧臣当辱，开府纳儒雅。",
            "堂堂蒙山旧，乃是谪仙者。",
            "谋画当代无，胸襟一朝写。",
            "诚知铄铅矿，不合烦大冶。",
            "要使借前筹，非公谅谁假。",
            "鹰饥肯择肉，骥逸始流赭。",
            "由来抱轩昂，可得不脱洒。",
            "昨闻赋刍粟，中户困楚槚。",
            "此事已大急，哀哉动鳏寡。",
            "兵家尚神速，世务忌苟且。",
            "愿公更深谋，郄敌如破瓦。",
            "䲔鲵埽封境，疲瘵沐纯嘏。",
            "岂令鲁仲尼，独赞王孙贾。"
        ],
        "title": "贺尹学士辟经略府",
        "id": "1a3d33af-843f-47b6-b987-b168e3975bd8"
    },
    {
        "author": "刘敞",
        "paragraphs": [
            "远思意而子，因作鷾鸸中。",
            "虑世本遗物，全生翻近人。",
            "轻凉便肌髪，潇洒外埃尘。",
            "山林有独往，此亦陶唐民。"
        ],
        "title": "鷾鸸巾",
        "id": "c55e5646-e6ff-4019-9f63-ae9271c153d3"
    },
    {
        "author": "刘敞",
        "paragraphs": [
            "洞庭七百里，浩荡敌溟渤。",
            "云梦开其胸，巴陵束喉舌。",
            "东流汇羣川，盛涨五六月。",
            "飘飖浮干坤，倚盖低兀臲。",
            "吾行寰海间，未见此水阔。",
            "峡流下衣带，岛屿尽毫末。",
            "高秋卷氛翳，两涯浴日月。",
            "何得径寸珠，晦明互出没。",
            "苍茫蛟龙宅，溷杂鱼鳖窟。",
            "太古到于今，沈潜孰分别。",
            "风帆引北极，波浪限百越。",
            "国绝南顾忧，献琛各通达。",
            "山川非一险，此实辅明哲。",
            "俯笑三苗愚，竟为独夫灭。",
            "远游世俗隘，偶此耳目豁。",
            "淅沥临清风，滂沱濯炎热。",
            "萧萧霜林暮，蔼蔼芳草歇。",
            "壮观激我怀，当歌意复咽。",
            "寂寥轩辕乐，万古逸响绝。",
            "惨淡虞帝魂，九疑莽嵽嵲。",
            "况闻屈贾辈，各赐楚汉玦。",
            "至德无复还，後王寝衰缺。",
            "滔滔更南征，郁郁抱忉怛。",
            "太湖虽云深，未救怀古渴。"
        ],
        "tags": [
            "太湖",
            "洞庭湖"
        ],
        "title": "望洞庭",
        "id": "a15134aa-c6e3-4708-b594-aa105cf78d6f"
    },
    {
        "author": "刘敞",
        "paragraphs": [
            "我虽游都城，心亦无所住。",
            "误得世俗偿，形骸寓冠屦。",
            "少时侍吾亲，游览爱北顾。",
            "至今颇思之，想见江上鹜。",
            "白头昙道人，夙昔竟未遇。",
            "闻其最安禅，无念无作故。",
            "劳生有喧寂，得意无早暮。",
            "尘埃未易厌，皋壤固多趣。",
            "若复乘桴行，从君款幽素。"
        ],
        "title": "同圣俞寄金山昙频次韵",
        "id": "acc3c781-ecee-4cab-8ff5-2c90162e7832"
    },
    {
        "author": "刘敞",
        "paragraphs": [
            "羁旅头髪白，寤寐君山青。",
            "远游负雅志，举俗笑独醒。",
            "西风吹新秋，幽兴浮洞庭。",
            "忽见九疑峰，如列枕上屏。",
            "辽辽伯牙意，寂然谁为听。",
            "归客适我愿，欢然叩柴扃。",
            "振锡循东道，泛槎问南星。",
            "潇湘落君手，去矣鸿冥冥。",
            "橘柚雨初熟，杜兰晚更馨。",
            "上方试回顾，笑指江汉萍。"
        ],
        "tags": [
            "洞庭湖"
        ],
        "title": "送僧归君山",
        "id": "8ff308f4-f658-4742-a91b-8ccbb2b7bcba"
    },
    {
        "author": "刘敞",
        "paragraphs": [
            "连山何丛丛，相背复相向。",
            "盘溪殆千曲，险石弥万状。",
            "或疑天地翻，斗起渤碣浪。",
            "蹙沓更腾凌，变化倐奇壮。",
            "舟车未为用，夷夏永觖望。",
            "凿空伊谁氏，重译肇霸王。",
            "茫茫千万岁，冉冉道交丧。",
            "薄伐策已卑，割据事逾妄。",
            "衣冠惨分裂，玉帛敝辞让。",
            "至仁有柔服，远驭耻惩创。",
            "非无一丸泥，不乏万人将。",
            "齐雠纾九世，鲁锦轻百两。",
            "羊肠劳跻攀，鱼齿困沿并。",
            "彼岐亦云岨，易简德固旷。",
            "大哉天作诗，因见圣者量。"
        ],
        "title": "入山",
        "id": "bfb65dfd-defb-4328-a328-6e30db42c6aa"
    },
    {
        "author": "刘敞",
        "paragraphs": [
            "旱久沟畎废，忽雨浸我庐。",
            "晨兴不及屦，出门自手锄。",
            "一直复一曲，水流若江湖。",
            "蚯蚓为蛟龙，蚁封即丘墟。",
            "生理避燥湿，一室足有余。",
            "人事戒偷安，未能轻须臾。",
            "岂恨规摹小，所伤筋力劬。",
            "衰疾实使然，不胜一匹雏。",
            "伊昔论五帝，毎嫌尽信书。",
            "及兹始欲叹，微禹吾其鱼。"
        ],
        "title": "治渠",
        "id": "d5e67a46-1ff5-4e27-90ce-43a104cb47eb"
    },
    {
        "author": "刘敞",
        "paragraphs": [
            "拂衣趋长道，抚剑独叹息。",
            "并岁不易衣，期旦曾一食。",
            "悠悠风俗薄，顾我若异域。",
            "积金要能笑，弹铗轻下客。",
            "岂辞蓬蒿居，未与尘世隔。",
            "黄鹄非池禽，东南举六翮。",
            "出门尚徘徊，悲鸣念旧国。",
            "何日复来还，为君涕沾臆。"
        ],
        "title": "东门行",
        "id": "31892159-514d-4f61-8a35-16f3c7648012"
    },
    {
        "author": "刘敞",
        "paragraphs": [
            "秋至久独醒，今旦始一醉。",
            "非公爱宾客，何以强兹意。",
            "清风与人期，萧瑟万里至。",
            "落日高城西，参差数间地。",
            "顾兹景方夕，悟彼岁亦逝。",
            "造适常若希，开怀欲谁忌。",
            "畅然就酩酊，更尽酒中味。"
        ],
        "title": "步登南门呈府公",
        "id": "0959fde8-b380-447c-8f29-8910227e9284"
    },
    {
        "author": "刘敞",
        "paragraphs": [
            "春阳转为旱，惠泽积不泄。",
            "稼穑亦已晚，泉涌为之竭。",
            "吁嗟叫苍天，阊阖不可越。",
            "精诚凭土龙，神化空怳惚。",
            "今旦微风来，朝阴度城阙。",
            "霏霏堕疏润，稍稍漏白日。",
            "尘埃暂埽地，草树纔沐发。",
            "终宜云汉枯，尚喜雷电发。",
            "帝方复威令，世莫患妖魃。",
            "宁作成汤时，弥年困饥渴。"
        ],
        "title": "小雨",
        "id": "54c7ae54-2e89-4b94-b509-8c3eceec3948"
    },
    {
        "author": "刘敞",
        "paragraphs": [
            "海风吹微云，载雨淮上来。",
            "洒埽区宇间，削然无尘埃。",
            "四月虽徂暑，幽襟为之开。",
            "思我同心人，閟兹千里怀。",
            "悠悠日巳远，勤勤首屡回。",
            "安得乘轻飙，相从孝王台。"
        ],
        "title": "淮上微雨寄天隐彦文",
        "id": "c66350c3-d763-45ae-bddc-18f0e63e9781"
    },
    {
        "author": "刘敞",
        "paragraphs": [
            "小雨满前轩，浓阴不时卷。",
            "随风气潜润，竟日花微泫。",
            "池光惨澹昏，楼危依微辨。",
            "寒添夕景长，坐逼秋容晚。",
            "楚客歌泬寥，吟怀孰云浅。"
        ],
        "title": "细雨",
        "id": "3aa8e99f-df32-443c-907e-185cab20dc9f"
    },
    {
        "author": "刘敞",
        "paragraphs": [
            "三山凌波涛，云汉邈氛埃。",
            "世无乘槎客，安得穷昭回。",
            "天门洞阊阖，海池含风雷。",
            "渊沦蛟龙室，焜炫金银台。",
            "西颢何萧条，百芳日已摧。",
            "谁能莹心赏，喟子怀仙才。",
            "时变感所思，驻车载徘徊。",
            "已秋孰愿夏，览物弥欢哀。",
            "韩生肆爽言，观变均齐谐。",
            "而我拘俗者，俊游日已乖。",
            "欲濯缨上尘，何时与君偕。"
        ],
        "title": "吴九秋过西池作诗持国和之邀予同赋",
        "id": "f1fb32ba-4403-4b81-ad62-84c9b35cc1ec"
    },
    {
        "author": "刘敞",
        "paragraphs": [
            "长日无与语，聊及齐谐书。",
            "纷纭六合外，莽眇三皇初。",
            "近既难必有，远亦非必无。",
            "古今梦寐间，过事蚊虻如。",
            "达生齐万物，曲士拘一隅。",
            "苟以忘吾忧，焉能识其余。"
        ],
        "title": "读杂说小书",
        "id": "87f17668-eb53-4030-ae7d-cdd983d78d96"
    },
    {
        "author": "刘敞",
        "paragraphs": [
            "禀性实无用，干名谬所望。",
            "中为禄仕逼，误有世俗偿。",
            "组绶见羁縻，簿书正抢攘。",
            "语言畏时忌，谈笑忧事妨。",
            "往者托山林，未能下羲皇。",
            "迩来失吾真，终日几发狂。",
            "期会非本务，米盐岂大方。",
            "洒心赖篇籍，发兴依松篁。",
            "朋友素所畏，道路阻且长。",
            "怨极倘见思，寄声慰离肠。"
        ],
        "title": "初到淮西读书申申堂寄友",
        "id": "5557b42d-08b9-439c-8517-b0c2187531ed"
    },
    {
        "author": "刘敞",
        "paragraphs": [
            "明灯一编书，往古千岁事。",
            "值欢輙孤笑，触愤还累欷。",
            "四旁寂无声，童仆正熟寐。",
            "欢愤虽不同，均非平和气。",
            "可怜自戕伐，忽忽老将至。",
            "反爱童仆愚，冥然不识字。"
        ],
        "title": "夜读汉书",
        "id": "6621511e-81c4-493d-a2ce-fabc1c701f14"
    },
    {
        "author": "刘敞",
        "paragraphs": [
            "昔与江翁别，酣歌国门道。",
            "黄花落酒罇，白发藉霜草。",
            "本谓此行远，定知此乐难。",
            "岂意二三子，复为今夕欢。",
            "主人文章伯，谈道辄忘倦。",
            "每至绝倒处，恨不使君见。",
            "鸟迹上古书，龙头冢中器。",
            "其人骨已朽，感此相与醉。",
            "呼问西飞云，游子何当返。",
            "寒风吟枯梧，岁月益已晚。",
            "吾闻太华峰，乃有神仙居。",
            "莫逐秦时人，独结山中庐。"
        ],
        "title": "和永叔寒夜会饮寄江十",
        "id": "db932d5b-8c1b-4fd0-88ab-62b28770c1cd"
    },
    {
        "author": "刘敞",
        "paragraphs": [
            "秋气迎节至，凉雨乘高风。",
            "车马散北阙，冠盖会南宫。",
            "从吏殆成隐，玩岁复将穷。",
            "簿书幸无他，谈笑偶多同。",
            "郎选冠一时，史才映羣公。",
            "着书骇深妙，闻道惴颛蒙。",
            "但愿窃余论，常此樽不空。",
            "寄迹三署老，不惭颜与冯。"
        ],
        "title": "三日同景仁邻几济川晦叔景□吕秘校刘判官会南曹饮五君皆尚书外郎刘吕修唐书官",
        "id": "e0d667ac-f581-4b45-8d72-dee1ce6b2800"
    },
    {
        "author": "刘敞",
        "paragraphs": [
            "秋云乐邂逅，拂我榻上尘。",
            "江侯旧多信，今作叵信人。",
            "我求江侯意，因得江侯真。",
            "乘兴本当出，兴尽便回轮。",
            "已诺虽可嘉，将非俗中伦。",
            "弃言似不诚，未害方外羣。",
            "江侯不为名，名者实之宾。",
            "江侯不为貌，貌疏意自亲。",
            "作诗解江侯，饥渴夜复晨。"
        ],
        "title": "期邻几饮不至醉作江侯诗并解座客",
        "id": "ab564e21-cb12-40ef-8a69-d7228f85100b"
    },
    {
        "author": "刘敞",
        "paragraphs": [
            "晚下渠石阁，方辔得倾盖。",
            "天寒畏干人，巵酒自相对。",
            "裴侯非宿约，来预心赏会。",
            "吾季方家居，四坐客解帯。",
            "献酬杂嘲嚯，欢笑以为快。",
            "幸无俗中士，形迹一不怪。",
            "蟋蟀鸣高堂，岁月聿已迈。",
            "于今鲜吏责，无所忧其外。",
            "但当勤来顾，数醉此庭内。",
            "良无德与汝，聊足纾慷慨。"
        ],
        "title": "十月二日邀邻几饮裴二如晦来遂留至夕",
        "id": "7151986d-1ee8-4a53-8526-ad36e633f52e"
    },
    {
        "author": "刘敞",
        "paragraphs": [
            "江介多悲风，川广不可越。",
            "畏涂非吾土，游子怆明发。",
            "羣山起楚蜀，众水会溟渤。",
            "地险自适然，天衷岂端设。",
            "凭陵三国际，偃蹇五胡末。",
            "非无英雄姿，于此智勇竭。",
            "疑城尚虎踞，虏马余饮窟。",
            "人谋虽工拙，神物有予夺。",
            "请陈真人朔，颇事丹浦伐。",
            "风云埽氛埃，雷雨救焚暍。",
            "禹功东渐海，汉使南诮越。",
            "太平自兹始，盛德信贻厥。"
        ],
        "title": "和贡甫瓜步诗",
        "id": "303c0dbe-6ba5-4e02-9bae-171a7e494427"
    },
    {
        "author": "刘敞",
        "paragraphs": [
            "旦上天禄阁，暮直承明庐。",
            "避喧虽足慰，取适固已疏。",
            "佳雨及我暇，兹晨殊晏如。",
            "紾絺委冠帯，高枕睨庭除。",
            "熏风散微凉，润气浮郊墟。",
            "沸声涌江瀬，暝色晦绮疏。",
            "惊电时烁目，疾雷不废书。",
            "商歌勤金石，尘谷盈鼃鱼。",
            "此乐不可改，古人良起予。",
            "惜无同音赏，幽独成离居。",
            "闻君达亹亹，樽酒会朋裾。",
            "高贤卧家巷，固多长者车。",
            "宁无寂寞者，闭关讲玄虚。"
        ],
        "title": "和江十雨中与持国师直饮",
        "id": "a97ae828-b1da-402c-bf66-43422f08a2a5"
    },
    {
        "author": "刘敞",
        "paragraphs": [
            "忆昔常好饮，非以酒多味。",
            "亲友惠兹适，笑语坦无畏。",
            "不知天地广，岂问岁月逝。",
            "尔来顾可怜，自觉不如意。",
            "秋风正萧骚，万物尽憔悴。",
            "颇欲濯旅怀，无人共昏醉。",
            "独游何时欢，白眼向兹世。"
        ],
        "title": "不饮",
        "id": "abbd97c4-4982-44e6-b86f-4731869e8e14"
    },
    {
        "author": "刘敞",
        "paragraphs": [
            "石头非人力，翠壁百仞高。",
            "上盘巉岩云，下激涌涌涛。",
            "攀跻猿猱苦，游涌鱼鳖劳。",
            "乃知百万师，未易损一毛。",
            "混茫有开凿，形势岂一朝。",
            "太古至德世，斯民各逍遥。",
            "艰难非所婴，秦汉仍寂寥。",
            "发挥自孙氏，力控刘与曹。",
            "基业何崔巍，谋谟亦雄豪。",
            "龙蟠与虎踞，势足万古牢。",
            "德义苟不修，忽焉亡其操。",
            "缤纷不一姓，气象何萧条。",
            "往者游猎区，尽为黍稷苗。",
            "前事不可忘，後来鉴孔昭。",
            "客行倦烦促，胜槩惬所遭。",
            "眇然抱幽想，慷慨成郁陶。",
            "古人若腾波，逝者日已滔。",
            "壮观谁与论，悠悠背行舠。"
        ],
        "title": "石头城",
        "id": "0a12da63-38d9-4d75-ad26-660564fadc6e"
    },
    {
        "author": "刘敞",
        "paragraphs": [
            "校雠中秘书，闻子宴城隅。",
            "大第丞相府，主人执金吾。",
            "浮云驻清唱，回雪舞妖姝。",
            "金罍溢醇液，犀筯厌鲜腴。",
            "高谈郁不发，应接固已劬。",
            "我从四五公，置酒此石渠。",
            "开窗埽残雪，列俎焚枯鱼。",
            "谹言规姚姒，小说本虞初。",
            "不知敝缊寒，未觉膏粱殊。",
            "从容忽竟日，此乐亦谁如。",
            "长安事交游，贫富固有徒。",
            "不恨我失君，恨子不顾予。",
            "回头成陈迹，万事与化俱。",
            "题诗寄余欢，毋乃笑其迂。"
        ],
        "title": "直舍留道粹广渊君实圣民伯初饮是日邻几济川宴王金吾园亭不预会戏作五言寄之",
        "id": "0283baf3-bf1d-45ac-aa7f-f6e84b58d070"
    },
    {
        "author": "刘敞",
        "paragraphs": [
            "积雨不出门，局促如井蛙。",
            "初晴强人意，今日来君家。",
            "下马笑握手，埽阶去尘沙。",
            "银瓶拨醅酒，紫碗双井茶。",
            "黄雀随素鲂，安榴杂木瓜。",
            "举非一方物，远或万里遐。",
            "不知王侯宅，此味何以加。",
            "扶疏庭下槐，灿烂盘中花。",
            "春事岂不多，游览何必赊。",
            "与公平生亲，总角见髪华。",
            "饮当外形骸，语当恕喧哗。",
            "纵心倒所诣，相对白日斜。",
            "江韩亦我徒，但恨宿约差。",
            "愿使公多财，此乐宁有涯。"
        ],
        "title": "过圣俞饮",
        "id": "2be36854-b039-4aa3-b405-a1f687790dcb"
    },
    {
        "author": "刘敞",
        "paragraphs": [
            "前日俱远别，梦中毎难期。",
            "何言一堂上，相与同宴嬉。",
            "幸勿卑陋巷，陋巷何独卑。",
            "幸勿辞樽酒，樽酒安足辞。",
            "君看笼中禽，亦有山林思。",
            "习习不如意，焉用文章为。",
            "君寻古人物，信有陵谷悲。",
            "扰扰不自适，会为後世嗤。",
            "促节无窄袖，缓歌逐鸣丝。",
            "自美亦自恶，贵贱吾不知。",
            "纵谈剧虚舟，快饮若漏巵。",
            "人生但如此，为乐自一时。",
            "谁言冬夜长，俛仰星汉移。",
            "念无千金寿，愧子勤称诗。"
        ],
        "title": "招邻几圣俞和叔于东斋饮观孔雀白鹇及周亚夫玉印赫连勃勃龙雀刀辟邪宫玺数物又使女奴奏伎行酒圣俞首示长篇因而报之",
        "id": "d2d7c47c-e64a-4c01-983c-157196da1a90"
    },
    {
        "author": "刘敞",
        "paragraphs": [
            "紫薇异众木，名与星垣同。",
            "应是天上花，偶然落尘中。",
            "艳色丽朝日，繁香散清风。",
            "㛹娟虽自喜，幽寂逝将终。",
            "主人谪仙籍，浩歌沧浪翁。",
            "卜居抗静节，搴秀怜芳丛。",
            "猗狔庭中华，固为悦已容。",
            "如何又将去，含意默忡忡。",
            "青苔侵履綦，摇落知岁穷。",
            "独赖君子德，庶几甘棠封。"
        ],
        "title": "答黄寺丞紫薇五言",
        "id": "c1ed5962-70fa-4bd8-9056-0ed8bfa5c196"
    },
    {
        "author": "刘敞",
        "paragraphs": [
            "海滨寂寥地，送别何须频。",
            "数上曲阳亭，自然愁旅人。",
            "晴日排寒色，清光湛奫沦。",
            "微风海上来，满目飞鱼鳞。",
            "孤云去无所，野鸟鸣相驯。",
            "信美非吾土，送目倦南津。"
        ],
        "title": "曲阳亭送别",
        "id": "bc9cf0d4-4291-4630-955d-d790edb2b03b"
    },
    {
        "author": "刘敞",
        "paragraphs": [
            "劲云翔空林，积雨荒茂草。",
            "哀鸣闻离兽，惊栖见羁鸟。",
            "时逝运自颓，物壮势还老。",
            "感至境寥怆，悲来色枯槁。",
            "玩此岂有极，辨之苦不早。",
            "如何复伤别，咫尺成远道。"
        ],
        "title": "寄贡弟",
        "id": "d4cc0cf0-a619-4419-9be7-f35b18ac21f2"
    },
    {
        "author": "刘敞",
        "paragraphs": [
            "四海无风涛，五年再相逢。",
            "会合如此难，况我罹百凶。",
            "悲端素填膺，触事涙满胸。",
            "欲言不能语，岂知涕所从。",
            "良久得仰视，恍忽如梦中。",
            "非复平昔游，岂复平昔容。",
            "危生若霜叶，懔懔待烈风。",
            "不有亲戚欢，其如忧患攻。",
            "破啼强为笑，意气徒衰翁。",
            "慰尔友于情，急难义所隆。"
        ],
        "title": "和弟自京师来",
        "id": "e21887d1-b805-4d8d-a363-59733fbc9902"
    },
    {
        "author": "刘敞",
        "paragraphs": [
            "秦地天下险，秦兵天下强。",
            "曩在景佑末，叛国正陆梁。",
            "渡河窥中原，不见飞鸟翔。",
            "汉将虽城守，覆没犹相望。",
            "时秦独高枕，毫髪无所伤。",
            "岂惟形势然，固亦任使良。",
            "近者敌已弱，旄头灭无光。",
            "尚须得猛士，分命修封疆。",
            "陆子吴中贤，英英富文章。",
            "作人易感激，遇事殊轩昂。",
            "旧知军中乐，复爱边地凉。",
            "不忍京尘间，着书鬓毛苍。",
            "拜疏如终军，请缨督羣羌。",
            "大笑朱买臣，衣锦怜故乡。",
            "旌旗导前车，丝竹呜後房。",
            "指呼百夫走，谈笑千里康。",
            "虽云半刺史，其实专一方。",
            "古来成功名，奇偶不可常。",
            "得时或幸会，微贱升庙堂。",
            "况君阅诗书，智策未易量。",
            "协心得元帅，展意输所长。",
            "朝廷酹勋阀，曾不矜银黄。",
            "他日重见君，非复东观郎。"
        ],
        "title": "送秦州通判陆学",
        "id": "77c986ba-efcc-46ea-b627-84ed778b86a6"
    },
    {
        "author": "刘敞",
        "paragraphs": [
            "向晦月消魄，楚涛为之衰。",
            "坳堂无深涉，客子缓归期。",
            "吟遶沙步阔，眺赏秋山奇。",
            "大川涨南岛，落日明西垂。",
            "登高既易赋，怀古岂难诗。",
            "喟彼一带阻，积此三岁思。",
            "何当命海若，利涉慰调饥。"
        ],
        "title": "贡甫在京口阻潮未渡",
        "id": "b39e2f04-ba59-4a40-a090-777d0bd25a2f"
    },
    {
        "author": "刘敞",
        "paragraphs": [
            "陜郊古云重，雄胜地所该。",
            "羣山左右顾，大河西北来。",
            "府署凭中高，一日万景开。",
            "是时八九月，秋色清池台。",
            "樽酒雨余酌，笙歌云际回。",
            "追欢缅前会，真乐非昔陪。",
            "宾客虽日过，礼俗多嫌猜。",
            "于焉备厨传，安得忘形骸。",
            "神交与心赏，怀旧何悠哉。"
        ],
        "title": "淮西延平以诗见寄因书陜城即事用酬来唱",
        "id": "ccdabc0f-4c1b-475f-963a-d2b68edf5c5a"
    },
    {
        "author": "刘敞",
        "paragraphs": [
            "风土乐荆楚，尘埃倦都洛。",
            "东游欣邂逅，勿复惊离索。",
            "尚悔不同舟，令人惭李郭。"
        ],
        "title": "送献臣是时献臣侍亲之淮南予亦且侍行临荆州献臣先从东门出故有此作",
        "id": "c04b59db-cac8-41f0-b0e3-b19e9cb94454"
    },
    {
        "author": "刘敞",
        "paragraphs": [
            "欲折杨柳枝，赠言别所思。",
            "日落飞鸟息，孤帆奔何之。",
            "行人乐前途，何以寛我怀。",
            "还将别离思，吹示横笛儿。"
        ],
        "title": "送客不及",
        "id": "f61e15d3-273e-43ff-9f5a-2b928c9d3c60"
    },
    {
        "author": "刘敞",
        "paragraphs": [
            "日没昆丘峰，月出沧海波。",
            "区区三万里，相望能几何。",
            "一出仍一处，一合复一离。",
            "正尔人间世，无复欢笑时。",
            "子行何怱怱，将老思所试。",
            "恨我无羽翰，不能省君治。",
            "黄河从天来，太华出云上。",
            "登临若相思，寄声问无恙。"
        ],
        "title": "送邻几",
        "id": "7f4db66b-9d04-4808-9907-33a7735f6181"
    },
    {
        "author": "刘敞",
        "paragraphs": [
            "苍苍南山桂，岁暮独华滋。",
            "非无栋梁用，道远莫致之。",
            "黄雀巢其巅，蝼蚁穴其卑。",
            "全生亦以遂，匠石空复悲。",
            "两唐迈青节，千岁接光辉。",
            "珪璋固特达，鸿鹄佳羽仪。",
            "庶几朝廷老，出入王者师。",
            "何事江湖间，浮沈众人为。",
            "我实牛马走，不能强絷维。",
            "欲往路苦艰，怆兹四愁诗。"
        ],
        "title": "送彦猷",
        "id": "a77ce956-f062-4d97-8fca-741907264d9a"
    },
    {
        "author": "刘敞",
        "paragraphs": [
            "终军西入关，弃繻笑路旁。",
            "丈夫贵成名，用此还故乡。",
            "虽无鲁儒操，意气殊激昂。",
            "稚龄如颓波，讵忍鬓髪苍。",
            "古人汝南秀，契阔升我堂。",
            "宿昔梦生翼，已排九门翔。",
            "未尽复来归，帝阍隔微茫。",
            "高卧三年喑，忽随南风扬。",
            "万里快超诣，岂知道路长。",
            "努力戒後时，相劝不可忘。"
        ],
        "title": "送直温",
        "id": "72e59c9b-b71a-4412-a6c9-3aaafd036b74"
    },
    {
        "author": "刘敞",
        "paragraphs": [
            "遭遇爵位轻，治平进取难。",
            "不见明经士，白首成一官。",
            "怜尔吾家驹，学问知所安。",
            "得名万众中，奋迅生羽翰。",
            "天子临广廷，公卿肃衣冠。",
            "传呼署甲乙，谁不倾目观。",
            "我时忝陪侍，趋拜玉座前。",
            "鄂秀莩亦荣，不自知欣欢。",
            "勿言势尚卑，无以地固寒。",
            "鸾鳯曾棘栖，蛟龙亦泥蟠。",
            "孟轲称三乐，富贵不与焉。",
            "恨我不如尔，千钟益悲叹。",
            "奈何方远别，浩荡江湖间。",
            "临分岂自胜，流涕空汍澜。"
        ],
        "title": "送孜生",
        "id": "278e6c36-2aa8-47dc-85b5-0c2980057d25"
    },
    {
        "author": "刘敞",
        "paragraphs": [
            "寡欲求易给，縦心居常安。",
            "一为淮阳卧，及再芳岁单。",
            "处事非事事，居官岂官官。",
            "念以拙者效，而为朝责寛。",
            "故人怀英迈，抚辔辱盘桓。",
            "心期谢外奬，谈笑用为欢。",
            "淹泊遂将永，望舒毁其团。",
            "别君感匏系，更欲愁且叹。"
        ],
        "title": "送杨十一公缊之延平",
        "id": "0e80ff44-c114-48fa-b589-d334d7ae5322"
    },
    {
        "author": "刘敞",
        "paragraphs": [
            "功名世所济，时节不可迟。",
            "夙昔闻斯语，至今良独疑。",
            "筋力与时背，进取将愿违。",
            "譬如宝燕石，无用于重赀。",
            "不恨岁月晚，畏为豪俊嗤。",
            "见君复感叹，吾道其如台。",
            "古之英贤人，隐显亦不齐。",
            "出处各努力，悠悠慰我思。"
        ],
        "title": "送王国卿",
        "id": "1d3c9b15-be8a-48ee-a58e-3e1c23a9bff3"
    },
    {
        "author": "刘敞",
        "paragraphs": [
            "南师鼓琴者，余力推步精。",
            "千里求知音，徒步入王城。",
            "能高颇自负，一一游公卿。",
            "朝廷富贵人，宠辱心若惊。",
            "闻至必解榻，招邀剧生平。",
            "以兹禄命术，独得当时名。",
            "朱弦与素徽，弃置莫为听。",
            "往往默自抚，或疑非断声。",
            "红尘车马中，随俗翻营营。",
            "振衣忽长叹，吾已知时情。",
            "卷槖郄东下，野风萧然清。",
            "且赍山水意，永待钟期生。"
        ],
        "title": "送子南",
        "id": "fb2378e3-4314-44a4-ab7d-19758196cf4d"
    },
    {
        "author": "刘敞",
        "paragraphs": [
            "山梁鸣雌雉，节物春已深。",
            "故花稍辞枝，新叶渐成阴。",
            "流光不可挽，四序密相寻。",
            "今晨已非昔，明日岂复今。",
            "自我惬幽独，放言冥此心。",
            "胡为复屡叹，孔圣有遗音。"
        ],
        "title": "幽怀",
        "id": "cb51be5f-b3a7-49ff-8473-bfdabca2fa3d"
    },
    {
        "author": "刘敞",
        "paragraphs": [
            "相如忽将老，推挽竟无力。",
            "如何羁旅後，弃我复远适。",
            "贫病束我身，送子恨不得。",
            "时登高丘望，尘土蔽西北。",
            "山河绕秦陇，关陜入胸臆。",
            "形胜悬眼前，顾盼生感激。",
            "指陈出图像，踊跃効功绩。",
            "朝廷厌兵久，勉上平戎策。"
        ],
        "title": "送隐直侍行陜郊",
        "id": "72e2168e-df60-4c18-bcbb-0535f785c87c"
    },
    {
        "author": "刘敞",
        "paragraphs": [
            "昔在西省直，常有中园思。",
            "今来非吾室，犹称宣城诗。",
            "芳郊後摇落，秋初尚华滋。",
            "丹宝何纂纂，黄花复离离。",
            "俯见渊鱼翔，仰观云鸟嬉。",
            "物性附所适，吾生亦尔期。",
            "置酒得同好，追胜不知疲。",
            "和歌凉风起，看舞白日移。",
            "兴言想丘壑，弱丧惭旌麾。",
            "负郭如办此，怀金宁足为。"
        ],
        "title": "九月三日游乐郊作五言赠同游",
        "id": "57dd1963-a142-4b10-b132-43018a168e4b"
    },
    {
        "author": "刘敞",
        "paragraphs": [
            "微月翳西林，繁星灿如锦。",
            "欢言恋清景，展席不遑寝。",
            "凉风能相期，沆瀣若可饮。",
            "劳生伤局促，徂岁急苒荏。",
            "为君捐万虑，高卧且安枕。"
        ],
        "title": "夜月露卧",
        "id": "53a691a7-40ca-4578-9b3f-1a1fc10e72e0"
    },
    {
        "author": "刘敞",
        "paragraphs": [
            "山野宜独往，出郭愧宾从。",
            "终为吏事役，犹与贤者共。",
            "平湖色清浅，霜落冰始冻。",
            "远郊气氤氲，腊近春稍动。",
            "鸟飞甚闲暇，兽起或惊纵。",
            "爱此去人远，相劝解君鞚。",
            "崇冈象崤阪，宿莽似云梦。",
            "游目际天地，褰裳凌菰葑。",
            "吟非骚人怨，赏及舞雩诵。",
            "涂远意逾适，笑彼阮籍恸。"
        ],
        "title": "因季点同幕中诸君过车辋湖步行野间",
        "id": "dbd17f62-285c-4b6b-975b-47c4bd08d96d"
    },
    {
        "author": "刘敞",
        "paragraphs": [
            "夏至无与适，驱马出东城。",
            "渐去市井喧，稍增耳目明。",
            "风劲山瘦高，露寒水澄清。",
            "造景不及言，畅然得此生。",
            "姓名谢朝隐，出处与物冥。",
            "岂伊渔樵合，鸟兽亦不惊。",
            "待此用卒岁，优游谐我情。"
        ],
        "title": "适野",
        "id": "550201a8-f812-4efc-b8af-df6e57a39526"
    },
    {
        "author": "刘敞",
        "paragraphs": [
            "翰林气英发，博学起徒步。",
            "初射东堂策，巳称济时具。",
            "出入三千岁，差池千一遇。",
            "青云得自致，白眼与俗迕。",
            "劲节凌秋旻，玄文匿深雾。",
            "尺璧可令毁，坚石难使铸。",
            "董生胶西相，贾子长沙傅。",
            "终疑希世才，良用制作误。",
            "衔悲去修门，觖望动行路。",
            "落落长松姿，岁晏悴霜露。",
            "平生慕高名，邂逅隔清晤。",
            "心许千金剑，无由挂君墓。"
        ],
        "title": "挽叶翰林",
        "id": "83112eb0-9290-4d9c-8d2a-86747a2a3e54"
    },
    {
        "author": "刘敞",
        "paragraphs": [
            "端居亦无赖，幽赏每多违。",
            "扁舟试独泛，鸥鸟肯相依。",
            "日暮无所诣，兴尽复还归。"
        ],
        "title": "端居",
        "id": "b471d201-b543-4af7-94ac-f9271f8bb029"
    },
    {
        "author": "刘敞",
        "paragraphs": [
            "闭关予非用，适野子能谋。",
            "勿言雅俗异，卒岁共优游。",
            "清诗状景物，秀气豁霜秋。",
            "篇终寄一笑，因以缓心忧。"
        ],
        "title": "答黄寺丞九月二十一日出郊",
        "id": "f46aa145-3b24-4510-80be-abd8a2663d81"
    },
    {
        "author": "刘敞",
        "paragraphs": [
            "独夜一卷史，上寻千岁间。",
            "咄嗟兴废更，俯仰朝市迁。",
            "古人病无闻，愚智矜後先。",
            "共乐无穷中，正如朝露然。",
            "向观功名际，自以皆万年。",
            "迩来令人悲，蚊蚋过目前。",
            "安得谢浮俗，高举凌九天。",
            "捐书以绝学，寄心崆峒仙。"
        ],
        "title": "读三国志",
        "id": "123cdb1f-6ae6-4a5b-b4e0-772b7d5f3f44"
    },
    {
        "author": "刘敞",
        "paragraphs": [
            "海风水羣飞，中夜满城雪。",
            "闻鸡倒衣起，犹谓庭下月。",
            "出门望天地，高下同莹洁。",
            "念非汗漫期，驱马正迷辙。",
            "我本江湖人，云端想华阙。",
            "今来怳自失，旅唱空愁绝。"
        ],
        "title": "十二月二十一日雪中早朝",
        "id": "1ce7df5c-7b33-4284-bb8e-a8609493bb32"
    },
    {
        "author": "刘敞",
        "paragraphs": [
            "微霜下芳草，日月逝逾迈。",
            "青青松与柏，岁暮两相对。",
            "念我平生游，孤怀用慷慨。",
            "谁言干里近，引领若海外。",
            "清颍流东南，浮云向吴会。",
            "临风意莫展，将子多自爱。"
        ],
        "title": "得彦文书将游吴中",
        "id": "f77ecb70-1577-41dc-b61f-c593c2765e91"
    },
    {
        "author": "刘敞",
        "paragraphs": [
            "达人视天下，轻重如浮云。",
            "震雷不经听，虫飞宁足分。",
            "吾慕庞德公，谷口自耕耘。",
            "身世两相弃，放言麋鹿羣。",
            "此风久难尚，之子今复闻。",
            "我亦问津者，滔滔远惭君。"
        ],
        "title": "寄王子坚时在寝丘治东皋",
        "id": "d53b1566-71af-46f0-8eff-34d051673b67"
    },
    {
        "author": "刘敞",
        "paragraphs": [
            "鲜鲜秋菊花，粲粲黄金钱。",
            "采掇时苦晚，弃遗情所怜。",
            "道人教为枕，示可以延年。",
            "早昧摄生术，恐为多病纒。",
            "又从省俗事，视听苦不便。",
            "往往发昏愦，未知所除蠲。",
            "但使寐无觉，不谓药可痊。",
            "今者诚有遇，秘之慎其传。",
            "愈风得难老，高卧齐古贤。",
            "作诗叙终始，物薄戒轻捐。"
        ],
        "title": "菊花枕",
        "id": "c2ce2dca-6917-40e6-b2b2-d4fb8f73db84"
    },
    {
        "author": "刘敞",
        "paragraphs": [
            "忧患使志衰，羁旅哀年迈。",
            "夙昔仰高山，迩来得倾盖。",
            "孤游幸无恨，三益良有待。",
            "惠我金玉音，醒如濯聋瞶。",
            "怅然反自感，久矣病昏惫。",
            "微君念气臭，谁与振菅蒯。",
            "聆弦感英韶，观海惮珍怪。",
            "内省终悬罄，无由报杂佩。"
        ],
        "title": "答张洞推官",
        "id": "cc7889d1-ef5f-44b9-b219-63588e071cc1"
    },
    {
        "author": "刘敞",
        "paragraphs": [
            "江表山水区，南昌神仙宅。",
            "固宜生贤俊，邈与尘土隔。",
            "昔在君伯氏，实为万夫特。",
            "文采何辉煌，声名盛赫奕。",
            "差池中道夭，冥漠神理默。",
            "德业谁与伦，天伦自准的。",
            "龙蟠岂终潜，鸟伏必远击。",
            "君今钟其美，远到未可测。"
        ],
        "title": "洪州黄推官",
        "id": "4f9115e4-40ca-4396-b33b-b094d710be8f"
    },
    {
        "author": "刘敞",
        "paragraphs": [
            "边兵未云备，竞矜弓弩强。",
            "斯人久衔恩，献力固所当。",
            "上山伐檀栾，入林候飞翔。",
            "岂无解网心，大义须勤王。",
            "安得会稽岭，集居共工旁。",
            "安得解羽泽，在君礼义乡。",
            "剪翎副之箭，一一坚且良。",
            "朝发摧西戎，夕发毙东羌。",
            "不烦天下民，万里坐宁康。"
        ],
        "title": "闻官输竹箭毛翎",
        "id": "48402d43-d7c0-49c0-a32a-0ce4adaad5e6"
    },
    {
        "author": "刘敞",
        "paragraphs": [
            "平日日在檐，今日日在堂。",
            "西风稍已急，百草不复芳。",
            "蟋蟀何独悲，戚戚鸣四墙。",
            "客子多所感，中夕起彷徨。",
            "贫病自早衰，何必秋气凉。",
            "心忧不能眠，非惟寒夜长。"
        ],
        "title": "秋日",
        "id": "041ec0f6-b5f2-42d8-a741-d975eb6905fd"
    },
    {
        "author": "刘敞",
        "paragraphs": [
            "孤轩遶危桐，飒飒闻闹雨。",
            "惊起视前除，飞花乱如舞。",
            "轻香密伊席，晚景容当户。",
            "玉粉散游蜂，珠华溅高宇。",
            "纷纷绿苔上，半已随泥土。",
            "邈彼丹穴鸟，何年翥文羽。",
            "芳时不可骤，岁晏聊容与。"
        ],
        "title": "桐轩晚坐",
        "id": "d859d10d-1312-4356-ba8b-67ac1b6edf79"
    },
    {
        "author": "刘敞",
        "paragraphs": [
            "孤鸾方北游，威凤复南翔。",
            "邂逅中道遇，其音何锵锵。",
            "太平向百年，此固多美祥。",
            "扰扰都人士，争先觌辉光。",
            "虽无醴泉流，江水清且长。",
            "虽无朝阳桐，翠树茂且芳。",
            "念将万里逝，愿得少彷徨。",
            "为君赋卷阿，因以谢楚狂。"
        ],
        "title": "李觏以太学助教召曾巩以进士及第归俱会郡下素闻两人之贤留饮涵虚阁",
        "id": "83dcb630-4602-404d-8c8c-db61ceb714ab"
    },
    {
        "author": "刘敞",
        "paragraphs": [
            "浮飙解重阴，白日丽青天。",
            "凛凛秋气肃，萧萧风景鲜。",
            "脂车驾我马，览物往于田。",
            "幽兴未能尽，中途复来旋。",
            "古人不可及，独往秖自怜。",
            "岂若偃吾室，优游以忘年。"
        ],
        "title": "秋晴",
        "id": "be237b97-33e7-49d9-beb8-37fb0534d4f3"
    },
    {
        "author": "刘敞",
        "paragraphs": [
            "朝光出屋角，鸟雀声正喧。",
            "天寒未能起，缊袍有余温。",
            "智士困朝市，勇士敝中原。",
            "自古贵高卧，岂嫌长闭门。"
        ],
        "title": "晓晴",
        "id": "59fb24f2-c13c-45d5-827e-152b353a01db"
    },
    {
        "author": "刘敞",
        "paragraphs": [
            "功名贵早达，时俗轻小官。",
            "念子两未适，出门何独欢。",
            "古贤有禄仕，先圣戒色难。",
            "义慊固为美，势卑岂足叹。",
            "采兰岁云暮，接淅心不安。",
            "宛转腰间丝，崔嵬头上冠。",
            "车马有光辉，里闾有耸观。",
            "勉旃爱玉体，自致青云端。"
        ],
        "title": "送蔡奕同年",
        "id": "c4b33cc9-c1a1-4b73-bfd5-ca7592709c84"
    },
    {
        "author": "刘敞",
        "paragraphs": [
            "裴侯江海士，往者未相识。",
            "但闻太学生，素号万人敌。",
            "羣雄会南宫，精鉴动宗伯。",
            "先鸣气轩昂，一日声烜赫。",
            "青云开岐路，黄鹄张羽翮。",
            "多幸旅後陈，同时被亲策。",
            "指縦听高论，洒落骇余力。",
            "不意沈下僚，于予有愧色。",
            "兰台校中书，幕府赞婉画。",
            "起家固多荣，负米轻远役。",
            "此心古人少，于义吾子得。",
            "秋风感羁旅，道远思自适。"
        ],
        "title": "送裴煜同年",
        "id": "71f6a768-bae7-461e-871a-30ff0b590c5e"
    },
    {
        "author": "刘敞",
        "paragraphs": [
            "昔在谷子云，语妙气縦横。",
            "遨游五侯间，谈笑临公卿。",
            "丈夫伸知己，未必老一经。",
            "怀宝迷其邦，古人谁谓平。",
            "杨侯东州客，三岁不飞鸣。",
            "杂沓二府书，缤纷委弓旌。",
            "结靷西入关，长揖谢诸生。",
            "风霜岂不永，意气故自轻。",
            "伊昔惟一剑，蒯缑吐悲声。",
            "当令代舍长，见我珠履荣。"
        ],
        "title": "送杨辟同年",
        "id": "0a863a82-39d2-4c25-ad62-00cba90ec5f0"
    },
    {
        "author": "刘敞",
        "paragraphs": [
            "暮归欲投息，明月强我行。",
            "越陌复度阡，古人知此情。",
            "叩门童奴走，升堂儿女惊。",
            "呼酒径就醉，益复招友生。",
            "不可不与饮，子真胜公荣。",
            "顾闻四壁间，丝竹金石声。",
            "此非孔子居，那得尔铿轰。",
            "夜阑兴不尽，积云解我醒。",
            "噫嘻王子猷，浪得千载名。"
        ],
        "title": "秋月",
        "id": "1f6d0573-a359-4c20-a388-84456b51cd53"
    },
    {
        "author": "刘敞",
        "paragraphs": [
            "微言昔废绝，大道随荒榛。",
            "上下千岁间，天将复斯文。",
            "若人实命世，述作参鬼神。",
            "横制万里波，不为流俗珍。",
            "大音破昏聋，有若雷霆震。",
            "惜乎世莫用，竟以奇怪闻。",
            "哀哉揭阳贬，势屈道则伸。",
            "孔子亦有言，求仁而得仁。",
            "我昔读其书，固常见其人。",
            "迩来观遗像，忽若平生亲。",
            "轮扁不言巧，丹青岂复真。",
            "尚存高山意，俯仰冀日新。"
        ],
        "title": "韩文公画像分题",
        "id": "d89fd353-469b-4a76-9735-2eed6be9fc42"
    },
    {
        "author": "刘敞",
        "paragraphs": [
            "平生交一臂，观化此山川。",
            "俯仰成陈迹，高低俱绝弦。",
            "浮云杳何处，衰病兀萧然。",
            "扰扰红尘合，谁予慰目前。"
        ],
        "title": "杨十一没後重登见山楼有感",
        "id": "1f75bc6b-8122-4e5a-8703-31527a752777"
    },
    {
        "author": "刘敞",
        "paragraphs": [
            "高枕北窗下，柴门昼仍关。",
            "偶有微风至，欣然解人颜。",
            "瞑目恣远想，超遥出尘寰。",
            "自昔太古来，几人得此闲。",
            "读书取适心，名誉非所攀。",
            "尧跖本不辨，况乃章句间。",
            "牛羊死牢筴，麋鹿安深山。",
            "物性有不齐，何知智与顽。"
        ],
        "title": "卧北窗下读书",
        "id": "881b9c05-3d35-4cc9-9237-15676413fbe7"
    },
    {
        "author": "刘敞",
        "paragraphs": [
            "相去不在远，百里若异方。",
            "相别不在久，一日如岁长。",
            "我昔不愿仕，会知出处妨。",
            "因循竟不免，密勿犹自强。",
            "默默抱远志，悠悠视流光。",
            "岂知豢鸡鹜，止欲归稻粱。",
            "飞鸟呼其俦，羁马忆故乡。",
            "况兹平生怀，奔走非所望。",
            "朝吟在子边，夕梦居子旁。",
            "岁暮菽可采，云谁助倾筐。",
            "桑落酒当熟，谁复共称觞。",
            "忽忽无一欢，昏昏坐中堂。",
            "拂衣告言归，念彼穉且狂。",
            "作此聊自娱，我思不能忘。"
        ],
        "title": "寄赣",
        "id": "73f7ce9b-b5d2-4dcf-8c33-1d3a414399b6"
    },
    {
        "author": "刘敞",
        "paragraphs": [
            "谬为天官属，得与选事亲。",
            "略计三百州，绿衣九千人。",
            "较材迷长短，守法愧因循。",
            "救末知不足，澄源力难伸。",
            "诸君备乡老，多士竞国宾。",
            "鉴形肖止水，播物参洪钧。",
            "解论皆造微，详延必逢真。",
            "仰成寛吏责，端本慰吾民。",
            "功则太平始，任非百职伦。",
            "聚精会冠剑，重钥閟埃尘。",
            "寄重地必禁，问迹疏无因。",
            "风雨何萧萧，鸡鸣夜将晨。",
            "一日如三月，况兹别累旬。"
        ],
        "title": "八月六日寄邻几诸君",
        "id": "2955244f-7c06-46af-8120-8d7047c7001e"
    },
    {
        "author": "刘敞",
        "paragraphs": [
            "前日君远游，相怜每独悲。",
            "宁知君未返，自笑还若兹。",
            "贤者易姓逃，圣者微服驰。",
            "圣贤不必容，吾道其如饴。",
            "浮舟颍水清，远与尘嚣违。",
            "卜邻西郊郭，得近樵渔期。",
            "主人文章伯，声望高一时。",
            "平生莫往还，见我如旧知。",
            "势与年俱忘，胸中坦无疑。",
            "人当意气展，何有忧寒饥。",
            "反思万类情，紏纒未易推。",
            "向者虽定居，睽孤常不怡。",
            "迩来暂奔走，师友足自持。",
            "物或损而益，吾又何怨为。",
            "且苟无陈人，吾岂能至斯。",
            "岁穷景萧条，多感令志衰。",
            "须君济其弱，嗟子何当来。"
        ],
        "title": "寄王深甫",
        "id": "9afccb0a-3739-4a21-90a8-060014ca0ff1"
    },
    {
        "author": "刘敞",
        "paragraphs": [
            "积雨不自已，季秋闻惊雷。",
            "行子方远道，憔悴感我怀。",
            "流潦纷纵横，高冈蔚崔嵬。",
            "左右无所覩，出入蒿与莱。",
            "百步一踯躅，十步一徘徊。",
            "村墟断人烟，沈灶或产蛙。",
            "日月悬一隅，云雾安得开。",
            "天远人事迩，劳生使心哀。",
            "独不如凫鹄，奋翼超高飞。",
            "相望空长叹，抚襟泣如颓。"
        ],
        "title": "风雨寄贡甫",
        "id": "f87b862b-aa4e-49d6-8efd-e5a3a2328eec"
    },
    {
        "author": "刘敞",
        "paragraphs": [
            "城东与城西，相去咫尺耳。",
            "不得同朝夕，譬如隔山水。",
            "况兹历三秋，正复累百里。",
            "念我谁与游，怅然岂能已。",
            "古人称莫逆，未必居密迩。",
            "自嫌感豫深，更失笑谈理。",
            "寡陋使心忧，空虚见人喜。",
            "观过而知仁，且当谢君子。"
        ],
        "title": "寄王深甫",
        "id": "c12b7a9c-fbcb-4cd4-8db9-054bba978bd7"
    },
    {
        "author": "刘敞",
        "paragraphs": [
            "走马平舒道，初日明三峰。",
            "岚光共淡荡，千丈青芙蓉。",
            "伊昔临画图，但爱神仙踪。",
            "安知复壮丽，翰墨难为工。",
            "我行天地间，异景曾此逢。",
            "至今想见之，秀气常冲融。",
            "世事劳人生，壮年成老翁。",
            "山中定见佳，恨未与君同。"
        ],
        "title": "寄论翊",
        "id": "7d78c35f-3650-420f-ab87-972f1807b310"
    },
    {
        "author": "刘敞",
        "paragraphs": [
            "俱持强汉节，共下承明殿。",
            "相从不相及，相望不相见。",
            "平生慕俦侣，宿昔异乡县。",
            "展转多远怀，恍惚犹对面。",
            "桑干北风度，冰雪卷飞练。",
            "古来战伐地，惨澹气不变。",
            "赠君貂襜褕，努力犯霜霰。",
            "一尺握中策，无由奉深眷。"
        ],
        "title": "寄永叔",
        "id": "35ff396b-7be6-4bf2-9966-ec9a00dd9a2c"
    },
    {
        "author": "刘敞",
        "paragraphs": [
            "昨日非今日，今吾非故吾。",
            "蛊鸣知岁晚，须变哀年徂。",
            "万事异俯仰，达者与化俱。",
            "故人千里外，高义独何如。",
            "眷眷尺素书，湛湛双酒壶。",
            "劝我加餐食，示我长相于。",
            "可怜平生好，不异东西居。",
            "我今心如结，那得从公舒。"
        ],
        "title": "寄邻几",
        "id": "d1bd626b-ff00-4f49-8094-86772360cbdc"
    },
    {
        "author": "刘敞",
        "paragraphs": [
            "长安风尘地，见子若旧交。",
            "意气何激昂，骨干真蒲梢。",
            "戎胡扰边封，杀气连二崤。",
            "丈人国长城，多垒忧四郊。",
            "劲兵向海西，千里沸鼓铙。",
            "共传校尉印，勇略如虎虓。",
            "功业系感激，念当覆妖巢。",
            "秋风日夜清，敌人知折胶。",
            "努力张国家，寄声慰衡茅。"
        ],
        "title": "寄佑之",
        "id": "1d8b817c-4d1f-42e7-8af5-eb68a9c1e326"
    },
    {
        "author": "刘敞",
        "paragraphs": [
            "贫别书信阔，接壤如天涯。",
            "沉忧心膓窄，少日如岁时。",
            "食荼苦在味，集蓼辛在外。",
            "百感従中生，通夕不遑寐。",
            "世路岂飘风，游子常转蓬。",
            "镜中见二毛，何啻非老翁。",
            "晚慕马少游，结庐守乡井。",
            "简略或易足，长当并形影。"
        ],
        "title": "寄贡甫",
        "id": "c9dd20d7-b2d5-4392-96d8-dbc7a5809b8a"
    },
    {
        "author": "刘敞",
        "paragraphs": [
            "张君于福乐，先进野人也。",
            "曩者吾见之，大惊彼何者。",
            "须眉交苍白，被服必儒雅。",
            "故善殷周间，不居王郑下。",
            "诸士多及门，之子独在野。",
            "食有脱粟饭，出无款段马。",
            "乡闾行虽高，时俗知亦寡。",
            "昨闻修庠序，造士系陶冶。",
            "斯人宜聘起，可以专楚槚。",
            "养贤须勤渠，风教随用舍。",
            "望君万里余，谁谓我心写。"
        ],
        "title": "寄张宜",
        "id": "92d4a78c-2406-416b-9542-fdde4d84d1db"
    },
    {
        "author": "刘敞",
        "paragraphs": [
            "我昔居宋都，潜有伐树忧。",
            "不期得君子，卒岁同优游。",
            "杨生旧相知，情分故绸缪。",
            "阮公出倾盖，而肯如白头。",
            "古人有忘年，嗟我非此俦。",
            "譬如羔袖微，岂可参狐裘。",
            "知人视其友，孔圣称焉廋。",
            "所以梁楚间，亦闻东家丘。",
            "相从未云厌，相别难自留。",
            "赠我数百言，精神露蛟虬。",
            "杨子期我用，谓当佐王侯。",
            "阮公推我文，云可齐尹欧。",
            "斯言岂易当，斯道岂易求。",
            "奈何千金珠，中夜而暗投。",
            "书绅愿自勖，杂佩非可酬。",
            "欲知相忆心，淮水清悠悠。"
        ],
        "title": "寄阮二举之杨十七彦文",
        "id": "d868201a-a748-4def-9090-32713953b945"
    },
    {
        "author": "刘敞",
        "paragraphs": [
            "中堂明华灯，宥坐湛清酒。",
            "笔砚居我前，史籍在我後。",
            "君知我不乐，我念平生友。",
            "强醉谁与欢，怅然夜将久。"
        ],
        "title": "寄杨阮",
        "id": "30f50a37-9550-458c-8991-84a42b321f20"
    },
    {
        "author": "刘敞",
        "paragraphs": [
            "后皇富佳树，柑实掩羣众。",
            "磊落骊珠圆，参差金壶重。",
            "剖丹琼瑶碎，蓄润霜雪冻。",
            "封苞万里险，照耀高堂供。",
            "忆昔伯禹籍，苍茫阙斯贡。",
            "及乎骚人赋，流落遗尔颂。",
            "反登橘柚辈，海物随错综。",
            "图谍迷万世，不平竟谁讼。",
            "颇疑古未有，彼故得豪縦。",
            "溟海通蓬莱，近由仙者种。",
            "又疑美过绝，谗口斥不用。",
            "寂寥三王时，此理弥可痛。",
            "安得举其族，北迁越岩洞。",
            "岁比万户封，蠲烦与人共。"
        ],
        "title": "温柑",
        "id": "98421815-9983-418f-a2e9-1c51ce0175fe"
    },
    {
        "author": "刘敞",
        "paragraphs": [
            "贫病不出门，趣与时俗乖。",
            "高卧谢宾客，秋叶忽满阶。",
            "今旦为谁埽，释子远见怀。",
            "问我平安否，旷然外形骸。",
            "貌疏意如真，语淡情反谐。",
            "旅人非一感，及尔能安排。",
            "闻道常愧晚，智也岂有涯。",
            "他日更解榻，虚谈慰心斋。"
        ],
        "title": "赠山僧",
        "id": "a28fb217-aad9-4a76-b6bd-f553c9f0fc3f"
    },
    {
        "author": "刘敞",
        "paragraphs": [
            "师虽支离流，于道乃全人。",
            "未尝事感豫，来者自欲亲。",
            "时时平是非，往往动精神。",
            "纵横及万事，慷慨惊四邻。",
            "乃知全一身，不必山野民。",
            "乃知忧当世，不必朝廷臣。",
            "语默两有适，动静皆可循。",
            "彼哉小丈夫，孰能识吾真。"
        ],
        "title": "达师",
        "id": "f965df53-891c-4f0b-8432-01caa8970aeb"
    },
    {
        "author": "刘敞",
        "paragraphs": [
            "积阴向十日，不见江南山。",
            "何意浮云尽，依然庭户间。",
            "芳草晚已歇，瑶华初可攀。",
            "故人在远道，怅望凋朱颜。"
        ],
        "title": "喜晴寄彦猷",
        "id": "d3cbc55a-40a4-4b8e-86db-48b07303cc11"
    },
    {
        "author": "刘敞",
        "paragraphs": [
            "我求一州牧，竟至无津涯。",
            "相看佩铜虎，似欲凌青霞。",
            "分陜本相事，憩棠成棣华。",
            "优游山河胜，肯厌多风沙。"
        ],
        "title": "永叔西斋送冲卿知陜府",
        "id": "6233d0e4-27d4-4b3b-a2c7-b17cef0dc349"
    },
    {
        "author": "刘敞",
        "paragraphs": [
            "人远地形旷，气收天宇高。",
            "不辞乘兴出，直恐应接劳。",
            "送雁时挥弦，羡鱼复临濠。",
            "君知适意乐，未悟生二毛。"
        ],
        "title": "後出郊二首  其一",
        "id": "b70b3f1a-4277-4b7b-9b8f-6a61560a98d3"
    },
    {
        "author": "刘敞",
        "paragraphs": [
            "岁晚农事毕，里闾竞欢然。",
            "相见有余情，独游颇忘年。",
            "上怀羲皇世，下感沮溺贤。",
            "岂以六金印，而轻二顷田。"
        ],
        "title": "後出郊二首  其二",
        "id": "7c92d53a-2565-4e57-8d11-765062b21375"
    },
    {
        "author": "刘敞",
        "paragraphs": [
            "许生擅丘壑，融结随毫端。",
            "醉埽堂上壁，参差皆可观。",
            "飞雪暗连峰，对之中夏寒。",
            "吾能捐万事，于此聊盘桓。"
        ],
        "title": "凉榭许道宁画山",
        "id": "501b7eb3-5bee-45f0-a61d-d546fe30130d"
    },
    {
        "author": "刘敞",
        "paragraphs": [
            "澄澄春波深，中有鲂与鲤。",
            "无人收潜隐，好生得吾子。",
            "投竿坐孤石，尽日倦未起。",
            "既失常若惊，有逢忽然喜。",
            "子心岂残物，子道岂娱己。",
            "人谁辨子意，我请尽其理。",
            "垂钓须得鲜，治国须得贤。",
            "所以不惮勤，岂在虾鱼间。",
            "君子爱其君，讽谕以为先。",
            "詹何臧丈人，古事皆已然。",
            "谁将子之术，更诵吾君前。"
        ],
        "title": "独钓南湖",
        "id": "0fd9f06c-7919-4a01-95d1-5ff56eaa5f02"
    },
    {
        "author": "刘敞",
        "paragraphs": [
            "歳晚天地闭，积阴冻干坤。",
            "大钧止亭育，羣鬼私自尊。",
            "窃弄造化柄，擅令众阴存。",
            "幽奸发玄漠，死气蒸黎元。",
            "朋党渐相蔽，大辰诉其冤。",
            "帝惟百物忧，恐不见阳春。",
            "敕使拘众鬼，朝曦送微温。",
            "大明焕幽郁，和气迥昆仑。",
            "初晓尚余禀，渐高遂增暄。",
            "烦冥避穷朔，玉烛调中原。",
            "众蛰久僵俘，今来更腾鶱。",
            "微禽鷃与雀，弄影势飞翻。",
            "草木反生意，益思擢鲜繁。",
            "潜鱼离冰穴，无数游清源。",
            "嗟我同此庆，兀然坐朝昏。",
            "缊袍幸可赖，卒歳无复论。",
            "稍稍出辞气，仰天荷公恩。",
            "始知过狐白，愿得陈至尊。",
            "昔宋有愚叟，亦能款君门。",
            "况今事西讨，十万罗櫜鞬。",
            "烽火通警急，鐡衣遶夷蕃。",
            "幸悲堕指魄，少慰无衣魂。",
            "诚使胜挟纩，岂在衣便蕃。",
            "斯言出感激，忠信非诈谖。",
            "何由露天听，虎豹守天阍。"
        ],
        "title": "负暄四首  其一",
        "id": "afc6c43b-a94d-413a-9f5b-2ff3d21d1a44"
    },
    {
        "author": "刘敞",
        "paragraphs": [
            "南极无永昼，北方多苦寒。",
            "负暄意颇适，容膝居亦安。",
            "啸傲长者辙，崔嵬切云冠。",
            "道书异俗味，稚子同大欢。",
            "不觉老将至，安知利害端。"
        ],
        "title": "负暄四首  其二",
        "id": "8ad90f73-3b23-471b-b855-30b571757e42"
    },
    {
        "author": "刘敞",
        "paragraphs": [
            "被褐暖不足，负暄温有余。",
            "内惭意气狭，婉娈在庭除。",
            "清晨倚西楹，夕暮守东隅。",
            "常恐浮云起，冰雪不须臾。",
            "靳靳怀薄愿，安得留飞乌。"
        ],
        "title": "负暄四首  其三",
        "id": "066b5ca9-3fe7-4939-bef5-089e66ce76e3"
    },
    {
        "author": "刘敞",
        "paragraphs": [
            "日出东南隅，晨光散瞳昽。",
            "山形西北去，暖气浮冲融。",
            "天地大逆旅，客身一飘蓬。",
            "胡雏啼朝霜，边马嘶朔风。",
            "独怀负暄乐，未许斯人同。",
            "归当献天子，无乃笑愚忠。"
        ],
        "title": "负暄四首  其四",
        "id": "e3a35db4-834b-4626-b815-91a164998c22"
    },
    {
        "author": "刘敞",
        "paragraphs": [
            "焦明忌常处，蟪蛄愁永年。",
            "浅俗更相訾，旷怀自邈然。",
            "我从造化游，夐立万物先。",
            "四海固咫尺，大椿不独延。",
            "日月为我驾，昏明相回旋。",
            "超遥无终薄，浩荡遗拘蛮。",
            "岂与功明士，姝姝以暖暖。",
            "智极蜗角下，形敝阳荣间。"
        ],
        "title": "游仙",
        "id": "118a5664-39ab-4801-bc0b-b150c8598973"
    },
    {
        "author": "刘敞",
        "paragraphs": [
            "种萱不种兰，自谓忧易忘。",
            "绿叶何萋萋，春愁更茫茫。",
            "古人有虚语，名实未必当。",
            "南箕与北斗，灿烂空成章。"
        ],
        "title": "种萱",
        "id": "e86c0db1-0788-4345-abcf-c50afcefd469"
    },
    {
        "author": "刘敞",
        "paragraphs": [
            "箫韶岂不美，爰居终自悲。",
            "俛仰鲁城上，惊顾不能怡。",
            "伊昔舜廷内，鸣鳯为来仪。",
            "和声讵中变，众听邈难齐。",
            "浇淳悬异代，聪昧未殊施。",
            "咄嗟播鼗武，永乏沧海归。"
        ],
        "title": "读庄子三首  其一",
        "id": "e7f76e44-a089-4039-896a-b4b48caf6f4a"
    },
    {
        "author": "刘敞",
        "paragraphs": [
            "汉阴灌园叟，抱瓮力难任。",
            "规为一何拙，机事自伤心。",
            "赐也不受命，愧之汗沾襟。",
            "至言与世邈，幽操非俗寻。",
            "以此高宇宙，岂知倦山林。",
            "彼哉夸夺子，佩服烂朱金。"
        ],
        "title": "读庄子三首  其二",
        "id": "96803ee8-a449-44b6-a652-bc015a1fc993"
    },
    {
        "author": "刘敞",
        "paragraphs": [
            "商丘有奇树，厥生非一朝。",
            "修根走灵社，腾干拏赤霄。",
            "拳局无大用，液樠不可雕。",
            "谁谓非世器，终焉托逍遥。",
            "致身适有遇，松桂宁免樵。"
        ],
        "title": "读庄子三首  其三",
        "id": "b83ff6d3-556a-4e90-b967-3acdd66f9b6e"
    },
    {
        "author": "刘敞",
        "paragraphs": [
            "百谷驰东南，三江浇吴会。",
            "积阴漏云汉，涌水翻积块。",
            "斯民既昏垫，我稼堕颠沛。",
            "鱼鳖有余粮，郊原靡遗穗。",
            "餬口窃自恕，矜寡将何赖。",
            "天道有盈虚，吾宁罪于歳。",
            "救饥苦谋拙，禹稷不可待。",
            "行矣帆长风，因之浮海外。"
        ],
        "title": "吴中大水有负郭田在常州云已漂溃作一首示公仪",
        "id": "ac48dd5f-d4fa-4ca3-bcc3-96441e3284c7"
    },
    {
        "author": "刘敞",
        "paragraphs": [
            "固国不须险，用兵不须强。",
            "域民在所守，威敌在所良。",
            "由余仕诸戎，秦穆警封疆。",
            "晏子犹在齐，范昭识难亡。",
            "小国有其人，大国岂易当。",
            "奈何亿万师，牧野遂煌煌。"
        ],
        "title": "览古二首  其一",
        "id": "fb0676e3-9006-48dd-9bf2-e35eca1a9099"
    },
    {
        "author": "刘敞",
        "paragraphs": [
            "天马出西极，由来中国用。",
            "楩楠秀荆楚，乃作晋梁栋。",
            "遗材彼兴忧，得宝此以重。",
            "伍员楚亡命，一旦摧郢众。",
            "世薄事有然，申胥得无恸。"
        ],
        "title": "览古二首  其二",
        "id": "f5a36f97-0d90-4401-be05-24768f3db947"
    },
    {
        "author": "刘敞",
        "paragraphs": [
            "织女有耻羞，歳一过牵牛。",
            "暂来已遽往，光景不少留。",
            "会合一何亟，离别一何修。",
            "不知灵匹意，正使今人愁。",
            "河汉清且广，风波无时休。",
            "蹇修古不存，乌鹊相为谋。",
            "理拙心莫同，谁令结绸缪。",
            "蛾眉坐自老，纨扇空悲秋。"
        ],
        "title": "和圣俞织女无耻羞",
        "id": "ee5a74a9-ff08-4802-944d-0747e2975699"
    },
    {
        "author": "刘敞",
        "paragraphs": [
            "荧煌昭回章，婉娈灵匹燕。",
            "薄雾垂絪衣，明星缀华瑱。",
            "洁身奉君子，所幸常顾眷。",
            "风浪既多艰，歳时剧飞箭。",
            "会赊别堪疑，那能鬒不变。",
            "愿构虹蜺梁，与君常相见。"
        ],
        "title": "同献臣七月七日夜咏牛女",
        "id": "787af740-15ab-4d81-97c7-4afe0fb36d3b"
    },
    {
        "author": "刘敞",
        "paragraphs": [
            "楚山积阴霖，百谷盛号怒。",
            "虎豹亡其曹，蛟龙失所据。",
            "势排苍崖列，力与巨石注。",
            "顷刻浮青天，微茫浸高树。",
            "兹城依平原，自古北悬瓠。",
            "垫溢安敢辞，漂浮实所惧。",
            "禹功不可及，河伯欲谁恶。",
            "宁以蛙龟欢，姑为下民蠧。",
            "筑防力不足，疏泻志犹慕。",
            "安得鞭冯蠵，从兹万里骛。"
        ],
        "title": "观水",
        "id": "b55739b3-f00b-4108-9edd-1aa984598176"
    },
    {
        "author": "刘敞",
        "paragraphs": [
            "海上雨初至，中庭树交翻。",
            "幽人整冠帯，喜见雷电存。",
            "积润泻河汉，余滋被邱原。",
            "鱼龙倘可活，鼃黾谁嫌喧。",
            "稍稍秋欲变，微凉入前轩。",
            "古人致亹亹，吾亦开吾樽。",
            "御叔小丈夫，颇知笑臧孙。",
            "贤愚定谁是，兴尽忽忘言。"
        ],
        "title": "喜雨",
        "id": "fc1bd402-5461-4ba7-91b8-725bc568ad3b"
    },
    {
        "author": "刘敞",
        "paragraphs": [
            "旷野凉气早，八月风已寒。",
            "遥云结层阴，白云被芳兰。",
            "彷徨步高隰，怵惕伤肺肝。",
            "奈何远别离，涕下若波澜。"
        ],
        "title": "送张氏家姊至丹阳早别",
        "id": "142fb9fe-9ea0-4505-b3bf-c80a873005d4"
    },
    {
        "author": "刘敞",
        "paragraphs": [
            "听讼吾犹人，安得终曰间。",
            "从吏已可知，拂衣未能还。",
            "逍遥及余暇，苟且寛心颜。",
            "洒扫延清颷，空凉辟重关。",
            "古人有所处，才与不才间。",
            "持此以自娱，将非真隐然。"
        ],
        "title": "木鴈堂",
        "id": "7ded0704-421f-4771-b51a-e1eec31ed01b"
    },
    {
        "author": "刘敞",
        "paragraphs": [
            "伊堂早颓挫，松柏亦憔悴。",
            "常惟摧为薪，中涂失苍翠。",
            "昨来始营葺，榱桷复高丽。",
            "萧萧青云干，始有百大意。",
            "神明顿来还，故老咸歔欷。",
            "朝燕得所常，问谁救其敝。",
            "吾家渥洼驹，颇有超绝气。",
            "好事能复古，爱奇趣起废。",
            "後凋甚明白，来者思彷佛。",
            "此实贤智谋，古人贵岂弟。",
            "仲尼颂子产，其养民也惠。",
            "召公憇甘棠，後世歌蔽芾。",
            "勉旃崇其业，事足伯父继。",
            "令名与佳树，自可俱亿歳。"
        ],
        "title": "寄题萧山歳寒堂",
        "id": "4d27b570-6561-407d-b7fc-d8e08dde23c4"
    },
    {
        "author": "刘敞",
        "paragraphs": [
            "我祖学芦山，潜光玩诗书。",
            "君家独先觉，一见矜里闾。",
            "固有如陈平，长贫贱者乎。",
            "青云果自致，远鉴惊羣愚。",
            "鸣风兆有妫，懿占信不诬。",
            "粲然诸子贤，仕各列大夫。",
            "号称万石君，盛事衣冠无。",
            "声华辉图史，岂独荣枌榆。",
            "外族继清高，耻为事物拘。",
            "未尝入城府，奕世风不渝。",
            "宜有羔鴈求，怪其久阙如。",
            "君来就乡赋，信足光庆余。",
            "郡守劝驾行，紫庭与计俱。",
            "努力事学问，豫章擢扶疏。",
            "游子怀故乡，矧伊接葭莩。",
            "勉率为歌诗，尚能念起予。"
        ],
        "title": "示乡人陈生",
        "id": "7d7dc55b-f84c-405b-a408-4365a3e2bc42"
    },
    {
        "author": "刘敞",
        "paragraphs": [
            "南方酒如渑，醉倒本容易。",
            "蔡姬缓声歌，清响动云际。",
            "惜哉知音稀，此辈自难值。",
            "曩者东山游，一日已三歳。",
            "人遐成陈迹，兴尽失超诣。",
            "寥寥方外欢，独数嵇阮辈。",
            "冻云临寒空，掩郁迈往气。",
            "引杯乱愁思，击节还拊髀。"
        ],
        "title": "听府妓歌忆春卿资政给事",
        "id": "61df20e7-8b5c-44e8-84fa-7a96fc41928a"
    },
    {
        "author": "刘敞",
        "paragraphs": [
            "凿井不及水，虽劳乃无功。",
            "耕田舍终亩，歳暮安俟丰。",
            "人当少年时，耳目明以聪。",
            "所为患不能，所学患不通。",
            "患之不自勉，老去逾颛蒙。",
            "虽复欲自力，歳时已飘蓬。",
            "譬彼陟大水，不能晓西东。",
            "谕尔安可忘，我尝梦周公。"
        ],
        "title": "招斁",
        "id": "0dfa0078-02aa-49d5-96e1-47edb824ae10"
    },
    {
        "author": "刘敞",
        "paragraphs": [
            "朝乘日车出，暮戴星影还。",
            "颠冥朝暮中，出入咫尺间。",
            "已觉素志非，更知人理艰。",
            "小利专欲速，大德不踰闲。"
        ],
        "title": "朝乘",
        "id": "10ed1fa4-70c5-446e-a843-f714e00f7a7c"
    },
    {
        "author": "刘敞",
        "paragraphs": [
            "楚塞常闵雪，穷冬未为晚。",
            "欣看朔风过，想自万里远。",
            "崩腾龙沙飞，浩荡北溟卷。",
            "势排炎荒瘴，力救南国旱。",
            "悲鴈飞何之，蛰龙卧终偃。",
            "至神亦憔悴，尔辈何缱绻。",
            "歳阴倐将改，天运有必反。",
            "慷慨吾何言，短衣数自挽。"
        ],
        "title": "雪",
        "id": "22001d09-1ef8-480b-8d87-8f9c8daf6247"
    },
    {
        "author": "刘敞",
        "paragraphs": [
            "十日三雨雪，同阴坐朝昏。",
            "幽人感歳晚，更觉日月奔。",
            "劲风西北来，轰哮动干坤。",
            "中州山昆墟，四彻皆玙璠。",
            "鸿鴈游可哀，竹柏生仅存。",
            "念此使心悲，何时见阳春。",
            "志士则憔悴，薄俗安足论。",
            "乡里狐狢儿，反怪天正温。"
        ],
        "title": "复雪二首  其一",
        "id": "aa06f2c3-4635-453d-976c-a7c7826570d6"
    },
    {
        "author": "刘敞",
        "paragraphs": [
            "前夕盛雷电，谓言春和发。",
            "典衣买春酒，歳事亦可悦。",
            "不知天难谌，信宿更凝冽。",
            "朝来雪盈尺，初计顿乖越。",
            "吾庐甘重塞，敝褐忍百结。",
            "岂敢咨祁寒，又非慕炎热。",
            "阴阳相交错，万一成灾孽。",
            "忆昔鲁隐公，九年春三月。",
            "癸酉雨震电，庚辰大雨雪。",
            "春秋书为法，其事何照晰。",
            "曾经圣人笔，下学而上达。",
            "况此四月间，又当季春末。",
            "愿排阊阖戟，一献春秋说。",
            "路远泥阻深，愁哉卧岩穴。"
        ],
        "title": "复雪二首  其二",
        "id": "0a032e80-93f6-450f-82b7-717e684f75c7"
    },
    {
        "author": "刘敞",
        "paragraphs": [
            "客身困旅人，未如负舍蜗。",
            "滚滚荆吴间，所居不常家。",
            "宴安非吾事，但恐髪早华。",
            "且复一日葺，随时具生涯。",
            "白盛烂四壁，茔凈磨疵瑕。",
            "虚明豁心府，永使思无邪。",
            "愁来莫与语，起就书龙蛇。",
            "亦足写方寸，放歌快咨嗟。",
            "苦嫌中庭窄，所生野草花。",
            "故须种松竹，反忆日月遐。",
            "歳寒与谁共，惆怅终无他。"
        ],
        "title": "书堂",
        "id": "261cd67b-11b3-44e4-bb3a-08b58a54ff5b"
    },
    {
        "author": "刘敞",
        "paragraphs": [
            "繁阴乘炎夏，晦色竟朝暮。",
            "蛟龙困云雷，虎豹病氛雾。",
            "过时畏昏垫，推分纵所遇。",
            "闭阁空自愁，救饥眇无素。",
            "江侯卧闾里，本自济时具。",
            "方与造物游，昔同斯人虑。",
            "作诗破幽愤，极笔纡远慕。",
            "磊落三贤人，千秋如面晤。",
            "道同义相契，未必形影附。",
            "长謡鸡鸣篇，因见君子度。"
        ],
        "title": "答江丈雨中",
        "id": "2c1f6aaa-95e5-44bd-a7e0-5ddfe1b6f11e"
    },
    {
        "author": "刘敞",
        "paragraphs": [
            "幸从大夫後，而无吏事忧。",
            "出沐风雨夕，闭门松菊秋。",
            "素交辱见过，意气何绸缪。",
            "车骑皆雨立，富贵若浮云。",
            "围棋纾壮心，酌茗当献酬。",
            "岂惟邻里好，足慰平生游。",
            "书籍可许通，水火得所求。",
            "独恨鸡黍薄，无以充淹留。",
            "我穷若匏瓜，于世良悠悠。",
            "寂寞守一隅，非君谁见收。",
            "庶几除三径，玩此歳方遒。",
            "莫令子衿诗，更作商声讴。"
        ],
        "title": "九月十日雨中孚先见过围棋尝茶",
        "id": "83fc4cd5-a534-4304-94af-8c6e553080b7"
    },
    {
        "author": "刘敞",
        "paragraphs": [
            "东风破穷阴，农者亦望歳。",
            "宿雪滋巳消，骄阳更为沴。",
            "玑衡运元化，律吕导和气。",
            "四序宜平分，斯人尚憔悴。",
            "关中大兵後，所向半凋敝。",
            "荆棘独至今，睠言可涕泣。",
            "忆昨辞紫宸，从容画民事。",
            "焦劳见颜色，旷荡洒恩惠。",
            "开仓出其陈，履亩夺浮议。",
            "乃知圣神心，独在舜禹际。",
            "所忧吏不称，未足效兼济。",
            "安得三日雨，滂沱泽厚地。",
            "百昌奋皆作，吾亦免于戾。",
            "吁嗟望云汉，冥漠想萍翳。",
            "交泰及此时，羣生岂终否。"
        ],
        "title": "渴雨示府僚",
        "id": "72e36f47-5220-4477-a9be-fdedf25104fe"
    },
    {
        "author": "刘敞",
        "paragraphs": [
            "富贵抱忧患，贫贱苦煎熬。",
            "居此二者间，幸无终歳劳。",
            "养生赖裘葛，卜隐开蓬蒿。",
            "既不碌碌冗，又不巍巍高。",
            "炎凉纵所遇，寒暑俱可逃。",
            "竭力供子职，大欢对儿曹。",
            "至人贵真乐，名位岂所饕。",
            "咄嗟路傍子，生死堪悲号。"
        ],
        "title": "成冬",
        "id": "d473a566-640f-425b-8f79-1c0fd5a7fb43"
    },
    {
        "author": "刘敞",
        "paragraphs": [
            "燕雀赴广厦，鸡鹜就卑栖。",
            "我生共有托，生理与汝齐。",
            "忧患历险艰，转徙疲东西。",
            "常慕蛮与触，所居能自赍。",
            "哀吟蹈楚郊，主人欲招携。",
            "卜筑烦里旅，妇姑免勃溪。",
            "此邦非故乡，习俗素所迷。",
            "颇以羁见忌，得安糁与藜。",
            "下见贤相仁，恤隐逾天倪。",
            "阴德少阳报，眉寿至介圭。",
            "已当受一廛，终身活灌畦。"
        ],
        "title": "卜居谢晏公",
        "id": "d017a835-1d1d-41f4-a294-6f65c6560c9e"
    },
    {
        "author": "刘敞",
        "paragraphs": [
            "清波照荜门，垂柳拂危轩。",
            "静境偏相慰，鸣禽时一喧。",
            "羡鱼还结网，引水自疏源。",
            "啸傲陶唐世，幽忧不可谖。"
        ],
        "title": "卜居",
        "id": "3a512e1b-220b-432b-922f-c62729719aaa"
    },
    {
        "author": "刘敞",
        "paragraphs": [
            "吾山会雨泽，汗漫千里秋。",
            "不如芦泉水，来入城中流。",
            "经营万余家，澄澈去无际。",
            "我乐与众同，泉能起人意。",
            "泉旁宜嘉林，时多桐与梓。",
            "泉间宜美鱼，时有鲂与鲤。",
            "谁能捐万事，来我泉上居。",
            "我欲解章绶，从之泉上渔。"
        ],
        "title": "芦泉",
        "id": "ac94841f-0d63-4c23-92e7-674ff5d0668c"
    },
    {
        "author": "刘敞",
        "paragraphs": [
            "先生方独往，逝与一世辞。",
            "虽未超云霞，岂尝顾喧卑。",
            "事亲止于适，接物能不为。",
            "谷中虎豹多，往往行自随。",
            "此是真人风，何必太古时。",
            "吾欲从之游，自嫌迹尚非。",
            "寄心逍遥间，聊可以相期。"
        ],
        "title": "浮光山人",
        "id": "07e4e7e9-7ff2-4560-9981-d55d2b4f13dd"
    },
    {
        "author": "刘敞",
        "paragraphs": [
            "少服逢掖衣，又为梁甫吟。",
            "谬膺东藩守，似慰畸人心。",
            "宣布祗上恩，浚明肃官箴。",
            "治醇俗易美，事半功反深。",
            "嘉雨苏旱苗，庆云结重阴。",
            "天将假民乐，我以开烦襟。",
            "鉅野会百川，东山凌众岑。",
            "庶几缓吾带，一一穷登临。"
        ],
        "title": "初到东平得雨",
        "id": "a7405ba2-15d9-47e8-8a40-6c24b71db598"
    },
    {
        "author": "刘敞",
        "paragraphs": [
            "秋阴蔽阳光，雨潦如昏垫。",
            "居人郁无聊，游子行可念。",
            "方携一樽酒，欲别情不厌。",
            "虽无车马赠，篇赋私敢占。",
            "人生远图在，离索安足慊。",
            "愿为东南风，刮日豁长熖。",
            "取觞醉车轨，千里由此渐。"
        ],
        "title": "雨中送张六",
        "id": "94316725-a1e0-4b67-ac19-f4deee4a3267"
    },
    {
        "author": "刘敞",
        "paragraphs": [
            "山野不事事，未尝中绳墨。",
            "得官笔砚间，懒与慢成癖。",
            "前日承君乏，始亲薄领役。",
            "捶钩校毫芒，简髪差寸尺。",
            "自知非其任，良有不可力。",
            "君诚神仙人，那得头不白。",
            "繇兹谢睎跂，依隐就闲寂。"
        ],
        "title": "摄领审官六日还印长文戏作五言",
        "id": "27645d0a-d0cc-4567-be20-af13422085d4"
    },
    {
        "author": "刘敞",
        "paragraphs": [
            "一株青玉立，千叶绿云委。",
            "亭亭五丈余，高意犹未已。",
            "仙僧年九十，清净老不死。",
            "自云手种时，一颗青桐子。"
        ],
        "title": "桐花",
        "id": "b4cae89b-2ff0-46af-b65a-407310e5cc28"
    },
    {
        "author": "刘敞",
        "paragraphs": [
            "真人西度关，乃祖独知之。",
            "强着五千言，竦身弃喧卑。",
            "灵光无时没，人世自超忽。",
            "上下千歳间，裔孙亦清出。",
            "论兵复击剑，远与道同符。",
            "功名不如意，白髪笑桑榆。",
            "藏书天禄阁，卜居天柱山。",
            "此职无吏责，去去何时还。",
            "山中醉白云，山下弄流水。",
            "吾已了损益，未知生死耳。",
            "聊登千仞巅，下视寰中尘。",
            "更因长风来，挥手谢世人。"
        ],
        "title": "同梅圣俞送尹郎中监舒川灵仙观",
        "id": "06f7ee5d-29ff-442c-92bb-7ac6655829a0"
    },
    {
        "author": "刘敞",
        "paragraphs": [
            "幽兰晚已秀，新竹直且疏。",
            "朴樕亦巢禽，坳堂自容鱼。",
            "长日肆炎赫，周轩正清虚。",
            "适心不贵多，一亩觉有余。",
            "理会遣孤笑，兴来味羣书。",
            "彼何扰扰尔，我独欣欣欤。",
            "人臣无怀安，吏治犹蘧芦。",
            "幸及三年淹，庶几闲燕居。"
        ],
        "title": "记所居草树",
        "id": "e3b0a887-76a7-4fa1-8301-5dbc0ce924b1"
    },
    {
        "author": "刘敞",
        "paragraphs": [
            "当时鸳鸯梦，飞入魏宫来。",
            "崇构灭余香，碧瓦空在哉。",
            "磨砻变新砚，洗刷涤故苔。",
            "但取圭角全，何必琼与瑰。"
        ],
        "title": "铜雀台瓦砚",
        "id": "44047514-1476-41d6-bed6-8fa6b4a7665f"
    },
    {
        "author": "刘敞",
        "paragraphs": [
            "中庭两佳树，密叶如翠帷。",
            "擢干一何高，铺阴被前墀。",
            "清风自翩翻，正昼无炎曦。",
            "拱揖在我前，我常往参之。",
            "隐几旦复暮，卷书坐忘疲。",
            "安知非华屋，聊以庇荫为。",
            "瑶室陨帝辛，璧台丧周姬。",
            "由来灭亡祸，不为草野施。",
            "偃仰更何顾，欣欢方在兹。"
        ],
        "title": "树下二首  其一",
        "id": "21e36cb4-1fae-4003-8d51-76d856e74c15"
    },
    {
        "author": "刘敞",
        "paragraphs": [
            "召公爱小棠，百歳俾勿拔。",
            "仲尼憩大树，一宿辄已伐。",
            "圣贤岂殊途，人事有穷达。",
            "出处何可常，我身固微末。",
            "上无燕伯遇，下无宋人孽。",
            "从容圣贤间，得此亦已窃。"
        ],
        "title": "树下二首  其二",
        "id": "63c69b1f-7a79-49c4-998f-df334bdd7f15"
    },
    {
        "author": "刘敞",
        "paragraphs": [
            "中庭无多树，花尽自成阴。",
            "熏风吹清和，午影还萧森。",
            "上有出谷鸟，间关鸣好音。",
            "下有放言人，寂寞卧机心。",
            "人鸟各相忘，语默不见侵。",
            "吾庐此最好，岂意在山林。"
        ],
        "title": "庭树",
        "id": "ecb813c2-ab81-4577-b4c6-e3c4b638b7ce"
    },
    {
        "author": "刘敞",
        "paragraphs": [
            "宦情重居内，世论轻守藩。",
            "出处苟自得，重轻安足原。",
            "昔常怪萧傅，耻乘太守幡。",
            "颇独多严生，厌直金马门。",
            "优游树风迹，宣布流上恩。",
            "何负廷中臣，而贬千乘尊。",
            "石侯古人风，自令薄夫敦。",
            "平日不汲汲，左迁更轩轩。",
            "轻舟趣行装，合符去天阍。",
            "高卧可以治，簿书岂所烦。",
            "我亦羁旅人，不堪市朝喧。",
            "又无适时用，坐自悲素餐。",
            "愿为江湖长，聊复育元元。",
            "子若未北归，相过识吾言。"
        ],
        "title": "送石昌言知宿州",
        "id": "5890c215-91f0-4045-8987-e84a9086071c"
    },
    {
        "author": "刘敞",
        "paragraphs": [
            "卜隐谢林薮，考盘寄闾里。",
            "嘉树为我徒，清风濯尘耳。",
            "手披漆园书，身拟长梧子。",
            "穷秋忽感悲，埽榻且欢喜。"
        ],
        "title": "题和弟所居桐树",
        "id": "41c29adb-d626-4991-9f45-173813a931eb"
    },
    {
        "author": "刘敞",
        "paragraphs": [
            "客游已昨日，已复歳月改。",
            "流光一如此，故物纷晦在。",
            "忽使中心悲，悠悠若浮海。",
            "相思间何阔，此意君当解。"
        ],
        "title": "冬晚赠深甫",
        "id": "61e367d2-a343-4405-9d0b-f8514aec775e"
    },
    {
        "author": "刘敞",
        "paragraphs": [
            "出门逢一士，抱书向南山。",
            "问其何为尔，欲语辄复叹。",
            "少小贵诗书，志业觊孔颜。",
            "尔来三十载，鬓髪倐已斑。",
            "唐虞不可待，世誉亦耻干。",
            "宁赴岩谷老，行行未遽还。",
            "其言乃可感，使我再凄然。",
            "人生归有命，穷达何足言。",
            "劝尔饮此酒，唐虞在其间。"
        ],
        "title": "效陶潜体",
        "id": "d920f7f0-de4d-4c47-a078-c4dba2aca934"
    },
    {
        "author": "刘敞",
        "paragraphs": [
            "分表难强营，俗中弥不堪。",
            "始觉懒亦真，功名焉可贪。",
            "婆婆玩流光，幽寂信所谙。",
            "束带愁逢迎，燕处倦交谈。",
            "碌碌史隐间，将为兹世惭。"
        ],
        "title": "懒诗",
        "id": "6b024944-ba90-4afd-a049-76816a55f412"
    },
    {
        "author": "刘敞",
        "paragraphs": [
            "香清自足爱，味厚非所伦。",
            "如何缺缺徒，反以花为真。",
            "花奇不可见，举世皆忌辛。",
            "谁将擢仙骨，愿比芝苗珍。"
        ],
        "title": "菖蒲",
        "id": "8baa1f62-a5ca-4b84-8577-9ea5d8c25fda"
    },
    {
        "author": "刘敞",
        "paragraphs": [
            "时事如不闻，烦襟尚鬰怫。",
            "高亭一何壮，俾我遗外物。",
            "是时夏景初，竹树雨飘拂。",
            "燕雀飞檐楹，喧争互强倔。",
            "世纷类如此，小大何得失。",
            "始知绝羣动，方外真有佛。",
            "此地可终隐，不惟谢炎郁。",
            "逍遥鞭其後，岂恨久蟠屈。"
        ],
        "title": "登荐福寺山亭",
        "id": "d7e5ae1f-b074-49c8-a32c-899c7b532cfd"
    },
    {
        "author": "刘敞",
        "paragraphs": [
            "广陵春欲归，九曲池先暖。",
            "积雪未全消，流波已全满。",
            "宫城落乔木，岸竹排纤簳。",
            "古事无足悲，登临苦日短。"
        ],
        "title": "九曲池",
        "id": "c778be7e-d456-4c7a-9d00-2dc54287054a"
    },
    {
        "author": "刘敞",
        "paragraphs": [
            "众人于五音，丑正不丑随。",
            "所以匣中琴，寂寂少人知。",
            "淳和太平风，简淡邃古时。",
            "得意亦忘言，居然见无为。",
            "非公藴真乐，此道谁复期。"
        ],
        "title": "和永叔夜坐鼓琴二首  其一",
        "id": "acce3f44-f9ea-4e9f-9f3b-de3b69d00349"
    },
    {
        "author": "刘敞",
        "paragraphs": [
            "知音古亦少，况乃今人乎。",
            "至和动殊类，此则今世无。",
            "舜韶舞百兽，事可观于书。",
            "但非耳目接，便自疑其虚。",
            "谁谓今之人，反不如兽欤。",
            "大音盖希声，聋俗或万殊。",
            "中孚有不化，嗟嗟乎豚鱼。"
        ],
        "title": "和永叔夜坐鼓琴二首  其二",
        "id": "6c7fdd37-79a6-4353-abde-b725f335bf00"
    },
    {
        "author": "刘敞",
        "paragraphs": [
            "驱马涉长碛，千里径无草。",
            "天寒日光淡，积雪常杲杲。",
            "劲风裂肌肤，狐狢甚鲁缟。",
            "况我被甲铠，寝迟起常早。",
            "崔嵬陟高山，日落尚远道。",
            "人生各有命，岂惮事遐讨。",
            "饮冰伤心骨，重研如巨枣。",
            "义深自最励，身贱宁要好。",
            "亲戚何可逢，功名未自保。",
            "少年慕壮健，我独贵疏老。"
        ],
        "title": "苦寒行",
        "id": "cacd42ed-10f5-4397-a067-1834a842ff44"
    },
    {
        "author": "刘敞",
        "paragraphs": [
            "吾闻欧公客，必皆当世贤。",
            "众中一见子，始信斯言然。",
            "彩衣得意归，笑语春风前。",
            "轻赍尚方履，去影袅翩翩。",
            "百里不足仕，桂枝淹华年。",
            "故须多种秫，烂醉挥鸣弦。"
        ],
        "title": "送霍邱谢寺丞",
        "id": "b1cbbdba-f5fb-4ac0-a61d-cd803524b131"
    },
    {
        "author": "刘敞",
        "paragraphs": [
            "闭门委余事，久矣卧幽寂。",
            "忽枉临濠篇，如逮问鱼客。",
            "山川尽写仿，人物多在昔。",
            "形倨游自远，善行固无迹。",
            "吁嗟相知晚，起予遽多益。",
            "乃悟文字工，足兼造化力。",
            "荧煌淮夷珠，磊落荆山璧。",
            "他人竭泽求，吾子希世得。",
            "禽微戒轻弹，路暗慎虚掷。",
            "如何忽在此，咏叹生感激。"
        ],
        "title": "答黄寺丞濠梁杂咏",
        "id": "e5ccaee2-008b-4d5d-8313-0b4fb22f87c1"
    },
    {
        "author": "刘敞",
        "paragraphs": [
            "兹年见二毛，秋至独多悲。",
            "况乃霜露繁，悟彼歳月驰。",
            "衡门静无辙，幽径荒不治。",
            "眷眷武夷翁，倾盖成旧知。",
            "每枉林下步，笑言辄移时。",
            "目击良已久，鳯歌复见诒。",
            "谅君徜徉意，当以振其衰。"
        ],
        "title": "黄寺丞九月十三日见寄",
        "id": "2aea0348-e003-4652-b133-dec821dcf629"
    },
    {
        "author": "刘敞",
        "paragraphs": [
            "苒苒庭下槐，苍苍山中桧。",
            "臭味久矣殊，荣枯莫相待。",
            "胡为寓形生，曾不异风概。",
            "擢干初无根，交阴忽成籁。",
            "死生诣胶漆，幼壮姿姿态。",
            "本同非不佳，末异终恐害。",
            "吾意造化巧，淫乐为狡狯。",
            "玩此三公才，比之女萝辈。",
            "不然世俗薄，苟合耻刚介。",
            "妄彼特立姿，乐附柔弱类。",
            "谁能极物理，且以嘲大块。",
            "陶冶如吾言，庸庸亦何怪。"
        ],
        "title": "生槐",
        "id": "13089990-d8f9-49e6-8518-1c15abb9792e"
    },
    {
        "author": "刘敞",
        "paragraphs": [
            "东风吹陈根，万木含芳华。",
            "客愁独不改，浩荡津无涯。",
            "朝光破浮隐，暄鸟声交加。",
            "樱桃此时盛，满树纷彤霞。",
            "当户仍拂帘，参差自相遮。",
            "日高卧未起，顾见惊且嗟。",
            "此复几日繁，譬如空中花。",
            "非无一樽酒，玩之到景斜。",
            "多虑使意衰，怅然奈尔何。"
        ],
        "title": "樱桃",
        "id": "64bce561-7f13-472b-a739-36b1f9bd3216"
    },
    {
        "author": "刘敞",
        "paragraphs": [
            "此花前日时，素雪摇东风。",
            "已惊变浓绿，忽更垂繁红。",
            "俛仰物三换，歳华终无穷。",
            "因笑树下人，未悟成老翁。",
            "磊落火齐珠，参差珊瑚丛。",
            "赠远限道路，成蹊纵儿童。"
        ],
        "title": "摘樱桃",
        "id": "53b6b73a-40ab-464b-9346-b75e75f1b66c"
    },
    {
        "author": "刘敞",
        "paragraphs": [
            "朝日送风光，宿云浓不卷。",
            "微阴助惆怅，旅思增婉婉。",
            "新花秀且含，芳草绿更远。",
            "乐赏及融怡，春晖未应晚。"
        ],
        "title": "春阴",
        "id": "f5f2c816-d9f1-4f86-a182-f55b4cdc23ac"
    },
    {
        "author": "刘敞",
        "paragraphs": [
            "昔歳有壮气，耻事一室中。",
            "独愿埽万里，指麾走羣雄。",
            "少壮意更衰，弃书学老农。",
            "羁旅无田园，飘如野间蓬。",
            "徘徊陈蔡间，呰窳见楚风。",
            "托足不期广，所存一亩宫。",
            "秋草日芜没，荷锄事儿童。",
            "叹息念变化，古人颇固穷。"
        ],
        "title": "除草二首  其一",
        "id": "c42fad46-8381-4620-ac2a-7a35cdddbbe9"
    },
    {
        "author": "刘敞",
        "paragraphs": [
            "中庭不踰亩，百草何荒芜。",
            "绿叶间紫茎，薫莸互相渝。",
            "所怜薄筋力，岂爱不埽除。",
            "贤者曾蒿莱，吾徒亦何如。",
            "公侵藩垣出，蔓也自难图。",
            "下床值蛇蟒，依隐行郁纡。",
            "至使蚊蚋多，不堪匝肌肤。",
            "古人遗我言，芳兰戒必锄。",
            "努力蔑小惠，作诗感踌躇。"
        ],
        "title": "除草二首  其二",
        "id": "1780696f-39a2-445f-b8be-0f428fe681e8"
    },
    {
        "author": "刘敞",
        "paragraphs": [
            "鸟啼斋前树，促驾吾当西。",
            "朝从良友别，夕赴幽人期。",
            "方以会合喜，敢曰道路疲。",
            "予戆昧时利，百事弃不为。",
            "惟有好贤心，未愧缁衣诗。"
        ],
        "title": "早发襄城之龙山呈曼叔",
        "id": "0a3922e2-b830-49d6-89f3-a13e1258ef0e"
    },
    {
        "author": "刘敞",
        "paragraphs": [
            "徒咢无与同，徒歌无与和。",
            "徒行莫之友，徒语无所破。",
            "慷慨一无徒，始觉从君过。",
            "欣闻酒新酿，堂有佳客座。",
            "欢从尊罍罄，醉听冠巾堕。",
            "庶可效名士，因君读楚些。"
        ],
        "title": "敔来速尝新酒",
        "id": "b10b9549-1b82-4e6f-8e33-576ce23eb539"
    },
    {
        "author": "刘敞",
        "paragraphs": [
            "犀首从横时，无事犹饮酒。",
            "我生太平际，日醉亦何有。",
            "太平多贤才，台阁固其薮。",
            "济世图功名，汲汲常恐後。",
            "我宁乐自放，甘与物俱朽。",
            "顾惟人间迹，澶漫独已久。",
            "智谋乏施设，筋力倦奔走。",
            "幸为朝廷知，而免职事守。",
            "人当自量度，快意安所受。",
            "何能强绳检，希世视自负。",
            "晶荧流霞波，泔淡白玉斗。",
            "欢来无虚席，嘲笑命宾友。",
            "残冬虽余几，自足数开口。",
            "浩歌迎春风，安用独醒叟。"
        ],
        "title": "日醉",
        "id": "132b1dd8-b9c6-474c-9023-280bd035f3dd"
    },
    {
        "author": "刘敞",
        "paragraphs": [
            "虽居江上城，不识江边路。",
            "故移芦苇丛，粗慰江湖趣。",
            "翠华侵砚席，疏影入牖户。",
            "歳寒待尔共，好尚与时迕。",
            "勿以比蒹葭，苍苍瘁白露。"
        ],
        "title": "寒芦",
        "id": "b1014b0a-a37d-4237-b923-d93c2a6e5192"
    },
    {
        "author": "刘敞",
        "paragraphs": [
            "富贵信多士，况乃主恩深。",
            "京洛多风尘，冠盖自成阴。",
            "片言代拱璧，一顾溢千金。",
            "嗟我固贫贱，处俗谬浮沈。",
            "咄咄人间世，俯仰愧山林。"
        ],
        "title": "和两府诸公马上作",
        "id": "f3a4443b-1ca2-4f34-8859-85df47a47cf1"
    },
    {
        "author": "刘敞",
        "paragraphs": [
            "信陵贵公子，仁义不挂口。",
            "犹有三千客，名声极高厚。",
            "而况贤者门，四方所奔走。",
            "岂无青云士，磊落照前後。",
            "我虽非其人，慕用意殊久。",
            "差池混出处，百望乖一隅。",
            "羁旅陈蔡间，忙如丧家狗。",
            "担簦始自致，倾盖许白首。",
            "中堂陈诗书，高会置樽酒。",
            "岂惟听余论，复喜识宾友。",
            "魏侯希世珍，颇为平生旧。",
            "他时恨契阔，并生喜邂逅。",
            "危冠切浮云，长剑挂南斗。",
            "同志此莫逆，孤游信无负。",
            "切磋变新巧，彩绘饰余丑。",
            "自谓当穷年，如何复分手。",
            "士生得所师，文学致不朽。",
            "吾衰莫自力，子壮谅何有。",
            "当取天下名，还为生人寿。"
        ],
        "title": "和永叔十九韵送魏广",
        "id": "b2a48dc6-031b-4598-9c46-c32b310a4883"
    },
    {
        "author": "刘敞",
        "paragraphs": [
            "孟公乘兴出，必造龙山头。",
            "回望默不言，夕阳始还辀。",
            "千年虽悠远，此意故风流。",
            "咄嗟无知者，寂寞空荆州。",
            "霜风萧骚晚，楚水荒凉愁。",
            "安得款段马，往来时独游。"
        ],
        "title": "游龙山",
        "id": "efda4521-a7c8-4610-b7f8-b6736280b40d"
    },
    {
        "author": "刘敞",
        "paragraphs": [
            "上天赋尔才，若不受羁绁。",
            "失身偶见获，羞与家禽列。",
            "秋风半夜起，鸿鹄两飘瞥。",
            "物生各自适，听尔归寥泬。",
            "白云入双眸，尺地肯自屑。",
            "慎勿逐鷃爵，□□不足绝。",
            "不过仓廪中，朋党为偷窃。",
            "鴂鶗最堪憎，擅使芳草歇。",
            "勉力霜霰期，方为鸟中杰。"
        ],
        "title": "放鹯",
        "id": "1b7badff-2913-40cb-a040-17cbd1928b45"
    },
    {
        "author": "刘敞",
        "paragraphs": [
            "芳草久已歇，星火奄向中。",
            "日暮玄鸣蝉，歳华坐将空。",
            "轻举尘壤外，逍遥神仙同。",
            "岂伊感时节，悲啸临长风。",
            "夕露鲜余润，炎颷成藴隆。",
            "清虚浪自足，高饿亦云穷。"
        ],
        "title": "呜蝉",
        "id": "89c9f65d-4bdd-4017-9a17-1928938bd3bc"
    },
    {
        "author": "刘敞",
        "paragraphs": [
            "处世诚碌碌，白髪生满头。",
            "所以不自惭，数从长者游。",
            "醉翁名世者，事业晞孔周。",
            "独立千歳外，邈然已难俦。",
            "韩范青云姿，奋飞起西州。",
            "徘徊霄汉间，下视轻蜩鸠。",
            "诗老最前辈，名声三十秋。",
            "篇章被海表，岂独鲁与邹。",
            "今我亲见之，执鞭乃所求。",
            "何况登其堂，举觞预献酬。",
            "清谈破羣疑，嘲笑寛百忧。",
            "以此捐歳月，吾生同悠悠。"
        ],
        "title": "和圣俞十二韵",
        "id": "c07889aa-4eaa-4cf5-9dcf-91944c130489"
    },
    {
        "author": "刘敞",
        "paragraphs": [
            "云昏江水阔，两淮不可测。",
            "山丘望亦迷，马牛岂易识。",
            "高帆乘长风，俄倾屡欹仄。",
            "未知所趣向，稍稍万宇黑。",
            "近津见芦苇，其外水正白。",
            "操舟投其间，宿鸟俱辟易。",
            "水深不可缆，丛梗以为力。",
            "蚊蚋秋尚繁，不眠坐通夕。",
            "中宵风逾厉，潮水相荡击。",
            "安得似人者，謦欬在我侧。",
            "天明启牖户，愿见白日色。",
            "莽苍旸谷间，竟为雾雨隔。",
            "追观宵征处，波恶生悸惕。",
            "绝粮非陈蔡，从者亦凄恻。"
        ],
        "title": "宿绿溪",
        "id": "a029c2e6-d31f-4663-a935-db94654119aa"
    },
    {
        "author": "刘敞",
        "paragraphs": [
            "冷冷清池水，泛泛不系舟。",
            "兴来可独往，兴尽自难留。",
            "留无淹回责，往无进取忧。",
            "世人共扰扰，真赏空悠悠。",
            "章华楚人困，姑苏麋鹿游。",
            "君看如意台，乃知贤者谋。"
        ],
        "title": "如意台",
        "id": "d44d08e4-2962-4e75-a116-b0955f6a1fc3"
    },
    {
        "author": "刘敞",
        "paragraphs": [
            "长夏炎气隆，高田剧焚烧。",
            "惜哉淮海卑，无力能沃焦。",
            "起顾郊野间，离离悉苞萧。",
            "日夕多狂风，飞尘蔽招摇。",
            "谁能起蛟龙，雷雨苏宿苗。",
            "眇然坐自想，幽意增烦歊。"
        ],
        "title": "闵雨",
        "id": "d3082aed-abef-4285-a915-c294b7cacc61"
    },
    {
        "author": "刘敞",
        "paragraphs": [
            "子真王济徒，爱马有马癖。",
            "毎嫌驽骀众，未覩千里格。",
            "朅来飞龙廐，一一数白黑。",
            "始惊麒麟骨，秀出无与敌。",
            "旗旄乱云霞，鼓吹喧霹雳。",
            "从容看回旋，感激私叹息。",
            "此当逝昆仑，上与天无极。",
            "奈何局轩陛，终歳老羁靮。",
            "主人贵公子，埽榻多命客。",
            "聊欲寛其意，无为稍戚戚。",
            "珍羞杂水陆，清酒漾金碧。",
            "嘲笑心目开，留连日已夕。",
            "归来兴不尽，驻马问所适。",
            "知我方会友，投鞭遽登席。",
            "贫家竟何如，脯醢乏余力。",
            "歌舞复无素，儿童强敦逼。",
            "多君平生怀，不与贫富隔。",
            "欢来亦酩酊，俛仰愧三益。"
        ],
        "title": "和过骐骥院观马因饮李氏夜归复与江谢会于敝居",
        "id": "15602b74-120e-4328-bf9d-a12c0c8a7d65"
    },
    {
        "author": "刘敞",
        "paragraphs": [
            "雨息风亦止，落月犹在天。",
            "舟人相呼起，稍出芦苇间。",
            "暗中各纷拏，四听声正讙。",
            "开户视所从，大江自漫漫。",
            "众星若连珠，累累浮深渊。",
            "津涯杳难知，势与天地寛。",
            "俯见舟楫微，万牛一毛然。",
            "虎豹嘷岸傍，蛟龙浮其涎。",
            "兢兢抱危惧，忽忽忘食眠。",
            "人生诚多忧，况乃行路难。"
        ],
        "title": "早行",
        "id": "794c1ef3-8027-4bb7-92e1-a41b1462b796"
    },
    {
        "author": "刘敞",
        "paragraphs": [
            "歳晚见黄菊，悲秋空复情。",
            "故人岂知我，朋酒适平生。",
            "举杯远相属，目尽归鸿声。",
            "醉眠东篱下，此亦渊明情。"
        ],
        "title": "重阳日得景烈送酒",
        "id": "9cb92da8-252d-4a30-9646-ea46f87a5ae2"
    },
    {
        "author": "刘敞",
        "paragraphs": [
            "我惟一逢掖，入为二千石。",
            "声迹不相同，礼貎谓谁敌。",
            "既许游藩篱，又喜升宴席。",
            "酌酒浇磥魁，赋诗听警策。",
            "朋从常苦少，佳节古所惜。",
            "既醉忘形骸，笑言俱莫逆。",
            "使公贵且寿，富有贫贱客。"
        ],
        "title": "和焦生石字韵",
        "id": "5af1e651-6800-42de-9cd2-935e8e36fa88"
    },
    {
        "author": "刘敞",
        "paragraphs": [
            "会短别日长，愁多欢情少。",
            "古来人间世，于道同扰扰。",
            "我髪日已苍，我颜日已槁。",
            "离忧固如此，四十未应老。",
            "谁能跨浮云，相与成莽眇。",
            "吾子心莫逆，庶当悟意表。"
        ],
        "title": "寄隐直",
        "id": "a26eac25-c49e-4b46-a83f-3b8e4a2a444e"
    },
    {
        "author": "刘敞",
        "paragraphs": [
            "繁霜堕众木，朝光破初寒。",
            "游子侵旦发，隐忍行旅艰。",
            "走马东郊门，别愁莽无端。",
            "川长不可厉，泛舟触波澜。",
            "相及墟落远，解骖请盘桓。",
            "班荆道路侧，酌酒还据鞍。",
            "殊乡阅人多，浮俗见子难。",
            "结交形骸外，生计出处间。",
            "江湖天一涯，冰雪歳欲阑。",
            "昔贤往不反，子陵与伯鸾。",
            "东游信不恶，相望终永叹。"
        ],
        "title": "旦日城东渡汝水与邻几饮别归作五言寄之",
        "id": "4c76eb9b-9222-4d62-ad8b-9b3c5589391a"
    },
    {
        "author": "刘敞",
        "paragraphs": [
            "烂漫十日饮，未快远别情。",
            "醉魂几时醒，直见颍水清。",
            "前欢绝莫寻，离念纷更盈。",
            "车骑暂休汝，赏晤得时英。",
            "披襟两相照，话言仆屡更。",
            "论史既衮衮，说经亦铿铿。",
            "一觞亦一咏，乐事真相并。",
            "会合固难常，我独嗟南行。",
            "回首念前好，感物非嘤鸣。",
            "明发成寤歌，勉勉趣遥程。"
        ],
        "title": "寄深甫君章",
        "id": "f7b8f660-f933-4a7a-b2eb-7165f9f1d808"
    },
    {
        "author": "刘敞",
        "paragraphs": [
            "王乔一双凫，乃是尚方履。",
            "误逐阊阖风，飘然太湖水。",
            "湖水连天涯，茫茫湛清辉。",
            "秋来兴不尽，似欲都忘归。",
            "玉叠鲙如雪，碧壶酒若渑。",
            "醉辄问左右，何如张季鹰。",
            "君乃蓬邱人，神仙有名籍。",
            "不应自放浪，久为尘中客。",
            "我顷卧广陵，西风见白髪。",
            "八月观海涛，壮心谢超越。",
            "因欲解印绶，从君五湖游。",
            "功名非所及，为具鸱夷舟。"
        ],
        "tags": [
            "太湖"
        ],
        "title": "寄裴吴江",
        "id": "d187d56d-de21-4b40-8aca-dc178c2239f7"
    },
    {
        "author": "刘敞",
        "paragraphs": [
            "龙兴幽泉中，溶云自潜飞。",
            "气还大渊下，灰钥先察微。",
            "气应不必迩，至诚神与归。",
            "嗟予接休德，志合无纤讥。",
            "譬诸死灰然，安事旦夕违。",
            "胡为久相越，书问月增稀。"
        ],
        "title": "寄赠献臣",
        "id": "4596e33b-8a66-4a74-bfb3-c8349433f211"
    },
    {
        "author": "刘敞",
        "paragraphs": [
            "终日相与居，岂知相得欢。",
            "出门一分袂，乃觉携手难。",
            "西风过浮云，急雨生早寒。",
            "清秋令人悲，兹游何当还。",
            "歳月游将晚，念君尚加餐。"
        ],
        "title": "五言寄江丈邻几时往尉氏未还",
        "id": "851daeac-9c6d-46df-ad5f-48c3715d02db"
    },
    {
        "author": "刘敞",
        "paragraphs": [
            "往卜颍上居，徒爱颍上人。",
            "巢由节并世，管鲍必相亲。",
            "而我与夫子，阡陌东西邻。",
            "正可白首游，岂计中道分。",
            "人生莫自必，一别俄六春。",
            "入践西掖垣，出乘两朱轮。",
            "佐时乏明略，来往徒纷纷。",
            "上愧洗耳翁，下惭图霸臣。",
            "念欲投劾去，结茅复从君。",
            "摅我宿昔意，寄声谢水滨。"
        ],
        "title": "寄深甫",
        "id": "a5818d60-a537-455b-a536-5d94b12d8205"
    },
    {
        "author": "刘敞",
        "paragraphs": [
            "君有湖海气，沆砀凌斗牛。",
            "远持一卷书，濯我千歳忧。",
            "大音不众合，至宝非暗投。",
            "感激移人心，汍澜使涕流。",
            "俗讥陈元龙，世乏刘豫州。",
            "安得排羣儿，卧君百尺楼。"
        ],
        "title": "寄杨忱明叔",
        "id": "04991dba-5ab8-4e2f-96e2-0a773e1a6b08"
    },
    {
        "author": "刘敞",
        "paragraphs": [
            "北风吹飞雨，中夏变早寒。",
            "浮云满天地，坎井成波澜。",
            "秋兴集我怀，旅愁散无端。",
            "阳光旦自匿，后土何得干。",
            "嗟君贫非病，所寄瓢与箪。",
            "陋巷无杂宾，商歌激清弹。",
            "甚愿裹薄饭，相从餍朝餐。",
            "亦思造旸谷，相与晞朝冠。",
            "力弱泥潦深，乃知行路难。"
        ],
        "title": "雨中寄徐二",
        "id": "11d820eb-99ee-42c0-af04-517bb1bc58dc"
    },
    {
        "author": "刘敞",
        "paragraphs": [
            "张陈父子游，乃为白刃仇。",
            "萧曹平生欢，亦作睚眦雠。",
            "交合名利间，安得无後忧。",
            "商山有四人，衰老俱白首。",
            "但食岩谷芝，终身不相尤。",
            "未必能独贤，苟云无他求。",
            "古称结交难，成败视此由。",
            "作诗告同心，市义诚足羞。"
        ],
        "title": "论交",
        "id": "dd2a384a-3c63-4301-a8bf-d320186de377"
    },
    {
        "author": "刘敞",
        "paragraphs": [
            "北轩属秋霁，晓见风叶零。",
            "置觞命宾友，环坐飞渌醽。",
            "遇适辄献笑，放言豁中扃。",
            "兀然不省醉，起见天上星。",
            "勉强相劝引，我謡子宜听。",
            "幸无兵农忧，稔歳蒙休宁。",
            "读书业文外，惟有醉不醒。",
            "世途若波涛，富贵乃浮萍。",
            "置之无可称，视彼鸿冥冥。"
        ],
        "title": "秋霁宴北轩",
        "id": "eaa5e1a6-c270-48a5-9367-cb4153395e6b"
    },
    {
        "author": "刘敞",
        "paragraphs": [
            "洪涛翻金堤，冀州变泥涂。",
            "哀哉百万室，所忧半为鱼。",
            "流穴接道路，呻吟交里闾。",
            "若无慈仁长，安使疲疹苏。",
            "子在新密时，治声溢西都。",
            "大水无麦禾，闵然若疾痛。",
            "不忍使者求，建言解其粗。",
            "邦人喜更生，老幼欢以呼。",
            "绳墨制奸吏，弦歌训诸儒。",
            "复新卓侯庙，慕用已不诬。",
            "今者河朔行，岂其易然乎。",
            "彼将誉所试，况子材有余。",
            "但恨治者小，百里为区区。",
            "割鸡用牛刀，孔圣所叹吁。",
            "贤者必爱民，民活心乃愉。",
            "幼学长行之，固为圣人徒。",
            "位下非所恤，勉哉宁君躯。"
        ],
        "title": "送杨十七秘丞知瀛州河间",
        "id": "7318acfb-3673-485f-b45e-d1be9058d814"
    },
    {
        "author": "刘敞",
        "paragraphs": [
            "鷾鸸一何智，俯仰人间游。",
            "落实不给视，去之畏少留。",
            "高贤在天下，富贵如云浮。",
            "得失不概怀，损益宁所忧。",
            "若人古巳亡，今复得徐侯。",
            "词科二十载，朝籍方见收。",
            "四海厌名声，庙堂多軰俦。",
            "後时不自失，观化君悠悠。",
            "入辞未央廷，远牧荒山陬。",
            "去矣成独往，岂嫌时俗羞。"
        ],
        "title": "送梁山军徐秘丞",
        "id": "736e8c69-919c-4437-bedb-b962f16c1c60"
    },
    {
        "author": "刘敞",
        "paragraphs": [
            "卜居非卜邻，适幸邻花发。",
            "照曜东轩东，暄然二三月。",
            "露香送清吹，晨艳开繁雪。",
            "稚子戏墙根，鸣鸡出林樾。",
            "我来奔羁旅，疑及武陵歇。",
            "欲访竟无从，空观对寥寂。",
            "为人懵俗事，邻里多谢绝。",
            "独尔可相亲，芬芳未应灭。"
        ],
        "title": "东邻花",
        "id": "fe1ae099-27eb-4267-b595-4e80d1b62238"
    },
    {
        "author": "刘敞",
        "paragraphs": [
            "少年慷慨轻远行，岀入楚越多所经。",
            "每令百川尽衣带，独忆岳阳观洞庭。",
            "方舆沈潜似无地，倚盖回还徒见星。",
            "始疑上帝限南北，恐有漏泽连青冥。",
            "西风八月氛雾收，旷宇千里令人醒。",
            "苦为外境相诱掖，欲弃尘世浮沧溟。",
            "当时发狂颇自怪，真拟乘兴携湘灵。",
            "至今局促不如意，坐视岁月无时停。",
            "凉秋满眼更多感，回首尚觉君山青。"
        ],
        "tags": [
            "洞庭湖"
        ],
        "title": "忆洞庭",
        "id": "26983deb-b1e3-4f98-9424-e87b9c2bdc24"
    },
    {
        "author": "刘敞",
        "paragraphs": [
            "去年闻鴈江湖边，尔时异乡望白云。",
            "今年鴈南身更北，可怜送目怀居人。",
            "我生羁旅自南北，鴈飞何为亦远役。",
            "浮云满天我无翼，相与因风寄消息。"
        ],
        "title": "闻鴈",
        "id": "84664d0e-be60-4868-b92a-e19741bfc3d6"
    },
    {
        "author": "刘敞",
        "paragraphs": [
            "中庭长楸百尺余，翠叶晻蔼当四隅。",
            "晨霞夕日自相翳，并坐可得千人俱。",
            "忆昔河决鉅野溢，定之方中作宫室。",
            "当时鲁人始种此，还赋卫风伐琴瑟。",
            "春华亹亹六十年，高干错落摧寒烟。",
            "怅望空随众木老，中舍至音无与宣。"
        ],
        "title": "庭楸",
        "id": "e5cb9c2d-97dd-4dc4-a79d-aca61def9c40"
    },
    {
        "author": "刘敞",
        "paragraphs": [
            "秋风驾流溪水急，君帆胡为破烟入。",
            "仙人近约武夷会，汉祀山头羽旄立。",
            "羣山丛丛野波绿，君缨无尘见心曲。",
            "江淹梦笔灵有余，君归何时伫盈轴。"
        ],
        "title": "送张公往建溪",
        "id": "a234d75c-e342-43af-b08f-dae88d5dab31"
    },
    {
        "author": "刘敞",
        "paragraphs": [
            "栖乌未动清漏残，寥寥空堂生早寒。",
            "相重树色如泼墨，欲落月采成渥丹。",
            "市声嘈嘈入人耳，自笑带星还若此。"
        ],
        "title": "晓起",
        "id": "e0e6caff-a296-4fb2-aabb-6f61b3360f32"
    },
    {
        "author": "刘敞",
        "paragraphs": [
            "秋霜折胶胡马壮，边马窥边怒边将。",
            "游骑夜入烧回中，烽火朝传过陇上。",
            "关东行客关西来，欲说兵形先啜哀。",
            "长戈不能断右臂，壮士无过委黄埃。",
            "岁输缯帛顾何益，匈奴反以驰荆棘。",
            "安得连山如长城，遍限中原郄蛮貊。"
        ],
        "title": "防秋",
        "id": "a225c34d-91de-4c77-98e5-40b1f53047d3"
    },
    {
        "author": "刘敞",
        "paragraphs": [
            "南人登鱼作膢腊，清潭数里奔舟檝。",
            "层冰始解川气和，百尺分明见鬐鬛。",
            "大网如云遮要津，须臾牵网回水滨。",
            "地高势蹙渐逼窄，忽复逸出黄金鳞。",
            "钓叟篙师共惊骇，失声夺气俱逡巡。",
            "素鲂赤鲤不足数，弃掷千万如埃尘。",
            "岂知异物通变化，暂网中还有神戏。"
        ],
        "title": "打鱼",
        "id": "56356580-03f6-4124-a3fb-da0b3be9441e"
    },
    {
        "author": "刘敞",
        "paragraphs": [
            "育育水满湖，中有千金鱼。",
            "浮沈得意似太古，不畏网罟畏鹈鹕。",
            "绿蒲欲齐藻初密，红尾差差映朝日。",
            "疾雷骤雨人莫知，潜有蛟龙取之逸。"
        ],
        "tags": [
            "西湖"
        ],
        "title": "题西湖中鱼",
        "id": "8a6f895b-40e6-4dc0-8965-ace136b012df"
    },
    {
        "author": "刘敞",
        "paragraphs": [
            "凿池不容数斛水，养鱼才胜十余尾。",
            "可怜出没萍藻间，还如泛澹江湖里。",
            "君勿笑坳堂坎井无远期，假有神物君不知。",
            "风云变化在倏忽，随众幽潜聊尔为。"
        ],
        "title": "养鱼",
        "id": "7c72cf9a-ebba-43aa-b149-07053cf35557"
    },
    {
        "author": "刘敞",
        "paragraphs": [
            "岁丰饮酒众同醉，岁饥散糟民亦济。",
            "乃知酒酤在官为长策，上可足财下均利。",
            "黄头稚子白髪翁，哺糟相随尘土中。",
            "岂嫌身居犬彘後，还喜生值恩施丰。",
            "翰林仙伯屈主诺，忧民之忧乐民乐。",
            "祸阶六筦不易救，恵及连城自云薄。",
            "周公以来千百年，希世俗儒玩糟粕。",
            "排斥酒诰终莫用，感激长謡岂虚作。",
            "恨公未为富民侯，此等区区岂所忧。"
        ],
        "title": "和永叔食糟民",
        "id": "fa343f28-b2e0-4817-a588-13e83a9b9cbb"
    },
    {
        "author": "刘敞",
        "paragraphs": [
            "白头老翁披败蓑，求鱼终日罩淮波。",
            "波深水阔望不绝，网目虽繁能几何。",
            "大鱼鳣鱏入渊底，小鱼魂鲵登网里。",
            "手皲足趼吁可怜，何不为网大如天。"
        ],
        "title": "渔翁",
        "id": "f49c57e0-2d11-44c8-9886-b9a84b1a73e8"
    },
    {
        "author": "刘敞",
        "paragraphs": [
            "东风十日不肯回，浓云猛雨无时开。",
            "纷然万瓦垂组练，忽变百里吹尘埃。",
            "河鱼无翼蹈平陆，水鸟哺子升高台。",
            "羲和送日不竟夜，阳乌翅湿方摧颓。",
            "腐薪数吹不堪湿，灵井已满无用汲。",
            "大衢泥潦安得出，败瓦漏缺端愁入。",
            "街头红粟更腾踊，岁晏敝裘方缀缉。",
            "黄花荧荧独不忧，怅然为尔临风立。"
        ],
        "title": "苦雨",
        "id": "b3724f94-ae32-43db-8b8e-6324efe85ec8"
    },
    {
        "author": "刘敞",
        "paragraphs": [
            "麻侯昔为莱子国，海滨渔人献文石。",
            "云是秦始皇帝东巡碑，二十一字李斯迹。",
            "桑田变海岸为谷，此石亦沈沧海侧。",
            "浪翻水转石段空，偶存数尺非人力。",
            "文章虽传失首尾，犹与史记无差忒。",
            "字形讹缺非昔时，蛰龙病虺相排迮。",
            "念昔属车八十一，气如虎狼食中国。",
            "方士献策通神仙，谀臣奋笔夸功德。",
            "始皇未死名已灭，秦地初分石皆泐。",
            "迩来似觉天意然，欲令後世羞其惑。",
            "君不见夏禹九鼎传三王，末年乃随殷社亡。",
            "时平往往暂一见，龙文玉铉曾无伤。",
            "圣贤作事宜万代，事非圣贤多立坏。"
        ],
        "title": "麻黄州送李斯石铭二十一字",
        "id": "82dacb40-36a9-4ef2-aaac-1aeea83c55cf"
    },
    {
        "author": "刘敞",
        "paragraphs": [
            "周南草虫但书兴，尔雅虫鱼浪多证。",
            "岂如纨扇裂冰霜，画出肖翘皆绝胜。",
            "蝇谗蝶轻螗蜋狷，同类殊名悉相应。",
            "毗陵老匠含天真，独得于心非气孕。",
            "牸牛落笔殊偶然，秦女骖鸾不相称。",
            "因君笔力尤天下，一借微躯闻万乘。"
        ],
        "title": "画草虫扇子",
        "id": "3b61889f-c5b6-46cc-9a51-a98e56a6a65f"
    },
    {
        "author": "刘敞",
        "paragraphs": [
            "长安贫客食无鱼，浩歌弹铗归来乎。",
            "主人聆歌知客意，酌酒买鱼相与醉。",
            "一鱼百金不可偿，操刀作鲙挥雪霜。",
            "鳞分骨解珠玉光，举盘引筯丝线长。",
            "楚饭雕胡香且洁，吴羮入口如沃雪。",
            "主欢赋诗客称寿，裂简摇毫落寒月。",
            "我亦羁旅秋萧条，思鲈回首江汉遥。",
            "过门大嚼取快意，咏诗忘味如闻韶。",
            "君若乘风驾沧海，更鲙长鲸且相待。"
        ],
        "title": "听江十诵食鲙诗戏简圣俞",
        "id": "19480507-c3e0-4bb7-8343-7c3f5dc28451"
    },
    {
        "author": "刘敞",
        "paragraphs": [
            "冥冥同云昼如墨，十日江城雪三尺。",
            "骐骥长鸣向朔风，鸿鴈悲飞困双翼。",
            "此时穷巷多泥涂，念子衰年少筋力。",
            "时俗反称少壮贤，丈夫动与饥寒逼。",
            "乘兴能枝笻竹来，煮鱼温酒浇胸臆。"
        ],
        "title": "积雪示张翁",
        "id": "26e9051d-17cd-45ba-918f-6e34d01a16f1"
    },
    {
        "author": "刘敞",
        "paragraphs": [
            "积雪冥冥春不淹，流光骤去十之三。",
            "根拳枝折物可念，衣敝履穿吾自堪。",
            "天枢回环错寒燠，地轴开阖差朔南。",
            "干坤密移世莫测，安得辨士能剧谈。"
        ],
        "title": "苦雪",
        "id": "bd883f53-201d-4475-aa73-fab0b8bfff3b"
    },
    {
        "author": "刘敞",
        "paragraphs": [
            "高楼鼓绝昏鸦宿，疏帘暗幕开明烛。",
            "雪风振海夜未央，酒池无冰春更绿。",
            "迎年送腊醉莫辞，回环四序长相续。"
        ],
        "title": "雪夜留二三客饮",
        "id": "59266707-ec87-4210-8d71-688965befa68"
    },
    {
        "author": "刘敞",
        "paragraphs": [
            "一日朔风三日雪，冬来严凝春复结。",
            "不知长此终安穷，芳物差池且三月。",
            "雷公怒号何淬嗟，欲起草木呼龙蛇。",
            "可怜惨栗夺气意，正复惟悴哀泥沙。",
            "紫宸放朝车马息，邻里谢交门径寂。",
            "解龟换酒聊自乐，浮云蔽日殊未极。"
        ],
        "title": "奉和圣俞春雪",
        "id": "4d1225f4-d8f4-4ddc-b728-8cd36a70125d"
    },
    {
        "author": "刘敞",
        "paragraphs": [
            "楚越祅氛杂炎瘴，凭陵中州冬益壮。",
            "天兵横厉江湖间，杀气冥冥逐飞将。",
            "南风不竞寒律回，暮雪远从阊阖来。",
            "云崩涛涌天地闭，埽洒万里空尘埃。",
            "公卿入贺陛下圣，海神来朝军事定。"
        ],
        "title": "同圣俞十二月十三日喜雪",
        "id": "3574f263-78bb-43f0-85df-21c87614080a"
    },
    {
        "author": "刘敞",
        "paragraphs": [
            "阴风触物生晚劲，积雪经旬戏春令。",
            "气排水国吁可骇，势覆山城力谁竞。",
            "缤纷乍逐飞霰夺，惨淡仰见浮云定。",
            "稍并日夜明相续，欲乱玄黄色交映。",
            "丘陵迤逦增更高，市井喧卑听逾静。",
            "包荒含垢似天德，履素居纯近民性。",
            "可怜佳境浩无极，非有雄辞岂能咏。",
            "怱忆避地歌其雱，携手驱车及寛政。",
            "迩来盈尺亦何有，高卧闭门方自庆。",
            "矧占丰岁宜九糓，重抑骄阳驱百病。",
            "龙蛇在蛰莺在谷，与我俱欣四时正。",
            "新诗翩翩摧古人，汝阴太守明廷臣。",
            "侔色揣称笑流俗，与民乐赓阳春曲。",
            "由来曲高和必寡，况我才居郢人下。"
        ],
        "title": "和永叔喜雪",
        "id": "3f8a2571-c026-412d-96a6-e72fb18fb65d"
    },
    {
        "author": "刘敞",
        "paragraphs": [
            "去年对雪本忆梅，今年看梅更忆雪。",
            "繁香浩色他日时，谁为年年剧胡越。",
            "乃知古来人间世，十常八九不如意。",
            "况我与君羁旅人，别多会少谁复计。",
            "闲来看梅取一笑，对雪更作明年调。"
        ],
        "title": "去年对雪一首赠江十",
        "id": "d106f64c-5532-44df-9116-8ecfcb0dcc9d"
    },
    {
        "author": "刘敞",
        "paragraphs": [
            "清风卷云天雨霜，众星灭没月腾光。",
            "纷纭六幕含苍苍，莹如冰壶察毫芒。",
            "太虚真人河汉旁，攀援桂枝曳霓裳。",
            "紫贝为阙白玉堂，珠筵瑶席罗羽觞。",
            "倚风微吟声抑扬，揖我起游谓我臧。",
            "左骖蛟螭左鳯凰，倏忽万里天路长。",
            "尘埃下土殊茫茫，乐如何其乐未央。"
        ],
        "title": "月夜",
        "id": "3e44e6e5-9c97-4517-8001-c231fe4c4eca"
    },
    {
        "author": "刘敞",
        "paragraphs": [
            "骊驹在门且勿喧，主人留客姑进酒。",
            "一时转盼巳陈迹，千里相望更何有。",
            "祖侯声名二十年，天下英豪共奔走。",
            "谁云白髪寄郎曹，更喜朱轓入吾手。",
            "扬雄天禄就寂寞，召伯甘棠变枯朽。",
            "乃知人事不如意，自古十常有八九。",
            "男儿何曾计出处，时运由来有奇偶。",
            "莫嫌青云晚着鞭，会取黄金大如斗。",
            "君能食饮和天倪，余事无可付庄叟。"
        ],
        "title": "依韵和永叔即席送择之出守陜府",
        "id": "15dd6a5d-04dc-4bff-b36f-f400eaed15f5"
    },
    {
        "author": "刘敞",
        "paragraphs": [
            "赤云烧天天欲焚，深堂如炮井如饙。",
            "肴干不食酒具陈，君胡愁嗟念南熏。",
            "主人白羽奇且新，捷逾輠膏机有神。",
            "飞亷舒御旋相奔，晻蔼翕霍娱坐宾。",
            "衣襟飘飘恍凌云，何用御风绝埃尘。",
            "主人顾嗟颜色颦，安得救暍通下民。",
            "羊角扶摇非敢珍，愿使大鹏离隐沦。",
            "上客捧觞起为贺，君宜千年位卿佐。"
        ],
        "title": "飞轮团扇歌",
        "id": "4d23ca3c-3915-47b0-bdfe-41592a282ff5"
    },
    {
        "author": "刘敞",
        "paragraphs": [
            "江南羁客怀乡墅，晓起前轩对零雨。",
            "清波满目如鉴中，遶岸高松十余树。",
            "砌旁芳草似汀洲，巉岩殿角飞红楼。",
            "沈光倒影入浪底，宛是若邪溪上头。",
            "薄雾疏烟迷近远，水色谁能辨深浅。",
            "忽惊谢去尘中游，不知正自居京辇。",
            "何人草服倚长松，回头误问钓鱼翁。",
            "眼前景致偶相同，岂异仙术游壶中。"
        ],
        "title": "雨过前轩偶记",
        "id": "de0cd321-de02-4c50-9f37-48dc67d97714"
    },
    {
        "author": "刘敞",
        "paragraphs": [
            "待诏先生穷巷居，箪瓢屡空方晏如。",
            "自操井臼秣羸马，郄整衣冠迎赐书。",
            "王人驻车久叹息，天子闻知动颜色。",
            "饱死曾不及侏儒，牧民会肯输筋力。",
            "诏书朝出蓬莱宫，绣衣还乡由上衷。",
            "君今已作二千石，亦复将为第五公。"
        ],
        "title": "赠才元学士",
        "id": "698fed94-0397-4811-9600-8f1c3e24e8ca"
    },
    {
        "author": "刘敞",
        "paragraphs": [
            "层栏压湖春水碧，日照高穹同一色。",
            "东风引浪飞鱼鳞，极目伤心如楚泽。",
            "茫茫白芷连芰荷，倚沼畦瀛遥望多。",
            "官贤与众共其乐，渔樵日暮常经过。",
            "君家德祖吴门子，弃职从仙如脱屣。",
            "此中吏隐人不知，且濯君缨洗君耳。"
        ],
        "title": "题梅尉春波亭",
        "id": "ff9d1d9b-f8fe-4867-98ea-a2cd7ce83f14"
    },
    {
        "author": "刘敞",
        "paragraphs": [
            "吴儿歈，郑女舞，彩衣姣服垂楚楚。",
            "姑苏台高春日迟，急节新声闹钟鼓。",
            "美人欢醉捧瑶爵，君王万寿长如许。",
            "吴宫四面尽山川，越兵那得到城下。"
        ],
        "title": "吴宫",
        "id": "8ce84e8e-68b9-4783-ac71-8191b762b032"
    },
    {
        "author": "刘敞",
        "paragraphs": [
            "种玉不满畦，种花易满枝。",
            "玉生寄石自有处，花飞随风那得知。",
            "婵娟翠髪阴山女，能为汉装说汉语。",
            "春心未知向谁是，夜弹琵琶涙如雨。",
            "赤车使者过鳯凰，闇中一闻先断肠。",
            "碧窗锁烟未容去，侍儿密献江南珰。",
            "鹊飞上天星沈海，人心不同事随改。",
            "翦环洗妆许君老，百年如梦情终在。",
            "妾乘油壁郎乘骢，西陵松柏墨色浓。",
            "新欢未已旧愁起，水流曲曲山重重。",
            "周周衔羽鹣比翼，天生相亲人岂识。",
            "虽不及清路尘，犹当作山上石。"
        ],
        "title": "阴山女歌",
        "id": "0a159e17-2c81-414c-91d4-b70e5faff471"
    },
    {
        "author": "刘敞",
        "paragraphs": [
            "伏波将军昔征南，功业虽壮身不还。",
            "曾出封疆铸铜柱，竟留种族依荒山。",
            "君不见如今圣天子，埽荡妖巢悉内徙。",
            "雕题来作冠带民，鼻饮翻宜伊洛水。",
            "此功一成万世宁，五岭三苗长坦平。"
        ],
        "title": "迁南行",
        "id": "9136fc01-5df0-46b4-8b14-3997d6211409"
    },
    {
        "author": "刘敞",
        "paragraphs": [
            "鸿飞辄上天，鱼跃还入渊。",
            "故人去我百里余，我欲附书无由缘。",
            "俗间离合谁得免，心虽欲近身逾远。",
            "少壮相欢长年悲，自恨今为丈夫浅。"
        ],
        "title": "寄王二子直",
        "id": "0d6fd1af-b80d-493b-b043-b9842dd5f8a2"
    },
    {
        "author": "刘敞",
        "paragraphs": [
            "同居汴水上，自与君居隔。",
            "月出城头人尽归，思君携手独不得。",
            "兴来狂歌无与赓，白云时向望中生。",
            "城外明月未应减，期君对举黄金觥。"
        ],
        "title": "夜寄献臣",
        "id": "57116bf9-f70c-4232-848b-ddfd568887a4"
    },
    {
        "author": "刘敞",
        "paragraphs": [
            "晴鸠讙求雌，雨鸠闹逐妇。",
            "天地有晴阴，嗟尔何欣复何怒。",
            "柔桑如云春暮时，吴蚕半眠紫葚肥。",
            "食不过数粒，寝不过一枝。",
            "妇子相安可以老，何用汲汲合且离。",
            "雷公号呼风伯舞，天借之权作霖雨。",
            "可怜汝愚终不省，反室于怒谁哀汝。",
            "昔人恶尔巧，今人笑尔拙。",
            "巧不得近瑶台，拙不能保家室。",
            "尔巧尔拙非汝情，天机回阖难自平，世人假尔推阴晴。"
        ],
        "title": "和永叔鸣鸠诗",
        "id": "5fa9b00a-1249-47c6-a428-f9dcb570670c"
    },
    {
        "author": "刘敞",
        "paragraphs": [
            "促即复促即，秋蛩一何力。",
            "不见机杼巧，但闻日夜织。",
            "霜陨木落天下寒，嗟我妇子衣裳单。",
            "大钧万物各有在，尔独憔悴使人欢。",
            "一鸣复一飞，秋堂燕将归。",
            "四时自兴叹，天道不得违。",
            "忆昔春风和且柔，畏人来入人间游。",
            "鹰隼横厉自兹始，索寞分散还可愁。"
        ],
        "title": "秋蛩",
        "id": "3f53ccba-06bf-4e84-927a-5e58d17f5d5f"
    },
    {
        "author": "刘敞",
        "paragraphs": [
            "甘露被草，朝阳易晞。",
            "池莲并蒂，及秋变衰。",
            "独有长松连理老益壮，十年百年仍附枝。",
            "昔来一物足为瑞，何况三异俱称奇。",
            "吴中衣冠不胜数，天意自与宁馨儿。",
            "露干莲死不复见，正以青松并验之。",
            "凯风孝子尝悲思，三荆兄弟伤分离。",
            "此家遗风五十慕，物理推类谁能欺，到客为尔俱题诗。"
        ],
        "title": "三瑞堂",
        "id": "272be8d4-f1a8-49bd-b510-4d8ecfa77cc2"
    },
    {
        "author": "刘敞",
        "paragraphs": [
            "辘轳复辘轳，日夜声相续。",
            "长绠无已时，深泉变空谷。",
            "君不见开辟至今千万年，斗枢坤轴相回旋。",
            "河汉西流亦不息，见尔沧海成桑田。"
        ],
        "title": "闻辘轳",
        "id": "caccbe3a-a909-4e2a-b3f8-21e96c1f0994"
    },
    {
        "author": "刘敞",
        "paragraphs": [
            "出城问穷僻，负郭正潇洒。",
            "主人着书长闭关，佳树当门宜系马。",
            "下马上堂还读书，新诗古琴双起予。",
            "昏鸦栖鸡欲敛翼，兴尽将去犹须臾。",
            "徒见城中轩冕客，不如吾人一缝掖。",
            "安得茅茨同里居，子在东阡我南陌。"
        ],
        "title": "过王氏弟兄",
        "id": "ee769d5e-51d5-463e-a0bb-5c64fb42f046"
    },
    {
        "author": "刘敞",
        "paragraphs": [
            "我不识醉翁亭，又不闻醉翁吟。",
            "但见醉翁诗，爱彼绝境逢良琴。",
            "上多高峰下流泉，後有芳草前茂林。",
            "玄猨黄鹄翩翻共悲鸣兮，白云翠霭倏忽而阳阴。",
            "此间真意不可尽，未遇知者犹荒岑。",
            "醉翁昔时逃世纷，恋此酩酊遗朝簪。",
            "心虽独醒迹弥晦，举俗莫得窥浮沈。",
            "迩来十年定谁觉，独沈夫子明其心。",
            "写之丝桐寄逸赏，曲度寥落含高深。",
            "绝调众耳多不省，醉翁一闻能别音。",
            "乃知精识自有合，何必相与凌崎嵚。",
            "伯牙钟子期，目击意已歆。",
            "蓬莱三山荡析不可见，惟有水仙之操传至今。",
            "安知後世万千岁，此地不为水火侵。",
            "但存君诗与君曲，虽远犹可期登临。",
            "沈夫子，与醉翁，斯言至悲君更寻。"
        ],
        "title": "同永叔赠沈博士",
        "id": "7f90729b-ea4b-4e57-b0e4-3c8e254c712d"
    },
    {
        "author": "刘敞",
        "paragraphs": [
            "热不就恶木枝，渇不近盗泉水。",
            "自古有成言，念我还如此。",
            "爱君井源百尺深，爱君庭树千里阴。",
            "相知岂计一饭报，长啸聊为猛虎吟。"
        ],
        "title": "六月六日自城北还过深甫避暑",
        "id": "c631c9c5-df0a-4f56-ae65-e2ccbb3c6c06"
    },
    {
        "author": "刘敞",
        "paragraphs": [
            "吾家千里驹，气与齿俱壮。",
            "去年射策雄东堂，今年调官在越上。",
            "指挥小吏遣簿书，笑语不废才有余。",
            "清酒肥鱼宴宾客，时时骑马临湘湖。",
            "湖波无风百里平，人道官心如此清。",
            "居民爱尹氏为字，令尹生儿湖作名。",
            "家家祝君多男子，越中更有余山水。"
        ],
        "title": "得萧山书言吏民颇相信又言湘湖之奇及生子名湘戏作此诗",
        "id": "891bfd74-b378-4426-906a-d1a92414da98"
    },
    {
        "author": "刘敞",
        "paragraphs": [
            "凉风天际来，拂我阶前树。",
            "稍惊枝上禽，复堕叶间露。",
            "儿童畏我逢秋悲，刻叶作花矜岁时。",
            "祝我宜秋劝使插，未能免俗复尔为。",
            "鬓边二毛殊不恶，淮南何须伤木落。"
        ],
        "title": "翦楸叶词",
        "id": "85beb54d-67c2-44bc-84a3-7d9cbec21aa7"
    },
    {
        "author": "刘敞",
        "paragraphs": [
            "十里一反顾，五里一徘徊。",
            "悠悠三千里，莫知我心哀。",
            "客愁纷无涯，岁月忽如掷。",
            "人生莫自料，皓首岂易测。",
            "节旄未落归去来，天遣春风随我回。",
            "入朝宁食建业水，还家郄赋南山雷。",
            "妇能秦声妾赵舞，稚子可使行酒杯。",
            "急须为乐娱日夜，何事憔悴淹尘埃。",
            "行矣乎，归去来。"
        ],
        "title": "寄书",
        "id": "4e4a426c-7a04-4c2f-a09b-e9c472184d13"
    },
    {
        "author": "刘敞",
        "paragraphs": [
            "阮公青云器，寓意必豪纵。",
            "西临广武寄一笑，英雄纷纷竞如梦。",
            "有时不能平，途穷即长恸。",
            "仕哉咏怀篇，千载共悲讽。",
            "金陵昔为帝王居，气象萧索无复余。",
            "长江连天水东注，台城彷佛存邱墟。",
            "主人文章谪仙老，感古能无激怀抱。",
            "作亭正得山水胜，登临更值风月好。",
            "宾客满堂丝竹悲，古今风流自一时。",
            "君家夷吾虽有慷慨语，快意未必如君诗。",
            "淮水东流千万年，此亭方与淮共传。",
            "念君归老庙堂上，未负赓歌留北山。"
        ],
        "tags": [
            "长江"
        ],
        "title": "答金陵使君答王待制见寄杂言",
        "id": "e4faf5d2-122e-43a3-868d-96e2e447e292"
    },
    {
        "author": "刘敞",
        "paragraphs": [
            "古城何巍巍，古墓何累累。",
            "生游市朝死田野，从古到今无免者。",
            "城荒郄为狐兔宅，墓在他人种松柏。",
            "伏羲以来三万年，此城此墓几变易。",
            "谁人听唱野田诗，能令君悲亦不悲。"
        ],
        "title": "古城",
        "id": "e955f7e7-ffea-4f89-be47-7479dad9cad3"
    },
    {
        "author": "刘敞",
        "paragraphs": [
            "抚剑欲远适，舍旃辄复息。",
            "四海广大身正孤，东西南北颇同役。",
            "筑室种树反开门，闾里小人哀王孙。",
            "丈夫委顺故在俗，余事悠悠何足论。"
        ],
        "title": "筑室种树",
        "id": "8b3b6d86-a5d6-4b40-8747-22ab267dd388"
    },
    {
        "author": "刘敞",
        "paragraphs": [
            "风花不自知，高下逐风飞。",
            "故有多情处，时来点客衣。",
            "仙源应在晴溪侧，弄雪吹香不忍归。"
        ],
        "title": "风花",
        "id": "fe8570bf-376f-43e7-a56d-9be905a3f7b5"
    },
    {
        "author": "刘敞",
        "paragraphs": [
            "雨余池上清且满，浮萍漂漂绿蒲短。",
            "主人惜此芳意薄，移藕丁宁不辞远。",
            "南陂芙蓉少人识，叠蘂重房无俗格。",
            "托根得地今始逢，西风白露为君容。"
        ],
        "title": "种莲",
        "id": "fcab7563-bc8d-44cd-9b2d-0e0d3fe57aac"
    },
    {
        "author": "刘敞",
        "paragraphs": [
            "志士不忘弃沟壑，勇士不忘丧其元。",
            "伏鸡搏狸狗袭虎，感激只在精神存。",
            "汉朝陵替外戚盛，五岳振荡三辰昏。",
            "臣强主弱上不悟，庭中唯唯谁能言。",
            "朱生节义迈金石，面劾不避师傅尊。",
            "愿求上方斩马剑，诛一厉百清其源。",
            "天威震怒不我受，利刃接颈雷霆奔。",
            "当前折槛色不变，命在顷刻谁扳援。",
            "昔时仲尼鲁司寇，七日行戮端干坤。",
            "嗟我此生心不就，冥冥后土埋其冤。",
            "汉家社稷变王氏，张禹虚蒙师保恩。",
            "卓然先见在物表，佞臣败国谁复论。",
            "我愿乘云款天阍，巫阳掌梦招其魂。",
            "立朝蹇蹇辨邪正，无复奸谀开幸门。"
        ],
        "title": "朱云",
        "id": "0f806c41-c454-4681-ae02-6df7f10f4a42"
    },
    {
        "author": "刘敞",
        "paragraphs": [
            "门前松响乱头上，壁上江图流眼前。",
            "松声水响两不辨，似有疑非心悠然，安得乘兴浮轻船。"
        ],
        "title": "金山廨院",
        "id": "0dc0213b-ba1c-427a-8cd2-e9f45ec6b62e"
    },
    {
        "author": "刘敞",
        "paragraphs": [
            "上清宫中老道士，曾从先皇去封祀。",
            "山头侯夜窥火轮，汾上掊钩出金耳。",
            "云成龙虎当翠华，丰隆前导清泥沙。",
            "万灵扶驾百神护，杂沓仙侣堆云霞。",
            "黄衣羽客十有余，多能引说轩辕初。",
            "汉廷儒士议迂阔，天子自用申公书。",
            "金绳玉策埋石壤，神光夜见连空虚。",
            "天心报贶宸意喜，白茅玉印旌其徒。",
            "帷宫赐席接虎幄，待之如宾尽诚悫。",
            "中书秘术使之观，神动精摇易飞跃。",
            "鼎湖龙去何超越，日月茫茫自奄忽。",
            "龙髯堕地秋草生，人世霜华满头髪。"
        ],
        "title": "潘道士",
        "id": "00777b55-dad7-441e-b8e0-2571a0eb34f1"
    },
    {
        "author": "刘敞",
        "paragraphs": [
            "秦王好神仙，东上琅琊台。",
            "蛾眉绿髪五千辈，去乘长风款蓬莱。",
            "此时秦人海旁立，生别死分不敢泣。",
            "但见高帆云中没，野鸟悲鸣为翔集。",
            "过海舟，何时还，火焚荆棘空骊山。"
        ],
        "title": "遇海舟",
        "id": "54f0d2fb-af94-445d-bbed-f7c33ee8274b"
    },
    {
        "author": "刘敞",
        "paragraphs": [
            "陆不辞虎豹怒，水不避蛟龙争。",
            "众人亦有命，大贤岂虚生。",
            "千岁犹须臾，四野如户庭。",
            "解弓挂扶桑，脱剑倚太清。",
            "腾身骑日月，万事如蚊𧉬。",
            "贫贱有固穷，慷慨激中情。",
            "炎火燎昆邱，乃知白璧精。",
            "雪霜没众草，高松独青青。",
            "宁生歌车下，戚促儿女声。",
            "时至乘化迁，运颓与物冥。",
            "震雷不经听，芥蔕何足婴。",
            "君不见贾竖竞锥刀，蚍蜉利膻腥。",
            "何如乘云御气游咸池，长啸濯我冠与缨。"
        ],
        "title": "猛虎行",
        "id": "53948185-75f2-496c-b882-547863bb2b0a"
    },
    {
        "author": "刘敞",
        "paragraphs": [
            "君不见江都宫，昔时何崔嵬。",
            "下临雷陂水，前踞吴王台。",
            "台倾无余级，水竭空尘埃。",
            "隋人已曾顾此长叹息，今世更为隋人哀。",
            "乃知天地间，一盛亦一衰。",
            "但从伏羲已来三十余万岁，未有书契胜言哉。",
            "尧桀是非可两忘，我欲劝人辟草莱。",
            "种稻水一方，艺麻陵四颓。",
            "爽鸠之乐非我有，聊独玩此田莓莓。",
            "未知百世间，更复谁当来。",
            "且欲及闲从宾客，省耕访此时徘徊。"
        ],
        "title": "雷陂劝耕作杂言",
        "id": "e542e73e-2a56-498b-9657-20f35b3032a5"
    },
    {
        "author": "刘敞",
        "paragraphs": [
            "苕溪之水摇空山，霅溪波流无日闲。",
            "上有高堂荫华宇，苍翠凌乱轩楹间。",
            "异时客心乐真旷，白鸟鵁鶄期往还。",
            "解缨敧枕便所适，焉能复问居夷蛮。",
            "岚光棱棱耸屏幌，水响滥滥摇琼环。",
            "正如明鉴发尘匣，万象聚眼醒容颜。",
            "秋风已高白芷老，编荷制蕙文斓斑。",
            "魂清魄爽弄明月，洞庭跬步寻非艰。",
            "神仙有无未可信，物色但讶非人寰。",
            "瑶宫紫府竟何若，茫然远想令人潸。",
            "长竿独茧可以老，安用驰猎卢重镮。",
            "况复邦人讲文墨，风雅不待仲尼删。",
            "丞相词章状元笔，荦荦神裁无由攀。",
            "嗟我胡然陷尘滓，不能追逐鸥白鹇。",
            "发狂醉问二三子，吴溪钓碣何如顽。"
        ],
        "tags": [
            "洞庭湖"
        ],
        "title": "碧澜堂",
        "id": "0835d69d-34bc-4e14-b548-1aef343eeac5"
    },
    {
        "author": "刘敞",
        "paragraphs": [
            "梁人犹为濉阳歌，隋人水调能相和。",
            "梁人池台已平地，隋人岸树空嵯峨。",
            "梁人隋人去如水，水声日夜流不已。",
            "张巡庙前春草生，里人尚识将军名。",
            "国雠已灭心不死，愤气半夜凌欃枪。",
            "丈夫节义岂在下，愿为长剑刳长鲸。"
        ],
        "title": "濉阳歌",
        "id": "f4bf5289-4f1a-4339-b50f-a7b6f268d0fa"
    },
    {
        "author": "刘敞",
        "paragraphs": [
            "巴巫之山足奇石，气含秋云如黛色。",
            "君家宝砚安所得，圆为马蹄萤为璧。",
            "宛城路阻流沙长，中国久绝真乘黄。",
            "惜哉逸足世不识，所存一迹犹形相。",
            "鄙夫虽非伯乐比，偶见褭蹄识千里。",
            "愿君不惜勤示人，倘有骅骝免空死。"
        ],
        "title": "马蹄砚",
        "id": "4210adbd-9b16-4fcd-b92e-95c789c83871"
    },
    {
        "author": "刘敞",
        "paragraphs": [
            "兹山陂陀但盈尺，其下盘根乃无极。",
            "勇如共工莫可触，力敌愚父无能役。",
            "开辟以来传至今，形势虽小当天心。",
            "斗极回旋未易测，日影短长犹可寻。",
            "石旁阴穴穿洞府，中有神物为之主。",
            "祷祠往往见光景，暵旱时时作霖雨。",
            "由来丘山贵灵不贵大，正复陂陀亦何怪。"
        ],
        "title": "天中山",
        "id": "aab43336-e257-4bf5-872f-9feb07976441"
    },
    {
        "author": "刘敞",
        "paragraphs": [
            "沧洲老树生几秋，干如墨龙根紫虬。",
            "雨水摧激势突兀，夭矫出饮沧江流。",
            "危不见持颠不扶，萧萧生意令人愁。",
            "岂无耕夫与过客，暂时憇尔行则休。",
            "西风八月海水飞，枯槎昔曾凌斗牛。",
            "恐尔漂零未终极，挂帆欲去仍回头。"
        ],
        "title": "岸旁倒树",
        "id": "c84c3734-a982-4919-814e-367877b35acb"
    },
    {
        "author": "刘敞",
        "paragraphs": [
            "君家井泉深百尺，上有高桐十寻碧。",
            "鳯鸟不至独何忧，蛟龙深潜莫能识。",
            "迅雷烈风来击时，地轴翻倒海水飞。",
            "正直摧伤岂天意，爨下成琴殊未迟。"
        ],
        "title": "黄寺丞井上桐树为雷所击",
        "id": "8de0088f-ea81-4556-aba5-4d7b6daab379"
    },
    {
        "author": "刘敞",
        "paragraphs": [
            "鹰隼羞逐巢上雏，骐骝耻随厩中驹。",
            "由来俊迈恶羁絷，子独三年留上都。",
            "江南秋风鲈鱼美，庖鲙炊粳东入吴。",
            "腰间兰佩垂左右，船若神仙人不如。",
            "会稽古来好风俗，严助买臣相继驱。",
            "近来太守廷中臣，拔贤好善当朝无。",
            "子今东去怀自许，解榻非君尚谁与。",
            "克日飞声动洛阳，听君如听雷门鼓。"
        ],
        "title": "送人之会稽",
        "id": "9de6c173-39e5-48b6-afcd-c71dd41b2c6f"
    },
    {
        "author": "刘敞",
        "paragraphs": [
            "中庭郄埽无余地，怜君种树还有意。",
            "重阴覆屋千尺时，徙坐读书殊可喜。",
            "似君秀骨不易攀，当援桂枝星汉间。",
            "岂能玩此便自老，尘俗纷纷聊闭关。"
        ],
        "title": "题深甫所种树",
        "id": "0af3c7ac-d41c-42e7-8d55-22422d49b006"
    },
    {
        "author": "刘敞",
        "paragraphs": [
            "结绳既亡书契出，文字变化尤倏忽。",
            "太山七十有二代，遗事昏昏万无一。",
            "岐阳石鼓起晚周，宣王之诗史籀笔。",
            "天下金石凡几存，此当为甲彼皆乙。",
            "体势鸟迹杂蝌蚪，词章车攻与吉日。",
            "六书既废小雅缺，能使兼存此其实。",
            "韩公昔甞歌感激，若弦周诗播琴瑟。",
            "雷生今复隶古定，如破鲁璧传简帙。",
            "道之难行乃若兹，二千年间能事毕。",
            "先王亲用必贵本，流俗玩文因丧质。",
            "此虽于今似不急，岂不班班见儒术。",
            "藏之天府自其所，大训河图亦何物。",
            "会稽羣玉久冥寞，漆简韦编尚彷佛。",
            "昔人虽死名不朽，智者能为巧当述。",
            "太学先生事起废，诵此勤勤救埋没。",
            "会令永与天壌传，不比酒诰俄然失。"
        ],
        "title": "雷氏子推迹石鼓为隶古定圣俞作长诗叙之诸公继作予亦继其後",
        "id": "84ca1c1e-92cc-4db3-91b1-bd355ee5de79"
    },
    {
        "author": "刘敞",
        "paragraphs": [
            "城头月出天正白，众乌惊飞啼夜色。",
            "枝高风多露新滴，畏声恶影不能息。",
            "愁人感之援鸣琴，拂弦成声泪沾襟。",
            "嗟尔一生八九雏，游翔不过东西林。",
            "白头反哺无所恨，桓山分飞独何心。"
        ],
        "title": "城头乌",
        "id": "cc0118d3-304b-49b2-b6c4-8bb89b296bee"
    },
    {
        "author": "刘敞",
        "paragraphs": [
            "北林风多丹叶稀，栖乌畏月夜中飞。",
            "哀音乱发不自得，孤影履翻无所依。",
            "作巢欲高避弹射，谁道通宵不能息。",
            "山深林远去冥冥，清露寒霜损毛翼。"
        ],
        "title": "惊乌",
        "id": "2c80f324-7cdd-47a2-ae35-dadb80a02d4b"
    },
    {
        "author": "刘敞",
        "paragraphs": [
            "江东梅树江西客，僻地相逢眼俱白。",
            "杂花乱草斗青春，玉树琼枝比颜色。",
            "轻阴漠漠寒不返，清雨高风旦连夕。",
            "惜无白日照芳菲，决云之剑那能得。",
            "忽忆曾过上林苑，五柞长杨心所识。",
            "结根擢秀皆寻常，得地翻宜帝王侧。",
            "后皇嘉树无远迩，尔生自合居南国。",
            "勉留佳实和君羮，丁宁妇女无所摘。"
        ],
        "title": "梅",
        "id": "f351247a-295d-4618-be2c-bbe11b379fec"
    },
    {
        "author": "刘敞",
        "paragraphs": [
            "蒲萄本自凉州域，汉使移根植中国。",
            "凉州路绝无遗民，蒲萄更为中国珍。",
            "九月肃霜初熟时，宝珰碌碌珠累累。",
            "冻如玉醴甘如饴，江南萍实聊等夷。",
            "汉时曾用酒一斛，便能用得凉州牧。",
            "汉薄凉州绝可怪，今看凉州若天外。"
        ],
        "title": "蒲萄",
        "id": "d9c09ee2-a5cb-4333-9ef4-39bc4ffda62c"
    },
    {
        "author": "刘敞",
        "paragraphs": [
            "去岁探花烦两郎，今年逢春情更长。",
            "广文主人似知我，一首新诗能发狂。",
            "载酒可以过扬子，肩舆不嫌干辟强。",
            "东风老去甚容易，百日醉倒我无妨。"
        ],
        "title": "和道粹探春",
        "id": "71061e7a-488a-4181-afc8-eac025d767c1"
    },
    {
        "author": "刘敞",
        "paragraphs": [
            "洞庭清波一千里，城中酿酒常无水。",
            "泥涂远汲人共悲，缾缶屡空罍亦耻。",
            "凿井引竿高下流，清泉泠泠六物修。",
            "邦人巳息汉阴拙，楚酒无复邯郸忧。",
            "谁谓机心有机械，大贤事业终除害。"
        ],
        "tags": [
            "洞庭湖"
        ],
        "title": "岳州引水诗",
        "id": "29b32f50-9bed-44fe-9225-925692862f3a"
    },
    {
        "author": "刘敞",
        "paragraphs": [
            "六朝文物江南多，江南君臣玉树歌。",
            "擘笺弄翰春风里，斵冰析玉作宫纸。",
            "当时百金售一幅，澄心堂中千万轴。",
            "摛辞欲卷东海波，乘兴未尽南山竹。",
            "楼船夜济降幡出，龙骧将军数军实。",
            "舳舻衔尾献天子，流落人间万无一。",
            "我从故府得百枚，忆昔繁丽今尘埃。",
            "秘藏箧笥自矜玩，亦恐岁久空成灰。",
            "後人闻名宁复得，就令得之当不识。",
            "君能赋此哀江南，写示千秋永无极。"
        ],
        "title": "去年得澄心堂纸甚惜之辄为一轴邀永叔诸君各赋一篇仍各自书藏以为翫故先以七言题其首",
        "id": "443795cd-50f6-4954-bb6b-664342007151"
    },
    {
        "author": "刘敞",
        "paragraphs": [
            "梁王兔园三百里，不闻有与雪霜比。",
            "今公畜此安取之，莹若寒玉无磷缁。",
            "春秋书瑞不常有，历年旷世曾一偶。",
            "宁知彼非太阴魄，鳯凰麒麟亦郊薮。",
            "周南之人公腹心，张罝肃肃横中林。",
            "献全不损一毫末，顾直肯计千钧金。",
            "雕笼密槛回君宠，初不惊人有时拱。",
            "由来文采绝世必见羁，岂能随众碌碌自放原野为。"
        ],
        "title": "题永叔白兔同贡甫作",
        "id": "25b33e16-f7f8-4ffd-8510-4f4bb1bd5ebb"
    },
    {
        "author": "刘敞",
        "paragraphs": [
            "三清殿前木槿树，朝繁夜暗自相催。",
            "晨光始出洛水上，暮雨又下云阳台。",
            "仙姬神女衣服丽，紫玉杂佩垂玫瑰。",
            "春余众木苦寥落，况乃渐逼清秋来。",
            "繁花满目真可惜，稍稍万户铺苍苔。",
            "黄冠道士情意薄，见似不见年年开。",
            "清风满席车马少，莫与共赏倾金罍。",
            "尝疑壶中有仙术，安得升天系白日。"
        ],
        "title": "三清殿木槿",
        "id": "4b749b88-ba98-4f89-92f7-ce5d4102cf32"
    },
    {
        "author": "刘敞",
        "paragraphs": [
            "汉家初成长乐宫，亦以十月朝百工。",
            "武夫崛起少仪节，秦制苟简非王风。",
            "犹云始知天子贵，此甚可笑田舍翁。",
            "圣朝礼乐百年备，文物寖盛兼羲农。",
            "月正元日古所用，数岁一讲宾王公。",
            "东至日出西太蒙，南极丹穴北崆峒。",
            "重译款关惟恐後，奉琛荐币无不恭。",
            "太常调乐辨韶武，少府拭璧差桓躬。",
            "旗常卷舒王路肃，干羽出没顽民从。",
            "协风入律效朔易，瑞雪盈尺迎年丰。",
            "阴惨阳舒变顷刻，天决地辟含冲融。",
            "君看此等圣人事，岂得复顾叔孙通。",
            "道旁撃壤九龄叟，校室受书三尺童。",
            "惯习升平不自觉，岂悟帝力高无穷。",
            "赖君作诗播英实，如以鸣鼓祛昏聋。",
            "吾知朝廷亿万载，与地侔富天比崇。"
        ],
        "title": "和吴九元会",
        "id": "dcc11928-d8b9-41f4-b63c-c43d32762c97"
    },
    {
        "author": "刘敞",
        "paragraphs": [
            "都卢小儿歌且舞，口吹鸣笛手击鼓。",
            "日落羣游尘土中，噭咷不分巴与楚。",
            "年年送腊迎春光，家家相随夜开户。",
            "嗟汝儿曹舞更歌，及尔不为如老何。"
        ],
        "title": "荆州儿歌",
        "id": "8870e78d-1c60-46bf-94ad-923ab5e5f51c"
    },
    {
        "author": "刘敞",
        "paragraphs": [
            "古来画工着名者，吴氏鬼神韩氏马。",
            "鬼神既伪不足称，狗马空难亦多假。",
            "显师幼年独写人，至今精绝疑有神。",
            "洒毫便觉面如面，後素倏讶身观身。",
            "高冠长剑天子侧，他时金声复玉色。",
            "师皆对之盘礴臝，众谓十常八九得。",
            "诸公固为廊庙贤，麒麟未画宜私传。",
            "一邱一壑吾亦可，烦仗丹青无间然。"
        ],
        "title": "赠文显",
        "id": "8d64c8a6-8d98-4c64-8f8b-fbd18cdb0f4a"
    },
    {
        "author": "刘敞",
        "paragraphs": [
            "君不见枯槎去时八月风，海水自与天河通。",
            "飘飘反出扶桑上，恍惚遍历羣仙宫。",
            "宫旁佳人莹如玉，邂逅相聚欢不足。",
            "诈言物外日月长，正苦归来光景促。",
            "回头稍与烟霞隔，世人空辨支矶石。",
            "伯劳燕子东西飞，惆怅中间断消息。"
        ],
        "title": "戏作泛槎篇呈知府给事",
        "id": "1701e084-6827-4376-8e8a-7a85be3e68a6"
    },
    {
        "author": "刘敞",
        "paragraphs": [
            "天王城西金明池，三月欲尽花菲菲。",
            "游人白马黄金羁，騑骖结驷来金堤。",
            "禁城恩波无远迩，清光面面均流水。"
        ],
        "title": "春日作",
        "id": "baf2c862-3a3b-449d-9c0f-a53d295d3faf"
    },
    {
        "author": "刘敞",
        "paragraphs": [
            "仆本山野之生民，不堪刺促拘冠绅。",
            "江湖自放老将至，岂悟岁月如驰轮。",
            "谬随多士贡王府，浪得虚名通紫宸。",
            "遽从下列居第一，当时颇似称平津。",
            "感激更恩报天子，僶俛从事希涓尘。",
            "滥书闺籍比朝旧，骤上天禄均儒臣。",
            "肖躬顾影每自愧，譬如蒿艾参松筠。",
            "未能引分拂衣往，正用饱食惭悬鹑。",
            "太平中外虽少事，贤哲驰骛犹辛勤。",
            "幸无官守逃吏责，自可昏醉穷青春。",
            "夭桃花繁高倚楼，似若有意娱佳宾。",
            "浩歌大笑忘检局，座客欢倒知吾真。",
            "东风瞥来能几时，况子东西南北人。",
            "人间会合常苦少，撃鲜举白毋羞贫。",
            "林端啼鴂风雨夕，异方相忆空酸辛。"
        ],
        "title": "赏阁後小桃同景纯作",
        "id": "6a31cf08-f545-4ee1-a21e-e27b36d1bd37"
    },
    {
        "author": "刘敞",
        "paragraphs": [
            "立春自昔为土牛，古人设象今人愁。",
            "岂有笵泥作头角，便可代天熙九畴。",
            "村夫田妇初不知，缤纷围遶争相祈。",
            "皆云宜蚕又宜谷，拜跪满前同致词。",
            "由来人事常反覆，久立要津宁尔福。",
            "请看今者拜跪徒，少选分张取其肉。",
            "牛实无知何用祭，牛能有情岂不愧。",
            "化育万物非尔才，世人资尔聊为戏。"
        ],
        "title": "土牛行",
        "id": "2ccc5bec-d6ee-4e88-bfb6-a1a108d6d577"
    },
    {
        "author": "刘敞",
        "paragraphs": [
            "书契已来有绘事，画牛着牛今始二。",
            "胡生戴氏虽异时，形似之间实兄弟。",
            "鬼神易写狗马难，古人旧语乃信然。",
            "不尔寥寥千万年，笔墨旷绝无比肩。",
            "胡生曾画百一牛，变态曲尽称为尤。",
            "翰林主人题辞古，四海文士歌赋优。",
            "俗情护前喜排後，此事戴嵩未曾有。",
            "会知诵玩无已时，画与胡生俱不朽。"
        ],
        "title": "胡九龄画牛歌",
        "id": "c6d0f5fd-00d9-44f4-9bda-635bf48d4f1d"
    },
    {
        "author": "刘敞",
        "paragraphs": [
            "宋公好古天下闻，法书奇画多求真。",
            "独将文雅遗後世，官虽贵达家尤贫。",
            "近自唐室远及秦，上下略数千余春。",
            "丹青翰墨着名者，一二收拾忘辛勤。",
            "象贤济美声不坠，手泽鉅细皆如新。",
            "朝廷交游累千百，未尝肯示寻常人。",
            "蔡侯江翁与梅伯，于今磊落称绝伦。",
            "退朝相从得尽见，更觉清门无杂宾。",
            "鉴微赏异极毫髪，四座若获千金珍。",
            "往往发狂或大叫，咏诗落笔争纷纶。",
            "我随众人久碌碌，学殖欲落衣生尘。",
            "愿登羣玉探禹穴，不惮山海驰舟轮。",
            "此君家近未宜後，率然欲往怀逡巡。",
            "淹留秖觉岁月老，复恐异物潜通神。",
            "但传妙唱想绝迹，诵叹慷慨书搢绅。"
        ],
        "title": "同邻几观中道家书画",
        "id": "232e3302-ccda-45e6-be95-c6ab58110595"
    },
    {
        "author": "刘敞",
        "paragraphs": [
            "吾闻圣人之兵有不战，不战之胜善之善。",
            "况复良将握天威，西戎虽强安得擅。",
            "忆昔属国羽书闻，中宴彻酒诏图勋。",
            "丞相陈谋御史请，独可遣将诛其君。",
            "吏民诖误不足治，我以威德周无垠。",
            "尚书侍郎尽明哲，秉钺载旆如火烈。",
            "羽林积卒眀号令，贼兵蹙戚忧巢穴。",
            "方春缓诛已偷息，天不假易行剿绝。",
            "太常请献象功舞，史臣愿勒西山岊。",
            "悬头藁街敕狂慢，积粟金城抚疲苶。",
            "西戎行，告尔勿逆果自坑，百蛮来威天下平。"
        ],
        "title": "西戎行",
        "id": "07dbf642-54c0-4182-9902-14076ff94893"
    },
    {
        "author": "刘敞",
        "paragraphs": [
            "文翁昔时理蜀土，能令蜀人似邹鲁。",
            "范公今者镇江东，亦云教化似文翁。",
            "文翁范公本同志，蜀人吴人有殊异。",
            "蜀人之先自鱼凫，不闻道德能过吴。",
            "吴前泰伯後季札，礼让继为天下师。",
            "迄今遗风未全灭，得逢贤侯益昭晰。",
            "本之旧俗已相百，况乃磨砻皆俊杰。",
            "当时文翁化蜀者，独有扬雄及司马。",
            "後生可畏不可诬，安知不在吴公下。",
            "吴人于今歌且仰，我公去矣安所仿。",
            "愿公上佐天王明，姬文孔术从兹行。"
        ],
        "title": "题浙西新学",
        "id": "5e422aba-4038-4a5b-92e3-a7123d5ed02a"
    },
    {
        "author": "刘敞",
        "paragraphs": [
            "狂鲸荡海海逆潮，巨鳌抃山山动摇。",
            "疾雷劲风自相薄，潜鳞伏介俱不聊。",
            "我无巨曲复藉糟，无思远人心忉忉。"
        ],
        "title": "戏金壶道士法墨走笔杂言寄邻几圣俞",
        "id": "53eb38c1-83d1-490d-a201-1f09275ec257"
    },
    {
        "author": "刘敞",
        "paragraphs": [
            "刘侯之弓三百斤，壮气可以摧浮云。",
            "不忍区区事狐兔，自请治郡当胡尘。",
            "天子外家异恩礼，秋庙旧鼎多功勋。",
            "少虽侍中贵省士，匈奴宜避飞将军。",
            "忆昔汝南始相得，十年见君我髪白。",
            "可怜日月如过翼，我诚儒生犹恨惜。",
            "腰间宝刀手中策，驰骛万里须努力。"
        ],
        "title": "送刘泾州",
        "id": "af851f55-5f7e-472b-8f60-6ed61a865996"
    },
    {
        "author": "刘敞",
        "paragraphs": [
            "东园方树盈百株，四桐晚种皆丈余。",
            "不缘桃李鬪颜色，不为琴瑟养肌肤。",
            "霜秋要成万叶子，他日与致丹山雏。",
            "野人此意真不诬，凤鸟不至吾已夫。"
        ],
        "title": "种桐",
        "id": "93b83d26-76b6-4b84-b209-f17bac597bd2"
    },
    {
        "author": "刘敞",
        "paragraphs": [
            "蟋蟀在堂岁云除，今我不乐郁以纡。",
            "岂不怀归畏简书。"
        ],
        "title": "怀归操二章  其一",
        "id": "f9f16f87-468d-4433-ad10-d2e6e498c2a4"
    },
    {
        "author": "刘敞",
        "paragraphs": [
            "蟋蟀在堂岁云逝，今我不乐濡以滞。",
            "岂不怀归朋友畏。"
        ],
        "title": "怀归操二章  其二",
        "id": "390bbc0a-4fa6-4d74-95ef-b530de8f8c23"
    },
    {
        "author": "刘敞",
        "paragraphs": [
            "忆昔秭归之山崩，震惊千里如雷霆。",
            "江水逆流洞庭竭，至今蓄怒犹腾凌。",
            "洄渊沈沈色如墨，彷佛半露峰峦形。",
            "悬波一泻三百仞，鱼鳖蛟龙俱不宁。",
            "天公高居漏天隔，无故设险忧羣生。",
            "时无伯禹真已矣，坐念疏凿何由能。"
        ],
        "tags": [
            "洞庭湖"
        ],
        "title": "新滩行",
        "id": "f98abff4-4154-47de-afa2-86ea34b0ec6d"
    },
    {
        "author": "刘敞",
        "paragraphs": [
            "野人独爱灵椿馆，馆前灵椿耸危干。",
            "风柔雨练三月余，奕奕中庭荫华伞。",
            "清阴及物不自惜，赤日当天损炎旱。",
            "危檐密牖清有余，翠竹猗桐何足算。",
            "南山白虎啸狂飙，孤根易动枝条散。",
            "芳华寂寞未及衰，萎迟遂比沟中断。",
            "君不见月中紫桂天上榆，有名无实安自如。",
            "天河均涧易生植，甘露洒叶长扶疏。",
            "结根得所应自贵，庇荫虽远真徒虚。",
            "灵椿乎，庄子浪叟诚尔徒。",
            "尔当自取八千岁，今颠蹶矣人谁扶。"
        ],
        "title": "灵椿馆风折椿树",
        "id": "11fe0a18-0731-4ec6-97b7-960eb69d183e"
    },
    {
        "author": "刘敞",
        "paragraphs": [
            "若昔文命熈帝虞，大龟浮洛出元谟。",
            "翍山泻泽魑魅走，四海砥定由天扶。",
            "周摧嬴仆乱疆理，壁中但得司空书。",
            "先生始病学者惑，为画盈尺山川图。",
            "职方舆地在眼下，地势天文高下殊。",
            "始惊六合可舒卷，吾道指掌何难乎。",
            "先生当时持此艺，欲以稽古开天意。",
            "命乖时背竟何为，于今传者为张宜。",
            "宜生五十头已白，连蹇不为州郡辟。",
            "朝廷何时举行河，合笑平当未精赜。"
        ],
        "title": "观林洪范禹贡山川图",
        "id": "77096c59-e8a4-45c8-a814-f27bf7b43afc"
    },
    {
        "author": "刘敞",
        "paragraphs": [
            "昨日风，今日雨，门前泥坑昨夜土。",
            "秋怀凄怆谁最多，江南秀才洛下旅。",
            "十年麻衣走南北，饥寒不比仓中鼠。",
            "悠悠暖日庇重云，举头看天不得语。"
        ],
        "title": "昨日风赠王舒",
        "id": "ac662f28-12b4-4760-8344-d5dbbc872e45"
    },
    {
        "author": "刘敞",
        "paragraphs": [
            "汉家离宫三十六，宫中美女皆胜玉。",
            "昭君更是第一人，自知等辈非其伦。",
            "耻捐黄金买图画，不道丹青能乱真。",
            "别君上马空反顾，朔风吹沙闇长路。",
            "此时一见还动人，可怜怏怏使之去。",
            "早知倾国难再得，不信傍人端自误。",
            "黄河入海难郄来，昭君一去不复回。",
            "青冡消摧人迹绝，惟有琵琶声正哀。"
        ],
        "title": "同永叔和介甫昭君曲",
        "id": "1c912ba3-96b8-44ff-b1a5-13a4c651e83b"
    },
    {
        "author": "刘敞",
        "paragraphs": [
            "王孙少年敏于笔，壮如骅骝勇鹯鹘。",
            "摇毫裂简殊多端，因事陈词不专一。",
            "春风吹空花满眼，秋霜缩物寒吹骨。",
            "元气回复无常形，四时变化岂定律。",
            "斯文法天亦自然，古来达者犹识偏。",
            "今君始冠便如此，後日更老当谁先。",
            "忆昔孟轲有遗语，取之左右逢其源。",
            "乃知述作繋根本，根本苟盛枝条繁。",
            "君能致身取不朽，得世知吾得贤友。"
        ],
        "title": "子直携杂文见过",
        "id": "e35d8fc3-d036-439f-9951-11cbd57243a5"
    },
    {
        "author": "刘敞",
        "paragraphs": [
            "明公双鹤未易知，志在赤霄万里外。",
            "低头啄泥不自聊，拊翼向人几可爱。",
            "北风崩云三尺雪，侧睨天池颇愁绝。",
            "不忍鳬鴈争稻梁，误讥燕雀附炎热。",
            "答公厚意终一飞，万人仰首公看之。"
        ],
        "title": "戏题欧阳公厅前白鹤",
        "id": "702cce91-4acc-4d3c-9722-29f06c020f44"
    },
    {
        "author": "刘敞",
        "paragraphs": [
            "嘈嘈大风起朔方，白日不没天苍苍。",
            "洞庭彭蠡半飞洒，厚地圆天俱抑扬。",
            "鹍鹏变化不可测，风云感会生羽翼。",
            "方春杀气何时极，生物悲愁少颜色。"
        ],
        "tags": [
            "洞庭湖"
        ],
        "title": "大风",
        "id": "89d48d21-53c5-47fb-81b8-99bf454a774e"
    },
    {
        "author": "刘敞",
        "paragraphs": [
            "子真之後千余年，人物寥落无几传。",
            "圣俞晚出江海壖，眉目自觉真神仙。",
            "气如阳秋和以妍，文若河汉清且渊。",
            "大钧匠物岂强镌，飞黄绝尘宁俟鞭。",
            "名为实宾道所捐，才与时逆行苦邅。",
            "起草建礼衰可怜，掌教国子寒无毡。",
            "谁不富贵君重迁，谁不耄期君疾蹎。",
            "长松摧壑芝焚烟，谁其尸之当问天。",
            "遗草大小三千篇，白玉落落珠联联。",
            "此自可敌当世权，物莫两大犹信然。",
            "我家江南再世前，与君通家情有连。",
            "见君总角今华颠，于我莫逆好已偏。",
            "今也已矣嗟绝弦，涙如翻波正沦涟。",
            "翰林文章日月悬，凿石铭德埋九泉。",
            "上书立後禄绍先，分宅恤穷祭有田。",
            "呜呼岂非天下贤。",
            "义不背死而苟焉，念子可以无悁悁。"
        ],
        "title": "同永叔哭圣俞",
        "id": "52539817-92e2-4699-a652-a06a9105f6f5"
    },
    {
        "author": "刘敞",
        "paragraphs": [
            "太山之云朝触石，清阴油油丽空碧。",
            "尘生东田禾麦槁，季女呼嗟待膏泽。",
            "北风吹空不成雨，中道无复见形迹。",
            "呜呼天高谁问天，人今相说谗风伯。"
        ],
        "title": "鲁风二首时闻孔中丞卒  其一",
        "id": "ff034d3b-fb50-4b31-bc99-3532849a6de4"
    },
    {
        "author": "刘敞",
        "paragraphs": [
            "新甫之柏徂徕松，枯根高齐千仞峰。",
            "天令尔生禀刚直，寿比王乔谁与同。",
            "惊霆何时发岩底，坚节青姿化为毁。",
            "君不见蟠木但以左右为先容，能令人意尚奇诡。"
        ],
        "title": "鲁风二首时闻孔中丞卒  其二",
        "id": "231b6543-552c-44a5-992d-8f13bc74813c"
    },
    {
        "author": "刘敞",
        "paragraphs": [
            "吾闻苏侯不及识，内嘉孤雄世难得。",
            "文如翻波气龙虎，风云晦明在顷刻。",
            "中间流落似天意，今虽暂困当永适。",
            "忽传长逝既巳矣，知与不知同叹息。",
            "曩者避地金马门，献书着论惊上国。",
            "材豪志剧少所有，倐忽变化不可测。",
            "结交必皆天下士，朝廷见人退自斥。",
            "指挥功名力可取，城郭披露曾不惜。",
            "庙堂诸公交口荐，天子亦称万人敌。",
            "中道龃龉空归来，扁州东浮问损益。",
            "登临姑苏睨沧海，愤叹始觉区中窄。",
            "徉狂烂醉遗日月，欲乘长风挂危席。",
            "安期洪厓殊彷佛，蓬莱方壶定可陟。",
            "浩歌秀句凌斗牛，至今紫气犹融奕。",
            "若人不应逐物化，吴中好事先巳惑。",
            "迩来安知非形解，世上蜉蝣限畛域。",
            "遗编逸藁尚多有，但恐灵物随变匿。",
            "君当收拾藏永久，毋以交情死生易。"
        ],
        "title": "续杨十七挽苏子美诗",
        "id": "1b0e1bf8-60e3-40a1-a182-1b5422c08d7e"
    },
    {
        "author": "刘敞",
        "paragraphs": [
            "日中骤雨海上来，悬流滂沱正奔猛。",
            "坳堂旧干不濡足，回头穿凿成方井。",
            "炎凉更代如恍惚，明晦回环不俄顷。",
            "地形天事无久长，何况人情足驰骋。",
            "君不见张耳陈余刎颈交，中道相捐岂终永。"
        ],
        "title": "大雨行",
        "id": "5bcc5104-1f40-4d80-8a25-41bcb42a44b5"
    },
    {
        "author": "刘敞",
        "paragraphs": [
            "金霞卷风漾清碧，翠藻玉沙相历历。",
            "旌旗不动蛟龙眠，空蒙锦绣张春色。",
            "五纹婉转沈吟香，时时飞出双鸳鸯。",
            "笑窥贝阙倚瑶瑟，金华射天高下光。",
            "海近蓬莱郄清浅，星客浮槎莫轻返。",
            "斋房几日餍华芝，瑶席香残舞燕归。",
            "锦绣溪边春几许，欲寻清浅醉芳菲。"
        ],
        "title": "锦绣溪行",
        "id": "01ce645f-5c02-4568-9aa2-9e3cabf42e2e"
    },
    {
        "author": "刘敞",
        "paragraphs": [
            "蓬莱谪仙头半白，摇摇去为江南客。",
            "长风醉送浮海航，宿雨自蜡登山屐。",
            "山海使人行易迷，君虽吏隐归何时。",
            "若攀琪树亦相忆，三鸟飞来寄消息。"
        ],
        "title": "送邻几之官兼游天台四明见于诗中",
        "id": "c3a5c7f8-e516-4a9d-889c-4c20cce2d8b4"
    },
    {
        "author": "刘敞",
        "paragraphs": [
            "广州奇禽鸿鹄羣，劲羽长翼飞蔽云。",
            "啸俦命侣自其职，饮水栖林余不闻。",
            "今年飞蝗起东国，所过田畴畏蚕食。",
            "神假之手天诱衷，此鸟乃能去螟贼。",
            "数十百千如合围，搜原剔薮无孑遗。",
            "历寻古记未曾有，细察物理尤应稀。",
            "忆昔虞舜德动天，象为耕地鸟耘田。",
            "圣时多瑞亦宜尔，请学春秋书有年。"
        ],
        "title": "褒信新蔡两令言飞蝗所过有大鸟如鹳数千为羣啄食皆尽幕府从事往按视如言因作短歌记其实",
        "id": "7254522f-f664-4bb3-ab71-e3ec0babed91"
    },
    {
        "author": "刘敞",
        "paragraphs": [
            "满城明月中宵白，淮南唱歌如淮北。",
            "春风忽起高入云，余声却下盘阡陌。",
            "南音俚曲自相知，时复一笑情熙熙。",
            "谁道幽兰白雪好，只见独謡应独悲。"
        ],
        "title": "月夜闻唱歌",
        "id": "2f4db679-9734-4aa1-a5d5-d22d7ff7c895"
    },
    {
        "author": "刘敞",
        "paragraphs": [
            "高冠长剑非一贤，子独困穷情可怜。",
            "差池早为後曹掾，坎砢复就东山眠。",
            "昔者结交期白首，迩来倾盖凡几年。",
            "穷辙决江竟寥阔，缊袍共敝无由缘。",
            "人生如处不如意，自古富贵皆由天。",
            "天门九重不可问，咄嗟拊髀心拳拳。"
        ],
        "title": "寄杨彦文",
        "id": "ed88b035-a394-44db-ab62-8f0bf36848ca"
    },
    {
        "author": "刘敞",
        "paragraphs": [
            "君毋走马君竟走，走马蹶块伤君手。",
            "蹭蹬翻成折臂翁，世间肯要三公否。",
            "西郊虏骑非常壮，年年犯边杀边将。",
            "劲弓长剑如君徒，始堪追逐青海上。",
            "功名弃置时未可，意气激昂人所望。",
            "侧身万里风雪寒，无由赠子黄金丹。"
        ],
        "title": "寄范十九",
        "id": "04559ac4-3686-483a-bbb3-6566a864fa62"
    },
    {
        "author": "刘敞",
        "paragraphs": [
            "李侯宝砚刘侯得，上有刺史李元刻。",
            "云是天宝八年冬，端州东溪灵卵石。",
            "我语二客此不然，天宝称载不称年。",
            "刺史为守州为郡，此独云尔奚所传。",
            "两君卢胡为绝倒，嗟尔于人几为宝。",
            "万事售伪必眩真，此固区区无足道。"
        ],
        "title": "刘泾州以所得李士衡观察家宝砚相示与圣俞玉汝同观戏作此歌",
        "id": "b6805f73-3251-4c5a-bdc7-149f705d3b47"
    },
    {
        "author": "刘敞",
        "paragraphs": [
            "吾宗宝刀清如水，东夷昔时献天子。",
            "孤光昼射沧海寒，杀声夜吼蛟龙起。",
            "上为镣琫下珧珌，粲如珠玑耀朝日。",
            "制度还存三代风，精神未是尘中物。",
            "秘藏武库人莫窥，外家将军独得之。",
            "四方升平竟未试，流落功名翻可悲。",
            "时无薛烛谁赏异，庙堂宗工诗绝世。",
            "丈夫要取万里侯，肯令神兵负诗意。"
        ],
        "title": "和府公观刘团练宝刀诗",
        "id": "7640ad42-c7da-4d01-924b-3dd2ed107b56"
    },
    {
        "author": "刘敞",
        "paragraphs": [
            "君不见九府圜法倾东邻，齐公大刀又日新。",
            "君不见黄牛白腹荡沧海，亡新错刀忽遽改。",
            "一盈一虚更贸迁，势如流波不复还。",
            "迩来上下各千岁，何异俛仰须臾间。",
            "王伯之事百存一，况此钱刀握中物。",
            "愚智共尽令人悲，兴废相寻空史笔。",
            "前有一樽酒，浩歌为君寿。",
            "君能识此当日醉，身世悠悠复何有。"
        ],
        "title": "与圣俞君章枢言持国饮因以太公大刀王莽错刀示之",
        "id": "16fe64b7-ebae-4e69-a5f1-800402902ee2"
    },
    {
        "author": "刘敞",
        "paragraphs": [
            "赫连宝刀利且坚，霜鳞错落龙雀环。",
            "当时铸作妙一世，赫赫似与天相连。",
            "雷公祝融借光彩，蓬飞中原鲸振海。",
            "神物羞为不义屈，一去人间向千载。",
            "蛟蟠虎化自有时，气如投蜺世莫知。",
            "力能提携倚天外，一埽云雾君看之。"
        ],
        "title": "往年筑青涧城各有得佩刀者莫知其何世物余按故史则赫连勃勃所铸也所谓大夏龙雀者是矣客因以遗予为作七言诗",
        "id": "7d513595-4cea-4635-bec2-835850e5bcce"
    },
    {
        "author": "刘敞",
        "paragraphs": [
            "屏风画山皆任假，寒林石屏自然者。",
            "苍纹绀脉乱交加，短树高枝自潇洒。",
            "观者宁分画与非，但怪奇妙非人为。",
            "又疑古苔着石瘦，何得本末无纤遗。",
            "桑田变海松柏死，寒暑不及荣枯期。",
            "佳哉大钧育羣类，埏镕精巧无巨细。",
            "天真通貎皆生成，俗师笔墨那形似。",
            "居人幽独最相宜，朴厚远谢雕镂姿。",
            "城中云母屏更好，慎勿浪示豪家儿。"
        ],
        "title": "寒林石屏风",
        "id": "cc608e94-381c-431f-bb87-d517b91e2a7f"
    },
    {
        "author": "刘敞",
        "paragraphs": [
            "空园过霜无余绿，上有梧楸下兰菊。",
            "疏阴虽存不自蔽，残香已断谁更续。",
            "忆昔繁华今九秋，天时人事略相侔。",
            "放怀未能惊物化，烂醉聊可为君谋。"
        ],
        "title": "秋园行",
        "id": "97794368-cbf0-4072-b55e-306ad1bad196"
    },
    {
        "author": "刘敞",
        "paragraphs": [
            "都城广陌如绮分，绿槐左右结浮云。",
            "火轮东升又西没，倒影参差朝复曛。",
            "轻车重马谁家子，侧肩相逢密如蚁。",
            "共看择荫须臾间，可怜争道寻常里。",
            "下有沟水日夜流，年华视此俱悠悠。"
        ],
        "title": "槐阴",
        "id": "1adada3b-9851-4fba-a025-08061742965f"
    },
    {
        "author": "刘敞",
        "paragraphs": [
            "楚山春阴谁复数，朝朝出云暮暮雨。",
            "高唐恍惚信有神，晦明代谢今犹古。",
            "蜀江渺渺水东流，苦雾凄雨翻似秋。",
            "日月高悬不可遇，眼看卑湿令人愁。"
        ],
        "title": "春阴",
        "id": "bb940e84-4fa7-4086-9d59-964196bc9e10"
    },
    {
        "author": "刘敞",
        "paragraphs": [
            "武陵溪水清无尘，武陵桃树花长春。",
            "会买渔舟谢宾客，来作武陵山下人。",
            "秦人洞府晋人溪，碧草红桃处处迷。",
            "流水至今堪怅望，问津从古失端倪。",
            "山川非复壸中见，鸡犬犹传云外啼。",
            "頋视人间真敝屣，为烦仙子托幽栖。"
        ],
        "title": "桃源",
        "id": "7598ba40-225e-48e6-81d5-f1dc68fb835a"
    },
    {
        "author": "刘敞",
        "paragraphs": [
            "爱公犹爱屋上乌，何况公家手种菊。",
            "忆昔重阳醉共赏，已落纱帽欢不足。",
            "谁令繁霜逼芳意，坐使严风卷余馥。",
            "主人于此情不浅，上客方来强令束。",
            "马声玲珑摇玉环，屦綦参差破苔绿。",
            "重寻荒径忆五柳，因咏东篱憇茅屋。",
            "巳怜归鸟有真意，更觉晨风伤局促。",
            "引杯大釂倾玉壶，击节应非响乔木。",
            "物华瞬息暂入梦，世事蚊虻一过目。",
            "浮邱接袂当凤举，俗士歌骊真狗曲。",
            "衣冠顷来尘土变，形貌今者毛髪秃。",
            "公诗乃使我忘老，逸调何由能继属。"
        ],
        "title": "和永叔十二韵",
        "id": "a65316a5-c7cd-472c-a3da-66fd625ef8d0"
    },
    {
        "author": "刘敞",
        "paragraphs": [
            "共城稻秧如黍禾，共城木少种竹多。",
            "熟闻迩来风土美，贫无置锥知奈何。",
            "百门苍翠太行麓，百泉清泠淇水澳。",
            "长安宦游跬步到，隐居鸡黍终年足。",
            "人生早念少游言，燕领莫矜飞食肉。",
            "即今囊空未果归，且为黎侯歌式微。",
            "寄声好在久良苦，异时自檝来迎汝。"
        ],
        "title": "共城寄仲弟",
        "id": "87636dde-461b-4d82-ac03-124947ad911d"
    },
    {
        "author": "刘敞",
        "paragraphs": [
            "春耕高原不辞苦，晚岁离离满百亩。",
            "岂知输稻如输金，始信种田虚种黍。",
            "持黍易金入市行，粳稻踊贵黍价轻。",
            "十钟一石亦不惮，三时力农空自惊。",
            "去年岁荒食丰菽，今年岁丰弥不足。",
            "物理悠悠难豫谋，谁谓丰荒略相覆。"
        ],
        "title": "田家行",
        "id": "bb06fdb5-e72c-498f-aedf-77f2f9a0a749"
    },
    {
        "author": "刘敞",
        "paragraphs": [
            "大农弃田避征役，小农挈家就兵籍。",
            "良田茫茫少耕者，秋来雨止生荆棘。",
            "县官募兵有着令，募兵如率官有庆。",
            "从今无复官劝农，还逐鱼盐作亡命。"
        ],
        "title": "荒田行",
        "id": "9f60d5c4-e01b-4413-8f45-5e94b16a9576"
    },
    {
        "author": "刘敞",
        "paragraphs": [
            "蓝田仙人采寒玉，蓝光照人莹如烛。",
            "蟾肪淬刀昆吾石，信手镌花何委曲。",
            "蒙蒙夜气清且嫮，玉缕喷香如紫雾。",
            "天明人起朝云飞，彷佛疑成此中去。"
        ],
        "title": "戏作青瓷香球歌",
        "id": "de281e63-8028-4a72-a7ac-6f19ede0a1ff"
    },
    {
        "author": "刘敞",
        "paragraphs": [
            "晨晖照屋清露晞，樱桃花房开欲齐。",
            "繁花先得造物巧，不与众卉争高低。",
            "参差蕚蕚相照耀，恍惚满眼令人迷。",
            "鸟惊风过若无意，云起雪飞空满蹊。",
            "仰攀浓香俯玩影，应接不暇昏鸦栖。",
            "流光易失动壮士，斗酒相劳和天倪。",
            "浩歌直欲并日夜，醉耳不能分鼓鼙。",
            "人间出处未尝定，暂虽会合终当暌。",
            "子今跃马至万里，脱略尘土排云霓。",
            "豫知明年花复发，怅望君子无由携。",
            "少年且作後日意，更使封植惊淮西。"
        ],
        "title": "樱桃花开留徐二饮",
        "id": "f7ce5bb9-81c2-428c-b7c8-799eb91f9963"
    },
    {
        "author": "刘敞",
        "paragraphs": [
            "白头书生南国贤，读书万卷夜忘眠。",
            "陋巷箪瓢未曾饱，苦心独行竟谁怜。",
            "翻经遍穷十二等，陈力夐过三千年。",
            "莫笑青袍学士老，太平能颂连中弦。"
        ],
        "title": "万卷生",
        "id": "2dda3a87-a0b3-4f83-bd07-b0da3830c42e"
    },
    {
        "author": "刘敞",
        "paragraphs": [
            "重阳去寥落，小雪碧苍茫。",
            "兽起骇枯草，鸟归横夕阳。",
            "薄云低引白，衰菊暗消黄。",
            "伫立何为久，怆人非故乡。"
        ],
        "title": "野望",
        "id": "e5c5f4f4-8328-4f96-8f8c-5dcb34bf4848"
    },
    {
        "author": "刘敞",
        "paragraphs": [
            "幽寻古城上，秋景日凄凄。",
            "落照映原没，阴虫当路啼。",
            "隋宫变芜蔓，楚分失端倪。",
            "自是伤亡国，非关醉眼迷。"
        ],
        "title": "芜城闲望二首  其一",
        "id": "eed7faa8-65e7-4105-ac38-7b56df16d03a"
    },
    {
        "author": "刘敞",
        "paragraphs": [
            "春草忽更绿，荒城阴雾滋。",
            "风存鲍昭赋，秋益宋生悲。",
            "慨想秦兵出，传闻羽檄驰。",
            "江湖岁将晚，空羡逐鸱夷。"
        ],
        "title": "芜城闲望二首  其二",
        "id": "40bf27b7-12f2-4a56-80ba-dbf0d83d690f"
    },
    {
        "author": "刘敞",
        "paragraphs": [
            "闰余时侯早，夏晚似新秋。",
            "月出空堂静，蝉鸣深树幽。",
            "健逢鹰学习，喜见火倾流。",
            "早晚凉飙起，重修白罽裘。"
        ],
        "title": "夏晚",
        "id": "453b424c-f4d1-41cc-87fa-6e6cbeaedeb4"
    },
    {
        "author": "刘敞",
        "paragraphs": [
            "陋巷客回辙，夕阳钟送秋。",
            "寒声满空谷，暝色下高楼。",
            "陡逐悲风起，微兼远角收。",
            "旅怀伤急景，听此愧淹留。"
        ],
        "title": "听钟",
        "id": "a7920258-fef0-4c50-a4a7-c093f0faf399"
    },
    {
        "author": "刘敞",
        "paragraphs": [
            "江水不可越，扁舟浮夕阳。",
            "高秋露寥落，远树出毫芒。",
            "涧水清兼浊，山苗绿映黄。",
            "渔翁岂招隐，何待唱沧浪。"
        ],
        "title": "野望",
        "id": "57234a1d-577f-4bfd-863e-601418f82cff"
    },
    {
        "author": "刘敞",
        "paragraphs": [
            "箫鼓军中乐，旌旗岁晚过。",
            "激昂双剑舞，慷慨万人歌。",
            "睥睨荆衡小，腾凌虎兕多。",
            "北风随杀气，横绝洞庭波。"
        ],
        "tags": [
            "洞庭湖"
        ],
        "title": "观南戍士卒作乐",
        "id": "5c5b9884-0eef-4957-83e6-f64c21336dab"
    },
    {
        "author": "刘敞",
        "paragraphs": [
            "亲老不择禄，此心如古人。",
            "戴星捐吏事，戏彩过乡邻。",
            "若下开新酌，汀边咏白苹。",
            "醉吟俱入手，亦未负青春。"
        ],
        "title": "闻圣俞移官霅上以便归养",
        "id": "2e85245d-a0d9-4e30-8cd5-c862cc55b000"
    },
    {
        "author": "刘敞",
        "paragraphs": [
            "西域请都护，崆峒献凯歌。",
            "两阶增羽钥，万里肃山河。",
            "甲第旃裘少，春宫苜蓿多。",
            "雌雄双匣剑，弃置欲如何。"
        ],
        "title": "西域请平三首  其一",
        "id": "5dcfb07d-c129-4cb8-a0bc-aee3dde3de56"
    },
    {
        "author": "刘敞",
        "paragraphs": [
            "御戎传上策，不战屈人兵。",
            "遂断匈奴臂，何须万里城。",
            "出车非远略，高枕得升平。",
            "战骨翻空死，吁嗟壮士名。"
        ],
        "title": "西域请平三首  其二",
        "id": "28326df9-2aed-4693-8339-70f6a924ed62"
    },
    {
        "author": "刘敞",
        "paragraphs": [
            "单于贪汉物，中国避天骄。",
            "赐予金银贵，行来玉帛遥。",
            "悲伤贾太傅，慷慨霍嫖姚。",
            "恸哭辞新第，英雄未可招。"
        ],
        "title": "西域请平三首  其三",
        "id": "e4efde33-acb6-489d-ae9f-6bd57655a920"
    },
    {
        "author": "刘敞",
        "paragraphs": [
            "雪带郊原阔，城横碧玉齐。",
            "夕阳寒似落，远树望如迷。",
            "旅鴈情更急，栖鸟饥乱啼。",
            "强歌非郢客，竟日恋危梯。"
        ],
        "title": "雪後登观风楼",
        "id": "8dc35168-2f2a-4105-9d70-0c47698e82f4"
    },
    {
        "author": "刘敞",
        "paragraphs": [
            "翠竹生无数，萧萧一径新。",
            "阴繁催短日，地僻断飞尘。",
            "盘石兼容客，幽禽不避人。",
            "君能烂漫醉，当及七贤真。"
        ],
        "title": "开竹下小径招君章",
        "id": "53cc1993-811a-46ba-abac-265a74a26272"
    },
    {
        "author": "刘敞",
        "paragraphs": [
            "瘴海三年别，巴山万里迷。",
            "相逢忻邂逅，即事恨睽携。",
            "梦减清江外，愁寛太白西。",
            "知君偃乡墅，已忘子规啼。"
        ],
        "title": "赠刁十八自蜀还乡昔与此君别于福唐",
        "id": "78b713c9-3c3d-46bb-8cfc-24ffb0e2f5dd"
    },
    {
        "author": "刘敞",
        "paragraphs": [
            "耄期吏隐倦，归去上恩荣。",
            "国子瞻师保，乡人庆父兄。",
            "挥金慰游旧，击壤傲升平。",
            "远笑吴门叟，何为变姓名。"
        ],
        "title": "送李监丞致仕还乡",
        "id": "ac1107ac-48bb-4439-86ff-9fab31450b79"
    },
    {
        "author": "刘敞",
        "paragraphs": [
            "忽忆南轩树，春风空复来。",
            "陈亡韶已矣，孔老凤悠哉。",
            "不作沟中断，应随爨下灰。",
            "旧居阡陌并，君到为徘徊。"
        ],
        "title": "怀陈州旧居所种桐寄黄翁",
        "id": "4366faca-17a8-43fc-8d24-6407ca4b0f7e"
    },
    {
        "author": "刘敞",
        "paragraphs": [
            "水国非人境，芙蕖五月秋。",
            "乱香清宿醉，浓艳破征愁。",
            "鱼戏都堪数，鸥飞绝自由。",
            "会须穷一赏，诘曲任扁舟。"
        ],
        "title": "荷华",
        "id": "29e27bd4-f979-4697-a9e9-769ff746be19"
    },
    {
        "author": "刘敞",
        "paragraphs": [
            "西风入庭树，天气飒然秋。",
            "细雨纔成润，高云淡不流。",
            "平分感一叶，远兴忆扁舟。",
            "蟋蟀何须急，羁人始欲留。"
        ],
        "title": "七月二日",
        "id": "dabfe414-6007-47ea-900c-9bc625baeee6"
    },
    {
        "author": "刘敞",
        "paragraphs": [
            "皇天不爱物，风雨害秋成。",
            "未恨泥涂辱，端忧柱石倾。",
            "淹留惊岁宴，坚卧怅鸡鸣。",
            "吾道还如此，商歌天未明。"
        ],
        "title": "秋雨所居漏湿",
        "id": "53934105-c3cb-4e3e-a228-39232a049c38"
    },
    {
        "author": "刘敞",
        "paragraphs": [
            "采萧逼晚岁，飞雨度高云。",
            "暝色空窗见，秋声坠叶闻。",
            "过萤低似灭，远岫望如分。",
            "蟋蟀悲虚织，轻丝竞欲棼。"
        ],
        "title": "秋雨",
        "id": "33799714-3b38-4f73-a997-b01786b9e8a9"
    },
    {
        "author": "刘敞",
        "paragraphs": [
            "北风吹过雨，晚景留新秋。",
            "高卧来一笑，如焚寛百忧。",
            "精神露鹰隼，意气激骅骝。",
            "自觉亦飞动，江湖思远游。"
        ],
        "title": "始凉",
        "id": "07d86bd6-f504-4fb7-943e-58bacb117c66"
    },
    {
        "author": "刘敞",
        "paragraphs": [
            "骚骚北风急，杳杳白云飞。",
            "江汉波新起，蒹葭露欲睎。",
            "狂歌闻凤鸟，楚制见荷衣。",
            "历历先贤趣，南浮亦庻几。"
        ],
        "title": "八月旦始凉",
        "id": "8744d944-e15c-493c-a9ef-6e9b430e7a86"
    },
    {
        "author": "刘敞",
        "paragraphs": [
            "徘徊远林下，幽草为谁芳。",
            "前日同游客，今朝俱异郷。",
            "东风虽淡荡，陈迹似凄凉。",
            "何用江千里，春心故易伤。"
        ],
        "title": "重到谢氏园亭寄裴博士俊叔王主簿宗杰",
        "id": "cc3831f2-fefb-4e7a-bb7b-7e9055a2e92a"
    },
    {
        "author": "刘敞",
        "paragraphs": [
            "世德缁衣美，天伦玉树温。",
            "于君如旧识，赠子欲奚言。",
            "东里贤能宅，成皋战伐原。",
            "从容访耆老，遗迹尚多存。"
        ],
        "title": "送晁殿丞佥判郑州",
        "id": "78295742-7059-4887-b411-d4ce5e0d19d9"
    },
    {
        "author": "刘敞",
        "paragraphs": [
            "穷谷回看尽，孤城平望遥。",
            "市声衙日集，海盖午时消。",
            "冠带才通汉，山川更入辽。",
            "春风觧冰雪，最觉马蹄骄。"
        ],
        "title": "檀州",
        "id": "efece228-c3f3-4f47-93d1-06b856c92f77"
    },
    {
        "author": "刘敞",
        "paragraphs": [
            "疏钟不隔雨，迢递入重城。",
            "倦客未能寐，归禽初不惊。",
            "霏微通暮色，飒沓隐秋声。",
            "帘幕鲜风起，明朝应早晴。"
        ],
        "title": "雨中闻钟",
        "id": "60748e99-fbd4-494b-ae66-30932d2a048d"
    },
    {
        "author": "刘敞",
        "paragraphs": [
            "珍簟平铺水，珠帘半卷风。",
            "劳生高枕里，多事剧棋中。",
            "性僻非朝隐，民淳赖岁丰。",
            "翛然对松菊，但觉讼庭空。"
        ],
        "title": "珍簟",
        "id": "6d26845c-7def-4d2d-835a-0a3389c2ef58"
    },
    {
        "author": "刘敞",
        "paragraphs": [
            "微躯定谁恨，清啸不知劳。",
            "屈宋悲秋苦，夷齐卧隐高。",
            "风林含咽绝，露叶动萧骚。",
            "何必催摇落，人今已二毛。"
        ],
        "title": "蝉",
        "id": "0566768a-177d-49ae-83d0-83970ee52674"
    },
    {
        "author": "刘敞",
        "paragraphs": [
            "秋至感人思，登临成惘然。",
            "浮云帝乡外，落日古城边。",
            "归鴈声相别，幽花色可怜。",
            "名山负独往，触物见徂年。"
        ],
        "title": "临雨亭",
        "id": "5a9062ae-8311-490a-b3cd-678526c0587b"
    },
    {
        "author": "刘敞",
        "paragraphs": [
            "陶公一亩宅，尤爱北窗风。",
            "心远地成僻，客来樽不空。",
            "观书太史氏，全性市门翁。",
            "予亦何为者，于兹清赏同。"
        ],
        "title": "同梅二十五饮永叔家观所抄集近事",
        "id": "3dd25a0a-26af-442e-aaa1-ab5cba6d32cd"
    },
    {
        "author": "刘敞",
        "paragraphs": [
            "伏波志慷慨，南涉武溪深。",
            "铜柱功一跌，壶倾悲至今。",
            "吾闻威四海，亦有失前禽。",
            "试察两阶舞，应如丹浦心。"
        ],
        "title": "伏波",
        "id": "0ba6b8d5-04b5-4c03-956b-3e95d33f8c4f"
    },
    {
        "author": "刘敞",
        "paragraphs": [
            "四十万里外，孤舟天与邻。",
            "应夸王母使，更遇越裳人。",
            "素质宜姑射，黄冠即羽民。",
            "那将笼禽比，萧洒绝埃尘。"
        ],
        "title": "客有遗予注辇国鹦鹉素服黄冠语音甚清慧此国在海西距中州四十一万里舟行半道过西王母三年乃远番禺也",
        "id": "271900d1-3a2b-4640-b0de-1df9d70eebc8"
    },
    {
        "author": "刘敞",
        "paragraphs": [
            "他时伤远别，渭北遽成悲。",
            "今作终天恨，悠悠奈我思。",
            "平生华屋处，回首不胜悲。",
            "寂寞西州路，何堪再到时。"
        ],
        "title": "九月十四日于雍熙院为舅氏斋设作",
        "id": "1feb77be-c699-44bb-b340-763edef06173"
    },
    {
        "author": "刘敞",
        "paragraphs": [
            "是月佳游胜，兹辰旧俗同。",
            "会须陶一醉，相与送诸穷。",
            "江柳参差绿，林花点染红。",
            "春期犹大半，作意竞东风。"
        ],
        "title": "晦日",
        "id": "714a96ba-8373-463d-8f53-74aff41cb7e1"
    },
    {
        "author": "刘敞",
        "paragraphs": [
            "五月微阴始，鸣蝉高树幽。",
            "倚风偏送晓，迎露欲先秋。",
            "孤管清兼浊，幺弦断复留。",
            "年华自当尔，羁客浪多愁。"
        ],
        "title": "新蝉",
        "id": "875000e4-201f-40fb-b02d-41bedb9f4b24"
    },
    {
        "author": "刘敞",
        "paragraphs": [
            "微阴变潜律，浓雾引疏音。",
            "时化能无感，清吟独有心。",
            "萧条映落日，断续响中林。",
            "秋风忽满眼，叹息岁华深。"
        ],
        "title": "和江学士闻蝉",
        "id": "bb77676c-3b72-4a3e-be96-e62dd8146b81"
    },
    {
        "author": "刘敞",
        "paragraphs": [
            "避人非故土，带郭喜幽居。",
            "浅俗情多畏，新知意尚疏。",
            "负暄胜构火，汲井足滋疏。",
            "二物关身外，悠悠谢里闾。"
        ],
        "title": "寄隐直",
        "id": "161050fe-b6b0-4900-925e-07ff52b03f4c"
    },
    {
        "author": "刘敞",
        "paragraphs": [
            "巫峡行云外，春江落日边。",
            "隔年鸡黍具，万里孝亷船。",
            "远道比何若，相思长渺然。",
            "郢中轻白雪，逸响待君传。"
        ],
        "title": "寄袁陟",
        "id": "e1782a52-e861-40a1-aee3-388e6d1a7c37"
    },
    {
        "author": "刘敞",
        "paragraphs": [
            "吾子世罕识，他时醒亦狂。",
            "由来韵高逸，固自得轩昂。",
            "阮籍哭道路，接舆歌凤凰。",
            "之人亦岂病，相叹不能忘。"
        ],
        "title": "寄范佑之",
        "id": "07130a44-e075-49cb-b391-d01e77a1c3f6"
    },
    {
        "author": "刘敞",
        "paragraphs": [
            "累累烦书札，悠悠感别离。",
            "平生义缱绻，相忆路逶迤。",
            "羁旅老将至，江湖天一涯。",
            "佯狂人事绝，乘兴尔难期。"
        ],
        "title": "寄王二十",
        "id": "4bcccda8-286f-4112-91f0-9f8c4919b4aa"
    },
    {
        "author": "刘敞",
        "paragraphs": [
            "西风入帘幕，游子念江湖。",
            "丹橘垂珠实，肥鱼荐玉腴。",
            "他时肯招隐，快意欲乘桴。",
            "物色烦相候，佯狂兴不无。"
        ],
        "title": "寄苏州张六",
        "id": "a2b9b1a8-6f54-4883-b718-68209210df9a"
    },
    {
        "author": "刘敞",
        "paragraphs": [
            "俱为异乡客，似伴老僧禅。",
            "虚室矜生白，时流笑草玄。",
            "岁寒差自若，生理直翛然。",
            "无术能乘兴，苍茫欲雪天。"
        ],
        "title": "寄隐直",
        "id": "c7bbff77-0c7d-43e9-893c-486059dac375"
    },
    {
        "author": "刘敞",
        "paragraphs": [
            "缔交从若水，百里绝相过。",
            "平日相离索，期年见揣摩。",
            "从容席上客，清绝郢中歌。",
            "拟属阳春和，伊予独在薖。"
        ],
        "title": "寄张献臣",
        "id": "422589db-21cd-4b6a-8296-60042a13245c"
    },
    {
        "author": "刘敞",
        "paragraphs": [
            "闻道新安尉，清羸只自如。",
            "归来陶令赋，养性子真书。",
            "情在交游厚，心于仕进疏。",
            "人忧弃妻子，独入剡中居。"
        ],
        "title": "寄张晋卿时弃官还家",
        "id": "b84ce2bc-c75c-45c1-b68c-9eee32d056c6"
    },
    {
        "author": "刘敞",
        "paragraphs": [
            "范子三年别，长安北望深。",
            "相知非势利，寄信各浮沉。",
            "勇鋭百夫敌，轩昂万里心。",
            "何时杀羣贼，自取肘边金。"
        ],
        "title": "寄范佑之",
        "id": "89b247a7-1f44-408c-82bd-f7bd8bbfcb7e"
    },
    {
        "author": "刘敞",
        "paragraphs": [
            "县与吴门近，居家识旧游。",
            "山回江表尽，水入鉴中流。",
            "胜事皆高古，诗怀易满眸。",
            "春风花又发，能寄北人不。"
        ],
        "title": "寄梅山阴",
        "id": "aae79026-b4fe-4482-bba2-1b5583e49c08"
    },
    {
        "author": "刘敞",
        "paragraphs": [
            "秋风生眼前，客子思悠然。",
            "羁旅独无友，别离私自怜。",
            "赋甘伧父诮，诗许俗人传。",
            "他日梁王客，偏怀太子贤。"
        ],
        "title": "寄苏颂兄弟",
        "id": "3b095777-c69b-435d-9ac8-82f89cdebbe0"
    },
    {
        "author": "刘敞",
        "paragraphs": [
            "昔别大梁下，至今三岁余。",
            "岂无万里使，不寄一行书。",
            "风俗与时薄，交游于义疏。",
            "知君淡如水，非是故忘予。"
        ],
        "title": "寄因甫",
        "id": "adacaa11-4d72-44fd-8227-0e1bede5fed2"
    },
    {
        "author": "刘敞",
        "paragraphs": [
            "张也真吾友，今年见老成。",
            "自强虽不息，积习亦诸兄。",
            "曲讲闻师泛，题诗使客惊。",
            "莫如班定远，投笔笑诸生。"
        ],
        "title": "寄张仲谋",
        "id": "3d4bd123-6bd7-4033-81ca-54413cfe0291"
    },
    {
        "author": "刘敞",
        "paragraphs": [
            "急雨逐云过，微风吹月生。",
            "寥寥天宇阔，粲粲葛衣轻。",
            "展转漏将永，昭回河正横。",
            "秋槎旧有信，忽忆泛沧瀛。"
        ],
        "title": "和直孺夜凉",
        "id": "c653aaf8-6f9e-4035-95fa-9f5c40283f0c"
    },
    {
        "author": "刘敞",
        "paragraphs": [
            "春草碧将歇，江南莺乱飞。",
            "王孙去有适，彩服粲生辉。",
            "古郡富山水，斯人歌海沂。",
            "惟应布寛诏，谈笑树风徽。"
        ],
        "title": "送楘州王学士",
        "id": "8d4b83d4-e1e8-4422-a8b4-bfaa02129b63"
    },
    {
        "author": "刘敞",
        "paragraphs": [
            "简拙违时好，丹青谢尔工。",
            "坐看居士室，想见古人风。",
            "当户月常入，过春霜未融。",
            "物情忌太白，少自晦尘中。"
        ],
        "title": "素屏",
        "id": "4ea1f4cb-66bf-4698-8799-818efd722899"
    },
    {
        "author": "刘敞",
        "paragraphs": [
            "高楼新雪後，春意已端倪。",
            "遶石泉声急，围城柳色齐。",
            "滞流贪适兴，幽僻懒招携。",
            "旧种桃千树，春游豫恐迷。"
        ],
        "title": "城楼望春",
        "id": "a7cfa086-f979-4b0f-a187-333a474b434f"
    },
    {
        "author": "刘敞",
        "paragraphs": [
            "待诏勤穿履，承明厌直庐。",
            "一麾从此去，千骑上头居。",
            "岁事畬田早，风謡鴂舌余。",
            "班春急乘传，知不为鲈鱼。"
        ],
        "title": "送邵武张学士",
        "id": "63badc0f-57aa-4603-8467-defc04283789"
    },
    {
        "author": "刘敞",
        "paragraphs": [
            "野色行行远，春辉树树繁。",
            "看花频落帽，听鸟久忘言。",
            "遣兴惟诗句，开怀独酒樽。",
            "谁能顾名利，终岁不窥园。"
        ],
        "title": "野思",
        "id": "4f5623bd-85d1-4294-95ee-f3620462f78c"
    },
    {
        "author": "刘敞",
        "paragraphs": [
            "三径向松菊，始疑元亮居。",
            "但多柳五树，复对隼双旟。",
            "相识是倾盖，剧谈能起予。",
            "樵苏不用爨，耳目且清虚。"
        ],
        "title": "访杨异寺丞",
        "id": "50029d07-5069-44dc-b31c-ce6690d60a27"
    },
    {
        "author": "刘敞",
        "paragraphs": [
            "节物重阳晚，风云万里阴。",
            "君来慰孤愤，语次豁愁心。",
            "名下如旧识，人间仍陆沈。",
            "独醒感庭菊，萧索万黄金。"
        ],
        "title": "黄寺丞风雨中见过",
        "id": "3032cf64-687a-4ce6-a73a-08b3fd5fa87d"
    },
    {
        "author": "刘敞",
        "paragraphs": [
            "不知商洛道，空慕紫芝歌。",
            "从事老将至，送君情独多。",
            "双凫尚方去，驷马故乡过。",
            "想见挥弦乐，春风初扇和。"
        ],
        "title": "送洛南周寺丞",
        "id": "33fa28a4-8be6-43f4-8557-3366b9c33f85"
    },
    {
        "author": "刘敞",
        "paragraphs": [
            "百越谁生祸，南宜遂不师。",
            "干戈伤耋老，守尉死城陴。",
            "荒泂招魂远，官军请救迟。",
            "弱妻携稚子，嗟尔欲何之。"
        ],
        "title": "吊南宜守尉",
        "id": "53853a0e-db4e-452c-be43-02cc10ccd13e"
    },
    {
        "author": "刘敞",
        "paragraphs": [
            "厉俗侵王略，祅冤积楚氛。",
            "民荒谁念乱，功败失图勋。",
            "天子忧南土，戈船促大军。",
            "何时收尔骨，委祭越江濆。"
        ],
        "title": "吊亡卒",
        "id": "4d4ad0d7-ed9a-4bbe-9c89-882a24249dfe"
    },
    {
        "author": "刘敞",
        "paragraphs": [
            "知音不恨远，异代忽同声。",
            "灵魂自识路，幽遇亦含情。",
            "𣶂记属扬子，临渊悲贾生。",
            "鬲文激颓俗，会使众人清。"
        ],
        "title": "和杨备国愽吊屈原",
        "id": "15aa62b1-861d-4620-8012-81ca5f53fe99"
    },
    {
        "author": "刘敞",
        "paragraphs": [
            "防秋未得还，战士出长安。",
            "地利山河险，天时关塞寒。",
            "羌夷避飞将，天子倚良翰。",
            "见说成功近，秦中意似寛。"
        ],
        "title": "闻夏太尉自长安徙备西边",
        "id": "da0062b4-eac2-4290-9edb-8a6df4062a2b"
    },
    {
        "author": "刘敞",
        "paragraphs": [
            "载酒怜春尽，寻芳到翠微。",
            "绵绵芳草远，扬扬杂花飞。",
            "俯仰悲陈迹，淹留恨落晖。",
            "青枫千里目，那复送将归。"
        ],
        "title": "三月四日上方寺送随州十一屯田",
        "id": "a8ac1aeb-5605-498e-b116-cd52f30434b9"
    },
    {
        "author": "刘敞",
        "paragraphs": [
            "尚有高台在，遗名幸未空。",
            "不时嗟眼白，失所念途穷。",
            "已矣先生意，萧然烈士风。",
            "清芬定谁嗣，漫啸白云中。"
        ],
        "title": "啸台",
        "id": "bbb7b6eb-04e1-46d4-a97b-248a29e18876"
    },
    {
        "author": "刘敞",
        "paragraphs": [
            "幽居巷南北，鸡犬略相闻。",
            "乘兴偶有适，杖藜聊复勤。",
            "高城秋草落，密树夕光曛。",
            "微尔开三径，悠悠麋鹿羣。"
        ],
        "title": "日晚夜步过孙监丞",
        "id": "ef9b72e1-4a63-47ad-b023-5e3c7b414c46"
    },
    {
        "author": "刘敞",
        "paragraphs": [
            "爱水都成癖，浮舟不厌频。",
            "寒泉清见底，刳木略容人。",
            "故故乘流往，飘飘得意真。",
            "槎头尺许地，鸥鸟欲相驯。"
        ],
        "title": "浮舟西阳池中",
        "id": "40fad924-8c54-438b-a3d7-67bf1b0022c0"
    },
    {
        "author": "刘敞",
        "paragraphs": [
            "摇落偏悲客，清寒昜中人。",
            "寂寥那自守，淡泊亦殊真。",
            "浮俗仍皆醉，虚谈浪饮醇。",
            "高歌傲燕市，忽忆重千钧。"
        ],
        "title": "乏酒",
        "id": "f6c1f572-b7c1-44a2-830a-439c325231bc"
    },
    {
        "author": "刘敞",
        "paragraphs": [
            "南国传消息，西戎送好音。",
            "怀柔知帝力，启佑亦天心。",
            "御酒葡萄远，离宫苜蓿深。",
            "仍闻编旧里，五岳望君临。"
        ],
        "title": "西戎乞降",
        "id": "4b30c71e-bd6c-4858-9c46-6ee38d98a6c4"
    },
    {
        "author": "刘敞",
        "paragraphs": [
            "白隰见层峰，巉岩倚碧空。",
            "上多千岁木，下有百年翁。",
            "栎社不材永，东陵非义终。",
            "吾闻仁且寿，故在太平中。"
        ],
        "title": "寿山",
        "id": "82ca6e9a-3cc1-4104-af0b-eb51ecd1dac6"
    },
    {
        "author": "刘敞",
        "paragraphs": [
            "野竹檀栾翠，孤峰杳霭青。",
            "山楼随诘曲，石路上青冥。",
            "云色移时合，钟声隔水听。",
            "似闻堪避世，游子未尝经。"
        ],
        "title": "山寺",
        "id": "3dfdb0e7-1f15-42bc-8f60-fc4a8c059090"
    },
    {
        "author": "刘敞",
        "paragraphs": [
            "乘兴随所适，出郊聊泛然。",
            "青波能照发，白鹭巧迎船。",
            "老树悲秋雨，高风急暮蝉。",
            "孤城隐不见，落日暝浮烟。"
        ],
        "title": "城南泛舟三首  其一",
        "id": "dc0b9af2-ad70-43cf-8a64-47f78c4c7c0c"
    },
    {
        "author": "刘敞",
        "paragraphs": [
            "不踏城南陌，从春及素秋。",
            "萧条非复昔，顾眄莾堪愁。",
            "白露蒹葭老，清风兰杜幽。",
            "佯狂惊楚俗，应识棹夷犹。"
        ],
        "title": "城南泛舟三首  其二",
        "id": "a5355d6b-82cb-4454-b9d0-fe7ba8d5b461"
    },
    {
        "author": "刘敞",
        "paragraphs": [
            "高岸看为谷，通波几覆城。",
            "橧巢非太古，野俗竞偷生。",
            "雨逐行云过，山依返照明。",
            "楚歌摇落际，更动北归情。"
        ],
        "title": "城南泛舟三首  其三",
        "id": "5391731a-165f-4f1b-8941-f1d9d5ab3410"
    },
    {
        "author": "刘敞",
        "paragraphs": [
            "三年不相见，万里比何如。",
            "闻道词曹掾，新承选部书。",
            "弓裘传习在，簪笏抗尘初。",
            "努力人间世，毋为薄诏除。"
        ],
        "title": "斁除苏州掾",
        "id": "c4a4938f-c1bf-4b1d-ae79-f70abc4686e7"
    },
    {
        "author": "刘敞",
        "paragraphs": [
            "春秋黄子国，楚越穆陵关。",
            "比屋皆编竹，孤城半践山。",
            "岸泥观虎迹，云水暗荆蛮。",
            "三入承明客，那能鬓不斑。"
        ],
        "title": "黄州临皋亭",
        "id": "a4f4e1d8-45ea-4bd3-8456-dd82ec486a82"
    },
    {
        "author": "刘敞",
        "paragraphs": [
            "山晚云雾合，江秋风雨多。",
            "凭夷何事舞，楚水忽翻波。",
            "黯黯夕阳尽，翩翩暮鸟过。",
            "轻舟送两桨，闻唱石城歌。"
        ],
        "title": "暴雨",
        "id": "ed9a7f3b-d1e0-4f23-8759-c92978833fcf"
    },
    {
        "author": "刘敞",
        "paragraphs": [
            "炎日大冶沸，清风愁意苏。",
            "黑云过山岳，白雨覆江湖。",
            "彷佛鬼神战，腾凌车骑趋。",
            "森然异气象，真复慰泥涂。"
        ],
        "title": "骤雨",
        "id": "0acea53d-5675-46c1-94c2-0737bb458ee3"
    },
    {
        "author": "刘敞",
        "paragraphs": [
            "大暑积炎夏，沈阴昏楚天。",
            "疾雷五河裂，飞电万星悬。",
            "涨泽通南国，孤城斗百川。",
            "似传黄鸟语，欲反濯龙渊。"
        ],
        "title": "夏夜暴雨",
        "id": "5e6de8cb-e48b-4116-802d-43d45dd53456"
    },
    {
        "author": "刘敞",
        "paragraphs": [
            "祇忆风回雪，俄惊地出雷。",
            "沈阴连甲子，春事总归来。",
            "湖水寒侵夜，江云去复回。",
            "开年厌卑湿，不待熟黄梅。"
        ],
        "title": "久雨",
        "id": "441ab4fa-6c7e-42cc-a8df-b5034c8d2b81"
    },
    {
        "author": "刘敞",
        "paragraphs": [
            "江雨黄梅实，湖云起蛰龙。",
            "寒生夜床簟，声绝暮山钟。",
            "药裹添新粉，书编坼旧缝。",
            "虽知恨卑湿，凉夜尚吾容。"
        ],
        "title": "久雨二首  其一",
        "id": "8f389c1f-3d9a-4d0e-842b-77268f246e69"
    },
    {
        "author": "刘敞",
        "paragraphs": [
            "颇忆家居日，朝眠一事无。",
            "迩来趋幕府，曙雨踏泥涂。",
            "城郭飞鸣鹤，阶除戏浴凫。",
            "秋风殊不远，行欲问江鲈。"
        ],
        "title": "久雨二首  其二",
        "id": "53d8f34b-940e-4307-bea7-f80e128f19ea"
    },
    {
        "author": "刘敞",
        "paragraphs": [
            "海上相逢少，山中别恨多。",
            "浮云自向阙，秋水更增波。",
            "携手意不尽，班荆情若何。",
            "徘徊强一醉，且勿奏骊歌。"
        ],
        "title": "茶山送道粹",
        "id": "07aeb0a8-b018-443a-acc7-9b53132f3c79"
    },
    {
        "author": "刘敞",
        "paragraphs": [
            "识心非识面，常恨不相从。",
            "那作经年别，曾无一日逢。",
            "兴来清剡雪，吟出暮山峰。",
            "浄埽门前路，期君马系松。"
        ],
        "title": "招晋卿时晋卿到丹阳",
        "id": "d469c23e-102e-4d53-99ca-788d8c687337"
    },
    {
        "author": "刘敞",
        "paragraphs": [
            "城郭临湖尽，楼台此地偏。",
            "动摇浮积水，高绝近诸天。",
            "应接都无暇，虚空足悟禅。",
            "尘中故易厌，兴尽惜回船。"
        ],
        "title": "女郞台",
        "id": "f6979a20-97cc-4d96-9424-0b23645612c2"
    },
    {
        "author": "刘敞",
        "paragraphs": [
            "风伯会何憾，高云不少留。",
            "声如鬼神过，势卷日星浮。",
            "河汉漠无象，鱼龙方自忧。",
            "古书难尽信，雩舞竟悠悠。"
        ],
        "title": "闵雨",
        "id": "3bb6ff25-2ac8-4f62-88b0-ff1d6b6cf58f"
    },
    {
        "author": "刘敞",
        "paragraphs": [
            "清霜石上干，孤响耳中酸。",
            "岁逼秋芳尽，风量板屋寒。",
            "君行自悠远，妾意亦艰难。",
            "此夜关山月，应知带日寛。"
        ],
        "title": "砧妇",
        "id": "7896b934-d7b4-47f0-81ec-816ccf8acff6"
    },
    {
        "author": "刘敞",
        "paragraphs": [
            "数闻伏阁议，屡上荐贤书。",
            "任重道空远，名荣身反疏。",
            "异乡悲鵩鸟，清诏隔公车。",
            "招隐真虚语，江湖万里余。"
        ],
        "title": "李太傅挽词三首  其一",
        "id": "434d52cb-bd6d-41c0-a510-88a411c39fd7"
    },
    {
        "author": "刘敞",
        "paragraphs": [
            "报国念推毂，逢忧甘噬脐。",
            "孤鸣一垂翅，举俗竞吹斋。",
            "山鬼离居远，灵魂失路迷。",
            "天高不可问，愁意日凄凄。"
        ],
        "title": "李太傅挽词三首  其二",
        "id": "40388829-a603-44fa-bcc3-468bdbe7f747"
    },
    {
        "author": "刘敞",
        "paragraphs": [
            "识理未曾误，疾邪惟过深。",
            "岂忘事反覆，不忍俗浮沈。",
            "去国尚回顾，埋名方自今。",
            "异时山水意，恻恻吊鸣琴。"
        ],
        "title": "李太傅挽词三首  其三",
        "id": "7c38673b-3cf8-433a-b05b-684e67cdedb3"
    },
    {
        "author": "刘敞",
        "paragraphs": [
            "市朝非故日，年代属传闻。",
            "始兆滕公室，来观季子坟。",
            "埋名书故事，编简属遗文。",
            "苦恨相如赋，俱随谏草焚。"
        ],
        "title": "鲁拾遗挽词二首  其一",
        "id": "43b44854-d890-44a9-95d3-7cbae6113076"
    },
    {
        "author": "刘敞",
        "paragraphs": [
            "西晋登贤日，东堂第一人。",
            "竞推天下士，争辟幕中宾。",
            "故国无乔木，流风及搢绅。",
            "新阡广陵上，荒草欲含春。"
        ],
        "title": "鲁拾遗挽词二首  其二",
        "id": "3de56750-67ce-4f1c-913f-bb1e93054431"
    },
    {
        "author": "刘敞",
        "paragraphs": [
            "闭门吾自足，况亦近墙东。",
            "滴滴阶鸣雨，梢梢竹过风。",
            "绿苔侵杖屦，秋色近梧桐。",
            "高卧殊多兴，诗成寂寞中。"
        ],
        "title": "庶几堂",
        "id": "8d04c6e6-1e7f-4b83-af93-0b3f33f304ff"
    },
    {
        "author": "刘敞",
        "paragraphs": [
            "诗书谋国体，谈笑却边尘。",
            "已矣今成昔，归来悲故人。",
            "余忠焚谏草，遗恨画麒麟。",
            "禁角闻鼙鼓，能无忆虎臣。"
        ],
        "title": "延州沈待制挽词",
        "id": "efea32d1-bddc-4b0d-acb4-2e2c87ac84d8"
    },
    {
        "author": "刘敞",
        "paragraphs": [
            "枕上万峰合，苍苍惊梦魂。",
            "如浮武林水，卧向桃花源。",
            "杖屦几时士，茅茨何处村。",
            "悠然独往意，欲问复忘言。"
        ],
        "title": "祠部王郞中送山水枕屏作",
        "id": "826c470a-1bd5-4e5d-9176-f437bf0e29e8"
    },
    {
        "author": "刘敞",
        "paragraphs": [
            "远水全无地，高城略近天。",
            "龙吟忽半见，虹饮竞相鲜。",
            "鱼鳖争乘渚，儿童狭济川。",
            "秋风只昨日，物意已萧然。"
        ],
        "title": "城楼望水",
        "id": "7fa5d1ae-f573-4d37-9f81-6a66b7500199"
    },
    {
        "author": "刘敞",
        "paragraphs": [
            "楚剑炟照地，梅真从吏乡。",
            "簿书非急务，鸿鴈试高翔。",
            "狸品牛尾贵，茶牙鹰瓜长。",
            "因君访风土，游子不能忘。"
        ],
        "title": "送南昌郭主簿",
        "id": "8cadcd54-2104-48cb-8015-be5ace050003"
    },
    {
        "author": "刘敞",
        "paragraphs": [
            "逃暑涓涓酒，开襟细细风。",
            "过云催急雨，落日澹秋空。",
            "树影经行熟，泉声笑语通。",
            "少年兴不浅，宁与老人同。"
        ],
        "title": "戏和同年时在荐福寺",
        "id": "595236f7-23fd-4a6e-b1a4-e48c00e54198"
    },
    {
        "author": "刘敞",
        "paragraphs": [
            "丹成人已去，泉在月空沉。",
            "轻举非吾事，泓澄似客心。",
            "饮虽资一腹，贪不近千金。",
            "更爱双桐好，曾非恶木阴。"
        ],
        "title": "炼丹井",
        "id": "5365a081-0a12-4eef-bfdb-ca53a2d86d31"
    },
    {
        "author": "刘敞",
        "paragraphs": [
            "野塘春水平，间客自扬舲。",
            "鸥鹭时相近，波涛亦俯听。",
            "榜歌渔父曲，醉读屈平经。",
            "便欲从兹去，秋河泛客星。"
        ],
        "title": "水斋",
        "id": "43f31728-3ad3-4873-ad8e-bb7a8163e426"
    },
    {
        "author": "刘敞",
        "paragraphs": [
            "泱漭东流白，微茫远屿青。",
            "风飙万里浪，性命一浮萍。",
            "飞鸟戢倦翼，潜蛟浮暗腥。",
            "由来限南北，天意亦冥冥。"
        ],
        "title": "长芦口",
        "id": "e7f60bb5-b1dc-4ca5-8092-f3e37213d827"
    },
    {
        "author": "刘敞",
        "paragraphs": [
            "摇落客愁乱，登临秋色空。",
            "溪流寒更碧，霜树晚增红。",
            "旷野驻残日，虚轩来朔风。",
            "怀归复感别，不语向征鸿。"
        ],
        "title": "登东城楼二首  其一",
        "id": "1cd63336-4aa8-4ec4-87fa-9ec600ffb197"
    },
    {
        "author": "刘敞",
        "paragraphs": [
            "高楼望不极，野兴远相宜。",
            "宇宙一长啸，山川多所思。",
            "薄寒才胜酒，短景不禁棋。",
            "俯仰哀羣动，辽辽见尔为。"
        ],
        "title": "登东城楼二首  其二",
        "id": "fc3a43d6-9ebb-44ae-8375-0da0e7327f01"
    },
    {
        "author": "刘敞",
        "paragraphs": [
            "君去炎方远，行行万里余。",
            "渐惊南瘴酷，益见北人疏。",
            "山谷藏雄虺，溪潭养鳄鱼。",
            "秋风鴈不到，何处俟归书。"
        ],
        "title": "送人之岭南",
        "id": "64b8f5e1-8864-4c47-a159-84e6ff380ec1"
    },
    {
        "author": "刘敞",
        "paragraphs": [
            "积水动微吹，高楼浮薄阴。",
            "登临倦非土，潇洒劝披襟。",
            "涤涤原野旷，熹熹城郭深。",
            "浮云空蔽日，无意欲为霖。"
        ],
        "title": "城楼避暑",
        "id": "dce91ca0-3f8e-4bb0-907d-9b3858737e93"
    },
    {
        "author": "刘敞",
        "paragraphs": [
            "风雨惊春老，山川入梦遥。",
            "此时看破镜，何处正吹箫。",
            "旧种萱丛碧，新归燕语娇。",
            "佳期漫自笑，不似浙江潮。"
        ],
        "title": "寄内",
        "id": "c62e98c2-4550-428c-a171-78d108072b84"
    },
    {
        "author": "刘敞",
        "paragraphs": [
            "汉廷用五饵，无复请长缨。",
            "犹是輶轩使，时通绝域情。",
            "山川资览眺，战伐想纵横。",
            "不负四方志，那辞万里行。"
        ],
        "title": "送祖学士使北",
        "id": "77ee16ab-61fe-452f-a296-cbbe5d13006c"
    },
    {
        "author": "刘敞",
        "paragraphs": [
            "应怀折腰辱，复作弃官行。",
            "颇似陶彭泽，兼疑尚子平。",
            "兵戈未消散，盗贼苦纵横。",
            "余亦存丘壑，相期作耦耕。"
        ],
        "title": "闻张六复弃官归",
        "id": "76fa0481-363f-4ccb-a2c5-3a134605f434"
    },
    {
        "author": "刘敞",
        "paragraphs": [
            "翩翩岂自知，历历眩羣飞。",
            "故作穿疏牖，时来鍳薄帷。",
            "助明清夜永，除害一身微。",
            "秋草隋宫路，茫茫旧赏非。"
        ],
        "title": "萤",
        "id": "d5ba9a20-5747-4c81-be32-439258905c36"
    },
    {
        "author": "刘敞",
        "paragraphs": [
            "我有幕中士，名高天下闻。",
            "方从玉堂召，欲就子虚文。",
            "相得已非早，送归宁易分。",
            "期君望此府，急自致青云。"
        ],
        "title": "送签判雍秘丞还朝",
        "id": "adff97a6-a9f1-4abc-b8e7-d43d9eb7c3c8"
    },
    {
        "author": "刘敞",
        "paragraphs": [
            "定水涵空碧，羣山凝远岚。",
            "渊鱼颇易得，菱实最余甘。",
            "旷野应人语，凉风快酒酣。",
            "谁云陵谷换，自此识南潭。"
        ],
        "title": "定水二首  其一",
        "id": "824e102c-404b-4e33-8edd-72127a5c348e"
    },
    {
        "author": "刘敞",
        "paragraphs": [
            "此地去人近，向来幽赏违。",
            "使君留隼旆，烟水浄鱼矶。",
            "秋入冷蛩急，波明白鹭飞。",
            "异时江汉兴，抚事更怀归。"
        ],
        "title": "定水二首  其二",
        "id": "726c3b96-1fe5-4319-953a-d1e831122665"
    },
    {
        "author": "刘敞",
        "paragraphs": [
            "索米东方朔，端居陆士衡。",
            "书仍闻北阙，赋亦让南伧。",
            "感激秋风起，提携夜剑横。",
            "南军败王略，谁事请长缨。"
        ],
        "title": "索米",
        "id": "f974faf5-1478-4e7b-9685-2246047a427c"
    },
    {
        "author": "刘敞",
        "paragraphs": [
            "岱阴宿雨霁，汶北秋风过。",
            "独往予所慕，躬耕人谓何。",
            "林间鸡黍具，日慕渔樵歌。",
            "郄望青山郭，应知惆怅多。"
        ],
        "title": "王屯田归望山别墅",
        "id": "0e187bd1-67af-452b-8cec-af59a6cd09ce"
    },
    {
        "author": "刘敞",
        "paragraphs": [
            "不及西京盛，空知鄠杜间。",
            "衣冠为我累，丘壑羡君还。",
            "陇麦逢春秀，林花着雨斑。",
            "鸡豚社下醉，多与谢南山。"
        ],
        "title": "送高处士归丰邑别墅",
        "id": "fe58d882-cde2-41c0-b5b5-2e3b17755384"
    },
    {
        "author": "刘敞",
        "paragraphs": [
            "将军乐射雕，壮士挟乌号。",
            "影捩重云静，声翻一箭高。",
            "猎酣生鼻火，空阔散风毛。",
            "快意中原捷，何辞汗马劳。"
        ],
        "title": "射雕",
        "id": "e19f5bb3-2ffb-4e11-add1-9e92fe1026c2"
    },
    {
        "author": "刘敞",
        "paragraphs": [
            "佳雨云龙会，高堂河汉声。",
            "驱除三伏过，埽荡九衢清。",
            "造物不无意，为霖真有情。",
            "怜君独高卧，亹亹向羣生。"
        ],
        "title": "和杨褒雨中见寄二首  其一",
        "id": "76d8898b-72f1-479b-9f12-ea47ed426a5d"
    },
    {
        "author": "刘敞",
        "paragraphs": [
            "明暗变窗色，萧骚翻树声。",
            "闭门无所诣，高枕有余清。",
            "枥马正局迹，鞴鹰多远情。",
            "分明动秋兴，似欲恼潘生。"
        ],
        "title": "和杨褒雨中见寄二首  其二",
        "id": "7977ec92-3ea1-4986-aa1b-e304ca9bb287"
    },
    {
        "author": "刘敞",
        "paragraphs": [
            "小径入村坞，风帘拂暮霞。",
            "桃源还可宿，樽酒亦容赊。",
            "举眼青山秀，随松白露斜。",
            "寻常出郊少，未醉莫还家。"
        ],
        "title": "贳酒",
        "id": "b6598fe7-456b-4b91-9762-6837f369d77f"
    },
    {
        "author": "刘敞",
        "paragraphs": [
            "秋风埽飞叶，客子鬓垂斑。",
            "好事烦携酒，怀情惬闭关。",
            "坐看凉月堕，醉送暮鸿还。",
            "後日相思意，萧萧丛菊间。"
        ],
        "title": "张学士送酒",
        "id": "95d7092f-3712-413f-adb8-4a4585d17b80"
    },
    {
        "author": "刘敞",
        "paragraphs": [
            "朱桥柳映潭，忽见似江南。",
            "风物依然是，登临昔所谙。",
            "犬声寒隔水，山气晚成岚。",
            "留恨无人境，幽奇不尽探。"
        ],
        "title": "朱桥",
        "id": "3677afb8-9b49-4210-9861-68e114a7f266"
    },
    {
        "author": "刘敞",
        "paragraphs": [
            "良闰百年逢，佳辰献岁同。",
            "春应随北斗，天与缓东风。",
            "柳帯参差翠，花英点染红。",
            "韶华供醉眼，未负黑头翁。"
        ],
        "title": "闰月朔日寄府公给事二首  其一",
        "id": "bc75b09d-9ce0-48f5-9435-b04c8da2b935"
    },
    {
        "author": "刘敞",
        "paragraphs": [
            "嘉月重非常，芳期及载阳。",
            "却因春意晚，得见岁华长。",
            "余雪留寒色，新梅着早香。",
            "祗应勤一醉，持以答风光。"
        ],
        "title": "闰月朔日寄府公给事二首  其二",
        "id": "06678412-f30e-43e7-b749-eeea4d876fe2"
    },
    {
        "author": "刘敞",
        "paragraphs": [
            "晦日疑春晚，佳辰强客游。",
            "放船无用楫，置酒不惊鸥。",
            "牵率忘多病，登临乱百忧。",
            "繁阴欺白日，容易暮云浮。"
        ],
        "title": "晦日自荐福院泛舟上女郎台",
        "id": "66ab26ec-1ef0-4607-8507-1fe73cb6d668"
    },
    {
        "author": "刘敞",
        "paragraphs": [
            "逢时志万里，非为稻粱谋。",
            "眇眇江汉阻，萧萧霜露秋。",
            "知机自有素，侧翅莫多愁。",
            "风起浮云暮，空看片影流。"
        ],
        "title": "新鴈二首  其一",
        "id": "34ceeacf-70b3-47b9-9296-b0e13aa2980f"
    },
    {
        "author": "刘敞",
        "paragraphs": [
            "万里南飞鴈，今年复此逢。",
            "自难随燕雀，非不病秋冬。",
            "风急声高下，云深影叠重。",
            "江湖虽异土，泛泛尔能容。"
        ],
        "title": "新鴈二首  其二",
        "id": "80933086-f45f-4215-9a70-fefc8d1a312b"
    },
    {
        "author": "刘敞",
        "paragraphs": [
            "白河见归鴈，顾我影徘徊。",
            "忆昔从此逝，相看经岁回。",
            "春生聊自乐，乡近不须哀。",
            "为问经南国，能无尺素来。"
        ],
        "title": "白河逢鴈",
        "id": "eab5b64f-290a-42ad-9161-f8ae1d96ab71"
    },
    {
        "author": "刘敞",
        "paragraphs": [
            "万里羽毛弱，经时霰雪纷。",
            "江湖更何取，天地正同云。",
            "影困低如落，声悲远似闻。",
            "识时端北向，送目感离羣。"
        ],
        "title": "雪中鴈",
        "id": "dbde9f51-5486-4b21-8601-78db24962e4a"
    },
    {
        "author": "刘敞",
        "paragraphs": [
            "寒灯不及邻，花艳竞争新。",
            "重叠芝三秀，分明桂半轮。",
            "东风谁变律，芳意自惊春。",
            "流玩堪通夕，长眉莫效颦。"
        ],
        "title": "灯花",
        "id": "67775d6f-907c-4063-963d-56090b06a91e"
    },
    {
        "author": "刘敞",
        "paragraphs": [
            "相逢暂相会，又向睢阳行。",
            "险梦尚存蜀，缁衣空厌京。",
            "故园见树喜，旧友出郊迎。",
            "幸去君家近，飞鸿时寄声。"
        ],
        "title": "王秀才自蜀之京留月余归南都",
        "id": "320df4af-0621-458b-91b2-b893aaf226b9"
    },
    {
        "author": "刘敞",
        "paragraphs": [
            "把臂犹昨日，如何长不归。",
            "宾天亦有似，招隐固疑非。",
            "玉折谢庭树，彩余莱子衣。",
            "永怀想平昔，涕下不能挥。"
        ],
        "title": "哀王十三都官",
        "id": "b538be5e-0c7a-4243-bb92-d9c630694275"
    },
    {
        "author": "刘敞",
        "paragraphs": [
            "暑兼流火逝，秋共北风回。",
            "岁晏蒹葭色，宵征蟀蟋哀。",
            "平分感摇落，留滞怅徘徊。",
            "知负沧洲约，枯槎八月来。"
        ],
        "title": "始秋二首  其一",
        "id": "d9d7306c-f1b9-45ec-aedd-c8ad7298bcc7"
    },
    {
        "author": "刘敞",
        "paragraphs": [
            "秋色忽已改，旅程殊未央。",
            "水云含变态，山雨送凄凉。",
            "杳杳青枫暮，菲菲白芷香。",
            "多才悲宋屈，摇落近沧浪。"
        ],
        "title": "始秋二首  其二",
        "id": "1f5562c8-732b-4c34-85b6-15392ab86e6e"
    },
    {
        "author": "刘敞",
        "paragraphs": [
            "王国推多士，闻名二十年。",
            "白头倾敝盖，珠履尚宾筵。",
            "礼乐期先进，功名望昔贤。",
            "激昂知己晚，意气歘飘然。"
        ],
        "title": "送张器判官",
        "id": "9175ae3d-1fb8-4192-83cd-0d12354df1a3"
    },
    {
        "author": "刘敞",
        "paragraphs": [
            "枥马常嘶北，边鸿郄愿南。",
            "一时秋气感，两地物情谙。",
            "俗怪玄尚白，自疑青出蓝。",
            "何当鹿门隐，数就德公谈。"
        ],
        "title": "隐直感秋思南游予欲北还未得",
        "id": "64cbbb92-e934-49c9-b7f2-d8e067393bbf"
    },
    {
        "author": "刘敞",
        "paragraphs": [
            "长风送羽翼，千里逐阳和。",
            "朔漠应飞雪，江湖始见波。",
            "识时机不浅，愁旅叫空多。",
            "勿以稻梁故，早飞乘网罗。"
        ],
        "title": "始闻鴈",
        "id": "491a5928-5c9f-4557-85cc-51dc624fa156"
    },
    {
        "author": "刘敞",
        "paragraphs": [
            "落日含明艶，轻风袭暖香。",
            "传闻乱人意，相见弄春光。",
            "醉里岁空晏，愁中夜未央。",
            "异时惊丽绝，秉烛正难忘。"
        ],
        "title": "府公说牡丹盛开是日逼晚意不及观",
        "id": "a9ff4a44-cab2-4a19-86e5-1a24fc1628a7"
    },
    {
        "author": "刘敞",
        "paragraphs": [
            "绿树浮萍合，青山画障开。",
            "登临共今古，壮观杂欢哀。",
            "长日消棋局，微风引酒杯。",
            "浮云满西北，容易雨飞来。"
        ],
        "title": "与杨十二廷评同登城东门",
        "id": "d71b70e8-f072-4c84-b359-cadc22893326"
    },
    {
        "author": "刘敞",
        "paragraphs": [
            "醉里春空尽，江边客未归。",
            "可怜鸣晛晥，似欲诉芳菲。",
            "珍树移时语，残花入眼稀。",
            "离居亦幽独，求友莫相违。"
        ],
        "title": "春暮闻莺",
        "id": "53561435-a0ad-4d4d-af2a-615254602139"
    },
    {
        "author": "刘敞",
        "paragraphs": [
            "迎年椒献颂，驻腊雪留寒。",
            "偏坐春华早，微增暮景寛。",
            "琼瑶九城阙，玉帛万衣冠。",
            "欲书甘泉会，他时盛暑看。"
        ],
        "title": "除日雪",
        "id": "28418c3b-4a28-4865-8888-41b7f5c85fce"
    },
    {
        "author": "刘敞",
        "paragraphs": [
            "高举慕求友，翩然辞谷中。",
            "那知改春序，又复到秋风。",
            "节物感归燕，异声嗟远鸿。",
            "归非今正好，霜露脱梧桐。"
        ],
        "title": "秋莺",
        "id": "69fe9227-8884-4a54-bcd4-d97c49f4489f"
    },
    {
        "author": "刘敞",
        "paragraphs": [
            "风露清相袭，银河湛不流。",
            "澄辉亦终夕，爽气特先秋。",
            "高卧自微尚，冥烦嗟倦游。",
            "不眠计万事，出处竟悠悠。"
        ],
        "title": "凉夜露卧",
        "id": "6fd8e1bc-6071-4b23-ae87-dbbaf15233d4"
    },
    {
        "author": "刘敞",
        "paragraphs": [
            "持钩非有钓，吾犹臧丈人。",
            "何知引纤茧，忽复得潜鳞。",
            "独乐意逾适，傥来情亦真。",
            "君看渭旁叟，八十老垂纶。"
        ],
        "title": "空钓得鱼",
        "id": "caa705c5-07c1-4cba-b9b9-6f5222ead59d"
    },
    {
        "author": "刘敞",
        "paragraphs": [
            "蟾光莹碧墀，天色冻琉璃。",
            "市响新晴後，风和欲暖时。",
            "杉松冷岑寂，楼殿黑参差。",
            "静者非无趣，长吹遗所思。"
        ],
        "title": "秋月",
        "id": "547255f8-4b4e-4324-9246-a93b9a78a2b3"
    },
    {
        "author": "刘敞",
        "paragraphs": [
            "月出浮云尽，风生中夜清。",
            "星辰竞摇动，河汉湛虚明。",
            "老树稀疏影，惊禽断续声。",
            "秋怀先已乱，蟋蟀更宵征。"
        ],
        "title": "月夜二首  其一",
        "id": "99045ccf-bd87-4201-b9f2-34d01ef9cf91"
    },
    {
        "author": "刘敞",
        "paragraphs": [
            "凉月含秋色，江天复雨晴。",
            "风雪异明灭，河汉亦凄清。",
            "惊鹊时翻树，悲笳远过城。",
            "不眠看列宿，磊落背人倾。"
        ],
        "title": "月夜二首  其二",
        "id": "1defc89d-4d8b-46fd-b0b4-3911ab7ba026"
    },
    {
        "author": "刘敞",
        "paragraphs": [
            "同日大梁客，共登青云梯。",
            "逢时方跃马，从政暂驱鸡。",
            "万水会东海，干岩开郯溪。",
            "远游观益壮，肯为簿书迷。"
        ],
        "title": "送同年王殿丞知鄞县",
        "id": "17808b71-eedf-4063-be3d-8218bcd11cf9"
    },
    {
        "author": "刘敞",
        "paragraphs": [
            "园林自有主，风雨苦无情。",
            "密叶枝枝绿，飞花片片轻。",
            "眼看春不住，醉任酒频倾。",
            "何处莺求友，时闻啭一声。"
        ],
        "title": "风雨",
        "id": "965906bd-4f5e-4065-adfd-ee3bcd83acbc"
    },
    {
        "author": "刘敞",
        "paragraphs": [
            "从我陈蔡者，怜君不及门。",
            "青云期自致，鸣鹤果孤鶱。",
            "仕道半纶重，及亲三釜尊。",
            "因声谢汝士，为喜月告存。"
        ],
        "title": "送汝南张秘校及第後之官",
        "id": "94d083aa-e4dd-4fb5-ae37-b6510ed6647b"
    },
    {
        "author": "刘敞",
        "paragraphs": [
            "残春亦无几，短夜不须眠。",
            "翠幕深灯烛，清风引管弦。",
            "诙谐玩兹世，醉倒忘吾年。",
            "不作方外趣，安知濠上贤。"
        ],
        "title": "戏呈府公",
        "id": "57d8c842-bb4f-4f5d-93fc-25cf8498ba22"
    },
    {
        "author": "刘敞",
        "paragraphs": [
            "湖海青云士，元龙如古人。",
            "草书到圣地，词学洎天伦。",
            "零落风流尽，平生意气亲。",
            "空存华屋处，寂寞已埃尘。"
        ],
        "title": "度支苏员外才翁挽歌二首  其一",
        "id": "57ca81c0-6bdf-439b-847b-1e33d22aeb71"
    },
    {
        "author": "刘敞",
        "paragraphs": [
            "爱客毎倾盖，传家能象贤。",
            "犹多嫌白眼，自不废青毡。",
            "吏隐如他日，郎潜遂几年。",
            "人琴俱已矣，情至一潸然。"
        ],
        "title": "度支苏员外才翁挽歌二首  其二",
        "id": "d7e1c995-53a9-43d4-a64a-90be0a18a89d"
    },
    {
        "author": "刘敞",
        "paragraphs": [
            "交游日零落，之子复云亡。",
            "常恨神锋隽，端成中道伤。",
            "文章不用世，词赐仅为郎。",
            "名士如君辈，风流岂易忘。"
        ],
        "title": "挽宋道中词",
        "id": "a3e8c552-52fe-4870-9e36-e885a4c1c2dd"
    },
    {
        "author": "刘敞",
        "paragraphs": [
            "高第贤良策，朝廷擢季功。",
            "固疑多直諌，不得久居中。",
            "长啸临边月，孤飞避远鸿。",
            "盘桓周召际，重见二南风。"
        ],
        "title": "吴侍郎挽词二首  其一",
        "id": "f42e7864-d8c2-4177-a641-90c853d7bc65"
    },
    {
        "author": "刘敞",
        "paragraphs": [
            "临汝休车骑，治中愧後门。",
            "平生一倾盖，谈笑极忘言。",
            "契阔声尘远，差池岁月奔。",
            "匣中宝刀赠，知辱故交恩。"
        ],
        "title": "吴侍郎挽词二首  其二",
        "id": "f1b0506b-c316-4df9-8743-da233336553f"
    },
    {
        "author": "刘敞",
        "paragraphs": [
            "卜居先卜邻，相望成相亲。",
            "无复羁旅恨，况逢性情真。",
            "食薇亦自足，倾盖不为新。",
            "杖屦通阡陌，谁能倦角巾。"
        ],
        "title": "与黄寺丞卜邻",
        "id": "d4f3b36d-51a1-46b1-89a4-d74e8a4c1c74"
    },
    {
        "author": "刘敞",
        "paragraphs": [
            "胡兵绝当路，戍卒下河源。",
            "烽火飞狐口，旌旗积鴈门。",
            "和亲固下策，薄伐本中原。",
            "谁断匈奴臂，非无国士恩。"
        ],
        "title": "闻徙关中兵备河东",
        "id": "28d266cf-8ac5-448a-a137-92c3f8f2ad66"
    },
    {
        "author": "刘敞",
        "paragraphs": [
            "冷雨欲成雪，高风催过云。",
            "流光随衮衮，吹萚共纷纷。",
            "此去天地闭，向来金石焚。",
            "敝貂宁独恨，四序欲平分。"
        ],
        "title": "立冬後风雨",
        "id": "ef0d0d86-75db-4733-8ad1-f3b21d51a552"
    },
    {
        "author": "刘敞",
        "paragraphs": [
            "亭亭高未足，玩玩意空深。",
            "颇似少陵叟，能留一院阴。",
            "幸今长勿翦，无用晚知音。",
            "莫作吴侬态，翻从爨下寻。"
        ],
        "title": "别西掖手种小梧桐赠三阁老",
        "id": "f30a8cba-8cc7-4d52-9188-ba6db48150ca"
    },
    {
        "author": "刘敞",
        "paragraphs": [
            "西风木叶下，远想洞庭秋。",
            "物色摧年老，天时助客愁。",
            "李衡千树橘，张翰一渔舟。",
            "亦自人间乐，功名安足谋。"
        ],
        "tags": [
            "洞庭湖"
        ],
        "title": "西风",
        "id": "fd5ddc5c-0805-4dab-87ad-7ec9389aa011"
    },
    {
        "author": "刘敞",
        "paragraphs": [
            "北风动江海，飞雨湿清秋。",
            "蝉噪曾何急，猿啼不自愁。",
            "冥冥高叶下，莽莽乱云浮。",
            "正复开人意，披襟百尺楼。"
        ],
        "title": "北风",
        "id": "7792a07b-9229-4ba6-8814-34a162766283"
    },
    {
        "author": "刘敞",
        "paragraphs": [
            "村落枹鼓起，城楼刁斗频。",
            "畏涂深虎豹，行路入荆榛。",
            "故老人人怨，烽烟处处新。",
            "桃源容客棹，属意武陵春。"
        ],
        "title": "盗贼",
        "id": "8f0bbd02-8c08-42c5-94a0-c2bd996a3232"
    },
    {
        "author": "刘敞",
        "paragraphs": [
            "春光从此半，无复强淹留。",
            "风雨仍何急，莺花各自愁。",
            "登临非故土，摇落自清秋。",
            "物物惊人眼，应须与醉谋。"
        ],
        "title": "风雨",
        "id": "93ee7904-9d5d-4eea-ae05-bd3634dce17d"
    },
    {
        "author": "刘敞",
        "paragraphs": [
            "一片苍山石，遥怜巧匠心。",
            "能存辟雍法，宛是褭啼金。",
            "气夺秋云湿，光含墨海深。",
            "鱼龙随醉笔，变化出幽岑。"
        ],
        "title": "黛陀石马蹄砚",
        "id": "b5c7757d-d09b-4692-bd28-827321c6304c"
    },
    {
        "author": "刘敞",
        "paragraphs": [
            "小郡缘山腹，孤城闇夕枫。",
            "蛟龙戏雾雨，鼓角乱西东。",
            "江汉浮南纪，秋冬拟绪风。",
            "离骚楚人恨，过半夕阳中。"
        ],
        "title": "离鄂州至汉阳",
        "id": "fde5876e-9959-4525-934b-553beca86fbe"
    },
    {
        "author": "刘敞",
        "paragraphs": [
            "阳光转南极，渐喜入吾庐。",
            "物色经霜後，云容欲雪初。",
            "严风动枯槁，凛气益萧疏。",
            "何日阳春筦，潜兴冰下鱼。"
        ],
        "title": "初冬",
        "id": "6586e61a-5195-42d7-8e5c-a6ec330ece5a"
    },
    {
        "author": "刘敞",
        "paragraphs": [
            "去事驹过隙，此身江载萍。",
            "赤墀容再谒，清涕忽双零。",
            "海鸟眩韶舞，天潢愁客星。",
            "平生鸿鹄志，独有去冥冥。"
        ],
        "title": "三月九日过正衙",
        "id": "9b9a040a-b19c-42e3-902c-f8aef6623cee"
    },
    {
        "author": "刘敞",
        "paragraphs": [
            "衰病淹岁晚，分飞愁远行。",
            "能回长者辙，因见故人情。",
            "後会知何地，相看疑此生。",
            "不为习凿齿，应作左丘明。"
        ],
        "title": "病中辱圣从龙图侍郎见访闻便赴西州不及款曲偶成五言奉呈",
        "id": "99c58c51-fa72-425f-9310-78a98cda8da2"
    },
    {
        "author": "刘敞",
        "paragraphs": [
            "衡门入秋草，幽独得栖迟。",
            "车马来何屡，樵苏不自期。",
            "书成玄尚白，衣敝素为缁。",
            "予亦贫非病，君应信所为。"
        ],
        "title": "君章见过",
        "id": "a0b4bd48-6e8a-4e74-bb09-01db9719c4cb"
    },
    {
        "author": "刘敞",
        "paragraphs": [
            "两君共羁旅，三径肯淹留。",
            "秀色映凉月，清风生早秋。",
            "樵苏亦不爨，樽酒自相酬。",
            "欢然夜遂永，河汉西南流。"
        ],
        "title": "邻几君章见过",
        "id": "356987c4-cea6-4687-bae2-a0de75079141"
    },
    {
        "author": "刘敞",
        "paragraphs": [
            "无奈春还老，秪看燕复来。",
            "凌风舞轻健，尽日语徘徊。",
            "久客宜相识，重帘为尔开。",
            "畏人俱混俗，出处免沈猜。"
        ],
        "title": "新燕",
        "id": "a5e1e960-80ee-420d-8749-0fadabf8ba71"
    },
    {
        "author": "刘敞",
        "paragraphs": [
            "非无鹰隼虑，自识主人归。",
            "立语移窗日，翻飞试羽衣。",
            "江湖万里阔，天地一身微。",
            "不作惊鸥别，何须强察机。"
        ],
        "title": "驯燕",
        "id": "216e5c84-827d-493f-b239-823c5d712bad"
    },
    {
        "author": "刘敞",
        "paragraphs": [
            "东野宜独往，此中如旧溪。",
            "好风凉送雨，流水碧循堤。",
            "树密扶行盖，沙平印马啼。",
            "城楼隔云雾，归路欲全迷。"
        ],
        "title": "雨中出城行汝水上",
        "id": "3ce39491-b2b2-41d5-9eb4-04223aacfa15"
    },
    {
        "author": "刘敞",
        "paragraphs": [
            "少濯沧浪水，成君真隐高。",
            "虚舟姿上下，樽酒寄游遨。",
            "静境惬外奨，缓歌忘我劳。",
            "兴余可迳返，落日丽平皋。"
        ],
        "title": "次韵奉和邻几泛汝水作",
        "id": "bd35cbf8-d43c-4152-b617-8ddf90d13ee1"
    },
    {
        "author": "刘敞",
        "paragraphs": [
            "黑云连海面，急雨涨淮潮。",
            "稍稍州渚没，昏昏城郭遥。",
            "畏涂仗忠信，高举幸扶摇。",
            "不作图南兴，谁当慰寂寥。"
        ],
        "title": "西浦阻雨",
        "id": "5c0e0391-23ed-4c9a-92a6-1f67707fff95"
    },
    {
        "author": "刘敞",
        "paragraphs": [
            "屯云望如墨，万里横空浮。",
            "白日变玄夜，朱明成素秋。",
            "疾风动屋瓦，急雨落河流。",
            "俯仰骇神化，精微难与谋。"
        ],
        "title": "黑云",
        "id": "debc9063-7f69-48bb-8ffc-0606df30516d"
    },
    {
        "author": "刘敞",
        "paragraphs": [
            "已矣梅公异，乡庠漫贡生。",
            "竟无杨得意，终失马相如。",
            "道德生何负，心怀死不摅。",
            "新坟帝城外，赠泪独沾裾。"
        ],
        "title": "伤梅公异二首  其一",
        "id": "f2bc8dc0-98e8-4f59-a237-90f8656f9191"
    },
    {
        "author": "刘敞",
        "paragraphs": [
            "刻苦身常病，忧愁寿易侵。",
            "空令武子死，谁听伯牙琴。",
            "寥落书盈箧，肃条风满林。",
            "惟应都下士，能记洛生吟。"
        ],
        "title": "伤梅公异二首  其二",
        "id": "cbc22ec6-376e-4502-9135-7429d44b18cd"
    },
    {
        "author": "刘敞",
        "paragraphs": [
            "知心不易得，此别定终天。",
            "自古皆有死，夫君独少年。",
            "论文真已矣，挥涕默澘然。",
            "会有清琴在，祗应永绝弦。"
        ],
        "title": "伤胡二湘",
        "id": "32e3be67-1180-4930-bb8f-4db88091b8f1"
    },
    {
        "author": "刘敞",
        "paragraphs": [
            "肤寸无时合，昭回此夜逢。",
            "春秋还闵雨，郡国共忧农。",
            "词欲谗风伯，书将诘乱龙。",
            "关西兵税急，惧失万余钟。"
        ],
        "title": "闵雨",
        "id": "2ee2a933-9717-46a6-ae56-a06cdc0e976a"
    },
    {
        "author": "刘敞",
        "paragraphs": [
            "分手如昨日，清秋独异乡。",
            "长年悲落木，短髪怯初凉。",
            "归燕自有适，幽兰谁为芳。",
            "裁书寄鸿鴈，相与访沧浪。"
        ],
        "title": "寄江东弟兄二首  其一",
        "id": "cc339bde-2d59-45f7-8982-d3b88bc9a738"
    },
    {
        "author": "刘敞",
        "paragraphs": [
            "却埽与人绝，悲秋惊岁徂。",
            "山川举俗异，宇宙此身孤。",
            "吊影临清月，书空向瞑乌。",
            "怀归属吾党，浮海待乘桴。"
        ],
        "title": "寄江东弟兄二首  其二",
        "id": "fcbcf91b-381e-4846-951a-8e717921cddd"
    },
    {
        "author": "刘敞",
        "paragraphs": [
            "兹亭四时好，秀色映长松。",
            "静境非千亩，幽人如素封。",
            "吹声偏洗耳，暑昼亦成冬。",
            "暂到还忘返，心知叔夜慵。"
        ],
        "title": "荐福寺竹亭",
        "id": "e3cf22f5-fa7c-4ff8-a238-88d1cc993ee9"
    },
    {
        "author": "刘敞",
        "paragraphs": [
            "险固非天意，承平怪主忧。",
            "三年劳将帅，万里问旃裘。",
            "尚记安西道，空悲定远侯。",
            "大河知所向，日夜正东流。"
        ],
        "title": "观陜西图二首  其一",
        "id": "a18029a9-2a36-406a-9921-7b5312ad4e5c"
    },
    {
        "author": "刘敞",
        "paragraphs": [
            "忆昨传消息，羌来渭水旁。",
            "信知秦地险，未觉汉兵强。",
            "青海通西域，长城起朔方。",
            "分明见地里，怅望隔要荒。"
        ],
        "title": "观陜西图二首  其二",
        "id": "0175ed86-16e5-4401-977e-daabbd0ee8b1"
    },
    {
        "author": "刘敞",
        "paragraphs": [
            "将漕烦明府，东游慰越吟。",
            "斲冰虽楚水，乘兴即山阴。",
            "去去陶嘉月，悠悠见子衿。",
            "因君倚城关，送目乱愁心。"
        ],
        "title": "送张六",
        "id": "8b7bde09-dc42-4d79-86a3-cbf13ae22f5c"
    },
    {
        "author": "刘敞",
        "paragraphs": [
            "着书非白首，待诏已公车。",
            "试吏何用喜，慰亲聊自如。",
            "还从近关出，稍与京尘疏。",
            "岂谓三年久，君方就子虚。"
        ],
        "title": "送杨慥",
        "id": "c086d3f6-6c90-4ee2-9087-270d5ae20733"
    },
    {
        "author": "刘敞",
        "paragraphs": [
            "范叔贫如此，谁当与敝袍。",
            "哀歌困牛角，异味笑乡豪。",
            "相得空长铗，徒归欲二毛。",
            "多惭访夷节，无以慰滔滔。"
        ],
        "title": "送范贯之",
        "id": "8a65f619-3c7e-4a98-8fb2-9a2b48f97b30"
    },
    {
        "author": "刘敞",
        "paragraphs": [
            "久客意无赖，送归私自怜。",
            "悠悠想行路，苒苒背流年。",
            "雪过兔园少，春归楚泽偏。",
            "君应解冠冕，笑傲辟人贤。"
        ],
        "title": "送隐直",
        "id": "1c35d0ec-bd93-41f1-833c-d2c0c81d2173"
    },
    {
        "author": "刘敞",
        "paragraphs": [
            "淇奥文雅地，相门英妙才。",
            "春风万人喜，都城千骑来。",
            "啸激鸾鳯响，歌传松柏哀。",
            "怀贤复访古，处处为徘徊。"
        ],
        "title": "送卫州贾云卿",
        "id": "84c084d7-841f-46a8-9b20-2ed8ae6f6eb0"
    },
    {
        "author": "刘敞",
        "paragraphs": [
            "间代唐丞相，当时太史公。",
            "白麻存旧物，青简见遗风。",
            "鸣玉蓬丘峻，专城楚泽雄。",
            "由来稽古力，肯效一经穷。"
        ],
        "title": "送史馆齐学士知荆南唐相映之孙有权文公行修国史制书在",
        "id": "d8a63d5f-9f61-45ff-b64e-cf9097dd8288"
    },
    {
        "author": "刘敞",
        "paragraphs": [
            "此心除国雠，安得借前筹。",
            "未报将军捷，空增壮士忧。",
            "谁能占太白，试为上高楼。",
            "自恐匣中剑，精光犯斗牛。"
        ],
        "title": "近无西事消息",
        "id": "08ec8aa1-b0b3-4e7c-86fe-eb2f2a410a3e"
    },
    {
        "author": "刘敞",
        "paragraphs": [
            "细雨春城暗，空郊草色微。",
            "峡云朝复暮，沙燕语还飞。",
            "柳帯柔堪结，梅香冷渐稀。",
            "旅游时畏失，数醉得忘归。"
        ],
        "title": "细雨",
        "id": "e14b3863-c86e-40c1-a85b-bc283abefdfc"
    },
    {
        "author": "刘敞",
        "paragraphs": [
            "微风载云起，好雨与风俱。",
            "暝色经时合，凉声入夜疏。",
            "炎蒸暂洒埽，天事有驱除。",
            "倦客倚危枕，明灯照旧书。"
        ],
        "title": "小雨四首  其一",
        "id": "f0b67b13-6d20-4ff2-86fd-d9057ed62f36"
    },
    {
        "author": "刘敞",
        "paragraphs": [
            "泱漭轻云湿，飘潇昼雨来。",
            "稍沾飞絮重，竞逼柳花开。",
            "江面春阴阔，天涯暮色催。",
            "郢中词客意，最识楚王台。"
        ],
        "title": "小雨四首  其二",
        "id": "da9eda30-6124-48d1-a67c-a2768575b6f8"
    },
    {
        "author": "刘敞",
        "paragraphs": [
            "漠漠云蒸柱，萧萧雨过城。",
            "不时变炎景，竟日度秋声。",
            "洒濯林光净，归飞燕羽轻。",
            "野夫学为圃，因欲事躬耕。"
        ],
        "title": "小雨四首  其三",
        "id": "98a1665e-33bc-4569-96c3-df2a37d83998"
    },
    {
        "author": "刘敞",
        "paragraphs": [
            "春城频过雨，一望一增新。",
            "欲晓云成锦，初晴草似茵。",
            "和声散喧鸟，芳意属游人。",
            "向晚车马息，东风吹暗尘。"
        ],
        "title": "小雨四首  其四",
        "id": "86fa7534-1ecc-4d8e-a769-f7019f410689"
    },
    {
        "author": "刘敞",
        "paragraphs": [
            "曾作东都赋，无人与共论。",
            "欣逢京辇客，仍是鹡鸰原。",
            "耳接天韶盛，尘栖素袂昏。",
            "秋风江海上，归梦入夷门。"
        ],
        "title": "喜从兄自京回",
        "id": "d759004b-3ebb-471e-9257-10f12426c493"
    },
    {
        "author": "刘敞",
        "paragraphs": [
            "清风卷氛翳，广野露秋毫。",
            "木落山觉瘦，雨晴天似高。",
            "开窗置樽酒，看月涌江涛。",
            "高卧淹湖海，非关气独豪。"
        ],
        "title": "秋晴西楼",
        "id": "a9640f23-97fd-452f-a702-7f55b63d4710"
    },
    {
        "author": "刘敞",
        "paragraphs": [
            "春流抱城郭，暖色媚楼台。",
            "麦秀闻雉雊，鹳鸣知雨来。",
            "浮烟着垂柳，晴雪落新梅。",
            "此地春愁阔，无人共一杯。"
        ],
        "title": "春日楼上二首  其一",
        "id": "9f67b4cb-7ec2-45a3-8bb2-4eb6c47fd7d8"
    },
    {
        "author": "刘敞",
        "paragraphs": [
            "跃鱼依暖景，归鴈逐轻风。",
            "隔水麦苗绿，入檐花蕚红。",
            "郊原共欎欎，云日故融融。",
            "醉眼伤千里，非关江上风。"
        ],
        "title": "春日楼上二首  其二",
        "id": "a60ca734-e2f1-4a82-9827-f6361ada4666"
    },
    {
        "author": "刘敞",
        "paragraphs": [
            "举眼醉向晚，甘心醒似狂。",
            "形骸随酩酊，谈笑助轩昂。",
            "舞袖翻宜窄，歌声不厌长。",
            "高城涌明月，风景正虚凉。"
        ],
        "title": "醉後",
        "id": "8902291d-84a2-46bb-9350-28f237f15a9b"
    },
    {
        "author": "刘敞",
        "paragraphs": [
            "朝阳送微暖，晴霭入寒空。",
            "负暄春盎盎，探策乐融融。",
            "松下坐忘返，树端遥见红。",
            "喟然感时节，举酒属邻翁。"
        ],
        "title": "树阴偶坐",
        "id": "ce29349f-d699-4991-a424-4ba05091e04b"
    },
    {
        "author": "刘敞",
        "paragraphs": [
            "江上浮云聚，城中暮景兼。",
            "东风酒味溢，小雨客愁添。",
            "寒色端侵牖，斜阳不满帘。",
            "滞留成楚老，卑湿意无嫌。"
        ],
        "title": "春阴",
        "id": "68904ed9-c4a3-485a-a224-9731a2d7733b"
    },
    {
        "author": "刘敞",
        "paragraphs": [
            "疏雨纔能润，微风未肯凉。",
            "低松无限碧，白芷可怜香。",
            "埽榻从高卧，归禽不乱行。",
            "悠悠对老圃，几与尔俱忘。"
        ],
        "title": "雨後小亭",
        "id": "234a8a22-2698-4271-b745-2bc0fa3fe37c"
    },
    {
        "author": "刘敞",
        "paragraphs": [
            "逍遥方外禅，宴坐不知年。",
            "合抱平生柏，成区社长莲。",
            "公卿尽随喜，语默两忘筌。",
            "闻有诗三百，无由一一弦。"
        ],
        "title": "同伯镇寄赠北都定雅禅师",
        "id": "2a421eb1-ed14-4cb3-8708-0ac6d70d9579"
    },
    {
        "author": "刘敞",
        "paragraphs": [
            "徂岁曾何急，清宵不复长。",
            "蹉跎问甲子，愁寂看灯光。",
            "峡雨萧萧冷，江云澹澹黄。",
            "殷勤故人别，容易二年强。"
        ],
        "title": "夜坐因读隐直书寄之",
        "id": "11d1ab5e-f5c1-4cd2-987c-d74319ef5bf6"
    },
    {
        "author": "刘敞",
        "paragraphs": [
            "历国向七十，滔滔何日还。",
            "轻赍一剑在，壮节二毛斑。",
            "浮俗风波里，高情天地间。",
            "滞留多愠见，送远愧登山。"
        ],
        "title": "和孙监丞送书生南游",
        "id": "c9614fb4-2bb6-4c3c-9f7c-08ea3f5d0003"
    },
    {
        "author": "刘敞",
        "paragraphs": [
            "冥冥梅送雨，椮椮麦迎秋。",
            "四月应徂暑，南方复重裘。",
            "昆仑摇地轴，渤海涨河流。",
            "天事无端错，民生若许愁。"
        ],
        "title": "夏寒",
        "id": "b75bcf91-7cbe-4fef-8d01-6054fe6ceacd"
    },
    {
        "author": "刘敞",
        "paragraphs": [
            "阴老疑龙战，风高怯海飞。",
            "枯蓬不自息，归鸟竞相依。",
            "时节惊流水，生涯托墐扉。",
            "哀歌向妻子，吾道亦牛衣。"
        ],
        "title": "同黄子温小寒",
        "id": "72549850-f378-48ba-92ed-f9e83debcb6a"
    },
    {
        "author": "刘敞",
        "paragraphs": [
            "风定水逾静，雨收天倍高。",
            "分明写冰鉴，深浅露秋毫。",
            "车马情颇厌，山林心正劳。",
            "观鱼近至乐，相与更临濠。"
        ],
        "title": "晨至西阳池示同行",
        "id": "15f423e5-812e-4217-a435-f0345700d245"
    },
    {
        "author": "刘敞",
        "paragraphs": [
            "役役轻日月，回回分簿书。",
            "怅然面止水，乐矣羡游鱼。",
            "鸥鸟舞迎客，江湖兴起予。",
            "顾邀二三子，退食未宜疏。"
        ],
        "title": "又过西阳池",
        "id": "72a1bef8-504a-4216-8067-0e02c11cc2c3"
    },
    {
        "author": "刘敞",
        "paragraphs": [
            "闻名自夙昔，已作旧相知。",
            "倾盖成邂逅，如何还别离。",
            "军声咽鼓角，行色满旌麾。",
            "莫怪樽前醉，亲邻心所期。"
        ],
        "title": "送信阳舒使君",
        "id": "1cb55fc9-e890-42de-94a5-e7d750a6fd17"
    },
    {
        "author": "刘敞",
        "paragraphs": [
            "十年幕中客，万里海南州。",
            "命服仍朱绂，夸乡未白头。",
            "山城时昼黑，岭水或西流。",
            "问道林多桂，王孙莫自留。"
        ],
        "title": "送南仪守黄中允",
        "id": "ab7a0e77-0e87-403b-93a4-e89ba47557b2"
    },
    {
        "author": "刘敞",
        "paragraphs": [
            "逍遥不期远，趣足外嚣尘。",
            "谁谓持斧客，翻同高卧人。",
            "江芦烟叶重，岩菊露香匀。",
            "爱惜凌寒意，留欢过小春。"
        ],
        "title": "和阎工部新作西斋",
        "id": "7e387927-db30-4f42-a082-7765435d233c"
    },
    {
        "author": "刘敞",
        "paragraphs": [
            "专城空岁月，报国愧纤毫。",
            "幸及农功暇，初成壁垒高。",
            "飞翚邻雉堞，萦帯俯鱼濠。",
            "与听舆人诵，无令板筑劳。"
        ],
        "title": "次韵王寺丞北城",
        "id": "39885b5e-e1fb-4844-b13a-d33f743417cf"
    },
    {
        "author": "刘敞",
        "paragraphs": [
            "江海一远别，见君金马门。",
            "先鸣二三子，强着五千言。",
            "清望开中秘，英辞动至尊。",
            "荐贤受上赏，时论重西垣。"
        ],
        "title": "同年陈君制策高第改佐着作东还余杭作五言送行兼寄彦猷阁老使君二兄",
        "id": "a66fb750-ba06-43a0-bee3-1dc708e8fdb1"
    },
    {
        "author": "刘敞",
        "paragraphs": [
            "红蕖千顷合，碧树百年藤。",
            "长日宜沿泝，清风破欎蒸。",
            "别离情易恶，衰老醉那能。",
            "还望邯郸道，悲歌不自胜。"
        ],
        "title": "兴庆池送客",
        "id": "19a9c2c7-cadd-4869-96e5-b874f5bbe8c9"
    },
    {
        "author": "刘敞",
        "paragraphs": [
            "宿雨原野润，朝云宫殿明。",
            "东风未半日，佳气满重城。",
            "涣涣泉披冻，欣欣木向荣。",
            "江头景如此，公起探春晴。"
        ],
        "title": "立春日斋祠毕还过金明池寄永叔",
        "id": "b3411da5-1383-4b11-aba8-5c1d939756e1"
    },
    {
        "author": "刘敞",
        "paragraphs": [
            "表里山河险，成皋广武间。",
            "仕贫宁自佚，待次复空还。",
            "寿酒千秋祝，儿衣五彩斑。",
            "人生此乐少，何事惨离颜。"
        ],
        "title": "送次子敏归河阴",
        "id": "b31d2815-a6bb-4319-a60b-f7fd9c73da28"
    },
    {
        "author": "刘敞",
        "paragraphs": [
            "溪流向人急，野色背人偏。",
            "轻浪仍堪鉴，虚舟不费牵。",
            "柳长勤拂面，鸥戏巧随船。",
            "幽兴终难尽，禽鱼莫间然。"
        ],
        "title": "泛舟",
        "id": "f8272692-7b01-4471-b9f5-a9066a2210d4"
    },
    {
        "author": "刘敞",
        "paragraphs": [
            "惨惨霜天迥，纷纷风叶黄。",
            "须倾一樽酒，少浣九回肠。",
            "世事浑无定，秋容毎自伤。",
            "登高何必赋，会使鬓毛苍。"
        ],
        "title": "九日对酒二首  其一",
        "id": "dc7b6f92-59b2-43a5-bd0f-1be90291a869"
    },
    {
        "author": "刘敞",
        "paragraphs": [
            "懰栗看秋尽，差池感岁穷。",
            "薄寒侵白罽，危叶陨青枫。",
            "零落茱萸佩，淹留桂树丛。",
            "年光不可玩，生意羡冥鸿。"
        ],
        "title": "九日对酒二首  其二",
        "id": "ea01df46-c2af-4e0c-bc8b-96db79ee9380"
    },
    {
        "author": "刘敞",
        "paragraphs": [
            "举酒惜春尽，缓歌伤别离。",
            "江山空发兴，鸡黍若为期。",
            "醉起疑千日，愁来独五噫。",
            "皋桥羁旅客，惆怅不同时。"
        ],
        "title": "对酒忆献臣二首  其一",
        "id": "4e785069-4a79-4e63-9968-e7c9fa3622ab"
    },
    {
        "author": "刘敞",
        "paragraphs": [
            "春日怀吾子，羁游各异方。",
            "况逢青眼绝，早识白眉良。",
            "树逐相思老，江回去路长。",
            "感时惟尚寐，终日醉无妨。"
        ],
        "title": "对酒忆献臣二首  其二",
        "id": "62fadc9e-1434-48f7-9883-43fdc242eb28"
    },
    {
        "author": "刘敞",
        "paragraphs": [
            "朱轓垂丝旒，千里下扬州。",
            "本郡荣何甚，治中望最优。",
            "高人孙绰贵，节妇孟光尤。",
            "问俗应宾礼，清风远镇浮。"
        ],
        "title": "汝阴送扬州通判广陵高秘丞",
        "id": "c85a4400-68c5-4b41-9644-7b451ddd9838"
    },
    {
        "author": "刘敞",
        "paragraphs": [
            "幽池旧徒涉，春涨得新桥。",
            "自恨济川小，欣忘渡水遥。",
            "中流横螮蝀，别径会渔樵。",
            "更爱凭栏处，东风柳万条。"
        ],
        "title": "新作小桥",
        "id": "63dde46d-342c-4a47-976d-fa026175f35a"
    },
    {
        "author": "刘敞",
        "paragraphs": [
            "晨兴事朝谒，星汉已阑干。",
            "云薄露犹湿，风高天正寒。",
            "尘衣先改素，蓬鬓强弹冠。",
            "兴在江湖永，空歌行路难。"
        ],
        "title": "五月十一日早行是日风寒如八九月",
        "id": "6d2cdba2-a0cc-4211-a01d-0b42b683eb47"
    },
    {
        "author": "刘敞",
        "paragraphs": [
            "霜落月更白，云开天正青。",
            "卷帘邀玉兔，引酒劝天星。",
            "起舞凭相属，高歌愿共听。",
            "春宵谁谓短，罍罄适添缾。"
        ],
        "title": "月夜独饮",
        "id": "1ff05b3a-6306-4b05-a5c0-30294473b521"
    },
    {
        "author": "刘敞",
        "paragraphs": [
            "明闇云移影，萧骚雨送凉。",
            "远林寒起雾，清簟润浮霜。",
            "小隐交游绝，微吟杖履妨。",
            "奕棋还偃几，幽趣亦难忘。"
        ],
        "title": "雨中赠徐监簿",
        "id": "823ee827-734f-49a7-aba2-1ee4a50633de"
    },
    {
        "author": "刘敞",
        "paragraphs": [
            "鹡鸽飞砌下，广莫起寒风。",
            "感物念游子，赋诗同召公。",
            "楚歌还落木，淮月更虚弓。",
            "羁旅伤离别，如何岁亦穷。"
        ],
        "title": "寄和弟",
        "id": "2dc03b73-55a2-4bb0-a542-b3907d385529"
    },
    {
        "author": "刘敞",
        "paragraphs": [
            "遥想登高处，姑苏秋草多。",
            "那无万古恨，少作五噫歌。",
            "野菊萧萧晚，江鸿叠叠过。",
            "尺书不可托，送目奈愁何。"
        ],
        "title": "九日寄因甫",
        "id": "3c4be988-626f-429e-8c5b-d35d02e4d02d"
    },
    {
        "author": "刘敞",
        "paragraphs": [
            "红叶迎霜陨，高楼近日暄。",
            "送归仍暮节，极望正平原。",
            "容易风吹帽，殷勤菊满樽。",
            "岂嫌径先醉，当识别销魂。"
        ],
        "title": "九日登城北门送孙许州",
        "id": "2d3adc1b-5d45-4212-b9db-f234df136451"
    },
    {
        "author": "刘敞",
        "paragraphs": [
            "采采黄花菊，飘飘阊阖风。",
            "醉从纱帽落，兴与古人同。",
            "北岳烽烟隔，甘泉侯骑通。",
            "悲歌伤远目，不独为青枫。"
        ],
        "title": "九日",
        "id": "e741f4eb-5faf-4b1a-b79d-d3f0c14c4973"
    },
    {
        "author": "刘敞",
        "paragraphs": [
            "宫中万年树，天上紫薇垣。",
            "此地飞尘隔，经时绛雪翻。",
            "幽香通复阁，密影半层轩。",
            "已後阳春节，无辞白露繁。"
        ],
        "title": "阁下紫薇花",
        "id": "589594af-533f-4326-9a8b-4682c419b1a2"
    },
    {
        "author": "刘敞",
        "paragraphs": [
            "远身适荆楚，苦掾寄书题。",
            "他日相思甚，终年引望迷。",
            "销忧岘山醉，招隐鹿门楼。",
            "勿以徒劳故，全家自此携。"
        ],
        "title": "怀襄阳郭户曹",
        "id": "d5b82b57-e135-458b-be3b-864b77dd8aec"
    },
    {
        "author": "刘敞",
        "paragraphs": [
            "山中招隐地，江上未归人。",
            "那可连年别，俱逢欲暮春。",
            "乱飞莺恋友，北向鴈辞宾。",
            "自觉双蓬鬓，萧萧日更新。"
        ],
        "title": "竹西亭送二十六弟赴定州去年三月亦于此相别即昆冈蒙谷之阳",
        "id": "895d95db-d4a1-4f26-8176-e48383e16e6b"
    },
    {
        "author": "刘敞",
        "paragraphs": [
            "丹绂双纹绶，朱轓左画轮。",
            "平生固自负，归去亦荣亲。",
            "美俗余分陜，悲歌激在陈。",
            "别离俱未易，因目二毛新。"
        ],
        "title": "送和弟通判陜府",
        "id": "051da968-c16d-4103-9687-9483bb91f44e"
    },
    {
        "author": "刘敞",
        "paragraphs": [
            "闻道双飞舄，看来万里流。",
            "传声淮口渡，审侯越侬讴。",
            "霜蟹人人得，春醪盎盎浮。",
            "襄贲差不恶，须汝共销忧。"
        ],
        "title": "萧山舍弟将发南都以诗候之",
        "id": "092dbcf8-7572-492a-911d-d1afce348709"
    },
    {
        "author": "刘敞",
        "paragraphs": [
            "弱弱纤纤柳，朱朱白白花。",
            "春风最无赖，客鬓亦空华。",
            "草色明深径，泉声落浅沙。",
            "江枫千里思，醉眼向天涯。"
        ],
        "title": "春晴小园偶步",
        "id": "bed1182d-09c6-4ffb-91de-0e4e6428ee69"
    },
    {
        "author": "刘敞",
        "paragraphs": [
            "海邑近蟠桃，铜章肯许劳。",
            "公田都种秫，霜蟹餍持螯。",
            "宫庙比洙泗，弦歌通掾曹。",
            "想多记石柱，非复笑牛刀。"
        ],
        "title": "寄盐城舍弟得书言岁大稔兼求作夫子庙记",
        "id": "270dc485-a6ef-4560-8ef0-09b91187f8ea"
    },
    {
        "author": "刘敞",
        "paragraphs": [
            "扰扰嗟何急，营营若有侵。",
            "由来穴知雨，非尔旱为霖。",
            "王霸强并弱，兴亡古到今。",
            "愿君推达观，安得异机心。"
        ],
        "title": "蚁斗",
        "id": "f3231a11-a979-465b-8889-97021cf67e74"
    },
    {
        "author": "刘敞",
        "paragraphs": [
            "清笳转不极，碧水望偏多。",
            "醲酒春先醉，晴阳晚更和。",
            "起提如意舞，自击唾壶歌。",
            "芳树知多少，春游奈汝何。"
        ],
        "title": "酒後登清风亭",
        "id": "419e42b8-c7e7-4810-bfd2-1aa8ccf1898c"
    },
    {
        "author": "刘敞",
        "paragraphs": [
            "筑榭因高柳，疏泉激浅沙。",
            "登临容展席，游泛足浮槎。",
            "露盌涵醇醴，冰盘饷美瓜。",
            "爱君难兴尽，未醉惜还家。"
        ],
        "title": "同持国过江十新作池亭三首  其一",
        "id": "f84a68a7-e6bb-40b8-b1fc-73f11a9f87d9"
    },
    {
        "author": "刘敞",
        "paragraphs": [
            "菡萏千枝发，池塘五月秋。",
            "香繁初过雨，影密欲藏舟。",
            "鱼跃知琴乐，鸥飞为客留。",
            "江湖未成往，愧此意悠悠。"
        ],
        "title": "同持国过江十新作池亭三首  其二",
        "id": "29ab7732-13d3-425d-a5db-9b117ed77315"
    },
    {
        "author": "刘敞",
        "paragraphs": [
            "吏隐由来事，郊居故自宜。",
            "池台随意定，泉石象天为。",
            "珍树移时语，清风竟日棋。",
            "市朝情久厌，野老不相疑。"
        ],
        "title": "同持国过江十新作池亭三首  其三",
        "id": "d8d0353e-e90e-4d7d-878c-33f09b74ea45"
    },
    {
        "author": "刘敞",
        "paragraphs": [
            "早悟出处际，同归羁旅间。",
            "从军差复乐，捧檄莫思还。",
            "百仞磻溪水，千岩大白山。",
            "异时曾想见，乘兴辄跻攀。"
        ],
        "title": "寄鳯翔舍弟  其一",
        "id": "483e1ead-9195-4130-b5fa-424e70598bd4"
    },
    {
        "author": "刘敞",
        "paragraphs": [
            "百里异形影，况今殊楚秦。",
            "陇云虚引领，江月漫随人。",
            "愁恨西山雪，惊心绝塞尘。",
            "寄书悬胜梦，鴈足莫嫌频。"
        ],
        "title": "寄鳯翔舍弟  其二",
        "id": "4c2b8aeb-8ced-40e3-b32c-480c1b6f9fd3"
    },
    {
        "author": "刘敞",
        "paragraphs": [
            "尔门大父行，俱是云霄人。",
            "诸孙自骏骨，高第复青春。",
            "试吏小山下，还家芳桂新。",
            "当成我宅相，宁肯滞埃尘。"
        ],
        "title": "俞氏甥及第後赴寿春尉立别",
        "id": "5843ebee-9076-48de-99e3-48ad1ec6a46a"
    },
    {
        "author": "刘敞",
        "paragraphs": [
            "田庐非一处，微径自相通。",
            "日下耕钓息，林边言笑同。",
            "此虽人问俗，独有方外风。",
            "吾亦毕婚嫁，还从击壤翁。"
        ],
        "title": "劝耕亭晚望田家作",
        "id": "6212fd38-c605-43c1-8dd5-203fde1dbe65"
    },
    {
        "author": "刘敞",
        "paragraphs": [
            "尚有危楼在，犹传羽驾归。",
            "悲歌城郭是，故老姓名非。",
            "积水浮天宇，孤云遶翠微。",
            "远游悲世俗，思见菊花衣。"
        ],
        "title": "危楼",
        "id": "8a83ec64-f3e1-4b09-89ab-dfa59140b873"
    },
    {
        "author": "刘敞",
        "paragraphs": [
            "白露参差晚，丹枫点染深。",
            "高楼延远恨，嘶马动归心。",
            "留客小山桂，愁人思妇砧。",
            "昏鸦稍欲集，堑黑倒城阴。"
        ],
        "title": "四望楼二首  其一",
        "id": "7d91c250-5286-4192-866c-cfaee152aa42"
    },
    {
        "author": "刘敞",
        "paragraphs": [
            "展步乘幽兴，登临当远游。",
            "凉轩不用扇，高树自知秋。",
            "月出潮声涌，云生岳色浮。",
            "旅怀虽易失，无奈角声愁。"
        ],
        "title": "四望楼二首  其二",
        "id": "9e11cd34-a43a-454e-b0da-e72eaaa517bf"
    },
    {
        "author": "刘敞",
        "paragraphs": [
            "积水吾山溢，轻风汶筱秋。",
            "微凉禁鲁酒，清唱发齐讴。",
            "小雨何须急，高云更肯留。",
            "知公兴不浅，能醉月边楼。"
        ],
        "title": "中元雨後招两漕",
        "id": "6de68c66-8d17-49e2-b9c1-ed2e17b4c6fb"
    },
    {
        "author": "刘敞",
        "paragraphs": [
            "小雨车马息，微风窗户虚。",
            "尘埃顷洒埽，蝇蚋一讴除。",
            "高枕华胥梦，忘言藏室书。",
            "不知吾丧我，安更问其余。"
        ],
        "title": "小雨朝归东轩",
        "id": "69da34c5-08b1-44b3-8e3c-f57fbbb73143"
    },
    {
        "author": "刘敞",
        "paragraphs": [
            "草树朱明晚，云霓白日颓。",
            "幽居谁与适，山鸟独无猜。",
            "蠧实危将堕，衰花冷自开。",
            "秋光殊不意，顿入眼前来。"
        ],
        "title": "雨中北轩",
        "id": "75098bf3-085d-43e2-9b3e-6776da33f515"
    },
    {
        "author": "刘敞",
        "paragraphs": [
            "西郊逢故人，倾盖暂相亲。",
            "车马有行色，衣裳栖洛尘。",
            "问笻出冉筰，询道自峨岷。",
            "却话别时意，悠然已四春。"
        ],
        "title": "西郊候客",
        "id": "1b30729e-8f77-4de4-9932-2cdbe51815a9"
    },
    {
        "author": "刘敞",
        "paragraphs": [
            "清秋望不极，凉月夜还新。",
            "河汉初无际，山川共绝尘。",
            "举杯光可挹，起舞影相亲。",
            "此兴何曾浅，风流忆古人。"
        ],
        "title": "中秋月榭饮会",
        "id": "7f8dfbf4-5401-46c3-ab96-5a4effcec403"
    },
    {
        "author": "刘敞",
        "paragraphs": [
            "南山半云雨，天气杂暄寒。",
            "野兴宜独往，春愁无定端。",
            "鸟声来静听，柳色入遥看。",
            "却谢芳樽酒，悠悠谁与欢。"
        ],
        "title": "独行",
        "id": "e36c12ba-17e0-4a9d-8269-5a7cc6a12bdc"
    },
    {
        "author": "刘敞",
        "paragraphs": [
            "独持子房计，欲伴赤松仙。",
            "犹行少傅事，更觉大夫贤。",
            "诏策容就问，子孙随拜前。",
            "顾嫌越相国，远泛五湖船。"
        ],
        "title": "石少傅致仕",
        "id": "dce688b8-4fbd-4405-8769-1114b0c5714d"
    },
    {
        "author": "刘敞",
        "paragraphs": [
            "朱轩映粉堞，遥出夕阳中。",
            "云雨通巫峡，江山入楚宫。",
            "登临余壮观，潇洒向雄风。",
            "万事随陵谷，滔滔水向东。"
        ],
        "title": "望沙楼",
        "id": "37278f9f-7b26-40b5-aa68-82837f462d8b"
    },
    {
        "author": "刘敞",
        "paragraphs": [
            "一年再远别，尘世令人嗟。",
            "况复江湖永，空惊鬓髪华。",
            "青山浮海上，远水即天涯。",
            "出处俱萍泛，悬知後会賖。"
        ],
        "title": "杨子寺送彦猷阁老去年四月某别彦猷于京师到今适期年矣",
        "id": "fa84216d-dfa0-4846-94d1-812ce8844ceb"
    },
    {
        "author": "刘敞",
        "paragraphs": [
            "万里亘东西，连峰隐朔陲。",
            "气纒冰雪惨，险极鬼神为。",
            "偪仄单车度，盘桓壮士悲。",
            "今朝识天意，正欲限华夷。"
        ],
        "title": "出山",
        "id": "c82f58a8-9996-4c1d-ab38-615e75d87507"
    },
    {
        "author": "刘敞",
        "paragraphs": [
            "阴山天下险，鸟道上棱层。",
            "抱石千年树，悬崖万丈冰。",
            "悲歌愁倚剑，侧步怯扶绳。",
            "更觉长安远，朝光午未升。"
        ],
        "title": "阴山",
        "id": "d8af7b16-6afd-4c9c-8034-bdae9a6ce0c1"
    },
    {
        "author": "刘敞",
        "paragraphs": [
            "小雨何曾湿，轻云苦易开。",
            "蛟龙自喣沬，江汉欲飞埃。",
            "碧草寒仍短，喧禽去不回。",
            "楚山长对日，未信有阳台。"
        ],
        "title": "占晴三首  其一",
        "id": "42ed6da0-f594-463a-9bb6-6b67840c6644"
    },
    {
        "author": "刘敞",
        "paragraphs": [
            "白日丽江上，初晴风景饶。",
            "春愁来集眼，暖气起连宵。",
            "旷野苍茫合，饥鸢上下飘。",
            "长亭送行处，稍复柳垂条。"
        ],
        "title": "占晴三首  其二",
        "id": "f3b4acfc-45fb-45d7-9327-c2f99fd519c9"
    },
    {
        "author": "刘敞",
        "paragraphs": [
            "巫峡空多雨，江南自有春。",
            "瘴排寒色早，晴发岁华新。",
            "地暖仍余湿，风和欲起尘。",
            "旧伤千里目，巳复觉愁人。"
        ],
        "title": "占晴三首  其三",
        "id": "32be2fe7-4738-4f92-818e-7970e00ca677"
    },
    {
        "author": "刘敞",
        "paragraphs": [
            "昔钓城下水，今来十八年。",
            "居人几能在，里巷独依然。",
            "手种成乔木，躬耕有废田。",
            "悲歌顾千骑，不觉涕沦涟。"
        ],
        "title": "登扬州城北门予昔侍亲寓居此城下驿舍十八年矣怆然感动",
        "id": "674e63f2-7cfe-4b3f-82e7-af689e4131de"
    },
    {
        "author": "刘敞",
        "paragraphs": [
            "安得生羽翼，超然成远游。",
            "探书下禹穴，问礼适东周。",
            "贤圣有遗迹，江山俱早秋。",
            "西风日夜急，无事独淹留。"
        ],
        "title": "有怀北归寄张四和弟",
        "id": "34bde267-6262-4dce-b093-3ffff75cc391"
    },
    {
        "author": "刘敞",
        "paragraphs": [
            "水面尘土少，山头炎景微。",
            "蛟龙能护法，鱼鸟各忘机。",
            "空寂见佛事，幽闲滞客归。",
            "蓬莱似咫尺，拟纵海帆飞。"
        ],
        "title": "金山寺",
        "id": "1a8dbab7-096e-4898-b26e-10d3986b28bf"
    },
    {
        "author": "刘敞",
        "paragraphs": [
            "君归湖上山，寄傲白云间。",
            "岩树定未改，春条应可攀。",
            "曾随太守荐，近揖上公还。",
            "知子不贪贵，令人思闭关。"
        ],
        "title": "送张介归山中",
        "id": "e5a68cae-3740-4d34-90aa-d4d17e3f9ea7"
    },
    {
        "author": "刘敞",
        "paragraphs": [
            "天清北风厉，日落乱鸦栖。",
            "望远影如叠，听长声渐低。",
            "月中惊不定，城上暗仍啼。",
            "出处乘朝夕，应无失旦迷。"
        ],
        "title": "寒鸦",
        "id": "583ba501-090d-4bed-b476-094c3907fcdc"
    },
    {
        "author": "刘敞",
        "paragraphs": [
            "紫禁过从密，青云步武通。",
            "文章一朝盛，兄弟两家同。",
            "结绶轻萧育，忘年似孔融。",
            "相看各相喜，安得恨途穷。"
        ],
        "title": "舍弟及杨十七尊兄同年登科贺彦文",
        "id": "3107219c-6caf-4b2c-9205-c8b17e2c7e15"
    },
    {
        "author": "刘敞",
        "paragraphs": [
            "南服已卑湿，隆冬方晏温。",
            "夏虫轻火伏，葛履易霜繁。",
            "谁复谋吹律，吾真笑负暄。",
            "爰居或避地，亦慰异乡魂。"
        ],
        "title": "冬暖",
        "id": "65b45fcb-431e-472b-8cf2-72e21f340b93"
    },
    {
        "author": "刘敞",
        "paragraphs": [
            "通谷近中原，初阳生旧年。",
            "欣欣林动色，漠漠野浮烟。",
            "鸣雉飞朝日，新芽发暖泉。",
            "东风强人意，车马亦翩翩。"
        ],
        "title": "山暖",
        "id": "e4ef5238-8956-485f-8b8d-31c47c0c48a6"
    },
    {
        "author": "刘敞",
        "paragraphs": [
            "惊浪乘风疾，浮云映水低。",
            "卷帆高卧熟，看鹢退飞迷。",
            "山远微分树，村深略辨鸡。",
            "蒹葭萦客恨，极望正萋萋。"
        ],
        "title": "铜陵阻风",
        "id": "fed947e7-1067-4366-98a2-f9b80614eddd"
    },
    {
        "author": "刘敞",
        "paragraphs": [
            "玄蝉无所营，风露正凄清。",
            "执翳机何密，当车勇自轻。",
            "将迷黄雀患，已变玉琴声。",
            "得丧还相召，南华所以惊。"
        ],
        "title": "螳螂",
        "id": "aa7052cf-5eac-45f7-861c-99e6a073f14f"
    },
    {
        "author": "刘敞",
        "paragraphs": [
            "简书无暇日，风雨送残秋。",
            "车马常侵旦，泥涂空自愁。",
            "平生本迂拙，岁暮强淹留。",
            "会将投劾去，偃息谢交游。"
        ],
        "title": "雨中入省",
        "id": "01a69e2e-1485-49f6-971a-390f86d4808d"
    },
    {
        "author": "刘敞",
        "paragraphs": [
            "尘垢厌淟涊，风雨为驱除。",
            "稍稍烦襟尽，萧萧秋气初。",
            "堪忧忘陋巷，匡坐读羣书。",
            "半夜梁山操，悲歌问起予。"
        ],
        "title": "旅居雨中",
        "id": "6933bbc2-f788-4ff1-837d-6a75492e287c"
    },
    {
        "author": "刘敞",
        "paragraphs": [
            "萧萧过轩雨，物色送春归。",
            "树绿初成盖，垣青半长衣。",
            "吟怀空扰扰，愁思动依依。",
            "想似江南景，草长莺乱飞。"
        ],
        "title": "雨中",
        "id": "69381680-ee58-4a3f-a711-680a3217a7e5"
    },
    {
        "author": "刘敞",
        "paragraphs": [
            "泄云霏栋宇，危叶堕霜枝。",
            "忽忽时空晚，萧萧坐自悲。",
            "竟无高枕兴，还有闭关宜。",
            "生事安蓬藋，商歌恣所为。"
        ],
        "title": "北窗闻雨",
        "id": "64f7b567-69e9-4ea6-ba3c-e488da3bab89"
    },
    {
        "author": "刘敞",
        "paragraphs": [
            "相思恨不见，今子去长沙。",
            "幸有国百里，可怜天一涯。",
            "春风洞庭水，殊俗楚人家。",
            "回首伤卑湿，知君髪易华。"
        ],
        "tags": [
            "洞庭湖"
        ],
        "title": "送因甫宰湘乡",
        "id": "9b1bcd10-0fa6-4c2f-b2e3-215a5c2f85b3"
    },
    {
        "author": "刘敞",
        "paragraphs": [
            "汉恩隆四世，商历盛三宗。",
            "与子孙能继，宁民户可封。",
            "云归疑厌代，鼎就莫攀龙。",
            "庙乐兼韶武，应传盛德容。"
        ],
        "title": "挽仁宗皇帝歌四首  其一",
        "id": "6ef126e5-10f7-4d45-8639-594160f74913"
    },
    {
        "author": "刘敞",
        "paragraphs": [
            "措刑文武後，四十有余年。",
            "几与华胥比，宁知帝力然。",
            "占龄无协梦，弃躧趣登山。",
            "後世称稽古，应参尧舜篇。"
        ],
        "title": "挽仁宗皇帝歌四首  其二",
        "id": "8bf9dab7-74de-4620-95aa-376f78ad4dc9"
    },
    {
        "author": "刘敞",
        "paragraphs": [
            "不阵威逾远，无为俗自柔。",
            "诗书通月窟，箫勺靖炎陬。",
            "毕陌宫车晚，苍梧草露秋。",
            "定知千岁後，民尚是轩丘。"
        ],
        "title": "挽仁宗皇帝歌四首  其三",
        "id": "42ecc2a9-986c-4eb3-b666-5f792a4a0083"
    },
    {
        "author": "刘敞",
        "paragraphs": [
            "讴歌归命启，遏密罄宗尧。",
            "陵寝略依汉，衣冠深葬桥。",
            "空看同轨至，非复总章朝。",
            "西望新宫柏，悲风亦後凋。"
        ],
        "title": "挽仁宗皇帝歌四首  其四",
        "id": "f29bcdc9-af60-475b-8dba-3818adf6f47c"
    },
    {
        "author": "刘敞",
        "paragraphs": [
            "适野性所喜，采真今更谙。",
            "地偏尘土少，人远井泉甘。",
            "长日眠高枕，微风酒半酣。",
            "从来天尺五，信有此城南。"
        ],
        "title": "太一斋居",
        "id": "b5e0ddc7-8438-4373-886d-fdf99ca86f29"
    },
    {
        "author": "刘敞",
        "paragraphs": [
            "高秋变摇落，远水露澄明。",
            "飞鸟江中堕，孤帆木末征。",
            "逆风吹帽侧，疏雨逐云行。",
            "兴尽聊当反，涂穷眼自惊。"
        ],
        "title": "城南晚归",
        "id": "d25607f9-3bc2-4dcb-8052-a27705e45f6f"
    },
    {
        "author": "刘敞",
        "paragraphs": [
            "开窗一杯酒，独酌静无言。",
            "明蟾不可驻，流水自东奔。",
            "野犬迎虚吠，舟人争渡喧。",
            "怅然此时意，不醉已消魂。"
        ],
        "title": "独酌忆和甫",
        "id": "f58fa1e4-42e4-45c7-b1a1-32cfbdfe58df"
    },
    {
        "author": "刘敞",
        "paragraphs": [
            "昔闻小旻戒，今践薄冰行。",
            "涌水怒愁裂，寒蛟蟠畏惊。",
            "迟迟但觉远，战战尚思轻。",
            "谁断孤疑志，穷源更北征。"
        ],
        "title": "履冰",
        "id": "8f031cc7-0121-4d12-9d2e-7381d39f49eb"
    },
    {
        "author": "刘敞",
        "paragraphs": [
            "古树荒祠侧，他年雷震余。",
            "蛟龙从此逝，蝼蚁至今居。",
            "错节摧犀甲，烧痕蠧漆书。",
            "会看妨要路，终胜断沟渠。"
        ],
        "title": "烧残树",
        "id": "875c32f7-4200-4143-aadd-ab67231abcae"
    },
    {
        "author": "刘敞",
        "paragraphs": [
            "吾庐双好树，簇簇近浮烟。",
            "急雨仍堪倚，斜阳不废眠。",
            "山童勤扫叶，稚子莫惊蝉。",
            "俗态轻幽寂，柴门赖素偏。"
        ],
        "title": "双树",
        "id": "889db932-fa2c-41f3-a32b-8a1e3345bc8b"
    },
    {
        "author": "刘敞",
        "paragraphs": [
            "深巷山桃树，无人亦自芳。",
            "青苔何限地，红蕚可怜香。",
            "俗眼轻幽僻，阴天逼艶阳。",
            "殷勤谋一醉，容易送春光。"
        ],
        "title": "题巷北桃花",
        "id": "175b4f4f-39f3-45ad-a0c9-e57ec9810465"
    },
    {
        "author": "刘敞",
        "paragraphs": [
            "天下苍生望，朝端百辟师。",
            "辞荣如弃躧，得道去乘箕。",
            "无复临雍问，空余罢市悲。",
            "会书廊庙语，世世奉萧规。"
        ],
        "title": "杜祁公挽词二首  其一",
        "id": "addf18b2-65de-468b-baa8-a98fe2db3a02"
    },
    {
        "author": "刘敞",
        "paragraphs": [
            "第五廉莫比，留侯功不居。",
            "遗风何峻极，雅尚得冲虚。",
            "平昔常开阁，深惭晚曳裾。",
            "千金论一字，永慨袖中书。"
        ],
        "title": "杜祁公挽词二首  其二",
        "id": "199d61be-0056-4501-b8f9-1c550cb76967"
    },
    {
        "author": "刘敞",
        "paragraphs": [
            "逢人问嵩少，千里驾征轩。",
            "倦马夜未寝，鸣蝉秋尚烦。",
            "风烟新洛邑，冠盖上东门。",
            "合有西宾问，归时许共论。"
        ],
        "title": "送人之洛",
        "id": "5a5bcbec-0430-474c-a529-ab7e6f67e96d"
    },
    {
        "author": "刘敞",
        "paragraphs": [
            "知兵心自许，见谓百夫雄。",
            "上马常慷慨，堕车宁困穷。",
            "诚非代大匠，疑欲作三公。",
            "匹似陈汤病，犹成绝域功。"
        ],
        "title": "圣俞坠马伤臂以其好言兵调之",
        "id": "1f2dc915-15ac-451f-85a0-06762facb2f9"
    },
    {
        "author": "刘敞",
        "paragraphs": [
            "齐秦谁谓远，烽火自相通。",
            "消息雌雄国，关防百二同。",
            "流光下沧海，飞焰避惊鸿。",
            "不及承平日，空悲垂白翁。"
        ],
        "title": "烽火",
        "id": "23434eef-b563-49d3-9307-493b600a201b"
    },
    {
        "author": "刘敞",
        "paragraphs": [
            "别离常作恶，衰老异他时。",
            "望望风波苦，悠悠见女悲。",
            "江空人迹绝，天逈鸟飞迟。",
            "若复无双鲤，何由慰我思。"
        ],
        "title": "得贡甫巢县书云阻风",
        "id": "eb88872b-f519-4bf0-b347-e1994fa4c644"
    },
    {
        "author": "刘敞",
        "paragraphs": [
            "藏书不满万，幽蠧亦时除。",
            "上有朝廷副，多从秦汉余。",
            "山川迷禹穴，云海隔昆墟。",
            "持此遗清白，归为林下居。"
        ],
        "title": "晒书",
        "id": "4a6a28a1-3dca-4d01-9d57-8bebb89e9280"
    },
    {
        "author": "刘敞",
        "paragraphs": [
            "湖海青云器，朝廷白首郎。",
            "蹉跎遇已晚，零落意仍伤。",
            "屡拥行台节，频腰太守章。",
            "东南满遗爱，不独一桐乡。"
        ],
        "title": "卲少卿挽词二首  其一",
        "id": "e10a299f-fdfe-4763-acd0-0154bb2e15fd"
    },
    {
        "author": "刘敞",
        "paragraphs": [
            "广柳非高盖，空山异昔归。",
            "善人天不与，行道涕交挥。",
            "髣髴音容在，留连义故违。",
            "安居自传世，闾里尚光辉。"
        ],
        "title": "卲少卿挽词二首  其二",
        "id": "a0376fd3-1ec9-4f82-8a6d-47174201b220"
    },
    {
        "author": "刘敞",
        "paragraphs": [
            "筑坛辞将钺，分土继缁衣。",
            "忌满名犹误，宜年报尚非。",
            "离鸿哀断续，埋玉想光辉。",
            "冥漠金貂赠，空看卤簿归。"
        ],
        "title": "镇潼观察留後赠侍中李君挽词",
        "id": "3e796a78-b3cf-4446-9639-ee1879dbf4a9"
    },
    {
        "author": "刘敞",
        "paragraphs": [
            "扶阳诗礼学，世世有知名。",
            "玉树芳荣早，金华地望清。",
            "川沈终合剑，风折欲分荆。",
            "萧瑟乌衣巷，偏伤道路情。"
        ],
        "title": "侍读右丞赠尚书李公挽词",
        "id": "0a387b46-5abc-441f-b644-2bf90e4d790b"
    },
    {
        "author": "刘敞",
        "paragraphs": [
            "古亦苗民患，今仍禁旅过。",
            "祅氛半翼轸，杀气覆山河。",
            "御史暴公子，将军马伏波。",
            "不应淹日月，频献凯旋歌。"
        ],
        "title": "再见禁卒住桂阳二首  其一",
        "id": "d3ce55af-394e-4003-b2c6-1b3c2d3304df"
    },
    {
        "author": "刘敞",
        "paragraphs": [
            "肃肃卷征甲，萧萧出郢门。",
            "蛟螭雄步骤，鹰隼急飞翻。",
            "数有蛮夷警，遥怜赋税烦。",
            "唐虞两阶舞，帝肯用昌言。"
        ],
        "title": "再见禁卒住桂阳二首  其二",
        "id": "07038c01-222f-4cc5-a8c9-65606bc60d6e"
    }
]