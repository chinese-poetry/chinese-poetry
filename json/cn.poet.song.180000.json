[
    {
        "author": "释居简",
        "paragraphs": [
            "诸公皆青云，一士独苦心。",
            "怀哉英雄泪，亦复长满襟。",
            "乡来梁楚声，不贵双南金。",
            "九仞横界墙，余子不敢侵。",
            "两鬓吹黄尘，倦翮投晚林。",
            "渺观酒勍敌，袖手妒病瘖。",
            "元龙异姓兄，老凤仪韶音。",
            "秋窗坐欲曙，晓灯挑不禁。",
            "鸰原思寥寥，雁影云沉沉。",
            "东观可纵观，北斗当满斟。",
            "虽无广文毡，亦有丞相衾。",
            "好邻买道南，逸兴追山阴。",
            "唤起方岩翁，共作商岩霖。"
        ],
        "title": "素斋于君实赋别兼简方岩侍郎",
        "id": "beeeb8bc-485b-45d7-9dc6-d9b97896be13"
    },
    {
        "author": "释居简",
        "paragraphs": [
            "天云卷炮车，横波起涛头。",
            "拔木如剪叶，况复一叶舟。",
            "乡来不鸣条，酝藉仍风流。",
            "今也贾余勇，浩荡隳前修。"
        ],
        "title": "送方岩下黄岩曲江阻风几溺  其一",
        "id": "dab97854-236a-49e5-af66-5021ec482764"
    },
    {
        "author": "释居简",
        "paragraphs": [
            "万籁忽自作，萧萧夜何其。",
            "悠然一寸阑，雪衮涛山飞。",
            "飞廉尔何事，狡狯取巧施。",
            "古井湛弗摇，鼓荡终奚为。"
        ],
        "title": "送方岩下黄岩曲江阻风几溺  其二",
        "id": "fccd09f5-f4b4-463d-81c4-99d05ead818d"
    },
    {
        "author": "释居简",
        "paragraphs": [
            "云绕檐楹扫不开，阑干直下是飞来。",
            "笑看白玉芬陁利，领略风烟又一回。"
        ],
        "title": "元日领客登北高",
        "id": "224f42a8-e2f3-45ea-8a8f-c0b8825563db"
    },
    {
        "author": "释居简",
        "paragraphs": [
            "分携二十年，解后复翩然。",
            "易办长亭别，难忘短李贤。",
            "春非无胜日，雨是未晴天。",
            "最是关心处，帆开顺水船。"
        ],
        "title": "别李子源",
        "id": "637dc1e9-1601-42eb-af21-fa69b27ea002"
    },
    {
        "author": "释居简",
        "paragraphs": [
            "飞鞚入山深，幽从野逸寻。",
            "闸开观喷激，云敛闯𡼭嵚。",
            "茵锦苍苔绿，油幢碧树阴。",
            "客儿亭最古，访古盍重临。"
        ],
        "title": "景献诸兄侍两国入山",
        "id": "ebdbaef8-a341-4db0-9d54-4ddb90e20dba"
    },
    {
        "author": "释居简",
        "paragraphs": [
            "吴越清明四十年，可曾归梦搅清眠。",
            "楼头欲与仲宣语，蓦地一声啼杜鹃。"
        ],
        "title": "清明日闻杜鹃",
        "id": "8f6dd732-c9cb-443d-b120-da1508c1fa44"
    },
    {
        "author": "释居简",
        "paragraphs": [
            "坡陁巨璞韬玄质，壤断虏尘天半壁。",
            "乡来谁试小龙文，切得一峯归笠泽。",
            "太湖绕山三万顷，奇产虽多不足惜。",
            "云边七十二峯青，强颜亦复无颜色。",
            "滑肤弗受莓苔裹，素藴岂容尘土蚀。",
            "云升霞举幻瑰奇，玉响金浑随拊击。",
            "一从越相去悠悠，几见吴宫春寂寂。",
            "方岩委羽在何许，帖天弱水蓬莱隔。",
            "泠然一瞬三万里，风烟浩荡寻无迹。",
            "既伴壶中清昼长，想见袖中东海窄。",
            "那知篆鼎铭彝外，尚余三丈浯溪石。",
            "擘窠不到小玲珑，却须细细蝇头刻。"
        ],
        "tags": [
            "太湖"
        ],
        "title": "方岩侍郎得灵壁一峰名碧云",
        "id": "e583f0cd-9a01-4b2d-90c8-adb2e2474995"
    },
    {
        "author": "释居简",
        "paragraphs": [
            "青青岁寒之淡交，柏也揖逊苍髯梢。",
            "凛姿古调瘠而实，昔未成才先莫逆。",
            "执此能事柄者谁，弹压玉霄王紫微。",
            "千古万古不可追，落子亦复四十围。",
            "公乎多才亦多艺，小试演纶光帝制。",
            "复将余墨散余春，烟云树石皆精神。",
            "擎重雪枝寒不倚，霜干相周不相比。",
            "山林豪逸并孤标，冠剑大臣横劲气。",
            "想当欲画未画时，积思凝虑全天倪。",
            "忽然直上盘云霓，不见笔墨之畛畦。",
            "因依方寸亦磅礴，岂止一丘仍一壑。",
            "良木非摧石不崩，于戏九原不可作。"
        ],
        "title": "醒庵王大卿松柏屏障歌",
        "id": "cc5cde2d-9a54-4d58-93bd-28e747e590f6"
    },
    {
        "author": "释居简",
        "paragraphs": [
            "轻轻漠漠又斜斜，去作青萍漾水涯。",
            "院落晚春闲意绪，合分一半与梨花。"
        ],
        "title": "柳絮  其一",
        "id": "169019c8-aacf-4555-aec8-59eb8ee08ab0"
    },
    {
        "author": "释居简",
        "paragraphs": [
            "勇作轻狂又懒飞，又如欲去却沉思。",
            "霅云不度清苕曲，独受融风款曲吹。"
        ],
        "title": "柳絮  其二",
        "id": "ea009a78-cd0a-4525-99e6-e9f667c44bd8"
    },
    {
        "author": "释居简",
        "paragraphs": [
            "孺子老蹁跹，尊前小谪仙。",
            "水程春泛鹢，山驿夜啼鹃。",
            "屏小梅垂实，楼高柳度绵。",
            "楚天回雁字，几日到吴天。"
        ],
        "title": "送常德徐使君兼简李伯达  其一",
        "id": "610c50a8-29e6-466c-abf3-d4ae478f7fcd"
    },
    {
        "author": "释居简",
        "paragraphs": [
            "榻为何人下，书令稚子温。",
            "定驰天际梦，来访水边村。",
            "秦地千年旧，桃花几树存。",
            "为宣邦伯惠，诗礼教儿孙。"
        ],
        "title": "送常德徐使君兼简李伯达  其二",
        "id": "5c896594-e333-490e-bb58-f4cbfa1596c6"
    },
    {
        "author": "释居简",
        "paragraphs": [
            "土入花甆浅，林疏雪操鲜。",
            "後凋非地力，独秀是天年。",
            "老我不谐俗，惜才如养贤。",
            "明明千古意，渠自指庭前。"
        ],
        "title": "椀柏",
        "id": "af89db8e-1875-4aca-95a7-2dfbae0a3503"
    },
    {
        "author": "释居简",
        "paragraphs": [
            "胸中千亩不愿余，颖也戏剧资轩渠。",
            "湖州九原不可作，百年合浦今还珠。",
            "玄卿浓淡知权变，淋浪迅疾如驰电。",
            "为君击节赏此音，孝娥庙刻题黄绢。",
            "君胡不歌石鼎联，两手笑拍弥明肩。",
            "又不钓垂五十犗，六鳌一掣空重渊。",
            "幻成群玉参差立，露梢点滴鲛人泣。",
            "鹘落还从兔起时，一机纔失嗟无及。",
            "我住双岩峯下寺，梦断池塘无一语。",
            "家山新绿报平安，万金堕眼宽西顾。",
            "葛陂头角犹完全，镜中观影俱茫然。",
            "坐令野人破屋壁，万里风烟生咫尺。"
        ],
        "title": "谢随庵赵牧之墨竹",
        "id": "e678a6a9-f785-4117-aed7-11814a9606af"
    },
    {
        "author": "释居简",
        "paragraphs": [
            "宋司马後鲁臧仓，贤圣虽穷道不伤。",
            "老子看棋高一着，噬脐空自忆刘郎。"
        ],
        "title": "书诚斋答晦庵帖伤刘子澄死于贬所",
        "id": "9704ad7b-3cb3-4916-87e5-a3165b019eb3"
    },
    {
        "author": "释居简",
        "paragraphs": [
            "面冷如水瘦，心刚笑竹虚。",
            "痕云衣不浣，晕藓髻难梳。",
            "七凿混沌死，十成山泽癯。",
            "谷城山下路，谁复理残书。"
        ],
        "title": "石人",
        "id": "1a867255-e8cd-420a-a6c2-72fc3f5fb37f"
    },
    {
        "author": "释居简",
        "paragraphs": [
            "尘蜕冰肤玉透肌，皱絺洴墨剪裳衣。",
            "芳鲜甘与缁云老，不与轻红转眼稀。"
        ],
        "title": "墨荔枝",
        "id": "63471a81-6328-4377-8ea3-cc514663f87e"
    },
    {
        "author": "释居简",
        "paragraphs": [
            "小似钗头缕粟金，不将红浅笑红深。",
            "虚名冗到闲花草，寂寞朝阳采羽瘖。"
        ],
        "title": "凤儿花  其一",
        "id": "1ee786fc-4422-4903-916d-db0b662c303c"
    },
    {
        "author": "释居简",
        "paragraphs": [
            "弄玉何年堕翠钿，托根便作九包妍。",
            "飞花只合秦楼去，莫与金钗压鬓蝉。"
        ],
        "title": "凤儿花  其二",
        "id": "100bea30-97e2-4ac0-8ca0-42f2fef7c8df"
    },
    {
        "author": "释居简",
        "paragraphs": [
            "昨寻密斋觅茶吃，倒屣踉跄笑相逆。",
            "一杯青白胜黄白，好风两袖来无迹。",
            "晴窗午景浣风味，露饱秋蝉谩尘蜕。",
            "周诗虽记苦如荼，浮俗但知浓若醴。",
            "归来急足敲晨扉，香鬰密云光陆离。",
            "圭零璧碎不复惜，自候泣蚓声悲嘶。",
            "不妨为佛先拈出，油然雪乳翻秋色。",
            "更需佳士细商评，我恐眼中无此生。"
        ],
        "title": "谢司令惠赐茶",
        "id": "beca56fe-df1f-46e7-bd14-b57d73a72542"
    },
    {
        "author": "释居简",
        "paragraphs": [
            "曾评五字玉堂诗，豪压城南示阿宜。",
            "池上凤毛今几个，阿宜何似阿戎奇。"
        ],
        "title": "次陈中书惠生绡韵",
        "id": "55bb3c3f-7be0-4704-ae96-e7c565eddf54"
    },
    {
        "author": "释居简",
        "paragraphs": [
            "帆挂之清远，潮来驾浊流。",
            "火云方振虐，仙舄自生秋。",
            "拔宅虽浮泛，逢山得款留。",
            "一夔携骥子，几度访羊裘。",
            "景尽孤台胜，题分庾岭幽。",
            "风餐愁欵乃，水宿贯钩辀。",
            "文采休藏豹，诗盟莫冷鸥。",
            "神明毋自鄙，蛮瘴不胜瘳。",
            "单父鸣弦外，巴东野水头。",
            "鼎钟余事业，一德配灵修。"
        ],
        "title": "钱竹岩之官清远",
        "id": "de9a0030-819b-42c9-b204-c70218fb5838"
    },
    {
        "author": "释居简",
        "paragraphs": [
            "千虑难穷智士心，周防密计保千金。",
            "宁能有备为无用，一寸渊渊几许深。"
        ],
        "title": "书陈平佐刺图",
        "id": "35fd6c7f-9d79-46af-8ce5-ad5159ee2c60"
    },
    {
        "author": "释居简",
        "paragraphs": [
            "唤得航船傍采菱，柳桥竹榭曙烟深。",
            "船头惊起蜻蜓睡，欲立还飞到涌金。"
        ],
        "title": "早过湖",
        "id": "5124d4e9-ef57-42fb-b61e-518794d75194"
    },
    {
        "author": "释居简",
        "paragraphs": [
            "令威不在鹤轩先，华表归来是几年。",
            "试向青田问休咎，不知何日去乘轩。"
        ],
        "title": "日者鹤轩",
        "id": "af0141ac-71bc-4b2d-a5ae-4b59a5932ac7"
    },
    {
        "author": "释居简",
        "paragraphs": [
            "岩高风压树头低，三子相逢把手归。",
            "掩室在陈无足笑，笑它同传有韩非。"
        ],
        "title": "题三教图",
        "id": "ccb41ca5-03e8-4448-9e47-2bb00437fddb"
    },
    {
        "author": "释居简",
        "paragraphs": [
            "荼蘼殿春春云徂，芳庭过雨红欲无。",
            "一晴不雨苦阳久，四五十日瞻天衢。",
            "黄尘陆涨草树暗，积水戽干河港枯。",
            "秧犹未插莠如棘，田已不胜龟拆涂。",
            "沈牛投虎竟茫昧，死鹬脯蚌才斯须。",
            "蜿蜒展转不肯寤，山川尸素方宁居。",
            "困鱼止陆相喣濡，斗升未必副所需。",
            "元首股肱本同德，熙怡和乐绵九区。",
            "万几总览天所见，十目所视吾谁谀。",
            "商羊弗见来庭除，旱魃妄冀逃天诛。",
            "曩闻尺棰笞单于，岂不足将雷电驱。",
            "不须决海戒覆车，不须挽河洗潢洿。",
            "只愿闭门十日雨，四海凉生毙九乌。"
        ],
        "title": "苦旱",
        "id": "6f913d8e-bf00-4b1a-8de8-19fd3cd0a778"
    },
    {
        "author": "释居简",
        "paragraphs": [
            "自是秋怀易寂寥，强将离绪怨芭蕉。",
            "教它不报𩃎𩃱信，只么萧萧过夜遥。"
        ],
        "title": "苦旱书蕉叶",
        "id": "90158fc4-9de9-4a4f-8ecc-24dd6991025c"
    },
    {
        "author": "释居简",
        "paragraphs": [
            "厥月维良庆佛生，诞弥随佛际昌明。",
            "循良既负剑南最，枉直暂丞天下平。",
            "池草自随新句好，砌兰长傍故家荣。",
            "当年骈俪归弹压，今日丝纶要老成。"
        ],
        "title": "酬谢寺丞",
        "id": "d2c04c03-1574-423a-9f26-7e0d5aa377bb"
    },
    {
        "author": "释居简",
        "paragraphs": [
            "飞光飞上碧澜底，碧跨三州连底明。",
            "多少潜珍畏人见，只知犀炬太无情。"
        ],
        "tags": [
            "太湖"
        ],
        "title": "太湖初日",
        "id": "d7cce530-fc29-49f1-9a03-a16e55cef0b9"
    },
    {
        "author": "释居简",
        "paragraphs": [
            "檐外飞花不翳天，阶前浅水恰通船。",
            "借床睡起自作供，餐尽楚英霜後妍。"
        ],
        "title": "朱庵睡起",
        "id": "bf836c17-5573-400e-b7f0-288ff04db020"
    },
    {
        "author": "释居简",
        "paragraphs": [
            "眚目醌衔冰，逃空喜弗胜。",
            "别怀虽易久，雅况独难承。",
            "官业清于水，家生少似僧。",
            "不知厅壁记，几个似君能。"
        ],
        "title": "会稽胡丞相过",
        "id": "b5c8d8bc-a743-4a93-a91d-c5643d2b2964"
    },
    {
        "author": "释居简",
        "paragraphs": [
            "种桃种得春一原，逃死逃得秦外天。",
            "杀鸡为黍替草具，不识晋语犹秦言。",
            "昨日相逢今日别，流水落花行路绝。",
            "鸡黍更从仙隠设，疑是齐东野人说。",
            "典午乱多仍治少，此事明明不分晓。",
            "一秦才灭一秦生，避世避人还避秦。",
            "忆昔怒驱丞相去，犹思上蔡东门兔。",
            "纵有封君禄万钟，争如食邑桃千树。",
            "空山惜日见日长，秦民怨日偕日亡。",
            "恨身不为治时草，不恨祖龙长不老。"
        ],
        "title": "桃源行",
        "id": "0525a984-bf30-44ce-8581-ad8261059d91"
    },
    {
        "author": "释居简",
        "paragraphs": [
            "平生自爱黄金膝，肯屈榛芜草棘深。",
            "弗似灌溪闲上座，尼坛再展不同心。"
        ],
        "title": "拜总持尼祖塔",
        "id": "c5c68085-8d7b-484e-97b6-a4966cca5d66"
    },
    {
        "author": "释居简",
        "paragraphs": [
            "燕雀生成日几何，技惭断断更无它。",
            "近来同岁人尤少，老去思亲泪更多。",
            "无事关身惭素食，有心作佛笑凡科。",
            "思量大欠工夫在，更把余生细濯磨。"
        ],
        "title": "自寿",
        "id": "ff4e45eb-6465-4ee9-a27d-26545c1bf2db"
    },
    {
        "author": "释居简",
        "paragraphs": [
            "半山蛇腹弯城颊，层云鸱尾翔山胁。",
            "紫萸独自对黄花，采笔不须题落叶。",
            "山容入秋太瘦生，倚筇欲赋登山行。",
            "诸公谭玄若破敌，万籁为我俱销声。",
            "俯瞰市人酣战蚁，喧寂两忘同一视。",
            "悠然五字隠长城，万马循墙看披靡。",
            "数峰薄暮方展眉，笑人买山後小支。",
            "谁能料理身後计，更复愿为天下奇。",
            "沧江潮晚鲸吞吐，白鸥群分复群聚。",
            "出门一笑问浮图，风动琅珰半天语。"
        ],
        "title": "戆庵约子与素斋赴二石丈江阁之集得颊字",
        "id": "8ed3b03f-d764-4ee7-9be7-b85c345c533e"
    },
    {
        "author": "释居简",
        "paragraphs": [
            "坤壤大如许，或谓藏于斯。",
            "此理颇未安，如之何勿思。",
            "乡来云梦吞八九，眇而视之竟何有。",
            "是中余地渺无边，尽吸西江斟北斗。",
            "区区载笑触与蛮，流血如海骸如山。",
            "蟭螟之国蚊睫间，开边拓土久不还。",
            "隠沦萧洒尘嚣外，六合尘嚣在其内。",
            "俗子先标出大门，我欲乘风跨鹏背。"
        ],
        "title": "粟隠",
        "id": "8f29d965-2f9e-47a1-9b04-03a543f64043"
    },
    {
        "author": "释居简",
        "paragraphs": [
            "未必腰缠把鹤骑，可堪青女奋全威。",
            "推蓬教密寒尤重，挟纩虽重暖尚微。",
            "沓足敢忘偎叶记，屈身不与曲肱违。",
            "船头亦有茏葱日，水激风回作雪飞。"
        ],
        "title": "持钵  其一",
        "id": "ee93ebac-9709-4d03-a3e9-f77c350a2562"
    },
    {
        "author": "释居简",
        "paragraphs": [
            "乐岁持盂尚许艰，有求那解破人悭。",
            "立残穰草堆头日，撑尽苹芜断处湾。",
            "钟鼓敢嫌贫指众，斗筲庸恤老腰顽。",
            "归舟只载华亭月，不作华亭误夹山。"
        ],
        "title": "持钵  其二",
        "id": "00fff8d8-1261-4d53-9d89-dfd541749cba"
    },
    {
        "author": "释居简",
        "paragraphs": [
            "颠风挟玄霜，跋扈清溪阴。",
            "长年把船尾，铁面抵弗禁。",
            "面皴不暇问，腕裂龟文深。",
            "手中老篙竹，出水冰淋淋。",
            "一步一千里，进寸或退寻。",
            "抵死为食谋，俛首潜呻吟。",
            "劳人冻入骨，寸心攒万针。",
            "乐哉田舍郎，坐拥廪若林。",
            "强使损绪余，瞪目如病瘖。",
            "所得不盈把，粒米敌数金。",
            "沈思耕者志，岂异舟子心。",
            "其谁受此施，观此受施箴。"
        ],
        "title": "持钵  其三",
        "id": "d9043ea7-8f6a-47a1-8b59-bf26e8186e2e"
    },
    {
        "author": "释居简",
        "paragraphs": [
            "尚有诚斋老宁馨，来寻方外阿师兄。",
            "滔滔入海如泾浊，冏冏于公独阮青。",
            "旧忆熏莸分草木，新来一再扣柴荆。",
            "不龟手是家传药，莫遣人言药不灵。"
        ],
        "title": "送宗无传赴闽帅杨伯子西禅之招",
        "id": "3f824b71-3ca6-4956-8d7e-67af7118d69d"
    },
    {
        "author": "释居简",
        "paragraphs": [
            "老颜莹玉卢堂前，明年一百欠一年。",
            "岁时罗拜各有序，四三千指诜诜然。",
            "发白衣斑传冢嗣，子生孙了孙生子。",
            "寸田种德日蕃滋，一气所钟至于此。",
            "寿骨棱棱岁寒後，深拜伽梨问耆寿。",
            "尽将回向南极星，化凶短折为修龄。"
        ],
        "title": "卢太君",
        "id": "f7ba44b6-9124-4b56-ba46-15204abad10a"
    },
    {
        "author": "释居简",
        "paragraphs": [
            "田欲龟文晓尚龟，高高如燎恐云焦。",
            "未应天上无炎热，可是山中欠燮调。",
            "草偃风颠凉自至，雨随车後暑应消。",
            "冷菰寒玉关心外，却立虚庭望泬寥。"
        ],
        "title": "不雨",
        "id": "aacbde8b-adf9-4438-ada6-a4dbc143c760"
    },
    {
        "author": "释居简",
        "paragraphs": [
            "东篱贬剥勿丝毫，着得先生一字褒。",
            "剩馥缅怀彭泽县，落英掩恨楚江涛。",
            "缀团晓露心尤苦，揖逊春风节更高。",
            "不把幽妍酬愤悱，鸾胶弗解续离骚。"
        ],
        "title": "访菊",
        "id": "57e9a033-324e-4efe-808d-3d771ff6ab98"
    },
    {
        "author": "释居简",
        "paragraphs": [
            "一臂纔交小朵阴，傍池分石坐云深。",
            "先生自袖春风手，乔木吾非故国心。",
            "操与苍官同瘦立，思兼梁甫独长吟。",
            "锦囊羞涩惭多助，卷尽牛腰尚忍寻。"
        ],
        "title": "泣胡晦叔  其一",
        "id": "ab0491b9-7e45-4468-a961-c84cce8b075b"
    },
    {
        "author": "释居简",
        "paragraphs": [
            "书恨来迟讣亦来，寸刚不觉为君摧。",
            "双眸忍俗终难瞑，流水无情去不回。",
            "定作雷霆输宿愤，枉教风鉴在棼埃。",
            "断魂巫峡归丹旐，深注山茶酹一杯。"
        ],
        "title": "泣胡晦叔  其二",
        "id": "3b3176ea-038a-4b01-a5f5-938ecc8e4871"
    },
    {
        "author": "释居简",
        "paragraphs": [
            "鳞差云母着书窗，软火深炉晓自妆。",
            "篆恰纔消余桂馥，手终不暖为枨香。",
            "小中天地何妨大，闲里工夫不欠忙。",
            "莫向市朝寻大隠，二松环水自汤汤。"
        ],
        "title": "颜丞开炉",
        "id": "9dca188b-8cb7-4c13-9179-d77d9727df0b"
    },
    {
        "author": "释居简",
        "paragraphs": [
            "手栽碧玉间黄金，炎赫流金弗敢侵。",
            "莫作两般分实相，定知一等是虚心。",
            "根分丽水难沉色，节老蓝田待赏音。",
            "终有九包来止息，万竿何患不成林。"
        ],
        "title": "梵天僧舍金竹中有绿竹一茎",
        "id": "4c912fab-8880-4c8b-b075-a3e2b1aa74b5"
    },
    {
        "author": "释居简",
        "paragraphs": [
            "诗人巢雪如住山，巢中所得强得官。",
            "官微不足了饘粥，尽日幽寻遣儿读。",
            "舂容大篇辄千字，炼字贵活不贵死。",
            "乡来杜陵有布衣，晚到夔州也如此。",
            "乃今遗藁安在哉，古花囊锦宗文开。",
            "开缄宛见谏议面，只字重哦复三咽。",
            "三咽然後耳有闻目有见，见人捧心颦两眉。",
            "不学施家女，只学唐人诗。",
            "为言诸子将安之，巢空雪明康鼎来。"
        ],
        "title": "书雪巢林景思诗卷",
        "id": "2df38f99-3d10-4523-906e-6f7609fea0fd"
    },
    {
        "author": "释居简",
        "paragraphs": [
            "雪未消时入旦评，纔黄又属傅岩人。",
            "暂分叶底藏身地，部领鶑花过半春。"
        ],
        "title": "青梅子",
        "id": "738fea3a-2b8b-4f31-8718-0fb8269dfb43"
    },
    {
        "author": "释居简",
        "paragraphs": [
            "矫矫苍髯傍把茆，疎疎碧玉倚琼梢。",
            "饱经霜後转无恙，未及岁寒先定交。",
            "影瘦自随窗月上，阴浓时有岭云巢。",
            "此君不独论三益，高节还应待九包。"
        ],
        "title": "三友轩",
        "id": "79bea9f9-59b3-47b8-a36f-8ffb496b7b92"
    },
    {
        "author": "释居简",
        "paragraphs": [
            "蜿蜒粉雉枕寒汀，阔着清苕碧界尘。",
            "帆落水晶宫未晓，素花开尽一溪苹。"
        ],
        "title": "小泊湖州",
        "id": "aebfcf24-0d06-4b1e-9af3-b69b47becd83"
    },
    {
        "author": "释居简",
        "paragraphs": [
            "推恩保四海，寡恩徒自戕。",
            "父兮不念子，悠悠我心伤。",
            "父子至情天性也，戾岂自经沟渎者。",
            "回天无药愈狂酲，朽索胡为羁六马。",
            "邪心不作天不疑，皇恤江充刘屈牦。",
            "灵修一悟倘可冀，抑免杀身伤父慈。",
            "千秋一言机发弩，堕甑已非何所补。",
            "归来望思兮胡不归，千古万古一抔土。"
        ],
        "title": "酬晦斋谢司直和子寿宫使赋归来望思之台",
        "id": "32c1f1e3-4bae-4f49-a0eb-f2dbf38d36f0"
    },
    {
        "author": "释居简",
        "paragraphs": [
            "昭台一鏁无开扉，君恩易随朝露晞。",
            "桃笙葵扇果何物，不长相保终奚为。",
            "人言昭台失其所，殆不知其得其死。",
            "当时嫁作将相妻，赤族之顷宁独遗。",
            "父兮久持震主威，兄也景升豚犬儿。",
            "负芒之背潜生疑，祸萌骖乘渠莫知。",
            "君王持心亦太薄，滋蔓不图惟稔恶。",
            "立无嗣续劝功臣，只书官氏标麟阁。",
            "将军惜子如惜金，不为长计诚何心。",
            "丈夫事业当惊世，区区乌足私家计。"
        ],
        "title": "昭台行  其一",
        "id": "114ae3e0-6480-430d-ab41-b31df62d3d14"
    },
    {
        "author": "释居简",
        "paragraphs": [
            "将军发机阴中的，功如熟稼生螟蟘。",
            "母仪天下极尊荣，非道得之非所得。",
            "一朝乐去悲相随，霜露既降风凄其。",
            "惸惸吊景将安之，不自为计终奚为。",
            "关中旧约三章法，法当夷宗雠逆节。",
            "况复曾孙诛大臣，项背相望眉不颦。",
            "昭台不隔昭阳路，花落鸟啼春几度。",
            "麟角凤觜皆可煎，惆怅君恩非断弦。"
        ],
        "title": "昭台行  其二",
        "id": "42219800-ae66-46ab-880a-3429fad12700"
    },
    {
        "author": "释居简",
        "paragraphs": [
            "井龙孤躅转空蒙，万斛泉源忆长公。",
            "流水高山仍古意，落花啼鸟自春风。",
            "石题岘首千年後，人在苏堤万柳中。",
            "惆怅半生行乐地，阑干曲曲夕阳红。"
        ],
        "title": "龙井吊古",
        "id": "d6b27da9-2345-465f-97d6-50575d1caf33"
    },
    {
        "author": "释居简",
        "paragraphs": [
            "寂寞经春苦未荣，蓦舒新绿上疎楹。",
            "不追松柏凌霜操，漫学梧桐送雨声。",
            "抽半卷心忺趁晓，剪全开叶恨遮明。",
            "炎炎三伏流金石，来相茶瓜枕簟清。"
        ],
        "title": "病起书蕉叶  其一",
        "id": "76191fc1-7b72-451a-a610-2ad12bfdd436"
    },
    {
        "author": "释居简",
        "paragraphs": [
            "摇青已见及时荣，猎猎翩翩衬短楹。",
            "似我不才非世用，对伊侧枕听秋声。",
            "影铺缺甃侵苔绿，丛倚疎棂蔽月明。",
            "脆弱不胜连夜雨，亟凭幽讨饯余清。"
        ],
        "title": "病起书蕉叶  其二",
        "id": "a8aa802c-c903-4b5a-aaca-a42fa8449bd6"
    },
    {
        "author": "释居简",
        "paragraphs": [
            "青鸾翠尾曳前荣，仄雨番风绿闯楹。",
            "的自梦中包死鹿，悞从雪里着嘉声。",
            "烟寒曲砌秋容澹，句满旁行墨色明。",
            "尽是吹来最奇警，与君分此一襟清。"
        ],
        "title": "病起书蕉叶  其三",
        "id": "50a4e6d5-db34-4771-ba68-6054c192522e"
    },
    {
        "author": "释居简",
        "paragraphs": [
            "一合溪藤展样裁，蒙头叠足傍寒隈。",
            "玉楼冻合春初透，只有青灯伴定回。"
        ],
        "title": "代觉无象续楮衾吟谢楼大参",
        "id": "4a6a7a11-a581-4817-8ee4-e872c223fb88"
    },
    {
        "author": "释居简",
        "paragraphs": [
            "恨无玉楮三千幅，尽使春风归约束。",
            "乐饥功谢明月珰，休景息惭芰荷屋。",
            "朋来皎皎歌白驹，不歌长铗弹无鱼。",
            "批风切月瘦弗腴，枕头一束知何书。",
            "欲把列城凭轼下，余子纷纷谩凌跨。",
            "归来袖手如病瘖，舌在何曾问人借。",
            "占灯夜喜傍短檠，剧谭不知山月倾。",
            "元戎後乘沸笳鼓，之子但默黄钟声。",
            "平地邛郲九折坂，十年已恨相逢晚。",
            "四座悲歌漏正迟，一龛风雨花频剪。",
            "镜里功名一横槊，百鸷啾啾空一鹗。",
            "双玉未倾罍未耻，自倒玉山还自起。"
        ],
        "title": "送谭浚明归江西",
        "id": "2ee24f3a-a4c4-4a13-ac12-aaab9a18d6bd"
    },
    {
        "author": "释居简",
        "paragraphs": [
            "槎牙绝後复重苏，绰约冲寒瘦有余。",
            "自是灵根钟间气，不从春力借吹嘘。"
        ],
        "title": "酬铦朴翁梅花  其一",
        "id": "b9e78806-dff5-4752-b300-511ddeba779e"
    },
    {
        "author": "释居简",
        "paragraphs": [
            "未利山矾亦可人，圣之和与圣之清。",
            "由来风物须弹压，故遣孤芳集大成。"
        ],
        "title": "酬铦朴翁梅花  其二",
        "id": "0b4f0469-34c1-40e0-8e96-344fe26f887e"
    },
    {
        "author": "释居简",
        "paragraphs": [
            "暗香浮动月黄昏，直与离骚力抗衡。",
            "今日孤山山下路，对花如对老先生。"
        ],
        "title": "酬铦朴翁梅花  其三",
        "id": "af4b55b9-09d8-4b00-8e4a-8308ffd66d70"
    },
    {
        "author": "释居简",
        "paragraphs": [
            "一枝分遣到朱门，未插铜壶已断魂。",
            "龙液麝脐匀百和，清流难洗浊江浑。"
        ],
        "title": "酬铦朴翁梅花  其四",
        "id": "b672984a-e39f-44a9-b206-ee2608e32d0d"
    },
    {
        "author": "释居简",
        "paragraphs": [
            "鹎鴂初声戒趣装，强携瘦影度重冈。",
            "畏途政尔吴牛喘，误把残蟾作夕阳。"
        ],
        "title": "早行",
        "id": "79290ed0-e0a3-4be2-a99b-c32c35e55035"
    },
    {
        "author": "释居简",
        "paragraphs": [
            "三级桃花把要津，懿文储德在权衡。",
            "鸾雏将授三传托，虎榜先同一瓣盟。",
            "荣以依光如昼锦，乐于兼善胜专城。",
            "履声早晚星辰上，弗与群仙地上行。"
        ],
        "title": "杨宗伯知举出院",
        "id": "09e9bc18-fe4e-4c80-bb5a-7b58a5ad4ba6"
    },
    {
        "author": "释居简",
        "paragraphs": [
            "玉楮亭亭称冷官，晴云垂地着蒲团。",
            "梦回不复疑胡蝶，犹记蟾枝宿广寒。"
        ],
        "title": "纸帐",
        "id": "4bea264b-f4cd-4f39-b9a9-fdbcc4832397"
    },
    {
        "author": "释居简",
        "paragraphs": [
            "卜筑深云榜柏香，小楼缥渺远吞江。",
            "路随山转巧当户，潮与月来高挂窗。",
            "得饱但惭秋稼足，爱眠嫌听晓钟撞。",
            "明明斗劣无求胜，一任诸方建胜幢。"
        ],
        "title": "柏香岩",
        "id": "39beeb05-ff04-489f-8200-4519d1578ced"
    },
    {
        "author": "释居简",
        "paragraphs": [
            "冰鉴呵云薄，金莲照夜遥。",
            "灰飞催腊尽，雪拥待春消。",
            "檐已冰垂柱，山犹玉坠腰。",
            "不知初度酒，几度酌元宵。"
        ],
        "title": "老母元宵初度是日立春",
        "id": "92a812f2-6b70-4621-81aa-145ff6090ada"
    },
    {
        "author": "释居简",
        "paragraphs": [
            "悠哉招隠琅琅然，画然勇变易水寒。",
            "槁梧语急声欲干，哀丝欲绝回风酸。",
            "激昂余地涵清圜，弗落断崖清夜湍。",
            "想当悲歌蓄真怒，发立如棘冲其冠。",
            "慨慷一死不复惜，从容按辔无求还。",
            "投机之间不容发，一失万古成永叹。",
            "尘侵匕首壮士死，谁冩遗恨归清弹。",
            "谓言此曲无再弹，浑刚不敌智士肝。",
            "脑脂盖眼日高卧，幽愤欲平良独难。",
            "油然易感不易触，徒使壮泪双汍澜。",
            "琴工推琴向我言，我指何自生忧端。",
            "物能移人不移物，安得心广仍体胖。",
            "欲令心广仍体胖，不妨试作如此观。"
        ],
        "title": "易水行赠修和谢德之高士",
        "id": "1854c843-2848-40a6-8714-c33556394159"
    },
    {
        "author": "释居简",
        "paragraphs": [
            "我曲非俗音，亦非正始音。",
            "閴然洞遗响，万籁俱为瘖。",
            "有弦不足弹，无弦不足寻。",
            "与之俱浮沈，适以冩我心。",
            "谢郎介洁弥明操，结喉深目苍髯槁。",
            "刘生侯喜不相逢，弗联石鼎歌南风。",
            "援琴速我城南道，为我从头冩怀抱。",
            "不是山林同苦心，更有阿谁弹得到。",
            "曲终月堕仍反闻，欲弹不弹心自论。",
            "小俟茶甘回齿颊，唤起胎仙舞三叠。"
        ],
        "title": "再赠谢高士得之",
        "id": "a2e629d1-f97f-4de9-b38d-637cbd7c15c3"
    },
    {
        "author": "释居简",
        "paragraphs": [
            "峩峩复汤汤，夭阏不可寻。",
            "哀丝一弹绝，不捄焦尾瘖。",
            "遂使筝笛耳，喜厥郑卫淫。",
            "划然勇为赏音废，此道未必皆平沈。",
            "盍观熏弦育万汇，不育傲很顽嚚心。",
            "廪完未既使浚井，仅脱死地仍床琴。",
            "拳拳终慕不知老，放勋赏此不赏其声音。",
            "圣贤不与我殊类，出乎其类吾所钦。",
            "弹兮须弹古人意，学平当学有虞氏。",
            "赠颖师者韩退之，悟师鉴赏今其谁。"
        ],
        "title": "赠悟上人",
        "id": "9a4b0404-31dc-4c65-8653-928ed92a39af"
    },
    {
        "author": "释居简",
        "paragraphs": [
            "莸劣熏优只自强，寄林亦足称孤芳。",
            "故应纫佩成春服，不为无人閟国香。",
            "移傍瘦筠同雨露，怕随行苇践牛羊。",
            "客非九畹同心事，莫反离骚吊碧湘。"
        ],
        "title": "移兰",
        "id": "86df2e49-a1d1-4cd2-b70d-476edf087ba0"
    },
    {
        "author": "释居简",
        "paragraphs": [
            "老矣无钱买沃洲，欲从苕霅问菟裘。",
            "却烦二子先归去，好处林塘为相攸。"
        ],
        "title": "送客  其一",
        "id": "00ca9c4c-581d-4281-8ac1-b4cde870337d"
    },
    {
        "author": "释居简",
        "paragraphs": [
            "欲快青眸忍白开，故将渊默自藏雷。",
            "苕溪今日宁无昼，不见苹吹好句来。"
        ],
        "title": "送客  其二",
        "id": "e8322d25-b994-4691-ba07-8d377a7e184e"
    },
    {
        "author": "释居简",
        "paragraphs": [
            "药性从前已惯谙，折铛彷佛旧同参。",
            "无禅无道了生死，问疾问安徒再三。",
            "人瘦可肥姑小待，宪贫非病固多惭。",
            "起来细数檐前竹，新绿猗猗箨半含。"
        ],
        "title": "病起",
        "id": "64939d12-f069-49ef-9425-34c3e648bd0d"
    },
    {
        "author": "释居简",
        "paragraphs": [
            "初日驱阴积翳销，鹳鹅嘈杂橹初摇。",
            "白鸥踏浪平如地，不似吴儿学弄潮。"
        ],
        "title": "过钱塘",
        "id": "2ae5dab6-1a31-4996-99dd-6680cfa2b528"
    },
    {
        "author": "释居简",
        "paragraphs": [
            "厥初至文无一字，谁将鸟迹分形似。",
            "天淳屡警不知防，七凿纔终混沌死。",
            "遂令天下後世空纷纶，虫鱼钟鼎骈相新。",
            "茫然不理字外意，但见九州四海同轨仍同文。",
            "王郎羽化不可馽，小篆千人万人习。",
            "祖龙无恙事如麻，稍缓簿书期会急。",
            "西京杜门草太玄，诸儒载酒尊所闻。",
            "莫言字是纸上语，寻古康逵须得门。",
            "朅来小楷无余韵，更复颠狂窥草圣。",
            "不见当时石鼓歌，哂乃数纸博白鹅。",
            "悠悠古恨凭谁雪，想见月楼时对月。",
            "质衣访古锦作囊，李侯屈铁千琳琅。",
            "百金购工镵翠琰，数间僦舍生寒光。",
            "欲寿此书休待贾，待向君家提此话。",
            "不图复见古人心，要与月楼同博雅。"
        ],
        "title": "月楼陈寺簿惠李阳冰千文新刻",
        "id": "880a0490-e8f9-4a42-a9b6-a58cc281deb1"
    },
    {
        "author": "释居简",
        "paragraphs": [
            "得月山房夜夜秋，仲秋既望岂常俦。",
            "狡移三穴虽明见，圆印千江恐暗投。",
            "于我覆盆虚镜面，为谁飞辙碾云头。",
            "吴儿不管团如璧，只唱弯弯照几州。"
        ],
        "title": "中秋",
        "id": "07bdd8e0-60cc-419c-ac5d-4cbd392255a5"
    },
    {
        "author": "释居简",
        "paragraphs": [
            "练挂河源夜欲流，略无云物碍双眸。",
            "有时长恨菱花破，今夕何须玉斧修。",
            "五载重逢余闰岁，百年几见两中秋。",
            "更舒望海亭东啸，细把穷乡令节酬。"
        ],
        "title": "後中秋夕同渊清叟宗无传登觉无象宿蟾小阁",
        "id": "5ece3250-7f11-4d29-9b38-daa695ea4091"
    },
    {
        "author": "释居简",
        "paragraphs": [
            "曹娥泪血点江潮，百里都无绿半篙。",
            "剡水迎潮须款曲，小分清莹洗浑涛。"
        ],
        "title": "过剡  其一",
        "id": "55018551-bab5-47f9-b724-ddaa6bba0b94"
    },
    {
        "author": "释居简",
        "paragraphs": [
            "春涨新痕绿渐开，只知东去不西回。",
            "濯缨莫负沧浪咏，曾送扁舟泛雪来。"
        ],
        "title": "过剡  其二",
        "id": "0725cdf5-def4-41e9-9c5b-511d79e1bd8d"
    },
    {
        "author": "释居简",
        "paragraphs": [
            "各开户牖复尊王，酿熟芳鲜又绝粮。",
            "课有常程分殿最，日无余暇息奔忙。",
            "酷嫌虿尾长摇毒，终使花头不损香。",
            "细细中边分正味，莫教勤苦度韶光。"
        ],
        "title": "蜂房",
        "id": "6433545d-1dd7-42e0-8411-8f34e0ea1eaf"
    },
    {
        "author": "释居简",
        "paragraphs": [
            "雾拥云屯畏失王，相攸来此各赍粮。",
            "絮轻漠漠移家晚，花冷冥冥领众忙。",
            "卒岁缓营新旨蓄，掠丛怕有欲残香。",
            "凛然暗室明如昼，不待通天一点光。"
        ],
        "title": "清明善住蜂归用前韵",
        "id": "e6962b1f-bd49-4969-89f0-15f163a62d0a"
    },
    {
        "author": "释居简",
        "paragraphs": [
            "神武门头稳挂冠，至今犹颂二疎贤。",
            "试将史传从头读，不说西京有杜鹃。"
        ],
        "title": "解嘲杜鹃",
        "id": "4b5543e6-91f6-4c70-9423-2abe6ab7f22a"
    },
    {
        "author": "释居简",
        "paragraphs": [
            "一亩荒园石衬沙，若为图蔓不伤瓜。",
            "丁宁落蒂方拈出，辄莫搀先摘褪花。"
        ],
        "title": "种瓜",
        "id": "ce49fb91-cefd-4ea3-85df-8fd695c07635"
    },
    {
        "author": "释居简",
        "paragraphs": [
            "七轴澜翻卷怒潮，九天恩重记前朝。",
            "力鞭觳觫防侵稼，活冩厓𤠌恶吠尧。",
            "秋幌囊萤心未老，春风吹雪鬓先雕。",
            "青雷玉立青如削，千载高风不寂寥。"
        ],
        "title": "悼寿此山",
        "id": "1c714b0f-92bb-4998-b2df-e044cb52372b"
    },
    {
        "author": "释居简",
        "paragraphs": [
            "澹金生色染宫黄，只作坡羹亦擅场。",
            "稚子不能供小摘，相呼扑蝶趁斜阳。"
        ],
        "title": "花芥  其一",
        "id": "06748c3f-0db3-46c4-8140-97b971bd1a70"
    },
    {
        "author": "释居简",
        "paragraphs": [
            "谢遣毡根煮菜根，雨畦晴圃驻春痕。",
            "听它岁岁蕃孙息，百亿须弥不足吞。"
        ],
        "title": "花芥  其二",
        "id": "5ec0a3ed-5d85-483e-89d2-69e29d44d367"
    },
    {
        "author": "释居简",
        "paragraphs": [
            "笭箵埏埴自陶渔，上大人题小教书。",
            "不过乱山深处路，人间无处问唐虞。"
        ],
        "title": "书平田田家壁",
        "id": "140e0971-769c-40e9-ad15-e5a1a8ed4711"
    },
    {
        "author": "释居简",
        "paragraphs": [
            "积雨低田欲再车，经旬湿稼糵寒沙。",
            "绝怜百念如焦谷，大浸稽天不复芽。"
        ],
        "title": "积雨",
        "id": "b15f890c-53ea-40c6-a8b2-7884fae15624"
    },
    {
        "author": "释居简",
        "paragraphs": [
            "水云不羁随所寓，破包不挂无竹处。",
            "眼前一日无此君，朽索徒将六骏御。",
            "岂无花木事幽讨，自然南北如歧路。",
            "苕溪阿珂秀而古，虚心冏冏云同趣。",
            "数椽老屋傍深云，一亩清阴着环堵。",
            "岁寒门户不胜冷，春梦池塘时得助。",
            "坚刚老节贯凌霜，冷澹生涯不受暑。",
            "客来烧笋然竹枝，客去呼儿纫竹布。",
            "更制芰荷供岁晚，旋采蕨薇歌日暮。",
            "便从此地赋真游，更把故山为别墅。",
            "不妨月夜据胡床，细扫苔痕印芒屦。"
        ],
        "title": "竹居",
        "id": "2a87bd64-a228-4d85-af76-8428352fe2d6"
    },
    {
        "author": "释居简",
        "paragraphs": [
            "猎猎翩翩赤羽旗，霜裁风剪乱零吹。",
            "打窗便是敲篷响，梦断吴江欲冷时。"
        ],
        "title": "红叶  其一",
        "id": "252268e1-5772-432b-9bbf-549f15fd2fc9"
    },
    {
        "author": "释居简",
        "paragraphs": [
            "要与松筠共岁寒，听它青女苦雕残。",
            "不于叶上添生色，谁辨刚中一寸丹。"
        ],
        "title": "红叶  其二",
        "id": "528ff8ba-199c-4e2a-bd9f-eefc5c500031"
    },
    {
        "author": "释居简",
        "paragraphs": [
            "郑老毫端醉墨浓，朝朝伛偻拾西风。",
            "那知猩血燕脂外，尽在银钩铁画中。"
        ],
        "title": "红叶  其三",
        "id": "c7dfd48b-7974-4ea6-924c-358fc2aa1d02"
    },
    {
        "author": "释居简",
        "paragraphs": [
            "句满山林冩不成，怕缘流水误虚名。",
            "夕阳满树牛羊下，只看玲珑血色明。"
        ],
        "title": "红叶  其四",
        "id": "b88c52c7-56dc-47e7-84c2-a620fd93588b"
    },
    {
        "author": "释居简",
        "paragraphs": [
            "趁得晴秋作许妍，动人春色政秋寒。",
            "林塘水冷溪痕瘦，镜里何曾欠渥丹。"
        ],
        "title": "红叶  其五",
        "id": "d96e39da-9ba8-432a-8737-ad229e3f06e0"
    },
    {
        "author": "释居简",
        "paragraphs": [
            "树下收帆系断航，树头新染夜来霜。",
            "小春未凛犹相贷，款曲辞柯不要忙。"
        ],
        "title": "红叶  其六",
        "id": "a5ccf5a3-5650-4373-9acd-32c437ee69dd"
    },
    {
        "author": "释居简",
        "paragraphs": [
            "客已梅山访把茆，城隅闲鏁一枝巢。",
            "金园俗下谬公举，玉帐眼明寻淡交。",
            "不但据鞍尤矍铄，尚堪策蹇作推敲。",
            "采毫不借江山助，谁为高人赋解嘲。"
        ],
        "title": "益老得广惠呈制帅大资槔闲居士",
        "id": "3cdbb89d-1760-454c-a091-1090d3027edc"
    },
    {
        "author": "释居简",
        "paragraphs": [
            "小桥南北尽僧居，彷佛天花傍镜湖。",
            "支遁厩中多养骏，丈人屋上试占乌。",
            "轩窗面面云痕湿，楼观层层水影孤。",
            "惆怅门前一抔土，倩谁封殖戒樵苏。"
        ],
        "title": "圆明後葬者居祖塔前属寺僧树表以识之",
        "id": "31c127de-4f35-4589-90e0-d8da99bb1440"
    },
    {
        "author": "释居简",
        "paragraphs": [
            "吾闻先进之野人，耕养之外三年通一经。",
            "区区三六一十有八载，六经未必皆知津。",
            "猎猎牙签三万轴，当时想见从头读。",
            "若将有限趁无穷，偃鼠饮河徒满腹。",
            "何如一笑俱忘言，文字洗空如露蝉。",
            "等闲一嗅尽其要，萧郎余习三生前。",
            "万卷堂中浩如海，一点胸中无芥蒂。",
            "茏葱初日上阑干，坦腹便便日中晒。"
        ],
        "title": "万卷堂",
        "id": "5f35b4fb-ebd7-4afd-9ec9-2ee0408f5773"
    },
    {
        "author": "释居简",
        "paragraphs": [
            "德人天游乐者全，亦以此乐均鱼鸢。",
            "陶然亦复忘所乐，西湖澄澈如心渊。",
            "管领西湖人不少，前後无如赵京兆。",
            "至今画手画西湖，不着绿蓑人独钓。",
            "胡为今夜月满湖，大船小船皆得鱼。",
            "鱼登罔罟叫不得，那知老子今归欤。",
            "滔滔京兆万人海，平地翻涛渺无盖。",
            "活鱼之外尤活人，人在甘棠颂遗爱。"
        ],
        "tags": [
            "西湖"
        ],
        "title": "西湖夜归观打鱼怀赵京兆",
        "id": "f5e66d90-8f34-4ade-9987-20ec6e7a1060"
    },
    {
        "author": "释居简",
        "paragraphs": [
            "描邈檀栾黪素元，万红千紫失根源。",
            "大玄自古人嫌白，白尽何妨反太玄。"
        ],
        "title": "墨梅  其一",
        "id": "1727b384-d7f0-4b2f-b40b-c0a9203d5462"
    },
    {
        "author": "释居简",
        "paragraphs": [
            "楚楚仙裳澹染缁，耐寒宜瘦不宜肥。",
            "莫言无子调商鼎，卿相当年有黑衣。"
        ],
        "title": "墨梅  其二",
        "id": "1e54297f-0e31-4a94-b976-d0cf3fc2ca96"
    },
    {
        "author": "释居简",
        "paragraphs": [
            "省力寻春愈出奇，窥篷图上看新诗。",
            "杀风景问春知否，两手风霜一样龟。"
        ],
        "title": "墨梅  其三",
        "id": "63c8a671-21ef-4249-a237-4f9cefa11449"
    },
    {
        "author": "释居简",
        "paragraphs": [
            "莫恨丹青废画工，不须求异只须同。",
            "玉容弗及寒鸦色，故托缁尘异汉宫。"
        ],
        "title": "墨梅  其四",
        "id": "c022c7df-7899-484c-b569-4a4028acafd5"
    },
    {
        "author": "释居简",
        "paragraphs": [
            "搜搅微茫到物初，解衣盘礴便扶疎。",
            "岁寒节节曾参透，不负刚明一寸虚。"
        ],
        "title": "墨竹",
        "id": "3d7691b1-0de8-4b7a-867b-855b5c4f9370"
    },
    {
        "author": "释居简",
        "paragraphs": [
            "词学清流属上游，可曾轻外叹迟留。",
            "半生萧洒居仁宅，千骑精明赴道州。",
            "曾拟朝阳鸣老凤，暂从楚水问盟鸥。",
            "不妨高索山人贾，款曲归来尽黑头。"
        ],
        "title": "送道州使君江西张正父",
        "id": "beb2bdaf-6874-4334-8386-90b3ed250989"
    },
    {
        "author": "释居简",
        "paragraphs": [
            "茗椀篝灯自校雠，长歌伐木啸吟俦。",
            "九回断续珠难度，八月凄凉燕不留。",
            "夜雨忆同湖上榻，旧题曾拂磵西楼。",
            "破囊犹有新篇在，辄莫逢人说暗投。"
        ],
        "title": "客去",
        "id": "bc14c40e-bc39-42e0-bfec-80cb9647ef7b"
    },
    {
        "author": "释居简",
        "paragraphs": [
            "白云裹山裹不尽，高处露头低露胫。",
            "一条悬水透云飞，雪色蜿蜒伸脊领。",
            "画然怒卷风霆震，银鱲玉鳞俱奋迅。",
            "滂然纔歇四山明，湿尽悠悠云万顷。",
            "是时豁达纵双明，岩巘更无毫发隠。",
            "太华岿然不较多，直上削成五千仞。",
            "想应有路近丹梯，未必无花开玉井。",
            "便欲搴花供岁晚，更擥藕根刳短艇。",
            "径上明河欲尽头，块藐九州聊一瞬。"
        ],
        "title": "佛手岩雨过",
        "id": "b7c40a40-c3f3-438c-9c53-29863b9ec219"
    },
    {
        "author": "释居简",
        "paragraphs": [
            "飞湍衮衮飞当户，平地隆隆万鼍鼓。",
            "澎轰乱石震风霆，崩奔千仞无朝莫。",
            "涛神何许驾潮来，余愤未平方震怒。",
            "又若飞廉声万窍，余勇尚多无处贾。",
            "年时旱涸尚如此，况当八月九月雨。",
            "渊潜虽伏不能安，林栖欲寐还惊顾。",
            "山翁惯听如不闻，只应自乐山中趣。",
            "对床展转悲游子，咫尺华胥迷去路。",
            "欲随胡蝶翩翩举，空过夜遥忘栩栩。",
            "起来晨炊恶草具，误作迅雷仍失筯。",
            "呼童秣马不少驻，不待黎明出山去。",
            "出山定入红尘去，欲去谓言姑小住。",
            "此声不似郑声淫，聒耳虽喧君勿恶。"
        ],
        "title": "飞湍",
        "id": "6acffaa6-992b-44ef-9314-bddb99e5e1c7"
    },
    {
        "author": "释居简",
        "paragraphs": [
            "湍雪投江只得浑，观澜未了复消魂。",
            "不知从此随流去，清白何时得反元。"
        ],
        "title": "雨後山水入潮江方岩索赋",
        "id": "64e3e3bb-8eb1-4af0-9d45-20bfa21a07b5"
    },
    {
        "author": "释居简",
        "paragraphs": [
            "东输三十六溪湍，海若谽谺不足吞。",
            "我有黄云连断岸，夜深随月看潮痕。"
        ],
        "title": "海庄观稼",
        "id": "9e773072-303e-41e5-a182-d4e0779fc8d8"
    },
    {
        "author": "释居简",
        "paragraphs": [
            "大厦难将一木支，驾言孺子托心期。",
            "绝怜十八滩头树，不管安危管别离。"
        ],
        "title": "方岩王侍郎江西破贼归  其一",
        "id": "a54339af-9900-4917-a658-317f39dd2be3"
    },
    {
        "author": "释居简",
        "paragraphs": [
            "左蠡扬澜草葑湖，轴轳衔尾碍前驱。",
            "苇航折叠多余地，潜伏骞腾在卷舒。"
        ],
        "title": "方岩王侍郎江西破贼归  其二",
        "id": "a9ce05eb-7cef-494b-8a9c-561fbde851d8"
    },
    {
        "author": "释居简",
        "paragraphs": [
            "白云起处感亲深，故倚西风动越吟。",
            "送老有田非住计，欲飞无翼是归心。",
            "强随邻里虽胡语，自教琵琶只汉音。",
            "玉瘗遐荒元不死，夜干牛斗尚千寻。"
        ],
        "title": "刘改之题王总干虏中怀亲帖拉朴翁与余同赋",
        "id": "b032fcd6-3f71-4b49-a2a1-d675dd39468e"
    },
    {
        "author": "释居简",
        "paragraphs": [
            "绿趁桄榔剪，黄如柘茧抽。",
            "海绡云湛染，鲁缟玉温柔。",
            "待月投清夜，炊菰梦冷秋。",
            "直然无可报，杂佩不中酬。"
        ],
        "title": "方岩惠蕉丝布",
        "id": "0c0d32f5-e441-4c94-a800-bfe090791158"
    },
    {
        "author": "释居简",
        "paragraphs": [
            "官船只合办清游，却载蛩声雨夜愁。",
            "明日蓼花苹叶上，不知辏得几分秋。"
        ],
        "title": "舟中酬竹岩",
        "id": "380d89c6-0a58-45ac-a400-3458c8ac27f9"
    },
    {
        "author": "释居简",
        "paragraphs": [
            "都将坠粉扫残枝，聊伴伊蒲簪蕨薇。",
            "合赋老饕矜厚享，秋池更有芰荷衣。"
        ],
        "title": "松花",
        "id": "ccbd0a58-af38-4d8e-a51e-785e321bd0e3"
    },
    {
        "author": "释居简",
        "paragraphs": [
            "属闻旌节西南归，跨剑越栈窥峩眉。",
            "便将峩眉软庐阜，孔明十倍于曹丕。",
            "怀哉西南一万里，日者庸人扰之耳。",
            "豁然天地复清明，断自葛韦遗俗起。",
            "我寻竹岩踏雪来，好怀尽为江山开。",
            "人物于人尤不恶，更于众角寻麟角。"
        ],
        "title": "候钱蜕堂",
        "id": "b7877dc1-f7fb-4b7c-a1ed-d329b0a8aff5"
    },
    {
        "author": "释居简",
        "paragraphs": [
            "绕檐恶木方童童，苍官着脚将焉从。",
            "海涛熨帖清涵空，不见苹末来蓬蓬。",
            "是时散衣阑独倚，不晓此中题榜意。",
            "但见茫茫涨软红，扑满市人乌帽底。",
            "蜀仙茶鼎扛无人，寥寥不复闻此声。",
            "玉川凉夜更渺邈，飕飕只今无地生。",
            "尚怜芳草春池句，梦破客儿烦举似。",
            "夺胎换骨蜕氛埃，丛霄九万泠然去。"
        ],
        "title": "松风阁",
        "id": "a3fa73fd-af4d-4f96-9881-24820ee20901"
    },
    {
        "author": "释居简",
        "paragraphs": [
            "露凝丹脸粲芳肌，不御铅华亦自奇。",
            "强学海棠春睡足，如何学得未醒时。"
        ],
        "title": "踯躅",
        "id": "4f23d0b4-d14c-434d-8521-d7d8e2592127"
    },
    {
        "author": "释居简",
        "paragraphs": [
            "十里西江日日佳，回汀曲渚艳春华。",
            "秋来等得明如练，未必蒲花似柳花。"
        ],
        "title": "春江曲",
        "id": "5c35c860-0026-418a-83ef-5e16b2c181cc"
    },
    {
        "author": "释居简",
        "paragraphs": [
            "护惜神锋逮缺残，回观败冢只潸然。",
            "只今汗血无人问，朽骨成山直几钱。"
        ],
        "title": "赠笔工",
        "id": "5ca08e6a-27c5-4fcb-ba19-09f1346c4aca"
    },
    {
        "author": "释居简",
        "paragraphs": [
            "吁嗟草木之擅场，政和御焙登俊良。",
            "双龙小凤取巧制，断璧零圭夸袭藏。",
            "晴窗团玉手自碾，旋熁铁坏玄兔盏。",
            "瓦瓶只候蚯蚓泣，不复浪惊浮俗眼。",
            "卯金之子我所识，户外青藜扶太一。",
            "十袭携来访赏音，清白犹能胜黄白。",
            "君家阿伶两眼花，以德颂酒不颂茶。",
            "遂令手阅三百片，风味尽在山人家。",
            "潮从委羽山前涨，少得清涟入瓶盎。",
            "瓢瀹天浆睡足时，香演丝纶九天上。"
        ],
        "title": "刘簿分赐茶",
        "id": "b59aa488-5a3a-44f0-9982-3b7080312747"
    },
    {
        "author": "释居简",
        "paragraphs": [
            "尊周微意托炎刘，秽史端令後世羞。",
            "不把遗经究终始，安知吾志在春秋。",
            "虹霓未吐身先老，龟手空传自不侯。",
            "奏赋长杨上天去，断编残简乱山丘。"
        ],
        "title": "笑轩沈仲归挽章",
        "id": "4af5d82f-df12-4b9b-8789-4c4571d8e561"
    },
    {
        "author": "释居简",
        "paragraphs": [
            "送客稽山欲尽头，丁宁一语驻骅骝。",
            "荔枝莫惜轻红擘，醽醁何妨大白浮。",
            "语必惊人休散失，才多在野细寻搜。",
            "此怀只合从公赋，说与它人定暗投。"
        ],
        "title": "黄侍郎帅闽解后皎如晦受业寺",
        "id": "faec47f4-9c4f-4020-9dac-0c448e930a07"
    },
    {
        "author": "释居简",
        "paragraphs": [
            "熏有腾芳蕙，莸无砌埒金。",
            "绿窗涵一镜，朱户掩双岑。",
            "度土观肥瘠，移根较浅深。",
            "不愁新绿暗，长恐软红侵。",
            "剪翠滋繁露，留芬引碧浔。",
            "芝兰元并德，姚魏不同心。",
            "暑战知勍敌，霜零抚壮襟。",
            "晓梳风猎猎，晚沐雨森森。",
            "草色分春思，苔痕借夕阴。",
            "缀藂流夜照，拥砌递秋吟。",
            "佳树青油幕，幽泉绿绮琴。",
            "帐空从鹤怨，盟在听鸥寻。",
            "触胜齐蛮负，骚亡甚雅沉。",
            "吮香须细写，搔短惬芳簪。",
            "野逸勤招隠，清狂苦不禁。",
            "悠然饱风味，送目挂岑崟。"
        ],
        "title": "蕙林",
        "id": "5cc42d92-fa1b-495e-8312-0b8f37ffc591"
    },
    {
        "author": "释居简",
        "paragraphs": [
            "群峯雪後尚崔嵬，行尽黄昏不见梅。",
            "独有故庐山数曲，殷勤推月过溪来。"
        ],
        "tags": [
            "庐山"
        ],
        "title": "夜泊故山  其一",
        "id": "381215e6-ac5d-41a9-ae2d-5ddc9ad73a3c"
    },
    {
        "author": "释居简",
        "paragraphs": [
            "略彴横溪度笋舆，穉松孙竹半蓁芜。",
            "呼童相伴鉏明月，缺处重添一两株。"
        ],
        "title": "夜泊故山  其二",
        "id": "be42a482-1a83-4fb5-ac46-4c98a1e45d49"
    },
    {
        "author": "释居简",
        "paragraphs": [
            "白发生初庆此朝，手移松桂上岧嶤。",
            "要知雪操寒尤劲，长伴庭萱老不雕。",
            "牲养独惭亏夙志，彩衣犹记舞元宵。",
            "旋添万本青青色，小作寒江涨怒潮。"
        ],
        "title": "己巳元宵种松庆母生初",
        "id": "d99204be-50bc-40d2-abaa-ec4ce46cb73d"
    },
    {
        "author": "释居简",
        "paragraphs": [
            "未将心事付题红，已有灵犀一点通。",
            "采笔春归横槊後，高情都属小元龙。"
        ],
        "title": "曹侯旧作题红扇子永嘉陈原父得之",
        "id": "565e38f3-5f21-481c-81ec-3df9d9ab733b"
    },
    {
        "author": "释居简",
        "paragraphs": [
            "晚凉初试出严城，云表浮图恰上灯。",
            "归棹只知将月去，不知摇碎玉棱棱。"
        ],
        "title": "晚归",
        "id": "19d12736-f27e-40f4-8d04-7987321d2533"
    },
    {
        "author": "释居简",
        "paragraphs": [
            "谢家风流绝代无，底事要作耕田夫。",
            "一犂春雨开新图，此图之作胡为乎。",
            "莫是天民先觉者，小试经纶起莘野。",
            "复将斯道觉斯民，千载精神入模冩。",
            "不然渊明赋归後，荷鉏去种南山豆。",
            "晚风新霁擢良苗，一段风光相授受。",
            "扣之辄笑横点头，老农老圃吾何求。",
            "六经芜翳力穮蔉，百王理乱深鉏耰。",
            "剪剪茆茨出林罅，菽水清欢在其下。",
            "圣贤所乐属吾庐，当观吾庐莫观图。"
        ],
        "title": "一犂春雨图",
        "id": "32bbfb06-38d4-4b68-ade8-62e2a245fe99"
    },
    {
        "author": "释居简",
        "paragraphs": [
            "见与闻同骇且猜，多应自断不佗裁。",
            "聪明断种岂僧事，矍铄据鞍须将才。",
            "好在夕阳愁夜近，怀哉鲵齿尚心孩。",
            "自非独善林泉懒，应是林泉少祸媒。"
        ],
        "title": "朴翁加冠巾苏召叟讶予不嘲之",
        "id": "c6e573f7-62bd-4dbf-b06e-f25bd29640d1"
    },
    {
        "author": "释居简",
        "paragraphs": [
            "天藏今偶得，人杰古犹存。",
            "莫遣苔封径，宁教竹碍门。",
            "市喧酣蚁战，潮晚看鲸吞。",
            "金粟元非病，何妨一驾言。"
        ],
        "title": "酬水心叶待制见寄宿觉庵记并诗",
        "id": "3df8617a-a309-4302-a496-98b5c6344f93"
    },
    {
        "author": "释居简",
        "paragraphs": [
            "帆挂中津趁落潮，且停双桨不须摇。",
            "却将中散凭阑意，直送孤鸿到玉霄。"
        ],
        "title": "中津",
        "id": "b96f1b48-3186-42c5-8eb6-5284549abafb"
    },
    {
        "author": "释居简",
        "paragraphs": [
            "蔓滋螟螣燕孙谋，争得嫠砧不怨秋。",
            "筑圃莫嫌登稼少，尚余荞麦趁霜收。"
        ],
        "title": "吴江道中",
        "id": "3acdb3e5-77bf-4ea8-8ff0-c61565912b02"
    },
    {
        "author": "释居简",
        "paragraphs": [
            "蓬松袒跣倒骑牛，折得山花便满头。",
            "强使倡歌浑不听，听它天籁自鸣休。"
        ],
        "title": "牧童",
        "id": "1ff30515-a36a-4445-8d41-1aa25492e063"
    },
    {
        "author": "释居简",
        "paragraphs": [
            "葵藿不甘羊酪膻，笋蕨隽永非薨鱻。",
            "树鸡风度扫藜苋，盖其氏者尤称贤。",
            "敷腴孕秀茁枯朽，软湿不齐相後先。",
            "春风熏陶紫芝秀，陆地挺特荷钱圆。",
            "虽非灵椿八千岁，要与风月三千篇。",
            "古源阿棠文人行，荐新已办罗百笾。",
            "开端慷慨约同饷，一语不移金石坚。",
            "过门走致演纶手，不记旧约篝灯前。",
            "小空在左辄反睨，解衣作质呼芳鲜。",
            "晓罂嫩汲井花水，地炉瓦鼎相周旋。",
            "蒲萄余沥正其味，盐酰不御全乎天。",
            "缀盂独当第一义，曾水洗空十万钱。",
            "不须沆瀣更疏瀹，欲跨明月凌风烟。"
        ],
        "title": "秀侍者致蕈",
        "id": "1720b6d8-8c24-45bc-83c1-dca8540052cb"
    },
    {
        "author": "释居简",
        "paragraphs": [
            "谷口云横草不生，弗容斤斧弗容耕。",
            "呼童尽拾风前叶，自去提撕折脚铛。"
        ],
        "title": "樵谷",
        "id": "382c9b4e-61dc-4691-bd78-3fffd4ffec6d"
    },
    {
        "author": "释居简",
        "paragraphs": [
            "千载霜苓孕屈盘，虐风饕雪不知难。",
            "客来莫话西来意，添个蒲团话岁寒。"
        ],
        "title": "柏堂",
        "id": "5c6b9f8b-e5d6-4bdf-bc4e-ee3fabf5f7ff"
    },
    {
        "author": "释居简",
        "paragraphs": [
            "茅茨傍水似浮家，自把苹洲缺处畬。",
            "鱼菜常多蔬菜少，荠根挑尽到芦芽。"
        ],
        "title": "霅川",
        "id": "a7592a3e-4b4f-402e-ab17-3c7550215511"
    },
    {
        "author": "释居简",
        "paragraphs": [
            "新有吴霜着鬓颠，却无俗驾到门前。",
            "试寻池草生春思，不为楼钟废晓眠。",
            "葵苦易荒鉏短日，豆甘多种廪残年。",
            "家生冷淡尤堪笑，却怕炎炎又可怜。"
        ],
        "title": "酬于君实",
        "id": "0cc7223b-67bc-4020-8b0d-3b1040d4fdb6"
    },
    {
        "author": "释居简",
        "paragraphs": [
            "凿山樊圃幻屏帷，自出胸中一段奇。",
            "拓寿域归常住地，注恩波入放生池。",
            "剪蒿忍放蛙分部，空穴宁教兔不疑。",
            "坐看春风归约勒，先开墙角向南枝。"
        ],
        "title": "骥无称筑墙护放生池",
        "id": "32074fd6-cdc9-4560-87a4-009fddfddb30"
    },
    {
        "author": "释居简",
        "paragraphs": [
            "瓦盂脱粟自成歌，直与箪瓢不较多。",
            "弗恨道人贫似我，却嫌所乐弗如它。"
        ],
        "title": "贫乐堂",
        "id": "2e66a97d-4e80-443d-9f7a-bf228d1d9dbd"
    },
    {
        "author": "释居简",
        "paragraphs": [
            "孤芳如阿平，晚乃出六奇。",
            "傍睨肃听莹，请试从元推。",
            "韵如圣之清，避世观商衰。",
            "翠幄方童童，露叶流蟾辉。",
            "降真换骨法，谱牒当寻披。",
            "悠悠千斛香，鲜风如驲驰。",
            "霪秋百草死，不复干等威。",
            "江蓠交晚生，楚英托深知。",
            "罗柳追逸驾，峻坂方驱羸。",
            "尤物能移人，心正物自移。",
            "年年月中仙，一人簪一枝。",
            "後先不须问，亦各安其时。"
        ],
        "title": "潘子善范先之林自知赋木犀嘱和",
        "id": "32dc1275-e013-422d-9297-a3deb230609c"
    },
    {
        "author": "释居简",
        "paragraphs": [
            "我有一斗粟，不暇春作糜。",
            "宁受藜苋诳，不忍刚肠嘶。",
            "要果天下腹，吾饥吾敢辞。",
            "长愿饱者饱，毋使饥人饥。"
        ],
        "title": "貣粟  其一",
        "id": "f6b1ef11-6aef-430d-aaf1-eb2a1b0df791"
    },
    {
        "author": "释居简",
        "paragraphs": [
            "古之圣之清，吾独称夷齐。",
            "采薇替周粟，所乐甘如饴。",
            "山亦不义山，薇亦不义薇。",
            "惟其不素食，食粟令人思。"
        ],
        "title": "貣粟  其二",
        "id": "16b45be7-773d-4723-ba08-e4fa2ee6c178"
    },
    {
        "author": "释居简",
        "paragraphs": [
            "稍殿金丝与紫茎，骎骎躐等败清盟。",
            "白鸥认得横斜影，应对清流诉不平。"
        ],
        "title": "今岁兰柳相先梅最後  其一",
        "id": "ccf5e348-d886-4740-b827-3d26a7a75b84"
    },
    {
        "author": "释居简",
        "paragraphs": [
            "长是年年趁雪妍，一鞭迟着笑今年。",
            "姓名虽在百花上，终不敢为天下先。"
        ],
        "title": "今岁兰柳相先梅最後  其二",
        "id": "9a21f629-7e8b-403b-bd0d-487e89169cc1"
    },
    {
        "author": "释居简",
        "paragraphs": [
            "踏雪寻春计亦优，不如去款魏君侯。",
            "雪裘风帽台州去，岂是无才入蔡州。"
        ],
        "title": "雪中访别魏使君  其一",
        "id": "f3537a1d-c70a-4a7b-be3b-c24c726cf49f"
    },
    {
        "author": "释居简",
        "paragraphs": [
            "大雅离骚不入时，反骚变雅又奚为。",
            "天台好处休提掇，只咏寒山拾得诗。"
        ],
        "title": "雪中访别魏使君  其二",
        "id": "6b5398ef-b2dd-4b9e-a43e-9d9b5da6618a"
    },
    {
        "author": "释居简",
        "paragraphs": [
            "集霰缤缤趁雨飘，回风籍籍委江郊。",
            "重阴冻锁天无畛，一眼平铺池不坳。",
            "直恐径迷随意扫，又疑竹裂带寒敲。",
            "倚阑欲看连云色，更待黄昏桂影交。"
        ],
        "title": "晚归遇雪",
        "id": "0fa18317-b602-410c-b8b0-1437cd006e0c"
    },
    {
        "author": "释居简",
        "paragraphs": [
            "晃眼鲜明未寂寥，江村犹自碍渔樵。",
            "积阴虽重消平地，背日犹多压小桥。",
            "抢地竹头扶眩起，种畬山脚望晴烧。",
            "天诛螟螣躬行罚，杀气回春款款消。"
        ],
        "title": "山阴道中残雪",
        "id": "7f269e41-9ea9-4f7d-9e36-aa07fb24340e"
    },
    {
        "author": "释居简",
        "paragraphs": [
            "神游八极乘风车，小复按辔凌谽谺。",
            "龙湫下瞰不咫尺，下有深窦无底无津涯。",
            "应真长年一扪膝，俯观尘滓井底蛙。",
            "朝来岩室忽閴寂，水流山空鹊槎槎。",
            "浮云出岫杳杳不可馽，锡声小振巅云丫。",
            "问之何以出山去，一笑不知山日斜。",
            "共看八纮浄如洗，五云明洁从东嘉。",
            "山川所钟一人耳，半千千载何其遐。",
            "经纶才大辅以德，八斗一石初何加。",
            "天公不忍世寂寞，慭遗一老为国华。",
            "一经指授豹则虎，未获印可龙仍蛇。",
            "去寻宿觉言外意，助发康乐毫端花。",
            "粲然颖脱世间语，简古佶屈仍聱牙。",
            "称扬此老长不老，岂惮弱水蓬莱赊。",
            "纶巾羽扇凛如画，恍然来泛丛霄楂。",
            "群仙奔走敬且肃，百神呵护严不哗。",
            "知公醉经不以酒，玉盌自浇新露芽。",
            "谓言正传仅如缕，邪说诐行纷于麻。",
            "正音一震击聋瞽，洗空乱耳秋池蛙。",
            "廉隅道丧日滋甚，习俗侈靡相矜夸。",
            "清风俭德起颓俗，革去极侈仍穷奢。",
            "黄金羁勒驾款段，青丝络头闲渥洼。",
            "小施尺棰试鞭策，驽骥庶毋遗等差。",
            "振衣小作一年别，伛指盈阙之虾蟆。"
        ],
        "title": "与应真遇",
        "id": "6bf93eb2-bfb4-4c5c-b025-6482ee984930"
    },
    {
        "author": "释居简",
        "paragraphs": [
            "一楮三年工，欲赋无三都。",
            "剪作千叶芳，出水渊不枯。",
            "照影秋湛染，摇柄春敷腴。",
            "夜老勺华月，侧此华玉壶。"
        ],
        "title": "白藕花",
        "id": "87e9a65e-06a8-4d35-9e15-f7b03677dc4b"
    },
    {
        "author": "释居简",
        "paragraphs": [
            "草木犹知旧姓名，妖狐折胆在先声。",
            "乡来笔下三千字，今日胸中十万兵。",
            "直把文章为小技，横遮江汉隠长城。",
            "油幢坐啸祛锋镝，六合清风白羽生。"
        ],
        "title": "送方岩出帅平峒寇  其一",
        "id": "e123054d-4a57-45ee-a1d9-a3290f5180cd"
    },
    {
        "author": "释居简",
        "paragraphs": [
            "漠漠江城度柳花，江南春事又天涯。",
            "绿抽秧颖秋占稼，碧凝檀云晚未衙。",
            "风动十连咸自化，夜严千灶静无哗。",
            "书生只事毛锥子，试把轻裘缓带夸。"
        ],
        "title": "送方岩出帅平峒寇  其二",
        "id": "b9b2b4b0-c476-45a0-bed9-766ddac81380"
    },
    {
        "author": "释居简",
        "paragraphs": [
            "万乘何曾换一瓢，羽成玉骨蜕尘嚣。",
            "是非到耳虽无迹，颍水何曾洗得消。"
        ],
        "title": "许由观",
        "id": "20b7b03b-741d-4af2-9645-b7bf563beb5a"
    },
    {
        "author": "释居简",
        "paragraphs": [
            "曝背初从晓日开，当时曾说献君来。",
            "船头亦有茆檐暖，准拟排云又一回。"
        ],
        "title": "舟中",
        "id": "408f9cce-949e-493f-a963-97d8ca8e172a"
    },
    {
        "author": "释居简",
        "paragraphs": [
            "漾漾璇题湛镜光，团团素璧剪方方。",
            "一抔曾勺蟾蜍玉，犹带仇池翰墨香。"
        ],
        "title": "下池  其一",
        "id": "163d05e2-40b5-4a74-91b4-af2b6450cb8b"
    },
    {
        "author": "释居简",
        "paragraphs": [
            "老子随行苜蓿盘，不曾无客自开单。",
            "更将余粒投清浅，聊为游鱼小倚阑。"
        ],
        "title": "下池  其二",
        "id": "f8a5a4ae-e4aa-4b7e-8e3d-1c31afab6f88"
    },
    {
        "author": "释居简",
        "paragraphs": [
            "伟观如伟人，特立万夫上。",
            "胸中九云梦，浩然老益壮。",
            "挂窗着孤山，排闼数秦望。",
            "平湖宜阴晴，西子亦澜浪。",
            "江潮齐晦朔，海若见情状。",
            "由来非地献，亦复岂天相。",
            "谁将万象影，幻此千幅怅。",
            "悠然会真意，何以堪俗况。",
            "曲阑供小立，双眸纵遐放。",
            "空蒙辨畛畦，平漫分趣尚。",
            "外则尽诸物，内则了诸妄。",
            "何妨水涵空，勿使云塞向。",
            "不须陋狭隘，更复事宽旷。",
            "湛此一寸虚，秘发千古藏。"
        ],
        "title": "酬竹岩江湖伟观",
        "id": "12f7dcd1-90e2-4613-bdcc-2ee8a593ca64"
    },
    {
        "author": "释居简",
        "paragraphs": [
            "沙砾不自汰，清明日遄逝。",
            "充此一寸虚，八纮静无翳。",
            "天风卷沧溟，涛山鬰岧嶤。",
            "悠然一沤灭，中有湛不摇。",
            "方其澄湛时，十日洞无际。",
            "用晦乃全功，何妨九乌毙。"
        ],
        "title": "圆方外明伟室",
        "id": "aaf80377-ec06-488a-a2cc-2e4a72d4a55f"
    },
    {
        "author": "释居简",
        "paragraphs": [
            "住山做得淡生涯，泉有金沙与白沙。",
            "自课小童城市去，归来煮饭又煎茶。"
        ],
        "title": "魏宪使石笋小筑  其一",
        "id": "f38dd72a-7445-4f0c-9d2e-afa12e1b19eb"
    },
    {
        "author": "释居简",
        "paragraphs": [
            "野芳佳木自衡斜，约勒春风占物华。",
            "聊复避喧非避世，种桃不似种梅花。"
        ],
        "title": "魏宪使石笋小筑  其二",
        "id": "85b587fd-bf59-45ed-9549-959d76ab0f03"
    },
    {
        "author": "释居简",
        "paragraphs": [
            "华风先试老茶牙，暖破苍苔着一花。",
            "浅浅石泉都冻了，不容疎影浸横斜。"
        ],
        "title": "泉上苔梅方着一花  其一",
        "id": "77c60ed9-4b4e-439f-b1d9-187ff6a724e0"
    },
    {
        "author": "释居简",
        "paragraphs": [
            "冰锁寒泓湛不摇，瘦枝无力闯春饶。",
            "风中鲜馥来无迹，一点干酥冻不消。"
        ],
        "title": "泉上苔梅方着一花  其二",
        "id": "257e56d3-ab33-478f-8463-9dc4b82f4bf7"
    },
    {
        "author": "释居简",
        "paragraphs": [
            "不才脆弱自天全，亦既它怜复自怜。",
            "根托器盛宜瘦小，叶从心展看芳鲜。",
            "近听似有秋声远，侧卷都无露点圆。",
            "时把短屏遮凤尾，不教细字上蛮笺。"
        ],
        "title": "盆蕉盆稼各一首  其一",
        "id": "d3b79639-6964-4347-b3be-6b3089049a32"
    },
    {
        "author": "释居简",
        "paragraphs": [
            "尺水涵空镜不尘，晚秧疎密政亭匀。",
            "叶膏微雨潜分润，手栉鲜风不厌频。",
            "万斛堂堂嗟既没，数茎矗矗喜怀新。",
            "钵盂只靠家田饭，薄享无功弗媿人。"
        ],
        "title": "盆蕉盆稼各一首  其二",
        "id": "3378daca-6308-4caf-b93b-d597fa45e1a4"
    },
    {
        "author": "释居简",
        "paragraphs": [
            "岭上人归欲寄梅，岭根流水隔尘埃。",
            "水中忽见胡麻饭，不入桃源便出来。"
        ],
        "title": "野步",
        "id": "476db1f3-988b-4e1d-848b-e519ad4fca47"
    },
    {
        "author": "释居简",
        "paragraphs": [
            "廷尉天下平，轩轾论锱铢。",
            "时称无冤民，传载西京于。",
            "旧史读至此，遗恨辄有余。",
            "元康神爵间，赵盖靡其躯。",
            "陵迟至五凤，继以韩杨诛。",
            "孝宣不足道，定国其争乎。",
            "不得言则去，何苦但嗫嚅。",
            "大哉平恕心，至是果有诸。",
            "公乎开禧末，定见了万殊。",
            "大本固易拔，滋蔓非难图。",
            "在辟疑惟轻，寸田斋以虚。",
            "触藩岂无羝，漏网固有鱼。",
            "执中事宽大，吹春苏槁枯。",
            "近者获自新，远者免自洿。",
            "至仁不胜用，盛德多阴储。",
            "一节雄东藩，六月驰轺车。",
            "歌谣沸先声，弩矢观前驱。",
            "清风方泠然，列城斯凛如。",
            "民物破鬰陶，云翳亦展舒。",
            "敛此一道惠，归为商鼎需。"
        ],
        "title": "迓回庵谯卿持节东淛",
        "id": "667735c7-7563-487d-9e67-aaf51fb0ef25"
    },
    {
        "author": "释居简",
        "paragraphs": [
            "唤得蜿蜒觉黑甜，油然云气起沉潜。",
            "一声霹雳飞寥泬，三日霶𩃱洗赫炎。",
            "水足旧畦仍浸闸，夜凉新月又窥檐。",
            "令君後乐先黎庶，大有今年不再占。"
        ],
        "title": "贺李临海雨",
        "id": "8f0a6ab0-73cf-4aed-9c2f-f33c5524fd78"
    },
    {
        "author": "释居简",
        "paragraphs": [
            "犹自单衣怯夜阑，不风亭户子声干。",
            "平生知己莲峯月，不为衣单不倚栏。"
        ],
        "title": "冷泉待月  其一",
        "id": "e389243e-c473-4e91-9922-1f51e4cc9aa8"
    },
    {
        "author": "释居简",
        "paragraphs": [
            "闸住亭前绿半篙，泉中白兔眇秋毫。",
            "庾楼自是当年好，番袜工夫合反骚。"
        ],
        "title": "冷泉待月  其二",
        "id": "36020ee9-b150-47c4-a96b-74109d2642f7"
    },
    {
        "author": "释居简",
        "paragraphs": [
            "眩转金波凝不阑，特寻佳处阁团团。",
            "南飞乌鹊噇眠去，独与飞来小朵看。"
        ],
        "title": "冷泉待月  其三",
        "id": "83b9fdfe-6aff-4e55-b4b1-c024a25cbb69"
    },
    {
        "author": "释居简",
        "paragraphs": [
            "丁未龙飞动四溟，惊涛曾岂碍扬舲。",
            "抃鳌不露黄金背，跨岸谁开白玉京。",
            "环扈翠华驱海若，勒回钓艇问山灵。",
            "暮钟万岁千秋颂，澄彻尧聪得细聆。"
        ],
        "title": "金鳌山御榻",
        "id": "a9ae6d52-5424-488a-ac5a-e6c40d543e20"
    },
    {
        "author": "释居简",
        "paragraphs": [
            "贯见冰盘出海山，可曾海上看团团。",
            "全潮退舍开平地，万里无云展素纨。",
            "冷怯单衣沾沆瀣，皎如白昼数峰峦。",
            "败荷深荡僧归去，髣髴西湖画里看。"
        ],
        "tags": [
            "西湖"
        ],
        "title": "高潮庄中秋",
        "id": "42154638-18ce-4f8f-ab0e-49117819a364"
    },
    {
        "author": "释居简",
        "paragraphs": [
            "部领群峯压小巫，阳台犹自雪模糊。",
            "若教指点猿啼处，判得刚肠百断无。"
        ],
        "title": "题永嘉杨孟均巫山图",
        "id": "3ea6a902-6d42-4271-87f8-1ed4b33e077d"
    },
    {
        "author": "释居简",
        "paragraphs": [
            "坎井只丈寻，得名由参寥。",
            "丈人玄豹姿，养德富不骄。",
            "想当发泉蒙，如此湛弗摇。",
            "珠明水增媚，镜浄尘当消。",
            "陶泓勺余沥，采笔生春潮。",
            "止则云沉沉，涨则桃夭夭。",
            "淘趁槐火新，战与坡仙挑。",
            "坛拜十四字，高山鬰岧嶤。",
            "灯灺谩图续，些苦何能招。",
            "须公起九原，为我饮一瓢。",
            "于戏不可作，仰止苍崖腰。"
        ],
        "title": "蒙泉",
        "id": "5e6402c0-a4d1-4f75-95a1-11dafb2a961b"
    },
    {
        "author": "释居简",
        "paragraphs": [
            "吾门开康庄，吾心洞秋旻。",
            "泓澄湛无底，方寸无涯津。",
            "美人隔秋水，数月一合并。",
            "昨宵七月七，游子脚不停。",
            "仰看乌鹊桥，遥盼牛女星。",
            "吁天致私祷，席地罗广庭。",
            "乞巧问天孙，逐物昧己灵。",
            "齐东田野间，语言殊不经。",
            "夫何古犹今，竞作奔奔鹑。",
            "玉霄眇空阔，银汉横青冥。",
            "不须赋解嘲，且复歌闲情。"
        ],
        "title": "酬子寿谢宫使七夕见寄",
        "id": "fbb706e6-6359-4be9-b648-72bd743a40dc"
    },
    {
        "author": "释居简",
        "paragraphs": [
            "春傍垂杨困得醒，池塘部曲顿精明。",
            "褪寒欲试鹅儿浅，商略工夫苦未成。"
        ],
        "title": "霜柳",
        "id": "f16c0140-50be-42bc-91b6-befcf7245c8b"
    },
    {
        "author": "释居简",
        "paragraphs": [
            "艾拥萧陵雪未消，蒂连芳萼闯春饶。",
            "国香不似倾城色，寂寞空山大小乔。"
        ],
        "title": "双头兰",
        "id": "6064896c-bee1-4d2f-808c-df2a609b5b35"
    },
    {
        "author": "释居简",
        "paragraphs": [
            "一点消磨几许春，苔生新绿衬残馨。",
            "忍看卷地随风去，不忍儿童扫乱零。"
        ],
        "title": "落梅",
        "id": "925da1f1-3502-4696-8126-fe1d2786c727"
    },
    {
        "author": "释居简",
        "paragraphs": [
            "堂堂伟冠衣，琅琅歌紫芝。",
            "洗空绮纨习，政恐富贵逼。",
            "富贵安在哉，一笑付倘来。",
            "不来亦不觅，不直水一杯。",
            "小圃时时开，不待春登台。",
            "俗驾驱尘埃，合为山灵回。",
            "隠非盛世事，说与隠君子。",
            "未尽碧山鱼，此隠诚何如。"
        ],
        "title": "如隠",
        "id": "65645f49-bd76-4ec3-a199-86ff8a992026"
    },
    {
        "author": "释居简",
        "paragraphs": [
            "岸巾斜日倚庭柯，调度疎明似小坡。",
            "长铗不弹秋寂寞，短檠更问夜如何。",
            "青云旧约联镳上，白苎新闻对酒歌。",
            "秉钺登坛谁独步，今淮阴更办多多。"
        ],
        "title": "和素斋口占兼简戆庵",
        "id": "f8aa2b52-d311-447f-97a5-277945070045"
    },
    {
        "author": "释居简",
        "paragraphs": [
            "千载万年门外树，铜柯铁干古髯须。",
            "鹤归空误单华表，鹿走徒羞五大夫。",
            "自厚本根虽磊砢，不烦枝叶衒敷腴。",
            "栋梁大厦知多少，落落群空只一株。"
        ],
        "title": "万年寺前古杉",
        "id": "d1651090-f376-4688-a3ca-55ee68bb54ee"
    },
    {
        "author": "释居简",
        "paragraphs": [
            "一亩蔽苍苔，昙猷手自栽。",
            "滴高零露馥，蟠厚烈风哀。",
            "黛色垂云黑，丹心阅世灰。",
            "儿孙几度老，独立暝云隈。"
        ],
        "title": "罗汉岭上古杉",
        "id": "cb73b3f4-353d-4d28-920c-82e190d603f0"
    },
    {
        "author": "释居简",
        "paragraphs": [
            "乡来王谢不传衣，只有乌衣乌鹊知。",
            "无限去思无处系，断魂长是燕归时。"
        ],
        "title": "酬金陵吴别驾",
        "id": "19be67df-6ee6-4e91-8227-50852a108bc4"
    },
    {
        "author": "释居简",
        "paragraphs": [
            "萍粘老瓦水涵天，数叶田田小帖钱。",
            "才大古来无处用，不须十丈藕如船。"
        ],
        "title": "盆荷",
        "id": "a0f5a256-1330-4374-b25f-47b968e89f0a"
    },
    {
        "author": "释居简",
        "paragraphs": [
            "冰澌潄齿夜生寒，白苎生裁踏月残。",
            "水面有风人不见，只教荷气上阑干。"
        ],
        "title": "池上",
        "id": "072af8ae-74f4-41f0-a75c-4b1a43e6cc0e"
    },
    {
        "author": "释居简",
        "paragraphs": [
            "商飙流西金，万卉寒如灰。",
            "广寒烂银阙，初放蟾枝开。",
            "一花堕九地，四海无纤埃。",
            "钟作河岳灵，挺此梁栋才。",
            "倘可济巨川，不然为盐梅。",
            "我欲问此翁，山林起摧颓。",
            "勺以长安酤，大白非鲸杯。",
            "擘麟配万钱，鸟爪去不回。",
            "抑以颂与箴，耸德如徂徕。",
            "赋岂料敌手，吟非横槊才。",
            "不如姑置之，高卧深云隈。",
            "长啸揖箕翼，更把灵椿栽。",
            "明年紫荷橐，此约当重来。"
        ],
        "title": "寄杨大监",
        "id": "c3abd967-a55b-4ad4-878d-78fa4f2dca34"
    },
    {
        "author": "释居简",
        "paragraphs": [
            "万水遶千山，翩然去不难。",
            "双明元自碧，方寸为谁丹。",
            "鹤化曾留句，鳬轻欲振翰。",
            "不知藏世界，一粟几何宽。"
        ],
        "title": "次张文昌送川张道人韵",
        "id": "0b51651a-a8d3-414a-8a3e-ce8ed9d79d02"
    },
    {
        "author": "释居简",
        "paragraphs": [
            "旧赋梅花欲反骚，效颦徒自不偿劳。",
            "未寻处士孤山梦，误得先生一字褒。",
            "剪剪衰兰甘草莽，朣朣华月在林皋。",
            "从来平地神仙脚，咫尺钧衡步武高。"
        ],
        "title": "楼大参嘱珣起宗索孤山旧藁  其一",
        "id": "07ca37d0-bf78-401d-b558-2d3cfd344421"
    },
    {
        "author": "释居简",
        "paragraphs": [
            "乡来文字汹涛澜，淼淼回渊搅不浑。",
            "鼎鼐饱参梅子熟，雪霜不见竹枝蕃。",
            "媿无攻处心尤小，力丐归时德更尊。",
            "云静八纮天在水，华风暖处见春痕。"
        ],
        "title": "楼大参嘱珣起宗索孤山旧藁  其二",
        "id": "56b3aea4-a8b0-4d52-9fb8-f63134b35026"
    },
    {
        "author": "释居简",
        "paragraphs": [
            "一春寂寞无人问，不为无人不谨初。",
            "犹有两花藏叶底，隙檐三见月如梳。"
        ],
        "title": "圆无外一春不归兰犹有花",
        "id": "466edd0a-8034-41a1-9f06-31ce219a7c9d"
    },
    {
        "author": "释居简",
        "paragraphs": [
            "十年秋傍故山零，一坞残云夜不扃。",
            "土偶向人犹作祟，相传不似旧时灵。"
        ],
        "title": "韩寺遗墟",
        "id": "9fc161b5-5a81-40fb-b1d5-e0d388573a9c"
    },
    {
        "author": "释居简",
        "paragraphs": [
            "长须瘦蹇策深云，来就蒲团到夕曛。",
            "畴曩山中无此画，至今猿鹤怨移文。"
        ],
        "title": "书荆公访僧图",
        "id": "f32b64f1-a170-4ba4-a3d0-ade674c0cb68"
    },
    {
        "author": "释居简",
        "paragraphs": [
            "怪雨盲风塞冷湾，破头艇子出湖滩。",
            "平生无地酬忠信，独向风波险处看。"
        ],
        "title": "冷湾",
        "id": "9bb9f2c9-3f35-4c66-a865-ca6646da3401"
    },
    {
        "author": "释居简",
        "paragraphs": [
            "不为鲈鱼不为莼，只思天际九华青。",
            "心关幽事惟招隠，脚到荣途亟引龄。",
            "营掾廨成纔燕贺，笑虞罗巧叹鸿冥。",
            "乐闲趁得身强健，振厉仙源擅德馨。"
        ],
        "title": "赵节推挂冠  其一",
        "id": "b46193d7-037c-4cfb-a445-67fd97da35f3"
    },
    {
        "author": "释居简",
        "paragraphs": [
            "虚舟所至信浮沉，揭厉何曾较浅深。",
            "坚不可磨惟定见，去终难挽是归心。",
            "书生岂但青衫债，俗子安知绿绮音。",
            "神武门头旧时月，照人如镜古犹今。"
        ],
        "title": "赵节推挂冠  其二",
        "id": "93ea9776-47ca-45c7-9396-9af68842d77d"
    },
    {
        "author": "释居简",
        "paragraphs": [
            "花开更好亭前枝，亭曰更好花更奇。",
            "我犹未到春已到，春不到此将焉归。",
            "千山万山俨环抱，一树两树藏嵚𡼭。",
            "晓妆弗受朱粉污，老去自着莓苔衣。",
            "澹交霜髯与苍玉，雅宜茅舍横疎篱。",
            "云英风味有余裕，石鲸鳞甲饶华滋。",
            "恍然罗浮月中见，髿髿绀发森冰肌。",
            "又如大窖冻不死，凛凛素节无瑕疵。",
            "纷纷红紫不解事，与春角逐何迟迟。",
            "待文作兴不足道，凡民碌碌终奚为。",
            "孤芳拔俗千万丈，未暇相与论襟期。",
            "贞姿皓态美无度，幽意独许鲜风知。",
            "悠然凭高一披拂，僧窗处处开晴霏。",
            "窗间跏趺拥风叶，照几碧眸岩电驰。",
            "渊渊方寸湛古井，一沤不动清涟漪。",
            "天香閟此无尽藏，潜于鼻观通几微。",
            "水流山空但自笑，理与神遇端如斯。",
            "乡来孤山水清浅，龟肤鹤膝相参差。",
            "青铜盘屈破香雪，紫铁矫揉骈明玑。",
            "膏肓泉石政为此，冠冕草木今其谁。",
            "天公亦复加靳惜，阔着湖水无边涯。",
            "八篇只遣处士赋，一点不放红尘飞。",
            "是中泉石固深秀，惜欠晴湖山四围。",
            "客如我辈亦不恶，拟赓疎影横斜诗。",
            "後车合改效颦辙，亦若佩弦仍佩韦。"
        ],
        "title": "国清寺绝顶更好亭下古梅",
        "id": "665301ac-195c-4917-8dd1-6e59aca7b9df"
    },
    {
        "author": "释居简",
        "paragraphs": [
            "粉红蓓蕾弗禁吹，尽拾鲜英缀旧枝。",
            "欲赋惜春麾巽二，形容不到未开时。"
        ],
        "title": "小圃即事四首  其一",
        "id": "7469aeaf-fe0d-491f-9fe1-a134d954d34b"
    },
    {
        "author": "释居简",
        "paragraphs": [
            "恰则夭夭看小桃，靓妆捻指九分消。",
            "丁宁更耐明朝雨，款曲随风送落潮。"
        ],
        "title": "小圃即事四首  其二",
        "id": "674587ed-c991-4d87-90d0-54287189ae42"
    },
    {
        "author": "释居简",
        "paragraphs": [
            "练帨新裁衬缟衣，暝云垂地拥瑶姬。",
            "自知素洁难谐俗，只赴梨花淡月期。"
        ],
        "title": "小圃即事四首  其三",
        "id": "a0617c55-73b5-4848-b01e-38a750fc20be"
    },
    {
        "author": "释居简",
        "paragraphs": [
            "白白红红短短篱，自鉏芳迳简繁枝。",
            "羲皇向上渊明老，此段家风说与谁。"
        ],
        "title": "小圃即事四首  其四",
        "id": "344041b7-7708-4932-9a68-e42d53018b24"
    },
    {
        "author": "释居简",
        "paragraphs": [
            "藂拍苍柄顶春寒，诗史题名胜得仙。",
            "剪出鳞皴仍节节，何曾拥肿到便便。",
            "更无曲处连黄壤，只欠横枝架老禅。",
            "来岁子鱼分树艺，檐前清影赋联绵。"
        ],
        "title": "移椶榈次蓬山兄韵",
        "id": "82dc120c-12f4-4056-80d7-08398a64a745"
    },
    {
        "author": "释居简",
        "paragraphs": [
            "欲过东家怕渡桥，欲题黄叶怕随潮。",
            "经旬不踏门前路，陡顿苍苔绿色饶。"
        ],
        "title": "庵居即事",
        "id": "590c0189-6ac4-455d-acb3-47ee5b56943b"
    },
    {
        "author": "释居简",
        "paragraphs": [
            "挂堂钱了不求余，熟处工夫放得疎。",
            "逐客未行丞相令，绝交先作孔方书。",
            "富非贫乐人皆笑，去似留轻絮不如。",
            "采采蕨薇歌日暮，也胜弹铗叹无鱼。"
        ],
        "title": "闻陈无却辞钱丞相道堂",
        "id": "0ea7c099-9ec3-459f-bf86-df554b9fe5a8"
    },
    {
        "author": "释居简",
        "paragraphs": [
            "舍选诸生出，侯藩博士归。",
            "一官甘独冷，千仞看群飞。",
            "苦学丹心古，春风泮水肥。",
            "传衣观岁晚，先使识抠衣。"
        ],
        "title": "送周教授兼简刘左史薛寺丞  其一",
        "id": "9635e1a7-3e1b-4235-8222-fd40429df8e2"
    },
    {
        "author": "释居简",
        "paragraphs": [
            "霜趁残秋肃，寒侵薄暮生。",
            "帆开吴浪急，鸿挟楚云横。",
            "客里常加饭，人归得寄声。",
            "为询刘与薛，江汉几长城。"
        ],
        "title": "送周教授兼简刘左史薛寺丞  其二",
        "id": "0c395feb-7c5e-4790-9332-4b11a35a78b0"
    },
    {
        "author": "释居简",
        "paragraphs": [
            "溪阴留云云不留，楼在五云之上游。",
            "青天一握浄如洗，好山四面清涵秋。",
            "主人亦有大白浮，揖逊群峯相献酬。",
            "岩中野逸皆名流，农隙颇复登临不。",
            "何当天风吹袖寒飕飗，披衡跨霍迤逦昆仑丘。",
            "悠悠按辔双龙湫，泠然为君上上头。",
            "楼头风物须盟主，风骚之外吾无取。",
            "猛拍阑干抚寥泬，不问青天问华月。"
        ],
        "title": "揖山楼",
        "id": "f6c014ff-d5b0-4e68-9cee-468ecc24d607"
    },
    {
        "author": "释居简",
        "paragraphs": [
            "灭影双溪死便烧，年年枫落见清潮。",
            "淛江亭下晴翻雪，卷作浑涛怒不消。"
        ],
        "title": "双溪潮水清",
        "id": "324e5cc4-a16d-464e-b53d-a779fa17722f"
    },
    {
        "author": "释居简",
        "paragraphs": [
            "霜晴如此月明何，独恨空庭着不多。",
            "窗外楼头都有了，其余四散尽从它。"
        ],
        "title": "朴翁约效诚斋分题得月色",
        "id": "030d4ed0-c715-4a66-b436-319bd742c244"
    },
    {
        "author": "释居简",
        "paragraphs": [
            "一抹新霜雁背寒，满庭疎雨客衣单。",
            "苦心莫负韦编绝，岁晚归来语夜阑。"
        ],
        "title": "赠心上人",
        "id": "145360f2-dd28-41e7-b1fa-e87851b6160f"
    },
    {
        "author": "释居简",
        "paragraphs": [
            "俗习翻新样，民生先故吾。",
            "缁云忘揖逊，何处有廉隅。",
            "戛戛难穷鼠，纷纷莫辨乌。",
            "多应风化首，坐啸答歌襦。"
        ],
        "title": "闻济妙高为善浄攘其居兼简杨守慈湖  其一",
        "id": "0ca02a92-dc65-428f-9dd7-e507d7d2c03c"
    },
    {
        "author": "释居简",
        "paragraphs": [
            "听鼓噇箪食，逢山办把茅。",
            "雾窗闲自挂，月槛许谁敲。",
            "战蚁翻侯国，驱鸠入鹊巢。",
            "先生河汉辩，何以解人嘲。"
        ],
        "title": "闻济妙高为善浄攘其居兼简杨守慈湖  其二",
        "id": "9c57aebe-b06b-4986-b7f2-26776aab7146"
    },
    {
        "author": "释居简",
        "paragraphs": [
            "冠染丹砂雪剪翎，不因风雨废常鸣。",
            "有时失度无人醒，只有刘琨与祖生。"
        ],
        "title": "酬云卧白鸡",
        "id": "6f1064fc-2a6f-4649-8d54-7e4b4d55f633"
    },
    {
        "author": "释居简",
        "paragraphs": [
            "萧曹笔削宏楷橅，良平智略吞万夫。",
            "巍坛既登跨下士，贡帐谩悦骊山徒。",
            "龙争虎斗爪牙备，刘怯项勇天渊殊。",
            "鹿虽未果死谁手，鼎已潜知开汉图。",
            "将军最先得所托，亭长之外无贞符。",
            "逸群拔萃一人耳，屠城斩将群雄俱。",
            "鸿门直入缓危急，虎口仅免纔斯须。",
            "宴安鸩毒寤主意，排闼紫禁当前驱。",
            "奋身不顾但爱死，婴鳞未了仍编须。",
            "帝虽寡恩少善後，吾宁守义如厥初。",
            "匈奴无故遗嫚书，在廷如堵方嗫嚅。",
            "将军裂眦不愿余，请十万众行匈奴。",
            "不知十万行匈奴，果与卫霍功何如。"
        ],
        "title": "谒樊将军舞阳侯庙",
        "id": "db7fb9bc-bb4d-4d67-8f56-8ce566afe961"
    },
    {
        "author": "释居简",
        "paragraphs": [
            "横玉临江展碧纨，冯夷庭院水晶寒。",
            "天教两赋酬风雅，不谓人闲作画看。"
        ],
        "title": "酬王哦松八景  其一",
        "id": "9c0d5054-73de-4582-a4be-9e4a9177dc6c"
    },
    {
        "author": "释居简",
        "paragraphs": [
            "欲从山北驻晴霏，先与山南淡扫眉。",
            "见说商周遗俗在，试寻康俗未来时。"
        ],
        "title": "酬王哦松八景  其二",
        "id": "67b4897c-d5aa-4f32-9e78-2fd4b918a05a"
    },
    {
        "author": "释居简",
        "paragraphs": [
            "雨歇江空锦瑟鸣，亟图清绝些湘灵。",
            "斯须云敛便有月，更着数峯江上青。"
        ],
        "title": "酬王哦松八景  其三",
        "id": "d349aa4e-e2bf-4c80-b27a-c8f76d03d6e0"
    },
    {
        "author": "释居简",
        "paragraphs": [
            "噎噎梅花暖响初，晓来痕绿到蘼芜。",
            "鹗沈鹦鹉千年恨，指旧江山忍按图。"
        ],
        "title": "酬王哦松八景  其四",
        "id": "a6bfba67-90a8-4835-b68c-41a6f7f2ce8f"
    },
    {
        "author": "释居简",
        "paragraphs": [
            "浩然直养老益壮，吐作跨水晴虹飞。",
            "三万顷秋天贴水，不禁依约冩烟霏。"
        ],
        "title": "酬王哦松八景  其五",
        "id": "be4512d2-a23c-45ba-b1b9-f79d44513397"
    },
    {
        "author": "释居简",
        "paragraphs": [
            "素车白马作前驱，垒雪屯云拟不如。",
            "尺纸忽翻千尺练，断魂强弩控弦初。"
        ],
        "title": "酬王哦松八景  其六",
        "id": "c2259c36-cc6c-4e36-94c9-557495f32f08"
    },
    {
        "author": "释居简",
        "paragraphs": [
            "雨後双螺对绾青，采毫曾此蘸中泠。",
            "冩成九派分流势，不冩当年瘗鹤铭。"
        ],
        "title": "酬王哦松八景  其七",
        "id": "3fabf970-4bbb-43d0-9e61-901124454f5e"
    },
    {
        "author": "释居简",
        "paragraphs": [
            "羡他蓑笠度年华，尽把风烟付贺家。",
            "盘礴细搜吟意绪，明波一曲小菱花。"
        ],
        "title": "酬王哦松八景  其八",
        "id": "e833cb83-4b88-4ae1-a1d7-12bb46ae2f49"
    },
    {
        "author": "释居简",
        "paragraphs": [
            "用恕存存坐照奸，奸如挟纩弗知寒。",
            "天虽有二无偏覆，网既开三亦甚宽。",
            "疑欲惟轻刑自省，死终弗怨枕方安。",
            "雪中小试阳和力，天地生成却不难。"
        ],
        "title": "酬乐清陈簿雪中平反",
        "id": "11b98ca5-4304-43bc-a354-c74008ff9d9c"
    },
    {
        "author": "释居简",
        "paragraphs": [
            "到岸不多遥，晴初雪未消。",
            "茆檐虽傍水，人影不随潮。",
            "鹊占寒枝喜，鱼从落日跳。",
            "丹枫莫吹尽，我欲系兰桡。"
        ],
        "title": "过张氏水亭",
        "id": "8212c63d-79f0-4587-a498-5e8b858d3ae4"
    },
    {
        "author": "释居简",
        "paragraphs": [
            "前度刘郎去不来，炫晴灼灼又花开。",
            "蟠桃着子三千岁，一岁从他熟一回。"
        ],
        "title": "三锡堂下接桃  其一",
        "id": "50c348f6-b7a8-4a7f-b6cf-e099df72febd"
    },
    {
        "author": "释居简",
        "paragraphs": [
            "接枝换骨胜刀圭，脸晕娇风满旧蹊。",
            "有问春工在谁手，避秦人在武陵溪。"
        ],
        "title": "三锡堂下接桃  其二",
        "id": "b164ff16-3223-4671-9112-56edd42056e3"
    },
    {
        "author": "释居简",
        "paragraphs": [
            "村村花柳春菲菲，乌𣡶声动清昼迟。",
            "梅花噎噎不成弄，黄钟大吕相因依。",
            "川平野阔牛背稳，水坳山曲人烟稀。",
            "一声一声断复续，十十五五喧牧儿。",
            "四郊唤得堕农起，不作阳关肠断声。",
            "凄其道傍驻马远，游子往往不减阳关悲。",
            "此声岂解令人悲，朝燕暮越远别离。",
            "亦复岂能使人喜，蒉桴土鼓相酣嘻。",
            "于戏此乐吾独知，尚记天台委羽破雨开林扉。",
            "自鞭觳觫耦沮溺，白水没膝同扶犁。",
            "是非利害不到耳，终日听此呜呜吹。",
            "风淳调古相浃洽，不与市道趋浇漓。",
            "朅来脚踏软红陌，不闻此曲闻此诗。",
            "借翁语险久不和，迩来作者如埙箎。",
            "埙箎虽美与时背，岂若乌𣡶方适时。"
        ],
        "title": "乌𣡶角行",
        "id": "600e9791-ffa8-4324-967d-2420ba215b41"
    },
    {
        "author": "释居简",
        "paragraphs": [
            "港阔风初霁，潮平夜欲分。",
            "半江都是月，一点不留云。",
            "东去舟无数，南飞鹊恋群。",
            "疎钟何处寺，隔浦最先闻。"
        ],
        "title": "泊港口",
        "id": "fa1f63ce-cf74-4a5e-99d2-12a90e5d6cbd"
    },
    {
        "author": "释居简",
        "paragraphs": [
            "面面苍崖似削瓜，涛翻鼍鼓半天挝。",
            "依稀刘阮曾行处，无数水边桃未花。"
        ],
        "title": "赵禅庵",
        "id": "45e51bce-ba6b-4839-b75c-ae8334ebe067"
    },
    {
        "author": "释居简",
        "paragraphs": [
            "访竹凌霜後，寻梅趁腊前。",
            "春风方委曲，别乘忽腾骞。",
            "处士不入府，客星仍受廛。",
            "密斋容膝外，何处着壶天。"
        ],
        "title": "送谢司令通守严陵",
        "id": "c19f7161-6d6f-4be9-b61f-f8b907311cfd"
    },
    {
        "author": "释居简",
        "paragraphs": [
            "叶底秋声急雨催，人言满树是愁媒。",
            "九回百断渠何与，自是愁人做得来。"
        ],
        "title": "拆桐花",
        "id": "2df3704d-09bc-4a7d-b03e-577aad692c40"
    },
    {
        "author": "释居简",
        "paragraphs": [
            "澹扫蛾眉雨後天，天容澄洁称婵娟。",
            "弦虽未上终持满，璧反胡为尚不全。",
            "只乡生时看最好，莫于缺处斲成圆。",
            "人间梦事纷如蚁，着眼何曾到汝边。"
        ],
        "title": "新月",
        "id": "be30cf3b-335f-4e46-9ad7-d8933893cec1"
    },
    {
        "author": "释居简",
        "paragraphs": [
            "谁平读书琅琅然，四山响答皆清圆。",
            "山空无人渡双涧，更与流水相潺湲。",
            "冻云压山吹不皱，云际棱棱展瑶甃。",
            "广庭万舞乱零飞，老枝檠重如僧瘦。",
            "吞蟾缟夜洞八窗，弗烦冻手挑残釭。",
            "蝇头万字不足数，冏冏寒入青眸双。",
            "辨才昔与参寥子，秣马问途端自此。",
            "要汝勇追龙象躅，为我辛勤十年读。"
        ],
        "title": "雪中登西菩寺参寥旧居分月阁闻读书声",
        "id": "9d463cdf-ec88-49a0-ad64-db72253ada44"
    },
    {
        "author": "释居简",
        "paragraphs": [
            "胡笳未奏边云悄，长啸一声山月小。",
            "狂虏归思悲夜老，身未到家心已到。",
            "山云不似塞云腥，云中倚阑时一声。",
            "悠然清闻四十里，何独重围空万骑。"
        ],
        "title": "啸云",
        "id": "d4451da6-d08c-4d0c-9117-306300d11395"
    },
    {
        "author": "释居简",
        "paragraphs": [
            "翳尽珠明万象空，壶中只着小玲珑。",
            "乡来冀北藐群马，此去斗南能几翁。",
            "渊默但知藏霹雳，清宁何必友崆峒。",
            "方城屹立青如削，万壑千岩在下风。"
        ],
        "title": "问讯方岩侍郎  其一",
        "id": "6bf94ad7-1993-46a7-90cd-9699ac1f85f5"
    },
    {
        "author": "释居简",
        "paragraphs": [
            "用亦无心舍亦轻，岁寒只有竹忘形。",
            "水村容与吹黄叶，溪圃耘耔课白丁。",
            "细草远连三径绿，好山长借两眸青。",
            "浚池小贮连天碧，待与人间洗浊泾。"
        ],
        "title": "问讯方岩侍郎  其二",
        "id": "705f8784-3660-4665-80dc-0d1df18f46ef"
    },
    {
        "author": "释居简",
        "paragraphs": [
            "叶响初疑夜霰微，晓看连玉幻屏帷。",
            "令人忆煞天台遇，白尽蓑衣唤不归。"
        ],
        "title": "招遇野",
        "id": "c6fddae3-06d2-405f-a66d-8e4be4cd9bc1"
    },
    {
        "author": "释居简",
        "paragraphs": [
            "井龙欲振兹山灵，忍使夜旦钟不声。",
            "西京旧赐禁犹在，即山铸得蒲牢鸣。",
            "虚文破壁俨如故，县官正令今重新。",
            "身归柱後惠文手，加以束缚投诸囹。",
            "夜囹熖发照城阙，燎原不足方其明。",
            "民皆呼吏捄回禄，骏奔稽颡祈玄冥。",
            "及乎乡迩寂无覩，更欲炙手嗟无因。",
            "朝闻夕报事从贷，雨濡露濯恩如春。",
            "乡来光亦上牛斗，九畴分野当丰城。",
            "干将独往莫耶在，延平涛浪今犹腥。",
            "何如坎井蛰不死，雨晹答响如谷神。",
            "百年逸事付僧史，不然簨簴重刊铭。"
        ],
        "title": "辩才钟",
        "id": "2f52a6b2-4f56-42f9-9095-108300270c95"
    },
    {
        "author": "释居简",
        "paragraphs": [
            "夜夜灯花巧胜裁，家书准拟傍秋开。",
            "鴈来红叶都红了，目断西风鴈不来。"
        ],
        "title": "鴈来红",
        "id": "7b67156f-da01-425b-919a-eaf3239f2cc4"
    },
    {
        "author": "释居简",
        "paragraphs": [
            "刺水绿针抽，田低水退流。",
            "未饥先作午，图饱预占秋。",
            "井远缾罂重，陂荒茧栗浮。",
            "静思田舍乐，却为素餐羞。"
        ],
        "title": "田舍即事  其一",
        "id": "cb0095ea-650d-49f5-9603-47ece7575e56"
    },
    {
        "author": "释居简",
        "paragraphs": [
            "断垄收残麦，晴风卷宿云。",
            "荡泥谙马力，煮茧策蚕勋。",
            "野色如秋霁，山讴送夕曛。",
            "悠然观岁事，不负一春勤。"
        ],
        "title": "田舍即事  其二",
        "id": "e6544757-8ff0-48f6-a5ee-21be6683042f"
    },
    {
        "author": "释居简",
        "paragraphs": [
            "拜月归来剪绛灯，误占灯喜望承恩。",
            "断魂薄命如初月，缺尽团团只一痕。"
        ],
        "title": "长门怨  其一",
        "id": "c02365d6-435a-4738-8678-0a31f12a26d7"
    },
    {
        "author": "释居简",
        "paragraphs": [
            "菊到秋时独擅奇，怕秋嫌唱菊花词。",
            "花头又似金钱小，不把金钱斗叶儿。"
        ],
        "title": "长门怨  其二",
        "id": "f9fe20b4-f123-4490-89aa-c530e8112386"
    },
    {
        "author": "释居简",
        "paragraphs": [
            "拍拍官沟碧卷罗，影窥明玉敛青娥。",
            "回头趁扑双双蝶，恨杀春风独管它。"
        ],
        "title": "长门怨  其三",
        "id": "d8ce7bdc-d735-4972-8597-f10945bf8156"
    },
    {
        "author": "释居简",
        "paragraphs": [
            "梦到昭阳与梦回，楚天云雨隔阳台。",
            "壁粘鹾卤花如雪，赚杀羊车不入来。"
        ],
        "title": "长门怨  其四",
        "id": "476bd3c6-0278-4771-a895-5ada01ce96ff"
    },
    {
        "author": "释居简",
        "paragraphs": [
            "麻姑米白玉床丹，老去慵将狡狯看。",
            "却爱一川风絮好，就船做得雪团干。"
        ],
        "title": "柳絮",
        "id": "4a256132-888b-4cab-a881-e7f9afffe640"
    },
    {
        "author": "释居简",
        "paragraphs": [
            "恶月悬弧岂好儿，衣冠聊复换伽黎。",
            "听言易感人人信，不信田文善相齐。"
        ],
        "title": "日者",
        "id": "b66f6bc6-70bc-439e-9ff5-c2aa5f34fc4c"
    },
    {
        "author": "释居简",
        "paragraphs": [
            "小楼却立青林端，有水有竹仍有山。",
            "微风徐来皱池面，浓翠澹扫开烟鬟。",
            "九冈献状飞蜿蜒，悠然赴壑挽不还。",
            "玄珠湛影不走盘，岚浮雾暖相萦环。",
            "曲阑巧当环抱间，爱山聊复倚曲阑。",
            "亦有零瀣供朝餐，崇朝挂眼双孱颜。"
        ],
        "title": "翠扫",
        "id": "24a3e029-a4d4-4e10-86e1-ebef352b5595"
    },
    {
        "author": "释居简",
        "paragraphs": [
            "老诜爱山不知了，何事冲寒下巍峭。",
            "归装只有一囊诗，冏冏陆离还自照。",
            "自言峯顶摩九霄，五月六月雪不消。",
            "松风萧萧吹泬寥，千岩万壑酣笙箫。",
            "前山後山畬可烧，黄精杂错黄独苗。",
            "饭家田米可卒岁，亦有旨蓄延渔樵。",
            "人间自有杨州鹤，诜也云胡甘寂寞。",
            "笑云乐去悲相随，吾非恶此而逃之。"
        ],
        "title": "送诜老归千顷山",
        "id": "958ae030-2a16-4117-a1dd-339d4d252788"
    },
    {
        "author": "释居简",
        "paragraphs": [
            "千忆子孙昌，衣传衮绣光。",
            "厦成观贺燕，笔喜误书麞。",
            "桂熟霜前子，梅腾雪後芳。",
            "不须瞻岐嶷，定肖白眉良。"
        ],
        "title": "钱百六录参入新宅得子",
        "id": "090ffbbe-f89f-47d8-a68c-4920a0e508ac"
    },
    {
        "author": "释居简",
        "paragraphs": [
            "梅霖纔自歇𩃎𩃱，又复油然注上河。",
            "水绕百畦虽喜足，雨当六月不嫌多。",
            "甑虽未及炊先种，头已先低粒晚禾。",
            "岁事莫于田祖卜，只于堂下听弦歌。"
        ],
        "title": "寄陈黄岩",
        "id": "5ed226b9-c850-4ebf-97ec-61367a7e3e7e"
    },
    {
        "author": "释居简",
        "paragraphs": [
            "南北分疆後，关河气不清。",
            "有才皆琐屑，临事少峥嵘。",
            "嵩华俱崷崒，岷峨独抗衡。",
            "卯金重耀德，藜杖复寻盟。",
            "火老随秋灺，凉深伴月生。",
            "虚凝仙掌泫，缥缈庆云明。",
            "肯室高名节，宽西旧老成。",
            "空群嘉骏产，跨灶大家声。",
            "问望公舆论，芬香蔼旦评。",
            "尺书贤十部，全璧藐连城。",
            "一岁寻佳处，重阳欠好晴。",
            "风轻茱未紫，露重菊初荣。",
            "春玉新尝稻，挼香试剪橙。",
            "满城风雨句，不足配餐英。"
        ],
        "title": "刘检详新除",
        "id": "5fcd1526-7890-4503-ad92-1fbc86ec38b1"
    },
    {
        "author": "释居简",
        "paragraphs": [
            "北磵寻新筑，东篱管旧香。",
            "雨交前九月，晴到後重阳。",
            "蚁慕无羊肉，鸿谋缺稻粮。",
            "餐英聊自笑，辟谷竟何伤。",
            "心远喧常寂，山深拙可藏。",
            "息阴惭恶木，同调友孤芳。",
            "藂莜缘苔砌，闲花蔓藓墙。",
            "寒枝繁鸟雀，落照下牛羊。",
            "绿欠荷檠雨，青知橘未霜。",
            "岁华惊过鸟，秋思老吟螀。",
            "老子便幽事，深云僦睡乡。",
            "指呼闲部曲，啸咏懒封疆。",
            "率尔鸣天籁，泠然似野航。",
            "汲溪酬欵乃，濯足咏沧浪。",
            "蚁为谁开国，蜂如我敬王。",
            "俗休嘲赋杼，骚谩吊沉湘。",
            "兰茝新纫佩，芙蓉嫩制裳。",
            "不知元亮醉，何似接舆狂。",
            "更复求三益，何须馈五浆。",
            "龙山在何许，云水渺相望。"
        ],
        "title": "闰月九日刘检详入山问近作",
        "id": "debe413e-d137-4ffc-9063-136873aaa052"
    },
    {
        "author": "释居简",
        "paragraphs": [
            "岁闰黄杨厄，年丰白昼长。",
            "独居无一事，两度见重阳。",
            "野馈同谁饷，闲花各自芳。",
            "贳将今夜月，藉手送秋光。"
        ],
        "title": "酬南宕诸友",
        "id": "70b87554-2ef0-47fa-b7f0-4c71353ddd8f"
    },
    {
        "author": "释居简",
        "paragraphs": [
            "行云流水去仍还，多费清游少费闲。",
            "缺处欲修前夜月，烧痕旋补去年山。",
            "榻仍拂拭悬空壁，猿自归来守半闲。",
            "寂寞东家老茅屋，平安几日到松关。"
        ],
        "title": "唐人刘长卿送彻上人归越云禅客无心杖锡还沃洲深处草堂闲身随弊履经残雪手绽寒衣入旧山独向青山依树下空留明月在人间那堪别後长相忆云水苍苍但闲关洪义二上人请次韵归山阴",
        "id": "39ba616b-817b-4ff4-a5f2-b1cbc8b69929"
    },
    {
        "author": "释居简",
        "paragraphs": [
            "爱此凭阑夜不眠，欲将风驭作泠然。",
            "呼蟾驾起三更月，展镜摊开万顷天。",
            "亦有山灵回俗驾，可无蕙帐着胎仙。",
            "试看拍岸涛翻雪，几许骊珠碎又圆。"
        ],
        "title": "江心寺步月诸公用甄监簿云卿韵",
        "id": "160d63b4-4f0e-448c-af59-6e8a1d44e5fd"
    },
    {
        "author": "释居简",
        "paragraphs": [
            "花芥开常晚，今年九月开。",
            "直搀寒露过，弗待小春回。",
            "後乘犹追菊，前驱不逊梅。",
            "休夸太早计，老圃解栽培。"
        ],
        "title": "菜花",
        "id": "deba3f4a-67be-40d7-bbc0-289cdeb47aaf"
    },
    {
        "author": "释居简",
        "paragraphs": [
            "山行两袖皆华风，游人未多花未红。",
            "堂堂春去已无几，晴趁一日来山中。",
            "山人寸金酬天地，都种芳菲留客醉。",
            "粉桃商略待绯桃，坐令羯鼓催无计。",
            "怱怱归兴如酒浓，零落断云流水踪。",
            "明朝乘兴尚可再，应笑武陵蓑笠翁。",
            "判花大手今燕许，收拾是中春一坞。",
            "小待巴东制锦归，尽吹红雨为霖雨。"
        ],
        "title": "冷水谷桃花未开次竹岩韵",
        "id": "f6cce6c2-1c42-47c2-8495-d84ae6e53d44"
    },
    {
        "author": "释居简",
        "paragraphs": [
            "我欲渊明伯仲间，为谁干没静中闲。",
            "直将目送孤鸿度，横截湖飞短艇还。",
            "稍闲便同搜万象，更忙亦可看孤山。",
            "是闲真隠多余地，玄豹何尝肯露斑。"
        ],
        "title": "酬姜贫乐",
        "id": "52ea5e88-546a-46e0-afee-74399cd54c27"
    },
    {
        "author": "释居简",
        "paragraphs": [
            "花翻云叶舞风回，新好缤缤带雨开。",
            "团破小龙寒未瀹，客如两鹤瘦飞来。",
            "白灰宿火虽同拥，黄独无苗各自煨。",
            "苕霅扁舟明日去，小须门外玉山颓。"
        ],
        "title": "立可则礼思复雪中见过",
        "id": "bb824203-4a3f-4e71-9be4-d8ceb0452e3c"
    },
    {
        "author": "释居简",
        "paragraphs": [
            "前水花新霁，暾云日未升。",
            "檐声都是雨，笕溜半成冰。",
            "幌冷疑眠月，窗虚罢续灯。",
            "独余林杪塔，犹自隠觚棱。"
        ],
        "title": "残雪",
        "id": "42241090-7ae3-4ceb-b0e1-e8de5c39c520"
    },
    {
        "author": "释居简",
        "paragraphs": [
            "大溪小溪沙水明，浊可濯足清濯缨。",
            "渊渊寸田湛古井，澄浊与之俱忘形。",
            "绿野菜花三四畮，不图娱客犹供口。",
            "旧种庭前三树槐，更有门前五株柳。",
            "时拊碧云歌碧云，婆娑鹄羽青纶巾。",
            "不妨别调吟梁甫，收拾干坤浩荡春。"
        ],
        "title": "酬方岩",
        "id": "0e876052-a97f-4b1c-94b3-2c9c4d7b9764"
    },
    {
        "author": "释居简",
        "paragraphs": [
            "大篇如建瓴，小篇如扞城。",
            "执此能事柄，凌夺造物真。",
            "雪湖坐此彻骨贫，致贫之具犹示人。",
            "铿锵应是我辈语，饥鸢悲苦哦清新。",
            "高沙旧日春风手，也是乘槎丈人後。",
            "红莲开幕着诗人，此段风流少人有。",
            "飞声郎署知闻旧，扫门谩惜千金箒。",
            "不图愿与丈人厚，要看云锦三千首。"
        ],
        "title": "书雪湖寄张高沙诗卷後",
        "id": "eab66aa9-9cae-494d-aadf-b5f64bbc3f37"
    },
    {
        "author": "释居简",
        "paragraphs": [
            "趁得身轻便挂冠，翩翩出岫白云闲。",
            "村疎一日是两日，心广半间如万间。",
            "聊把大门标俗子，别开荒径友佳山。",
            "羲皇向上多余地，时对清风一破颜。"
        ],
        "title": "复斋奚左藏挂冠  其一",
        "id": "c4a7529a-db1f-4f9f-99bf-0618535e15fd"
    },
    {
        "author": "释居简",
        "paragraphs": [
            "特操刚明与俗乖，溪山亦复外形骸。",
            "子狂正作岂矫世，我醉欲眠聊纵怀。",
            "勇赋一归尤果决，光寒千文不沉埋。",
            "从来林下何曾见，仅有先生闼可排。"
        ],
        "title": "复斋奚左藏挂冠  其二",
        "id": "80f6d364-893c-49c8-a390-39a1df40e738"
    },
    {
        "author": "释居简",
        "paragraphs": [
            "无日游天竺，新除问补陁。",
            "两回抽竹策，一语定弦歌。",
            "悬应如虚谷，灵通岂祝鮀。",
            "只依彭泽样，条具不须多。"
        ],
        "title": "送钱竹岩宰常熟  其一",
        "id": "533ca893-ad6b-47b8-8532-4fbeb04fa0f7"
    },
    {
        "author": "释居简",
        "paragraphs": [
            "渊默战纷华，清吟日又斜。",
            "尊中常有酒，堂下可施罝。",
            "琴响家家月，春酣处处花。",
            "平章风物手，小屈课桑麻。"
        ],
        "title": "送钱竹岩宰常熟  其二",
        "id": "457a46a2-3690-4409-88ce-61e669c516e2"
    },
    {
        "author": "释居简",
        "paragraphs": [
            "静对深炉养白砂，又从活火剪黄芽。",
            "蜕尘与世羽凡骨，看镜为谁开晓霞。",
            "万里脚头元自稳，一毫心事不曾差。",
            "何时采药天台去，烂醉桃源几树花。"
        ],
        "title": "赠鹤鸣冯高士",
        "id": "a36f845a-df93-4942-80dd-019eae3a0d96"
    },
    {
        "author": "释居简",
        "paragraphs": [
            "伊洛正音闻者寡，邪说异端难并驾。",
            "春风不到六经堂，和煦无由蔼天下。",
            "卓然人物既兴起，浩然一气均陶冶。",
            "横秋霁月耿东南，劲草疾风知用舍。",
            "堤障狂澜如砥柱，渊源理学扶宗社。",
            "伊周文宪复精明，汉唐述作俱陵跨。",
            "论道经邦坐策勋，弹冠束带无遗野。",
            "遂令四海九州内，三尺儿童耻言伯。",
            "太山盘石固无疆，乱臣贼子胡为者。",
            "今日枢庭拜宇文，还似前朝相司马。"
        ],
        "title": "贺宇文枢使",
        "id": "c2e5aace-7b30-4d4d-a0ed-9e5fd9cdfb69"
    },
    {
        "author": "释居简",
        "paragraphs": [
            "采采芳根绿缀苔，一茎只放一花开。",
            "畹中好恶非同调，林下熏莸各有才。",
            "惜此国香无地种，知它楚些为谁哀。",
            "小留鹤帐梅梢月，倘伴高情入梦来。"
        ],
        "title": "盆兰",
        "id": "cafe62d5-9943-4065-bb54-359ee129ff50"
    },
    {
        "author": "释居简",
        "paragraphs": [
            "一曲占晴湖，楼居岂俗居。",
            "人虽增境胜，鹭不与鸥疎。",
            "古锦投明月，春风入绛幮。",
            "好诗频遣寄，莫遣不情书。"
        ],
        "title": "送黄郡博之官高邮  其一",
        "id": "577c0e0a-db09-46b6-8be7-b21b4b5383d7"
    },
    {
        "author": "释居简",
        "paragraphs": [
            "贵作横金客，才如切玉刀。",
            "长城坚未下，大敌勇难鏖。",
            "老兔明千里，垂虹绿半篙。",
            "何时醉醽醁，伴我读离骚。"
        ],
        "title": "送黄郡博之官高邮  其二",
        "id": "4f94c9d0-68d8-4985-b8d3-e566f0a24e57"
    },
    {
        "author": "释居简",
        "paragraphs": [
            "千骑前驱拥旆旌，鸟啼花发近清明。",
            "斯文自是域中大，廷尉旧持天下平。",
            "春到十连皆化日，风清万窍只秋声。",
            "庐山面目无人识，应喜重来为主盟。"
        ],
        "tags": [
            "庐山"
        ],
        "title": "送谯回庵作江东宪",
        "id": "427c2c88-2bef-422c-9974-585bfec1b5c1"
    },
    {
        "author": "释居简",
        "paragraphs": [
            "见说开元天宝间，登床百骏俱回旋。",
            "一曲倾杯万人看，一顾群空四十万。",
            "梨园部曲能穷奇，踣铁矫揉杨柳枝。",
            "不直玉环一解颐，更走泸戎生荔枝。",
            "天上人间反覆手，故态忽生乱离後。",
            "将军入眼可曾有，误骏为妖不足咎。",
            "于戏唐虞全盛时，百兽率舞凤鸟仪。",
            "雍熙之和乃其效，何用区区教坊教。"
        ],
        "title": "续舞马行",
        "id": "0f532393-4285-4940-bf17-f9232552f1e1"
    },
    {
        "author": "释居简",
        "paragraphs": [
            "洛下僧归未寂寥，余光还向此中韬。",
            "入千峯杪从它笑，放一头低尽自高。",
            "客至坐凉分树影，云开冩望到江涛。",
            "夜遥月冷风初霁，万籁无声亦怒号。"
        ],
        "title": "韬光庵",
        "id": "47739ca8-b7d2-47d8-b3b7-3bf31eb51c93"
    },
    {
        "author": "释居简",
        "paragraphs": [
            "易入亚夫营，难收四海名。",
            "两全无可媿，独以退为荣。",
            "萧洒霜髯古，敷腴玉色明。",
            "神仙在平地，跬步到钧衡。"
        ],
        "title": "谢盘野黄文昌  其一",
        "id": "2e128c5d-d714-4a06-ba81-cfa8b30105c2"
    },
    {
        "author": "释居简",
        "paragraphs": [
            "日课芳菲谱，归来手自栽。",
            "有诗随意好，无日不花开。",
            "鸥鹭论心事，云山入酒杯。",
            "绮罗帘幕静，处处小蓬莱。"
        ],
        "title": "谢盘野黄文昌  其二",
        "id": "2b3fc4b5-f4b7-4355-8799-826da1544321"
    },
    {
        "author": "释居简",
        "paragraphs": [
            "几望沧浪月，裴回独自看。",
            "小亏修未了，忒满怕持难。",
            "篆冷檀烟湿，衣单桂露干。",
            "丁宁桥下水，明夜印团团。"
        ],
        "title": "十四夜月",
        "id": "4a3b4fdd-2dcb-4096-aa3e-00ddfae51aed"
    },
    {
        "author": "释居简",
        "paragraphs": [
            "曾泛东湖载月船，不将人物等闲看。",
            "二灵千古独钟秀，五岳三光空自寒。",
            "跨灶极知从古少，为兄端恐自君难。",
            "故家别有单于调，付与鸰原次第弹。"
        ],
        "title": "代竹岩送史侍郎  其一",
        "id": "f76427b2-7568-4f4d-85a4-10556c2f63b8"
    },
    {
        "author": "释居简",
        "paragraphs": [
            "荷橐风高北固秋，黄童白叟拥行舟。",
            "旧盟不冷在群鹭，归兴绝攀回万牛。",
            "传自教明南国後，可容寇借一年不。",
            "旌麾小试经纶手，此惠何烦敛壹州。"
        ],
        "title": "代竹岩送史侍郎  其二",
        "id": "93a09b87-713f-4f43-b05e-84cc4967c9c6"
    },
    {
        "author": "释居简",
        "paragraphs": [
            "楚山有美倾人国，家傍江城逐臣宅。",
            "逐臣赋并日月明，琵琶遣入穹庐鸣。",
            "哀弹不作胡儿语，冩汉遗音吊亡楚。",
            "泪如铅水湿春风，苦心只与春风诉。",
            "曲中愁绪乱风丝，因风寄鴈云南飞。",
            "汉家弹作昭君怨，试问昭君别怨谁。",
            "天生尤物天还如，仰天自笑蛾眉误。",
            "不如强醉枕琵琶，暂时栩栩梦还家。",
            "昭阳未有承恩地，阏氏孰与宁胡贵。",
            "不须频下思家泪，汉女雄猜如阿雉。"
        ],
        "title": "昭君行",
        "id": "647dcedf-9e02-4902-9b83-5c66d67052f3"
    },
    {
        "author": "释居简",
        "paragraphs": [
            "素羽剪零云，冠裁辰锦新。",
            "德如潮有信，雄压牝无晨。",
            "物化寤非蝶，蚁酣惊代邻。",
            "莫教风雨暝，缄口却羞人。"
        ],
        "title": "白鸡谢静讲师湖州旧馆",
        "id": "1fa9a6bb-6c02-4014-a632-62735a376fb8"
    },
    {
        "author": "释居简",
        "paragraphs": [
            "朱实炖空密幄成，曾阴无地暍行人。",
            "风枝雨干雕零後，玉板云英制作新。",
            "传得文章贻後晋，忍随竹帛祸先秦。",
            "西凉叶叶秋声树，学到先生是效颦。"
        ],
        "title": "苕溪多楮三伏最茂",
        "id": "ce4ea815-9e55-40fa-84c5-e8a804f98707"
    },
    {
        "author": "释居简",
        "paragraphs": [
            "一从神武挂衣冠，千载华风去不还。",
            "闲惬清宁羞宦巧，静窥奔竞识天悭。",
            "高于少室从它售，捷似终南各自扳。",
            "我欲西风问无恙，不知着得几鸥闲。"
        ],
        "title": "寄漫塘刘平国索竹岩钱德载挽章",
        "id": "a54f8467-9168-4ca6-ac1e-7a228f9ebc08"
    },
    {
        "author": "释居简",
        "paragraphs": [
            "亭亭领袖晚风光，吹尽西凉不尽香。",
            "勒麝兰熏回俗驾，动龙蛇影转回廊。",
            "老持素节芳仍洁，碎点苍苔绿衬黄。",
            "自把胡床低处着，高舂盘礴到斜阳。"
        ],
        "tags": [
            "西湖"
        ],
        "title": "西余庭犀合抱强半不下西湖刘寺双桂已厄于嘉定十二年打十方之初信夫主僧元粹之忍也余在北山作诗援之云翠华几度树边来手压芳枝内苑栽且看传灯金粟面小留残馥点苍苔两唐律赋西余吊刘寺云  其一",
        "id": "75337e6c-f718-425b-a236-b4aa150a2236"
    },
    {
        "author": "释居简",
        "paragraphs": [
            "蜕俗风标与月分，竞攀争撷到仍云。",
            "弗知芗国有乔木，大似幽居无此君。",
            "叶密听他嫌不韵，根盘如许合空羣。",
            "四朝雨露金刀寺，两树前年夭斧斤。"
        ],
        "tags": [
            "西湖"
        ],
        "title": "西余庭犀合抱强半不下西湖刘寺双桂已厄于嘉定十二年打十方之初信夫主僧元粹之忍也余在北山作诗援之云翠华几度树边来手压芳枝内苑栽且看传灯金粟面小留残馥点苍苔两唐律赋西余吊刘寺云  其二",
        "id": "27229366-093d-43e7-bb39-5faa574947a3"
    },
    {
        "author": "释居简",
        "paragraphs": [
            "苕溪初度思亲泪，滴尽依前不及泉。",
            "借使无言还自寿，便教有法与谁传。",
            "五穷各自争为祟，百巧还他弗解禅。",
            "为问季秋几望月，几回照我未生前。"
        ],
        "title": "初度",
        "id": "6e75768f-973e-45db-8974-13ce4a39f190"
    },
    {
        "author": "释居简",
        "paragraphs": [
            "碧苕秋晶晶，君子尚此洁。",
            "渊渊方寸地，上善固一辙。",
            "白苹对红蓼，亦各振清冽。",
            "况复芬陁利，穆若谢炎热。",
            "譬彼寒水玉，温其出冰雪。",
            "其中富涵蓄，其响亦疎越。",
            "有德必有用，无瑕更无缺。",
            "允属清庙器，合在东序设。",
            "君家圣贤学，拟续邹鲁绝。",
            "正音久不作，倩君木为舌。",
            "风月小鸿沟，矧乃龙首杰。",
            "伟兹真富贵，弗与颜原别。",
            "辉辉近芳日，朣朣袖华月。",
            "余光散遐隠，四海俟昭晰。",
            "遗直在山林，放言敢辞拙。"
        ],
        "title": "送袁状元别驾",
        "id": "645835f5-aa22-45b8-ba11-ae8a949655b3"
    },
    {
        "author": "释居简",
        "paragraphs": [
            "山低秋欲雨，树老晚藏烟。",
            "剑试道边石，花飞台外天。",
            "暝云埋古甃，嵌窦涨新泉。",
            "欲借松风鼎，煎茶些玉川。"
        ],
        "title": "和竹岩游虎丘",
        "id": "5b487123-c7ee-424b-b650-36db5baa0768"
    },
    {
        "author": "释居简",
        "paragraphs": [
            "岁晚登临似仲宣，可胜来此拍阑干。",
            "水围绿野日将夕，露浥紫萸秋未寒。",
            "欲雨天痕云气湿，不风庭树子声干。",
            "悠然吊古无穷恨，付与西风一永叹。"
        ],
        "title": "九日姑苏台酬卢蒲江赵静斋钱竹岩诸名胜",
        "id": "85f88566-616d-43e5-b01c-6b1a9611ce1d"
    },
    {
        "author": "释居简",
        "paragraphs": [
            "庆兆三回白，祥开嗣岁春。",
            "精求方恳恳，悬应忽逡逡。",
            "化母非无待，玄冥却有神。",
            "夜窗疑是月，晓砌不生尘。",
            "麰麦占年熟，郊原见日新。",
            "柳塘吹漠漠，银浦剪缤缤。",
            "鹤干胜寒重，猨枝撼落频。",
            "折腰嗟劲节，低首吊苍鳞。",
            "池草生吟思，溪梅寄远人。",
            "不知吟啸地，何似灞桥亲。"
        ],
        "title": "雪中寄赵湖州容斋",
        "id": "9be63cb9-5f07-4754-85ed-02af97b17ae2"
    },
    {
        "author": "释居简",
        "paragraphs": [
            "何必过流沙，浔溪种道芽。",
            "雄开献王地，胜傍觉皇家。",
            "云侣呼朝斗，星坛数扣牙。",
            "胎仙翔集後，底处蛰灵蛇。"
        ],
        "title": "开元观乃何畏斋施地张练师开山",
        "id": "d5d16193-116a-45ef-a99b-cd2aa0272835"
    },
    {
        "author": "释居简",
        "paragraphs": [
            "数点雨中飘，萧骚响近郊。",
            "霰微疑旋集，篷破省初敲。",
            "干没高连下，平铺凸到凹。",
            "悬知天地力，瑕秽頼并包。"
        ],
        "title": "舟中遇雪寄宋使君  其一",
        "id": "369be709-1ee8-4ce9-80ad-6c3b9ba3d685"
    },
    {
        "author": "释居简",
        "paragraphs": [
            "急舞随风乱，缤飞度竹迟。",
            "松埋巢鹤顶，藤重挂猨枝。",
            "螟{虫忒}频年死，乌鸢尽日饥。",
            "娄丰书野史，双展使君眉。"
        ],
        "title": "舟中遇雪寄宋使君  其二",
        "id": "e963d83b-6806-4e68-911e-e57cade81317"
    },
    {
        "author": "释居简",
        "paragraphs": [
            "桃花武陵原，千骑访旧游。",
            "旧题鬼神护，苔藓封蛟虬。",
            "是时原中花，炫昼烂不收。",
            "稚耄相欢呼，再拜罗道周。",
            "一闻謦咳声，曰似吾故侯。",
            "侯今飞上天，盟在沧江鸥。",
            "公来席未温，玉帐凉生秋。",
            "粘天洞庭北，襄楚当襟喉。",
            "小屈经纶手，平分宵旰忧。",
            "风清鹦鹉洲，月满黄鹤楼。",
            "黄鹤去不返，万灶栖貔貅。",
            "白羽青纶巾，坐寝淮南谋。",
            "文武固一道，貂蝉出兜鍪。",
            "致身须黄阁，看镜方黑头。",
            "故家迈种德，台辅不足酬。",
            "颓支邹鲁澜，末障洙泗流。",
            "载观统有宗，抑使俗不浮。",
            "古道复大明，殊俗皆蒙休。",
            "况夫蜀文章，眉独称雄酋。",
            "多应峩眉月，只照东家丘。"
        ],
        "tags": [
            "洞庭湖"
        ],
        "title": "代人与荆襄李制帅",
        "id": "32a2d444-dc48-435d-92f2-4b56a76f32b1"
    },
    {
        "author": "释居简",
        "paragraphs": [
            "衣冠忽蜕尘，桃下是仙津。",
            "身与吴天远，恩沾楚泽新。",
            "授官宁後子，退己不先人。",
            "尽是无私处，何惭第五伦。"
        ],
        "title": "徐提刑挽章",
        "id": "95fe3d1d-0fdf-458c-97d6-f43f797f022e"
    },
    {
        "author": "释居简",
        "paragraphs": [
            "祸淫福善信前闻，话到斯人只断魂。",
            "心岂眢丹遗冏冏，电虽藏碧鉴昏昏。",
            "欲将书卷酬青紫，不啻籝金富子孙。",
            "後夜黄龙洞前月，小留残照侧金盆。"
        ],
        "title": "卢君挽章",
        "id": "2d1297fe-3816-49b1-9584-e47436797c07"
    },
    {
        "author": "释居简",
        "paragraphs": [
            "玄窞蜿蜒宅，苔痕到底青。",
            "凿深连地轴，设险讶山灵。",
            "路斗风烟湿，风酸草木腥。",
            "丁宁休勒驾，更欲上新亭。"
        ],
        "title": "黄龙洞",
        "id": "dc2ce9d3-1dba-478d-8b89-842992889a97"
    },
    {
        "author": "释居简",
        "paragraphs": [
            "雪重官塘滑，堆篷扫不消。",
            "闻钟寻近寺，转港识飞桥。",
            "肤粟寒初起，衣棱暖不朝。",
            "主人无木佛，泥佛不中烧。"
        ],
        "title": "旧馆夜雪投静上人",
        "id": "b67b18c0-faff-4b6b-9f4b-1eed94a33cb7"
    },
    {
        "author": "释居简",
        "paragraphs": [
            "故家骚雅传，翼翼见芳继。",
            "况如孙仲谋，不败乃翁事。",
            "圭残入裒拾，璧断归次第。",
            "自成一家学，忍使只字弃。",
            "若翁喻蜀时，名胜各超诣。",
            "初从汉西京，绵绵振末裔。",
            "相如子云後，经术奋多士。",
            "岿然今陇蜀，渊乎古洙泗。",
            "冯刘振风霆，刘李渺涯涘。",
            "况复有小李，隽永出大胾。",
            "翁来试掉鞅，平地快奔驷。",
            "逸驾相後先，六月乃一税。",
            "渭南问风俗，剑南看形势。",
            "岷峩连蓬婆，风赋达骈俪。",
            "雕镌到微茫，抉剔逮菑翳。",
            "连络数十城，八万四千偈。",
            "彬彬奂文采，烂烂存表制。",
            "分甘成暗投，效颦更拙计。",
            "琼琚报木李，美齐诏当世。",
            "乃今得琼琚，何以答佳惠。"
        ],
        "title": "谢陆少监分惠渭南剑南家集",
        "id": "abc9f222-aad1-426c-977a-e0b08a88c693"
    },
    {
        "author": "释居简",
        "paragraphs": [
            "饮羽窥天巧，御枚戒夜严。",
            "采荼宁自苦，课蜜为谁甜。",
            "阁令看山槛，亭空并水檐。",
            "怀哉双宿鹭，日日望钩帘。"
        ],
        "title": "葛无怀讣至  其一",
        "id": "74cd11d7-3d9b-438c-8ad5-6cc535aecd3c"
    },
    {
        "author": "释居简",
        "paragraphs": [
            "静胜知天定，虚明悟物齐。",
            "略伸嗟屈蠖，欲吐丧晴霓。",
            "夜雨灯侵幌，春风柳并堤。",
            "漫天吹絮尽，一点不沾泥。"
        ],
        "title": "葛无怀讣至  其二",
        "id": "3ce0caca-191c-44cb-86ff-22befa8d9d9e"
    },
    {
        "author": "释居简",
        "paragraphs": [
            "树下无三宿，人间僦一单。",
            "房新蜂最乐，巢旧燕知难。",
            "云幌涵秋冷，蟾枝踏月残。",
            "朱门空锁宅，多是别人看。"
        ],
        "title": "杲无外枝巢",
        "id": "829f1124-8b89-4949-b32a-637db40672e2"
    },
    {
        "author": "释居简",
        "paragraphs": [
            "遥夜迟眠替夙兴，细听墙角打风棱。",
            "白灰未冷已无火，红烬欲残犹有灯。",
            "天做雪时先自雨，水通潮处可曾冰。",
            "有诗只些孤山月，不恨梅花唤不譍。"
        ],
        "title": "即事",
        "id": "da30cd50-e172-4c64-a462-576451efc3fa"
    },
    {
        "author": "释居简",
        "paragraphs": [
            "办得分年供，清哉亦称怀。",
            "野盘均柿串，草具爨松钗。",
            "指冷柑初破，灰红芋旋埋。",
            "火边相枕藉，火尽又添柴。"
        ],
        "title": "分岁",
        "id": "dd7e74e1-d26a-4c93-85ec-a5da5d5fa308"
    },
    {
        "author": "释居简",
        "paragraphs": [
            "百钧不挽射羿弓，朔望酹酒马鬣封。",
            "从来知子莫若父，许以徇国输精忠。",
            "相州去谒大元帅，是时元帅方潜龙。",
            "华风忽与庆云遇，千载一德明良同。",
            "南熏门外众制寡，铁路步上雌决雄。",
            "浮屠连墙望尘靡，拐子如山随手空。",
            "伪齐可绐不可杀，兀朮可间毋庸攻。",
            "寇连诸道解如瓦，气吐千丈长于虹。",
            "声先到处皆春风，桀骜怙很摧枯蓬。",
            "中原跂踵戴旧德，萧墙稔祸基元凶。",
            "当时剑握不倒置，直北马首无由东。",
            "全尺寸地有余刃，半九十里隳奇功。",
            "老罴既陷百尺穽，长城遂摧千丈墉。",
            "群奸尾摇蜂虿毒，一蟇吻纳蟾蜍宫。",
            "强胡妄冀脱虎口，残喘忽重苏犬戎。",
            "难平者事有成算，可投之机无再逢。",
            "乡来望诸报燕惠，无怨无怒方雍容。",
            "其谁掩卷辄恸哭，主父偃与齐蒯通。",
            "黄金台圮置勿论，问之胡不达四聪。",
            "昔人已矣不可作，後来更复将焉从。",
            "审如机括发必中，诚与日月昭而融。",
            "将军碧电摇百步，跨灶英勇尤折冲。",
            "干坤不朽忠义骨，光腾抔土方朣朣。",
            "春秋不书六月雪，是日集霰回泠风。",
            "杞传百世子配食，天定胜人还至公。",
            "乱臣贼子生看好，遗臭不老均翾虫。",
            "坐令三光五岳气，百岁左衽昏蒙蒙。",
            "周南滞留奋椽笔，折奸全直传无穷。",
            "浯溪大字倘可法，燕然苍藓知谁砻。",
            "开禧之事如昨日，清淮洒血连天红。",
            "动逾二纪不解甲，残虏尚锐蕲黄锋。",
            "噬脐太息复太息，遗恨黯黯齐崆峒。",
            "至今奸血泽遗类，忠愤鬰鬰填人胸。",
            "向使二子及见此，恸哭岂止喧旻穹。",
            "古愁连环不可解，除是帝舜开重瞳。"
        ],
        "title": "读岳鄂王传",
        "id": "4182ae5b-2dac-4fd8-950e-234506730dd8"
    },
    {
        "author": "释居简",
        "paragraphs": [
            "黄金扶膝起沉潜，一屈何须为老严。",
            "扫迳雪苔封古甃，举头花雨落疎檐。",
            "楂酸如橘尤多涩，语苦如荼久自甜。",
            "新霁林光浄如洗，僧窗处处有孤蟾。"
        ],
        "title": "楂庵严教主塔",
        "id": "9c975893-7d8c-4d91-b781-470436b3c069"
    },
    {
        "author": "释居简",
        "paragraphs": [
            "莫将平淡觅陶潜，纪律严于玉帐严。",
            "要得澜翻联石鼎，也须雪立到茅檐。",
            "太虚自笑花无蔕，佳境谁云蔗不甜。",
            "如此工夫随分到，灵犀无夜不吞蟾。"
        ],
        "title": "送侃侍者归灵鹫",
        "id": "d6c9a3c2-8f4c-490c-850f-5ec74fc2010c"
    },
    {
        "author": "释居简",
        "paragraphs": [
            "屋角飘香树，何曾解倩兮。",
            "倚春和露瘦，闯晓待蟾低。",
            "背俗高标致，从他浪品题。",
            "若非林处士，冷面觑清溪。"
        ],
        "title": "索笑",
        "id": "eb7bc03d-46d0-4fd5-af70-36be9bcff637"
    },
    {
        "author": "释居简",
        "paragraphs": [
            "雨止云犹黑，春寒草未青。",
            "打门无俗客，勒驾有山灵。",
            "彷佛斜川路，裴回曲水亭。",
            "落梅都着子，点点六花零。"
        ],
        "title": "有客",
        "id": "d43ed53c-5a35-4186-9201-2f204b27bdde"
    },
    {
        "author": "释居简",
        "paragraphs": [
            "九皋清响漏残时，想见松间露湿衣。",
            "弱水弗关云外路，乘轩终不似横飞。"
        ],
        "title": "鹤唳",
        "id": "84ecf46f-fdf5-4d19-ab19-0563ef617c66"
    },
    {
        "author": "释居简",
        "paragraphs": [
            "藕生玉井何曾见，梨属张公不见分。",
            "安得脆琼莱菔子，苹洲南畔种残云。"
        ],
        "title": "苹洲莱菔脆甚",
        "id": "d5b007d5-15e7-426b-81a4-9224f8996c3a"
    },
    {
        "author": "释居简",
        "paragraphs": [
            "霁月横陈几许秋，拍肩小谢老风流。",
            "开尊孰愈暂挂榻，视草曷如高卧楼。",
            "旧有凤衔新紫诏，今无鹤似古杨州。",
            "颍川只说黄丞相，更为行春得小留。"
        ],
        "title": "寄陈宣州中书  其一",
        "id": "1c1eea96-252b-4cbf-a668-30bceb196d5f"
    },
    {
        "author": "释居简",
        "paragraphs": [
            "夷惠清和不尚同，直将两手袖春风。",
            "娄丰从劝三农始，初度重书二月中。",
            "欲与大年分殿最，试于小知击倥侗。",
            "虽云弱水归溟渤，自向西流不自东。"
        ],
        "title": "寄陈宣州中书  其二",
        "id": "62168ad7-017f-4b3b-b613-7c897f44de1f"
    },
    {
        "author": "释居简",
        "paragraphs": [
            "楚云血指书法华，藏诸衡山竺僊家。",
            "自言剖匣待慈氏，凡指试触轰雷车。",
            "思溪不落衡山後，行缀蝇头三十九。",
            "停匀瘦劲妙钟王，初终一字亡差谬。",
            "阿元曾透龙门去，失却登门最初步。",
            "笔端佛语血滴滴，直下发明根本部。",
            "一尘具有一卷经，破尘出经不动尘。",
            "尘尘剎剎尽三昧，一字一行皆正因。",
            "静想生初常反照，雱然母血知多少。",
            "一支余沥何足云，贝叶悉书酬不了。",
            "莲花七卷六万言，浄明海眼伯仲间。",
            "诸经一写复屡写，大经血脉俱相关。",
            "六丁畴曩曾搜索，青毡解后铜驼陌。",
            "千金购得喜欲颠，十袭载归花石船。",
            "恍如光焰腾双剑，夜夺龙光寒不焰。",
            "遂令合浦有还珠，毋令沧海有遗珠。"
        ],
        "tags": [
            "衡山"
        ],
        "title": "佛眼侍者祖元血书华严八十卷以报母细而楷花石纲初得之藏诸塔寺後复失之复得之于京师",
        "id": "c8af122e-99e2-4281-b46a-d26bf7184970"
    },
    {
        "author": "释居简",
        "paragraphs": [
            "大信难于浅俗谋，楚人然诺久无酬。",
            "尽摅素藴知难售，空抱遗经自反求。",
            "数曲短屏林屋晓，半规残壁洞庭秋。",
            "焚舟自是诸郎事，接武东厢两胜流。"
        ],
        "tags": [
            "洞庭湖"
        ],
        "title": "刘学谕挽章",
        "id": "ee5b4ac2-956c-459c-a48c-2ffe1f2b6ec7"
    },
    {
        "author": "释居简",
        "paragraphs": [
            "草欲忘忧蔓更滋，望云长在蜀天西。",
            "萧萧风木添新恨，誊录精神答噬脐。"
        ],
        "title": "题水墨萱草水仙  其一",
        "id": "b168f891-ee5d-463b-b71d-96121be30f77"
    },
    {
        "author": "释居简",
        "paragraphs": [
            "绿玉纤扶水玉腴，华风披拂度华裾。",
            "却从坏色衣中赋，不把高情托子虚。"
        ],
        "title": "题水墨萱草水仙  其二",
        "id": "73ee8074-9385-48e0-9e93-fc0e16019f36"
    },
    {
        "author": "释居简",
        "paragraphs": [
            "垂垂胡运风灯掣，不悟鼎中犹鱍剌。",
            "後庭玉树不摇春，只看婆娑双勃脱。",
            "提刀策马兆自南，梦中宿愤方深衔。",
            "子生母死托诸母，祸既滋蔓难夷芟。",
            "骨肉相残甚于寇，倒把太阿归女手。",
            "宁能同死不同生，掎角亟图邻壤捄。",
            "奋戈秃体空无前，倾巢倒穴成播迁。",
            "飘零左衽余南冠，孙又生子罹腥膻。",
            "回头九十年中事，水浅蓬莱人换世。",
            "顺昌之捷金刀回，商虢破竹丘山颓。",
            "韩刘亦复不世出，英勇弃捐如掷砾。",
            "短檠伴语南迁话，泪眼不晴彻遥夜。",
            "应是天归古汴都，却教胡羯先驱除。"
        ],
        "title": "读南迁录",
        "id": "54be3ad1-98c5-45a4-808c-1e588a1e7ddf"
    },
    {
        "author": "释居简",
        "paragraphs": [
            "蕲当淮楚冲，虏骑如云隤。",
            "书生胆如斗，激烈生风雷。",
            "备御尽吾力，力殚心不灰。",
            "誓与城存亡，不遣疋马回。",
            "忍死不忍屈，视死犹去来。",
            "一州同一心，忠愤铁石开。",
            "舍生贵取义，肯顾儿女哀。",
            "话头素讲明，余刃方恢恢。",
            "视古不愧今，落落俱雄才。",
            "援师窘于兔，趑趄山泽隈。",
            "遂使破贼手，不复歼渠魁。",
            "仪刑古睢阳，观阙双崔嵬。",
            "传後韩愈书，芒寒炖九垓。",
            "不知蕲州传，大手今谁哉。"
        ],
        "title": "读泣蕲录",
        "id": "c94c0f00-fcd7-4db2-8514-dd7174a61211"
    },
    {
        "author": "释居简",
        "paragraphs": [
            "尘涨软红深，髯高独访寻。",
            "贫交难偶俗，生事不关心。",
            "米贵甘餐玉，楼宽苦僦金。",
            "霞标连雁荡，款款度岑崟。"
        ],
        "title": "送高菊磵访方岩侍郎",
        "id": "4a06396f-316e-49d8-b17f-01f1c9fa56b6"
    },
    {
        "author": "释居简",
        "paragraphs": [
            "壶公云雨上，秀整压全吴。",
            "白眼嫌人俗，玄裳笑鹤癯。",
            "对吟酬蟋蟀，独酌泛茱萸。",
            "待赋归来後，商量觅镜湖。"
        ],
        "title": "酬赵山中",
        "id": "d57e9768-515a-4be6-8d63-eb47c1116ee8"
    },
    {
        "author": "释居简",
        "paragraphs": [
            "器小易彭亨，声连踸踔群。",
            "三更万籁息，两部一池分。",
            "语海嗟难合，窥天亦浪云。",
            "寻无杜鹃处，得此不堪闻。"
        ],
        "title": "塘西寺闻蛙",
        "id": "4e54b293-5cc6-4024-a041-0571db5c1cdb"
    },
    {
        "author": "释居简",
        "paragraphs": [
            "巾山高出慈恩寺，蜀叟贫于郑广文。",
            "卷尽长廊无一叶，尚余泼笔振孤军。",
            "苍筠嫩杀空怀古，明玉方裁欠策勋。",
            "惆怅洛阳收贾後，欲书重吊楮生文。"
        ],
        "title": "方岩许送纸不至",
        "id": "ebb61623-9e2b-40f9-a965-4d9b8bb636f8"
    },
    {
        "author": "释居简",
        "paragraphs": [
            "阴阴浓绿成新幄，荼蘼试妆催芍药。",
            "缓鞚青丝果下骝，时与华风相领略。",
            "风乎不违主人意，吹开宿酲换新醉。",
            "玉山自起不须扶，隠若长城一万里。",
            "和州归来贾如玉，高着十连酬不足。",
            "倚阑目送断鸿飞，闲按新声翻旧曲。",
            "畴曩方岩丈人厚，话到君侯布衣旧。",
            "不知灞上故将军，何如细柳真将军。"
        ],
        "title": "谢周和州叔子",
        "id": "64843650-37eb-4c67-b453-438321da81cb"
    },
    {
        "author": "释居简",
        "paragraphs": [
            "拙速诙谐与巧迟，约三章法赴吟期。",
            "一从鸥鹭忘情後，都是池塘入梦时。",
            "星履盍酬高步武，竹符聊试小施为。",
            "凛然心事明如日，况是从来畏四知。"
        ],
        "title": "和赵湖州见寄",
        "id": "82256476-c86f-4d4d-ac3d-2e2805b74e4b"
    },
    {
        "author": "释居简",
        "paragraphs": [
            "白日静中消，忘言赋解嘲。",
            "叶疎犹可幄，云浅亦堪巢。",
            "清拟圣人酒，澹于君子交。",
            "悠然无藉在，檐铎听风敲。"
        ],
        "title": "泊然庵",
        "id": "d8e44846-8484-47b8-a3cf-39293f28b5c9"
    },
    {
        "author": "释居简",
        "paragraphs": [
            "水际楼居入眼新，傍窗横榻款诗人。",
            "早雕杜老双蓬鬓，晚赏徐卿两石麟。",
            "浓绿已摇三丈线，残红恰有一厘春。",
            "闲情直与眉霄壤，也为春归作小颦。"
        ],
        "title": "平望徐监酒新楼",
        "id": "7c0bdc48-67ca-421a-a1cf-7be97be89209"
    },
    {
        "author": "释居简",
        "paragraphs": [
            "听紫芝歌问绮园，橘中果有几何天。",
            "试原雪夜玉堂梦，更了江春符竹缘。",
            "新涨溢池荷叶小，暖风掠面柳花鲜。",
            "大邦屏翰风骚地，应有诗人受一廛。"
        ],
        "title": "次韵宣州使君陈中书见寄",
        "id": "daf9d91a-a449-4bb4-918d-d435b0cca136"
    },
    {
        "author": "释居简",
        "paragraphs": [
            "溪头烟暖苹花春，岂独满渚亦满汀。",
            "春城绮绣艳溪曲，柔玉掺掺歌采苹。",
            "采采芳鲜日将暮，玉盌琼盂旋分贮。",
            "水晶阙冷禁城宽，兰棹夷犹缓归去。",
            "乡来小亭横水浒，雨震风凌日榛莽。",
            "山鬼啸梁猿啸渚，寂寞风烟向谁诉。",
            "仙槎忽从银浦来，吟疆开拓搜吟才。",
            "眼前有句未暇着，只着画楼临水开。",
            "一双浮图笔插架，层级高低与楼亚。",
            "从来天巧不曾藏，纷纷俗眼空茫羊。",
            "赋此须还造楼手，大苏小杜相先後。",
            "柳恽才华更有余，那堪一等爱楼居。"
        ],
        "title": "白苹洲新楼曰溪山伟观",
        "id": "6e180d06-7c6f-457d-ae37-e195401fc527"
    },
    {
        "author": "释居简",
        "paragraphs": [
            "除却倚门憔悴兄，关心国子老先生。",
            "近看西蜀群仙籍，远赴南丰一瓣盟。",
            "久矣倚公如敌国，怀哉得士胜长城。",
            "蜀江万派朝宗水，峭绝泸川砥柱横。"
        ],
        "title": "泸南玉帐曹国博再知类省举",
        "id": "520ce03f-9bcd-4873-bddb-eb202d7e5f24"
    },
    {
        "author": "释居简",
        "paragraphs": [
            "种得碧参差，开门绿打围。",
            "金铺宁免碎，玉瘦不禁肥。",
            "雨过风梢重，晴初露叶晞。",
            "弗须关月户，我欲款烟霏。"
        ],
        "title": "竹院",
        "id": "255eefcf-94a3-4889-a717-6500daba94f1"
    },
    {
        "author": "释居简",
        "paragraphs": [
            "金线单弦余睡思，黪茸乱羽欠春声。",
            "立残参子黄昏月，犹傍梅花瘦影明。"
        ],
        "title": "题粲书记作双鸲鹆并宿梅花上",
        "id": "7ea5434b-5b1a-4ab1-a705-4b169b65cc70"
    },
    {
        "author": "释居简",
        "paragraphs": [
            "百丈古规绳，蹉讹尺到寻。",
            "可曾知稼穑，多是少丛林。",
            "有迹从人议，无心与俗沉。",
            "太湖吞弗尽，哆口到如今。"
        ],
        "tags": [
            "太湖"
        ],
        "title": "林酒仙祠",
        "id": "572ce25f-dc66-4349-9ea8-8289d13df83c"
    },
    {
        "author": "释居简",
        "paragraphs": [
            "俗棼须尽扫，扫尽又纷华。",
            "喧避蚁争市，静看蜂报衙。",
            "竹梢斑殒箨，苹渚素浮花。",
            "自把闲消遣，从容日又斜。"
        ],
        "title": "酬李如山见寄",
        "id": "0dbeec49-1bbf-4a3b-a354-be34f6ea3840"
    },
    {
        "author": "释居简",
        "paragraphs": [
            "曾并篮舆上峭巍，先将鸾尾扫烟霏。",
            "步从归鸟上头去，云在倚阑低处飞。",
            "古锦尚余前日句，秋荷重制北山衣。",
            "蓬莱直与人间远，犹得清苕访采薇。"
        ],
        "title": "问讯陆秘读",
        "id": "ed04a7cc-4104-42b5-b826-5e62719a7445"
    },
    {
        "author": "释居简",
        "paragraphs": [
            "龙泓荐春甘，茶荈绝众卉。",
            "屑琼作玄玉，不惜万金费。",
            "厥贡来四方，特立建溪贵。",
            "诸儒方重席，飘飘凌云气。",
            "方圭与团璧，锡自一经既。",
            "得从稽古力，不敌稽古味。",
            "小苦政不恶，回甘亦差慰。",
            "雪涨忽翻乳，珠碎仅成玑。",
            "月团三百片，下下敢髣髴。",
            "宏功适胥称，厚享可无谓。",
            "余沥逮蔬笋，疏瀹固所畏。",
            "悠然记新分，嘉定次癸未。"
        ],
        "title": "经筵赐茶杨文昌席上得贵字",
        "id": "e3062fe0-b6cd-49cc-84d9-2f7f0a134693"
    },
    {
        "author": "释居简",
        "paragraphs": [
            "大巧出天姿，何年幻怪奇。",
            "身轻成俗蜕，调古弗时宜。",
            "方外虽圭角，宏中填侧欹。",
            "同盟今几辈，郜鼎与宗彝。"
        ],
        "title": "杨文昌得古方壶于巴子国",
        "id": "23069b87-9498-4381-b585-b15601de63fb"
    },
    {
        "author": "释居简",
        "paragraphs": [
            "三峩孕元气，直与乔岳侔。",
            "因依几何年，藴藉六十州。",
            "芃芃擢楩楠，碌碌生琳璆。",
            "潢污化清泠，仄陋发炳彪。",
            "岩岩钟人才，出辄第一流。",
            "或为德渊薮，或擅文雄酋。",
            "或赴功名期，或于名节收。",
            "崭然薛符溪，余地出一头。",
            "高寒蓬婆雪，翠扫山月秋。",
            "黑头当策勋，青绶曷足酬。",
            "得年虽不多，得名端不浮。",
            "遗墨见绝少，六丁方隠搜。",
            "曩闻桃花为，强悍繄公柔。",
            "篇什富袭藏，零残皆萃裒。",
            "牛腰几卷轴，棘心怀松楸。",
            "心声出诚素，瑶肪谢雕锼。",
            "往年诗寄为，趣为买归舟。",
            "为无一簪直，自衒富寡俦。",
            "倒橐仅如此，贫祟何时瘳。",
            "昨从西子湖，来访苹花洲。",
            "请续梁甫声，使贻齐大羞。",
            "惆怅貂不足，非类何足求。"
        ],
        "tags": [
            "西湖"
        ],
        "title": "书薛符溪诗卷",
        "id": "753a976e-8471-4c7e-a8b2-935b1afb9753"
    },
    {
        "author": "释居简",
        "paragraphs": [
            "老瓦新淇奥，清风小渭川。",
            "有孙皆抱节，无地可行鞭。",
            "不肉甘吾瘦，敲扉僦榻眠。",
            "多君不受暑，移傍枕帷边。"
        ],
        "title": "盆竹",
        "id": "37d136b9-44f2-4b01-8223-ddcd61ed79c4"
    },
    {
        "author": "释居简",
        "paragraphs": [
            "斗石森微干，杯泓托茂林。",
            "不多犹绝俗，虽小亦虚心。",
            "风噎纤纤玉，蟾低琐琐金。",
            "胸中渺千亩，尺许对曾阴。"
        ],
        "title": "石上丛竹",
        "id": "fdc885ee-bb87-4201-9930-2846c2ae45fb"
    },
    {
        "author": "释居简",
        "paragraphs": [
            "红褪金罂子，芳腾金橘花。",
            "物情闲态度，秋色澹韶华。",
            "燕老迟归思，蜂慵早退衙。",
            "关心最幽事，辐凑在山家。"
        ],
        "title": "明远即事",
        "id": "1d4bc327-3f5e-4586-b447-20f98c7c7178"
    },
    {
        "author": "释居简",
        "paragraphs": [
            "远明双白倦揩摩，镜里星星绿变皤。",
            "凝不飞云疑有蔕，润潜分井信无波。",
            "鹤安屡空都忘去，鼠笑长贫绝见过。",
            "宛转门前听歌鸟，倚风疎柳正婆娑。"
        ],
        "title": "次李东迁寄娄云西两诗韵  其一",
        "id": "8dab32ec-33b0-44e9-931e-92577893e94e"
    },
    {
        "author": "释居简",
        "paragraphs": [
            "绿涨菱荷一半空，残零小队试吴宫。",
            "断虹暝卷千峯雨，方塔凉吹四面风。",
            "遥夜河源和月晓，近秋溪影与天同。",
            "山林横槊非长算，犹欲前驱挑两翁。"
        ],
        "title": "次李东迁寄娄云西两诗韵  其二",
        "id": "a87a32c1-d4e2-4e82-b93d-61933676e081"
    },
    {
        "author": "释居简",
        "paragraphs": [
            "僦屋傍西湖，湖光浸屋除。",
            "秋荷纫雨後，邻米饷斋余。",
            "句熟如圜转，谋生似我疎。",
            "拙吟方巧宦，骚雅费甾畬。"
        ],
        "tags": [
            "西湖"
        ],
        "title": "送姜贫乐赴陈华亭约  其一",
        "id": "19d13ed2-5cb4-4497-ae17-4ba80e744a03"
    },
    {
        "author": "释居简",
        "paragraphs": [
            "见说华亭政，平夷似太丘。",
            "适时宽胜猛，几月很成柔。",
            "袖刺方徂岁，敲弦倏借秋。",
            "尺书频寄意，君岂致书邮。"
        ],
        "title": "送姜贫乐赴陈华亭约  其二",
        "id": "2aa22c0c-695e-4696-92e8-ba56f29abf46"
    },
    {
        "author": "释居简",
        "paragraphs": [
            "寺古巧经营，横飞水上亭。",
            "港分秋练练，云合暮青青。",
            "暝树雨收画，残沙晴射星。",
            "苹芜舒晚眺，障日恨山屏。"
        ],
        "title": "次超果寺见远亭韵",
        "id": "a8967d68-96c1-4fff-b51c-36e74c50b6c8"
    },
    {
        "author": "释居简",
        "paragraphs": [
            "清苕早试秋，便作练光浮。",
            "雨褪荷花瘦，风生蓼叶愁。",
            "一声离岸橹，几个入城舟。",
            "惆怅田鸟响，关心卒岁忧。"
        ],
        "title": "立秋",
        "id": "c3df7da8-62b3-4616-bcab-6e9e1d41c6bf"
    },
    {
        "author": "释居简",
        "paragraphs": [
            "凉沼承芳熏，急雨压炎暑。",
            "叶叶蚌触碎，顷刻万斛许。",
            "痕玉脸能薄，着得许多雨。",
            "骈头如有愬，低簪欲相语。",
            "摧拉翡翠翼，零乱鸳鸯羽。",
            "剩拟笺老天，细意冩心膂。",
            "约束诛云师，前驱卷晴宇。",
            "红酣尽扶起，绿摇并搴举。",
            "苹末风亦好，人间暍随愈。",
            "太一泠然舟，着我歌白苎。"
        ],
        "title": "六月廿九神林寺池上荷花",
        "id": "02b722a6-623f-416a-be4d-b065d638c01d"
    },
    {
        "author": "释居简",
        "paragraphs": [
            "姓名何必上传灯，破釜难谐大吕声。",
            "信脚半生惟舌在，策勋九转到丹成。",
            "强知晴雨怜鸠拙，拟葺茆茨似燕营。",
            "见说千金曾卖赋，不堪容易赋闲情。"
        ],
        "title": "怀归四首  其一",
        "id": "cc0f60e7-11b5-43f8-8c4c-6e83c04446ee"
    },
    {
        "author": "释居简",
        "paragraphs": [
            "富贵还乡颇称怀，谓之昼锦亦宜哉。",
            "过家曾说分符去，持节旋闻谕蜀来。",
            "皎皎月规前夜缺，悠悠渊水有时回。",
            "车轮未必都生角，只合横推不竖推。"
        ],
        "title": "怀归四首  其二",
        "id": "e2a8f680-26a3-41b8-83ec-fbc4ea41f8b2"
    },
    {
        "author": "释居简",
        "paragraphs": [
            "可能无地着蒲团，自把行藏一破颜。",
            "试问飞来华表柱，何如生入玉门关。",
            "角纔扣罢寻烟棹，馿倒骑归看华山。",
            "处士故庐霜月古，欲将全璧伴东还。"
        ],
        "title": "怀归四首  其三",
        "id": "0697787c-44c0-40ce-95b2-2756ce9b04ac"
    },
    {
        "author": "释居简",
        "paragraphs": [
            "何须骑鹤与腰缠，欲傍家山问一廛。",
            "任是五经俱扫地，可容四海欠弥天。",
            "白砂自养真铅汞，玄草重纫断简编。",
            "更絇梅花窗外树，曲肱听雨听风眠。"
        ],
        "title": "怀归四首  其四",
        "id": "89f96984-faf3-46d4-b0b5-938dca9b2469"
    },
    {
        "author": "释居简",
        "paragraphs": [
            "有德难藏用，惟功易及民。",
            "封嘉从巨宋，宠贲逮先秦。",
            "鼎足分灵躅，波心据要津。",
            "水连天共远，湖与泖为邻。",
            "盛事千年閟，幽光一日伸。",
            "典刑开祀事，季孟旧彝伦。",
            "天上丝纶美，山中雨露新。",
            "嫩凉生暑昼，老火变阳春。",
            "肸蠁先群望，丰凶在一身。",
            "不知闲草木，何事亦精神。"
        ],
        "title": "淀山三姑新锡庙额曰会灵仍为作记",
        "id": "8d90ce73-ad7e-446e-ba15-8c429bf21af1"
    },
    {
        "author": "释居简",
        "paragraphs": [
            "幻得江天小，阴晴便合宜。",
            "未将红蓼种，先报白鸥知。",
            "贴水云千点，窥檐月半规。",
            "归僧敲竹户，只作扣舷疑。"
        ],
        "title": "舣篷",
        "id": "20dee7dd-2ad2-4139-9496-6adcec0b3dbb"
    },
    {
        "author": "释居简",
        "paragraphs": [
            "搀春艺兰茝，采采山之阿。",
            "雪砌拓余地，华风日编摩。",
            "芳洁渐可冀，榛莽常婆娑。",
            "紫牙茁新馥，熏莸相错磨。",
            "引类联根株，图蔓费斧柯。",
            "何补种殖勤，苦心忘鬓皤。",
            "九畹与百畮，恨少不恨多。",
            "薿薿广庭玉，比德元同科。",
            "余光烛槜李，散彩摇清波。",
            "太湖跨三州，如此明月何。"
        ],
        "tags": [
            "太湖"
        ],
        "title": "酬嘉兴别驾谢司直",
        "id": "6b405af5-b6f2-4105-90c9-21228bf7a3d7"
    },
    {
        "author": "释居简",
        "paragraphs": [
            "维舟吊竺卿，寒日暗丹青。",
            "俗恶眼中屑，离骚身後经。",
            "畦芳催蜜熟，圃药试方灵。",
            "零落三千偈，关防在六丁。"
        ],
        "title": "蓬居梵竺卿诗藁",
        "id": "65ddd50c-44eb-464c-bb6b-7429b980774c"
    },
    {
        "author": "释居简",
        "paragraphs": [
            "雁塔名题久不知，新吟忽遣好风吹。",
            "易推未画本无画，计已出奇何有奇。",
            "孔雀屏开金错落，蟾蜍玉冷墨淋漓。",
            "故家旧有传衣句，跨灶冲楼足尉思。"
        ],
        "title": "次韵惠寺丞见寄",
        "id": "80d4c80f-a49b-4e84-8c66-376b0ee28c27"
    },
    {
        "author": "释居简",
        "paragraphs": [
            "少陵何人斯，曰似司马迁。",
            "太史牛马走，于此何有焉。",
            "瞢者瞢不理，知言超言前。",
            "政如春在花，春岂必丑妍。",
            "又如发清弹，意岂必在弦。",
            "悠悠云出山，滔滔水行川。",
            "云水山川行，莫测何能然。",
            "不知其谁知，软语黄庭坚。",
            "庭坚语弗软，壮折滟滪颠。",
            "尽冩剑硖诗，不数金薤篇。",
            "密付草玄後，夜光寒烛天。",
            "扁作大雅堂，醉墨犹明鲜。",
            "至今百岁後，此意惟心传。",
            "炎宋诸王孙，传癖不复痊。",
            "闭户阅宗派，尚友清社贤。",
            "吕韩俨前列，芳蜡然金莲。",
            "三洪偕二谢，病可携瘦权。",
            "夺胎换骨法，妙处尤拳拳。",
            "疏越正始音，细取麟角煎。",
            "亦有老斲轮，堂下时蹁跹。"
        ],
        "title": "大雅堂",
        "id": "bdd0235e-e94f-49e0-be6e-1dcba9332df1"
    },
    {
        "author": "释居简",
        "paragraphs": [
            "荒破齐梁地，宏开释梵家。",
            "令威新化鹤，博望旧停槎。",
            "风袅经幢石，芳腾品观花。",
            "同声六万字，羊鹿换牛车。"
        ],
        "title": "槎浦南翔寺",
        "id": "25d76cc4-70ef-459f-82d5-b3a3949eaa31"
    },
    {
        "author": "释居简",
        "paragraphs": [
            "清泰重开国，芬陁便满池。",
            "高风追晋社，余地拓萧规。",
            "玉甃承丹垩，璇题漾碧漪。",
            "西之真捷径，舍此复何之。"
        ],
        "title": "南翔九品观",
        "id": "89be91ec-2fbc-4360-9ebd-9cb310c6d117"
    },
    {
        "author": "释居简",
        "paragraphs": [
            "老人端似老人星，五马精明旧典刑。",
            "故事新看厅壁记，华堂旧有德威铭。",
            "数州棠树应垂地，四世莱衣又过庭。",
            "骚雅故家仍大手，可无清警赋华亭。"
        ],
        "title": "华亭孙丞迎侍道州使君",
        "id": "b7301b95-3e23-437e-a5b6-1f3a314d4241"
    },
    {
        "author": "释居简",
        "paragraphs": [
            "左扼飞廉吭，右拊巽二背。",
            "谓云如何其，坐使六鹢退。",
            "亦有司雨工，馽如系单于。",
            "不卷油然云，自欲干剪屠。",
            "乡来不鸣条，块亦不曾破。",
            "卿云千点明，华月半天堕。",
            "衮衣徂东山，拔木仍偃禾。",
            "至今东山诗，千载犹咏歌。",
            "悠然启金縢，风反雨亦止。",
            "是中果何书，顷刻变天纪。",
            "流言久弗作，狐亦不复疑。",
            "至诚动真宰，风雨胡不知。",
            "风雨不我以，我稼已堕水。",
            "不知十日淫，滴碎田父心。"
        ],
        "title": "八月廿七风雨大浸",
        "id": "6616ea7a-471e-42f5-a8e5-cca7bf80f610"
    },
    {
        "author": "释居简",
        "paragraphs": [
            "疾雷振秋杪，急雨动旬浃。",
            "风中三重茅，露卧且病涉。",
            "四郊漫漫空涌波，田叟田妪鹈在河。",
            "阵头雨过阵头起，湿稼不多潢潦多。",
            "风雨声中哭声苦，泪眼不晴多似雨。",
            "不忧饥殍更流移，忧欠今年县官赋。",
            "县官勤俭知岁饥，定有德音来抚绥。",
            "老奸黠胥能巧诋，莫将白纸欺黄纸。"
        ],
        "title": "秋潦叹",
        "id": "0fec01a4-d03e-43c7-bbbd-00c0716603bd"
    },
    {
        "author": "释居简",
        "paragraphs": [
            "十日溪头鹢退飞，相逢那暇问雄雌。",
            "不如二月春风好，草木无情亦去思。"
        ],
        "title": "八月大风大水  其一",
        "id": "88bfd73c-9919-452a-806f-81465f1c5c0e"
    },
    {
        "author": "释居简",
        "paragraphs": [
            "零落茅茨水半扉，媪颦翁蹙小儿啼。",
            "老鸡不管丰凶事，独自将雏树上栖。"
        ],
        "title": "八月大风大水  其二",
        "id": "5682e91d-5f28-4e13-9039-72cb404f8aa2"
    },
    {
        "author": "释居简",
        "paragraphs": [
            "张雪湖家苜蓿盘，坐中着眼恐应难。",
            "似华表鹤仍同姓，与华山人不两般。",
            "客舍须寻佳处住，热官多是冷时观。",
            "却须索我形骸外，莫作三支一等看。"
        ],
        "title": "赠丁相士",
        "id": "549db13e-fc31-4edf-a6a5-230a5bf8611b"
    },
    {
        "author": "释居简",
        "paragraphs": [
            "廉士难于俗吏并，质衣犹及送僧行。",
            "惠惟适用偏多感，施及无求益见情。",
            "弱羽敢辞三足妬，伏雌常与九包争。",
            "故家逸韵难谐俗，共作台州一段清。"
        ],
        "title": "余尸巾山苦诛求而去钵无舂粮寓公范公伟质衣以赆西笑曰乱邦不居行矣",
        "id": "0253dd43-7cd3-4d6c-9172-8d53083997c0"
    },
    {
        "author": "释居简",
        "paragraphs": [
            "赤城峩峩，霞摽错摩。",
            "笃生斯人，绝超凡科。"
        ],
        "title": "赤城六章章四句  其一",
        "id": "bb80b0ea-2322-4f71-8d89-724e76df45e8"
    },
    {
        "author": "释居简",
        "paragraphs": [
            "峩峩赤城，磅礴九地。",
            "斯人笃生，水瘦石悴。"
        ],
        "title": "赤城六章章四句  其二",
        "id": "e43b81f3-2941-45d9-8917-1c0d1382105c"
    },
    {
        "author": "释居简",
        "paragraphs": [
            "念昔三辅，湖独纷委。",
            "逮公来斯，苕霅泾渭。"
        ],
        "title": "赤城六章章四句  其三",
        "id": "82ff333a-aa44-4540-8586-cba56b6c8573"
    },
    {
        "author": "释居简",
        "paragraphs": [
            "千里寿公，祷公寿康。",
            "惠洽兆庶，日飞百觞。"
        ],
        "title": "赤城六章章四句  其四",
        "id": "f4e83063-4fd8-4a1b-a613-b3ee8e405a6f"
    },
    {
        "author": "释居简",
        "paragraphs": [
            "伊我无酒，注彼觩兕。",
            "愿公华衮，式昌厥嗣。"
        ],
        "title": "赤城六章章四句  其五",
        "id": "81093b71-f19a-42c8-a5ca-24f0087ed961"
    },
    {
        "author": "释居简",
        "paragraphs": [
            "亦复愿公，啸吟紫微。",
            "㑭我紫微，嬉其莞而。"
        ],
        "title": "赤城六章章四句  其六",
        "id": "4e51f298-91dd-4668-8e1e-0c91bc336244"
    },
    {
        "author": "释居简",
        "paragraphs": [
            "恨霜点鬓讳言霜，谁敢从翁话鬓苍。",
            "每见丹林枫剪剪，只云青女陈堂堂。",
            "所余不足供弹镊，既往徒嗟易断肠。",
            "惆怅行春桥下水，无朝无暮只沧浪。"
        ],
        "title": "酬竹岩赋行春桥翁媪摘白",
        "id": "6e5ea43d-4bda-4e2a-9afe-96170eabbeb4"
    },
    {
        "author": "释居简",
        "paragraphs": [
            "门外青山自作双，檐前松韵泻秋江。",
            "半规皎皎暾重雾，一点晶晶洞八窗。",
            "用晦不曾欺暗室，凿邻何必借残釭。",
            "俭存元佑规模小，曾着光明两胜幢。"
        ],
        "title": "西菩中晖堂乃参寥辨才所居",
        "id": "0164cf03-b211-4ca2-9ee8-d20847c7490f"
    },
    {
        "author": "释居简",
        "paragraphs": [
            "寿域富万汇，楚楚惟灵椿。",
            "彭固不可侪，聃亦虞遘迍。",
            "天高杳难问，请以意自陈。",
            "大年岂知止，小知宁无赢。",
            "况夫朝有闻，幻变可得婴。",
            "君家老孟光，及与膝上英。",
            "洞窥天地先，一视蜾与蛉。",
            "居然因其小，其余赞经纶。",
            "青青修梧枝，尚有五色翎。",
            "相参星辰履，共为黄河清。"
        ],
        "title": "吊杨尚书哭子未几复鼓盆",
        "id": "3dfcac7a-b652-4da7-95cf-2941665f8396"
    },
    {
        "author": "释居简",
        "paragraphs": [
            "乡心动如翼，勇去挽不还。",
            "长年卷百丈，疾飞三峡船。",
            "东西跬步间，勋业唾手耳。",
            "貂蝉出兜鍪，了不二初志。",
            "泸川控井络，衿喉翰西徼。",
            "貔貅拥玉帐，万灶听吟啸。",
            "蜀相入不毛，赤地方流金。",
            "至今龙门江，透底如此心。",
            "公乎同此心，印水复印天。",
            "我恐席未暖，又下瞿塘船。"
        ],
        "title": "送杨文昌帅泸南",
        "id": "3431df04-9ed4-4a08-a982-885cd4133a9d"
    },
    {
        "author": "释居简",
        "paragraphs": [
            "离奇磊砢廉宣妙，幻出川僧屋角头。",
            "风雨夜遥龙不寐，听他天籁自飕飗。"
        ],
        "title": "题冲老廉博士古木",
        "id": "bcf60b00-66d2-4183-bf2d-dde9d4a8cb18"
    },
    {
        "author": "释居简",
        "paragraphs": [
            "未惬响朝阳，卑栖枳棘傍。",
            "刚柔非吐茹，衰弱倚清强。",
            "避酒来萧寺，思亲拜渭阳。",
            "平生番袜法，背俗细平章。"
        ],
        "title": "次韵吴主簿初度供佛",
        "id": "1b6c5cdb-4a89-4fc7-9f2f-4ee6e57f5463"
    },
    {
        "author": "释居简",
        "paragraphs": [
            "旋十村墟旧缚茅，夜深云呗薄江郊。",
            "更无可借文书处，只好相寻野逸交。",
            "落叶自随流水去，闲门尽倒破囊抄。",
            "故人递迭青云去，谁与山人赋解嘲。"
        ],
        "title": "山居次卢玉堂见寄",
        "id": "6024111d-b032-4b43-a011-ea61270b5fdb"
    },
    {
        "author": "释居简",
        "paragraphs": [
            "华风岂不声，默与静者吹。",
            "凉月自入袖，默许静者知。",
            "风乎岂必尔，月亦听所之。",
            "静者亦若是，弗与俗子期。",
            "俗方日日浮，静岂忍诡随。",
            "山林隘干坤，小大各有宜。",
            "思君令人老，一见动岁时。",
            "下塘通上塘，一苇何远而。",
            "畴曩北山日，皂盖松间飞。",
            "澄潜二三子，喜迓见睫眉。",
            "着翁泉上亭，泉石讶久违。",
            "透闸观涛澜，雪溅冰玉澌。",
            "激翁技痒处，汹涌翻文辞。"
        ],
        "title": "寄秋塘陈敬甫",
        "id": "84cf481d-471f-4826-8be3-7b23cc105a81"
    },
    {
        "author": "释居简",
        "paragraphs": [
            "老坡曾比江瑶柱，或谓江瑶柱不如。",
            "拟写钗头皱红小，断魂蛮雨瘴烟疎。"
        ],
        "title": "墨荔支",
        "id": "187cbce9-6eba-4d18-bcd9-adf25182b18e"
    },
    {
        "author": "释居简",
        "paragraphs": [
            "凿地潴寒碧，泠泠湛弗摇。",
            "方奁开素镜，阔幅剪生绡。",
            "甃古天为底，杯深雪涨潮。",
            "俗交浓若醴，一滴也难消。"
        ],
        "title": "道场山两题  其一",
        "id": "dde7fd2f-b11b-47d7-b71c-8dcca7446e12"
    },
    {
        "author": "释居简",
        "paragraphs": [
            "岩隙带痕云，涓涓不受尘。",
            "漥尊元自浅，欹器不须盈。",
            "镜彻双明碧，花浮少许春。",
            "汉宫分烛後，新洁试清清。"
        ],
        "title": "道场山两题  其二",
        "id": "4c26ece5-9c9f-4f4c-a354-d22ad7a07187"
    },
    {
        "author": "释居简",
        "paragraphs": [
            "角转城头晓，风回麦脚斜。",
            "清明都冷落，阴翳趱韶华。",
            "饭了长亭黍，来分野寺茶。",
            "到家三月暮，恰好送鶑花。"
        ],
        "title": "送顾哦松柬祁门尉  其一",
        "id": "ad6b7b2b-b8dd-46e6-968d-1642d0921f92"
    },
    {
        "author": "释居简",
        "paragraphs": [
            "已矣吴门市，祁门问阿连。",
            "有书聊话旧，无累不须仙。",
            "蜀叟思长计，苕溪缚数椽。",
            "不知双璧外，谁与办腰缠。"
        ],
        "title": "送顾哦松柬祁门尉  其二",
        "id": "9c383747-dc4c-4ad1-b4fc-462fdb95fe5d"
    },
    {
        "author": "释居简",
        "paragraphs": [
            "不为长斋绣佛前，欲酬芳瀣伴风蝉。",
            "川奔直恐颓难障，灰死何曾溺不然。",
            "冷帐弗生骑鹤梦，清才合友跨鲸仙。",
            "几时卜筑红泉上，只尺丹霞小有天。"
        ],
        "title": "丹霞张府博入夏蔬食",
        "id": "bd3fb18b-5b24-4bf3-88b2-464c9a91cae9"
    },
    {
        "author": "释居简",
        "paragraphs": [
            "丙寅端午前三日，南宕西湖酒一巵。",
            "趁此昌蒲新酿熟，看君棠棣燕歌迟。",
            "春风玉笋分班处，夜雨金闺对榻时。",
            "蛙在秋池分部曲，小须叔季奏埙箎。"
        ],
        "tags": [
            "西湖"
        ],
        "title": "代宣石桥谢两淛部使者",
        "id": "14630f2d-d247-4328-b9f0-74e82526d35d"
    },
    {
        "author": "释居简",
        "paragraphs": [
            "孰挥若木枝，日驭不可勒。",
            "志士分寸惜，长绳系不得。",
            "忽观此图使我伤，使我痛愤嗟三郎。",
            "三郎飞入月中去，回首不知宫漏长。",
            "金羁金勒控紫缰，玉花玉面下采床。",
            "天阶夜色浄如洗，宫弯促𩍐相抵当。",
            "十家三国归模冩，不冩渔阳闹胡马。",
            "较来不画亦不妨，冏冏莫掩张曲江。",
            "宣和宸奎独烂烂，元佑名卿题得满。",
            "既归天上夸袭藏，又落人间作奇玩。",
            "沉思恶衣菲饮食，过门不子呱呱泣。",
            "张萱已矣倘可呼，为我只作涂山图。"
        ],
        "title": "张萱作妃子夜游图子由谓之秦虢并驱争先图文潞公司马公东坡兄弟一时名胜洎宣和宸翰在焉藏诸御府後归绍兴权幸家复为开禧权幸所有更化後景献仲兄得之",
        "id": "a79cebbf-5c93-48c3-9df5-477834667259"
    },
    {
        "author": "释居简",
        "paragraphs": [
            "黑柏森森旧息阴，锦官城北到如今。",
            "虽生仲达犹难料，更十曹丕岂易禁。",
            "曾过南阳寻故俗，偶思梁甫拟高吟。",
            "外江三硖霜蟾老，蚤识先生遡硖心。"
        ],
        "title": "武侯庙",
        "id": "4a0dc543-d7c8-436c-87a5-1798e9722768"
    },
    {
        "author": "释居简",
        "paragraphs": [
            "话到蕲黄只永叹，不知心作食梅酸。",
            "断头自是无降将，啮指终能媿贺兰。",
            "变弗知权生亦媿，动纔适义死何难。",
            "多君逆旅观浮俗，尸素墦间一等看。"
        ],
        "title": "林君筦榷上巴河蕲黄乱离仅以身免",
        "id": "a4ddd5d3-bef5-4e1f-ab91-30514a078d8f"
    },
    {
        "author": "释居简",
        "paragraphs": [
            "就列行初志，专城亦此心。",
            "玉蟾卿月满，金雁景星临。",
            "知旧玄裳鹤，从游绿绮琴。",
            "歌风琴在御，梦草鹤同吟。",
            "梁甫谁同调，高山自赏音。",
            "往来三硖险，森布万灵钦。",
            "信是娄师德，惭非释道林。",
            "华风一披拂，小草竟萧森。",
            "不赋空怀土，无枝勇惜阴。",
            "房湖开绿幕，祇树砌黄金。",
            "驷马虽难驻，双旌倘可寻。",
            "逍遥堂旧话，领话望公深。"
        ],
        "title": "送任大卿出知汉州",
        "id": "6ddb6dec-936c-49fa-9b6d-cac76fdd67f5"
    },
    {
        "author": "释居简",
        "paragraphs": [
            "无衣可柰何，桑树百余窠。",
            "拙计不及此，瘠田谁种它。",
            "绿荷供楚制，白苎入吴歌。",
            "金谷虽佳丽，知谁所得多。"
        ],
        "title": "种桑",
        "id": "7c5471e7-e0ec-4310-b4ec-5b3452423185"
    },
    {
        "author": "释居简",
        "paragraphs": [
            "苦莫苦于荼，回甘荠不如。",
            "瘠丛嗔重敛，睡眼喜丰储。",
            "未雨试芳洁，残春空绪余。",
            "丁宁加惠养，竭泽恐无鱼。"
        ],
        "title": "摘茶",
        "id": "9669f3e0-d068-40dc-94a8-f2126196a5ba"
    },
    {
        "author": "释居简",
        "paragraphs": [
            "梁楷惜墨如惜金，醉来亦复成漓淋。",
            "天籁自响或自瘖，族史阁笔空沉吟。",
            "前日去寻子赵子，道院水亭秋色里。",
            "幻成赵子骑蹇馿，潇洒不减骑鲸鱼。",
            "又冩深衣跨牛客，云生谷口耕阡陌。",
            "按图绝叫喜欲飞，棹笔授我使我题。",
            "我方拄眼孤山西，岑楼残碧澹扫眉。",
            "见成一段诗中画，宜雨宜晴四时挂。",
            "输与滕王蛱蝶图，坐收少室山人贾。"
        ],
        "title": "赠御前梁宫干",
        "id": "40df60ec-12db-4769-af7a-b3d2582daed7"
    },
    {
        "author": "释居简",
        "paragraphs": [
            "采笔春消御柳边，棹歌忽听采菱船。",
            "三贤见说迁居了，只寄梅花问水仙。"
        ],
        "tags": [
            "西湖"
        ],
        "title": "元日送客归西湖",
        "id": "5b6246ae-254c-48aa-9b4f-91287d911a25"
    },
    {
        "author": "释居简",
        "paragraphs": [
            "忠厚文传武，吾宁未释疑。",
            "能扇行路暍，不疗采薇饥。",
            "酷在炎炎处，凉生习习时。",
            "白团替黄钺，宜画不宜诗。"
        ],
        "title": "题扇暍图",
        "id": "7afa1e08-0f05-4abb-90b1-56357c6d54d7"
    },
    {
        "author": "释居简",
        "paragraphs": [
            "玄珠透水明，玉鱲弄晶晶。",
            "跃碍冰痕薄，潜疑月色新。",
            "器宏斯可乐，水浅易持盈。",
            "归趁烧灯後，苹洲拍拍春。"
        ],
        "title": "琉璃灯中鱼子",
        "id": "e0d95bbd-c51f-4886-a9b5-d708dac7c02d"
    },
    {
        "author": "释居简",
        "paragraphs": [
            "万籁甫消声，锵然忽自鸣。",
            "独宜风力小，双与月华清。",
            "历历谐三叠，玲玲叶九成。",
            "宫商虽断续，何处不分明。"
        ],
        "title": "风琴赠选上人",
        "id": "494e5612-19dd-4e69-8b5f-6563d9ba6692"
    },
    {
        "author": "释居简",
        "paragraphs": [
            "森戟凝香赋夜严，酲开玉色判厌厌。",
            "荼虽小苦还如荠，梅抑微酸必俟盐。",
            "寿富拓成千里域，光荣飞上一规蟾。",
            "道枢却在环中转，剩馥残膏亦溉沾。"
        ],
        "title": "寄宣城使君陈中书兼简谢别驾林叔恭  其一",
        "id": "ba921ff9-1d88-43e6-92ed-38426ee02fb9"
    },
    {
        "author": "释居简",
        "paragraphs": [
            "乐雠稽古暂专城，孰愈金莲夜直频。",
            "风月平分与宏放，江山多助到清新。",
            "乡来素练江犹浄，近日芳池草又春。",
            "想见尊前酬别乘，武夷山下付衣人。"
        ],
        "title": "寄宣城使君陈中书兼简谢别驾林叔恭  其二",
        "id": "57b6ce26-fc73-4974-93df-7ca76cf0df27"
    },
    {
        "author": "释居简",
        "paragraphs": [
            "浮休不足筹，遗恨黯难收。",
            "死草起新馥，落梅添古愁。",
            "一龛迟日月，百岁老春秋。",
            "独有旧名氏，不随溪水流。"
        ],
        "title": "吊志老宿",
        "id": "4a85ca41-196a-4437-80d8-17fa8d7f279a"
    },
    {
        "author": "释居简",
        "paragraphs": [
            "夭夭拍拍涨桃花，葑未全青荻已芽。",
            "两行若无杨柳树，看来无处着韶华。"
        ],
        "title": "溪行",
        "id": "34bc2f5e-99bf-49d4-b7a3-73a5a3eb4376"
    },
    {
        "author": "释居简",
        "paragraphs": [
            "江远天低月透沙，严城佳处舣仙槎。",
            "明分象纬占群玉，巍峙岑楼仰九华。",
            "棋局旋收归静胜，吟疆宽拓战淫哇。",
            "春回水驿分新句，更寄南枝一两花。"
        ],
        "title": "寄江东赵料院兼简仓使",
        "id": "a3d6dcfb-0e56-4b26-9a31-b24db920c8e9"
    },
    {
        "author": "释居简",
        "paragraphs": [
            "星履声中识典刑，洗空浮俗快双明。",
            "四朝孰愈德耆艾，九鼎曷如身重轻。",
            "只作寻常高步武，安知咫尺是钧衡。",
            "冲和一点关埏埴，噫欠春风六合生。"
        ],
        "title": "谢叶文昌二首  其一",
        "id": "dcdce3f4-fc8c-4781-97db-9fa4730c2df0"
    },
    {
        "author": "释居简",
        "paragraphs": [
            "镜里津津喜上眉，人情瘦瘠遁心肥。",
            "环中小复事虚应，方外敢忘求实归。",
            "客好洁羞南涧藻，家常草具北山薇。",
            "难消闲里舒长日，修绠何须绊落晖。"
        ],
        "title": "谢叶文昌二首  其二",
        "id": "00593def-9966-416f-99b2-530a75bdc3ff"
    },
    {
        "author": "释居简",
        "paragraphs": [
            "春事三分二分了，策勋淑景还宜早。",
            "野桃官柳嫌春少，却笑上林鶑易老。",
            "岂知老干空斗南，七八千岁春酣酣。",
            "无人闻此不大笑，有口只与庄生谈。",
            "金钟大镛在东序，瑚琏陆离杂雕俎。",
            "歌工在列乐在悬，更复明堂须柱础。",
            "一枝老我苕水湄，煮字不充亭午饥。",
            "丹崖苍壁信手题，咏歌事业铭鼎彝。"
        ],
        "title": "杜侍郎坐上得彝字",
        "id": "71eb2770-7a4c-4615-adc7-583c89ff2483"
    },
    {
        "author": "释居简",
        "paragraphs": [
            "华风织翠裾，紫绶更纷敷。",
            "屑玉嫩成糁，缕金齐捻须。",
            "妖饶嗟易歇，落托醉难扶。",
            "旧日沈香北，倾都只此姝。"
        ],
        "title": "萼庵魏紫",
        "id": "55c31c97-f4f3-4029-a20a-6a6a99383122"
    },
    {
        "author": "释居简",
        "paragraphs": [
            "曾过竹岩幽，岩前正晚秋。",
            "养廉忘节苦，种德俟芽抽。",
            "横翠新如染，澄澜凝不流。",
            "丁宁庭砌玉，及早事雕锼。"
        ],
        "title": "督钱肖岩教子",
        "id": "586f9a73-a524-4c0a-ae37-13d8e53269b5"
    },
    {
        "author": "释居简",
        "paragraphs": [
            "蒭尧挠岁寒，巍节笑多艰。",
            "露湿添新绿，苔封减旧斑。",
            "龙雏分竺寺，帝子泣湘山。",
            "无限苍梧思，清风便往还。"
        ],
        "title": "移斑竹",
        "id": "91c9c826-96f0-4d07-ba49-24e9d07a4fc5"
    },
    {
        "author": "释居简",
        "paragraphs": [
            "春无十日好，又是去堂堂。",
            "柳借鹅黄重，花消蝶粉香。",
            "清和宜晚步，零落课残芳。",
            "北牖华风暖，朝来尚宠光。"
        ],
        "title": "酬谢司直晦斋寄宋湖州见柬  其一",
        "id": "6176717d-ba05-4505-8515-93c22b2af038"
    },
    {
        "author": "释居简",
        "paragraphs": [
            "清苕春事早，三月已无花。",
            "岁涝塍犹缺，田低水再车。",
            "远怀难尽寄，近况却全佳。",
            "也似云台吏，生涯未有涯。"
        ],
        "title": "酬谢司直晦斋寄宋湖州见柬  其二",
        "id": "e57aa983-8548-4df7-9154-005d5483f41a"
    },
    {
        "author": "释居简",
        "paragraphs": [
            "木素上金泥，云衣整稻畦。",
            "曾充僧典质，未到佛阶梯。",
            "领众三韩北，分身两淛西。",
            "一龛老风雨，谁与振幽栖。"
        ],
        "title": "凤鸣寺十八应真乃日本国所制密印僧典于沈氏沈施于凤鸣",
        "id": "1120838c-8152-45fb-ab2c-bcf26e81f746"
    },
    {
        "author": "释居简",
        "paragraphs": [
            "半雨阴阴复半晴，芳郊紫径厌尘轻。",
            "飞花逐旋将春去，续绠寻思系日倾。",
            "梦苦流鶑呼得觉，愁嫌啼鴂唤教生。",
            "频搔短发临寒水，添了星星几点明。"
        ],
        "title": "酬季敬父清明见寄",
        "id": "dcedb295-bfd2-4ca1-ae1e-7ca344759bae"
    },
    {
        "author": "释居简",
        "paragraphs": [
            "客葬柰贫何，无山无薜萝。",
            "近分南宕小，远胜北邙多。",
            "不与貂蝉老，空将琬琰磨。",
            "丁宁燕许手，遗事细搜罗。"
        ],
        "title": "卢直院大监挽辞",
        "id": "d0056d9a-bd7d-4462-b9df-245a87319cc4"
    },
    {
        "author": "释居简",
        "paragraphs": [
            "解绂宜新渥，催帆挂晓晴。",
            "宿阴消岸趾，初日动帘旌。",
            "班近寻鹓鹭，亲怡燕弟兄。",
            "老人躔次近，同傍紫微明。"
        ],
        "title": "送宋使君呈光禄",
        "id": "975889ab-de3b-490b-8cbd-bbbc780f5410"
    },
    {
        "author": "释居简",
        "paragraphs": [
            "元化钧陶铸，先生独铸颜。",
            "不祥麾跃冶，至藴剖藏山。",
            "幌冷云垂地，名修玉缀班。",
            "圜桥俨冠带，鹄立望公还。"
        ],
        "title": "送林府教英发",
        "id": "45b035cc-4662-4fae-93a9-837df4038689"
    },
    {
        "author": "释居简",
        "paragraphs": [
            "双衔金勒明霞碧，暗花隠起云如刺。",
            "霜零燕涧草根甜，长鸣振鬣飞无迹。",
            "一朝群空十二闲，在图八骏亦腼颜。",
            "乡令生并人间世，踯躅吞声敢伸喙。",
            "真人开国宗承祖，犹有幽燕两抔土。",
            "要须马上驾群雄，九重跨出苍玉虹。",
            "短鞚长驱当峻坂，却後伸前如履坦。",
            "紫驼峯荐碧琳腴，余沥娄分明玉瓒。",
            "圉人太仆不敢侮，爪剔爬搔谨程度。",
            "屹立亭亭时却顾，趯啮谁能犯其怒。",
            "乡闻天马曾作歌，大宛西极都搜罗。",
            "凤膺龙脊非凡驷，马肝遂误文成死。",
            "遂使刘郎葬茂陵，不到昆台十二层。"
        ],
        "title": "碧衔霞行",
        "id": "99e7ba4d-99da-4c33-811c-e7decc15d3d6"
    },
    {
        "author": "释居简",
        "paragraphs": [
            "非玄非黄花蒙茸，炫昼不减原上红。",
            "无功指踪走原野，兔尽倘可逃灾凶。",
            "禁林都是秋声树，满身何处沾红雨。",
            "苔痕玉砌卧斜阳，又误零霞低薄暮。",
            "枫宸紫阙芳雾蒙，长门永巷泠泠风。",
            "夜严不声白昼永，羊车所至随从容。",
            "鬼瞰高明目不瞬，勾连狸怪狐妖逞。",
            "百步虽无槛虎威，双睛何用轩辕镜。",
            "熙陵以西一鉏地，寸金寸土君王赐。",
            "平分只与碧衔霞，生死恩荣略相似。",
            "相如飞辙自蜀都，初因狗监诵子虚。",
            "四夷来王亦典丽，御考自称前进士。"
        ],
        "title": "桃花犬行",
        "id": "10e39de7-ed34-4116-b643-95823da39ff2"
    },
    {
        "author": "释居简",
        "paragraphs": [
            "一峯中雄酋，两峯拱而立。",
            "崭然入云表，烟开翠鬟湿。",
            "佳山如佳士，可望不可及。",
            "诗人觑天巧，妙处归眼力。",
            "新营称华扁，收此一寸碧。",
            "婆娑在其下，缱绻与之习。",
            "嗟哉尘土中，膏火日煎急。",
            "青层但坐对，皓首未暇识。",
            "趋舍各有适，枘凿不相入。",
            "何当山上头，裴回瞰原隰。"
        ],
        "title": "赵侯遥碧轩",
        "id": "9429bbcd-1c59-43a7-ac15-6288093e1503"
    },
    {
        "author": "释居简",
        "paragraphs": [
            "回阑浄如拭，古灶寒不烟。",
            "宿之用弥壮，渟则澄以鲜。",
            "乡来矜襄陵，今焉碧渊渊。",
            "乡来观燎原，今也不复然。",
            "激湍反其性，静则知其天。",
            "抑炎弗用智，智烛天地先。",
            "悠然百不理，复檐飞画船。",
            "拍阑抚寥泬，倚楹鉴清涟。",
            "山黛渺茫绿，水花先後妍。",
            "原隰烟雨时，万变了目前。",
            "泛观尘土中，搏攫如乌鸢。",
            "娄藏满籝金，更聚百屋钱。",
            "亡弓苦妄冀，去剑疑将还。",
            "拟分芭蕉鹿，去馌虞芮田。",
            "营营复营营，万绪膏火煎。",
            "何如歌吉祥，亹亹乐者全。"
        ],
        "title": "止止阁",
        "id": "82054e65-1d8f-406b-9273-977758263b82"
    },
    {
        "author": "释居简",
        "paragraphs": [
            "飞来何处山，秀整连凤池。",
            "绝胜一鉏地，天地不得私。",
            "朣朣斗牛间，明玉生华滋。",
            "凛姿岁寒後，萧洒观孙枝。",
            "出宰山水县，小谢城东陲。",
            "琴瑟日在御，棰楚不苟施。",
            "春风河阳花，次第芳菲菲。",
            "屈指九十日，日日把酒巵。",
            "玉山不须扶，百里皆酣嘻。",
            "行扳星辰履，颉颃丛霄蜚。",
            "故家厚培㙲，衮绣看传衣。"
        ],
        "title": "谢宣城朱长官",
        "id": "19e9d1ab-1419-409e-8e65-604fcabfe843"
    },
    {
        "author": "释居简",
        "paragraphs": [
            "闲适与康宁，山林只一人。",
            "风流两晋旧，翰墨四朝新。",
            "五袴歌宣化，三盘载演纶。",
            "垂杨闲意绪，华顶老精神。",
            "广乐千龄会，溟波几度尘。",
            "壶中留白日，庭下拥朱轮。",
            "荷嫩衣重制，兰馨佩更纫。",
            "玉颓千日酿，俗蜕百年身。",
            "赋里寻词客，桥边问应真。",
            "灵光犹在鲁，商岭谩逃秦。",
            "入社宜归洛，休耕不起莘。",
            "骑箕渺何许，长啸玉楼春。"
        ],
        "title": "天台宋紫薇光禄挽章",
        "id": "e18a2a63-66cf-489d-98ba-e9dfd888db0c"
    },
    {
        "author": "释居简",
        "paragraphs": [
            "吹到堤边絮，春菲处处空。",
            "苦滋荼叶雨，野韵刺花风。",
            "荷贴平池绿，榴苞露井红。",
            "忽闻淮麦熟，且愿似崆峒。"
        ],
        "title": "山行即事",
        "id": "f121e1b6-c6db-4749-86d0-33ed2166bf60"
    },
    {
        "author": "释居简",
        "paragraphs": [
            "罗幙低开护曲阑，娇红落托醉扶难。",
            "朝来嫩日疎云淡，纵有些风尽耐寒。"
        ],
        "title": "次韵陈右史赏醉落托",
        "id": "121814aa-0eaf-4b63-8775-1e02d141ed71"
    },
    {
        "author": "释居简",
        "paragraphs": [
            "习习凉熏至自南，诗人官满策归骖。",
            "腰缠简短聊遵约，家法森严贵不贪。",
            "政入民谣歌得一，月临山驿赋成三。",
            "独余寻丈鸣弦地，仪表江东古子男。"
        ],
        "title": "送王宁国",
        "id": "a714c566-7b60-48b5-becb-c99b75a0dcd8"
    },
    {
        "author": "释居简",
        "paragraphs": [
            "瓦盂亭午未闻歌，少负心初负腹多。",
            "薇蕨不侵耕凿地，八珍柰此属餍何。"
        ],
        "title": "谢人饷蕨",
        "id": "95d7ca4a-01d1-4ad2-8f49-c7673c8b69c4"
    },
    {
        "author": "释居简",
        "paragraphs": [
            "自程文法较锱铢，汗竹韦编付烬余。",
            "倒置重轻矜缜密，不知三十六年疏。"
        ],
        "title": "秦权",
        "id": "74afc3af-5051-4c51-9344-42a2b429acea"
    },
    {
        "author": "释居简",
        "paragraphs": [
            "最堪听在绿阴阴，缓缓歌酬细细吟。",
            "别院晓声知几许，田巴抵死只枭音。"
        ],
        "title": "鶑",
        "id": "6025f62a-7536-4191-a5cc-89d84997f264"
    },
    {
        "author": "释居简",
        "paragraphs": [
            "沙明石老水收痕，零露寒生宿莽根。",
            "欲尽夕阳秋态度，莫添白鸟破烟昏。"
        ],
        "title": "芳渚秋零小卷",
        "id": "8bd3321d-3dfb-4d6f-9074-45c10e4cbce3"
    },
    {
        "author": "释居简",
        "paragraphs": [
            "吟压宣城小杜陵，忍红红拟白头吟。",
            "丹滋晓滴珊瑚重，闯户春寒翠幄深。"
        ],
        "title": "彰教山茶敌胜宣城",
        "id": "ebaed7bc-b548-4150-a2b4-14c48af0a803"
    },
    {
        "author": "释居简",
        "paragraphs": [
            "易去苦难追，知几勇不疑。",
            "梭纔起雷泽，鱼已奋天池。",
            "夜冷梅粘雪，秋零桂着枝。",
            "风云与人会，先不与人期。"
        ],
        "title": "时斋",
        "id": "065679ff-6d60-4e96-ba23-3f972343063e"
    },
    {
        "author": "释居简",
        "paragraphs": [
            "四野静无尘，崇卑砌得匀。",
            "不才添臃肿，瘦节耻轮囷。",
            "乱委无非瑞，才消便是春。",
            "多年闻混沌，今日见纯真。"
        ],
        "title": "腊初雪至月末",
        "id": "e3ff69cb-ede8-42fd-8ab6-70bd07bb7f37"
    },
    {
        "author": "释居简",
        "paragraphs": [
            "晴拂双鬟晓未开，先驱寸碧渡江来。",
            "伤心旧日垂纶地，几度江春去又回。"
        ],
        "title": "梁太子钓台",
        "id": "f47a83c0-614e-495b-97a0-6b7d92b98e3f"
    },
    {
        "author": "释居简",
        "paragraphs": [
            "清者畏人知，泉胡不病兹。",
            "土疏分石脉，砂浅静风漪。",
            "薇腹应同洁，茶勋亦振奇。",
            "出山嗟浑浑，三咽起余思。"
        ],
        "title": "清泉得名于真大参",
        "id": "4f7ab32a-3df1-4a59-8e45-0b9f1af09315"
    },
    {
        "author": "释居简",
        "paragraphs": [
            "九华宜带雪，故故仲冬来。",
            "翠扫忺梳洗，玄冥未剪裁。",
            "骤观疑旧识，近看若新开。",
            "曾说壶中玩，多应小有才。"
        ],
        "tags": [
            "九华山"
        ],
        "title": "九华山",
        "id": "ee779d03-c09e-473d-976d-b141d06ff0b1"
    },
    {
        "author": "释居简",
        "paragraphs": [
            "一战长驱七十城，可无余勇替春耕。",
            "归来不作凌烟梦，只写清溪瘦影明。"
        ],
        "title": "老融牛  其一",
        "id": "013ce815-e524-4a16-9f03-78ddf7a3edeb"
    },
    {
        "author": "释居简",
        "paragraphs": [
            "力穑工夫画里看，闵劳念旧只长叹。",
            "断魂千载荆州市，尸素甘心饱阿瞒。"
        ],
        "title": "老融牛  其二",
        "id": "38e74834-ea27-4d99-8bcd-ed9336763201"
    },
    {
        "author": "释居简",
        "paragraphs": [
            "九逵埃壒点人衣，踏土何如踏浪儿。",
            "烂熳溪头千树玉，风蓑月笛兴阑时。"
        ],
        "title": "雪航",
        "id": "b5e7383c-cb9c-4726-b25d-42724e57ad41"
    },
    {
        "author": "释居简",
        "paragraphs": [
            "截住泠泠碧透沙，放开衮衮怒飞花。",
            "石疑初裂蓬婆麓，鲸拟洪奔海若家。",
            "殷地贾余翻霹雳，喷岩用壮激谽谺。",
            "凭阑小伫观流止，不独观澜一笑哗。"
        ],
        "title": "放闸",
        "id": "e66e1cf5-9224-4570-8439-4703bd48e9af"
    },
    {
        "author": "释居简",
        "paragraphs": [
            "绿柄高扶绛玉开，层层萼萼染猩裁。",
            "峄阳曾止青鸾翼，无此奇葩更不来。"
        ],
        "title": "下竺朱桐花一根出石上见之四十余年",
        "id": "df2d1c0d-e040-4716-b978-e3b73095a2b1"
    },
    {
        "author": "释居简",
        "paragraphs": [
            "翠朵搴藤剪绿垂，小槽新压水晶澌。",
            "凉州亦有杨州鹤，惆怅山人只要诗。"
        ],
        "title": "严山人饷蒲萄浆",
        "id": "de57fb4a-2914-4f37-aea8-699629999399"
    },
    {
        "author": "释居简",
        "paragraphs": [
            "五道川流似五弦，绿窗朱户照明鲜。",
            "飞来峯下僧归去，髣髴华亭落照船。"
        ],
        "title": "送心上人归琴川",
        "id": "481f2a59-9461-4c55-b7f0-63eed2d909ea"
    },
    {
        "author": "释居简",
        "paragraphs": [
            "林疏略见两三分，不是岚光不是云。",
            "亟展生绡轻着墨，幻成初日度晴熏。"
        ],
        "title": "烟竹",
        "id": "2e6f96f1-02bf-4561-9c12-eef63200df10"
    },
    {
        "author": "释居简",
        "paragraphs": [
            "嫩凉细意入帘栊，禁树秋声未击蒙。",
            "展尽绿蕉心寸寸，几时消息到梧桐。"
        ],
        "title": "秋夜",
        "id": "7d27a9cc-3d7a-45f8-873b-bf261f927d09"
    },
    {
        "author": "释居简",
        "paragraphs": [
            "朣朣如水洗新秋，到两峯前凝不流。",
            "曾似丈人祠下看，丹梯飞步玉华楼。"
        ],
        "title": "天竺两峰堂待月",
        "id": "e9a188bf-8552-4d31-9735-260604f20f7c"
    },
    {
        "author": "释居简",
        "paragraphs": [
            "榜下尽横飞，龙头尚立螭。",
            "穹崇方善下，谨厚孰逾卑。",
            "制作虽师古，经纶盍制宜。",
            "迥超千丈俗，密契九重知。",
            "北海客常满，西湖雨亦奇。",
            "文传仁者寿，用适圣之时。",
            "数道甘棠咏，丛霄湛露诗。",
            "未移骐骥步，已在凤凰池。",
            "紫橐荷芬馥，巍冠佩陆离。",
            "橐中云锦段，拈出解人颐。"
        ],
        "tags": [
            "西湖"
        ],
        "title": "代人上魏左史",
        "id": "679ea9ea-0244-4ad5-a2b4-74d1dfc80a6d"
    },
    {
        "author": "释居简",
        "paragraphs": [
            "心蟾光朣朣，性静湍不起。",
            "悠哉小天地，万化渺无蔕。",
            "清苕半洚水月庵，碧蟾夜夜先清涵。",
            "曩曾借榻坐凉树，细数秋毫窥夜潭。",
            "犹来清圆捉不得，何地容兹老豪逸。",
            "修名与月俱不死，衮衮东流几时息。",
            "乡来万州赋此诗，寥寥百岁无此奇。",
            "诗在天西锦官寺，珠璧照人觉形秽。"
        ],
        "title": "水月庵",
        "id": "191d8885-df94-4d99-a5db-0d55ec60f4aa"
    },
    {
        "author": "释居简",
        "paragraphs": [
            "凤井庭犀玉载腴，楼前楼後着花初。",
            "不须素幌萦檀篆，只放鲜风入绮疏。",
            "恨弗同寻姑射住，却疑僦得广寒居。",
            "露零夜老秋衣薄，独自裴回绕屋除。"
        ],
        "title": "刘寺庭犀盛开",
        "id": "547f0a7a-5738-4fba-acf3-7f33e58eefbe"
    },
    {
        "author": "释居简",
        "paragraphs": [
            "草枯蓝田山，饮羽误入神。",
            "归来落清梦，起冩赝虎真。",
            "槎牙虎边树，霜虬蜕修鳞。",
            "乡来一寸根，今者千岁苓。",
            "冻雪压不低，华风吹不春。",
            "落子大蔽牛，娄起厦屋倾。",
            "日月弗知老，保此坚与贞。",
            "年年姚家黄，角逐魏紫荣。",
            "十里春风香，走杀陌上人。",
            "夭妍极远到，不得一月程。",
            "居然事颜色，只与朝菌盟。",
            "安知有耆艾，落落仍亭亭。"
        ],
        "title": "直院卢蒲江为余作寿木怪石",
        "id": "e15e441a-aee0-4ed7-ae7c-319e1466b29d"
    },
    {
        "author": "释居简",
        "paragraphs": [
            "眼明不识春风影，收拾风烟入梦思。",
            "一笑自知天下白，墨名乌足累冰姿。"
        ],
        "title": "江西定上人梅",
        "id": "2c035503-89fe-45a4-964c-f7574052ef2d"
    },
    {
        "author": "释居简",
        "paragraphs": [
            "蓑笠从衡觳觫蕃，暝归晨作俟丰年。",
            "诛求莫挠鸡豚社，春雨春寒苦最先。"
        ],
        "title": "老融放耕图皇甫都护雁图二绝  其一",
        "id": "954f87b1-413f-4414-8a22-843651ab1ad0"
    },
    {
        "author": "释居简",
        "paragraphs": [
            "邕邕何处一声秋，杜若汀连宿莽洲。",
            "米熟菰蒲随分饱，危机多是稻粱谋。"
        ],
        "title": "老融放耕图皇甫都护雁图二绝  其二",
        "id": "9769524f-311a-4b5b-b11b-7344ac19ce41"
    },
    {
        "author": "释居简",
        "paragraphs": [
            "空山雨淫秋，妬我庭中犀。",
            "犀敷粟玉英，浸渍仍葳蕤。",
            "有如春方中，名品嗟淋漓。",
            "因依海棠泪，着此霜蟾枝。",
            "闻此辄掩耳，代犀前致辞。",
            "燕脂怨无香，姿色独媚时。",
            "烘晴睡未足，已惊胡马嘶。",
            "雕零怕随雨，嫣然成怆凄。",
            "鲜明擅韶华，不足较等夷。",
            "自怜宫样黄，不结春风知。",
            "木兰固可友，宿莽亦可师。",
            "正色俗子憎，浓馥天风吹。",
            "苔痕浄如染，绿展承霏霏。",
            "故家换骨法，降真合传衣。",
            "大山与小山，骚雅同衿期。",
            "至今百世下，犹有芗林诗。",
            "何心与物竞，有泪无从挥。"
        ],
        "title": "木犀着雨",
        "id": "166e8865-a719-4ede-9790-eb278c01b390"
    },
    {
        "author": "释居简",
        "paragraphs": [
            "臃肿窥秦制，曾闻酿酒来。",
            "腹如包括胀，口作并吞开。",
            "北筑饥难疗，东巡醉不回。",
            "痕云疑潋滟，余沥晕苍苔。"
        ],
        "title": "秦时石酒缸",
        "id": "719d47f8-43fd-4457-bc70-fce79a6e8dd2"
    },
    {
        "author": "释居简",
        "paragraphs": [
            "去年佳约负东篱，凤井丹犀彷佛知。",
            "便使山灵先勒驾，明朝更拟北山移。"
        ],
        "title": "九日还山中",
        "id": "770a3015-fbd1-4d68-9bbf-92dac843feb9"
    },
    {
        "author": "释居简",
        "paragraphs": [
            "君恩如海海不深，妾义如铁利断金。",
            "舍生取义我所欲，忍死织室羞同心。",
            "春姿忽作秋蓬委，一寸刚明曾不死。",
            "明年原上野花繁，一枝自托华风起。",
            "袅袅娉娉不成艳，态度浅深生色染。",
            "向人欲诉却无言，寂寞千年恨谁掩。",
            "芳郊游女宛转歌，倚春拍手看婆娑。",
            "露晞初日枝头坠，犹有君王别时泪。",
            "翻刘覆楚知几何，大风竟作还乡歌。",
            "淮南区区欲为帝，淮阴堂堂贺陈狶。"
        ],
        "title": "虞美人草",
        "id": "4c44487c-fcb3-4c93-85d7-6b42edcfed5f"
    },
    {
        "author": "释居简",
        "paragraphs": [
            "湿带秋痕绿可庭，花阴竹色借鲜明。",
            "簪抽翠笋愁穿破，茵拓青丝喜剪成。",
            "户外倚筇遮俗屦，楼头横玉衬寒英。",
            "平阳不惜黄金埒，稠叠蒙茸四畔生。"
        ],
        "title": "苍苔",
        "id": "a04c091f-2589-4865-803d-8d597fd856d4"
    },
    {
        "author": "释居简",
        "paragraphs": [
            "谋生与俗违，一叶浪中蜚。",
            "水易分团月，云难隠少微。",
            "雁沙眠晚照，鸥渚棹晴霏。",
            "见说蓬莱浅，寻津问钓矶。"
        ],
        "title": "渔父",
        "id": "a0694a3e-9573-433a-b78f-d0cd81051259"
    },
    {
        "author": "释居简",
        "paragraphs": [
            "绽裘纫絮办冬和，羽化其如独冷何。",
            "藕荡欲搴霜後叶，晓来零落更无多。"
        ],
        "title": "装冬後不速之客来",
        "id": "d232d2a7-4d78-45be-b8ab-41275828309a"
    },
    {
        "author": "释居简",
        "paragraphs": [
            "关西长虑独兢兢，万灶分屯感慨深。",
            "不易制如巫硖水，最难得是蜀人心。",
            "拨灰忍见俱焚玉，铭鼎徐看小篆金。",
            "欲倚筹边开玉帐，共观城外柏森森。"
        ],
        "title": "王总卿季和归自关西",
        "id": "0d719b71-52d6-47b6-af9f-4f95f557df1f"
    },
    {
        "author": "释居简",
        "paragraphs": [
            "屦痕不印步虚坛，欲事鉏犁恐亦难。",
            "云子熟时还自饱，不知沆瀣与谁餐。"
        ],
        "title": "耕谷",
        "id": "b09d0acc-305e-4b97-a44a-32b0bd8c0b48"
    },
    {
        "author": "释居简",
        "paragraphs": [
            "占得沙边柳外春，更专吟啸管阴晴。",
            "延祥观後茅茨老，月旦工夫子细评。"
        ],
        "title": "识全",
        "id": "45405c03-1b21-4a87-920e-3af34c9e46a1"
    },
    {
        "author": "释居简",
        "paragraphs": [
            "苍壁痕云暖不消，午阴花影共林皋。",
            "丹藏亭树无人守，付与县枝雪色猱。"
        ],
        "title": "石亭",
        "id": "635739a9-5765-494b-9466-bfd90dea3ff3"
    },
    {
        "author": "释居简",
        "paragraphs": [
            "宏博曾闻鼎足无，脚纔实处即荣途。",
            "恰观次第行初志，冀懋神明振後图。",
            "齿失半唇忘屏翰，棣联双萼更纷敷。",
            "乡来少戆烦公笑，却忆公言诮故吾。"
        ],
        "title": "秋塘报陈提刑讣",
        "id": "224ab73c-b741-425f-b29d-021df35cca32"
    },
    {
        "author": "释居简",
        "paragraphs": [
            "冲和正脉到江西，中有千岩万壑奇。",
            "百炼易成终切玉，一炊难办必精糜。",
            "艾萧杂处芝兰馥，风土殊方枳橘移。",
            "铁石故家清婉赋，盍临疎影寄予思。"
        ],
        "title": "送傅兄归江西简诸宋诸黄",
        "id": "e8fefa33-edcc-44e5-ae97-78aa24808c62"
    },
    {
        "author": "释居简",
        "paragraphs": [
            "欲种团枝香，无地着蔓延。",
            "密化移春霏，零露生秋妍。",
            "非金亦非玉，采采仍田田。",
            "餐英不成梦，唤起西窗眠。"
        ],
        "title": "题高髯墨菊枕屏",
        "id": "40094f74-8c81-41c3-ba21-3d7cb424a986"
    },
    {
        "author": "释居简",
        "paragraphs": [
            "翻水千篇未足哦，不酬一语亦同科。",
            "若非身世相忘久，应是江山得助多。",
            "旬月有人加锻炼，壶觞无地不婆娑。",
            "西湖南荡相寻处，门断红尘接翠萝。"
        ],
        "tags": [
            "西湖"
        ],
        "title": "题高髯诗藁",
        "id": "87102fc2-1b98-4824-9dcf-8745db8fb3c8"
    },
    {
        "author": "释居简",
        "paragraphs": [
            "尽心如善射，百步中弥亲。",
            "不竞与闲契，尊生为死邻。",
            "关讥千古恨，日计两眉颦。",
            "一卷花严易，心知更几人。"
        ],
        "title": "接虞税院贯卿遗书",
        "id": "1ca2cc70-54d5-458b-b2d2-8e204e9a61a2"
    },
    {
        "author": "释居简",
        "paragraphs": [
            "疎枝重复裹莓苔，护得寒英暖未开。",
            "料理不关元化事，翠华长是雪前来。"
        ],
        "title": "甘园寻梅  其一",
        "id": "7576eaef-43c9-4b10-8d56-616c93dfb1f0"
    },
    {
        "author": "释居简",
        "paragraphs": [
            "楮幌春生斗底房，不知冰结夜来霜。",
            "无因领略黄昏月，只遣疎钟管暗香。"
        ],
        "title": "甘园寻梅  其二",
        "id": "638a2015-c432-45c7-a047-156cf9544cb3"
    },
    {
        "author": "释居简",
        "paragraphs": [
            "偃盖交柯坐亦宜，春风翠辇憇逶迤。",
            "大夫寂寞山阴道，不见西湖鼎盛时。"
        ],
        "tags": [
            "西湖"
        ],
        "title": "松御座",
        "id": "eb25945a-5c8c-4172-9fc2-53304291a727"
    },
    {
        "author": "释居简",
        "paragraphs": [
            "自是无心物，依稀似有心。",
            "因风纔冉冉，酿雨忽沉沉。",
            "一末绅朝岭，重檐帽晚岑。",
            "丁宁休蔽日，我欲耀阳林。"
        ],
        "title": "云",
        "id": "9999d309-9fd6-4740-b4c1-1c4759378b8d"
    },
    {
        "author": "释居简",
        "paragraphs": [
            "抱独贫如我，飘然更我怜。",
            "亲思文度瘦，妇笑伯鸾颠。",
            "混混污成俗，朣朣碧觑天。",
            "肯移罗袜步，荐菊些林仙。"
        ],
        "title": "趣徐无竞作水仙",
        "id": "4f96a7e4-6a3e-488d-adf6-8f5896a6749c"
    },
    {
        "author": "释居简",
        "paragraphs": [
            "疏绮闯冰池，苔封老石矶。",
            "鱼方深避钓，鸥亦早忘机。",
            "涤研融残雪，观书竞夕霏。",
            "春风长似旧，还趁雪中归。"
        ],
        "title": "雪湖池上新筑",
        "id": "f186a1a4-1e2a-4845-8ec2-b7962ecbe564"
    },
    {
        "author": "释居简",
        "paragraphs": [
            "岷峩豁尘昏，旧赐出播云。",
            "不知落人间，虾蟆几亏盈。",
            "晦显固靡常，数岂逃冥冥。",
            "想当风雨时，破壁应有声。",
            "怀璧戒匹夫，呵护烦百神。",
            "一朝得所托，倏若屈蠖伸。",
            "人以器图旧，器以人怀新。",
            "玉轸黄金徽，烂烂奎画明。",
            "魏公蔼名氏，千载如丹青。",
            "歌风调舜弦，感物怀尧仁。",
            "扶日昌中兴，四海同一云。",
            "载维艰难初，事与得失并。",
            "万灶嘉陵江，饮此一掬清。",
            "悠然一再弹，万里怀长城。",
            "云絮初无根，勇变嘲哳鸣。",
            "捕蝉冩真意，弦外无人听。",
            "空嗟易水寒，遗恨崆峒平。"
        ],
        "title": "曹泸南得思陵旧赐张魏公琴曰播云",
        "id": "fc82406b-8bbe-43b8-8c06-35200d5c6b57"
    },
    {
        "author": "释居简",
        "paragraphs": [
            "宁为轻以清，抑为重而填。",
            "重轻惟时中，举辄丽吾正。",
            "诚斋振家学，本末尽诚敬。",
            "所施见伦次，所瞩洞遐隠。",
            "喧啾雄地籁，静胜了天定。",
            "一经早授受，吴霜未侵鬓。",
            "精明紫荷橐，所藴固未尽。",
            "玉堂与天远，仙槎向人近。",
            "旌旄屋头州，维翰倚东屏。",
            "敛此一道惠，徒引兆庶领。",
            "泉山跨鳌碧，横江秀而整。",
            "吾亲在其下，枌榆接封畛。",
            "家有老吟僧，河海借余润。"
        ],
        "title": "杜侍郎之遂宁",
        "id": "e7c8d443-5b06-43a1-9f08-01a4114ed6b8"
    },
    {
        "author": "释居简",
        "paragraphs": [
            "蜀道因仍涨燧烟，烦公玉节照山川。",
            "省闱三见文衡正，边柝双兼武备全。",
            "传自老成需代去，不知威惠倩谁宣。",
            "回头半壁西南地，不是寻常刺史天。"
        ],
        "title": "喜曹安抚还自泸南",
        "id": "ec907891-4395-4180-85a9-f07f7cbeed90"
    },
    {
        "author": "释居简",
        "paragraphs": [
            "玉堂云气锁空蒙，回首泠然跨阆风。",
            "纸贵又腾身後贾，骚亡旧策眼前功。",
            "蜗缘竺磵题名石，鹭忆吴江载酒篷。",
            "零落九华三四帖，朣朣犹在破囊中。"
        ],
        "title": "卢直院挽章",
        "id": "2d0a78c0-4f29-4c04-98a8-08f5997d23ca"
    },
    {
        "author": "释居简",
        "paragraphs": [
            "皇华万斛下苕溪，夹道甘棠映绿漪。",
            "为问只今回首处，曷如它日劝耕时。",
            "恩光纔洽腥风静，烽火初消化日迟。",
            "士不明经无足用，乡来殷侑亦如斯。"
        ],
        "title": "宋左曹湖州宣谕",
        "id": "2a98fa86-b654-4404-943a-ef06a0fcd0ef"
    },
    {
        "author": "释居简",
        "paragraphs": [
            "草思含芳梦亦疑，芬陁擢秀自枝枝。",
            "人间万事醉瞇眼，江上数峯青到眉。",
            "多暇湖山分昼永，少晴风日共春迟。",
            "一春幽事从头了，先破苍苔吊紫芝。"
        ],
        "title": "永嘉壁书记携诸公诗卷索语",
        "id": "cd0735d8-2aa4-4d66-87f4-ca019f1d1379"
    },
    {
        "author": "释居简",
        "paragraphs": [
            "争跨迎侯彩竹新，相呼回策巧如萦。",
            "一鞭看是谁先着，穉子群中觅祖生。"
        ],
        "title": "和寒泉春日儿童三咏  其一",
        "id": "aa79cd94-b0a6-4d45-90f9-0845cce96859"
    },
    {
        "author": "释居简",
        "paragraphs": [
            "纵轮不卷只嫌低，高处安知鹢退飞。",
            "弱缕不禁儿辈掣，断鸢弗下断云归。"
        ],
        "title": "和寒泉春日儿童三咏  其二",
        "id": "11cb998e-f8f7-4d46-96ba-4e30befe243b"
    },
    {
        "author": "释居简",
        "paragraphs": [
            "暖响乌𣡶二月初，调高不作小单于。",
            "年年陌上儿童戏，嚼征含商尽不如。"
        ],
        "title": "和寒泉春日儿童三咏  其三",
        "id": "5c188808-478f-48ac-a73d-a0f5b670654d"
    },
    {
        "author": "释居简",
        "paragraphs": [
            "见说姚家与魏家，紫琼黄玉剪纷葩。",
            "亭亭贵重推名辈，岁岁清明赏大花。",
            "日褪晓晴连影好，露添夜冷并枝斜。",
            "一从娄舞霓裳徧，憔悴春风怨物华。"
        ],
        "title": "酬寒泉牡丹",
        "id": "5781281d-f51b-4c20-ac3c-3982d211999e"
    },
    {
        "author": "释居简",
        "paragraphs": [
            "龙飞乙酉三三日，节物催春睡不知。",
            "便作花残鶑老态，略无天朗气清时。",
            "丽人行欠高吟续，禊帖碑从赝本欺。",
            "逸兴不随今古尽，振衣千仞赴心期。"
        ],
        "title": "上巳日",
        "id": "004f886b-90eb-41ea-82c4-9f00441cf3ea"
    },
    {
        "author": "释居简",
        "paragraphs": [
            "满城漠漠看飞扬，百炼刚非贺老肠。",
            "褪雨不忺知酝藉，倚风无力信行藏。",
            "可曾着意随流急，竟亦何心作许狂。",
            "酒似海留春不住，为春回雪荐离觞。"
        ],
        "title": "柳絮",
        "id": "8a83cf16-ce4a-4d07-b7da-4f61c56884e8"
    },
    {
        "author": "释居简",
        "paragraphs": [
            "眇如丝粟便悠然，漥玉深中浅注泉。",
            "再晕不知前夜月，纔生便乐此中天。",
            "群分自笑如儿戏，聚育谁偏得母怜。",
            "罔罟不来斯可乐，洋洋何必泳长川。"
        ],
        "title": "杯中鱼子",
        "id": "8469895c-4a45-43c5-be64-d3756fdd5559"
    },
    {
        "author": "释居简",
        "paragraphs": [
            "诸老骑箕上太微，仲谋不似景升儿。",
            "废寻蹊隧千年古，光奋胸襟一段奇。",
            "直敢昧寻嗟枉尺，方宁适义不成规。",
            "泠然差早终无媿，安俟名垂竹帛为。"
        ],
        "title": "悼陆秘读",
        "id": "813bbd94-8025-43bf-b0f0-4c24a2b28ab3"
    },
    {
        "author": "释居简",
        "paragraphs": [
            "弹压风烟盍鼎分，一新丹碧耀层层。",
            "异时三凤鸣还止，旧约群鸥唤得应。",
            "船绕砌云寻水步，葑侵檐影似田塍。",
            "关心夜老梅花瘦，别有孤山树上僧。"
        ],
        "title": "三贤堂",
        "id": "745083fb-882f-4edd-b3cb-3cf59d73b769"
    },
    {
        "author": "释居简",
        "paragraphs": [
            "采薇不疗餐英瘦，着眼无从到朵颐。",
            "秋露染毫余晓馥，便成画餠亦忘饥。"
        ],
        "title": "题焕少章墨菊",
        "id": "369ad122-0212-43bd-a967-fe4d9eaac475"
    },
    {
        "author": "释居简",
        "paragraphs": [
            "友生朱与葛，月旦说疏寮。",
            "老锡思投越，春江梦趁潮。",
            "句新哦易熟，灯喜剪难消。",
            "闻道搴旗鼓，山林不寂寥。"
        ],
        "title": "谢疏寮高秘书同常博王省元见过  其一",
        "id": "2cfb58c1-ddaa-440a-bdcb-1920c217a4d7"
    },
    {
        "author": "释居简",
        "paragraphs": [
            "不纵青云步，行间着得么。",
            "官居最华要，吟似老头陁。",
            "行辈今差少，声名早厌多。",
            "犹将三万轴，清夜答弦歌。"
        ],
        "title": "谢疏寮高秘书同常博王省元见过  其二",
        "id": "5d292c94-3a3b-4c2c-9620-af93cd0d14ab"
    },
    {
        "author": "释居简",
        "paragraphs": [
            "弹镊何曾款俗扃，清晨且了夜来经。",
            "匣非台镜人谁鉴，阅少年头雪易零。",
            "老葛句留身後贵，颠僧发烬死前灵。",
            "白崖薙罢还来薙，饶得长安两独醒。"
        ],
        "title": "刀镊工",
        "id": "cbf0b793-cf9e-4223-9f5e-47aaa889812f"
    },
    {
        "author": "释居简",
        "paragraphs": [
            "力敌难教死斗心，墨轻毫淡柳阴阴。",
            "莫将抵角迂奇思，只写洪川扣角吟。"
        ],
        "title": "智迁昼牛",
        "id": "b927104c-9939-418c-9815-a7c4b7d607df"
    },
    {
        "author": "释居简",
        "paragraphs": [
            "礧砢不坡陁，非才谢伐柯。",
            "相看如我瘦，想见阅人多。",
            "誉笑丹青俗，工如水墨何。",
            "经营盘礴际，天地困搜罗。"
        ],
        "title": "卢玉堂枯木怪石",
        "id": "ab74aca7-1275-42cc-afe5-9e99b526d016"
    },
    {
        "author": "释居简",
        "paragraphs": [
            "华玉初痕陇树颠，朣朣俄顷散澄鲜。",
            "已无纤翳浄如洗，犹有些儿修未全。",
            "竺友啸闻青嶂外，胡床移近绿筠边。",
            "怀人长恨千山隔，云淡天低鹤未眠。"
        ],
        "title": "十四夜竹间对月客有说丹霞张郡博已还豫章",
        "id": "2953bce5-e470-452b-9c16-e8eb44454972"
    },
    {
        "author": "释居简",
        "paragraphs": [
            "南昌梅少府，人道是梅仙。",
            "不疗疎枝瘦，安知坏色妍。",
            "春归天上去，真自镜中传。",
            "同出吟机杼，无声亦自贤。"
        ],
        "title": "定平怀墨梅",
        "id": "3e68d523-82b2-4b4f-9c92-d93e7be21f1e"
    },
    {
        "author": "释居简",
        "paragraphs": [
            "绿水绕园庐，花无一日虚。",
            "柳桥闲研席，竹屿小篮舆。",
            "恶草防滋蔓，新篁戒剪梳。",
            "不堪奇字累，酬接费分疎。"
        ],
        "title": "次周和州韵  其一",
        "id": "c0e1d62a-0b5f-4860-a07c-3da7ecf2cb4c"
    },
    {
        "author": "释居简",
        "paragraphs": [
            "抔土铭骐骏，诙如柳子骚。",
            "涤新藏缺研，愍旧惜残毫。",
            "射石惩年少，闻鸡仄枕高。",
            "云低鸿翼远，弋者不偿劳。"
        ],
        "title": "次周和州韵  其二",
        "id": "1ef03f04-d45e-490f-8506-c5dd899f65b2"
    },
    {
        "author": "释居简",
        "paragraphs": [
            "画寿诗中境，人修地下文。",
            "金兰三友合，泾渭两边分。",
            "冻壑层欹盖，炎天独欠君。",
            "莫嫌疎影瘦，及与欠清芬。"
        ],
        "title": "图翁瓜圃出故淮东使者方诗境所藏杨补之三友",
        "id": "62ee5ad4-51e0-4b75-9b99-69fc35042e1b"
    },
    {
        "author": "释居简",
        "paragraphs": [
            "雨添湖满绿浮堤，高柳摇青接葑低。",
            "觅得晚凉船便住，背斜阳处听蝉嘶。"
        ],
        "title": "落日泛舟拉赵寒泉刘成道",
        "id": "56ce664a-8f61-4c2f-9af3-3d2b8a7e7e2c"
    },
    {
        "author": "释居简",
        "paragraphs": [
            "小小如巢便称怀，邻无百万买洪崖。",
            "炊云子熟呼仙饷，借雪精游与俗乖。",
            "禅谬分灯传口耳，耕宁合耦外形骸。",
            "田中大义休提掇，定与诸方打不谐。"
        ],
        "title": "送洁老归碧云新居",
        "id": "1f8b5814-a27e-4f84-a0aa-53483dd2a493"
    },
    {
        "author": "释居简",
        "paragraphs": [
            "清婉浑非铁石姿，故家别调合传衣。",
            "华风不疗春痕瘦，可是工夫不造微。"
        ],
        "title": "宋兄安卿墨梅",
        "id": "bc65eddf-2b47-40a6-8d47-e9be5f39dbd8"
    },
    {
        "author": "释居简",
        "paragraphs": [
            "一痕隠隠介亭西，庾亮楼头未醉时。",
            "多是团团深夜看，可曾见此巧如眉。"
        ],
        "title": "凤泉初月",
        "id": "d519f224-16fc-4e9d-97d5-1123bb831b2d"
    },
    {
        "author": "释居简",
        "paragraphs": [
            "逐鹿区区百战酣，道边谁掩大夫惭。",
            "锦山锦野幽寻地，独对将军忆召南。"
        ],
        "title": "临安长官赵两山约观将军木石镜玲珑水浄土寺  其一",
        "id": "1ce8fd38-0f44-4a40-b0c8-9cb5f3af0d4f"
    },
    {
        "author": "释居简",
        "paragraphs": [
            "坚中素藴独晶晶，异质潜分付目成。",
            "泐尽烧痕犹反照，菱花多是用常明。"
        ],
        "title": "临安长官赵两山约观将军木石镜玲珑水浄土寺  其二",
        "id": "43e8a24e-dbb3-49fe-ae36-cbb9ba44c7c2"
    },
    {
        "author": "释居简",
        "paragraphs": [
            "断崖飞磴徧题名，刻尽玲珑老石英。",
            "欲写苔痕酬胜践，偶然天籁不曾鸣。"
        ],
        "title": "临安长官赵两山约观将军木石镜玲珑水浄土寺  其三",
        "id": "8457e0f5-a4d8-4179-9290-3f1e066458a7"
    },
    {
        "author": "释居简",
        "paragraphs": [
            "觳觫何如款段骑，袜头番着副絇丝。",
            "胸中天地无人识，只有桥边白鹭鸶。"
        ],
        "title": "临安长官赵两山约观将军木石镜玲珑水浄土寺  其四",
        "id": "c1934b34-6efd-44a4-a3d0-a67a51439378"
    },
    {
        "author": "释居简",
        "paragraphs": [
            "举子忙时节，秋庭桂子春。",
            "暂分餐菊伴，来款种花人。",
            "密影窥檐小，繁英趁月新。",
            "发硎盘错外，树下看修轮。"
        ],
        "title": "威德方丈桂着花长官赵两山相过",
        "id": "8169b0d3-e5e3-4fb4-b228-2b3174cb7245"
    },
    {
        "author": "释居简",
        "paragraphs": [
            "小筑难谋似燕营，卷帘容燕贺新成。",
            "绿抽万玉医人俗，青出双螺闯户明。",
            "家与宦贫宁免仕，猨教鹤伴不须惊。",
            "紫荆花下庭萱老，浊酒狂歌燕弟兄。"
        ],
        "title": "临安长官号两山",
        "id": "58e71b09-95a8-4d96-9645-6a36f7ca25b5"
    },
    {
        "author": "释居简",
        "paragraphs": [
            "炮车卷东南，白昼沙石昏。",
            "悠然隘西北，顷刻潭湫翻。",
            "晴窗展李画，叆叇迷江村。",
            "乃知笔有神，巧剔造物根。",
            "信意泼浓墨，了不见墨痕。",
            "但见平林黯黯木欲折，辊底怒浪掀天浑。",
            "平地十步九蹉跌，奈此倚岸舟如盆。",
            "得非折天柱，恐是颠昆仑。",
            "不然于菟髑髅下，巨浸潜蛟勇斗涛山崩。",
            "空江冥冥不知晓，更无一个闲鸥鸟。",
            "断岸微茫水亭小，三两重茅都卷了。",
            "漓洒云阴阴，翻然如惜金。",
            "西子宜浅妆，浓抹尤清深。",
            "于戏此妙不可寻，百金一笔不足临，掩卷袖手空沉吟。"
        ],
        "title": "云天瑞所藏李唐风雨图",
        "id": "6adfc3cf-f51e-469a-be69-a26d74c39896"
    },
    {
        "author": "释居简",
        "paragraphs": [
            "一水分吴越，幽思可得分。",
            "软红援汩汩，坚白扫纭纭。",
            "富卷投囊草，芳余辟蠹芸。",
            "傍池双宿鹭，留得水边云。"
        ],
        "title": "送侍左秘书高疏寮得处州  其一",
        "id": "d9a9e389-4176-4ce6-918e-507c08750755"
    },
    {
        "author": "释居简",
        "paragraphs": [
            "诗人去作州，需次小迟留。",
            "风物忺题品，江山怕搅搜。",
            "竹凉深处榻，荈酽醉时瓯。",
            "见说三岩好，因书话胜游。"
        ],
        "title": "送侍左秘书高疏寮得处州  其二",
        "id": "3c0c7c36-bb66-4545-b221-e837bac1c784"
    },
    {
        "author": "释居简",
        "paragraphs": [
            "翁居藩辅久，叔年又相先。",
            "万石不足数，一灯无别传。",
            "家声青琐闼，风味赤城仙。",
            "好是猿啼处，霞标最近天。"
        ],
        "title": "送宋左曹得温州  其一",
        "id": "d73812f2-8e05-4e47-8ca3-f96421d0e3a6"
    },
    {
        "author": "释居简",
        "paragraphs": [
            "数峯江上青，宜雨亦宜晴。",
            "着意画难就，助人吟易成。",
            "县官怀近郡，郎署暂专城。",
            "况是烹鲜手，襦歌屡有声。"
        ],
        "title": "送宋左曹得温州  其二",
        "id": "853c7f8d-d034-4928-8879-0c6ba0469360"
    },
    {
        "author": "释居简",
        "paragraphs": [
            "君子不宜闲，闲中有节文。",
            "检方医竹瘦，图蔓发兰熏。",
            "见说新添鹤，频留欲去云。",
            "应无浮俗事，嘈杂玷清闻。"
        ],
        "title": "寄安抚曹观使  其一",
        "id": "cd3970fd-7cb4-46bf-a27f-5543604f4a9a"
    },
    {
        "author": "释居简",
        "paragraphs": [
            "篔筜抱节癯，风味似楼居。",
            "自是宦情薄，容教杯酒疎。",
            "扫除新筑室，收拾旧观书。",
            "何必陶元亮，斜阳自荷鉏。"
        ],
        "title": "寄安抚曹观使  其二",
        "id": "9d428a14-3641-472c-a536-906cfc235901"
    },
    {
        "author": "释居简",
        "paragraphs": [
            "万籁笙镛一枕秋，幌云垂地月痕收。",
            "偶然做得还乡梦，梦见鸿蒙与道游。"
        ],
        "title": "孤山彭高士借榻",
        "id": "f69e86db-56fe-49f6-b992-0a0514d04320"
    },
    {
        "author": "释居简",
        "paragraphs": [
            "秀色老千岩，窗虚小鬰蓝。",
            "水明收晚照，沙暝展晴岚。",
            "野饷隠沦共，清游名胜谈。",
            "中秋无好友，举酒便成三。"
        ],
        "title": "月渚",
        "id": "b08234f4-e80d-47de-89d0-8c2ab0453339"
    },
    {
        "author": "释居简",
        "paragraphs": [
            "江汉归来重访寻，貂裘未弊亦尘侵。",
            "碧眸憎俗重扃户，白羽扇凉一援琴。",
            "池草易生苕水梦，莼羹难老故乡心。",
            "有书若问东阳瘦，记遣神林问惠琳。"
        ],
        "title": "寄福州李伯达",
        "id": "4398ffd1-dfe6-4d48-98dc-0beb839cefba"
    },
    {
        "author": "释居简",
        "paragraphs": [
            "北宕戒坛纔税驾，过湖问路扣吾庐。",
            "棹侵葑畛轻于叶，策尽松阴缓当车。",
            "图上众香和露写，袖中经卷杀金书。",
            "飞来更践重来约，莫遣山灵讶阔疎。"
        ],
        "title": "辉船窗见过",
        "id": "a286ccb0-f0ec-4418-9a53-4f1eebb46fb4"
    },
    {
        "author": "释居简",
        "paragraphs": [
            "一其所二一成非，揆以人情萃必睽。",
            "镜岂有心私应物，楚如不众敢咻齐。",
            "瘦欹雪萼难谐俗，劲错霜根弗肯低。",
            "岣嵝芳尘犹可袭，剩收赤箭就刀圭。"
        ],
        "title": "送魏贰卿之静州",
        "id": "9c3ba6fa-7e30-402b-87f5-072cb23de18a"
    },
    {
        "author": "释居简",
        "paragraphs": [
            "曲尘缕缕鹊深栖，写出章台二月时。",
            "幽响不知何处喜，一声鸲鹆圣先知。"
        ],
        "title": "春柳睡鹊鸲鹆图",
        "id": "b6adad82-9d02-43e4-9371-7c093a290576"
    },
    {
        "author": "释居简",
        "paragraphs": [
            "寺倚四僧传，僧今已蜕蝉。",
            "塔随蓁棘老，德与苾蒭全。",
            "翠滴添衣重，云低染屦鲜。",
            "何年山脊断，飞去玉蜿蜒。"
        ],
        "title": "破山高僧塔",
        "id": "e8cb799e-0ac8-4441-9ed2-6b722f43d951"
    },
    {
        "author": "释居简",
        "paragraphs": [
            "雪枝新纵纵，霜子旧玲玲。",
            "漙露烦添缀，萦风缓剪零。",
            "贯珠烦蚁度，编贝倩谁经。",
            "瑶草随山尽，来寻千岁苓。"
        ],
        "title": "破山璎珞桧",
        "id": "18d91836-3af1-4dda-91a3-cc45e8ef368e"
    },
    {
        "author": "释居简",
        "paragraphs": [
            "相携上鬰峩，舟似叶随波。",
            "寺压秋痕瘦，云沉古迹多。",
            "远舒高处望，清递隔船歌。",
            "尽写吴中胜，新吟细濯磨。"
        ],
        "title": "酬赵西里游虎丘  其一",
        "id": "f5e933c8-c17e-458b-8a26-bcf11b7bdf98"
    },
    {
        "author": "释居简",
        "paragraphs": [
            "曾说剑池游，风烟入校雠。",
            "台孤头点石，窞迥趾翻鳅。",
            "彩鹢山前棹，青鸾水上楼。",
            "暮关须小待，款曲尽觥筹。"
        ],
        "title": "酬赵西里游虎丘  其二",
        "id": "3c713c5f-c635-4737-97b0-9c060390a249"
    },
    {
        "author": "释居简",
        "paragraphs": [
            "未谋人国已谋身，往事无从问水滨。",
            "游鹿谆谆犹在耳，平湖淼淼忽扬尘。",
            "寺明丹垩低檐古，树饱风霜老节新。",
            "又理阖闾城外棹，更无鸥鸟傍青纶。"
        ],
        "title": "蠡口",
        "id": "b6963556-2d31-48d2-805c-239274c7777a"
    },
    {
        "author": "释居简",
        "paragraphs": [
            "欲唤扁舟一访寻，开窗同揖小猊岑。",
            "风晴堕叶声应燥，目远孤鸿影易沉。",
            "餐为菊英聊缓带，醉因雪萼小低簪。",
            "隔溪半夜疎钟到，定有清新入短吟。"
        ],
        "title": "枫桥酬张季思",
        "id": "5f082384-c1da-49e2-a2a6-706bf5ff8565"
    },
    {
        "author": "释居简",
        "paragraphs": [
            "绿枝丹叶未春回，生色潜随采笔开。",
            "欲伴高文归大册，道山延阁小蓬莱。"
        ],
        "title": "分题画策得山茶",
        "id": "38e275b8-cc7a-4ba2-a6b7-13f2482c4983"
    },
    {
        "author": "释居简",
        "paragraphs": [
            "刺史天开卷暝云，凛姿如玉照人明。",
            "蓬莱地近异尘世，箕颍风高凝古情。",
            "度外峻超千文俗，春来又劝一年耕。",
            "屏藩王室皆同姓，况是金瓯覆姓名。"
        ],
        "title": "寄三衢使君赵寺丞",
        "id": "d6534c60-82a8-483f-9811-61b30370de8d"
    },
    {
        "author": "释居简",
        "paragraphs": [
            "香国开楼居，桃李合戍边。",
            "移根赏奇怪，屡舞却锦缠。",
            "静闻竺友吟，粲若春雪妍。",
            "暗馥腾鹤膝，苍藓腥蜗涎。",
            "既明红紫伦，更秉熏莸权。",
            "垄树寒自零，苑柳暖自眠。",
            "逶蛇木兰後，揖逊凌波前。",
            "凌波不忍去，步月时蹁跹。"
        ],
        "title": "续赋祥鉴义梅花",
        "id": "7008bc5d-2702-46ec-ab8a-42784e2d6d58"
    },
    {
        "author": "释居简",
        "paragraphs": [
            "华风不常暖，华月岂常曜。",
            "泠泠弗鸣条，冏冏自反照。",
            "野马空瞇目，爝火谩腾耀。",
            "谁结萤囊口，寒原并秋烧。",
            "谁枵土囊腹，夜壑哀万窍。",
            "向迩虽暂热，凭力亦易悄。",
            "悠然付静胜，了不直一笑。",
            "山林隠君子，浮俗固殊调。",
            "华风起苹末，华月挂林表。",
            "既安云霾妬，畴忍尘杂扰。",
            "角叹一麟足，鹗洗百鸷少。",
            "弱水三万里，蓬莱眼中小。",
            "况夫左传癖，举世不足乐。",
            "亦复烟霞痼，沉绵颇相肖。",
            "云胡去留柄，坐困佞壬褭。",
            "挥手从此别，掉头莫回眺。",
            "爱惜双眉厖，脱略万事了。",
            "龙翔解悬榻，雁宕拓吟徼。",
            "摩挲送鸿目，掷弃连鳌钓。",
            "云来寄心思，临风一长啸。"
        ],
        "title": "复老归东嘉予亦治还蜀之装赋别湖上",
        "id": "54e211f9-54a6-48be-b832-476e328a6dd1"
    },
    {
        "author": "释居简",
        "paragraphs": [
            "赋田中乐驾言归，勇决如何得似诗。",
            "诗後退之盘谷序，画成犹是未归时。"
        ],
        "title": "书六一居士归田图",
        "id": "c1d4a35f-6ac4-40b5-ad10-114acecd1a9d"
    },
    {
        "author": "释居简",
        "paragraphs": [
            "采鹢浮春皓齿歌，延祥观後晚偏多。",
            "可无人物如张绪，只是垂杨不似他。"
        ],
        "title": "孤山後",
        "id": "1c28dde7-2387-46b2-a8de-250afea07e20"
    },
    {
        "author": "释居简",
        "paragraphs": [
            "桐轩法钟王，人鲜出其右。",
            "出奇左运腕，亦复龙蛇走。",
            "悠然伸劲画，壮甚紫铁钮。",
            "番然变道古，古藤瘦牵纠。",
            "轻墨蔓如缕，大者大如斗。",
            "故家翰墨场，有此擅场手。",
            "星星满青镜，入眼未始有。",
            "四支同一初，视听有常守。",
            "执捉与践履，造次各先後。",
            "云何互其用，落落便相偶。",
            "犹来幽人心，冏冏浄不垢。",
            "衡从一机透，众妙俱辐辏。",
            "逢原盖自得，左右均去取。",
            "枝叶随根本，股肱副元首。",
            "一身小天地，默窥元化母。"
        ],
        "title": "石林诸孙叶子云左手法二王逸迹不下右手",
        "id": "cf224b4e-35c1-4944-864b-a6cfeaa4902e"
    },
    {
        "author": "释居简",
        "paragraphs": [
            "得失见君心，令人恨满膺。",
            "诸贤品华玉，四字独苍蝇。",
            "留取搀前步，来居向上层。",
            "趁将春未去，载酒啸吟明。"
        ],
        "title": "卢次夔下第",
        "id": "7c16456d-e929-4d2e-aa08-ef588cdeaf49"
    },
    {
        "author": "释居简",
        "paragraphs": [
            "旧草堂东水竹西，年年只与落花期。",
            "长亭今夜声连晓，愁似经年病拾遗。"
        ],
        "title": "杜鹃",
        "id": "89b3dfa3-df1b-4d03-9984-6bab25175686"
    },
    {
        "author": "释居简",
        "paragraphs": [
            "阑干曲曲西，待得夕阳迟。",
            "展画真成赘，无诗却不宜。",
            "鸿虽供晚眺，月欠扫新眉。",
            "安得泠然御，来观烟雨时。"
        ],
        "title": "横翠阁",
        "id": "5bfb457c-2abd-4223-88bd-a7f6449d68b4"
    },
    {
        "author": "释居简",
        "paragraphs": [
            "徐君旧剪茅，小小亦堪巢。",
            "野客便招隠，闲情赋解嘲。",
            "村疎难得友，葵熟易为庖。",
            "鼓吹分蛙部，琅玕长竹梢。",
            "瘦寻残火种，冗剔故书抄。",
            "北崦虽移檄，西湖未绝交。",
            "贫优宁似负，推固不如敲。",
            "自审如衡石，谁能较斗筲。",
            "曲池风力皱，缺甃藓文凹。",
            "曾枉行春旆，芳题满近郊。"
        ],
        "tags": [
            "西湖"
        ],
        "title": "太守陈中书问彰教近况",
        "id": "a7a21c19-2a81-456b-a633-2962568a2db7"
    },
    {
        "author": "释居简",
        "paragraphs": [
            "透云两鸿鹄，何年忽卑飞。",
            "指爪泥上留，弗与岁月移。",
            "大声疾璆琳，万窍不敢嘶。",
            "琅然答空山，玲然震清溪。",
            "俯仰半千载，日日春菲菲。",
            "绪余及草木，草木竟莫知。",
            "坐令万金产，不直五字奇。",
            "江左数六谢，选中辄见推。",
            "清新辈阿连，亦岂媿客儿。",
            "开元天宝间，有客偿心期。",
            "玉颓沈香北，健笔挥珠玑。",
            "天威不可夺，人爵不可縻。",
            "此邦非故乡，每至辄倦归。",
            "楼居寄逸想，更较先後为。",
            "有美池上仙，凛凛岩壑姿。",
            "辙飞两公後，惄若饥渴思。",
            "作堂肖公像，叠嶂双溪西。",
            "幻出天上人，对峙玉羽衣。",
            "干坤浩荡春，盎盎在两眉。",
            "清冰照人冷，恍如吟啸时。",
            "泠泠气欲仙，拟馽游龙骑。",
            "世隘乌足容，才大不得施。",
            "至今骚雅流，临风挥涕洏。"
        ],
        "title": "陪陈中书游两仙堂",
        "id": "64563eae-6b40-4157-8b72-8fc85fb56e16"
    },
    {
        "author": "释居简",
        "paragraphs": [
            "烁石流金记曝根，古壶疏插煮泉温。",
            "翠扶柔玉春无力，独与华风伴月痕。"
        ],
        "title": "淡墨水仙栀子  其一",
        "id": "79e6eaf8-3c76-446b-98ee-40beab02f181"
    },
    {
        "author": "释居简",
        "paragraphs": [
            "六萼敷腴透玉明，六柧垂实趁秋零。",
            "众香酝藉须弹压，笑挽凌波赋鹡鸰。"
        ],
        "title": "淡墨水仙栀子  其二",
        "id": "d725539b-922f-41b8-b8ec-573d4006eb79"
    },
    {
        "author": "释居简",
        "paragraphs": [
            "帝辍词臣重抚绥，次边尤轸大江陲。",
            "百篇斗酒玩万物，十雨五风终四朞。",
            "谣颂不遗纤悉美，形容难尽许多奇。",
            "纵龟放鹤朝天去，岂独江东列郡师。"
        ],
        "title": "陈紫微赴召  其一",
        "id": "a25707f4-230d-4ec2-aa10-9175bfcbb2a1"
    },
    {
        "author": "释居简",
        "paragraphs": [
            "苦心如檗凛于冰，赢得冲冠雪一簪。",
            "千载四明登陆处，三生五月度泸心。",
            "清泠烈暑生秋思，谐协凉熏入正音。",
            "今日惮公如惮黯，试看塞柝夜沈沈。"
        ],
        "title": "陈紫微赴召  其二",
        "id": "b3876234-4e02-45b1-acde-05e94bde8e70"
    },
    {
        "author": "释居简",
        "paragraphs": [
            "不惮朱砂九转迟，绝怜岣嵝令君痴。",
            "一抔幻出新舂玉，更听人言狡狯为。"
        ],
        "title": "陪陈紫微麻姑观",
        "id": "272efc66-50b8-4902-8f9a-e847548e9f99"
    },
    {
        "author": "释居简",
        "paragraphs": [
            "分明写出岘山诗，陇树初寒晚照低。",
            "掩卷只思人堕泪，不思量到白铜鞮。"
        ],
        "title": "题粲侄岘山秋晚",
        "id": "3aaeb2e8-d2e8-4242-bc5e-3a58fbbcc3f4"
    },
    {
        "author": "释居简",
        "paragraphs": [
            "龊龊复龊龊，未死如未生。",
            "公去月明在，留得青山茔。",
            "青山倚公高，屹立千载英。",
            "翠巘拓吟垒，飞瀑按酒兵。",
            "行客一仰止，折几鄙吝萌。",
            "狂歌长短吟，迈古日月明。",
            "俊逸兼鲍谢，丽则侪云卿。",
            "骅骝博艳姬，土苴群方兄。",
            "节峻玄霜严，义重紫禁轻。",
            "酹土土长燥，雷魁何由平。",
            "生男禁多才，此话闻阿庚。",
            "真才弃如土，大厦谁支倾。",
            "不用谢安石，大雅空垂名。"
        ],
        "title": "续当涂别驾林率庵赋谪仙李翰林",
        "id": "3d5553d9-f853-463f-b3e7-dac9de20774b"
    },
    {
        "author": "释居简",
        "paragraphs": [
            "数畮澄漪不用耕，移根玉井不曾耘。",
            "羽衣何处霓裳徧，翠盖参差踏水云。"
        ],
        "title": "白荷花",
        "id": "f775ef09-6ae4-4a72-8a80-f744cfa0eb79"
    },
    {
        "author": "释居简",
        "paragraphs": [
            "晓池芳柄褭残馨，褪雨欹风鹭委翎。",
            "碧展一奁秋练练，似怜玉色镜中零。"
        ],
        "title": "白莲雨後渐衰",
        "id": "a58a2fcd-82d7-4518-91d9-14f9be83cee1"
    },
    {
        "author": "释居简",
        "paragraphs": [
            "归装又逐西凉去，轻省还如赴上时。",
            "廉者固宜疎住计，富哉只有送行诗。",
            "贴天自与鹓鸿举，钳纸谁容雁鹜欺。",
            "它日宣城厅壁记，岿然一样斗山思。"
        ],
        "title": "送赵丞",
        "id": "82ca005e-548d-41da-877a-5ebd0adfa549"
    },
    {
        "author": "释居简",
        "paragraphs": [
            "成规与俗殊，鼎足外无余。",
            "曲是从前恶，圆非近日疎。",
            "神山分槛小，槐影直檐虚。",
            "要识其中趣，明明举一隅。"
        ],
        "title": "三角亭",
        "id": "060f396d-7447-41e8-bd42-ea5c36bd8643"
    },
    {
        "author": "释居简",
        "paragraphs": [
            "竹凉池馆绿荷风，同看吴宫小队红。",
            "少却乱红深处棹，西陵桥北断桥东。"
        ],
        "tags": [
            "西湖"
        ],
        "title": "忆水芙蓉木芙蓉寄西湖诸友  其一",
        "id": "f320a774-30cc-4bef-86ad-8ad41032b6ad"
    },
    {
        "author": "释居简",
        "paragraphs": [
            "花满秋城闯水明，镜中滴露掌中零。",
            "曾雠新咏游花下，写寄城中石与丁。"
        ],
        "tags": [
            "西湖"
        ],
        "title": "忆水芙蓉木芙蓉寄西湖诸友  其二",
        "id": "5e693bc0-8d31-46fc-b4f3-4d13de09d5be"
    },
    {
        "author": "释居简",
        "paragraphs": [
            "桥滑馿僵噤不嘶，诗穷弗死反穷诗。",
            "华山也是吟疆土，更欲烦君写倒骑。"
        ],
        "title": "灞桥风雪图",
        "id": "42e482c1-da82-43cd-acb4-ed5f9cb1e39a"
    },
    {
        "author": "释居简",
        "paragraphs": [
            "官分长贰荣，乐事胜专城。",
            "避俗如僧定，寻仙结伴行。",
            "吟疆宽处拓，醉玉醒时倾。",
            "拟叶埙箎响，邯郸步不成。"
        ],
        "title": "次韵林别驾  其一",
        "id": "f788f0c0-322c-47e2-87f6-b30949e119aa"
    },
    {
        "author": "释居简",
        "paragraphs": [
            "往住溪头寺，曾陪太一舟。",
            "港收天影缩，桥碍浦云流。",
            "练石声声月，丹枫片片秋。",
            "砌蛩添苦思，吟动瀼西愁。"
        ],
        "title": "次韵林别驾  其二",
        "id": "9f61a0b9-cc5c-4e16-9f56-de3e687a3a8b"
    },
    {
        "author": "释居简",
        "paragraphs": [
            "凛姿行复伟衣冠，螭亦何曾耻暂蟠。",
            "入梦少曾忘博约，得书多是报平安。",
            "雪零短发新尤甚，盟近黄花旧不寒。",
            "肯入乱山相劳苦，密云香鬰破团团。"
        ],
        "title": "次韵谢学士",
        "id": "c2dca1c7-6c2f-48ba-bc44-cb768a376c88"
    },
    {
        "author": "释居简",
        "paragraphs": [
            "鲜风嫩日养芳新，来会闲人九日盟。",
            "相泽畔吟腾晓馥，就花中隠着修名。",
            "碧浮剩嗅茱萸醁，黄落谁摇沆瀣英。",
            "商素雅为仁者寿，荐甘𣂏碧辅清明。"
        ],
        "title": "对菊寄王常博",
        "id": "cbf5aafc-1abf-4883-825c-4511e3200658"
    },
    {
        "author": "释居简",
        "paragraphs": [
            "山藏晻霭树藏云，十驾难追欲去春。",
            "鳞砌古愁千万绪，因君开卷又重新。"
        ],
        "title": "题张雪湖吴山暖暧",
        "id": "2321d0cd-1774-45c1-b87a-3b0c47ca86bc"
    },
    {
        "author": "释居简",
        "paragraphs": [
            "一种分蟾各自知，人间不似省中枝。",
            "繁英尽委开仍好，幽馥先来去又迟。",
            "雨後莫忘秋晓步，风鲜曾约夜凉吹。",
            "小山纵有淮南赋，可是蓬山欠景差。"
        ],
        "title": "次韵玉堂卢蒲江省中木犀",
        "id": "6a292e23-63ba-4cd0-b554-ec104297f14d"
    },
    {
        "author": "释居简",
        "paragraphs": [
            "拙须务速巧须迟，尽巧依稀与拙宜。",
            "除却艺兰纫楚佩，反骚只有落英诗。"
        ],
        "title": "卢蒲江雪夜约同直省中出示采菊读书煎茶种橘四诗索危秘书诸名胜同赋  其一",
        "id": "a16bf879-690a-4dbd-b512-225978033f7d"
    },
    {
        "author": "释居简",
        "paragraphs": [
            "糁葵负腹媿便便，偶上蓬莱借榻眠。",
            "梦过子云还问字，梦醒龙液冷无烟。"
        ],
        "title": "卢蒲江雪夜约同直省中出示采菊读书煎茶种橘四诗索危秘书诸名胜同赋  其二",
        "id": "5c4499cc-b3b9-4081-aa12-8f67ee00be9b"
    },
    {
        "author": "释居简",
        "paragraphs": [
            "亭亭古砌剪霜苔，密琐疎棂冷不开。",
            "纱帽笼头防俗客，小团新锡上方来。"
        ],
        "title": "卢蒲江雪夜约同直省中出示采菊读书煎茶种橘四诗索危秘书诸名胜同赋  其三",
        "id": "a02c010b-a5e4-45aa-8814-87f9a167e3ab"
    },
    {
        "author": "释居简",
        "paragraphs": [
            "青压低枝欲破香，秋迟风燥未曾霜。",
            "枳蕃江北令人笑，更试仙山与道乡。"
        ],
        "title": "卢蒲江雪夜约同直省中出示采菊读书煎茶种橘四诗索危秘书诸名胜同赋  其四",
        "id": "87fa73a7-b8f9-4c38-9454-29acfef9748e"
    },
    {
        "author": "释居简",
        "paragraphs": [
            "嘉兴陆长官，遗我尺素书。",
            "报云钧天诏九地，夺我好友张雪湖。",
            "雪湖翩翩上天去，下视尘滓知何如。",
            "因依未去时，泠然山泽癯。",
            "万象困搜搅，捻断苍髯须。",
            "十年不调闭户居，铁石不受烟火腴。",
            "辟俗如辟豕负涂，後来稍稍低簪裾，百步掩鼻犹反趋。",
            "官高金多娇妻奴，蠛蠓乱眼才斯须。",
            "填门只有长者车，北海尊酒无时无。",
            "明朝一饭欠宿储，印泥指爪嗟鸿鹄。",
            "精明定化为兰菊，纫称骚人陆离佩，英泛绿尊浇魁雷。",
            "骚人之腹秋蝉清，吐芳腾馥日日新。",
            "纷纷郁郁仍轮囷，散为天地无边春。"
        ],
        "title": "闻雪湖张签判讣",
        "id": "6be18ec7-34b4-4603-bc12-8b20d213adcc"
    },
    {
        "author": "释居简",
        "paragraphs": [
            "叔季振华裾，晶晶照上都。",
            "对床风送雨，隔岸越分吴。",
            "池草冰澌暖，庭萱玉色腴。",
            "彩帆飞晓镜，拂拭贺家湖。"
        ],
        "title": "吴提干之官淛东",
        "id": "f3eef63b-011c-4857-8734-b8de1b586e7f"
    },
    {
        "author": "释居简",
        "paragraphs": [
            "细把前朝圣政推，娄教龙首到黄扉。",
            "自南渡後从头数，比旧京时过眼稀。",
            "磊砢固当为世用，风云端不与人违。",
            "采薇只在丁山下，亟伫青鸾入翠微。"
        ],
        "title": "吴状元赴阙属陈兼佥催送行语",
        "id": "05531a6a-4597-4dba-aed2-dc9910544b7c"
    },
    {
        "author": "释居简",
        "paragraphs": [
            "澄练彻山脉，玉透山池沙。",
            "老火奋残烁，凛姿炖不瑕。",
            "方方秋一奁，弹压红万葩。",
            "安得濂溪叟，来赋东林花。"
        ],
        "title": "白藕花寄袁状元仓使",
        "id": "d81720c9-d8bd-4abc-adc4-8867616c785d"
    },
    {
        "author": "释居简",
        "paragraphs": [
            "火孕金英眇未抽，学吟先报短檠秋。",
            "傍窗褭褭清如缕，明日西风一样愁。"
        ],
        "title": "立秋前一日蛩响",
        "id": "d61c6774-9e67-412b-9a32-046bc8fa1f90"
    },
    {
        "author": "释居简",
        "paragraphs": [
            "题擅玉台宾，山名益着闻。",
            "禽珍腾逸响，草异荐奇芬。",
            "壁可曾留锡，檐栖欲去云。",
            "尘嚣避三舍，不度碧溪濆。"
        ],
        "title": "宁国奉圣寺有许浑旧题",
        "id": "d2b99908-7227-4b04-a30e-2413673bf68e"
    },
    {
        "author": "释居简",
        "paragraphs": [
            "当年聚石赋全提，断处飞梁险处梯。",
            "铁展霓腰疑水竭，玉伸象准卷云低。",
            "危于汉使回车坂，深似秦人避乱溪。",
            "钟梵殷床连夜旦，相忘猿鸟各安栖。"
        ],
        "title": "次复斋奚左藏补陁岩寺韵寺有象鼻岩渴霓皆佳致",
        "id": "54372c42-2ed6-4946-a5e1-c2693d738c9d"
    },
    {
        "author": "释居简",
        "paragraphs": [
            "直舒千尺怒谽谺，高贴云根枕水涯。",
            "水竭欲飞仍小住，砰轰欲跨阿香车。"
        ],
        "title": "石如虹至水际余名之曰渴霓",
        "id": "1022cc37-d871-4f9a-a30a-77a7a16dfef7"
    },
    {
        "author": "释居简",
        "paragraphs": [
            "宽罾密罔断江流，好在云藏莫浪游。",
            "我欲黄金如斗大，斩新左顾铸余不。"
        ],
        "title": "复斋坟前左顾石龟",
        "id": "2b892d5c-195f-4082-9c45-2ac37d3c4d17"
    },
    {
        "author": "释居简",
        "paragraphs": [
            "脉通九地各东西，洗钵曾分牧女糜。",
            "万斛从来不择地，试看一滴泛华池。"
        ],
        "title": "清隠寺乳泉",
        "id": "e02f4f93-1fcd-4310-b433-4a8e8c49e81e"
    },
    {
        "author": "释居简",
        "paragraphs": [
            "阔开荡荡城中天，朝菌灵椿总大年。",
            "凿井耕田皆帝力，不知谁党复谁偏。"
        ],
        "title": "仁寿堂",
        "id": "3c1c5b44-7ae7-4fdc-bc14-4363bb61f09a"
    },
    {
        "author": "释居简",
        "paragraphs": [
            "散衣江阁抚疎檐，吹彻西凉已属餍。",
            "得陇未终还望蜀，半规更待月纤纤。"
        ],
        "title": "奉圣寺江阁",
        "id": "953a7ebc-fcb6-4d85-b0a0-bd60defdf39b"
    },
    {
        "author": "释居简",
        "paragraphs": [
            "小岭明明属小支，傍山论价与山违。",
            "巢由去後箕山老，夜夜天云隠少微。"
        ],
        "title": "隠山",
        "id": "30ae8a9e-7d64-4fe1-bf53-603d471bb318"
    },
    {
        "author": "释居简",
        "paragraphs": [
            "山木凌秋似鬓苍，静观浮俗饱炎凉。",
            "唤回猨鹤弹三叠，话到陈隋笑几场。",
            "云度闲情疑路断，草生奇馥染林香。",
            "莫乘残照催归骑，白下留门惯漏长。"
        ],
        "title": "酬当涂何户曹畏斋金陵三篇见寄兼柬饷台上幕许从道  其一",
        "id": "edff6c41-0245-4f5e-8e88-ed941baad0fe"
    },
    {
        "author": "释居简",
        "paragraphs": [
            "笔耕白首不逢年，间得新题似得仙。",
            "磨透铁泓空费力，吟残金薤弗成篇。",
            "未忘陋巷希瞠若，不信长虹死浩然。",
            "小驻行云聊寄恨，莫为愁雨湿吴天。"
        ],
        "title": "酬当涂何户曹畏斋金陵三篇见寄兼柬饷台上幕许从道  其二",
        "id": "ff89e45b-7596-4497-a32f-966b3b7dece9"
    },
    {
        "author": "释居简",
        "paragraphs": [
            "松根葛藟亟扳缘，势极青冥恨不前。",
            "鶑閟好音春不响，鹤嫌遗臭夜移眠。",
            "回头华表一千载，开眼檀萝十九年。",
            "想见息阴羞恶木，断魂岭海吊诸贤。"
        ],
        "title": "酬当涂何户曹畏斋金陵三篇见寄兼柬饷台上幕许从道  其三",
        "id": "4a9ea0e2-73e4-4182-a87e-99647d33ffba"
    },
    {
        "author": "释居简",
        "paragraphs": [
            "罔念圣为狂，医狂亦有方。",
            "正逵遵稳审，私孽殄微茫。",
            "蜕俗嗟封殻，耘心破畛疆。",
            "它山石攻玉，日用细平章。"
        ],
        "title": "克己斋",
        "id": "bc04d9a8-7eb1-4c41-9e89-91c7834eb251"
    },
    {
        "author": "释居简",
        "paragraphs": [
            "霰集夜来寒，楼宽楮幌鲜。",
            "花温新换水，栗爆旧存毡。",
            "梦草疑非蝶，吟肩冻耸鸢。",
            "蓬婆界天白，皎皎五云连。"
        ],
        "title": "雪屋",
        "id": "43b3aff0-bac4-4a1e-bf45-2b8a9dbbb3ff"
    },
    {
        "author": "释居简",
        "paragraphs": [
            "零云闲占地，飞阁小侵天。",
            "目与孤鸿去，帆驱短艇还。",
            "绿芜秋野外，乌戍夕阳边。",
            "只尺阑干曲，丹青色色全。"
        ],
        "title": "丽云阁",
        "id": "332eb896-ff0b-47b9-b897-44cf226354fa"
    },
    {
        "author": "释居简",
        "paragraphs": [
            "蹱息如龟小作巢，霜零竺子绿云交。",
            "六爻动着如云变，辄莫其中动一爻。"
        ],
        "title": "西菩寺三题  其一",
        "id": "3b20cb36-80cf-4803-aac8-59c7cc1a6b06"
    },
    {
        "author": "释居简",
        "paragraphs": [
            "本来无垢亦无尘，尘垢皆从洗处生。",
            "衮衮潢流湛华月，朣胧无夜不鲜明。"
        ],
        "title": "西菩寺三题  其二",
        "id": "fe4836df-b655-4382-be20-ecc94c7abfb4"
    },
    {
        "author": "释居简",
        "paragraphs": [
            "蚤觉元龙不足豪，泠然步武老嫌高。",
            "刺天娄见群蜚下，欲驷晴霓看抃鳌。"
        ],
        "title": "西菩寺三题  其三",
        "id": "a0f871c8-1e47-4e02-9504-49c94f6b1171"
    },
    {
        "author": "释居简",
        "paragraphs": [
            "千辐纹边着意深，龙门檀越谶重临。",
            "旋螺数发为公寿，卍字扪胸印此心。",
            "玉节生风淮岸曲，金轮碾雾越山阴。",
            "诚明空觉曾无间，磁石岩岩一寸针。"
        ],
        "title": "江东李仓使节制移淛东仓使",
        "id": "68b115af-23fd-4426-877c-d32b8cd48adf"
    },
    {
        "author": "释居简",
        "paragraphs": [
            "不见鲜明剪绿漪，焦劳夙夜动精祈。",
            "腊残虽缺三回白，岁闰何妨十日迟。",
            "孰谓天高催不得，自知心感弗曾疑。",
            "静中觑破玄冥巧，留作新春第一奇。"
        ],
        "title": "喜雪贺赵守  其一",
        "id": "0d6fd188-5b62-4f3c-8474-03a4ae8dafaa"
    },
    {
        "author": "释居简",
        "paragraphs": [
            "拟絮因风又拟盐，只今此话可曾拈。",
            "待将巧思形容尽，合避新条比类嫌。",
            "褪暖已先云懵澒，挟寒相次雨廉纤。",
            "落梅声里浑如昼，冏冏横陈透玉蟾。"
        ],
        "title": "喜雪贺赵守  其二",
        "id": "cb853e96-fa3b-46fb-bd40-3d811aa24522"
    },
    {
        "author": "释居简",
        "paragraphs": [
            "历头恰恰三月小，销减欲去未行春。",
            "祖帐不知春去处，清苕拍拍柳晶晶。"
        ],
        "title": "送春",
        "id": "c6646e6d-af40-471a-8a04-856e36e32ffd"
    },
    {
        "author": "释居简",
        "paragraphs": [
            "曩说琛师迈往贤，不将大义答开田。",
            "欲惩後世人尸素，敢昧前修自弃捐。",
            "把似诞谩规信施，何如勤苦佐丰年。",
            "镢头边事超今古，侥幸逢年是偶然。"
        ],
        "title": "开田",
        "id": "b8c7be9e-713e-4802-b935-85a738749a71"
    },
    {
        "author": "释居简",
        "paragraphs": [
            "钩党开端惨弗舒，悬知隠逸未全疎。",
            "奸谀孔炽吾何与，名节虽高弊不除。",
            "盟鹭相忘寻水宿，冥鸿那复死巢居。",
            "澜翻平地浑漂汩，柰此悠然一叶虚。"
        ],
        "title": "孺子祠堂",
        "id": "9da5f6e0-81a1-483d-945c-c2789c8af73a"
    },
    {
        "author": "释居简",
        "paragraphs": [
            "一亩摇湘绿，漪漪与静宜。",
            "避人酬橘隠，延月赋襟期。",
            "鹤至自华表，客来歌竹枝。",
            "谢家兰玉富，不似锦绷儿。"
        ],
        "title": "竹里",
        "id": "d8be539f-b51e-4c53-837c-97ed7c549f05"
    },
    {
        "author": "释居简",
        "paragraphs": [
            "爱此青钱小，移舟傍浅湄。",
            "团青迎浴佛，脆绿未巢龟。",
            "翠幄钿孤镜，瑶田葑四维。",
            "微风翻嫩紫，半卷欲开时。"
        ],
        "title": "酬卢直院新荷",
        "id": "b12d4acc-6cb1-4b87-81ba-cfb1431d49ea"
    },
    {
        "author": "释居简",
        "paragraphs": [
            "车纔闭户成，轮未碾青冥。",
            "兰夭腾余馥，萧荣独欠馨。",
            "方看过秦手，续草太玄经。",
            "早惜黄陈死，无人哭小邢。"
        ],
        "title": "泣杨承奉",
        "id": "c2606186-9526-4f13-a32c-41a5dcdbdfcd"
    },
    {
        "author": "释居简",
        "paragraphs": [
            "故家寻钓鳌，遗俗问佛世。",
            "喜逢十六人，不闻四句偈。",
            "风姿如隠盘，服御乃古制。",
            "开卷发遐想，瞪目得熟睨。",
            "绝溪将安之，深厉浅则揭。",
            "岸登植瘦策，石踞整坏毳。",
            "预流逮无学，劝进惮劳勚。",
            "岿然望等妙，迢递苦跋疐。",
            "悠悠马不前，亹亹驾辄税。",
            "弗悟燕安毒，遂失远大计。",
            "双林受遗托，久视不得逝。",
            "岂知古龙象，所向必超诣。",
            "弗践极则处，弗到弗小憇。",
            "朅来吊形影，相与话情契。",
            "丁宁勇着鞭，同振木方袂。"
        ],
        "title": "任大卿出龙眠度水罗汉",
        "id": "1ad51ec8-af28-4733-83f5-b9ac454d1d6e"
    },
    {
        "author": "释居简",
        "paragraphs": [
            "溧阳令尹果谁欤，陆少蓬翁小伯鱼。",
            "佳客来时须问字，丈人好处略瞻乌。",
            "俸钱撙节开家集，官事那容读父书。",
            "独欠旧时穷少府，琴堂相对捻吟须。"
        ],
        "title": "出入韵寄陆溧阳",
        "id": "8977a4e9-c8b9-4911-9dfa-a15cf5329ee9"
    },
    {
        "author": "释居简",
        "paragraphs": [
            "秧撒纔成後，沟塍莅事初。",
            "浅车防岸缺，密插趁行疎。",
            "处处邻相馌，乔乔莠旋除。",
            "夕阳归牧竖，牛背数舂鉏。"
        ],
        "title": "插田",
        "id": "fc39a5ff-46f4-43b8-ba66-6c14ea4b5d40"
    },
    {
        "author": "释居简",
        "paragraphs": [
            "恨入崆峒渺，偏于麦熟时。",
            "谬将勤补拙，愧在素仍尸。",
            "仰识阴阳足，丰酬餠饵思。",
            "秋高禾黍实，不与宿根期。"
        ],
        "title": "刈麦",
        "id": "45c3b3d1-c597-428c-b88b-5d413b0a916e"
    },
    {
        "author": "释居简",
        "paragraphs": [
            "乡来屋老拊岩棱，欲上看山谢不能。",
            "衡跨半天开复道，直从平地到危层。",
            "上方近听婴儿语，前塔遥分竺寺灯。",
            "昨晚乱云收急雨，凭高如望海涛崩。"
        ],
        "title": "灵隠方丈新阁接泗洲妙崧毁之",
        "id": "6ecbd04a-9660-49ec-a572-5e8baa589061"
    },
    {
        "author": "释居简",
        "paragraphs": [
            "霜皮重复裹莓苔，不见君王过沛来。",
            "好处莫非前辈道，後生知是几时栽。",
            "阴分背乡青如旧，心愈刚明死弗灰。",
            "却恐登坛骚雅绝，亭亭似把碧油开。"
        ],
        "title": "长兴大雄寺陈朝桧",
        "id": "fcef2d60-948c-4e09-b02b-50dd2d3089d4"
    },
    {
        "author": "释居简",
        "paragraphs": [
            "十年同约故园归，指点云西凤翥奇。",
            "锦绣裹山怀旧俗，琅玕披腹吐新诗。",
            "更无人悼淹翔屈，只有天为慷慨知。",
            "令尹子丈三已矣，悠然喜愠不曾移。"
        ],
        "title": "泣钱长官竹岩  其一",
        "id": "2d9f8d86-da79-44c2-a615-01cd5984fbcc"
    },
    {
        "author": "释居简",
        "paragraphs": [
            "掉鞅英躔并隽游，大巫皇恤小巫羞。",
            "未将所学酬知己，先与他人作忌囮。",
            "譛舌不中投虎兕，络头长恨死骅骝。",
            "山林独有男儿泪，可是无情涕泗流。"
        ],
        "title": "泣钱长官竹岩  其二",
        "id": "db39e98c-7943-48d8-a420-aee4c6fc3136"
    },
    {
        "author": "释居简",
        "paragraphs": [
            "剧繁迎刃听裁剸，化自京师守令宣。",
            "处默有声长殷殷，所闻无善不拳拳。",
            "戚联阊阖天虽近，下若沧溟德更渊。",
            "任是灵椿根力浅，也应凡草不齐年。"
        ],
        "title": "寄赵仁和",
        "id": "d8a04059-1947-4c87-9775-52f99114ee0f"
    },
    {
        "author": "释居简",
        "paragraphs": [
            "竹扉半掩不须敲，掠面融风着柳梢。",
            "燕子不知春寂寞，自衔泥补去年巢。"
        ],
        "title": "即事",
        "id": "7e95c6ff-27f3-4966-aa3e-077c0b8dcfa8"
    },
    {
        "author": "释居简",
        "paragraphs": [
            "太极含三示极谈，初无一字可名庵。",
            "明明未画前消息，才落思惟便别参。"
        ],
        "title": "一庵",
        "id": "403c75f9-1780-4458-ac9d-9281fcd0e3dd"
    },
    {
        "author": "释居简",
        "paragraphs": [
            "静倚松门掩夕霏，不知求己去求谁。",
            "翳花旋扫无留蔕，蒙吝纔消即善颐。",
            "彖象尚堪明古意，茅茨聊复傍寒漪。",
            "是中余地藏缄默，何处人间更有诗。"
        ],
        "title": "和睡翁巩仲至赋颐蒙斋赠澄元妙",
        "id": "0463f77a-9f83-4755-ba7c-6c16afb9c673"
    },
    {
        "author": "释居简",
        "paragraphs": [
            "宁图豕负涂，毋写乞墦图。",
            "枉着迂奇思，徒将媿贱夫。",
            "矫情工谄媚，失计堕窥阈。",
            "逐鹿身忘反，亡羊口谩糊。",
            "饱虽令己王，饥解把人驱。",
            "毫发无新计，朝晡只故吾。",
            "有如扳佞幸，宁复顾揶揄。",
            "竭泽先崇货，倾城後进姝。",
            "匿瑕彰外洁，饰诈护中洿。",
            "豕燎难逃虱，城崩孰纵狐。",
            "知几属明哲，先物在斯须。",
            "宠数占忘醴，归心忆脍鲈。",
            "东篱怀醉令，故态舍狂奴。",
            "鸿听云沈迹，龟宁尾曳涂。",
            "盍观薇蕨瘦，弗与割烹殊。",
            "不智方能谄，非愚肯受谀。",
            "欲邀天爵贵，廉耻乃菑畬。"
        ],
        "title": "竹岩赋孙谷桥墦间图人徒知献谀可罪竹岩取受谀者并按",
        "id": "f34e00c9-574f-4802-89e0-c66b6cf00e26"
    },
    {
        "author": "释居简",
        "paragraphs": [
            "大巧曾闻窃得灵，主司关钥镇随身。",
            "巧还有尽无如拙，却笑天孙未识真。"
        ],
        "title": "拙斋",
        "id": "41c3c913-ed1c-4837-a96c-f0244016f29d"
    },
    {
        "author": "释居简",
        "paragraphs": [
            "用舍见人物，抑见天地心。",
            "生人于此时，所系亦以深。",
            "时哉薄其佑，全力吾不任。",
            "向来邹鲁人，抱此空沉吟。",
            "此身眇如芥，列国纷于针。",
            "芥针求抵当，机括常差参。",
            "没身虽不遭，道在终不沉。",
            "朣朣千丈光，照耀不啻今。",
            "公乎邹鲁传，轩冕如山林。",
            "我亦山中人，不忍凤鸟瘖。",
            "加餐为公祷，以答天地心。"
        ],
        "title": "卢玉堂报遣人问讯水心",
        "id": "93779281-4aaa-4ac1-a09c-720ff3cb9e66"
    },
    {
        "author": "释居简",
        "paragraphs": [
            "谢老久不见，引领溪云隅。",
            "想随鹓鹭行，华簪小踟蹰。",
            "薄俸不暇给，素约不愿余。",
            "棋局消日长，局终还拥书。",
            "书中有何好，剔抉排根株。",
            "飞电老逾碧，分毫惜居诸。",
            "一灯伊洛传，冏冏分庭除。",
            "乡来鲸吸川，今也川泳鱼。",
            "靖节老止酒，亦复自荷鉏。",
            "悠然羲皇上，不知今何如。"
        ],
        "title": "闻谢司直晦斋赴阙",
        "id": "fe7c0a83-766b-4770-958b-dc02d9f12dd7"
    },
    {
        "author": "释居简",
        "paragraphs": [
            "春风艺兰茝，采采山之阿。",
            "广庭拓余地，华风日编摩。",
            "芳洁渐可冀，榛莽常婆娑。",
            "紫芽茁新馥，熏莸相错摩。",
            "引类连根株，图蔓费斧柯。",
            "何知种植勤，苦心忘鬓皤。",
            "九畹与百畮，恨少不恨多。",
            "薿薿谢庭玉，比德元同科。",
            "余光烛槜李，散采摇清波。",
            "太湖跨三州，如此明月何。"
        ],
        "tags": [
            "太湖"
        ],
        "title": "谢晦斋倅嘉兴",
        "id": "f40220ef-a025-473a-b836-be00deb869e6"
    },
    {
        "author": "释居简",
        "paragraphs": [
            "尸罗为源孝为根，一根岂止十二茎。",
            "沉香亭北烂缯绮，浪花浮蘂争欣荣。",
            "喑喑泪滴冢上土，只有天知此心苦。",
            "地灵荐瑞天不靳，付与千人万人覩。",
            "诗人史法语不浮，旌孝笔端回万牛。",
            "紫芝不老亦不槁，两公之诗更新好。"
        ],
        "title": "浄照律师葬母冢上生芝十二茎关子长演倚松饶德操赋诗後九十余载余亦赋",
        "id": "466b1aee-00da-43fb-9e83-aa43e1210057"
    },
    {
        "author": "释居简",
        "paragraphs": [
            "後夜朣胧魄载生，官塘犹自有人行。",
            "十年滴尽征人泪，不尽弯弯月子声。"
        ],
        "title": "棹歌",
        "id": "3873a081-1ec5-4bfe-b8a5-280414d57f0b"
    },
    {
        "author": "释居简",
        "paragraphs": [
            "花雨散初筵，归来耨寸田。",
            "行空梁复道，拓地阁诸天。",
            "木槁春长在，炉冰火不然。",
            "旦评溪上寺，犹自说耆年。"
        ],
        "title": "悼志首座",
        "id": "cf275af6-1697-4d7b-96c4-025ee7f7dd74"
    },
    {
        "author": "释居简",
        "paragraphs": [
            "九华空众山，尤物在尘寰。",
            "迥出云雨上，朝来眉睫间。",
            "有人皆毓胜，无豹不藏斑。",
            "官舍轩楹豁，凭阑莫掩关。"
        ],
        "title": "送赵栖岩分司池阳总干",
        "id": "456d4329-4d96-42e9-84e3-6f47f4fd9235"
    },
    {
        "author": "释居简",
        "paragraphs": [
            "破舆不窗帘不旌，短长後先白四丁。",
            "旋牵毳衲裹秋鬓，月露点滴垂青冥。",
            "平明驱入三家市，市人惊见左右视。",
            "笑云非病亦非狂，不与人同与人异。",
            "抑非湖海空橘陈，不老不死亦不灵。",
            "不然天台石桥寺，丹碧剥落泥应真。",
            "须臾一棹修门去，却遣破舆归凤翥。",
            "谓言只借此样僧，非此样僧莫借与。"
        ],
        "title": "凤翥行",
        "id": "3c16a87a-423c-4d2a-98c9-1727093ab1c8"
    },
    {
        "author": "释居简",
        "paragraphs": [
            "小队气晶晶，平常白面生。",
            "沈冤资大勇，凶胆折先声。",
            "山鬼晨犹寐，邻厖夜不惊。",
            "历阳穷少府，此话恐难并。"
        ],
        "title": "于潜尉陈时斋获贼",
        "id": "e5f9c72d-95e0-46c7-8c8b-023ee9b49af7"
    },
    {
        "author": "释居简",
        "paragraphs": [
            "西风只识黄花面，不识登临吊古心。",
            "空打孟嘉乌帽落，挂人唇齿到如今。"
        ],
        "title": "九日",
        "id": "800a769c-a294-4cc2-84e8-8d37914c59fb"
    },
    {
        "author": "释居简",
        "paragraphs": [
            "贫则安之岂病焉，乘桴未暇况笺天。",
            "翰林足避将军污，内史灰从廷尉然。",
            "口伐固应无大敌，笔耕元自有丰年。",
            "讲明人爵君何欠，只欠苏司业酒钱。"
        ],
        "title": "寄寒泉",
        "id": "f74ea40d-4c10-4074-b241-de1380a11fa2"
    },
    {
        "author": "释居简",
        "paragraphs": [
            "後潘水上竺仙家，领客来分竹里茶。",
            "明日归时须记取，白苹剩采半开花。"
        ],
        "title": "後潘",
        "id": "eb6fd8dc-181b-43a3-9661-b3b8718f8980"
    },
    {
        "author": "释居简",
        "paragraphs": [
            "反关蓬荜了残书，弗到前弯一月余。",
            "不见蓼花红照水，安知秋色到西余。"
        ],
        "title": "前弯",
        "id": "01d7cf28-5ff3-485c-b93b-a0f51b2c4df2"
    },
    {
        "author": "释居简",
        "paragraphs": [
            "瓦鼎松声涨苦荼，替杯中物泛茱萸。",
            "白衣不识缁衣客，自撷寒英插古壶。"
        ],
        "title": "九日",
        "id": "b7ec49c3-8224-46f4-b2a2-37d11a0a8f82"
    },
    {
        "author": "释居简",
        "paragraphs": [
            "江枫霜後醉痕朝，商略随风趁落潮。",
            "勾引梧桐三四树，不留一叶到今朝。"
        ],
        "title": "霜晓",
        "id": "572b90c7-49c2-423a-afa8-fb96cf560010"
    },
    {
        "author": "释居简",
        "paragraphs": [
            "眼挂层峦醉益青，旋疑身是出山云。",
            "一泉一石忘情地，都作鸿沟与俗分。"
        ],
        "title": "广教不厌亭",
        "id": "ca683871-be72-4ce1-bbd2-7ca39544a173"
    },
    {
        "author": "释居简",
        "paragraphs": [
            "平反固尽情，此话久弥新。",
            "动以中为的，居嫌恕寡邻。",
            "暗萤方自照，屈蠖倩谁伸。",
            "好在庭前树，长怀雪後春。"
        ],
        "title": "赵府录官满  其一",
        "id": "fc51e1e3-2d56-4302-a278-b512861fc8f5"
    },
    {
        "author": "释居简",
        "paragraphs": [
            "萧洒宣城掾，仙源似布韦。",
            "欲疏伊洛正，不与父兄违。",
            "雾隠虽如晦，胎仙弗愿肥。",
            "暮云无限思，金溜一竿微。"
        ],
        "title": "赵府录官满  其二",
        "id": "14e8b4b3-ed3b-4299-bfcc-19363d5265de"
    },
    {
        "author": "释居简",
        "paragraphs": [
            "怀哉小隠侯，如水秋练练。",
            "又若廉泉廉，练江腼言面。",
            "一介不取人，振滞亦赈贫。",
            "秉彝不可夺，实德无虚名。",
            "我欲借寇君，九虎限天海。",
            "不知穹壤间，谁是寇君代。",
            "行行拜新渥，新纫紫荷橐。",
            "何以为双寿，杨州一双鹤。"
        ],
        "title": "送沈少卿",
        "id": "6d3a4ba1-cf77-4bdd-96b5-d87e6b42fc87"
    },
    {
        "author": "释居简",
        "paragraphs": [
            "八茧蚕抽独茧丝，舞衣嫌重要纤絺。",
            "君王自按霓裳曲，直到坡前驻马时。"
        ],
        "title": "按曲图",
        "id": "cd3e2307-cb78-4d52-ac90-e9ef425ea09c"
    },
    {
        "author": "释居简",
        "paragraphs": [
            "雪消时候带花移，花笑移迟不振奇。",
            "今岁弗须嫌早计，趁它一点未开时。"
        ],
        "title": "移梅",
        "id": "8619515b-8c69-4577-82a3-3ae590d7eba7"
    },
    {
        "author": "释居简",
        "paragraphs": [
            "苍玉根连白玉条，湿云冉冉碧萧萧。",
            "花含鼎实宜先发，节笑心空贵後凋。",
            "友此双清同日种，听它六出几时飘。",
            "不如杨柳江边树，惠浅恩疎怨不消。"
        ],
        "title": "移梅竹谢彰教寺事",
        "id": "239aa1d8-a5a3-4119-b657-b2e93bad6bde"
    },
    {
        "author": "释居简",
        "paragraphs": [
            "是中毒厉无停辀，更复外为物我谋。",
            "汝宁残暴我宁尔，爪距铦利何从投。",
            "形与气侔天所命，阳荡阴摩成厥性。",
            "划然残暴反其初，一瞬回头如失影。",
            "影不随形竟何有，直与太虚为户牖。",
            "李生解衣盘礴时，笔端别有百步威。"
        ],
        "title": "画虎行",
        "id": "f6137de2-cd18-4629-a0a0-cb8dee7de0cb"
    },
    {
        "author": "释居简",
        "paragraphs": [
            "绝笔走龙蛇，光寒瘴水涯。",
            "赋宁为问鵩，骚不反怀沙。",
            "秋老半岩竹，春归三县花。",
            "诛奸埋古铁，英识欠张华。"
        ],
        "title": "代人挽竹岩钱长官",
        "id": "f6aee2ea-ed44-4367-a5e2-ece6a4f603a6"
    },
    {
        "author": "释居简",
        "paragraphs": [
            "江淮倚襄沔，两纪当分拏。",
            "皇天憗一老，一正遗万差。",
            "长城蔽江汉，双骏腾渥洼。",
            "英灵萃千载，智勇出一家。",
            "以德不以威，以静不以哗。",
            "以信不以欺，以俭不以奢。",
            "跻人上衽席，含哺相咿哑。",
            "胡马饮江水，狞飙扫蒹葭。",
            "月明戍楼啸，风急秋城笳。",
            "边勋一夔老，史笔五色花。",
            "遗烈在伯仲，奎画崇褒嘉。",
            "递迭吹埙箎，嘈杂空淫哇。",
            "玉节飞先声，一道争传夸。",
            "单骑造阊阖，三舍日未斜。",
            "野䔩饭山馆，龟手疲马檛。",
            "霰雪皴衣棱，敢惮千里遐。",
            "双旌与五马，所至弓刀遮。",
            "惨舒出顾盼，辉光生齿牙。",
            "笑公後其乐，白日无精华。",
            "次边隔江东，籴涌无从赊。",
            "赫炎苗不苏，潋滟圬不芽。",
            "紫葵圃不畦，黄粟山不畬。",
            "扶携及襁褓，颠踣如蓬麻。",
            "相看尽菜色，槁立疑帝豝。",
            "精明见家法，了事才咄嗟。",
            "所急先民天，以次清胡沙。"
        ],
        "title": "代人与赵仓使",
        "id": "4dbe95aa-ee47-4031-bb57-1af9fdf1c862"
    },
    {
        "author": "释居简",
        "paragraphs": [
            "霣团华月锁重云，底处朣朣魄载新。",
            "空使霜蟾同转毂，不容玉斧伴修轮。",
            "身虽全节扃泉户，天亦何心死谷神。",
            "窗外竹间梅数树，为谁消减雪中春。"
        ],
        "title": "闻涧泉韩仲止讣",
        "id": "f3ba0c3a-80b1-4fa1-a7d1-7d670b2850ef"
    },
    {
        "author": "释居简",
        "paragraphs": [
            "宣城阡陌连当涂，山田瘦瘠圬田腴。",
            "筑塍作圬九十四，频年风水圬为湖。",
            "圬中饥氓水入户，私迫公催猛如虎。",
            "三分更索水花苗，名色创闻氓不谕。",
            "流移转徙道边泣，并日不能谋一食。",
            "有生谁弗惜天年，望望谁宽倒悬急。",
            "江东使者愁上眉，惄然轸怀若调饥。",
            "疾呼官吏访田里，蠲租除赋苏颠隮。",
            "劝粜开仓赈寒饿，氓命垂垂出汤火。",
            "贪残俗吏漫窥窬，狡狯猾胥成㦬懡。",
            "家家祷公愿公寿，千亿子孙天地久。",
            "宣城彰教住山人，斐然相此歌谣声。"
        ],
        "title": "谢江东丘少卿漕使",
        "id": "7ed71aa6-16b0-469e-af07-ef86e6d92e37"
    },
    {
        "author": "释居简",
        "paragraphs": [
            "大缄遣吏牍，小缄手自抄。",
            "两缄九鼎重，只觅一把茅。",
            "把茅住山人，莫识所以然。",
            "或云尔当去，云毳风翩翩。",
            "问之何因尔，拱默俟风旨。",
            "就列乃陈力，尸素辄屏弃。",
            "静推尸素元，展转竟未安。",
            "一日不自营，一日不敢餐。",
            "竹疎不肯蕃，梅瘦不肯肥。",
            "豆瘠不加实，菊瘁不受医。",
            "种植系勤堕，肥瘠繄天时。",
            "极力敢不勉，强智终奚为。",
            "年年县官租，急不啻星火。",
            "今年水粘天，经冬首阳饿。",
            "人言尔何愚，冉冉霜茁颅。",
            "料不阅坟典，岂暇观奇书。",
            "所学昧日损，区区使人忿。",
            "不识诸方玄，况复众妙本。",
            "列剎鼓钟沸，四方走檀施。",
            "问尔胡不然，我则异于是。",
            "孄安只牧牛，琛师独种田。",
            "老农与老圃，圣智愿学焉。",
            "日日洗钵盂，吾岂尸吾庐。",
            "丁宁勿它斥，只斥山泽癯。",
            "谬闻世道隘，乐此山林大。",
            "山林今复然，老我不足汰。",
            "西南天一隅，首丘亦有狐。",
            "云为故山雨，珠曾还合浦。",
            "竹扉閴无人，柏子芳袅云。",
            "贝叶照窗几，沈潜报知己。"
        ],
        "title": "别宣城元僚府掾二赵柬诸名胜三十韵",
        "id": "20a2eb04-e6a6-4999-b5e0-d6f222deb2e5"
    },
    {
        "author": "释居简",
        "paragraphs": [
            "比翼飞梁跨碧浔，玉绳低转夜沈沈。",
            "一年一度丛霄去，却下人间送好音。"
        ],
        "title": "百喜图",
        "id": "567b0e87-e814-4b97-bd08-c0af8f4721b5"
    },
    {
        "author": "释居简",
        "paragraphs": [
            "局蹐复局蹐，何以昌山林。",
            "华风日遄迈，谬恐山不深。",
            "层巢堕孤鶵，一壶藐千金。",
            "苦心念惸独，霣涕翻秋淫。"
        ],
        "title": "谢权府惠府判辨祖相死于邸中非商贾者  其一",
        "id": "5428c21a-5a21-43c9-abcc-a8785ec362ae"
    },
    {
        "author": "释居简",
        "paragraphs": [
            "天书少室价，贾竖晞天恩。",
            "一钱一滴蜜，不甜云水僧。",
            "冰檗宁苦寒，货殖其何能。",
            "炎冈镇烈烈，玉石难分明。"
        ],
        "title": "谢权府惠府判辨祖相死于邸中非商贾者  其二",
        "id": "fe197572-7935-4fa1-b111-5e78431efeea"
    },
    {
        "author": "释居简",
        "paragraphs": [
            "娄庆嘉平白，中春入眼疎。",
            "玄冥疑倒置，古史岂忘书。",
            "冻抑花慵笑，颦嗟柳不舒。",
            "物稀端是瑞，瑞应不宜虚。"
        ],
        "title": "二月十三大雪",
        "id": "b686af70-a54f-4ac2-b0bc-58b8821b0e57"
    },
    {
        "author": "释居简",
        "paragraphs": [
            "养廉便似挂衣冠，数米晨炊度百囏。",
            "一节易为千里别，万金难售十年闲。",
            "旧从石笋曾招隠，新种梅花试住山。",
            "老去益高华玉价，区区少室谩追攀。"
        ],
        "title": "送江西仓使魏奏院",
        "id": "4a801884-7e0c-44d7-a479-531a49e1fbd2"
    },
    {
        "author": "释居简",
        "paragraphs": [
            "澄鲜无地着楼居，自惜娉婷镜碧虚。",
            "青女不知华玉暖，绿扶绰约翠霞裾。"
        ],
        "title": "题水仙梨花菊蒲萄栀子  其一",
        "id": "25db5d0b-f698-4784-a593-efbf64b72067"
    },
    {
        "author": "释居简",
        "paragraphs": [
            "楚楚冰绡雾縠裳，铅华消尽弗忺妆。",
            "晓云不入朝云梦，赋入闲居亦擅芳。"
        ],
        "title": "题水仙梨花菊蒲萄栀子  其二",
        "id": "c7210939-508a-4901-9478-320dc6aea95f"
    },
    {
        "author": "释居简",
        "paragraphs": [
            "萧爽花中旧隠沦，名齐宿莽着骚经。",
            "残英只傍枝头老，收拾芳鲜饱独醒。"
        ],
        "title": "题水仙梨花菊蒲萄栀子  其三",
        "id": "12bce018-c8ac-477e-939d-ffff12fde315"
    },
    {
        "author": "释居简",
        "paragraphs": [
            "藤搴翠朵剪轻柔，小压涓涓翠玉流。",
            "一石可偿千日醉，凉州未必似杨州。"
        ],
        "title": "题水仙梨花菊蒲萄栀子  其四",
        "id": "85946e51-e6ef-4853-86ea-1bb993f14453"
    },
    {
        "author": "释居简",
        "paragraphs": [
            "嫩玉温柔浄弗瑕，凉云缀叶借春华。",
            "水风池阁帘栊静，小试微熏着一花。"
        ],
        "title": "题水仙梨花菊蒲萄栀子  其五",
        "id": "5228c7f0-0156-4a60-8d4a-af9946e26116"
    },
    {
        "author": "释居简",
        "paragraphs": [
            "高情付酒巵，心事洗咸池。",
            "醉误飞蟾急，吟嗟取日迟。",
            "竟天鹏不展，酌海蠡奚为。",
            "风月三千首，何须竹帛垂。"
        ],
        "title": "采石吊古",
        "id": "f938e689-20a2-4944-9512-5f3f7cd7bff7"
    },
    {
        "author": "释居简",
        "paragraphs": [
            "数朵忽横翔，云生午树凉。",
            "恍如江上画，移向泽中藏。",
            "絮落鱼翻影，花飞蝶趁香。",
            "却疑闲日月，只在此间长。"
        ],
        "title": "就以道池上假山",
        "id": "091360f1-7698-49e1-89f9-4a0711e2b73f"
    },
    {
        "author": "释居简",
        "paragraphs": [
            "碧云独擅香城胜，近与唐朝处士邻。",
            "旧出山来空蕙帐，今回首去厌京尘。",
            "菊荒尚有霜前馥，荼老宁无雨後新。",
            "劳苦玉泓清浅了，解嘲怨鹤断猨嗔。"
        ],
        "title": "送碧云庵主归江西",
        "id": "52c5b44f-8afc-48fb-851e-9e98d0dcb4f3"
    },
    {
        "author": "释居简",
        "paragraphs": [
            "陇蜀归来宠更隆，旧盟鸥鹭望鹓鸿。",
            "一时父子俱佳士，异代师生各少蓬。",
            "芸不用防新蠹损，腹须频晒晓曈眬。",
            "道山自是楼居样，还与岷峨一笑同。"
        ],
        "title": "贺曹秘监",
        "id": "ebb19956-aa43-4ad7-9de5-1a642395eafe"
    },
    {
        "author": "释居简",
        "paragraphs": [
            "精琼老瓦汰沉沙，蜂掠残零晚未衙。",
            "功谢囊中餐玉法，钵分天上演纶家。",
            "蔓虽引去徐留蔕，鞭欲行来嫩挑芽。",
            "野蔌众多烦饤饾，敢从一筯万钱夸。"
        ],
        "title": "谢陈紫薇致香秔一再宠和仍次韵  其一",
        "id": "3ddae45d-67c9-4753-a559-11431773dcfe"
    },
    {
        "author": "释居简",
        "paragraphs": [
            "一掬甘泉煮白沙，群峯秀整似排衙。",
            "无钱买帖临求米，背俗论交类丧家。",
            "续遣新吟欺白雪，又如活火剪黄芽。",
            "海商不惜兼金价，传向鸡林国里夸。"
        ],
        "title": "谢陈紫薇致香秔一再宠和仍次韵  其二",
        "id": "82910078-b7a6-40f0-8705-50245c4f9387"
    },
    {
        "author": "释居简",
        "paragraphs": [
            "可能掷米化丹砂，更记人间早晚衙。",
            "腰欲直伸轻五斗，供惭素餐漫千家。",
            "清新变雅多奇态，鄙吝消它几许芽。",
            "不是凤池提此话，纷纷浮俗浪传夸。"
        ],
        "title": "谢陈紫薇致香秔一再宠和仍次韵  其三",
        "id": "3af5d96e-819f-44ab-95ab-d0b7a0e005ca"
    },
    {
        "author": "释居简",
        "paragraphs": [
            "宣城归到西湖寺，朋旧如沙散不收。",
            "盟鹭又随西里远，惊猿空伴北山愁。",
            "同途好友须题品，可意佳篇便献酬。",
            "摘得甘花烦见寄，趁它大火未西流。"
        ],
        "tags": [
            "西湖"
        ],
        "title": "送赵西里官满归永嘉",
        "id": "d6d1868a-6dac-484d-9054-73d060cf385a"
    },
    {
        "author": "释居简",
        "paragraphs": [
            "铸剑湖东景纬明，蜿蜒飞去水犹腥。",
            "欲从正脉疏清镜，不信同流有浊泾。",
            "千骑道山僊部曲，三岩画幅老丹青。",
            "一帆送客供吟眺，数尽长亭与短亭。"
        ],
        "title": "寄处州高使君疎寮",
        "id": "aee5fb70-13ef-47c6-852f-5b6e03299dee"
    },
    {
        "author": "释居简",
        "paragraphs": [
            "凝厌绮疎尘，玲珑沓数棂。",
            "棂风随絮入，隙月带云零。",
            "暖霭寒犹重，秋声夜不扃。",
            "扫除平整处，欲了客儿经。"
        ],
        "title": "石窗",
        "id": "55c7eba1-c9fb-4b5e-8e44-de855a2798d5"
    },
    {
        "author": "释居简",
        "paragraphs": [
            "欲扫嚣尘迹，枚条自改门。",
            "籁虚秋断续，花冷月黄昏。",
            "鸠拙休相笑，鸿冥倘可扪。",
            "逍遥与齐物，一等不须论。"
        ],
        "title": "枝巢",
        "id": "ace8cda5-6173-490d-a1d5-16370e247960"
    },
    {
        "author": "释居简",
        "paragraphs": [
            "崔嵬方骏奔，斗次又鹏骞。",
            "紫翠新如染，青巉俯可援。",
            "云低天渐近，雷怒雨随翻。",
            "变化才俄顷，何须问化元。"
        ],
        "title": "史孟博作轩",
        "id": "89adb952-304a-460e-ba5a-d5c27617b73d"
    },
    {
        "author": "释居简",
        "paragraphs": [
            "新棠阴接旧棠阴，独向千峯榭上吟。",
            "厚俗工夫聊变雅，无弦音响付知心。",
            "云开老兔纔飞上，尘避灵犀不敢侵。",
            "老钓矶前清可镜，星星应未点华簪。"
        ],
        "title": "寄严州陆使君",
        "id": "c88f6915-7496-41d1-a93c-27d71b09fb32"
    },
    {
        "author": "释居简",
        "paragraphs": [
            "妄觊或逢周，华胥掉鞅游。",
            "战蜗甘死敌，蝑蚁竟生侯。",
            "白昼嘲便腹，清谈到枕流。",
            "无人在陋巷，谁识黑甜羞。"
        ],
        "title": "曲肱室",
        "id": "e8099515-0ee9-4470-b4fa-a189e381101b"
    },
    {
        "author": "释居简",
        "paragraphs": [
            "束发亲前辈，三朝习旧闻。",
            "橐虚藏缺研，刻断缀残文。",
            "耆古寻无迹，嗟今独有君。",
            "怜君贫似我，分赠只溪云。"
        ],
        "title": "赠郑尊圣",
        "id": "dbf24122-1dd4-4b0e-9a34-6af7af368a79"
    },
    {
        "author": "释居简",
        "paragraphs": [
            "江东寻胜日，月幌怕寒侵。",
            "步转屏阴玉，花挑蘂尽金。",
            "区区留客意，的的爱儿心。",
            "有子母不死，因君感更深。"
        ],
        "title": "唁赵恕可府录丁母夫人忧  其一",
        "id": "483c42b1-50c6-49c0-9307-d0ae04738eaf"
    },
    {
        "author": "释居简",
        "paragraphs": [
            "懿质闲贞训，宗闺着令仪。",
            "子蕃知必贵，邻好为频移。",
            "素节尊勤俭，彤椽吐倔奇。",
            "滔滔东注恨，何日是还期。"
        ],
        "title": "唁赵恕可府录丁母夫人忧  其二",
        "id": "87f7a167-151e-42bf-ae69-4be64186591a"
    },
    {
        "author": "释居简",
        "paragraphs": [
            "王师且愿休，小为蕺山留。",
            "五月凉时过，千岩胜处游。",
            "子耕无父业，弟唱有兄酬。",
            "好在牛腰轴，丁宁莫暗投。"
        ],
        "title": "菊磵卜居",
        "id": "8c98c886-9a08-485b-b1dc-532dee0b446c"
    },
    {
        "author": "释居简",
        "paragraphs": [
            "自与先贤分不生，酒船隙地鹤随行。",
            "桥阑架碧疑虹跨，葑畛围香拟岸横。",
            "凉度绿云花不寐，尽余红泪烛须更。",
            "明朝秋思谁先得，笑听苹花与蓼争。"
        ],
        "title": "次韵盘隠陆别驾先贤堂下月夜见寄",
        "id": "ac08e69c-d947-451f-9172-6e1daec4d154"
    },
    {
        "author": "释居简",
        "paragraphs": [
            "归途弗辨处州诗，大雅遗音鉴赏稀。",
            "先自有田皆种秫，岂应无子不传衣。",
            "华缄不贵中朝士，草具甘分北宕薇。",
            "老矣菟裘何许问，摇摇心与去帆飞。"
        ],
        "title": "刘诚道访疎寮",
        "id": "b539f2f1-8982-4df5-992c-ac6d332e1a59"
    },
    {
        "author": "释居简",
        "paragraphs": [
            "晴拂孤山破晓阴，暝烟犹在柳边深。",
            "试从淡墨微茫外，商略青层到碧浔。"
        ],
        "title": "题北山雨余南屏春晓两手卷  其一",
        "id": "da008dd1-7a77-477d-9d2a-fe7ac3cfcb76"
    },
    {
        "author": "释居简",
        "paragraphs": [
            "绮疏新响啭绵蛮，绿重红轻尚带寒。",
            "老去倦舒南宕啸，更将横幅与谁看。"
        ],
        "title": "题北山雨余南屏春晓两手卷  其二",
        "id": "2a6c380c-f4da-42ed-bf02-46302dab4ccc"
    },
    {
        "author": "释居简",
        "paragraphs": [
            "太玄讥太白，淡扫却清新。",
            "纸上忽垂实，镜中如写真。",
            "荔丹晴态度，桃晕雨精神。",
            "说与铅黄手，缁云不受尘。"
        ],
        "title": "赠四明言上人",
        "id": "eccb8ef6-d879-4bd4-95b8-6147571841b9"
    },
    {
        "author": "释居简",
        "paragraphs": [
            "塔颖透云天影曙，水塍分畛葑痕青。",
            "鹭鸶睡起忺初日，瘦立楼东柳外汀。"
        ],
        "title": "南屏春晓图",
        "id": "48c45696-577e-4eca-b278-cb06f2b273a3"
    },
    {
        "author": "释居简",
        "paragraphs": [
            "知义称仲子，义岂仲子明。",
            "康章果何事，其如通国人。",
            "国人眼芒羊，眇视终不亲。",
            "悠悠鹿为马，扰扰丹成青。",
            "轲岂好辩哉，隠若不得平。",
            "斥矫如斥羊，子孝俾孝信。",
            "高风既偃草，雄辩如建瓴。",
            "真固易为赝，赝亦难逃真。",
            "至今百世下，粲粲日与星。",
            "向来宣城掾，赵擅梁楚声。",
            "束书甫言归，议者纷而纭。",
            "番腾巧如织，萋菲骈相新。",
            "老我若病瘖，不觉勇自鸣。",
            "掾自仙源来，世袭清流盟。",
            "家法凛雪霜，厥绪方振振。",
            "诸父相颉颃，渭阳更轮囷。",
            "佞贤决雄雌，霄壤与渭泾。",
            "轲死虽无传，此舌死不泯。",
            "不与智者道，此道谁商评。"
        ],
        "title": "怀赵府录",
        "id": "27591a8d-a5ab-461f-8cd2-68924d7d12b9"
    },
    {
        "author": "释居简",
        "paragraphs": [
            "昔人未强仕，不食太官粟。",
            "悠然于此时，已展籋云足。",
            "人生五马贵，入手弗转瞩。",
            "我恐州县间，不足峙鸾鹄。",
            "蜀仙负郭田，二顷旧鉏玉。",
            "千年玉不槁，丁宁戒刍牧。",
            "陶山元佑家，文采世相属。",
            "它日访襟期，需君玉田熟。"
        ],
        "title": "送常倅陆盘隠",
        "id": "8fcd1b02-54be-421a-a4eb-b78b9eb41145"
    },
    {
        "author": "释居简",
        "paragraphs": [
            "虚空讲得四花飞，更着鲜风款曲吹。",
            "直至如今无复见，笑凭子墨写新奇。"
        ],
        "title": "四香花图",
        "id": "a2735324-4a36-40f2-b68e-c58ca4cf5f38"
    },
    {
        "author": "释居简",
        "paragraphs": [
            "赋就垂天起隠沦，鹜飞难并鹄亭亭。",
            "池塘早已腾春馥，龙麝何烦乱德馨。",
            "虚应有神元不死，静观无物不长灵。",
            "双眸弗见南州士，莫作西山雨後青。"
        ],
        "title": "茤谷",
        "id": "1c6446ed-10e9-4ccb-a122-ceebe0ea52ce"
    },
    {
        "author": "释居简",
        "paragraphs": [
            "水冷秋不痕，镜我双蓬丝。",
            "举头见池叶，惄若丝不滋。",
            "美人空谷歌无衣，问秋霣叶胡不思。",
            "叶纫成衣弗堪着，老洲宿渚无蘅若。",
            "冰冷可煮枯可然，蕙风捻指浮碧涟，脆绿嫩紫仍田田。"
        ],
        "title": "续茤谷杨兄枯荷行",
        "id": "0d2547de-9b1e-438f-a4b2-08de629ac89b"
    },
    {
        "author": "释居简",
        "paragraphs": [
            "白水浣白苎，濯濯霜不如。",
            "亭匀拣经纬，霜澌寒疎疎。",
            "天质本无玷，况复随时染。",
            "秋阳曝皜皜，不受红紫谄。",
            "丹茸碧缕明相掩，玉手苎纱秋潋潋。",
            "拜了穿针楼上月，细与天孙话新洁。"
        ],
        "title": "洗苎歌",
        "id": "fb00c660-0a62-4367-985a-d4d178f4622c"
    },
    {
        "author": "释居简",
        "paragraphs": [
            "经纱纔上机，梭飞玉攕攕。",
            "怕君寻春迟，落机宽裁衫。",
            "春心乱如蓬，冉冉随春霏。",
            "芳迳晓沾露，软尘红上衣。",
            "归来恨尘污，湔衣浣纱处。",
            "难湔芳露痕，易湔衣上尘。"
        ],
        "title": "白苎歌",
        "id": "37c7343c-b1b0-4d27-952d-7aea9c2d3de5"
    },
    {
        "author": "释居简",
        "paragraphs": [
            "闯檐起渊潜，涛怒欲翻壁。",
            "两雄竞厥壮，局领勇舒脊。",
            "令人未见神先悸，如见当年李生醉。",
            "醉乡汗漫渺无津，墨蜚素壁风蜚腥。",
            "骧云掀雾妙入神，不特神妙尤夺真。",
            "乡来识真人已朽，所见不知如此否。",
            "或谓此儿鳞介胄，幻作人间写生手。",
            "坐令五月六月间，商羊起舞旱魃走。",
            "客窗夜老闻天籁，逸响琅然风雨晦。",
            "晓入西游柱史家，因知壁有蜿蜒沕。"
        ],
        "title": "毗陵三题  其一",
        "id": "3f2abff7-f878-44e9-b499-d04e144342bb"
    },
    {
        "author": "释居简",
        "paragraphs": [
            "太平寺壁沧烟浦，亭匀剪得寻丈许。",
            "初惊汹汹欲掀天，熟视方方不踰矩。",
            "潜珍毓怪疑无数，又疑勇斗鲸鹏聚。",
            "掩敛光芒不呈露，定在崩奔漩澓处。",
            "三江既入九派分，南江北江相与邻。",
            "中泠一滴浑不得，滔滔清彻岷山脉。",
            "故家门掩岷山云，送江入海窥蓬灜。",
            "山遥海阔三万里，一芥不浮长止止。",
            "六鳌不动风不摇，烂银城阙明霞起。",
            "回头观此破屋壁，千涛万浪寻无迹。",
            "乡来有术只观澜，只今观画宁无术。"
        ],
        "title": "毗陵三题  其二",
        "id": "399c98dd-df3f-4b67-afdd-8ede63e7d939"
    },
    {
        "author": "释居简",
        "paragraphs": [
            "故国有乔木，独孤去思处。",
            "陈祠後庭旷，落落肆蟠踞。",
            "轮囷平地起，婆娑半天去。",
            "亭亭若为高，滴翠重于雾。",
            "冰雪不知凛，春秋不知数。",
            "云仍今几何，梁栋亦云娄。",
            "攀可梯天云，涉可航海具。",
            "玄鹤问耆寿，老凤停孤翥。",
            "前年雷破山，裂木如折筯。",
            "俯观数州地，屹立障澜柱。",
            "虽云不附丽，亦岂无佽助。",
            "百围振虚籁，言嗟漆园误。",
            "溜雨四十围，诗史诞弥着。",
            "锵然古柏行，谁领末後句。",
            "一畮蔽苍苔，回顾空蕃庶。"
        ],
        "title": "毗陵三题  其三",
        "id": "ab8ba641-673f-44b7-bf13-0057d7bbd957"
    },
    {
        "author": "释居简",
        "paragraphs": [
            "独孤手自种，操与独孤双。",
            "风怒掀秋干，涛翻响暮江。",
            "卷它新步障，开此碧油幢。",
            "千载东归鹤，时来话旧邦。"
        ],
        "title": "毗陵三题  其四",
        "id": "ac264af1-a013-48f7-9ff4-8ff0330120a0"
    },
    {
        "author": "释居简",
        "paragraphs": [
            "癯冰瘠雪凝霜澌，冻涩苔痕老更奇。",
            "旅雁退飞寒力劲，水边云冷出山迟。"
        ],
        "title": "惠山归晚辞县斋小集",
        "id": "916c7a07-b845-4445-9fc1-303bfff0b7a6"
    },
    {
        "author": "释居简",
        "paragraphs": [
            "抉石霜虬小，金肤欠玉鳞。",
            "若虚终践实，宁屈不求伸。",
            "瘦卷轮囷操，寒低伛偻身。",
            "篔筜旧模写，无此老精神。"
        ],
        "title": "偃金竹",
        "id": "6b424706-a60b-4f01-a1b3-a0a210ac7a75"
    },
    {
        "author": "释居简",
        "paragraphs": [
            "悠然勇变划然鸣，古恨沉沉易水生。",
            "短发不禁愁触绪，恰如猿叫第三声。"
        ],
        "title": "听绍上人琴",
        "id": "741960cf-ad91-4fe1-8ea3-3bf1733016cc"
    },
    {
        "author": "释居简",
        "paragraphs": [
            "小舟回棹清苕曲，林下新传拜夕郎。",
            "品固自高庸借重，官非因夭始腾芳。",
            "人都不到天游处，马尚能寻夜直堂。",
            "只尺钧衡住无屋，万间庇士可曾忘。"
        ],
        "title": "贺陈中书除夕郎",
        "id": "76d928e5-14ff-4c81-9ce4-ff604497eca9"
    },
    {
        "author": "释居简",
        "paragraphs": [
            "楚袖回旋趁楚歌，曲终无策庇青娥。",
            "番嗟隆准当时乐，少似鸡豚社里多。"
        ],
        "title": "醉农图",
        "id": "d92b3374-1330-4f14-8247-141b5828fca3"
    },
    {
        "author": "释居简",
        "paragraphs": [
            "楚天如纸字横斜，纸阔行疎对落霞。",
            "传得夜来沙上影，不传书信伴梅花。"
        ],
        "title": "老仙平沙落鴈",
        "id": "77618117-8319-41fb-bbd9-b68a809f8832"
    },
    {
        "author": "释居简",
        "paragraphs": [
            "滔滔银浦寒飕飗，一涓一滴皆清流。",
            "向来却立望云汉，朣朣华月县高秋。",
            "霞标一万八千丈，雪兔霜蟾在其上。",
            "光分四海凉如水，小试丹丘一千里。"
        ],
        "title": "台州使君赵寺丞致馈",
        "id": "113dc206-93d7-4cf4-b3e6-727b8e2bf4e0"
    },
    {
        "author": "释居简",
        "paragraphs": [
            "昔住白云城里寺，清标曾揖两岩高。",
            "丛卑旧忆曾栖棘，县壮新传略奏刀。",
            "把似山林今日看，弗须湖海向来豪。",
            "时人只识鸣弦手，不识无弦似醉陶。"
        ],
        "title": "寄黄岩赵长官",
        "id": "735a359c-03b7-4c54-a5c1-2bf0961c352e"
    },
    {
        "author": "释居简",
        "paragraphs": [
            "金猊铁脊铁腰顽，趁鼠随狐屈折难。",
            "因是正因须自信，避些炎热耐些寒。"
        ],
        "title": "赠因长老",
        "id": "4a4ca97f-dc44-4898-a8aa-6c339a0db332"
    },
    {
        "author": "释居简",
        "paragraphs": [
            "涧边寻得压残枝，远寄蓬仙换得诗。",
            "闯水花多凝雪重，漱冰香透出山迟。",
            "笑从秘府朱颜索，洁与缁云素幌宜。",
            "檐隙一痕华月堕，伴蟾蜍玉惜贞姿。"
        ],
        "title": "次曹少蓬梅花韵",
        "id": "2a75699e-314b-45da-9838-17d7f30dc09a"
    },
    {
        "author": "释居简",
        "paragraphs": [
            "挂包妃子墓田居，余地无钱买一鉏。",
            "邻寺笑贫稀住计，孤山嫌怪索离书。",
            "鸿虽自去何须送，鸥不曾亲尽不疎。",
            "亟欲寄声寻便武，只烦三十六鳞鱼。"
        ],
        "title": "别陈给事诸公赴陆府判盘隠之约",
        "id": "9397a701-f11e-4ed9-b1aa-ed730f490725"
    },
    {
        "author": "释居简",
        "paragraphs": [
            "巫硖第三声，无愁亦怕听。",
            "养铅烦护鼎，献果伴看经。",
            "失树难忘返，投笼不畏扃。",
            "旧铭曾瘗鹤，猿瘗亦宜铭。"
        ],
        "title": "吊猿",
        "id": "010da379-c0ae-4808-95e4-100bd7784731"
    },
    {
        "author": "释居简",
        "paragraphs": [
            "华风暖入劝耕巵，後苑词头欲下时。",
            "父老怕公归觐速，鶑花惜日燕歌迟。",
            "肥生鸭顶痕遵渚，嫩学鹅儿蔓染丝。",
            "好是东郊元佑寺，两年千骑驻旌旗。"
        ],
        "title": "太守劝耕别驾有诗子弟宾客皆和",
        "id": "3b1a0db8-14aa-4751-a1e1-238fb04e0e96"
    },
    {
        "author": "释居简",
        "paragraphs": [
            "管领风烟一半闲，池南池北画阑间。",
            "红添蜀绮渐成韵，绿间湘琼过得斑。",
            "待燕欲归帘尽卷，惜猨蜚去栅犹关。",
            "种花先课园丁最，看到丛犀赋小山。"
        ],
        "title": "次韵盘隠新亭",
        "id": "6a0d2ce8-9f56-4465-b629-5b6c75a5ebcc"
    },
    {
        "author": "释居简",
        "paragraphs": [
            "凉腋拊岧嶤，可扪丛玉霄。",
            "一层高步武，千仞拔尘嚣。",
            "明月秦箫断，雕盘古篆消。",
            "天浆几时熟，款曲试芳瓢。"
        ],
        "title": "梯飙",
        "id": "edb8760e-64e6-4a4c-b1d5-e4e07749beba"
    },
    {
        "author": "释居简",
        "paragraphs": [
            "猎猎并闾起暮寒，秋声隠隠落秋湍。",
            "偶然石上闻天籁，横膝焦梧不足弹。"
        ],
        "title": "石上坐忘归",
        "id": "c9c05ace-8f9d-4499-8bdd-71d617017f17"
    },
    {
        "author": "释居简",
        "paragraphs": [
            "雨涩苍崖墨色鲜，长安犹自犬羊膻。",
            "试临旧刻思天宝，末上先题十四年。"
        ],
        "title": "书壁图",
        "id": "ff31777d-7844-4c6a-9937-2a20c4fe7a19"
    },
    {
        "author": "释居简",
        "paragraphs": [
            "落日东郊寺，春风北固桡。",
            "三年控吴楚，几度到金焦。",
            "岸绿晴初重，汀红雨後消。",
            "蒲牢鸣夜半，款曲度枫桥。"
        ],
        "title": "送俞司户",
        "id": "a1359305-7bfe-40c2-99ec-afea19909004"
    },
    {
        "author": "释居简",
        "paragraphs": [
            "不独甘棠茂午阴，浄如止水照人心。",
            "楼通阊阖天垂斗，云锁蜿蜒鼎篆金。",
            "袖里有春还自乐，尊前无客不能吟。",
            "古菱花里青青鬓，半点吴霜不敢侵。"
        ],
        "title": "王寺丞後圃",
        "id": "4759c823-612f-4dd3-9f08-89296306e10c"
    },
    {
        "author": "释居简",
        "paragraphs": [
            "呼猿洞口冷泉湾，尽把天真作假看。",
            "低切一峯庭际立，屹如九仞坐中寒。",
            "闲来不觉留连久，好处方知斗砌难。",
            "尤物移人易成趣，莫嗔强健懒弹冠。"
        ],
        "title": "强斋高使君假山",
        "id": "db82e811-6f61-4ba0-bd72-81b24fbed353"
    },
    {
        "author": "释居简",
        "paragraphs": [
            "百尾谁传觳觫真，浅缁轻拂替丹青。",
            "逸群大武如曾见，不见当时挂角经。"
        ],
        "title": "题张于潜画轴五首  其一",
        "id": "637244ed-fee7-4eb2-b17e-28210a8ca508"
    },
    {
        "author": "释居简",
        "paragraphs": [
            "昭阳燕子一双飞，涎涎随风懒哺儿。",
            "可是刘郎无酝藉，不教嫔御读周诗。"
        ],
        "title": "题张于潜画轴五首  其二",
        "id": "e7760ee3-0526-4546-881a-6cf83cee797d"
    },
    {
        "author": "释居简",
        "paragraphs": [
            "老发鬅鬙两髻丫，天台山里老烟霞。",
            "闾丘别後无踪迹，又在兰陵故相家。"
        ],
        "title": "题张于潜画轴五首  其三",
        "id": "0b3f1b9b-d535-49c8-9754-c61d0587b6f9"
    },
    {
        "author": "释居简",
        "paragraphs": [
            "玉虎嘶蟾噎万鼍，五云低处涌蓬婆。",
            "平生海若嫌模写，如此梁生狡狯何。"
        ],
        "title": "题张于潜画轴五首  其四",
        "id": "a47f9813-ef99-4131-86aa-d970cb7a643c"
    },
    {
        "author": "释居简",
        "paragraphs": [
            "飙生凉腋策茶勋，欲御刚风度海云。",
            "任是蓬莱更高处，叫苍生苦有谁闻。"
        ],
        "title": "题张于潜画轴五首  其五",
        "id": "47ef1cc1-730d-4776-83bc-93b2b82aec13"
    },
    {
        "author": "释居简",
        "paragraphs": [
            "公来兰陵州，旧俗如解酲。",
            "封中小草木，薿薿皆精神。",
            "乡来矜陆梁，今也猿鸟驯。",
            "乡来矜巧诋，今也伏不伸。",
            "扊扅谨夜户，两载俱撤扁。",
            "舟车集大贾，庠序登秀民。",
            "外则仓廪实，内则府库盈。",
            "此特余事耳，外此请具陈。",
            "时方尚武力，习阅锋选精。",
            "黄金不爱惜，中的咸赏勤。",
            "重信不重金，貔貅肝胆倾。",
            "悠然一寸丹，秋水风泠泠。",
            "脱使玷如粟，孰掩离娄明。",
            "离娄寂无覩，只赋荆溪清。"
        ],
        "title": "送王寺丞",
        "id": "a62bd044-689c-4bf8-a3e9-63387c82eac2"
    },
    {
        "author": "释居简",
        "paragraphs": [
            "五马尊前客，长沙太傅双。",
            "疆侵过秦论，骚反度湘江。",
            "晞露纫春佩，留蟾款曙窗。",
            "束书还小隠，静胜扫纷厖。"
        ],
        "title": "送郡斋两客  其一",
        "id": "4d5949a5-ff24-45b2-a76c-814c3c0701a4"
    },
    {
        "author": "释居简",
        "paragraphs": [
            "宾主在兰陵，清哉胜挟冰。",
            "弈机明揖逊，酒令旋番腾。",
            "池草春虽度，溪藤价益增。",
            "梯飙十二曲，曲曲款吟朋。"
        ],
        "title": "送郡斋两客  其二",
        "id": "700033a5-4f17-45ba-9c44-0abbd9e8876a"
    },
    {
        "author": "释居简",
        "paragraphs": [
            "早悟玄元一曰慈，持身有本是无私。",
            "戒将重帚伤蝼蚁，弗买生鱼喂鹭鸶。",
            "桂实松高宜寿此，竹清梅瘦亦如斯。",
            "吟成换得神仙骨，不枉凭阑捻断髭。"
        ],
        "title": "酬盘隠别驾  其一",
        "id": "581162b0-267c-4435-a936-f5e9876e9899"
    },
    {
        "author": "释居简",
        "paragraphs": [
            "随官曾读颂中兴，符竹将分第二灯。",
            "一气所钟清似镜，十成相肖澹于僧。",
            "红栽水玉不多日，碧数雾鬟无数层。",
            "台上只教猿自啸，秦箫虽美弗同登。"
        ],
        "title": "酬盘隠别驾  其二",
        "id": "f3c2d3f9-b693-4113-a236-a8fff5d94322"
    },
    {
        "author": "释居简",
        "paragraphs": [
            "古意荡不反，古声今亦亡。",
            "一期甜画贵，几个淡交长。",
            "马去有时反，豹饥无处藏。",
            "刘郎鬓先老，犹得访何郎。"
        ],
        "title": "求图记古字于何老渔",
        "id": "6130ebd2-587d-418f-bf33-54cc516d4a7b"
    },
    {
        "author": "释居简",
        "paragraphs": [
            "梦与瓜庐别，平明见又玄。",
            "偏傍蕃手校，奇正想心传。",
            "谷贱烦丰豕，风酸噎瘦蝉。",
            "阿伶坟上土，滴不到重泉。"
        ],
        "title": "泣瓜庐薛景石",
        "id": "07eb7565-d182-41d2-836b-85defa44c1d9"
    },
    {
        "author": "释居简",
        "paragraphs": [
            "嫩青霣箨未禁摇，细字何烦扈碧绡。",
            "乘月露梢须点滴，少留墨色到明朝。"
        ],
        "title": "新竹",
        "id": "411425eb-350a-424e-82db-98a2ab4bf266"
    },
    {
        "author": "释居简",
        "paragraphs": [
            "散捉紫毫新脱颖，玄泓渴饮淬锋寒。",
            "将军翰墨场中老，避槊方知夺槊难。"
        ],
        "title": "赠笔工",
        "id": "aac653d9-2d72-456c-b144-c0f6866e0aa3"
    },
    {
        "author": "释居简",
        "paragraphs": [
            "髯高江汉归，化作木石妖。",
            "槁树怪槎枿，俱趁毫端朝。",
            "苍藓并砌泣，老棘伤秋雕。",
            "筱簜霜不蕃，兰茝春方饶。",
            "抵死兰茝傍，不肯着艾萧。",
            "坡陁数片石，仙袂拂不消。",
            "定知何处见，五老前山椒。"
        ],
        "title": "菊磵兰石松菊手卷",
        "id": "0d1cc9cf-9930-458c-aac8-855fe4aab82f"
    },
    {
        "author": "释居简",
        "paragraphs": [
            "总饷园中赋咏佳，可曾误指玉钩斜。",
            "烟鬟闯户青浮玉，羽盖亭云绿护花。",
            "瘦竹引风留客旆，长江流月去谁家。",
            "暮天漾漾随潮展，彷佛西兴渡口沙。"
        ],
        "tags": [
            "长江"
        ],
        "title": "酬盘隠总饷园中之什",
        "id": "07572216-f327-41f2-bd42-07a80c8cea3c"
    },
    {
        "author": "释居简",
        "paragraphs": [
            "笑君吟似饮中歌，船贴清溪翠卷罗。",
            "梦枕熟时忺昼永，午阴团影得凉多。",
            "官非奉礼宁如贺，家岂杨州旧姓何。",
            "试问柯山棋一局，不知曾烂几人柯。"
        ],
        "title": "舟中贻赵野云之官三衢",
        "id": "359c5f42-0273-4b20-9e8d-23d1b7104374"
    },
    {
        "author": "释居简",
        "paragraphs": [
            "水风池馆濯明妆，两袖澄鲜竚晚香。",
            "金注月波秋未满，银开星渚夜生凉。",
            "素怜醉客阳辞酒，纔就新题略举觞。",
            "拙不可穷安用巧，听他乞得巧人忙。"
        ],
        "title": "酬盘隠别驾七夕",
        "id": "2f6c3b65-3f0e-403c-8c8f-9e60221bca8b"
    },
    {
        "author": "释居简",
        "paragraphs": [
            "劈面东风不肯西，西州客子莫颦眉。",
            "一从四国流言後，直至如今不反吹。"
        ],
        "title": "逆风",
        "id": "f389b56c-8c92-4c04-9987-9277e549ff27"
    },
    {
        "author": "释居简",
        "paragraphs": [
            "跌宕四十年，吴霜变玄发。",
            "卓然所不变，傲寒勇弥决。",
            "醉翰笔为祟，狂歌酒作孽。",
            "煮字不疗饥，袖手不求热。",
            "囊羞一簪直，腰嫌五斗折。",
            "狼饱千里肉，豕卧半寻穴。",
            "于菟道边窟，蝼蚁梦中垤。",
            "骥困黄泥阪，驽践黄金埒。",
            "臣朔漫诙嚯，侏儒笑明哲。",
            "生女不生男，跨灶亦超绝。",
            "安得径尺蝉，冠此半簪雪。",
            "县官严榷酤，一官弗徒设。",
            "安知涤器时，已有谕蜀节。",
            "莫羡白头吟，自看柯山月。"
        ],
        "title": "野云赴三衢酒官",
        "id": "ed947d40-4529-4285-9236-2a2fee4aa8c9"
    },
    {
        "author": "释居简",
        "paragraphs": [
            "而翁扣竹扃，拈出两诗新。",
            "凉柄骎骎置，秋檠隠隠亲。",
            "年劳须制胜，日益是刊陈。",
            "翰长渊源地，山阴试问津。"
        ],
        "title": "送汤少瞻见疎寮",
        "id": "5a45b07f-3740-4d6e-92a6-4e58d57fea55"
    },
    {
        "author": "释居简",
        "paragraphs": [
            "玉壶饮湖渌，决眦连云根。",
            "霜蟾驾飞辙，万顷秋不痕。",
            "怀哉壶中仙，弗鉴行潦浑。",
            "一衿洞冰澌，三舍祛尘昏。",
            "玉盌勺冷瀣，琼佩经芳荪。",
            "剩撷书传香，鲜腾水花芬。",
            "爱闲受远次，负郭成荒村。",
            "广文饭不足，北海酒满樽。",
            "弗春长熙熙，弗约常存存。",
            "气馁贵益贱，道在卑逾尊。",
            "安知忘情地，岂在炙手门。",
            "只与白鸥说，莫与俗子论。"
        ],
        "title": "寄宽堂赵左藏",
        "id": "835eb865-f3d3-4686-af8f-94a4d7c99a4d"
    },
    {
        "author": "释居简",
        "paragraphs": [
            "考绩果何如，三年上上书。",
            "官箴小能大，俸给少常余。",
            "款客壶觞静，寻僧水竹虚。",
            "麦船容借便，石浦访楼居。"
        ],
        "title": "送范主簿",
        "id": "eb26779e-a198-4409-aff6-d0277ca24efd"
    },
    {
        "author": "释居简",
        "paragraphs": [
            "别元龙了别西湖，到得兰陵二月初。",
            "沉想金闺随梦熟，楷书玉楮问安疎。",
            "傍人燕子新巢小，得友鶑雏暖翼舒。",
            "落落环中有余地，道枢旋斡看虚邪。"
        ],
        "tags": [
            "西湖"
        ],
        "title": "寄陈给事",
        "id": "8e39e771-18a8-4b44-b6a2-99e15371dbe0"
    },
    {
        "author": "释居简",
        "paragraphs": [
            "未报金陵大阃书，鹊声犹自绕庭除。",
            "若非尚德嘉同姓，应是搜才副所如。",
            "寒日鹭洲千点雪，旧时燕垒几番雏。",
            "江东可是无诸葛，不记于家有小千。"
        ],
        "title": "送赵司理",
        "id": "523ce373-0de7-475a-b4bd-50d4cc0fa42e"
    },
    {
        "author": "释居简",
        "paragraphs": [
            "文公住处儿时到，尚记崔嵬紫翠联。",
            "隔岸土封刘氏藁，它山石刻杜陵篇。",
            "天开双阙凌飞雾，经注千名富近年。",
            "倘有异时陈伯玉，潸然为我作欣然。"
        ],
        "title": "送满上座",
        "id": "8c0ca110-9321-4881-a5cf-237ec759794d"
    },
    {
        "author": "释居简",
        "paragraphs": [
            "霣霜槁百卉，拒霜独开花。",
            "寒驱暖消落，秋借春韶华。",
            "酣酣罗珍姿，表表骈翠葩。",
            "晴云剪新绮，落日明丹砂。",
            "瀣冷褪宿艳，叶散摘零霞。",
            "离骚比君子，城阙藏山家。",
            "二月三月时，红紫相矜夸。",
            "西风一摇落，乱委随蓬麻。",
            "花中障颓澜，晚节礼有加。",
            "芳洁以类从，熏莸分等差。",
            "梅追元气回，菊制暮景斜。",
            "弗使四时气，断续令人嗟。"
        ],
        "title": "芙蓉盛开",
        "id": "9959cd8b-8847-44a2-bb71-3160eed4c54f"
    },
    {
        "author": "释居简",
        "paragraphs": [
            "不幸人谁免，如公孰不嗟。",
            "母怜它姓子，金润别人家。",
            "行义穷尤着，持身死不差。",
            "寸田犹可圃，图蔓勿伤瓜。"
        ],
        "title": "泣瓜圃翁应叟",
        "id": "cca80709-b3f2-438a-b808-2d562dba7f2a"
    },
    {
        "author": "释居简",
        "paragraphs": [
            "洞在深云里，仙畦茂药苗。",
            "偶随山下水，来泊寺前桡。",
            "瀣泠长凝颊，丹轻不坠瓢。",
            "多应久离索，老鬓各萧萧。"
        ],
        "title": "黄凝云归张公洞",
        "id": "17c8b506-4635-45c5-af6d-3874dcd9936f"
    },
    {
        "author": "释居简",
        "paragraphs": [
            "辟书纔下了，节节闯挐音。",
            "一日偶它适，尺书烦重寻。",
            "似回浮雪棹，来作访僧吟。",
            "梦草相忘地，于君忆更深。"
        ],
        "title": "寒泉赴赵建康辟",
        "id": "17d557b3-c227-488c-a90e-da4b0294eea3"
    },
    {
        "author": "释居简",
        "paragraphs": [
            "台空罢讲经，底事雨花零。",
            "鸡误中宵白，山迷昨日青。",
            "槎牙浑欲死，和煦便通灵。",
            "怕压疎疎竹，寒敲不忍听。"
        ],
        "title": "酬盘隠别驾雪",
        "id": "2d160335-b091-4224-9af1-b398585f4b29"
    },
    {
        "author": "释居简",
        "paragraphs": [
            "商今藐人物，振坠起先贤。",
            "俸薄知难集，财轻觉易捐。",
            "便成新气象，顿醒旧风烟。",
            "撙节昌颓俗，何心食万钱。"
        ],
        "title": "盘隠别驾修龟山祠",
        "id": "61ebb66d-2599-4bf2-beae-f8711a56986d"
    },
    {
        "author": "释居简",
        "paragraphs": [
            "覩史何年宫，飞跨双峨眉。",
            "又如听经塔，涌出踞地维。",
            "不然钧天人，来下观阙随。",
            "去年曾此游，入眼未始窥。",
            "西风一回首，峭峙凌烟霏。",
            "璇题翚万椽，雕础逾十围。",
            "神速藐鬼工，莫知为者谁。",
            "或曰金泉僧，短发霜披披。",
            "信孚全吴地，幻此一段奇。",
            "胸中楚泽小，檐外吴天低。",
            "举手斗可扪，纵脚云可梯。",
            "江穷水屈折，港尽天畛畦。",
            "因知广大量，不为狭隘移。",
            "阁中优钵花，万朵秋不萎。",
            "天子寿万年，一年开一枝。"
        ],
        "title": "承天万佛阁",
        "id": "84e6e390-6a68-4548-b4ae-1240f814897f"
    },
    {
        "author": "释居简",
        "paragraphs": [
            "尽鉏菑翳了，华构绕篔筜。",
            "矗矗半檐绿，疎疎六月凉。",
            "雪林听响玉，粉节晕零霜。",
            "话到杨州鹤，无非俗肺肠。"
        ],
        "title": "竹风亭",
        "id": "325bf593-4704-4cf8-96cb-db7c31c44f08"
    },
    {
        "author": "释居简",
        "paragraphs": [
            "荆溪溪上传，接畛使君贤。",
            "行旅归如市，羁游亟受廛。",
            "丰储优郡计，薄敛裕民天。",
            "谁似山阴叟，临行赠一钱。"
        ],
        "title": "平江太守李宝谟移漕荆湘  其一",
        "id": "7170c4e3-8bc0-407c-935d-834ea338b40d"
    },
    {
        "author": "释居简",
        "paragraphs": [
            "不据喉衿地，如何展壮图。",
            "一麾移使节，三楚即全吴。",
            "鹦鹉春常早，貔貅信必孚。",
            "不知坐上客，更有祢生无。"
        ],
        "title": "平江太守李宝谟移漕荆湘  其二",
        "id": "50f821f0-d15c-45ec-8211-7f37227b5a32"
    },
    {
        "author": "释居简",
        "paragraphs": [
            "城中倦酬接，小泊在同泾。",
            "竹已休教醉，梅方唤得醒。",
            "山嫌时画俗，天满古壶青。",
            "怕有归来鹤，柴门夜不扃。"
        ],
        "title": "葛庵阻雪  其一",
        "id": "60efe4d9-6dc4-4a48-97c8-06d8c31d6cae"
    },
    {
        "author": "释居简",
        "paragraphs": [
            "天上花如席，门前迳拥樵。",
            "全葩不到地，零蔕谩齐腰。",
            "梅笑竹先裂，柏随松後雕。",
            "烧痕漫灭尽，黄独更无苗。"
        ],
        "title": "葛庵阻雪  其二",
        "id": "794bb45f-363a-4f1c-9433-04bf85aa3cc7"
    },
    {
        "author": "释居简",
        "paragraphs": [
            "蓝田厅壁记，又向浦江镌。",
            "棋垒须延敌，吟疆旋拓边。",
            "镜空鸾独舞，幌冷鹤先眠。",
            "八咏弦难续，麒麟角可煎。"
        ],
        "title": "张荃翁赴浦江丞而丧耦唁荃翁谢获轩见寄  其一",
        "id": "a1f3ddaf-f04b-47ac-a1d7-9635c0b40b29"
    },
    {
        "author": "释居简",
        "paragraphs": [
            "绝笑诸郎似乃翁，荃翁又自去哦松。",
            "捄焚赏必先焦额，欲雨香非後土龙。",
            "征调苦多忘惜日，燮调伤暖不成冬。",
            "吴江短楫华亭月，称副茎虀藐万钟。"
        ],
        "title": "张荃翁赴浦江丞而丧耦唁荃翁谢获轩见寄  其二",
        "id": "c94daae8-5c00-48eb-bf85-f2bc835d5aa3"
    },
    {
        "author": "释居简",
        "paragraphs": [
            "前回滴未融，密洒又重重。",
            "半刺庆三白，载歌赓四封。",
            "猎围寻迹去，吟思为谁供。",
            "沉想山阴夜，来如去兴浓。"
        ],
        "title": "正月初一酬盘隠陆别驾再雪得封字初三夜醮遇风得泾字  其一",
        "id": "07443ef0-61a3-42d9-9af1-1438afd00cf4"
    },
    {
        "author": "释居简",
        "paragraphs": [
            "巽二胡为尔，喧豗不可听。",
            "弗摧山坠地，必辊渭成泾。",
            "窗俟东方白，灯留冷幌青。",
            "想应遵帝命，弱水送飞軨。"
        ],
        "title": "正月初一酬盘隠陆别驾再雪得封字初三夜醮遇风得泾字  其二",
        "id": "7324bc56-051e-4508-840b-a4914f4bbd2b"
    },
    {
        "author": "释居简",
        "paragraphs": [
            "旦夕灰吹律，涟漪尚剪新。",
            "虽正犹是腊，差晚不伤春。",
            "夜户凝朝彩，生柴代熟薪。",
            "老僧眉最白，寒鏁玉津津。"
        ],
        "title": "立春前三日雪",
        "id": "1301f607-6641-46b3-b3ff-4ed261958bc8"
    },
    {
        "author": "释居简",
        "paragraphs": [
            "自拔千寻俗，澜从砥柱回。",
            "炎驱旱魃死，凉似故人来。",
            "梅待春开眼，歌催雪荐杯。",
            "荆溪镜纤悉，是岂负丞哉。"
        ],
        "title": "武进赵哦松吐茹异流俗雪中与邦人颂而饯之",
        "id": "2d6349ec-d334-4fa5-acf9-3a3339ff0551"
    },
    {
        "author": "释居简",
        "paragraphs": [
            "霹雳如春雨似秋，兰陵冬夜忆黄州。",
            "茂陵封禅期身後，恰恰营成小竹楼。"
        ],
        "title": "立春前四日天大雷电以雨",
        "id": "9200653b-026e-41bc-95b1-513383f536ab"
    },
    {
        "author": "释居简",
        "paragraphs": [
            "石泉曾未面，泉石旧忘情。",
            "不与滔滔竞，常怀止止清。",
            "渭非泾酝藉，贪是恶声名。",
            "自洁怜他浊，凭谁吊屈平。"
        ],
        "title": "次薛叔载石泉韵",
        "id": "acf98484-488d-42f3-a2e5-256e087809ed"
    },
    {
        "author": "释居简",
        "paragraphs": [
            "源远涵山锡，风高逊甲科。",
            "论于前辈定，重似别泉多。",
            "清泚停无滓，扶摇荡不波。",
            "澹交从古小，如此一杯何。"
        ],
        "title": "惠山泉",
        "id": "9faaa9e4-349f-4e63-82ba-14cd7ade2e66"
    },
    {
        "author": "释居简",
        "paragraphs": [
            "梦忆湖州旧，楼台画不如。",
            "溪从城里过，人在镜中居。",
            "闭户防惊鹭，开窗便钓鱼。",
            "鱼沈犹有雁，弗寄一行书。"
        ],
        "title": "寄湖州故旧",
        "id": "ea8c38a6-36ba-4104-a0d4-bc3716ce2b62"
    },
    {
        "author": "释居简",
        "paragraphs": [
            "小奚云锦重来地，时与山人尉寂寥。",
            "妃子墓前苔砌绿，风烟商略到前朝。"
        ],
        "title": "次韵盘隠别驾偕抱独作诗相劳苦  其一",
        "id": "b326c497-a2d4-41b9-bda3-e418360bb778"
    },
    {
        "author": "释居简",
        "paragraphs": [
            "迳萦蛇腹不嫌纡，花蔓玲珑画不如。",
            "太子布金祇树老，一鉏无地可藏愚。"
        ],
        "title": "次韵盘隠别驾偕抱独作诗相劳苦  其二",
        "id": "f976a68f-1810-4824-9918-47bfa54c61a8"
    },
    {
        "author": "释居简",
        "paragraphs": [
            "敢忘百拜与三行，非贾非工只得耕。",
            "旧不便民毋助长，新非怫众却休更。",
            "验今多是迂扶曲，考古无非直胜横。",
            "只把襦歌征别乘，不从谏议问苍生。"
        ],
        "title": "代农答别乘劝耕  其一",
        "id": "e904ef91-42ba-42c0-89da-75dfb69e6fb6"
    },
    {
        "author": "释居简",
        "paragraphs": [
            "守令丁宁在必行，女当知织子知耕。",
            "课春蚕务从三月，听夏鸡声起五更。",
            "畎浍满时瞻日上，桔槔俯处候云横。",
            "调疎征省家才给，便买诗书教後生。"
        ],
        "title": "代农答别乘劝耕  其二",
        "id": "4cf0c20a-7c5f-45d6-bc18-83c0392c3310"
    },
    {
        "author": "释居简",
        "paragraphs": [
            "伯氏如文举，何烦仲氏书。",
            "山阴溪上棹，灞岸雪中馿。",
            "耕岂无闲地，居仍有弊庐。",
            "看家老猿鹤，渠不为贫疎。"
        ],
        "title": "菊磵之宜兴兼简赵长官",
        "id": "c76e4023-331d-4ab8-92d4-6be1741f66fe"
    },
    {
        "author": "释居简",
        "paragraphs": [
            "星历新传误，无人重讲明。",
            "日中阴似夜，春半冷如正。",
            "柳欲眠还醒，花犹染不成。",
            "燕归多日了，犹自未闻鶑。"
        ],
        "title": "闰月三日即事",
        "id": "569fd97a-2234-4272-bd3f-1019d6d77207"
    },
    {
        "author": "释居简",
        "paragraphs": [
            "殿阴瓴甃古，汲向瓦炉煎。",
            "甘拊惠山背，冽差帘谷肩。",
            "还丹非内外，余沥尚清涟。",
            "莫问井中影，盍窥天地先。"
        ],
        "title": "横山王八伯丹井",
        "id": "610d3197-2054-4a84-b382-0675b98b9dfd"
    },
    {
        "author": "释居简",
        "paragraphs": [
            "纔见茅檐插柳条，便知寒食是今朝。",
            "春应不恨相寻晚，应恨常阴一半消。"
        ],
        "title": "寒食",
        "id": "c047156c-f935-4695-b8e1-15868d9fac30"
    },
    {
        "author": "释居简",
        "paragraphs": [
            "廷尉园池傍柳塘，自携魏紫访姚黄。",
            "问它濯锦江头路，共汉梁王醉几场。"
        ],
        "title": "翟园  其一",
        "id": "107a65ba-56f5-4974-ac33-5f85f445156d"
    },
    {
        "author": "释居简",
        "paragraphs": [
            "黄雀儿随玉屑栽，两行珠翠一般开。",
            "桃花少似玄都观，曾却仙都谱系来。"
        ],
        "title": "翟园  其二",
        "id": "e09eebfc-4436-4117-9009-00436dc55b60"
    },
    {
        "author": "释居简",
        "paragraphs": [
            "广寒秋思苦，桂霣最芳枝。",
            "既失鸾胶助，宁忘獭髓医。",
            "彭于殇有间，苍与昊安知。",
            "不独天难问，人间更问谁。"
        ],
        "title": "宽堂赵左藏泣子",
        "id": "7bdaec1d-bad8-4d76-8953-27626769ac9e"
    },
    {
        "author": "释居简",
        "paragraphs": [
            "导洛疏伊断在兹，度溪湔祓振荒祠。",
            "人心未泯犹知劝，事力虽殚岂惮为。",
            "清似山阴修禊後，暖于沂上咏归时。",
            "熊罴祥叶期丰报，应有南康别驾儿。"
        ],
        "title": "盘隠别驾别造杨龟山祠堂拜奠于三月既望",
        "id": "95ffce06-e05d-426b-876a-5e50c7337285"
    },
    {
        "author": "释居简",
        "paragraphs": [
            "絮飞无迹送行舟，春树江云共献酬。",
            "国子先生为太守，碧山学士作监州。",
            "晴开庐阜微茫晓，籁挟芝山汗漫秋。",
            "华月光风在怀袖，同吟同啸莫鸿沟。"
        ],
        "title": "张别驾饶州之任",
        "id": "0bce482d-bb7a-46a6-bc23-a507fa425700"
    },
    {
        "author": "释居简",
        "paragraphs": [
            "盍缀蓬仙向上班，烹鲜不鄙作州难。",
            "醉眸尚带壶云碧，吟笔疑翻璧浪干。",
            "名着金闺方善下，春生玉树不知寒。",
            "明年全榜登科记，莫把寻常举送看。"
        ],
        "title": "林国博自兴化军得饶州",
        "id": "162d8fde-c430-48a3-b122-dfc990166ba5"
    },
    {
        "author": "释居简",
        "paragraphs": [
            "部勒溪山胜，横陈压丽谯。",
            "老蟾栖峭峙，饥蜃吐岧嶤。",
            "苹洁翻波碎，尘红到岸消。",
            "蚌珠方广士，瘦影落清苕。"
        ],
        "title": "慈感寺蚌珠尊者阁新成",
        "id": "33c8c59d-68a1-4ccc-8a5f-23747f3eaa04"
    },
    {
        "author": "释居简",
        "paragraphs": [
            "莼丝鲈脍不如施，歌散虽工又带讥。",
            "墙壁年时俱有耳，莫嗔鸥鹭往来稀。"
        ],
        "title": "夜泊三高亭",
        "id": "2454e21f-0c77-4965-bb02-d1cb90336f7b"
    },
    {
        "author": "释居简",
        "paragraphs": [
            "韶光欲尽伴荼蘼，收拾华风在一枝。",
            "不惜丹铅和露写，惜它姚魏不同时。"
        ],
        "title": "赵昌折枝芍药",
        "id": "800bb10f-6bed-48d0-865e-6c5f4c6546d9"
    },
    {
        "author": "释居简",
        "paragraphs": [
            "出门骑无馿，拟馽刚风骑。",
            "问之何因尔，蜚度弱水涯。",
            "弱水三万里，风烟接蓬趾。",
            "仰止蓬山云，青红湿窗几。",
            "煌煌华玉枝，采采黄金芝。",
            "瀣零濯鲜好，归来赋三岛。"
        ],
        "title": "酬盘隠别驾",
        "id": "872b9d7b-1c16-4850-b4b0-cc03affbe7b0"
    },
    {
        "author": "释居简",
        "paragraphs": [
            "万杵不为轻，丁宁玉汝成。",
            "忽闻敲月响，误作捣衣声。",
            "整整云添薄，方方雪更明。",
            "沉思过秦手，古恨满笺生。"
        ],
        "title": "捣纸",
        "id": "91aae69e-a5d6-45e9-a6ef-4cc24cc16d4c"
    },
    {
        "author": "释居简",
        "paragraphs": [
            "千绪乱纭纭，今才整得清。",
            "泉羞廉不污，镜笑丑嫌明。",
            "方听棠阴颂，俄传薤露声。",
            "半规华月老，冏冏又东生。"
        ],
        "title": "赵宜兴讣至  其一",
        "id": "1a65c9d4-f634-418e-bd68-160734eb7b14"
    },
    {
        "author": "释居简",
        "paragraphs": [
            "百里寄丰凶，休仍与戚同。",
            "小心三日妇，宏略九年弓。",
            "犊用刀偿价，人疑蔀发蒙。",
            "来年花满县，何似去年红。"
        ],
        "title": "赵宜兴讣至  其二",
        "id": "b2a4b964-6d34-45df-81c5-5f1cd30c84d5"
    },
    {
        "author": "释居简",
        "paragraphs": [
            "经术修明可保邦，凛然冠佩陈堂堂。",
            "竞传溪上诸贤聚，渐得门前一水香。",
            "疎剪新篁看抱节，诛锄恶草戒侵墙。",
            "美轮美奂从人颂，潜德虽幽愈耿光。"
        ],
        "title": "次韵郡博士贺龟山祠新成  其一",
        "id": "07d14bcb-5548-4771-92fa-fe6ed4e1caf8"
    },
    {
        "author": "释居简",
        "paragraphs": [
            "肃瞻老屋话因依，再振工夫岂浪施。",
            "学士贱秦麟妄出，老天祚宋凤来仪。",
            "崇儒允叶休明运，溢美宜删赋咏词。",
            "弗待文兴自今古，源源未必不由兹。"
        ],
        "title": "次韵郡博士贺龟山祠新成  其二",
        "id": "7ab888d2-4d77-4f36-a043-a3dc60867ed6"
    },
    {
        "author": "释居简",
        "paragraphs": [
            "业从师授巧无师，孟子何曾负子思。",
            "华月不从修处缺，景星还自望中垂。",
            "伪从所恶生成党，判自持方不中规。",
            "欲扣两端今已矣，忘言独与故吾期。"
        ],
        "title": "次韵郡博士贺龟山祠新成  其三",
        "id": "90bc40e6-54e0-447b-86e5-f19eac5c4b82"
    },
    {
        "author": "释居简",
        "paragraphs": [
            "掾署生贤梦，君生几岁知。",
            "江围帝子阁，藓晕海棕诗。",
            "铅岂无成日，筇须有化时。",
            "怕挥天宝泪，莫话浴妃池。"
        ],
        "title": "刘练师归绵州",
        "id": "51ea76c1-6533-409c-8f83-3d2750c4dc17"
    },
    {
        "author": "释居简",
        "paragraphs": [
            "系船敲竹户，剥啄异常声。",
            "灯醒夜来喜，猿因晨起惊。",
            "葵英和露熟，云子与秋明。",
            "恨杀西风急，如何驻水程。"
        ],
        "title": "荆山刘成道相过",
        "id": "4f9510a7-77b3-43ab-9b31-44e233a148ee"
    },
    {
        "author": "释居简",
        "paragraphs": [
            "仙蹊九地更深层，扪磴扳崖谢瘦藤。",
            "候彻鼎芽抽薿薿，滴残钟乳缀棱棱。",
            "诡形象物疑成怪，虚处存神唤得应。",
            "惆怅石馿鞭不起，弗如鸡犬解骞腾。"
        ],
        "title": "张公洞",
        "id": "fc8cfb1e-f562-4e32-b132-b8db61495117"
    },
    {
        "author": "释居简",
        "paragraphs": [
            "准拟朝餐洞口霞，更穷泓碧涨桃花。",
            "可曾石罅潴成玉，多是金边拣得沙。",
            "符说有灵寻汉篆，人因鉴止见胡麻。",
            "依稀似入天台路，不属刘家与阮家。"
        ],
        "title": "白马金砂洞",
        "id": "d096d5c1-0564-4d75-8199-c89e84874297"
    },
    {
        "author": "释居简",
        "paragraphs": [
            "一山三洞幽，两洞碧通流。",
            "龙占层渊沕，鱼凭四足游。",
            "远舒云际望，凉惬水边留。",
            "更卜重来约，岩前石点头。"
        ],
        "title": "善拳洞",
        "id": "b961e222-b67a-474b-863f-a4c8cc096490"
    },
    {
        "author": "释居简",
        "paragraphs": [
            "作奇男子事，博约访名流。",
            "只似深闺住，爰从断柬求。",
            "窗低延月入，幌冷为云留。",
            "只好寻班谢，泉台约雅游。"
        ],
        "title": "祝英台墓在善拳寺後",
        "id": "1435eb71-29dc-4ce4-bd7d-a1c116205699"
    },
    {
        "author": "释居简",
        "paragraphs": [
            "凹处移将凸处填，悠悠填满乱山颠。",
            "是中自有从龙便，勿谓春风不偶然。"
        ],
        "title": "何监宫云凹",
        "id": "8a8f523c-b5f1-46f2-8ceb-c542ed7cf5c2"
    },
    {
        "author": "释居简",
        "paragraphs": [
            "乡来风月渺鸿沟，已属而今第一流。",
            "九转可曾图速效，双旌何足叹迟留。",
            "暂纡青绶宣新化，应对黄花动古愁。",
            "倘有无人耕处地，欲投瘦策问菟裘。"
        ],
        "title": "吴秀州自通判即真",
        "id": "3b149d34-db28-4da0-9d58-976a2156622e"
    },
    {
        "author": "释居简",
        "paragraphs": [
            "九月明朝望，思亲到鹡鸰。",
            "不曾生日醉，未必死时醒。",
            "有命羞同甲，无钱喜放丁。",
            "六千三万夕，款曲度残零。"
        ],
        "title": "九月十四日自寿  其一",
        "id": "1b27f517-e278-49d0-8dc4-81df86d2a84a"
    },
    {
        "author": "释居简",
        "paragraphs": [
            "檐外无多地，秋芳以类从。",
            "负暄存爱敬，趱课策疎慵。",
            "勺月酬闲燕，留云备缀缝。",
            "莫言太早计，吾欲御玄冬。"
        ],
        "title": "九月十四日自寿  其二",
        "id": "528c1ef5-7ee7-42fc-a316-86ab1fd91fc1"
    },
    {
        "author": "释居简",
        "paragraphs": [
            "荣如李郭舟，小为蜀僧留。",
            "江汉渺何许，琴书占上游。",
            "贪程人易别，劳劝酒难酬。",
            "黄鹤风烟古，何曾怕搅搜。"
        ],
        "title": "送鄂渚秋官陈伯奇兼柬阮广文",
        "id": "c838945a-684d-4f9c-b548-83b845e9884d"
    },
    {
        "author": "释居简",
        "paragraphs": [
            "尽道雷无舌，雷无舌可乎。",
            "不曾藏霹雳，又自笑喑呜。",
            "菊减霜前馥，筠添雪後腴。",
            "莫同姚魏看，姚魏望秋殂。"
        ],
        "title": "相士雷舌",
        "id": "d3efadd5-d523-4f54-8d1a-74588dbd099d"
    },
    {
        "author": "释居简",
        "paragraphs": [
            "南徐非古徐，或云古徐州。",
            "乡来徐州牧，亦有大耳刘。",
            "手携紫髯生，分踞很石筹。",
            "不知何所筹，楚醪相献酬。",
            "石无一日转，名有千年留。",
            "石很不足道，人很宁弗瘳。",
            "君掾南徐官，盍为南徐谋。",
            "诚开金石坚，德举毫忽輶。",
            "鄙薄久自化，强矫终当柔。",
            "平反惟厥中，此外吾何求。",
            "君家老卿月，威惠半九畴。",
            "悠然豁斯道，付与诸郎由。"
        ],
        "title": "王司理之官南徐",
        "id": "12a52d11-f937-4b00-9d95-260d5177bd68"
    },
    {
        "author": "释居简",
        "paragraphs": [
            "莫登百尺楼，岂无湖海豪。",
            "莫挥北海尊，岂无老风骚。",
            "风骚脆霜叶，郑卫壮虎牢。",
            "龌龊胜宏放，昆吾避铅刀。",
            "竞利黩奇货，遇士輶纤毫。",
            "妄冀款段驰，不使鸾鹄高。",
            "弱羽与微类，聚族喧林皋。",
            "残粒酬渴饥，堕叶争爬搔。",
            "忽乘吹送起，遂记荫翳翱。",
            "因风不知反，堕地宁偿劳。",
            "颠顿失故步，悲叫寻丛蒿。",
            "击搏恐不免，弹射安得逃。",
            "仰窥扶摇翮，俯媿腹背毛。",
            "美人隔秋水，暖霭明春袍。",
            "访旧溪上寺，泊我寺外濠。",
            "开端问戒鼠，次及铭瘗獒。",
            "坚穷与壮老，指摘仍绎缫。",
            "玉石体自异，瑕颣宁容韬。",
            "清评盍用恕，白战恶足鏖。",
            "试请避三舍，大弨方载櫜。"
        ],
        "title": "宋贤良见过",
        "id": "82bb8f4f-58ea-433e-8aba-362f55020bf4"
    },
    {
        "author": "释居简",
        "paragraphs": [
            "龟灵诗亦灵，铁瓮渺江城。",
            "爆得风骚兆，铿为琬琰声。",
            "看如容易得，吟却最难成。",
            "只有兰陵月，知余入细评。"
        ],
        "title": "寄石龟翁总干",
        "id": "1fb05e3f-9d98-476f-809c-c11ddba2f395"
    },
    {
        "author": "释居简",
        "paragraphs": [
            "竞俗奔奔急，潜窥却步难。",
            "退知藏用密，居得秉彝安。",
            "有袜常番着，无弦敢废弹。",
            "谢城空冷帐，回首一汍澜。"
        ],
        "title": "高教授讣至",
        "id": "aa7bd683-199a-4646-9709-3ee1b4f12bb7"
    },
    {
        "author": "释居简",
        "paragraphs": [
            "不平容赴愬，无枉不相关。",
            "契托今州牧，官同旧笋班。",
            "骚情吟未尽，乐府载将还。",
            "况是平分手，新声课小蛮。"
        ],
        "title": "陆别驾解组",
        "id": "e0fd6eec-b894-4a63-bff1-3804a66f5abe"
    },
    {
        "author": "释居简",
        "paragraphs": [
            "男儿胸中奇，忍作怀土羞。",
            "冒荣复素食，矧乃羞之尤。",
            "谩令儿女曹，欣戚相喧啾。",
            "东家新买邻，百万未易酬。",
            "邻人何人斯，百万蒱博俦。",
            "娄叱九折驭，朗吟三硖秋。",
            "结客尽群玉，税驾半九州。",
            "疪存万间志，资乏三径谋。",
            "长沙与吴会，岂必真菟裘。",
            "濯足门前溪，泛月溪上舟。",
            "有客共吟啸，有书同校雠。",
            "有时鼓瑟琴，亦复飞觥筹。",
            "论士笑浮俗，得失令人愁。",
            "重官不重名，不约常相侔。",
            "乡来飞将军，渠岂不足侯。",
            "名落天地间，迥觉天地遒。",
            "谬侯纷如蚁，千古众楚咻。",
            "至今谬与贤，渭与泾殊流。",
            "高名独不死，天地同悠悠。"
        ],
        "title": "蔡提干卜居",
        "id": "efdc3165-1118-4309-aee3-dbc4e3f65b07"
    },
    {
        "author": "释居简",
        "paragraphs": [
            "惟虚不竞实，薄俗崇虚名。",
            "岂其乡来实，虚课今日成。",
            "因依铁炉步，自昔闻题评。",
            "橐钥废已久，百炼余晶晶。",
            "大而函牛鼎，小而割鸡刃。",
            "刀也玉如泥，锥也囊脱颖。",
            "箕裘既失绪，族属庸振领。",
            "区区欲就铸，水浒方接轸。",
            "譬彼赵善战，奢抗狼虎秦。",
            "括也读父书，言外欠发明。",
            "奢死括驾赵，两眼空无人。",
            "全提四十万，一窖埋长平。",
            "括固不足道，谬甚用括者。",
            "用名弗核实，铸错败良冶。",
            "曩时阖闾城，呻吟满四野。",
            "忽闻襦袴歌，一日变风雅。"
        ],
        "title": "续铁炉步志寄平江太守",
        "id": "6d73b3c9-83cf-4b26-bab4-623514a091bc"
    },
    {
        "author": "释居简",
        "paragraphs": [
            "伊谁量太湖，三万六千顷。",
            "天围几何宽，满湖不畦畛。",
            "或疑湖底天可田，笺天亟问县官请。",
            "况复周家有成法，尽底均作八家井。",
            "鲸鹏蛟鳄俱幽屏，藻荇糵为禾黍颖，公田利与私田准。",
            "坐令虞芮俗，化作西伯境。",
            "野田无哭声，夜厖亦不惊。",
            "晏眠早作日以宁，已输再输毋娄征。",
            "循良在上如西京，媚长牙爪俱逡逡。"
        ],
        "tags": [
            "太湖"
        ],
        "title": "歌太湖迓常守王寺丞",
        "id": "6deed286-204d-4426-8b12-4b89c754c021"
    },
    {
        "author": "释居简",
        "paragraphs": [
            "三顾凄凉後，今谁抱膝吟。",
            "有人皆肉食，无舌变枭音。",
            "颖脱三千客，囊空四万金。",
            "孤舟犹系岸，江碧柳阴阴。"
        ],
        "title": "檥舟黄叔向部纲南徐",
        "id": "943cbae5-528e-4a22-b045-2c2daaa42813"
    },
    {
        "author": "释居简",
        "paragraphs": [
            "江春欲到最先知，次到南枝次北枝。",
            "不信楼头观旖旎，嫰金匀徧去年丝。"
        ],
        "title": "柳  其一",
        "id": "3c62407b-49fd-43da-9e21-75cd7250ee9a"
    },
    {
        "author": "释居简",
        "paragraphs": [
            "奈尔萦晴殢雨何，静时常少动时多。",
            "初无恼乱春风意，却是春风恼乱它。"
        ],
        "title": "柳  其二",
        "id": "13ebb295-4bdc-426f-bb17-a0920f808941"
    },
    {
        "author": "释居简",
        "paragraphs": [
            "玄质团团玉不如，翠钿小切试昆吾。",
            "文园病酒文君老，盍荐芳甘瀹道腴。"
        ],
        "title": "赠制香蜡茶者",
        "id": "5319edc0-383f-4f04-b2b6-ff2d2cb55cb8"
    },
    {
        "author": "释居简",
        "paragraphs": [
            "见说淮东使者归，耄鲵都作小儿啼。",
            "暂闲绿野停鸿鹄，小俟青冥骤駃騠。",
            "度外二三皆胜策，胸中十万未全提。",
            "浯溪尚有崭天石，颂德歌功尽可题。"
        ],
        "title": "周漕泊舟寺前",
        "id": "42ca56fc-f57b-4a24-86f9-d18a30ae0a30"
    },
    {
        "author": "释居简",
        "paragraphs": [
            "弹压奔鲸障怒飞，削成峭峙不分支。",
            "自檐滴外水为地，于海潮中石涌坻。",
            "蜀浪春肥浮棹急，淮云晓湿度江迟。",
            "中泠一滴清如玉，弗与滔滔混浊移。"
        ],
        "title": "金山  其一",
        "id": "7603e054-39f1-40b9-aa78-2526e0721393"
    },
    {
        "author": "释居简",
        "paragraphs": [
            "不占南徐地，遥分北固天。",
            "削琼标巨浸，坚壁下长川。",
            "城柝偏遥夜，淮烽直近壖。",
            "建炎天子圣，翠辇到层颠。"
        ],
        "title": "金山  其二",
        "id": "1e837cc9-5d74-445e-a7ad-8fded08a3df2"
    },
    {
        "author": "释居简",
        "paragraphs": [
            "百尺楼头卧，傍无一寸梯。",
            "谈知秋鬓苦，豪压暮潮低。",
            "白璧羞瓴甋，青丝老駃騠。",
            "不能回晚照，相与就刀圭。"
        ],
        "title": "秋塘陈敬父挽章",
        "id": "64f0a1c0-5827-4f00-8e2f-46191b1f5b71"
    },
    {
        "author": "释居简",
        "paragraphs": [
            "一点春深燕子泥，卷帘不记燕归时。",
            "牡丹又逐朝霞散，亟课残经更不知。"
        ],
        "title": "即事",
        "id": "789b964a-3dfb-4ab7-8597-ec104d64d3f4"
    },
    {
        "author": "释居简",
        "paragraphs": [
            "城中窥寸碧，益远益难真。",
            "檐外开荒垒，天涯见似人。",
            "骤观虽小有，侧看亦横陈。",
            "蜡屐随山眂，幽寻谩苦辛。"
        ],
        "title": "石龟廨宇可山",
        "id": "f2fbb049-0485-4ffc-9250-3fc395831ded"
    },
    {
        "author": "释居简",
        "paragraphs": [
            "岞崿峰前古子男，万家喜气接浮岚。",
            "许曾蜕俗今留迹，坡为寻僧旧驻骖。",
            "养志不违宜膝下，去天差近似城南。",
            "明年一县花如锦，日日春风伴燕酣。"
        ],
        "title": "于潜张长官荣上",
        "id": "1718a391-3234-47b7-94d6-f9489c129f4a"
    },
    {
        "author": "释居简",
        "paragraphs": [
            "凛然晋宋美风姿，又似君家古少仪。",
            "剧县一经名辈作，春江相与白鸥宜。",
            "盘根小试难藏利，剖竹乔迁勿复疑。",
            "鸡犬相闻纔隔岸，日边书到欲先知。"
        ],
        "title": "米知县之官建平",
        "id": "8aef9697-3d0b-4812-b7b3-22e1930fa2b5"
    },
    {
        "author": "释居简",
        "paragraphs": [
            "帆开得便风，从事果何从。",
            "研滑磨穿底，毫铦贾勇锋。",
            "三千篇谩与，十四字休封。",
            "岁晚论交地，由来淡胜浓。"
        ],
        "title": "酬滕主簿",
        "id": "a12bac97-4089-4556-b36b-2c51feb8b29f"
    },
    {
        "author": "释居简",
        "paragraphs": [
            "沉思何处雨花零，彷佛灵山会上曾。",
            "不媿後来成佛女，宛如前辈在家僧。",
            "翳花去眼空无蔕，老玉胜春瘦弗棱。",
            "相伴灵椿岁寒操，共看两干又传灯。"
        ],
        "title": "张令人诵经",
        "id": "a351039f-e426-4739-a3aa-cf4aabed7382"
    },
    {
        "author": "释居简",
        "paragraphs": [
            "隠不知山浅，端如璞在荆。",
            "草滋皆玉色，松籁作江声。",
            "莽莽嫌吟俗，滔滔笑渭清。",
            "莫将云锦橐，容易小能名。"
        ],
        "title": "荆山",
        "id": "5cf541d5-b0a7-4401-8e5d-b8d625c40b6b"
    },
    {
        "author": "释居简",
        "paragraphs": [
            "怒虎跑云此处传，到今知是几何年。",
            "一弯碧似回珠浦，数曲青藏瘗玉田。",
            "彤管旋添今日史，白华何补乡来篇。",
            "诔辞尽出骚人社，行橐犹能得细诠。"
        ],
        "title": "刘母墓",
        "id": "bd1f1a07-05e1-40e1-9962-88e83199dfe8"
    },
    {
        "author": "释居简",
        "paragraphs": [
            "挂帆来迓新邦伯，不与邮亭计短长。",
            "旧习澹如黄阁老，骚情闲寄碧云房。",
            "空蒙得处花生笔，滟潋斟时月满觞。",
            "想见客毡寒不寐，自将宿火拨残香。"
        ],
        "title": "次宜兴谢长官借榻韵",
        "id": "ab2edc91-7b7a-46cb-9d7c-4af5f9132e26"
    },
    {
        "author": "释居简",
        "paragraphs": [
            "一与慈湖别，怀君十五年。",
            "衣曾知密付，人不是虚传。",
            "气老凌秋爽，诗成指日僊。",
            "相逢卯金子，应有碧云笺。"
        ],
        "title": "胡子安见漫堂",
        "id": "c2e0824f-c07f-4164-9fce-14dcd779288e"
    },
    {
        "author": "释居简",
        "paragraphs": [
            "出水依稀带露痕，采毫羞涩媿旌能。",
            "细思语不经人道，揖逊安州食蜜僧。"
        ],
        "title": "胡子安荷花",
        "id": "a5cec4a8-cf5f-4dbb-bf23-e76b07eb54a2"
    },
    {
        "author": "释居简",
        "paragraphs": [
            "皓也毘尼学，精于玉帐严。",
            "蚁酣停扫砌，燕乳记勾帘。",
            "茶鼎敲冰煮，花壶漉水添。",
            "梦回池草绿，忍践绿纤纤。"
        ],
        "title": "赠皓律师",
        "id": "4259388b-1fb8-47d9-98cf-dfb961fef4b0"
    },
    {
        "author": "释居简",
        "paragraphs": [
            "新安产最良，引类赴文房。",
            "太守五四友，管城三二王。",
            "水分千里月，春满六州棠。",
            "丹穴皆鲜羽，丛霄看颉颃。"
        ],
        "title": "寄徽州谢使君密斋",
        "id": "66f21eed-0f8a-4129-9131-a458dc448512"
    },
    {
        "author": "释居简",
        "paragraphs": [
            "拆裂金刀地，三分得一分。",
            "干戈未奠枕，封禅已刊文。",
            "符瑞规前谬，勋劳诧後闻。",
            "水中龙欲下，矫首蜀江濆。"
        ],
        "title": "孙氏封禅碑如囤俗呼囤碑",
        "id": "1d26b956-c8bb-4f50-a4b8-c30927d02108"
    },
    {
        "author": "释居简",
        "paragraphs": [
            "故郡楼居者，宜州太史家。",
            "浦寒云掩镜，研冷笔生花。",
            "月砌亭亭玉，风签猎猎牙。",
            "合簪酬大雅，一战冡淫哇。"
        ],
        "title": "修玉楼",
        "id": "0155b40c-4a03-4a4a-83ec-5f8b46d32b81"
    },
    {
        "author": "释居简",
        "paragraphs": [
            "去年水为祟，数州害田稚。",
            "今年逾去年，低陌吞高阡。",
            "天时杳难度，耕者虞沟壑。",
            "问天如何其，天空无磴梯。",
            "苍然不可诘，试诘天所司。",
            "司方责公田，皇暇恤我私。",
            "率先盈囷仓，又欲丰盛粢。",
            "长呼天不闻，问司胡不思。",
            "反裘惜奇毳，里尽毳孰资。",
            "司云心是丰凶本，帝哀尔氓乱方寸。",
            "遂令腐烂不可支，甚若秦皇齐威尸。",
            "佞壬矫诳至于此，天横伤残乃其自。",
            "涛翻天上第一禅，所感召者诚宜然。",
            "或讥浮图事吟笺，法当勿用浮图言。",
            "少陵琳琅千万篇，留人间者百不一。",
            "亦师粲可缚禅寂，不知此话何从出。"
        ],
        "title": "涨水叹",
        "id": "5c03b506-7cc4-44e6-b4d7-c6a1afbf5f7a"
    },
    {
        "author": "释居简",
        "paragraphs": [
            "云裘未换貂，鬓已几茎雕。",
            "璞美宜穹售，楼成或下招。",
            "生无金润屋，死有玉蕃苗。",
            "欲酹余不土，天浆弗满瓢。"
        ],
        "title": "闻沈宏父讣",
        "id": "a9749fd8-c90d-475f-9edd-e9ac913924d0"
    },
    {
        "author": "释居简",
        "paragraphs": [
            "寸绳尺棰乱山深，节制安知竖子心。",
            "老子看牛如相马，微茫淡墨赏遗音。"
        ],
        "title": "晚牧图",
        "id": "150a368e-7717-4d2b-821c-1ca00fdeac25"
    },
    {
        "author": "释居简",
        "paragraphs": [
            "策慵推病枕，刺字忽来前。",
            "未说名瓜子，先传姓口天。",
            "鸿蜚烦送目，蛩响动吟肩。",
            "穷与穷相值，秋风已飒然。"
        ],
        "title": "赠吴兄仲孚",
        "id": "58c10d8b-39f7-4373-ba89-23ec16135549"
    },
    {
        "author": "释居简",
        "paragraphs": [
            "肯为人低首，非因米折腰。",
            "曲何惭九地，直恐碍丛霄。",
            "雪虐知擎重，风酸不怕摇。",
            "乔林多裂干，弗後岁寒雕。"
        ],
        "title": "蟠松",
        "id": "b3508841-e5c7-4a3b-9192-e45d0bc240c2"
    },
    {
        "author": "释居简",
        "paragraphs": [
            "葬近陈朝桧，伤心绝笔吟。",
            "家余乞米帖，囊尽掷蛙金。",
            "语戆贫难屈，名膻死弗沉。",
            "王孙种花县，何似古藤阴。"
        ],
        "title": "泣姜贫乐谢长兴长赵可斋  其一",
        "id": "e5a89f53-5ce3-4ba5-a36d-fb7c723029cc"
    },
    {
        "author": "释居简",
        "paragraphs": [
            "金尽骅骝死，交游散似云。",
            "五穷逐不去，百拙巧难分。",
            "竹唁梅疎友，鸥随鹭吊群。",
            "未铭先传散，勒徧霅川濆。"
        ],
        "title": "泣姜贫乐谢长兴长赵可斋  其二",
        "id": "8873792c-c933-402e-b481-de0c58be44a9"
    },
    {
        "author": "释居简",
        "paragraphs": [
            "照与照者，影沈迹绝。",
            "尔如何其，自起途辙。",
            "傍睨语我毋庸疑，倚棂为我赋两池。",
            "谓言物物皆吾诗，绝怜思苦槁弗滋。",
            "不忍污此清涟漪，不然小需载生魄，碧潋不摇皆玉色。",
            "一池各有一眉新，眉间喜气浮津津。",
            "悠然散作无边春，辗轮半仄朣朣蘸，明透方方两团鉴。",
            "更征此义吾无说，莫问清池问明月。"
        ],
        "title": "仁寿敬行可开两池曰双照",
        "id": "9564d875-f49b-41d2-ad95-de765422a1f8"
    },
    {
        "author": "释居简",
        "paragraphs": [
            "十华藏海藐涔蹄，便作涔蹄为物移。",
            "富贵不须开帝网，只开万顷碧玻璃。"
        ],
        "tags": [
            "太湖"
        ],
        "title": "吴江塔寺登阁观太湖",
        "id": "d831d8f9-c817-4738-8bb5-ba47c22fada5"
    },
    {
        "author": "释居简",
        "paragraphs": [
            "集霰夜才分，缤霏晓更零。",
            "未乘风洒洒，先挟雨冥冥。",
            "窗失三更黑，山无一寸青。",
            "有船非剡棹，谁去扣吟扃。"
        ],
        "title": "雪",
        "id": "6036ac20-e1b3-4025-af2c-6cfdccd554fb"
    },
    {
        "author": "释居简",
        "paragraphs": [
            "嘉泰开禧後，人传伯仲文。",
            "演纶宜掌制，草檄谩从军。",
            "楚塞沈秋警，江云黯暮曛。",
            "旧题湖上石，藓晕湿苔纹。"
        ],
        "title": "闻杜子野讣",
        "id": "22ce5670-7526-41da-92f2-9d97a3e4aed0"
    },
    {
        "author": "释居简",
        "paragraphs": [
            "光风欲透锦燕脂，数点忺晴已荐奇。",
            "惆怅一双新燕子，年年不见未开时。"
        ],
        "title": "问傅庵海棠消息  其一",
        "id": "a9f9c8b8-8f3e-424f-99cd-5e97be44bed9"
    },
    {
        "author": "释居简",
        "paragraphs": [
            "红云暖压草玄池，宫烛传榆夜更奇。",
            "空掩沉香亭北恨，玉环宿酒未醒时。"
        ],
        "title": "问傅庵海棠消息  其二",
        "id": "1afcb35e-39cf-4a9f-8339-4d31d94cd013"
    },
    {
        "author": "释居简",
        "paragraphs": [
            "诸老先生总未言，一言中的已先闻。",
            "守成天子恭沉默，不妬多功重少文。"
        ],
        "title": "读贾太傅传  其一",
        "id": "6bd58be6-69ab-456f-8227-d1c010a45571"
    },
    {
        "author": "释居简",
        "paragraphs": [
            "七日平城戒覆车，不容年少系单于。",
            "用贤勿贰君知否，不用何须叹不如。"
        ],
        "title": "读贾太傅传  其二",
        "id": "7b09009c-72f2-4b34-9f68-9316949f494c"
    },
    {
        "author": "释居简",
        "paragraphs": [
            "彷佛巴东县，空横尽日船。",
            "晴占收麦候，寒似养花天。",
            "岚湿窗纱重，云明幌楮鲜。",
            "商星与参子，相别动经年。"
        ],
        "title": "赵都厢见过",
        "id": "2080077e-5ec6-4182-8441-b0e4df5d218f"
    },
    {
        "author": "释居简",
        "paragraphs": [
            "绿叶未幄春正迟，看看雪暖开荼蘼。",
            "丁宁密意谢红药，掎角缓放韶华归。",
            "一芳一菲寻版荡，更无可砥狂澜涨。",
            "惠风迤逦索蒲葵，约束凉熏小相让。",
            "棠梨雨褪燕脂蔫，来禽效颦相後先。",
            "主人朝天未回鞯，软红没屦东华前。",
            "饮湖山绿方颓玉，水遶山围南宕北。",
            "起来却忆故园春，园中四时花木新。",
            "诗人眉苦闲情皱，不怕天知怕天瘦。",
            "遂令真宰妬冥搜，无人不恨古藤州。"
        ],
        "title": "访叶海盐不值",
        "id": "db5e3b60-d027-43af-886a-e7261be7efae"
    },
    {
        "author": "释居简",
        "paragraphs": [
            "斗风鹢退不忺飞，还似当年过宋时。",
            "又似雪舟人兴尽，归时却是顺风吹。"
        ],
        "title": "入邑阻风  其一",
        "id": "1aadc8b0-49df-4951-a5e4-4cc358618587"
    },
    {
        "author": "释居简",
        "paragraphs": [
            "见时无事去还思，往往来参去不辞。",
            "弗是山林傲轩冕，澹台有请独无私。"
        ],
        "title": "入邑阻风  其二",
        "id": "2ff086b4-6a32-4c7f-af56-cf8a3d45f6e7"
    },
    {
        "author": "释居简",
        "paragraphs": [
            "勋业在青编，貂蝉负雪颠。",
            "巍科几望月，定见不回川。",
            "用小才嫌大，时危德忌全。",
            "上天寻白傅，表海问蓬仙。",
            "心在方岩上，天游委羽先。",
            "十连茂棠荫，一橐老钧天。",
            "浊水因珠洁，清风被物鲜。",
            "孤芳观晚节，善贾考初年。",
            "吟速甘存拙，文疎耻竞妍。",
            "郑庄真好客，王衍不言钱。",
            "谬我奚为者，烦公辱赠篇。",
            "初无昙颖契，终说项斯贤。",
            "大雅皆传响，楞严未讫笺。",
            "新阡小溪曲，华玉反蓝田。"
        ],
        "title": "长兴长赵宪可说闽帅王方岩逸事",
        "id": "f657e518-0d03-4d59-9730-13267530bb51"
    },
    {
        "author": "释居简",
        "paragraphs": [
            "龙虎榜头千佛名，乱山寸碧起双明。",
            "预吟新句虽三首，莫放胪传第二声。",
            "得意马蹄须款曲，吐花兔颖看峥嵘。",
            "平生两眼人嫌白，青为君家好弟兄。"
        ],
        "title": "四明陆韩二佳友登科  其一",
        "id": "402165a8-12f0-4e9b-b479-afac6d216378"
    },
    {
        "author": "释居简",
        "paragraphs": [
            "江上得书纔半月，漕闱旋与计偕初。",
            "荐闻得第喜何似，纵不嗣音曾弗疎。",
            "别院苦难应有助，大庭贾勇可无余。",
            "首呼名氏须相报，雁若慵来亟遣鱼。"
        ],
        "title": "四明陆韩二佳友登科  其二",
        "id": "02f15e86-4a81-46b4-b236-e649d1344d59"
    },
    {
        "author": "释居简",
        "paragraphs": [
            "寸土如寸金，恩殊帷盖深。",
            "病思罹穽日，死恨出林心。",
            "残橡停朝赋，空樊绝夜吟。",
            "六窗呼不应，云冷月沉沉。"
        ],
        "title": "盘隠瘗猿",
        "id": "89140748-b976-4c8f-8528-7ba25a4ab818"
    },
    {
        "author": "释居简",
        "paragraphs": [
            "汉张烧炼处，切得一痕云。",
            "土蚀爊金液，苔皴截铁文。",
            "响非弦脆杂，清浣俗纷纭。",
            "袖里东溟小，罗浮不足云。"
        ],
        "title": "张公洞得响石",
        "id": "676dad93-7542-4d4a-a122-9a2ffbaf3b47"
    },
    {
        "author": "释居简",
        "paragraphs": [
            "溪友弗来过，幽栖欠濯磨。",
            "眼饥嫌睡少，竹醉惜移多。",
            "雏燕骈争乳，慵鶑噤弗歌。",
            "窗低云不扫，零乱尽从它。"
        ],
        "title": "酬卢玉堂",
        "id": "beccb938-6420-4fc1-843d-5a4538fae08f"
    },
    {
        "author": "释居简",
        "paragraphs": [
            "玉帐拥貔貅，朝天爽借留。",
            "勋庸收素定，江汉耻横流。",
            "传有当时癖，池无暇日游。",
            "貂蝉倘来耳，又见出兜鍪。"
        ],
        "title": "陈襄阳归长兴  其一",
        "id": "2de88cfa-862d-4df6-bd21-6bdb690c828d"
    },
    {
        "author": "释居简",
        "paragraphs": [
            "巾子山前寺，曾分华顶薇。",
            "去寻龙首约，因些客儿归。",
            "白羽精戎律，黄金缓带围。",
            "孔融倾座处，西望几斜晖。"
        ],
        "title": "陈襄阳归长兴  其二",
        "id": "f6c7c706-bdbf-4543-8d2d-27ae2455f66e"
    },
    {
        "author": "释居简",
        "paragraphs": [
            "清约筋骸别，云泥俗肺肠。",
            "酌贪廉不污，鉴正丑难藏。",
            "贵药无钱买，沉痾有死偿。",
            "若为千驷马，得似蕨薇香。"
        ],
        "title": "项别驾讣临",
        "id": "c4a6f4f8-4552-4c5e-859e-a08750c310ba"
    },
    {
        "author": "释居简",
        "paragraphs": [
            "翠袖薄，霞裾飘，盈盈不动金步摇。",
            "步摇金扶翠翘玉，只知今夕欢难足，不知明日欢难续。",
            "瑶姬自是能吟女，璧合知还旧躔度。",
            "古菱花试小龙文，双鸾舞处亭亭分。"
        ],
        "title": "玉树曲",
        "id": "1c1687b8-8e59-41a2-bc53-b87f36c2b192"
    },
    {
        "author": "释居简",
        "paragraphs": [
            "阳台晴霞暖生缬，削玉六双云嵽嵲。",
            "白盐赤甲秋未零，侧树欹岩妥鳞𩧆。",
            "雾毂烟軿两朱凤，紫琼锒铛碧瑶鞚。",
            "辙飞不点九地泥，泥滓各谐蝼蚁梦。",
            "兰台词客词诡奇，讽微劝广胡不思。",
            "更欲张仪聘燕赵，却嫌郑袖黄金少。"
        ],
        "title": "巫山高",
        "id": "31a5ff16-7b3c-4014-ab79-dc71a424617e"
    },
    {
        "author": "释居简",
        "paragraphs": [
            "锦帆泾浅花如玉，苎罗女儿更明淑。",
            "纤柔擥花映芳脸，绿皱不摇秋湛染。",
            "嫣然闯影一笑新，笑花解笑不解颦。",
            "扁舟五湖一痕月，照见颦吴更颦越。"
        ],
        "title": "莲塘曲",
        "id": "e5ad28f8-ae72-4386-995f-1f339ed157bd"
    },
    {
        "author": "释居简",
        "paragraphs": [
            "一奁古碧涵冷秋，泓澄绀滑凝不流。",
            "开奁拂拭辨款识，认得轩辕在时事。",
            "轩辕昔游广寒殿，取太阴精酬百炼。",
            "冏冏妖踪怪影消，夜哭空郊晓奔窜。",
            "菱花乱古亦乱真，识真考古今无人。",
            "黄金宁可买不死，难买张华两眸子。"
        ],
        "title": "古镜行",
        "id": "3157df5f-b5dc-4f1e-994d-301a224e0d24"
    },
    {
        "author": "释居简",
        "paragraphs": [
            "樵斧响晴雷，平林顷刻摧。",
            "兔亡三穴徙，猿吊一枝哀。",
            "桑梓思前辈，松杉惜上林。",
            "养林如养德，万木盍重栽。"
        ],
        "title": "傅家林",
        "id": "90be5793-82fe-4689-b810-b30bf0f1178e"
    },
    {
        "author": "释居简",
        "paragraphs": [
            "山展凤膺仍敛翮，东井碧通西井白。",
            "井花娄欲策茶勋，长恨眼中无此客。",
            "夔州病渴夜迢迢，阿段透云分湱湱。",
            "胡为金锡卓山泉，小倚银床问庭柏。",
            "一杯盍为龙象供，数寻自是蜿蜒宅。",
            "万斛滔滔随地出，九地茫茫不须择。",
            "浅清盈甃玉痕圆，深浄镜空云影拆。",
            "江淮行地自南北，河汉如人同血脉。",
            "举瓢高谢沧浪浊，吹箫去觅浮丘伯。",
            "遂令天水不违行，洞明爻象元同画。",
            "更将康谷细商评，一笑自知肩可拍。"
        ],
        "title": "次韵郑大参浄慈双井",
        "id": "15bcebc5-b9a6-4040-a5c9-9bacee53c57b"
    },
    {
        "author": "释居简",
        "paragraphs": [
            "岁逢虎牛祸折萌，荡荡蜀道犹可评。",
            "嗾奸反正善其计，振槁拉枯徒尔勤。",
            "初虽覆杯可扑灭，终焉决海难为平。",
            "智人三尺眼前暗，明玉一玷磨弗晶。",
            "因仍扰扰不知了，残金欲灺连鞑人。",
            "武功夙着冲与寔，貂蝉贵欲兜牟成。",
            "孽成孤凤鸟不度，守有可死生无因。",
            "两公气节固相类，又类射虎飞将军。",
            "西和寅仲出儒素，开禧总饷先垂名。",
            "太丘是父有是子，冲楼跨灶前无伦。",
            "话头讲明有定见，不与奸谄相因循。",
            "犬戎日众我日寡，貔貅乍屈还乍信。",
            "贺兰饱鲜方醉醇，啮指不雠南霁云。",
            "恸哭秦庭不肯援，有严玉帐无分兵。",
            "借令空弮可持满，飞镝已尽风中鸣。",
            "三城父兄一时陷，况复骨肉怀亲亲。",
            "有生必死死有所，此死可羞尸素群。",
            "矜韬衒略谩蠢蠢，妬功嫉效徒逡逡。",
            "幸灾之迹弗容掩，不掉之尾何足云。",
            "乡来益昌倡大义，阿源流芳千载荣。",
            "胜天倘可恃人众，公道莫于行路听。",
            "後先忠节贯日星，野史孰愈良史真。"
        ],
        "title": "哀三城",
        "id": "e6c5c269-e4fd-48ae-b6a9-0b54b20cba0f"
    },
    {
        "author": "释居简",
        "paragraphs": [
            "射蛟溪上黄花酒，灏气浮溪静弗澜。",
            "素羽已忘秋後热，紫萸不怕夜来寒。",
            "轸裁雕玉鸣焦尾，屏掩涂金炷博山。",
            "步武自高吟自适，何须鼓吹上层峦。"
        ],
        "title": "九日寄宜兴谢长官",
        "id": "3968ea45-9c3b-4025-a939-358ad9f4d0da"
    },
    {
        "author": "释居简",
        "paragraphs": [
            "尺潦翻阶怒辊沙，沉阴物物殒精华。",
            "最怜万亩伤禾颖，忘却重阳对菊花。",
            "原上有苗皆委地，水中无穗不生芽。",
            "占晴夜夜观西北，一缕何曾见暮霞。"
        ],
        "title": "苦雨",
        "id": "7c9263f3-c0ec-47fa-9840-4af20045858b"
    },
    {
        "author": "释居简",
        "paragraphs": [
            "老荷纫缀晚秋前，冷榻曾无坐客毡。",
            "旋剪玉虫观细字，欲分半芋且迟眠。"
        ],
        "title": "赠天台权上人",
        "id": "3ddb6848-0f51-44fb-a6cc-1705b1b0c0a1"
    },
    {
        "author": "释居简",
        "paragraphs": [
            "步武弗忺低，阑干俯峭巍。",
            "霜鸿天外去，檐翼水边飞。",
            "胜践西风老，幽寻晚照微。",
            "贺成先燕雀，宏略在沉机。"
        ],
        "title": "箬溪楼制锦堂长兴长官赵可斋新制  其一",
        "id": "3dd093c6-6e11-469f-8e35-cc647810aa3c"
    },
    {
        "author": "释居简",
        "paragraphs": [
            "古制宜藏巧，吾宁十目窥。",
            "弗将青镜掩，谁兆白鸥疑。",
            "雁鹜方群散，罝罦各自施。",
            "悠然机杼别，无媿召南思。"
        ],
        "title": "箬溪楼制锦堂长兴长官赵可斋新制  其二",
        "id": "5aa56b9b-8904-4a0d-b5df-6cb50fb78c93"
    },
    {
        "author": "释居简",
        "paragraphs": [
            "托根陈土隋风烟，送尽鲤鱼蜚上天。",
            "六騑度江又如许，老彭社栎将齐年。",
            "彭自有商观五伯，区区社栎奚为者。",
            "君乎干老旧时天，刚中紫铁青铜坚。",
            "一年一年看妖妍，年年死在秋风前。",
            "轮囷孤顶鸾停翼，脱略霜皮蛟露脊。",
            "自古才难人弗惜，江东酒壶浇柱石。",
            "夜深风雨卷潭湫，霹雳一声天地秋。"
        ],
        "title": "大雄寺陈朝桧",
        "id": "bc102543-15ea-4d5e-a2ee-e674b37f27dc"
    },
    {
        "author": "释居简",
        "paragraphs": [
            "光动群阴敛，朣朣古岸斜。",
            "缘空冰碾雾，分影璧沉沙。",
            "圆转刚非缺，虚灵浄弗瑕。",
            "修轮纷血指，玉斧在山家。"
        ],
        "title": "月溪",
        "id": "106db18e-8143-4b37-8924-f097129ea2fc"
    },
    {
        "author": "释居简",
        "paragraphs": [
            "霰集三秋後，花飞十月初。",
            "更添两度白，并作一年书。",
            "稻疃齐生耳，麰田烂弗鉏。",
            "寒敲君子竹，压折怕林疎。"
        ],
        "title": "十月初三四雪",
        "id": "0922897f-4cf1-4825-936b-b3cf2ba256e9"
    },
    {
        "author": "释居简",
        "paragraphs": [
            "红铺不是芬陁利，绿卷无非菡萏秋。",
            "以色媚人宁坏色，不随荣谢镜中羞。"
        ],
        "title": "墨藕花  其一",
        "id": "8673f457-6624-4f45-9c84-dfef40a4e1d9"
    },
    {
        "author": "释居简",
        "paragraphs": [
            "西子湖阴锦掞云，水风池阁度晴熏。",
            "影窥明王生绡薄，分外精神一两分。"
        ],
        "tags": [
            "西湖"
        ],
        "title": "墨藕花  其二",
        "id": "eda815b1-77ac-440c-8f3c-9dbd7b578558"
    },
    {
        "author": "释居简",
        "paragraphs": [
            "李怀仁画双龙後，活在兰陵道士家。",
            "水墨工夫能幻巧，变成霜干老槎牙。"
        ],
        "title": "松图  其一",
        "id": "67087e9c-730a-44f9-955a-06472848e06e"
    },
    {
        "author": "释居简",
        "paragraphs": [
            "断桥之西石桥北，忘世忘年寄幽独。",
            "千仞干云险绝攀，瘦影何时落横幅。"
        ],
        "title": "松图  其二",
        "id": "27437937-9b69-4377-98d4-422bc98b137b"
    },
    {
        "author": "释居简",
        "paragraphs": [
            "九月十月闰月雨，阴晶阳采云霾𢾅。",
            "十旬朝夕漏涔涔，岂应漏处无人补。",
            "准拟书云须少霁，破镜上天犹未已。",
            "田家屋老半闲茅，带雨旋抽仍数米。",
            "雨中集霰初廉纤，雪中更把来麰占。",
            "麰今一粒不入土，倘有些小黄厌厌。",
            "春耕仰麦今无麦，欲驱秧马饥无策。",
            "富人露廪矗如林，价高少室山人索。",
            "贪夫相时为利谋，耕夫食力毋过求。",
            "无求尚有丰凶忧，更忧螟螣蠈与蟊。",
            "常平使者深长虑，少戆安知汲长孺。",
            "开仓振粟勇不疑，救焚孰与先救饥。"
        ],
        "title": "秋雨连冬雪寄常平使者王郎中",
        "id": "a2b975c4-fc35-4abf-b15d-2eb848ca775e"
    },
    {
        "author": "释居简",
        "paragraphs": [
            "医俗无如退，荣身岂俟官。",
            "不知狙喜怒，聊问竹平安。",
            "恶曲麾圆器，希同即异端。",
            "十虚无四壁，冷眼要人看。"
        ],
        "title": "刘漫塘寄谢宜兴三诗属宜兴索和  其一",
        "id": "b22bf796-b9dc-4b98-a2b9-8cbaf6b63988"
    },
    {
        "author": "释居简",
        "paragraphs": [
            "美政喧邻壤，新诗致漫翁。",
            "新声能峭眇，嘉实对清空。",
            "药苦终成效，言甘恐害忠。",
            "不逢丈人行，争识古人风。"
        ],
        "title": "刘漫塘寄谢宜兴三诗属宜兴索和  其二",
        "id": "5e3cd654-bce2-407d-bd6a-f2832f90147d"
    },
    {
        "author": "释居简",
        "paragraphs": [
            "泳飞楼上吟，记赏竹岩深。",
            "鹤已几番子，棠仍千树阴。",
            "名随北斗上，刻笑岘山沉。",
            "独欠岩翁些，交游尚挂心。"
        ],
        "title": "刘漫塘寄谢宜兴三诗属宜兴索和  其三",
        "id": "8bd17b09-74c6-4294-9808-2066f908e4df"
    },
    {
        "author": "释居简",
        "paragraphs": [
            "一麾梅岭下，征旆踏春妍。",
            "响郑尚书履，收王大令毡。",
            "阜财昌国本，裕食佐民天。",
            "来岁花如雪，芳枝记驿传。"
        ],
        "title": "张南雄之官",
        "id": "9fe318a2-46da-4a64-92c1-5a3dc423e568"
    },
    {
        "author": "释居简",
        "paragraphs": [
            "蓝田新续记，莲幕又登贤。",
            "次迟初潜地，荣如利见年。",
            "熊飞占吉梦，彩侍未华颠。",
            "天予先成佛，无庸缓着鞭。"
        ],
        "title": "薛蓝田",
        "id": "568a4765-3b02-4dd7-91ac-f1525276b4e2"
    },
    {
        "author": "释居简",
        "paragraphs": [
            "千骑精明振物华，麦畦分处槿篱斜。",
            "山虽有尽春无际，李竟不言桃自花。",
            "绿涨新添前夜雨，青归不减去年畬。",
            "酒杯弗酹刘伶土，重为斯文一叹嗟。"
        ],
        "title": "陪方江阴宗谕劝耕过宋景文墓田次日得其唐书草并侍郎诰",
        "id": "9e9f390e-01f0-4f12-ac86-e8a8ca855d0f"
    },
    {
        "author": "释居简",
        "paragraphs": [
            "梏足晶荧佩陆离，无人从事一丸泥。",
            "谋疎与国迷同体，恨逐东流竟噬脐。",
            "俗好永怀兄弟逊，金多盍媿斗牛齐。",
            "潮来只打君山脚，渺渺江空宇宙低。"
        ],
        "title": "君山吊古",
        "id": "f72cd285-9d12-4bcc-90aa-68743bcb5854"
    },
    {
        "author": "释居简",
        "paragraphs": [
            "华清横玉落梅愁，不寤人谋蔽鬼谋。",
            "白面书生名字贵，还如版筑梦中求。"
        ],
        "title": "梁楷画钟馗并引鹤归云际携琴过涧西三题  其一",
        "id": "81786b21-a81f-4756-9ed8-5ae914c810e2"
    },
    {
        "author": "释居简",
        "paragraphs": [
            "唤起胎仙细问伊，几时华表柱头归。",
            "一编玄草都收拾，种玉田东伴采薇。"
        ],
        "title": "梁楷画钟馗并引鹤归云际携琴过涧西三题  其二",
        "id": "cbf11721-781e-4ca1-8ac0-34d9f26b90ac"
    },
    {
        "author": "释居简",
        "paragraphs": [
            "不是忘弹閟古音，怕人误赏玷琴心。",
            "云西六六峯前去，挂壁梧桐槁弗瘖。"
        ],
        "title": "梁楷画钟馗并引鹤归云际携琴过涧西三题  其三",
        "id": "bdd2222f-eb20-426c-87d8-21fbee77c0c5"
    },
    {
        "author": "释居简",
        "paragraphs": [
            "草熏熏，木欣欣，海棠昨日随雨零。",
            "牡丹欲放金紫新，余芳各自争鲜明。",
            "小圃日涉不日成，品分目署月旦评。",
            "是家当年驾卢骆，祖烈亭亭相博约。",
            "振陋鉏荒十亩余，坐看鸢飞与鱼跃。",
            "奇奇怪怪幻玲珑，白白红红相杂错。",
            "小竚人间日月长，更拓胸中小丘壑。"
        ],
        "title": "杨园四题  其一",
        "id": "10f47b41-c8a9-488e-889e-617c7ed4f500"
    },
    {
        "author": "释居简",
        "paragraphs": [
            "凉自红酣起，香从静胜闻。",
            "虹梁虽可跨，龙液不须焚。",
            "天作池中底，风成水上文。",
            "倚楹闲意绪，只与月平分。"
        ],
        "title": "杨园四题  其二",
        "id": "ce9f3156-5c4c-4367-8ffd-19b8e24e7df3"
    },
    {
        "author": "释居简",
        "paragraphs": [
            "壍断垣颓井不移，秀盘古色尚依稀。",
            "兴亡千载谁相委，华表柱头丁令威。"
        ],
        "title": "杨园四题  其三",
        "id": "0e4d6e15-7570-47b3-9736-28eafa5a62b5"
    },
    {
        "author": "释居简",
        "paragraphs": [
            "直从平地矗崔嵬，南向群山斗次来。",
            "尽此半春留客醉，莫愁一日不花开。",
            "水从绿野前头遶，竹向芳菲缺处栽。",
            "目送断鸿天外去，问它更是几时回。"
        ],
        "title": "杨园四题  其四",
        "id": "be8cc323-6f6d-4b3c-ab27-067945903c7e"
    },
    {
        "author": "释居简",
        "paragraphs": [
            "旧巢新补画梁西，趁得兰塘雨後泥。",
            "莫忆年年归去路，蜃楼高处海云低。"
        ],
        "title": "燕归",
        "id": "ddde4b17-93d9-466f-9685-141e51116bc4"
    },
    {
        "author": "释居简",
        "paragraphs": [
            "笑贾长江惜语离，苦留春到五更时。",
            "怕伤怀似阳关别，何似悠然睡莫知。"
        ],
        "tags": [
            "长江"
        ],
        "title": "三月三十日",
        "id": "d7fc693b-f99e-481c-aad5-b4919b38f5e3"
    },
    {
        "author": "释居简",
        "paragraphs": [
            "两考在官当有俸，三年待次已无余。",
            "骥虽暂展淹州佐，鹓欲成行盍内除。",
            "湖上玄猿嗟宿草，帐中丹顶喜新雏。",
            "青冥脚脚平如砥，浩荡沧江兴弗疎。"
        ],
        "title": "闻盘隠府判换阙",
        "id": "4f6bf315-31f4-423d-a5d2-68edb791d960"
    },
    {
        "author": "释居简",
        "paragraphs": [
            "秋檐去年约，夜色正中旬。",
            "月堕水中影，沙明镜里人。",
            "杜鹃移树怨，蝙蝠抵帘嗔。",
            "谁报明朝喜，灯花剪剪春。"
        ],
        "title": "次韵谢盘隠府判",
        "id": "c70a8f0e-b06b-48a4-9ae9-43a092bc17cb"
    },
    {
        "author": "释居简",
        "paragraphs": [
            "把茅着在深云里，亦有残畬近水边。",
            "不作山人沽善价，更饕司业养廉钱。",
            "皇华未远难为别，倦翮嫌高弗足怜。",
            "来岁小团新锡赉，从公酌第四桥泉。"
        ],
        "title": "王守除本路仓使",
        "id": "631ef7fa-787d-4962-a50e-84b442315be1"
    },
    {
        "author": "释居简",
        "paragraphs": [
            "蜂懒蜜脾香，将雏燕子忙。",
            "种萍翻尽絮，蕃稻浸成秧。",
            "梅子雨初溽，苹花风未凉。",
            "卯金天禄阁，芳墨浩淋浪。"
        ],
        "title": "周氏小阁漫堂名之曰燕超",
        "id": "d3740ee2-0da7-45f7-919e-69374fdd6be8"
    },
    {
        "author": "释居简",
        "paragraphs": [
            "鬘缀熏风舞袂凉，依稀五竺饭空王。",
            "未哦玉唾三千偈，先列金钗十二行。",
            "桂殿冷滋分素洁，魏家新紫拟芬芳。",
            "华林锦绣连铜雀，叶叶倾斜背太阳。"
        ],
        "title": "蜀葵满庭",
        "id": "288f3e46-9d64-4c60-98d9-4ac390a36c3a"
    },
    {
        "author": "释居简",
        "paragraphs": [
            "秋夏纔交事，征轮勇欲飞。",
            "有诗上行卷，无地扣吟扉。",
            "梅雪玲珑瘦，瓜藤蔓延肥。",
            "侯鲭易充悦，不似北山薇。"
        ],
        "title": "立秋日赠竹邻陈上舍",
        "id": "59b3e2b3-0eae-4bfc-bb4d-cba649ab0fad"
    },
    {
        "author": "释居简",
        "paragraphs": [
            "大药何年窃得灵，广寒去伴月长生。",
            "至今弱羽沾余沥，犹作当时杵臼声。"
        ],
        "title": "捣药禽",
        "id": "ee2a0a05-de71-4a0a-96fe-0c1d809178d3"
    },
    {
        "author": "释居简",
        "paragraphs": [
            "月下悠然洞杳微，弗谐琴筑与埙箎。",
            "不知林谷鹓鸿响，何似南阳抱膝时。"
        ],
        "title": "啸云",
        "id": "73727dff-7d2b-40bc-9473-0315e25e4677"
    },
    {
        "author": "释居简",
        "paragraphs": [
            "雪藕铢衣不自珍，人间丝枲谩纷纭。",
            "何如小白花山上，别剪彤霞与白云。"
        ],
        "title": "贫女观音",
        "id": "d72dac63-1974-4dcd-bcaa-ebc89724eabd"
    },
    {
        "author": "释居简",
        "paragraphs": [
            "出岭新吟问老铦，丹青费尽笑无盐。",
            "磵阴雪立寒更尽，纔识元戎玉帐严。"
        ],
        "title": "茂书记归闽  其一",
        "id": "71cf043e-86b2-406e-a99c-f8cd2093951c"
    },
    {
        "author": "释居简",
        "paragraphs": [
            "淡学梅花不受妆，酷嫌脂泽缀词章。",
            "汉妆更在青山外，留得华风管暗香。"
        ],
        "title": "茂书记归闽  其二",
        "id": "ac8f4bba-8ef8-4109-a0ee-02f8c64b794a"
    },
    {
        "author": "释居简",
        "paragraphs": [
            "太白岩空夜弗扃，好风不约满疏棂。",
            "旧题寂寞无人管，散作苕溪水上云。"
        ],
        "title": "苕溪新上人石窗",
        "id": "96ae233c-8cac-44e2-a025-1f3cc45f7f72"
    },
    {
        "author": "释居简",
        "paragraphs": [
            "黄岩二松下，别调听新吟。",
            "寻说丑羊去，寄声双鲤沉。",
            "班空华玉笋，弦绝断文琴。",
            "宿草春重绿，伤心日更深。"
        ],
        "title": "顾寺簿云伯挽章",
        "id": "5b75211c-2e3a-4002-bd43-18016cb0f09b"
    },
    {
        "author": "释居简",
        "paragraphs": [
            "骚吟富名流，东洲敏风雨。",
            "小低演纶手，联作石鼎语。",
            "真龙得人畏，况复射真虎。",
            "妖踪与怪迹，三舍亟避去。",
            "出如一角麟，贵若五色羽。",
            "不然六月息，扶摇快抟举。"
        ],
        "title": "施当涂东洲见寄",
        "id": "e0ea3106-9e02-4b85-9137-0d3889ebe9ab"
    },
    {
        "author": "释居简",
        "paragraphs": [
            "清俯箬溪流，裴回水上楼。",
            "同心独陈桧，别乘半杨州。",
            "斗酌江分暝，轮空月碾秋。",
            "琼花难驿寄，花露记珍投。"
        ],
        "title": "长兴赵可斋辟杨州别驾",
        "id": "026fc29d-f2ee-4ca9-9e62-89cd72d8d2a7"
    },
    {
        "author": "释居简",
        "paragraphs": [
            "莫窥殽与函，峭绝青错磨。",
            "可无济胜具，振衣披峩峩。",
            "更复游吕梁，虎眼漩作涡。",
            "堂堂济深涉，如此忠信何。",
            "游子听我语，审听毋媕婀。",
            "通都横九逵，平平非仄颇。",
            "并驾方峥嵘，辐辏相骈罗。",
            "嗜进弗知了，十步九跌蹉。",
            "何如反吾辕，自少不自多。",
            "怡然事天全，盎然毓天和。",
            "倦翼安故林，归云仍中阿。",
            "晓猿时自吟，好鸟时自歌。",
            "凉树坐茂密，醉石眠坡陁。",
            "何须鹑奔奔，静胜超凡科。"
        ],
        "title": "漫塘名陈内机小斋曰能止",
        "id": "9a7a0ac9-0585-458e-951e-921f511344cc"
    },
    {
        "author": "释居简",
        "paragraphs": [
            "国香旖旎霣林扉，依约华风变雅迟。",
            "冩出一茎三四萼，紫毫零瀣冷涵滋。"
        ],
        "title": "船窗蕙萱  其一",
        "id": "34d2309a-3835-4a3f-b4a3-1655ba933d8b"
    },
    {
        "author": "释居简",
        "paragraphs": [
            "小试凉熏四月初，芳心曾不与春疎。",
            "是中可托忘忧地，看睡鸳鸯傍母雏。"
        ],
        "title": "船窗蕙萱  其二",
        "id": "1a45da50-8e4b-42c5-9def-86fb0cd42b93"
    },
    {
        "author": "释居简",
        "paragraphs": [
            "谱上先题五老名，宫袍云锦旧为邻。",
            "华风似惜诗人老，一样裁成紫绮新。"
        ],
        "title": "瑞香",
        "id": "39bb1740-dd0d-495c-8b22-6f74a3224fe9"
    },
    {
        "author": "释居简",
        "paragraphs": [
            "展样山茶染不如，宫黄齐捻牡丹须。",
            "不忺宿雨曦晴露，玉袖垂红护绛襦。"
        ],
        "title": "月丹",
        "id": "7ed0a6ba-3e23-4e4a-869e-a18c98326267"
    },
    {
        "author": "释居简",
        "paragraphs": [
            "乡也纔聆謦咳声，暗中摸索认轮囷。",
            "故家大雅元戎老，词学清流使节新。",
            "直指大门标俗子，莫嫌高贾着山人。",
            "紫荷琳馆君诸父，说项斯贤不厌频。"
        ],
        "title": "曹提举荣上",
        "id": "f5e64d56-2e65-43ec-8bd3-f9d0f800e948"
    },
    {
        "author": "释居简",
        "paragraphs": [
            "兰陵曾颂邻州政，除却龚黄总不如。",
            "又似澄江千尺练，只传陋巷一编书。",
            "坐令季子昌遗俗，尽道丹山更好雏。",
            "老我林泉散樗栎，守愚终不与贤疎。"
        ],
        "title": "颜提举之官",
        "id": "6e8b3921-2d80-478e-8105-668bc71de66f"
    },
    {
        "author": "释居简",
        "paragraphs": [
            "粟散王都藐莫知，星分棋布海中泜。",
            "三韩未远须重译，九土虽中共秉彝。",
            "但见神僧巍跨水，弗闻君子陋居夷。",
            "由余季札高千古，更复区区桀跖为。"
        ],
        "title": "赠日本国僧顺侍者",
        "id": "14a145b0-aaec-4e02-b0a9-60cd67d1f250"
    },
    {
        "author": "释居简",
        "paragraphs": [
            "欲问丹砂不定居，绝怜岣嵝令君疎。",
            "弗教鸡犬蜚腾去，犹看随行挂角书。"
        ],
        "title": "葛仙迁居图",
        "id": "4639973b-33b0-45b6-9951-ed4e20f236c6"
    },
    {
        "author": "释居简",
        "paragraphs": [
            "孤风晋东土，宿望鲁灵光。",
            "迹恨山林阻，精驰研席傍。",
            "环中枢待转，水上玉生凉。",
            "一点华风在，看看动八荒。"
        ],
        "title": "陈刑书问近况  其一",
        "id": "0007a37b-08ff-4347-8ee2-d3917fbacb2f"
    },
    {
        "author": "释居简",
        "paragraphs": [
            "万卉竞春新，孤芳见老成。",
            "斗高纷晓蝶，递巧响乔鶑。",
            "山染眉津绿，湘澄眼采明。",
            "东山谢安石，深意在苍生。"
        ],
        "title": "陈刑书问近况  其二",
        "id": "6841ef61-5223-4c79-b6e9-db9d03dc3444"
    },
    {
        "author": "释居简",
        "paragraphs": [
            "山林色色昧讲明，不识更化云胡更。",
            "或云乡来立仗马，画然勇作朝阳鸣。",
            "邕邕逸响犹在耳，宠以官名只三字。",
            "昔人谩煮水银银，妄冀锱铢相比类。",
            "衮衮王言独超绝，盘诰丁宁古无别。",
            "眼两腰重不自荣，回向高堂一簪雪。",
            "只今又上四紧头，准拟钧天侍冕旒。",
            "弹压风烟看制胜，取之左右皆相应。"
        ],
        "title": "洪御史",
        "id": "50c541e0-521b-46a4-9323-285ec0be4f81"
    },
    {
        "author": "释居简",
        "paragraphs": [
            "窗风一线度晴熏，晚韵繁香态度新。",
            "亲压屠苏湛华玉，古壶斜插浅浮春。"
        ],
        "title": "黄蔷薇",
        "id": "e6da21ae-427a-4afd-9e91-7da1fa4e1687"
    },
    {
        "author": "释居简",
        "paragraphs": [
            "物华雨後各矜晴，红得晴多绿便争。",
            "未与东风写怀抱，绵蛮已作送春声。"
        ],
        "title": "舟中",
        "id": "5d4f89d2-bdad-4cb0-b1f9-61c5905a53b6"
    },
    {
        "author": "释居简",
        "paragraphs": [
            "风雅传衣到小坡，笔头分外得春多。",
            "佩寒帐冷空遗恨，澹写孤芳续九歌。"
        ],
        "title": "苏叔党所作兰蕙",
        "id": "5a9b5e16-4660-4f1a-9181-5de635f7e988"
    },
    {
        "author": "释居简",
        "paragraphs": [
            "造化工夫竟属谁，墨花岂恨子生迟。",
            "海榴不与山桃约，趁得橙黄橘绿时。"
        ],
        "title": "云山道人榴桃橙橘戏墨",
        "id": "e264535b-7ce1-4951-aef7-ad16c829a4fc"
    },
    {
        "author": "释居简",
        "paragraphs": [
            "一枝开月蘂，万粟蜕风埃。",
            "我欲乘风去，君须采月来。",
            "降真当换骨，甲第合班梅。",
            "蔌蔌都吹了，分香到绿苔。"
        ],
        "title": "次陈中书木犀韵",
        "id": "80b49d7d-9230-44d9-8421-847912407a17"
    },
    {
        "author": "释居简",
        "paragraphs": [
            "深閴禅扉未扣关，先将鸾尾扫层峦。",
            "贵于步屧狂工部，健胜游山老谢安。",
            "静里韶华天宇大，笑中耆艾酒尊宽。",
            "独余缱绻林泉思，更为山红小倚阑。"
        ],
        "title": "酬宁国陈中书劝耕",
        "id": "ff1cc44f-e7c8-4409-a4b4-7b519c0443fa"
    },
    {
        "author": "释居简",
        "paragraphs": [
            "猿臂将军死弗侯，发机百中巧无酬。",
            "不逢肉醉眠山路，饮羽空嗟老石头。"
        ],
        "title": "包氏卧虎图",
        "id": "5820a46b-56e4-4c1c-a4a9-b6945332df36"
    },
    {
        "author": "释居简",
        "paragraphs": [
            "微抹岑楼不见尖，澹迷山阁不蜚檐。",
            "一从蒙澒云收後，活法知谁付阿廉。"
        ],
        "title": "廉上人得玄晖活法",
        "id": "f1ab3e39-12d5-4eea-87c4-a594f592d2aa"
    },
    {
        "author": "释居简",
        "paragraphs": [
            "轸折徽残弦索乱，贴壁缘空暗尘满。",
            "历声爆得黑髹皴，蛇腹庚庚成百断。",
            "爨痕孰辨赝与真，古已往矣思古人。",
            "木虽就槁声不槁，老龙弗吟谁解听。",
            "得时郑卫嘈杂鸣，泯默韶頀瘖咸英。",
            "南风不竞愠若酲，林林俚耳安知此。",
            "寰天满地浮俗子，还我知音子钟子。"
        ],
        "title": "破琴行",
        "id": "3b8224af-2186-44b8-aa0d-0f15e44f90b7"
    },
    {
        "author": "释居简",
        "paragraphs": [
            "动者智之机，惟仁与静宜。",
            "天开真个画，谁识自然诗。",
            "水与云相友，鸥驯鹭不疑。",
            "终南讥捷径，有耳怕闻知。"
        ],
        "title": "李帅新创溪山真趣",
        "id": "e2eab7c0-6002-4332-9606-eacc6a805470"
    },
    {
        "author": "释居简",
        "paragraphs": [
            "纔入肤生粟，炎炎伏暑前。",
            "凹中元有路，虚处岂无天。",
            "待扣钟非簴，将崩石架船。",
            "蜿蜒毋熟寐，我欲庆丰年。"
        ],
        "title": "大洞",
        "id": "55ae8507-0d5b-4e0f-b8a4-f5cc2c81a1e2"
    },
    {
        "author": "释居简",
        "paragraphs": [
            "遮得冥冥翼，谁云汉网宽。",
            "劫谋飞隼疾，克爱拔山难。",
            "旒恐悬中断，盂从覆处安。",
            "不如甘嫚骂，莫受子房谩。"
        ],
        "title": "续王黄州四皓赠答  其一",
        "id": "b12bd81c-faf6-4296-b240-8db025929a5a"
    },
    {
        "author": "释居简",
        "paragraphs": [
            "白眼看隆准，悠然见屈伸。",
            "奇功巍弗处，峻节退无邻。",
            "用则王非伯，潜嗟汉不纯。",
            "虽亡秦日月，犹是避秦人。"
        ],
        "title": "续王黄州四皓赠答  其二",
        "id": "de9e0df4-1feb-437b-b4c5-4ede170661ca"
    },
    {
        "author": "释居简",
        "paragraphs": [
            "烁石与金流，怀人眺晚楼。",
            "忽闻提健笔，喜似得神州。",
            "稻粒不多日，窗疏相次秋。",
            "只分千里月，木李不中投。"
        ],
        "title": "用前送行韵寄赵编修可斋",
        "id": "26f11116-72d0-4e1a-b1f3-7613d780e6e7"
    },
    {
        "author": "释居简",
        "paragraphs": [
            "闲把新抽粉节题，疾邪字字赋心思。",
            "溺非袖手无遗援，虐是专门忍助为。",
            "山下水流花尽处，人间豕燎虱焦时。",
            "盈虚消息还来复，六月扶摇岂远而。"
        ],
        "title": "寄盘隠府判",
        "id": "b70ca640-c25c-4086-8504-43f7f76468b1"
    },
    {
        "author": "释居简",
        "paragraphs": [
            "盍步花砖草制书，尚烦丐外替中除。",
            "肯堂肯室五经笥，难弟难兄三凤雏。",
            "家学不逃钟鼎贵，野情弗与隠沦疎。",
            "干坤肯负真宏博，聊为斯文发绪余。"
        ],
        "title": "祠山解后陈舒州",
        "id": "f9a66a0f-636a-4728-bf5e-a25227f61b3b"
    },
    {
        "author": "释居简",
        "paragraphs": [
            "刁斗无声苜蓿秋，不知猨臂未封侯。",
            "尚堪汗滴沙场血，花结青丝恨络头。"
        ],
        "title": "伯时二马  其一",
        "id": "fb5bf318-1a2b-4b1b-8b75-f8620a062b8a"
    },
    {
        "author": "释居简",
        "paragraphs": [
            "市骏爰从画骏谋，何如脱鞅纵骅骝。",
            "青青许负双眸子，不识骅骝只相牛。"
        ],
        "title": "伯时二马  其二",
        "id": "9a7e0ee8-1cc7-4649-ba22-8cb627fda34d"
    },
    {
        "author": "释居简",
        "paragraphs": [
            "白也度苕溪，诸贤重挽携。",
            "金刀眷良集，铁画粲芳题。",
            "神护藏书壁，鸿留印爪泥。",
            "阿隆霜干老，附并薄云霓。"
        ],
        "title": "佛国白赴召刘侍郎无言与诸贤作供于报恩题壁以纪傍有隆茂宗所作古木怪石",
        "id": "7009cfc7-34ee-4990-85cc-2830d52e9ed8"
    },
    {
        "author": "释居简",
        "paragraphs": [
            "籍甚参寥子，临平破夏归。",
            "弗经人道语，肯落箭锋机。",
            "盘走珠无定，泥沾絮不飞。",
            "长公归玉局，千载赏音稀。"
        ],
        "title": "状元袁府判作诗赠王司理其略云简川号工诗只今在市鄽试呼一问之参寥师孰贤王索答酬以四十字",
        "id": "d45495c4-d818-4d11-80ea-daae15ea806e"
    },
    {
        "author": "释居简",
        "paragraphs": [
            "伊纔十二三，便学善财参。",
            "讳懒偏晨起，忘眠听夜谈。",
            "阮贫居道北，符学近城南。",
            "已壮贫如我，青青看出蓝。"
        ],
        "title": "送伊侍者归嘉兴",
        "id": "b7482159-1077-42d2-b9e7-9c94b1f61821"
    },
    {
        "author": "释居简",
        "paragraphs": [
            "眼明千载老风烟，幽思悠然喜欲颠。",
            "疑在浣花诗里见，只无松子落僧前。"
        ],
        "title": "古松下禅僧图",
        "id": "7e7c2219-2f8b-4963-9291-0585f9637552"
    },
    {
        "author": "释居简",
        "paragraphs": [
            "树岂无根瘦立，云疑有蒂慵飞。",
            "好处不经人道，一家父子传衣。"
        ],
        "title": "米家平远",
        "id": "d6bf57bc-92a9-45e9-b9da-7b18cc4e58e8"
    },
    {
        "author": "释居简",
        "paragraphs": [
            "去酌孤山六一泉，吟邀两衲簉诸贤。",
            "郎君拾芥登科後，老子惩奸去国前。",
            "鬓自侍郎班里白，官从天子学中联。",
            "半轮不死峩眉月，还乡沧浪阔处圆。"
        ],
        "title": "闻曹侍郎讣唁太博大孝",
        "id": "866402bd-a298-4c71-a5e9-a18e304c8133"
    },
    {
        "author": "释居简",
        "paragraphs": [
            "京索风烟一日还，东山起了到西山。",
            "应知雅量浑相似，默藴沉机只等闲。",
            "棋妙胜于淮上捷，扇轻铭露管中斑。",
            "共为天下苍生贺，不为苍生亦破颜。"
        ],
        "title": "寄真尚书",
        "id": "6523fe5f-d194-4423-ba37-57bc0d8dcf99"
    },
    {
        "author": "释居简",
        "paragraphs": [
            "潮涨家门雪，无风亦震雷。",
            "饱帆蜚百尺，饥蜃吐丛台。",
            "绡展洴鲛室，珠明剖蚌胎。",
            "春城种花地，冷帐小蓬莱。"
        ],
        "title": "雪林李兄偕昌国长之官",
        "id": "2edaf2dd-322b-40bc-bc2c-ac6ad3b460a9"
    },
    {
        "author": "释居简",
        "paragraphs": [
            "勤苦佐丰年，成功只听天。",
            "聊挥数寸管，不费一文钱。",
            "灯娄层葩剪，杨曾百步穿。",
            "宗藩大廷对，可惜两名先。"
        ],
        "title": "赵左厢再荐",
        "id": "f1776b6e-a47b-4f13-82ad-9abc77cf62e2"
    },
    {
        "author": "释居简",
        "paragraphs": [
            "好山可是登临少，此地云胡应接多。",
            "天自有初恢壮观，人非无故辄悲歌。",
            "烟收三面平开镜，雨後双鬟对绾螺。",
            "欲辩南徐古徐话，忍将名刻细摩挲。"
        ],
        "title": "多景楼",
        "id": "21a96680-beab-4235-9a53-c529653f2711"
    },
    {
        "author": "释居简",
        "paragraphs": [
            "石很与孙俦，安知很易柔。",
            "借州托强援，归妹叶奇谋。",
            "蜀相死犹胜，晋宣生可偷。",
            "吞吴恨如海，微意似尊周。"
        ],
        "title": "很石",
        "id": "984a3ebe-1f3d-40b3-b33a-d54b19ba5083"
    },
    {
        "author": "释居简",
        "paragraphs": [
            "身与东都孰重轻，至今犹擅蔡山名。",
            "四围深壍方方禁，千古英词凛凛生。",
            "汉鼎已归曹马手，胡笳犹播管弦声。",
            "传家更有柯亭竹，曾作岐阳老凤鸣。"
        ],
        "title": "蔡山在江阴北湖西相传是蔡邕伯喈墓",
        "id": "58639b3b-a4e0-456f-a5cb-502a25e264f1"
    },
    {
        "author": "释居简",
        "paragraphs": [
            "雪滩祠三高，高字累三子。",
            "故夫三子者，凛凛元不死。",
            "西风动归思，不与歌散殊。",
            "用则谋人国，不用沦江湖。",
            "名节照勋庸，人与秋容洁。",
            "浩然天地中，朣朣湛华月。"
        ],
        "title": "三高亭",
        "id": "64e43c19-7e64-4994-b2e8-beafa592c044"
    },
    {
        "author": "释居简",
        "paragraphs": [
            "门掩怕山移，棱棱塔填欹。",
            "断崖抽晓碧，死草借春滋。",
            "地狭楼蜚巧，云低屋跨危。",
            "雨花台上石，不似点头时。"
        ],
        "title": "虎丘",
        "id": "279583be-237c-446c-8d37-11cc5f9776e0"
    },
    {
        "author": "释居简",
        "paragraphs": [
            "云根无底窦，或谓水通溟。",
            "下瞰几千尺，高标第四名。",
            "鬼题孤独字，剑沕属镂精。",
            "翠秃青残处，黄州旧勒铭。"
        ],
        "title": "剑池",
        "id": "94c1db20-6164-457e-b5f5-da60eaef44be"
    },
    {
        "author": "释居简",
        "paragraphs": [
            "上苑春常早，北海尊难老。",
            "朝来清镜中，满镜朱颜好。",
            "回观斗以南，如此能几翁。",
            "秉彝固全德，数量齐崆峒。",
            "坐寝淮南谋，俯眂汲长孺。",
            "凛然老精神，折冲在尊俎。",
            "吟律行师严，四海岩岩瞻。",
            "莫袖春风手，脍炙天下口。"
        ],
        "title": "二月十五陈枢密席上",
        "id": "57115fd5-b2ae-4ce9-9a5e-30155b0811e5"
    },
    {
        "author": "释居简",
        "paragraphs": [
            "一枝春种水仙兄，着子先调老菜羹。",
            "鼎铉工夫求近效，怕难得似黑衣卿。"
        ],
        "title": "种梅",
        "id": "50440c29-5037-4124-8c10-55b40c4ea63f"
    },
    {
        "author": "释居简",
        "paragraphs": [
            "考得幽栖地，怡然胜美除。",
            "未归已彭泽，不梦亦华胥。",
            "绿绕清分远，红稀碧间疎。",
            "渔樵莫争席，不是野人居。"
        ],
        "title": "盘隠",
        "id": "daddb4e4-6211-4fbb-ac10-15070c87cf5b"
    },
    {
        "author": "释居简",
        "paragraphs": [
            "泠风在怀袖，何必借商弦。",
            "就下识天巧，适安忘地偏。",
            "寒泓嫌雪暖，秋草似春鲜。",
            "见说蓬莱远，依稀拄杖前。"
        ],
        "title": "秋壑",
        "id": "7fe4767e-92ea-4d74-84a3-7e64a397de3c"
    },
    {
        "author": "释居简",
        "paragraphs": [
            "龟筮从元吉，征车庆礼成。",
            "骎骎近七夕，脉脉耿双明。",
            "羽饮黄金的，云翻紫玉泓。",
            "扇鸾蜚翰墨，谁不解卿卿。"
        ],
        "title": "秋壑亲迎",
        "id": "64adfdb8-0488-469e-99de-b088bf26288f"
    },
    {
        "author": "释居简",
        "paragraphs": [
            "夙慧虽无蔕，抽萌便不凡。",
            "兰熏腾玉砌，侯国荐冰衔。",
            "荷橐行须复，牙签尽疗馋。",
            "一经千佛字，先把客儿搀。"
        ],
        "title": "王神童",
        "id": "63439d69-ab7a-4c53-bd81-5b17af0cc138"
    },
    {
        "author": "释居简",
        "paragraphs": [
            "染得深红剪万葩，春归独自绚韶华。",
            "丁宁莫受西风误，误使人看顷刻花。"
        ],
        "title": "杜鹃花",
        "id": "2ff939e4-c1e1-4301-9db6-fab4c68cbc1c"
    },
    {
        "author": "释居简",
        "paragraphs": [
            "朝日乌爰止，东家喜可占。",
            "槐阴随旧砌，柳色动新檐。",
            "图史虽添富，田园仅养廉。",
            "清才少闲日，那复久相淹。"
        ],
        "title": "丘监丞入新宅",
        "id": "f7e1c11c-c3cf-42ce-befb-de3edbd9ccc8"
    },
    {
        "author": "释居简",
        "paragraphs": [
            "淅沥寒生菡萏池，雪残老藕不成丝。",
            "老僧岁晚无衣褐，却遣灵均去问谁。"
        ],
        "title": "为老僧化衣褐",
        "id": "6b13eaa6-f5c4-4c92-b299-4d9d860a6d98"
    },
    {
        "author": "释居简",
        "paragraphs": [
            "拟续小山吟，庭犀渍弗禁。",
            "再花仍剪剪，十日苦涔涔。",
            "堕砌金难燥，随沟玉不沈。",
            "安知广寒殿，几日扫重阴。"
        ],
        "title": "木犀着雨",
        "id": "0ab499e6-ab6c-4fb4-9891-a9c27da040b3"
    },
    {
        "author": "释居简",
        "paragraphs": [
            "宿翳开新霁，繁枝耀浅黄。",
            "还如醒滞思，又似整残妆。",
            "碎影仍多态，晴天别是香。",
            "坐分花下石，勺月荐深凉。"
        ],
        "title": "木犀得晴",
        "id": "494db65e-feac-4b6f-89b9-b7091d0749bc"
    },
    {
        "author": "释居简",
        "paragraphs": [
            "楼外与楼头，无如一叶舟。",
            "风轻随月走，江远与天流。",
            "好是今宵满，新于曩日修。",
            "水云相汗漫，襟袖独飕飗。",
            "皓采通千隙，寒芒洞六幽。",
            "无枝空绕鹊，有约不惊鸥。",
            "汉掌仍承露，秦貂未换裘。",
            "弗须占蚌腹，已自压江楼。",
            "欲放仪邻老，长随蟾兔游。",
            "一年看晦朔，终不似中秋。"
        ],
        "title": "舟中中秋",
        "id": "45e44009-040a-4e2c-b8c9-516a96ce185c"
    },
    {
        "author": "释居简",
        "paragraphs": [
            "断崖苍玉削，四绕绿屏帷。",
            "无港不相接，有山如此稀。",
            "树秋连石瘦，云晚截湖归。",
            "一点西风急，籧篨相趁飞。"
        ],
        "title": "灵岩",
        "id": "667599b5-5fc5-47fe-9194-6ca2c5b3532c"
    },
    {
        "author": "释居简",
        "paragraphs": [
            "天堑连天付水犀，离宫表里万山围。",
            "越帆直指吴松落，犹在娃宫醉不归。"
        ],
        "title": "夫差避暑宫",
        "id": "47b2f34b-c3fc-4d6e-9114-ed3be96f1415"
    },
    {
        "author": "释居简",
        "paragraphs": [
            "谁遣蒲牢吼夜阑，玉虫剪尽玉脂干。",
            "高山流水易为赏，求赏此声人独难。"
        ],
        "title": "枫桥夜泊",
        "id": "d97acd8c-7965-4c2e-9444-c321a664b022"
    },
    {
        "author": "释居简",
        "paragraphs": [
            "九日同游柱史家，野英羞涩未成花。",
            "重来又是书云後，刚德纔抽四日芽。"
        ],
        "title": "书云後三日游致道观",
        "id": "04e7add6-e2df-427c-9f2f-e7d4c5a02190"
    },
    {
        "author": "释居简",
        "paragraphs": [
            "东华肥马尘，隽游浩如海。",
            "择交如观澜，涤濯百谷濑。",
            "一瞬判清浑，三舍避狷怪。",
            "膝耻望尘金，簪愧侧冠瑇。",
            "四三成朋曹，千百繁行辈。",
            "爬搔甚翎羽，嘲异常赴笼械。",
            "弗与众接畛，亦复远分界。",
            "知音丈人後，有玉无善价。",
            "哦诗山月倾，奏赋金马待。",
            "青钱不俟选，白眼又焉浼。",
            "采笔虽暗投，雪曲获佳配。",
            "朋来得分赏，客去但独对。",
            "鲜明云锦囊，名氏擅先载。",
            "坛想陶谢登，盟忆曹刘会。",
            "所交贵同德，所赠胜杂佩。",
            "一夔未鸣韶，族庖已芒背。",
            "悲凉吊楚骚，慨慷唁齐薤。",
            "宁方不为卿，至圆在其内。",
            "圆方为时中，俱付形骸外。",
            "三千风月篇，纷纷课谁最。"
        ],
        "title": "酬钟省元",
        "id": "bdba2d50-8417-464f-a5af-c8f3f903acd3"
    },
    {
        "author": "释居简",
        "paragraphs": [
            "乡来江西游，见以旴水阴。",
            "博约剑津掾，亦复聆正音。",
            "转眼贴天高，再见无路寻。",
            "把茅丹丘城，谢家兰玉森。",
            "君家龙首兄，绛帐开沈沈。",
            "有时过萧寺，借榻清风林。",
            "笑我泉石痼，示以膏肓针。",
            "欲弹广陵散，惜无中散琴。",
            "欲上南阳疏，不如梁甫吟。",
            "琴以歌南风，吟以道古今。",
            "一鸣才邕邕，忍见凤鸟瘖。",
            "朣朣垂景星，坤维长照临。"
        ],
        "title": "寄潼川东路李漕使",
        "id": "682431f2-d7dc-403b-a37f-e1c3e582cea8"
    },
    {
        "author": "释居简",
        "paragraphs": [
            "入夜萧萧响，声消恰转更。",
            "仅能酬节序，不足殄蝗螟。",
            "瓦缝何曾满，庭凹亦未平。",
            "窗疎灯欲死，俱误照书明。"
        ],
        "title": "小雪",
        "id": "d976c601-053f-4599-bc48-761eca319394"
    },
    {
        "author": "释居简",
        "paragraphs": [
            "西山爽气在眉睫，不在悠然得句时。",
            "髣髴长沙少年样，清新瘦岛晚唐诗。",
            "全提韬畧亲分付，半倚軿星看设施。",
            "笑指貂蝉旧时物，自兜牟出恐成迟。"
        ],
        "title": "秋壑赴豫章倅",
        "id": "26b4897a-256d-40fb-848f-38258693f2e0"
    },
    {
        "author": "释居简",
        "paragraphs": [
            "六阴纔伏便回春，刚德潜随君子生。",
            "白日旧从黄道正，使星今傍紫微明。",
            "冰霜不作三冬凛，权量行歌一道平。",
            "湖上诗人望归节，御屏风上已题名。"
        ],
        "title": "一阳生贺曹提举",
        "id": "643caa6e-d4f4-4da9-bcf2-c7015537fe0c"
    },
    {
        "author": "释居简",
        "paragraphs": [
            "欲酬天问些灵均，九畹归来活写真。",
            "采笔不知春去後，自芳元不为无人。"
        ],
        "title": "书菊磵屏兰",
        "id": "7119d83d-aceb-47ec-8dbe-226daacc9d81"
    },
    {
        "author": "释居简",
        "paragraphs": [
            "三吴富且庶，亦复多名流。",
            "比屋充栋书，千斛衔尾舟。",
            "季子有遗烈，列国古鲜俦。",
            "人生五马贵，弹压如此州。",
            "欲雨天作云，欲晴云翳收。",
            "幕府非无贤，大田今有秋。",
            "不知夫如何，夙夜常轸忧。",
            "税亩济楮币，济尠恐不周。",
            "刮剔锥刀余，岂若仁义优。",
            "藏富当在民，富民安用侯。",
            "迤逦及间架，分毫相校雠。",
            "陵迟必哀痛，噬脐将谁尤。",
            "剥床既及肤，民瘼何时瘳。",
            "公乎小留听，毋敛双眉修。",
            "唐虞有神算，禹皋相协谋。",
            "芝兰撷无遗，杞梓毕见搜。",
            "四郊固多垒，岂在一己羞。",
            "何如勉加餐，缓带姑小留。",
            "道听怀好音，後苑摛词头。",
            "未解颍川组，已覆黄金瓯。"
        ],
        "title": "谢太守张都承",
        "id": "aae40292-5f48-4ce9-bcae-eae56df8752c"
    },
    {
        "author": "释居简",
        "paragraphs": [
            "此妙伊谁得，能名惜不闻。",
            "痕收新涨水，瘦宿暝归云。",
            "烟霭疑无墨，凫鹥不乱群。",
            "可堪擅毫素，幽讨盍平分。"
        ],
        "title": "题柏屿水瘦屏",
        "id": "35995665-a3e9-44b2-b41a-f105248e7c6a"
    },
    {
        "author": "释居简",
        "paragraphs": [
            "向来尔祖在西都，掌监同闻诵子虚。",
            "直与吠尧群类别，短屏写影护琴书。"
        ],
        "title": "题赵生着色两厖",
        "id": "f8ca86e3-65fa-41e6-b1a4-3934fdaefe87"
    },
    {
        "author": "释居简",
        "paragraphs": [
            "掉牧羊鞭弗学仙，十年不转旧星躔。",
            "僦无郑广文官舍，醒欠苏司业酒钱。",
            "前席对床偎死火，反骚续雅聒清眠。",
            "江湖事业掀天地，岂在累累六印边。"
        ],
        "title": "赠婺女黄澹翁",
        "id": "7d95f1c1-9b85-4395-a453-c5cc122fd638"
    },
    {
        "author": "释居简",
        "paragraphs": [
            "元正霁雪卷阴机，做得晴如此夕稀。",
            "金菡新红连夜发，玉轮初夜碾云飞。",
            "漏随冰泮生和畅，海涌山来抃峭巍。",
            "莫把笙镛驻麾节，禁林树树响催归。"
        ],
        "title": "元宵晴呈仓使曹秘丞",
        "id": "bf77bda3-cfc3-410e-bc39-07acaace1eb9"
    },
    {
        "author": "释居简",
        "paragraphs": [
            "苔衣槁干起枚条，的皪生香韵更饶。",
            "领袖鲜风高素节，精神华月凛清标。",
            "冷看不若同疎幌，暖熨何妨酌瘿瓢。",
            "瞻望白云天一角，年年思远寄迢迢。"
        ],
        "title": "苔梅",
        "id": "095d3a30-e9ea-4970-ab44-a6d2b6d59ae9"
    },
    {
        "author": "释居简",
        "paragraphs": [
            "紫萼腾芳金捻须，一花破白万花疎。",
            "若非参子黄昏後，应是华风邂逅初。",
            "楼上略停横玉手，垄头聊代故人书。",
            "潢流漫漫无清影，试瀹山泉导石渠。"
        ],
        "title": "足娱山亭观梅",
        "id": "f0d16d9c-e431-415d-b151-5774a31c7a50"
    },
    {
        "author": "释居简",
        "paragraphs": [
            "楼居八十行地仙，两脚踏土轻蹁跹。",
            "饮如长鲸食如虎，老齿不摇金石坚。",
            "年年正三二月天，花间幽讨酬芳鲜。",
            "要续李杜三千篇，晚唐不足争媸妍。",
            "归来醉卧北窗下，静照无私观物化。",
            "孙枝生子又生孙，鼎来庆事前无闻。",
            "堂中衮绣方烂烂，门前桃李长纷纷。",
            "敛福锡民天所祚，吉德在躬如密付。",
            "要看寿富享天然，熏陶六极熙熙然。"
        ],
        "title": "酬洪朝奉",
        "id": "d4bbcb2d-a55b-4a6f-a7a4-48c52cb03d23"
    },
    {
        "author": "释居简",
        "paragraphs": [
            "两雄用壮勒不回，触断山脊青崔嵬。",
            "挟风卷雨上方去，旱火击翻平地雷。",
            "涧松盘拏俯巍跨，铁干铜柯闯云罅。",
            "鲜风不断璎珞珠，桧老枝腴乱零挂。",
            "四老墓田樵牧践，莽堙蓁塞无人剪。",
            "振古芳尘玉象高，印泥遗爪霜鸿远。",
            "旧吟新扁皆珠璧，雕梁雪壁昏题迹。",
            "水流山空春昼长，番令人忆赞公房。"
        ],
        "title": "破山",
        "id": "dfb3177a-dfd1-49ee-9e7c-1458eb1a55c8"
    },
    {
        "author": "释居简",
        "paragraphs": [
            "晦朔怜朝菌，谁云羽化非。",
            "鼎芽灵液暖，草露太阳晞。",
            "莫上杨州去，须寻华表归。",
            "云埋金粟路，尽日鏁春霏。"
        ],
        "title": "泣凝云高士",
        "id": "c7c58fbf-71cc-4cca-b103-0c6ebde50dde"
    },
    {
        "author": "释居简",
        "paragraphs": [
            "教欲明南国，无如小召公。",
            "埙箎後先奏，鲁卫古今同。",
            "特操银潢远，清班玉笋空。",
            "洛阳潮雪外，脚脚是华风。"
        ],
        "title": "送宽堂赴南外判宗",
        "id": "7fd21343-6d50-4e2f-a8ed-1f354a86868e"
    },
    {
        "author": "释居简",
        "paragraphs": [
            "紫透红殷态度陈，露葵生色借芳新。",
            "春风便是黄金屋，羞杀黄金屋里人。"
        ],
        "title": "黄蔷薇",
        "id": "5e3a34b6-4a5c-478a-8dd0-7133a0da20ad"
    },
    {
        "author": "释居简",
        "paragraphs": [
            "素琼红玉晕轻盈，落落层层傍砌明。",
            "大雅不收成谩与，定随姿态昧修名。"
        ],
        "title": "芍药",
        "id": "0a8913fd-8ae0-4393-830e-dbf31bf96bf5"
    },
    {
        "author": "释居简",
        "paragraphs": [
            "四月五月河港枯，下田上田龟拆涂。",
            "山湫剑沕龙光閟，一呼便为苍生超。",
            "油然请命朝帝阍，触翻玉女洗头盆。",
            "女从帝傍辄大笑，紫金蛇掣暾重昏。",
            "田穉九死皆返魂，舳舻衔尾沙水浑。",
            "扣如虚谷有逸响，享以明德无繁文。",
            "去年老瓦鸡豚酒，酒酣说尹终在口。",
            "属闻今复办多多，更听醉农新咏歌。"
        ],
        "title": "喜雨美王长官",
        "id": "3c597a3a-8eca-43a1-a46b-dfa524fcb677"
    },
    {
        "author": "释居简",
        "paragraphs": [
            "醉翁不在酒，似与老坡盟。",
            "同德裕仁智，如君难弟兄。",
            "可无经笥猎，亦有管城耕。",
            "唤起旧山贼，清吟入细评。"
        ],
        "title": "竹岩名其弟别馆曰山水窟",
        "id": "173b9014-a50a-4a39-b9e7-a414c452f3f4"
    },
    {
        "author": "释居简",
        "paragraphs": [
            "颓簪堕髻鸿都叟，爱酒如金叵常有。",
            "有时得辄止奔鲸，各开吞海谽谺口。",
            "不辞一醉一千日，千日芳鲜致无术。",
            "临风大呼刘伯伦，欲分余沥洗浊泾。",
            "伯伦拍浮酒船里，不信人间有泾渭。",
            "须臾酒醒骑马归，雪精玄犊颠倒骑。",
            "半醒僮仆相扶携，嵬岸混澒忘颠隮。",
            "狂态百出弗自知，画手一笑尽得之。",
            "如镜铸像尤出奇，想当恁时百不理。",
            "道德五千风过耳，更复沉酣到六经，六经古人糟粕耳。"
        ],
        "title": "崔中书家藏阎立本醉道士图",
        "id": "7daf88c1-3ea6-4d6c-8f26-202419d6610f"
    },
    {
        "author": "释居简",
        "paragraphs": [
            "谓是洪羊雨，洪羊几日烹。",
            "天悭纔自破，田稚忽更生。",
            "涨溢重湖渌，欢腾万籁声。",
            "敛藏天下富，无廪不常平。"
        ],
        "title": "连月闵雨倚阁税亩令下一夕大霔",
        "id": "d1d737dd-e663-4e87-b1c1-6cd9496cc6b1"
    },
    {
        "author": "释居简",
        "paragraphs": [
            "龟田似大横，刚燥不容耕。",
            "秧瘦无新思，舟胶阻去程。",
            "溽思梅雨後，寒厌麦秋晴。",
            "旱魃方为虐，无容顷刻生。"
        ],
        "title": "雨後复旱呼海嵎山龙浃旬复大霔  其一",
        "id": "be7fcb28-15bd-4983-8dd9-16f53961d8be"
    },
    {
        "author": "释居简",
        "paragraphs": [
            "久矣惟心祷，呼龙徇物情。",
            "均沾四郊足，不负九推耕。",
            "蚌活沙头脯，鶑新雨後声。",
            "娄丰斯在望，老瓦醉秋成。"
        ],
        "title": "雨後复旱呼海嵎山龙浃旬复大霔  其二",
        "id": "782fd17f-6b48-48d4-a811-d7ddc2c630f7"
    },
    {
        "author": "释居简",
        "paragraphs": [
            "拊斗答虚籁，和寡嗤笑多。",
            "得时朱离淫，苟合终不和。",
            "悠然得遗响，如得金叵罗。",
            "还汝金叵罗，听我铜斗歌。"
        ],
        "title": "续东野铜斗歌送平江张都承  其一",
        "id": "81227075-f2d2-48dc-95e2-3e7fb4b93733"
    },
    {
        "author": "释居简",
        "paragraphs": [
            "老我名铜斗，可糁亦可糜。",
            "旦旦数瓶粟，不饱亭午饥。",
            "层冰十万钱，剖蚌黳鬓丝。",
            "宏功厚斯享，毋使宏功隳。"
        ],
        "title": "续东野铜斗歌送平江张都承  其二",
        "id": "8782e4e8-d63c-49a8-9c79-500eba688343"
    },
    {
        "author": "释居简",
        "paragraphs": [
            "斗也贱者事，拊击谐吟讴。",
            "吟成襦袴歌，谓尹当借留。",
            "尹如黄颍川，又似韦苏州。",
            "重临亦不恶，领略沧江鸥。"
        ],
        "title": "续东野铜斗歌送平江张都承  其三",
        "id": "28eb92ab-261f-4f75-8d9d-9d87b40a23e1"
    },
    {
        "author": "释居简",
        "paragraphs": [
            "欲看芬陁利，搀凉晓入山。",
            "毳宜松露馥，屦惜藓文斑。",
            "蛰破渊灵去，腥随涧雨还。",
            "歌禽破幽寂，深树隠绵蛮。"
        ],
        "title": "观破山池白藕花",
        "id": "0cd387c0-bbb3-4e2e-aad0-9982fd147f3c"
    },
    {
        "author": "释居简",
        "paragraphs": [
            "疎棂夜肃肃，须臾复萧萧。",
            "怒穴土囊口，倏若钱塘潮。",
            "举屋如断梗，拔木如拔苗。",
            "破山老苍髯，深林古风标。",
            "蟠错黄金园，戛摩丛玉霄。",
            "九秋娄战伯，万窍皆声销。",
            "拗折巢鹤顶，攧折潜虬腰。",
            "断裂到臃肿，更复论楚翘。",
            "阅世今几何，殒身不崇朝。",
            "遂使青童童，不及红夭夭。",
            "痛此梁栋具，充它烹饪樵。",
            "多应蜚廉慵，虐致生物妖。",
            "至今月蚀篇，首恶当嘲调。",
            "因依获附丽，傲很仍矜骄。",
            "佳树首见凌，绿发首见雕。",
            "曷若凉解愠，又令不鸣条。",
            "生春日酣酣，吹雪停瀌瀌。",
            "昌稷丰薿薿，殄莠除翘翘。",
            "四郊扫烽烟，九天清泬寥。",
            "云开鬰蓝天，观阙飞岧嶤。",
            "群后灵在兹，不曰舜与尧。",
            "愿辍股肱佐，下昌熙洽朝。",
            "天远云不来，借便抟扶摇。"
        ],
        "title": "丙申六月二十六日作飘风行",
        "id": "27e10616-32b5-4cca-ae1b-1df9eb19de45"
    },
    {
        "author": "释居简",
        "paragraphs": [
            "夏首魃为虐，种插喧戽车。",
            "骎骎六七月，原野皆菁华。",
            "再拜田祖赐，熨帖海若家。",
            "大有课水耨，小康占山畬。",
            "因依瞻江云，西北起炮车。",
            "归来省户牖，绸缪亟撑叉。",
            "须臾眂沟壍，揞塞深搔杷。",
            "大块果噫欠，天阔谁能遮。",
            "水立十丈浑，吹沙复流沙。",
            "江海尚若此，柰此个稌花。",
            "再驾纔浃旬，怒很尤雄夸。",
            "檐声挟霶𩃱，谷口应{含牙}谺。",
            "岂其发育初，继以肃杀加。",
            "吹嘘咸失中，刑赏仍过差。",
            "乡来赤壁火，万艘沈碧涯。",
            "鬼操逃天诛，不剿残贼芽。",
            "巽二死余责，噬脐徒咨嗟。",
            "矫矫水中龙，浮硖千万艖。",
            "尺棰笞独夫，鼎足成一家。",
            "至今说蜚廉，慷慨徒拜嘉。",
            "云胡艰难际，狂暴相纷拏。",
            "耕夫日悬悬，馌媪霜髿髿。",
            "欲刈争淬镰，欲获竞整耞。",
            "私偿忧并吞，官输虞扑挝。",
            "妄冀丰民天，仰天号且呀。",
            "反吹果何道，身正心不瑕。",
            "譊譊沸蒭荛，静默宜无哗。",
            "聪明弗遐弃，试以置齿牙。",
            "千虑贵一得，何必棼于麻。",
            "更诘姬旦鬼，勿谓东山赊。"
        ],
        "title": "既作飘风行十有七日风雨倍前乃赋後篇",
        "id": "ea812081-ba20-41e9-9301-bffae6eaf060"
    },
    {
        "author": "释居简",
        "paragraphs": [
            "在御无弦别有音，音中逸响岂难寻。",
            "一弹首詟乘轩贵，万古群空立仗瘖。",
            "肆狡缺唇安夜穴，凭妖九尾远城阴。",
            "双旌不驻夫差国，谁振延陵季子心。"
        ],
        "title": "寄王平江侍郎  其一",
        "id": "2b37b4dd-f049-4217-bf90-68d52d1b32f7"
    }
]