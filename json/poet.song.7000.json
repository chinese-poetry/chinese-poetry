[
    {
        "author": "釋懷古",
        "paragraphs": [
            "廉可繼懸魚，官清術有餘。",
            "民田侵廢苑，公署似閑居。",
            "草長通囹圄，花飛落簿書。",
            "見君松操直，經考只如初。"
        ],
        "title": "贈萬胡主簿",
        "id": "c94ef380-a482-4801-967c-e4a14f1122f6"
    },
    {
        "author": "釋懷古",
        "paragraphs": [
            "仙家輕歲月，浮世重光陰。",
            "白髪有先後，青山無古今。",
            "局終柯已爛，塵散海尤深。",
            "若覓長生路，煙霞無處尋。"
        ],
        "title": "爛柯山二首  其一",
        "id": "1c5d6c96-8eef-45e6-bc76-b987f26989dd"
    },
    {
        "author": "釋懷古",
        "paragraphs": [
            "王質爛柯事，傳聞不在疑。",
            "百年容易客，一局等閑棋。",
            "此著有誰見，無言祇自知。",
            "石橋南畔路，依舊日斜暉。"
        ],
        "title": "爛柯山二首  其二",
        "id": "f3e7cdfd-6ffa-426c-bcba-8f5116069dab"
    },
    {
        "author": "釋懷古",
        "paragraphs": [
            "霧開離草迥，風逆到花遲。"
        ],
        "title": "句",
        "id": "53815354-1b39-4c47-b4bf-3dceb1a3cb29"
    },
    {
        "author": "釋懷古",
        "paragraphs": [
            "詩題：居天柱山首句：四野豁家庭。"
        ],
        "title": "存目",
        "id": "f0bb371d-7157-47e0-81e5-75cf59904738"
    },
    {
        "author": "吳黔",
        "paragraphs": [
            "故國海雲端，歸寧便整鞍。",
            "里榮身上蒨，省罷手中蘭。",
            "燒急平蕪廣，風悲古木寒。",
            "謝公山色在，朝夕共誰觀。"
        ],
        "title": "詩一首",
        "id": "97d30ede-32b2-4290-b898-8f214b6c650a"
    },
    {
        "author": "釋智仁",
        "paragraphs": [
            "家指西陵外，滄波去幾程。",
            "獨行山雪下，孤泊夜潮生。",
            "問路寒林迥，移舟宿雁驚。",
            "到逢天竺客，爲話別來情。"
        ],
        "title": "送何輅歸錢塘兼簡辯端",
        "id": "d26e994f-81ab-4d53-928e-e2c0bb87a579"
    },
    {
        "author": "釋智仁",
        "paragraphs": [
            "秦峰千古寺，豈易得躋攀。",
            "一夢幾回到，片心長此閑。",
            "溪光涵石壁，秋色露松關。",
            "靜室孤禪後，寒鐘夜滿山。"
        ],
        "title": "留題雲門寺",
        "id": "bf28e65d-5e88-449a-aeb5-6e960b2baa7f"
    },
    {
        "author": "釋智仁",
        "paragraphs": [
            "旅宿荒涼甚，幽懷可自寬。",
            "風窗燈易滅，雪屋夜增寒。",
            "空迥鴻聲急，更餘旅夢殘。",
            "卻思君舊隱，欲到恨飛難。"
        ],
        "title": "暮冬旅宿寄趙秀才",
        "id": "34c3d2ac-a9e4-4122-b8df-859e8c8bb22e"
    },
    {
        "author": "釋智仁",
        "paragraphs": [
            "寒聲病葉落，曉色凍雲開。"
        ],
        "title": "句  其一",
        "id": "1dd2421c-ae05-419b-9fff-3a267612551e"
    },
    {
        "author": "釋智仁",
        "paragraphs": [
            "路遙無去伴，山疊有啼猿。"
        ],
        "title": "句  其二",
        "id": "fc097d56-eb85-451b-ae67-c74837e710bd"
    },
    {
        "author": "釋智仁",
        "paragraphs": [
            "行客莫輕瑕璧謗，立人懷抱自分明。"
        ],
        "title": "句  其三",
        "id": "95caaceb-0779-49b2-adcb-cb9e0e75267d"
    },
    {
        "author": "陳賡",
        "paragraphs": [
            "黄河如絲導崑崙，萬里南下突禹門。",
            "支流潛行天地底，派作八道如霆奔。",
            "吾聞川真嶽靈有真宰，況乃利澤開洪源。",
            "龍神窟宅瞰平野，千古廟貌何雄尊。",
            "深林含蓄雷雨潤，冷殿似带波濤痕。",
            "我來南州走塵坌，執熱未濯憂思煩。",
            "試斟百冽洗肝肺，一勺注腹清且燉。",
            "悠然晞風坐東廡，倏見繪畫如飛騫。",
            "仙宮華裾乘朱軒，旗纛掩藹蛟伏轅。",
            "雷公電母踏煙霧，天吳海若驅鼉黿。",
            "何時借取霹靂手，倒挽銀漢清乾坤。",
            "廟前老翁顧我語，孺子未易排天閽。",
            "何爲高論乃如此，一笑春風滿面溫。",
            "是時三月遊人繁，男女雜遝簫鼓喧。",
            "騫茭沈玉笑靈貺，割牲釃酒傳巫言。",
            "巫言恍惚廟扉闔，拜手上馬山煙昏。"
        ],
        "title": "平水神祠歌",
        "id": "0c57362d-4c7e-434a-92cd-8a373185604c"
    },
    {
        "author": "韓退",
        "paragraphs": [
            "山人跨雪精，上便不論程。",
            "嗅地打不動，笑天休始行。"
        ],
        "title": "詩一首",
        "id": "07418c5a-c5de-4fea-b04c-00db9c5210e6"
    },
    {
        "author": "滕涉",
        "paragraphs": [
            "山半舊招提，捫蘿躡石梯。",
            "佳名標四絕，勝境出三齊。",
            "殿古煙霞窟，庭深檜柏蹊。",
            "嶽靈分地界，雲險接天倪。",
            "香篆清風褭，松廊翠巘低。",
            "飛塵無路入，幽鳥隔巖啼。",
            "破夢泉聲急，飄涼竹韻凄。",
            "微陽生頂上，殘月落峰西。",
            "暫到猶塵慮，長居信覺迷。",
            "致君功業就，向此卜幽棲。"
        ],
        "tags": [
            "泰山"
        ],
        "title": "游泰山靈巖寺",
        "id": "40bd7237-9b8e-4fe3-aa0f-2888244eda5a"
    },
    {
        "author": "張保雝",
        "paragraphs": [
            "漢包六合網英豪，一箇冥鴻惜羽毛。",
            "世祖功臣三十二，雲臺何似釣臺高。"
        ],
        "title": "題釣臺",
        "id": "54390206-0cbb-4c43-8b62-9de48d81a6d8"
    },
    {
        "author": "馮元",
        "paragraphs": [
            "南宗開士共推賢，語默忘機合自然。",
            "上國經游雲出岫，故山歸去鶴沖天。",
            "艤舟卻指靈溪岸，烹茗還資瀑布泉。",
            "宴坐草堂諸念息，只應餘習在詩篇。"
        ],
        "title": "送僧歸護國寺",
        "id": "48a7d0d4-b94c-450d-a905-9407c76ff95e"
    },
    {
        "author": "邢仙老",
        "paragraphs": [
            "虚皇天詔下仙家，不久星横借客槎。",
            "壁上風雲三尺劍，林前龍虎一爐砂。",
            "行乘海嶼千年鶴，坐折壺中四季花。",
            "爲愛陰符問玄義，更隨驪海入烟霞。"
        ],
        "title": "詩贈晚學李君  其一",
        "id": "841c6620-f495-432a-be00-464d8eff46de"
    },
    {
        "author": "邢仙老",
        "paragraphs": [
            "久掩山齋看古經，但矜猿鶴事高情。",
            "爐中且喜丹砂死，巖下近聞朱草生。",
            "堪鄙塵寰馳妄理，莫敎流俗聽希聲。",
            "清溪有路無人識，獨弄滄浪一濯纓。"
        ],
        "title": "詩贈晚學李君  其二",
        "id": "1e00a01d-8498-4aa9-b51d-c7e3370e48ba"
    },
    {
        "author": "邢仙老",
        "paragraphs": [
            "詰曲川原幾里深，偶尋巖壑在前林。",
            "長懷萬古典墳樂，果稱幾年泉石心。",
            "將看道經延白日，偷收巖藥化黄金。",
            "山中所訪逍遙客，爲報白雲深處尋。"
        ],
        "title": "詩贈晚學李君  其三",
        "id": "b1ed2dfa-d227-4410-9190-025ff8d3b0f4"
    },
    {
        "author": "邢仙老",
        "paragraphs": [
            "人稀境盡絕塵埃，野客尋源或到來。",
            "怪石結成真洞府，亂山堆就假樓臺。",
            "久窮至理難期老，獨放真機學未該。",
            "得共山翁話虚寂，不妨巖下且徘徊。"
        ],
        "title": "詩贈晚學李君  其四",
        "id": "f7f6b2cc-186e-4e15-a290-e676544bd781"
    },
    {
        "author": "邢仙老",
        "paragraphs": [
            "翠微堆裏隱雲烟，石縛藤蘿小洞天。",
            "常篆丹符驅木魅，毎呼山鬼汲溪泉。",
            "養成玉座千年石，煉過河車九轉鉛。",
            "記得潛虚真伴侣，出門争贈買山錢。"
        ],
        "title": "詩贈晚學李君  其五",
        "id": "57d59b40-de08-45fa-a359-b5c94cd9491b"
    },
    {
        "author": "邢仙老",
        "paragraphs": [
            "秋景澄清物象希，山家沈寂俗難齊。",
            "常聽嶺瀑連雲瀉，時有林猿隔岫啼。",
            "月黑笈明靈武動，夜寒囊破蹇驢嘶。",
            "此身已脫人間世，贏得烟蘿自在題。"
        ],
        "title": "詩贈晚學李君  其六",
        "id": "666c01c9-975c-49bf-a5e8-0078ddd9b04c"
    },
    {
        "author": "邢仙老",
        "paragraphs": [
            "丹雄初伏櫃方靈，萬里蓬壺第一程。",
            "神室下封添夜火，金砂新浴煉真形。",
            "稚川篋裏藏丹訣，鴻寶方中檢藥名。",
            "既得仙人小龍虎，便尋根本到長生。"
        ],
        "title": "詩贈晚學李君  其七",
        "id": "fdd0346f-c99f-431b-b03c-d661543391da"
    },
    {
        "author": "邢仙老",
        "paragraphs": [
            "旋滴巖頭石裏泉，研硃將點洞靈篇。",
            "只看壁外數千卷，勝走人間三百年。",
            "何事投心求妙友，便須窮力到真仙。",
            "竹間松逕逍遙境，雅使仙翁恣意眠。"
        ],
        "title": "詩贈晚學李君  其八",
        "id": "1a3c0c8b-b0f1-4516-b2c9-dd466ba24013"
    },
    {
        "author": "邢仙老",
        "paragraphs": [
            "眼前龍虎實紛紜，說破丹砂世莫聞。",
            "故脫衣冠尋舊隱，便將猿鶴入深雲。",
            "閒編野錄前朝事，静校仙經古篆文。",
            "滿腹分明惟是識，塵寰誰認紫陽君。"
        ],
        "title": "詩贈晚學李君  其九",
        "id": "edb536c2-cb7c-4070-92d6-1a3b80500b90"
    },
    {
        "author": "邢仙老",
        "paragraphs": [
            "無言隱几閉松扃，萬古襟懷獨自靈。",
            "點筆時研三卷篆，彈冠嘗動一簪星。",
            "青童去撅南山木，野客來尋北帝經。",
            "天道不須窺牖見，滿門山岳自青青。"
        ],
        "title": "詩贈晚學李君  其一○",
        "id": "558aa311-068b-4a3c-a3bc-aed4d0db9de0"
    },
    {
        "author": "邢仙老",
        "paragraphs": [
            "山家何物是知音，也勝人間枉用心。",
            "學就萬年龜喘息，習成千歲鶴呻吟。",
            "沖和久養靈通獸，關節常調不死禽。",
            "獨對翠微誰更問，鼎分三足伴光陰。"
        ],
        "title": "詩贈晚學李君  其一一",
        "id": "005386be-ecb5-4447-8f8c-9731e45353c5"
    },
    {
        "author": "邢仙老",
        "paragraphs": [
            "世事功名不足論，好乘年少入真門。",
            "渾如一夢莊仙蝶，況是千年柱史文。",
            "須向黄庭分內外，不交周易秘乾坤。",
            "他年陵谷還遷變，家住蓬瀛我尚存。"
        ],
        "title": "詩贈晚學李君  其一二",
        "id": "e9a589fc-8936-4f39-bc93-a67f7bbd4be9"
    },
    {
        "author": "邢仙老",
        "paragraphs": [
            "日轉蓬窗影漸移，羅浮舊隱到多時。",
            "瀛洲伴侣無消息，風撼巖前紫桂枝。"
        ],
        "title": "詩贈晚學李君  其一三",
        "id": "863b5ce9-e5b7-47b1-a716-114b0d78a07e"
    },
    {
        "author": "郭昭著",
        "paragraphs": [
            "秋空澹澹天無極，東望平林凈如拭。",
            "清光倒湧冰輪寒，山河吸作玻璃色。",
            "主人對此欲凌風，瑤光浮白珍珠紅。",
            "留連中夜不知倦，酣歌驚動蛇龍宮。"
        ],
        "title": "秋夜",
        "id": "6a12e54c-b70c-4507-837d-92584abd1bec"
    },
    {
        "author": "郭昭著",
        "paragraphs": [
            "胡馬秋肥塞草黄，彎弧直擬犯漁陽。",
            "歸鞭卻避弓閭水，知是嫖姚舊戰場。"
        ],
        "title": "塞上曲",
        "id": "20879667-b5c2-4147-a266-4b56fde15ed6"
    },
    {
        "author": "覃慶元",
        "paragraphs": [
            "載酒聽鶯語，春風到處吹。",
            "魚峰如有約，蠟屐正相宜。"
        ],
        "title": "登立魚峰",
        "id": "411f8e12-dc96-4444-8745-6dd90b2c9e69"
    },
    {
        "author": "張及",
        "paragraphs": [
            "二公高節厭喧卑，同寄蕭宮共展眉。",
            "玉樹冰壺齊品格，野雲臯鶴本追隨。",
            "泉流指下何人賞，嶽峭毫端祇自知。",
            "綣戀賢侯美風教，故山歸去尚遲遲。"
        ],
        "title": "贈黄孫二處士",
        "id": "22d48383-c2e8-4ae0-a9e2-dc7274a17a6c"
    },
    {
        "author": "張及",
        "paragraphs": [
            "家本樊川老蜀都，世家冠劍豈寒儒。",
            "年耕尚可儲三載，酒戰猶能敵百夫。",
            "僻愛舜琴湘水弄，每懸孫畫醉仙圖。",
            "孟光笑語長相逐，喚作梁鴻得也無。"
        ],
        "title": "贈杜鼎昇",
        "id": "1a6519cf-a4ae-4870-972c-178343d9c643"
    },
    {
        "author": "張君房",
        "paragraphs": [
            "亭尤逢夜竹，不識自知音。",
            "朦朧望明月，終得拂青塵。"
        ],
        "title": "夢中作",
        "id": "61be1c7c-618e-4c4b-9062-64349bd83366"
    },
    {
        "author": "張君房",
        "paragraphs": [
            "重簾垂密雨，孤夢隔秋宮。",
            "紅爐九華暗，香消芳思融。",
            "仙忻望不及，鶴信遣誰通。",
            "但云許玉斧，寧知張巨公。"
        ],
        "title": "雨中望蓬萊山",
        "id": "0d727282-1adc-4a37-ab7b-e3a6080a70f9"
    },
    {
        "author": "令狐揆",
        "paragraphs": [
            "借書離近郭，冒雪渡寒溪。"
        ],
        "title": "句",
        "id": "4bbf14e5-1fb2-4ff8-a55d-cb38d2c671f3"
    },
    {
        "author": "吳漣",
        "paragraphs": [
            "天晚雨初霽，隔溪聞碓舂。",
            "山僧歸夜月，幽鳥落長松。",
            "風靜砧聲急，花欹露氣重。",
            "良宵思沅芷，尊酒話從容。"
        ],
        "title": "青溪晚霽",
        "id": "2d97546d-13f5-4b65-ab54-9d5b5604b882"
    },
    {
        "author": "徐舜俞",
        "paragraphs": [
            "芳袍麟殿賜蒲茸，道勝年來謁慵。",
            "貝葉罷翻雙鳳闕，石房歸掩五芝峰。",
            "朝賢遠乞裁詩稿，海客爭傳出定容。",
            "後代何人續僧史，好將安遠比高蹤。"
        ],
        "title": "送梵才上人歸天台",
        "id": "e43644f6-f316-4d18-9611-0c8944e896fc"
    },
    {
        "author": "江任",
        "paragraphs": [
            "珠盤臨路泣，斗印入鄉提。"
        ],
        "title": "句",
        "id": "ab4e1953-03a6-4147-8232-0e31b684c063"
    },
    {
        "author": "江白",
        "paragraphs": [
            "滿路煙花畫不成，棲桐佳致古流名。",
            "院鄰翠障千尋碧，門抗寒溪一带清。",
            "晝影亂本來遮暑氣，晚涼疏雨送秋聲。",
            "我來到多慵回首，倚檻吟看海月生。"
        ],
        "title": "等法院",
        "id": "31979840-98b7-4d0a-aaab-ffc561b90b72"
    },
    {
        "author": "黄覺",
        "paragraphs": [
            "五馬雍容出鎮時，都人爭看好風儀。",
            "文章一代喧高價，忠直三朝受聖知。",
            "帳下軍容生劍戟，門前行色擁旌旗。",
            "雲籠古戍黄榆暗，雪滿長郊白草衰。",
            "出去暫開貔虎幕，歸來須占鳳皇池。",
            "鬢間未有一莖白，陶鑄蒼生固不遲。"
        ],
        "title": "送梅昌言出鎮太原",
        "id": "ee704df1-7835-4b53-adef-ac1751083e62"
    },
    {
        "author": "黄覺",
        "paragraphs": [
            "床頭曆日無多字，屈指明年七十三。"
        ],
        "title": "句",
        "id": "8527e95e-86a6-40cb-bd33-a5614a691839"
    },
    {
        "author": "翁緯",
        "paragraphs": [
            "走清奔碧日潺湲，勢與晴江遠接連。",
            "沙草碧侵驅馬路，岸花紅濕釣魚船。",
            "煙生遠店收寒雨，風起高梧咽暮蟬。",
            "徐氏舊居人識否，渡南溪下白雲邊。"
        ],
        "title": "使華亭",
        "id": "760b9383-495c-41e3-9ce1-d0b339f80ce7"
    },
    {
        "author": "陳既濟",
        "paragraphs": [
            "暫到京城住，辭堯返舊廬。",
            "身耽泉石樂，心向利名疏。",
            "鶴靜來華表，雲閑出太虛。",
            "錢塘應過日，秋水滿紅蕖。"
        ],
        "title": "送張無夢歸天台",
        "id": "90f8d20f-55fc-490e-9fb4-4cca5e748205"
    },
    {
        "author": "范寬之",
        "paragraphs": [
            "征輪偷暇款琳宮，洞水浮花二月中。",
            "塵慮坐清歸意懶，渙襟高詠紫霄風。"
        ],
        "title": "游洞霄",
        "id": "fd13ecaa-57e9-44bf-b8eb-9044954ffa27"
    },
    {
        "author": "袁抗",
        "paragraphs": [
            "許鄉松老神仙遠，葛井丹成日月長。"
        ],
        "title": "句  其一",
        "id": "4a5b28a8-aa02-44fd-a7da-1aecdb8621fc"
    },
    {
        "author": "袁抗",
        "paragraphs": [
            "壓江揖翠鎮庚方，一带藍光屬豫章。"
        ],
        "title": "句  其二",
        "id": "1696e7ae-4c08-470e-8911-1f319f3c639a"
    },
    {
        "author": "張師德",
        "paragraphs": [
            "喜陪人傑論三乘，巖室經年鎖翠稜。",
            "六代有師傳法印，萬緣無象監心燈。",
            "赤城道遠明霞畫，瀑布聲寒月照冰。",
            "迹似孤雲縻不得，清秋歸興杖蠻藤。"
        ],
        "title": "送僧歸護國寺",
        "id": "5c9be135-d9b5-4b66-bf8f-d93ce232d6cb"
    },
    {
        "author": "張師錫",
        "paragraphs": [
            "鬢髮盡皤然，眉分白雪鮮。",
            "週遮延客話，傴僂抱孫憐。",
            "無病常供粥，非寒亦衣綿。",
            "假溫衾擁背，借力仗搘肩。",
            "貌比三峰客，年過四皓仙。",
            "喚方離枕上，扶始到門前。",
            "毎愛烹山茗，常嫌飣石蓮。",
            "耳聾如塞纊，眼暗似籠烟。",
            "宴坐羸憑几，乘騎困嚲鞭。",
            "頭搖如轉旋，唇動若抽牽。",
            "骨冷愁離火，牙疼怯漱泉。",
            "形骸將就木，嚢槖尚貪錢。",
            "膠睫乾眵綴，黏髭冷涕懸。",
            "披裘腰懶繫，濯手袖慵揎。",
            "擡舉衣頻喚，扶持藥屢煎。",
            "坐多茵易破，行少履難穿。",
            "喜婢裁裙布，嗔妻買粉鈿。",
            "房教深下幕，牀遣厚鋪氈。",
            "琴聽憐三樂，圖張笑七賢。",
            "看嫌經字小，敲磬喜聲圓。",
            "食罷羹流袂，杯餘酒带涎。",
            "樂來須遣罷，醫到久相延。",
            "裹帽縱横掠，梳頭取次纒。",
            "長吁思往事，多感聽哀絃。",
            "氣注腰還重，風牽口便偏。",
            "墓松先遣種，誌石預教鐫。",
            "客到惟求藥，僧來忽問禪。",
            "養茶懸竈壁，曬艾曝簷椽。",
            "怒僕空睜眼，嗔兒謾握拳。",
            "心驚嫌蹴踘，脚軟怕秋千。",
            "局縮同寒狖，摧豗似飽鳶。",
            "觀瞻多目眩，牽動即頭旋。",
            "女嫁求紅燭，男婚乞綵牋。",
            "已聞捐几杖，寧更佩韋弦。",
            "賓客身非與，兒孫事已傳。",
            "養和屏作伴，如意拂相連。",
            "久棄登山屐，惟存負郭田。",
            "呻吟朝不樂，展轉夜無眠。",
            "呼稚臨床畔，看書就枕邊。",
            "冷疑懷貯水，虚訝耳聞蟬。",
            "束帛非無分，安車信有緣。",
            "伏生甘坐末，絳老讓行先。",
            "拘急將風夜，昏沈欲雨天。",
            "雞皮塵漸漬，齯齒食頻填。",
            "毎憶居郎署，常思釣渭川。",
            "喜逢迎佛會，羞赴賞花筵。",
            "徑狹容移檻，階危索減磚。",
            "好生焚鳥網，惡殺拆漁船。",
            "既感桑榆日，常嗟蒲柳年。",
            "長思當弱冠，悔不剩狂顛。"
        ],
        "title": "老兒詩亦五十韻",
        "id": "5fcae4f9-3280-488d-b695-ae26b66f0dcc"
    },
    {
        "author": "張師錫",
        "paragraphs": [
            "御榜今朝至，見名心始安。",
            "爾能俱中第，吾遂可休官。",
            "賀客留連飲，家書反覆看。",
            "世科誰不繼，得慰二親難。"
        ],
        "title": "喜子及第",
        "id": "4ff21362-8c40-4924-8281-97d567e0dd38"
    },
    {
        "author": "張師顔",
        "paragraphs": [
            "才臣新命輟卿聯，漕挽于今委重官。",
            "一道去蠲民疾苦，重江甯恤路艱難。",
            "行舟使節威聲遠，祖帳都門暑氣殘。",
            "奏課佇聞居上等，歸來恩異聳羣觀。"
        ],
        "title": "送程給事知越州",
        "id": "19d68b9e-3c0f-4c12-b5b1-4590b583c297"
    },
    {
        "author": "釋谷泉",
        "paragraphs": [
            "余此芭蕉庵，幽居堆雲處。",
            "般般異境未暇數，且看矮松三四樹。",
            "寒來燒枯杉，饑食大紫芋。",
            "而今拋之去，不知誰來住。"
        ],
        "title": "書壁",
        "id": "449b5884-b0e0-414a-9309-8822f0ad68fd"
    },
    {
        "author": "釋谷泉",
        "paragraphs": [
            "今期甚好雪，紛紛如秋月。",
            "文殊不出頭，普賢呈醜拙。"
        ],
        "title": "偈",
        "id": "2859ffe8-d928-47c7-9ca2-36c54fad3f79"
    },
    {
        "author": "釋谷泉",
        "paragraphs": [
            "我有山童名古調，不誦經，不禮祖。",
            "解搬榾柮禦冬寒，隨分衣裳破不補。",
            "會栽蔬，能種芋，千山萬山去無懼。"
        ],
        "title": "贈古調奴",
        "id": "7765dbf7-4829-4f67-bfd7-a52d27cd556a"
    },
    {
        "author": "釋谷泉",
        "paragraphs": [
            "相別而今又半年，不知誰共對談禪。",
            "一般秀色湘山裏，汝自匡徒我自眠。"
        ],
        "title": "省慈明禪師還而作偈",
        "id": "7fa4d7de-b974-4345-97c4-fc25e94bbc45"
    },
    {
        "author": "釋谷泉",
        "paragraphs": [
            "諸禪結伴遊玉塔，靈蹤勝境將心劄。",
            "歸來舉似春如何，何似狂僧無縫塔。",
            "無縫塔，最難邈，豈同白玉受人踏。",
            "五湖四海盡雲奔，踏破幾多茥與靸。",
            "無縫塔，甚匼匝，若遇同人方始答。",
            "忽然展手借樣看，便與攔腮鼓一搭。"
        ],
        "title": "有詣常寧拜舍利塔者以偈贈之",
        "id": "38461336-9683-431f-9442-9b17d222e0e4"
    },
    {
        "author": "釋谷泉",
        "paragraphs": [
            "今朝六月六，谷泉被氣𡎺。",
            "不是上天堂，便是入地獄。"
        ],
        "title": "偈",
        "id": "737a0cca-17a2-4c59-8a88-7a36b0d6a6fa"
    },
    {
        "author": "釋智圓",
        "paragraphs": [
            "松石爲琴薦，鱗皴狀頗奇。",
            "補天雖變質，映澗尚含滋。",
            "靜砌和煙立，虛堂带蘚移。",
            "最宜彈別鶴，況有舊棲枝。"
        ],
        "title": "擬洛下分題 松石琴薦",
        "id": "faec1cc8-d20f-475c-af7e-3a38a9fc14db"
    },
    {
        "author": "釋智圓",
        "paragraphs": [
            "本自松根得，名因象物彰。",
            "爲醫君可信，除疾我偏良。",
            "濟衆應藏用，捐軀必自強。",
            "無勞問蹤跡，名字在仙方。"
        ],
        "title": "擬洛下分題 茯苓人",
        "id": "8b6c70ae-5bb0-4394-ac0b-01974e2f7585"
    },
    {
        "author": "釋智圓",
        "paragraphs": [
            "元白舊裁製，規模傳至今。",
            "凌霜重高節，容物貴虛心。",
            "豈倦關河遠，寧辯雨雪深。",
            "雅言如見託，終爲報知音。"
        ],
        "title": "擬洛下分題 遞詩筒",
        "id": "4aaf9d3e-fa06-48dd-a151-ab9f2c940338"
    },
    {
        "author": "釋智圓",
        "paragraphs": [
            "良匠鑿頑璞，爲杯異彩存。",
            "雲蒸猶有潤，蘚駮已無痕。",
            "靜愛如冰潔，閑憐似玉溫。",
            "野民便古質，長把近漥罇。"
        ],
        "title": "擬洛下分題 文石酒杯",
        "id": "65dea48b-e8f5-427a-bb1a-1de4c9799fa0"
    },
    {
        "author": "釋智圓",
        "paragraphs": [
            "裁製削青筠，纖纖狀可珍。",
            "助燈雖有力，舉用實由人。",
            "破暗如無怠，資明敢顧身。",
            "窗間儻勤學，終夕願相親。"
        ],
        "title": "友人元敏示以三題乃賡而和之 挑燈杖",
        "id": "09f75267-b8ee-495b-a6dd-f6c1917c318c"
    },
    {
        "author": "釋智圓",
        "paragraphs": [
            "質本精剛化，鋒鋩豈易羣。",
            "未曾傷正典，長爲鏟訛文。",
            "類與鉛刀異，名將彩筆分。",
            "刪書及定禮，曾忝立奇勛。"
        ],
        "title": "友人元敏示以三題乃賡而和之 刮字刀",
        "id": "0476b7e7-27c0-46fe-9267-3eda38128cca"
    },
    {
        "author": "釋智圓",
        "paragraphs": [
            "真僞立可辨，貞姿號試金。",
            "雖無褒貶口，似有是非心。",
            "採取山溪遠，緘藏篋笥深。",
            "鑛人如未訣，終日自相尋。"
        ],
        "title": "友人元敏示以三題乃賡而和之 試金石",
        "id": "1f51836a-a6d7-42a3-a4c2-356483e18efe"
    },
    {
        "author": "釋智圓",
        "paragraphs": [
            "有蟲名燭蛾，翱翔近燈火。",
            "舉手再三遮，彼意終不可。",
            "驅去復飛來，防護更勞我。",
            "汝無縱所見，自取燋肌禍。"
        ],
        "title": "燭蛾誡",
        "id": "089f27f5-9dd8-4033-9530-866cd21a400a"
    },
    {
        "author": "釋智圓",
        "paragraphs": [
            "平生宗釋復宗儒，竭慮研精四體枯。",
            "莫待歸全寂無語，始知諸法本來無。"
        ],
        "title": "挽歌詞三首  其一",
        "id": "034521c8-79ed-4ad5-8187-9c4559702b74"
    },
    {
        "author": "釋智圓",
        "paragraphs": [
            "蕭蕭墓後千竿竹，鬰鬰墳前一樹松。",
            "此處不須兄弟哭，自然相對起悲風。"
        ],
        "title": "挽歌詞三首  其二",
        "id": "72dd649b-e878-443f-bcfe-699c15f48e36"
    },
    {
        "author": "釋智圓",
        "paragraphs": [
            "莫談生滅與無生，謾把心神與物爭。",
            "陶器一藏松樹下，綠苔芳草任縱橫。"
        ],
        "title": "挽歌詞三首  其三",
        "id": "73cd6b1d-c8a4-40af-bc27-f6c2abf38a33"
    },
    {
        "author": "釋智圓",
        "paragraphs": [
            "瑪瑙坡前樹，春來亦著華。",
            "雨晴煙乍斂，濃艷鬬朝霞。"
        ],
        "title": "瑪瑙坡四詠  其一",
        "id": "3ad3777f-2d72-4c2d-b188-309188045dda"
    },
    {
        "author": "釋智圓",
        "paragraphs": [
            "瑪瑙坡前水，泠泠夏亦寒。",
            "夜深明月上，珠顆落冰盤。"
        ],
        "title": "瑪瑙坡四詠  其二",
        "id": "7d264b83-0f80-48e0-95b7-f5d2a27e8ca9"
    },
    {
        "author": "釋智圓",
        "paragraphs": [
            "瑪瑙坡前路，秋宵獨倚筇。",
            "草深藏鬼火，苔老絕人蹤。"
        ],
        "title": "瑪瑙坡四詠  其三",
        "id": "dabe2453-0091-4c04-9c68-2a1ff3e4ab62"
    },
    {
        "author": "釋智圓",
        "paragraphs": [
            "瑪瑙坡前石，堅貞可補天。",
            "女媧何處去，冷落沒寒煙。"
        ],
        "title": "瑪瑙坡四詠  其四",
        "id": "94f1c844-9de6-4e89-a844-1390437f46c3"
    },
    {
        "author": "釋智圓",
        "paragraphs": [
            "未識鳳師面，早熟鳳師名。",
            "毓靈本岷峨，弱冠遊神京。",
            "出處忌非類，交結皆名卿。",
            "高談駭衆聽，雅唱歸羣英。",
            "曩歲來淛陽，相逢水心亭。",
            "論懷道且同，對坐眼彌青。",
            "尋幽泛輕舟，待月步閑庭。",
            "翌日倏分攜，南北各如萍。",
            "我尋住孤山，師亦往東明。",
            "人間一爲別，天上七周星。",
            "江湖既相望，喣沫安足評。",
            "今年春之暮，草堂花飄零。",
            "睡起乍憑欄，竹外聞人聲。",
            "忽報鳳師至，屣履出相迎。",
            "借問胡爲來，告我以其誠。",
            "度支司外計，夕拜臨茲城。",
            "二賢俱我舊，故得尋其盟。",
            "夏來西湖西，爲鄰樂幽貞。",
            "朝登隱君堂，暮叩中庸扃。",
            "引望雲山遙，銷暑竹風清。",
            "論詩貴無邪，體道極無形。",
            "倏忽時節移，秋風拂簷楹。",
            "趨裝俄告別，鄞江指歸程。",
            "適來既無事，適去豈關情。",
            "孤帆侵曉飛，歸櫓連宵鳴。",
            "風波視世態，水月悟浮榮。",
            "仍知臯鶴性，不爲塵網縈。"
        ],
        "tags": [
            "西湖"
        ],
        "title": "送惟鳳師歸四明",
        "id": "067a2a15-c88d-496b-8452-9038f3f9e743"
    },
    {
        "author": "釋智圓",
        "paragraphs": [
            "城市居無分，山林住有緣。",
            "語慚甘似薺，道貴直如弦。",
            "兀兀吟終日，羸羸病過年。",
            "靜招湖畔鶴，閑泛雪中船。",
            "散悶雖無酒，怡情喜有禪。",
            "鬢根霜任點，心迹火休然。",
            "冷淡將誰合，消搖且自憐。",
            "閑來窗下坐，試筆偶成篇。"
        ],
        "title": "試筆",
        "id": "fd18de31-b955-4097-85b5-2a39312cf369"
    },
    {
        "author": "釋智圓",
        "paragraphs": [
            "我愛包胥哭，一哭救楚國。",
            "事君盡其忠，垂名千世則。",
            "我愛魯連笑，一笑卻秦軍。",
            "折衝罇俎間，流芳至今聞。",
            "我愛伯夷仁，揖讓持其身。",
            "餓列首陽下，恥事干戈君。",
            "後世闚竊輩，故非姬發倫。",
            "內藏篡弒謀，外躡武王塵。",
            "伯夷若不去，名教胡以伸。",
            "後人非三賢，細碎何足云。",
            "哭嘆祿位卑，笑喜膏粱珍。",
            "山林亦寒餓，行怪非求仁。",
            "留心寡兼濟，所謀惟一身。",
            "撫書想三賢，清風千古振。"
        ],
        "title": "讀史",
        "id": "d3eef45e-d26b-4e8c-87ee-5078708f763d"
    },
    {
        "author": "釋智圓",
        "paragraphs": [
            "范蠡無西施，胡以破吳國。",
            "吳王輕社稷，爲惑傾城色。",
            "夫差強變弱，勾踐雌成雄。",
            "豈惟陶朱策，實賴西施容。",
            "西施語復賢，褒貶何昏蒙。",
            "便說傾吳罪，都忘霸越功。"
        ],
        "title": "雪西施",
        "id": "97db6efc-eb32-4b94-80d8-6e8b9be1af37"
    },
    {
        "author": "釋智圓",
        "paragraphs": [
            "小人足諂媚，君子無猜忌。",
            "開口揄揚皆聖賢，滿腹包藏盡仁義。",
            "修辭復古振淳風，折檻觸鱗彰直氣。",
            "善世既不伐，遯世亦無悶。",
            "自同流俗混光塵，不與常人鬬分寸。",
            "展矣斯人欲見之，一夕輾轉九迴思。",
            "終日躊躇無所遇，颯颯西風木葉衰。"
        ],
        "title": "思君子歌",
        "id": "1764207f-818a-4d14-96e5-aaf7d3e68814"
    },
    {
        "author": "釋智圓",
        "paragraphs": [
            "五山峨峨聳海心，海波上下隨升沉。",
            "羣仙同往訴天帝，巨鼇十五受天制。",
            "一一巨鼇戴一山，一交三萬六千歲。",
            "無何龍伯約六鼇，兩山從此溺波濤。",
            "羣仙播遷作遊客，上帝憑怒誅龍伯。",
            "因知快樂非長久，三界元空何所有。",
            "莫於蝸角鬬雄豪，海上仙山尚摧朽。"
        ],
        "title": "海上五山歌",
        "id": "06cd0a79-9d1f-448b-af0b-849d4caa2a65"
    },
    {
        "author": "釋智圓",
        "paragraphs": [
            "噫顔子兮居陋巷，身雖羸兮道彌壯。",
            "商受兮有皇都，位雖尊兮名獨二八。",
            "朝恣瑤臺之樂兮，暮遭黄鉞之誅。",
            "是知不義之富貴如浮雲兮，惟道德爲性命之要樞。",
            "海濱有士兮慕顔子，心重朝聞兮輕夕死。",
            "紛紛糖粃兮視雄豪，凜凜冰霜兮潔行止。",
            "蓽門寂寞何瑣瑣，執卷忍饑終日坐。",
            "楊雄免遭甄豐戮，朱建終罹辟陽禍。",
            "射羣高墉會有時，於君無可無不可。"
        ],
        "title": "陋巷歌贈友生",
        "id": "2bdd016b-2e44-4ec0-a6b7-6046ad9aa71f"
    },
    {
        "author": "釋智圓",
        "paragraphs": [
            "莫言青松青，有時亦摧折。",
            "莫言圓月明，有時亦虧缺。",
            "莫逆論心素，刎頸定交結。",
            "年髪未及衰，交情已消歇。",
            "俄因競分寸，忽爾成楚越。",
            "愛之欲其生，惡之欲其死。",
            "識欲松枯及月虧，請看陳餘與張耳。"
        ],
        "title": "慎交歌",
        "id": "8ff870da-898e-4f1e-91ca-5500d943df44"
    },
    {
        "author": "釋智圓",
        "paragraphs": [
            "良工採嶧桐，斵爲綠綺琴。",
            "一奏還淳風，再奏和人心。",
            "君子不暫去，所貴禁奢淫。",
            "後世惑鄭聲，此道遂陸沈。",
            "朱絲鼠潛齧，金徽塵暗侵。",
            "冷落橫閑窗，棄置歲已深。",
            "安得師襄彈，重聞大古音。"
        ],
        "title": "古琴詩",
        "id": "e634f6ab-a024-4a3d-a471-030f3bf7c8ef"
    },
    {
        "author": "釋智圓",
        "paragraphs": [
            "君子尚權變，權變貴合道。",
            "子胥薦專諸，子光專非好。",
            "父讎共戴天，乞師恨不早。",
            "子光既得志，入郢事征討。",
            "報父既鞭尺，諫王仍殺身。",
            "孝子節方全，忠臣道且新。",
            "馳名天地間，豈是悠悠人。",
            "青史書盛烈，血食旌遺塵。",
            "廟堂耀晨曦，廟木荂陽春。",
            "往來無知俗，焚香勤禱祝。",
            "忠孝不敢行，神兮寧降福。"
        ],
        "title": "吳山廟詩",
        "id": "6d4db856-5424-4d7e-ba53-a931e5fe4cf0"
    },
    {
        "author": "釋智圓",
        "paragraphs": [
            "女媧鍊五石，能補青天缺。",
            "共工觸不周，能令地維絕。",
            "楊孟既云沒，儒風幾殘滅。",
            "妖辭惑常聽，淫文蠹正說。",
            "南朝尚徐庾，唐興重盧駱。",
            "雕篆鬬呈巧，仁義咸遺落。",
            "王霸道不明，煙花心所託。",
            "文不可終否，天生韓吏部。",
            "叱僞俾歸真，鞭今使復古。",
            "異端維既絕，儒宗缺皆補。",
            "高文七百篇，炳若日月懸。",
            "力扶姬孔道，手持文章權。",
            "來者知尊儒，孰不由茲焉。",
            "我生好古風，服讀長灑蒙。",
            "何必唐一經，文道方可崇。"
        ],
        "title": "讀韓文詩",
        "id": "8731a654-ae07-47cf-9849-2ccaf36141e2"
    },
    {
        "author": "釋智圓",
        "paragraphs": [
            "結宇平湖濱，放意且閑逸。",
            "陵峰時採藥，服餌蠲故疾。",
            "藜藿可供餐，茆茨可容膝。",
            "浮生貴適性，何須次奢佚。",
            "清景況在目，萬事安能恤。",
            "水天爭冷落，林巒共盤鬰。",
            "有時泛舟歸，閑門曬殘日。",
            "徑荒人迹絕，庭靜精怪出。",
            "春羹漾紫蓴，冬盤列黄橘。",
            "坎井亦已樂，尺蠖誰云屈。",
            "外境莫我惑，貞心長抱一。",
            "涅槃終極典，虛堂每談述。",
            "不顧知者希，庶欲己無失。",
            "齊物鄙莊周，見性師妙吉。",
            "翛然混生佛，湛爾無虛實。",
            "知音來不來，時時掃幽室。"
        ],
        "title": "山居招友人詩",
        "id": "55ca75db-bd61-49d9-b50c-4b6ace1d9201"
    },
    {
        "author": "釋智圓",
        "paragraphs": [
            "松柏異衆木，歲寒陵嚴霜。",
            "蘭茝異衆草，林深發幽香。",
            "須知君子道，不爲窮困傷。",
            "須知君子言，唯爲仁義彰。",
            "夫君真儒者，言行何優長。",
            "文宗軻兼雄，志嫉墨與楊。",
            "攘袂叱浮僞，百感生剛腸。",
            "峨冠事禮容，羣小畏矜莊。",
            "去年遊霅溪，相逢秋氣涼。",
            "傾蓋既如舊，寄宿林間房。",
            "開懷黜二霸，議道歸三王。",
            "月席屢更僕，風軒時飄霜。",
            "相遇分既洽，相別情彌傷。",
            "今年住孤山，夫君又來杭。",
            "泛舟頻相尋，道舊皆夕陽。",
            "君惟儒家流，才術況汪洋。",
            "終期正禮樂，勿事和塵光。",
            "青雲即奮飛，庶見儒風揚。"
        ],
        "title": "貽葉秀才詩",
        "id": "00754b5d-c3fc-446d-97af-4698818cd675"
    },
    {
        "author": "釋智圓",
        "paragraphs": [
            "常人隱林泉，反爲名利縈。",
            "志士處闤闠，杳有江湖情。",
            "有客務高潔，禪房閉重城。",
            "閑門無俗迹，壞壁饒蟲聲。",
            "臥落春砌花，吟盡霜蟾明。",
            "道希君子知，貧任時人輕。",
            "秉操期不渝，長保孤松貞。"
        ],
        "title": "贈簡上人詩",
        "id": "1d4ecac4-30b3-4953-bde3-f21cf40e2444"
    },
    {
        "author": "釋智圓",
        "paragraphs": [
            "退之排釋氏，子厚多能仁。",
            "韓柳既道同，好惡安得倫。",
            "一斥一以贊，俱令儒道伸。",
            "柳州碑曹溪，言釋還儒淳。",
            "吏部讀墨子，謂墨與儒鄰。",
            "吾知墨兼愛，此釋何疏親。",
            "許墨則許釋，明若仰穹旻。",
            "去就亦已異，其旨由來均。",
            "後生學韓文，於釋長狺狺。",
            "未知韓子道，先學韓子嗔。",
            "忘本以競末，今古空勞神。"
        ],
        "title": "述韓柳詩",
        "id": "7dc4c26c-61a9-4265-9a2a-e46de794de87"
    },
    {
        "author": "釋智圓",
        "paragraphs": [
            "峭拔湖心起，湖心四望通。",
            "盤根入巨浸，疊翠點寒空。",
            "勢迥侔蓬島，層危敵閬風。",
            "僧樓籠淡霧，雁塔礙飛鴻。",
            "曉井金沙粲，晴坡瑪瑙紅。",
            "噴雲春雨外，照影夕波中。",
            "野蔓垂枯柏，疏鐘匝梵宮。",
            "閑泉澄極頂，幽徑入深叢。",
            "古迹談皆異，秋屏寫未同。",
            "樂遊非俗客，靜望屬漁翁。",
            "買去知無價，棲來思豈窮。",
            "翻嗟市朝裏，塵土日濛濛。"
        ],
        "title": "孤山詩二首  其一",
        "id": "93dc93db-c5c8-4c7a-9ac9-97b48f1ac7e4"
    },
    {
        "author": "釋智圓",
        "paragraphs": [
            "勢與羣峰絕，崔嵬幾倦登。",
            "波澄涵倒影，雲盡露危稜。",
            "景象全勝畫，林泉半屬僧。",
            "何人憑郡閣，西望翠層層。"
        ],
        "title": "孤山詩二首  其二",
        "id": "a38f73f8-4e87-452a-9187-f3c1769c149d"
    },
    {
        "author": "釋智圓",
        "paragraphs": [
            "杜門無俗交，塵事任浩浩。",
            "空齋學佛外，六經恣論討。",
            "仁義志不移，貧病誰相惱。",
            "天命唯我樂，百神非吾禱。",
            "爲文宗孔孟，開談黜莊老。",
            "諛諂音聲惡，寂寥滋味好。",
            "褰帷愁緒絕，憑欄寒氣早。",
            "雁影沈遠空，蟲鳴咽衰草。",
            "伊余何爲者，力擬行正道。",
            "願揚君子風，澆浮一除掃。"
        ],
        "title": "暮秋書齋述懷寄守能師",
        "id": "223198de-3767-44ee-9eff-de88df62bfd9"
    },
    {
        "author": "釋智圓",
        "paragraphs": [
            "天文懸日月，地文麗山川。",
            "人文粲六經，四術詩其先。",
            "仲尼既云刪，炳然列風雅。",
            "厥旨幽且微，受之唯子夏。",
            "邈矣千百年，時有知詩者。",
            "卓爾保暹師，生于宋天下。",
            "內明卜商道，外減騷人價。",
            "鑿彼淳粹源，清辭競流瀉。",
            "放意尚幽遠，立言忌妖蟲。",
            "旨哉天目集，四海爭傳寫。",
            "上以裨王化，下以正人倫。",
            "驅邪俾歸正，驅澆使還淳。",
            "天未喪斯文，清風千古振。"
        ],
        "title": "贈詩僧保暹師",
        "id": "d6a29885-e9e3-4894-98b6-d4c330e7f3dd"
    },
    {
        "author": "釋智圓",
        "paragraphs": [
            "世態任悠悠，正人無諂求。",
            "古柏凌寒霜，皓月當高秋。",
            "心將周孔師，是遠楊墨游。",
            "涇濁與渭清，由來自分流。"
        ],
        "title": "贈趙璞",
        "id": "677b7184-25ac-4f07-b44e-f4e47bca186e"
    },
    {
        "author": "釋智圓",
        "paragraphs": [
            "至道不可狀，至理杳無名。",
            "萬彙喪其源，出沒何營營。",
            "忽焉生法瑤，研慮還淳精。",
            "立言宗能仁，百也馳休聲。",
            "我來訪舊居，景物如有情。",
            "閑庭慘樹色，空山咽猿鳴。",
            "斯人今也亡，孤棹尋歸程。"
        ],
        "title": "經武康小山法瑤師舊居",
        "id": "c7d3c2e2-87b4-46af-ac91-297c9ec2e037"
    },
    {
        "author": "釋智圓",
        "paragraphs": [
            "採蓮越溪上，皆謂尋常女。",
            "正位吳中宮，衆口方傳美。",
            "視聽猒歌舞，衣裳賤羅綺。",
            "賢哉鄰家人，昔年知學嚬。"
        ],
        "title": "西施篇",
        "id": "44d5c962-cae6-4889-8ff0-32c504aa5a0c"
    },
    {
        "author": "釋智圓",
        "paragraphs": [
            "鄭聲淫復蕩，魯受齊人歸。",
            "古樂和且正，翻使文侯睡。",
            "佞言耳樂聞，直道心翻忌。",
            "唯知任所好，何曾顧顛墜。",
            "古樂與鄭聲，邪正宜留意。"
        ],
        "title": "寓興",
        "id": "f56cd2a7-79f3-49f6-b41b-348718827b2c"
    },
    {
        "author": "釋智圓",
        "paragraphs": [
            "閉門業文翰，誰謂溪山陋。",
            "閑臥貴道肥，誰謂形容瘦。",
            "斯言欲無玷，內省庶不疚。",
            "深識淺江海，寬量窄宇宙。",
            "鄰女少學嚬，海夫多逐臭。",
            "時來松下坐，清風滿懷袖。"
        ],
        "title": "山中自敘",
        "id": "fcb172a1-82f5-4067-b507-70dd997c8858"
    },
    {
        "author": "釋智圓",
        "paragraphs": [
            "莫言春日長，一坐又西暮。",
            "衆芳榮復落，萬事新成故。",
            "臨川久興嗟，藏舟孰云固。",
            "蕭然蕩斯慮，空門有歸路。"
        ],
        "title": "莫言春日長",
        "id": "06b7619b-f385-4fac-b769-703a99915dfa"
    },
    {
        "author": "釋智圓",
        "paragraphs": [
            "早翫台衡宗，佛理既研精。",
            "晚讀周孔書，人倫由著明。",
            "達本與飾躬，志在求同聲。",
            "擊蒙雖云勞，來學苦無成。",
            "楊雄玄尚白，仲尼道不行。",
            "青山夢中歸，華髪年來生。",
            "唯當照真空，萬事從營營。"
        ],
        "title": "講堂書事",
        "id": "d323a40e-46a8-4994-9b12-57ffd0ee266b"
    },
    {
        "author": "釋智圓",
        "paragraphs": [
            "潺潺澗中水，不入貪夫耳。",
            "茫茫陌上塵，不霑靜者身。",
            "靜者貴寡欲，貪夫常患貧。",
            "躁進陷邪佞，潔己廢大倫。",
            "況當文明時，草澤羅賢人。",
            "行道尚中庸，蠖屈宜求伸。"
        ],
        "title": "勉隱者",
        "id": "6d72368a-248e-4884-bb17-840258bd8161"
    },
    {
        "author": "釋智圓",
        "paragraphs": [
            "佳人磨拭頻，常恐塵埃侵。",
            "皎皎夜月明，澄澄秋泉深。",
            "徒分妍醜容，不鑒是非心。"
        ],
        "title": "鑑",
        "id": "c22b5d4b-6c23-46f2-ace7-dd7da9dab65f"
    },
    {
        "author": "釋智圓",
        "paragraphs": [
            "苒苒巖上雲，潺潺澗中水。",
            "山鳥如喚人，喃喃深林裏。"
        ],
        "title": "山中行",
        "id": "cb9c90fe-a63c-4533-a7c6-19bed55c3c52"
    },
    {
        "author": "釋智圓",
        "paragraphs": [
            "秋風吹行衣，舊山逍遙歸。",
            "齋盂滌空潭，古磬敲殘暉。",
            "須知高靜懷，杳與塵俗違。"
        ],
        "title": "送僧",
        "id": "198f0796-25a8-4055-8a3f-db6d36090e0a"
    },
    {
        "author": "釋智圓",
        "paragraphs": [
            "偶依溪上居，三見改時候。",
            "來書問蹤跡，行坐置懷袖。",
            "學道不加前，多慵還似舊。",
            "苦吟徹宵夜，閑眠消白晝。",
            "古屋荒莓苔，幽庭下猿狖。",
            "巧僞非吾好，直方自大授。",
            "侯門絕請謁，雅誥勤研究。",
            "悠悠皆面朋，誰能論去就。"
        ],
        "title": "答行簡上人書",
        "id": "e9a8b1ae-7917-4ba9-94cf-391b794cb294"
    },
    {
        "author": "釋智圓",
        "paragraphs": [
            "四野炎炎暑氣隆，危亭孤坐與誰同。",
            "湖光淡蕩涵殘照，鳥影參差沒遠空。",
            "消息浮生憑至理，破除煩暑賴清風。",
            "明時不敢言招隱，自樂林泉慕遠公。"
        ],
        "title": "夏日薰風亭作",
        "id": "cf46d5da-44a0-4f56-89f4-dc1e581f7bb6"
    },
    {
        "author": "釋智圓",
        "paragraphs": [
            "杳杳遙空雨乍晴，閑拖山屐上山亭。",
            "平湖風靜開菱鑒，疊嶂雲收列畫屏。",
            "已覺萬緣真是夢，豈因閑事妄勞形。",
            "可憐競利貪名者，擾擾人間醉未醒。"
        ],
        "title": "初晴登疊翠亭偶成",
        "id": "edbf8bee-abdc-4091-a68f-c8179ee948bb"
    },
    {
        "author": "釋智圓",
        "paragraphs": [
            "搜奇適異興何全，雅句分明敵惠連。",
            "丹桂平窺君有分，地塵閑去我無緣。",
            "陶情嶽雪時同望，解睡山茶夜共煎。",
            "靜語前塗俱有意，謝公紅藥遠公蓮。"
        ],
        "title": "李秀才以山齋早起詩見贈因次韻和酬",
        "id": "0805dccc-9420-4626-9185-f145c79d1c45"
    },
    {
        "author": "釋智圓",
        "paragraphs": [
            "冷結平湖絕棹過，紛紛盈目趣如何。",
            "侯門歌舞看難足，編戶饑寒心厭多。",
            "旋滿閑庭誇玉砌，重欹幽樹鬬瓊柯。",
            "夜來孤坐書窗下，猶賴虛明自琢磨。"
        ],
        "title": "對雪",
        "id": "85e42951-f326-4bf0-a6d2-6bd080fb3711"
    },
    {
        "author": "釋智圓",
        "paragraphs": [
            "樓閣壓危碧，山根疑有鼇。",
            "隔湖千嶂斷，出水一峰高。",
            "巖冷秋空月，林清雪夜猱。",
            "伊余絕羈束，長得恣遊遨。"
        ],
        "title": "孤山詩三首  其一",
        "id": "8296ea64-dafb-4253-a993-ce2abaa0ae05"
    },
    {
        "author": "釋智圓",
        "paragraphs": [
            "四絕塵埃路，孤山景實孤。",
            "危巓侵迥漢，冷色浸平湖。",
            "古塔名支佛，新泉號僕夫。",
            "王維在何處，奇跡更堪圖。"
        ],
        "title": "孤山詩三首  其二",
        "id": "387b8c76-52ae-4e1e-9b0b-e513b1fcc47f"
    },
    {
        "author": "釋智圓",
        "paragraphs": [
            "仙島湖西見，湖西景有餘。",
            "春融迎曉日，秋碧礙空虛。",
            "竹蔭高僧塔，雲迷處士居。",
            "史遷今若在，此處合藏書。"
        ],
        "title": "孤山詩三首  其三",
        "id": "fc900144-e4f0-4e2e-85e1-fcaf5d3f7962"
    },
    {
        "author": "釋智圓",
        "paragraphs": [
            "酷熱如小人，到處苦相侵。",
            "清風如君子，時來寬我心。",
            "酷熱驅不去，清風留不住。",
            "此情無以訴，吟傍陰陰樹。"
        ],
        "title": "酷熱",
        "id": "744f7957-aa1c-4330-8a2f-a0f02d12fc35"
    },
    {
        "author": "釋智圓",
        "paragraphs": [
            "有客有客，來扣我門。",
            "相見無言，自晝達昏。",
            "搘肘憑欄，俯仰乾坤。",
            "百年瞬息，得喪誰論。",
            "遠山青青，巨浸渾渾。",
            "忽然歸去，目擊道存。"
        ],
        "title": "有客",
        "id": "af7b36b6-2c61-4f92-b13a-6b39e1f7d6ca"
    },
    {
        "author": "釋智圓",
        "paragraphs": [
            "平波映危碧，清景異塵中。",
            "雪霽寒侵郭，秋澄冷照空。",
            "眠雲徒自樂，浮棹約誰同。",
            "幽趣何人識，搜吟愧遠公。"
        ],
        "title": "酬仁上人望湖山見寄次韻",
        "id": "791829c5-4d4a-4642-9e4f-dd4014a16d7c"
    },
    {
        "author": "釋智圓",
        "paragraphs": [
            "不見二十載，重尋事更違。",
            "門臨寒水閉，鳥向夕陽歸。",
            "吟恐成華髪，閑疑入翠微。",
            "登舟獨南去，乘興一何飛。"
        ],
        "title": "和辯才訪仲微上人不遇",
        "id": "b1b16c86-f29d-4365-a165-75daaaf23c95"
    },
    {
        "author": "釋智圓",
        "paragraphs": [
            "養病孤山下，消搖任野情。",
            "閑門浸寒水，高檻露荒城。",
            "砌月移杉影，巖泉隱磬聲。",
            "唯君許來此，相伴老餘生。"
        ],
        "title": "次韻酬明上人",
        "id": "7a62290f-5c87-4f7c-b88a-2d6adb3cf7dc"
    },
    {
        "author": "釋智圓",
        "paragraphs": [
            "靜院無來客，相懷日又曛。",
            "數峰寒有雪，一榻靜眠雲。",
            "幾嘆淳風喪，寧容俗態羣。",
            "終期一相訪，對坐議新文。"
        ],
        "title": "寄同志",
        "id": "5c16066f-1c74-427c-b218-a7885ab51881"
    },
    {
        "author": "釋智圓",
        "paragraphs": [
            "講院悲風動素帷，搖松難更見吾師。",
            "塵生舊榻休開卷，月上秋軒罷賦詩。",
            "真法自將傳後學，清名誰爲勒豐碑。",
            "橫經弟子懷高迹，共指龍華作後期。"
        ],
        "title": "和聰上人悼梵天闍棃",
        "id": "2d37e7ab-939a-49df-91b1-12e374fee45a"
    },
    {
        "author": "釋智圓",
        "paragraphs": [
            "山聳湖心住任緣，考槃茆舍閉深煙。",
            "月澄秋水牽吟思，花滿春巖照困眠。",
            "觸石微雲閑致雨，鳴臯孤鶴靜聞天。",
            "會拋此景相尋去，渺渺滄江片席懸。"
        ],
        "title": "孤山閑居次歡慶酬會稽仁姪見寄",
        "id": "e19c8277-5be4-4ab4-84c9-322f4d2ed20d"
    },
    {
        "author": "釋智圓",
        "paragraphs": [
            "旅迹飄然與俗分，動時高價逐新文。",
            "寄眠僧舍扃秋雨，牽夢家山隔海雲。",
            "學慕丘軻方共語，道歸楊墨任離羣。",
            "名場好應同人舉，垂拱明堂有聖君。"
        ],
        "title": "贈進士葉授",
        "id": "cf66c508-8ccb-472d-bb07-aef12bb0021c"
    },
    {
        "author": "釋智圓",
        "paragraphs": [
            "澄江杳杳映千峰，坐夏巖房一望中。",
            "晝講疏鐘清度越，夜吟殘月冷垂空。",
            "掃軒靜避階稜蘚，銷暑閑當竹罅風。",
            "顧我相懷未能去，水邊斜日照梧桐。"
        ],
        "title": "夏日寄諒律師",
        "id": "3d41212d-c6fd-4c60-a5ee-e2b7483b3db2"
    },
    {
        "author": "釋智圓",
        "paragraphs": [
            "車聲日日碾紅埃，何事良人獨未回。",
            "苔鎖洞房書久絕，月明深夜雁空來。",
            "寒侵竹葉難成醉，塵暗菱花更懶開。",
            "杳想法雲山不知處，夕陽頻上最高臺。"
        ],
        "title": "寄遠",
        "id": "79e05b3f-9f0e-4268-a013-482fd0eb6fd2"
    },
    {
        "author": "釋智圓",
        "paragraphs": [
            "兩制音書數往來，城中棲隱遠塵埃。",
            "吟齋夜靜開明月，講石秋深掃綠苔。",
            "出俗舊題留雪苑，臥雲幽興夢天台。",
            "林間抱疾懷高趣，翻笑湯休漫有才。"
        ],
        "title": "寄文照大師",
        "id": "6f980753-1346-4501-85f7-63e36265457e"
    },
    {
        "author": "釋智圓",
        "paragraphs": [
            "兩受皇恩萬慮休，浙陽高臥謝諸侯。",
            "定回幽室苔痕老，講徹閑庭樹影秋。",
            "天竺雲泉時掛夢，梁園風景懶重游。",
            "溪聲柏子將誰說，默倚禪牀自點頭。"
        ],
        "title": "贈辯才大師",
        "id": "dae85ddd-1c6b-493b-ae8f-d6ab646d4007"
    },
    {
        "author": "釋智圓",
        "paragraphs": [
            "年過不惑鬢成絲，偶到林間便卜居。",
            "學道未忘山水癖，愛閑終與利名疏。",
            "夜涼顧閣來明月，風靜平湖瀁碧虛。",
            "回首權豪絕相識，野雲孤鶴自相於。"
        ],
        "title": "孤山閑居即事寄己師",
        "id": "d45309c3-2fc1-4469-8da0-e74c0ed2c612"
    },
    {
        "author": "釋智圓",
        "paragraphs": [
            "景色融融萬卉新，潛知青帝又東巡。",
            "陰崖竹樹猶欹雪，暖砌鶯花已覺春。",
            "吟苦漸驚華髪亂，身閑終忌俗流親。",
            "寥寥此意將誰說，回首禪門有故人。"
        ],
        "title": "次韻酬聞聰上人春日書懷見寄",
        "id": "469efba9-13e2-4b66-95ed-57899e01be8a"
    },
    {
        "author": "釋智圓",
        "paragraphs": [
            "門掩平湖避俗囂，靜觀風景識春朝。",
            "庭梅向日花全拆，岳樹連雲雪未消。",
            "少壯可驚年暗減，幽棲翻覺睡偏饒。",
            "相知賴有曹溪子，禪外時來慰寂寥。"
        ],
        "title": "春日閑居即事寄元敏上人",
        "id": "e14dcff1-e5c5-4f9d-a204-519bf8fca3cc"
    },
    {
        "author": "釋智圓",
        "paragraphs": [
            "閑倚危欄思黯然，浮生誰共嘆流年。",
            "愁催華髪生無極，心許青山未有緣。",
            "冷淡空江澄暮色，參差歸雁沒寒煙。",
            "吟餘更羨林間客，高臥深雲聽瀑泉。"
        ],
        "title": "登樓感事寄天台友人",
        "id": "acce3170-c601-47f1-b0ab-5da2a535c18d"
    },
    {
        "author": "釋智圓",
        "paragraphs": [
            "禪房蕭灑閉重關，祖意明來萬事閑。",
            "高臥有時消白日，靜吟無念憶青山。",
            "掃花晚砌留蒼蘚，剃髪秋池照病顔。",
            "堪笑林泉深隱者，不知幽趣在人間。"
        ],
        "title": "書通上人城居",
        "id": "1160ea38-5e66-4884-af12-600c70008f6b"
    },
    {
        "author": "釋智圓",
        "paragraphs": [
            "講退臨流獨倚筇，塵埃無處寄閑蹤。",
            "青山歸去心長在，白髪生來事轉慵。",
            "門徑草深梅雨歇，像龕燈暗水煙濃。",
            "相知唯有搖松客，時辱音書慰病容。"
        ],
        "title": "湖居即事寄仁姪",
        "id": "010aed80-d711-4d6c-8030-ea4647514054"
    },
    {
        "author": "釋智圓",
        "paragraphs": [
            "壁立巖巒照冽泉，幾思幽景嘆流年。",
            "歸棲自合同仙迹，深隱誰云有洞天。",
            "修竹寒聲風乍動，古潭秋影月初圓。",
            "伊余亦擬依支遁，枕石眠雲碧嶂前。"
        ],
        "title": "懷石壁舊居兼簡紹上人",
        "id": "2dd6af76-523b-4be8-834c-9f7589afc91f"
    },
    {
        "author": "釋智圓",
        "paragraphs": [
            "深居猿鳥共忘機，荀孟才華鶴氅衣。",
            "滿砌落花春病起，一湖明月夜漁歸。",
            "風搖野水青蒲短，雨過閑園紫蕨肥。",
            "塵土滿床書萬卷，玄纁何日到松扉。"
        ],
        "title": "贈林逋處士",
        "id": "0b33b589-4661-441d-87fe-ad1fd41eb233"
    },
    {
        "author": "釋智圓",
        "paragraphs": [
            "路上中峰勢屈盤，塵埃蹤跡到終難。",
            "秋杉影射經窗冷，夜浪聲搖睡榻寒。",
            "雲過閑軒香篆潤，日移幽砌蘚痕乾。",
            "吟餘靜立憑欄久，極目長江水渺漫。"
        ],
        "tags": [
            "长江"
        ],
        "title": "梵天寺二首  其一",
        "id": "03a281d8-56a8-4cf3-949f-801ce5fe48ff"
    },
    {
        "author": "釋智圓",
        "paragraphs": [
            "梵宇清虛遠俗喧，登臨時得爽吟魂。",
            "卷簾高雪明稽嶺，上閣秋濤出海門。",
            "羣木冷陰連古塔，疏鐘寒韻徹江村。",
            "城中泉石詩中景，閑對文公盡日論。"
        ],
        "title": "梵天寺二首  其二",
        "id": "c71e5ef3-6e5d-494e-83df-a65aa672d525"
    },
    {
        "author": "釋智圓",
        "paragraphs": [
            "羔雁已聞徵不起，卻求披戴守貞居。",
            "月堂欹枕三清夢，秋榻生塵萬卷書。",
            "壇匝冷痕春蘚碧，鶴翹寒影雪杉疏。",
            "年來未得尋幽迹，閑夜何人聽步虛。"
        ],
        "title": "趙萬宗入道因寄",
        "id": "5daf2559-b497-46d6-9590-434a34aa68fb"
    },
    {
        "author": "釋智圓",
        "paragraphs": [
            "閑居作賦擬安仁，壯志潛消白髪新。",
            "煙浪靜牽來往夢，鶯花深慰寂寥身。",
            "野塘草綠湖村暮，石鼎茶香嶽寺春。",
            "終學支公買山住，白雲深處待爲鄰。"
        ],
        "title": "春日湖居書事寄子璿師",
        "id": "a99d6de4-2cde-4cd7-b005-089913a4afdc"
    },
    {
        "author": "釋智圓",
        "paragraphs": [
            "旅雁聲孤過舊林，相懷無處共論心。",
            "眠雲未負他年約，看雪難忘盡日吟。",
            "江上信稀寒浪闊，竹邊房掩夕陽深。",
            "寂寥閑坐西窗下，空把餘情寄玉琴。"
        ],
        "title": "酬正言上人",
        "id": "b3c6e1bc-5b96-435c-9bd1-7d659653a2e0"
    },
    {
        "author": "釋智圓",
        "paragraphs": [
            "律藏精持世所稀，淡然高趣自忘機。",
            "禪開靜室蒼苔徧，飯起閑窗獨鳥歸。",
            "雪嶽夜鐘清度枕，水軒秋月冷侵衣。",
            "吟拿講罷無他事，人外時容扣竹扉。"
        ],
        "title": "贈清義律師",
        "id": "05651c32-d2ce-42c0-9450-9e28ab371e84"
    },
    {
        "author": "釋智圓",
        "paragraphs": [
            "地絕纖塵萬籟清，當門幽致畫難成。",
            "黛粧峰岫高低影，練卷波濤旦暮聲。",
            "侵竹古廊秋蘚合，倚雲禪閣夜燈明。",
            "上方別有幽棲處，樹石參差稱野情。"
        ],
        "title": "遊開化寺",
        "id": "eb9a22dc-8001-4079-8c75-7a66200607c3"
    },
    {
        "author": "釋智圓",
        "paragraphs": [
            "門靜孤雲去復還，講餘他慮絕相關。",
            "遺名懶住城中寺，招隱曾居海畔山。",
            "臥疾雪房苔色老，行禪秋徑樹陰閑。",
            "玄機共了心無事，相見寧愁鬢漸斑。"
        ],
        "title": "次韻酬子文師",
        "id": "7a1cafcb-7a1a-406c-9ebc-b0813835fc62"
    },
    {
        "author": "釋智圓",
        "paragraphs": [
            "絕頂深棲萬慮平，路盤危石雨苔青。",
            "江涵迥漢供閑望，雪映幽窗卷舊經。",
            "磬擊曉霜禪乍起，枕搖秋浪夢初醒。",
            "爲鄰自有忘機者，月下時時扣竹扃。"
        ],
        "title": "南塔寺上方",
        "id": "3b3cd4a7-42fd-443e-ab39-99f6b973825d"
    },
    {
        "author": "釋智圓",
        "paragraphs": [
            "威儀閑淡許誰同，苔徑依然絕履蹤。",
            "霜井濾泉浸曉色，雪房欹枕夢諸峰。",
            "寒生靜榻吟中月，冷答平湖講次鐘。",
            "盡日冥心憶高趣，三生行止道生松。"
        ],
        "title": "寄贈子正律師",
        "id": "681d4feb-6b27-4915-a7fe-70956366b635"
    },
    {
        "author": "釋智圓",
        "paragraphs": [
            "杉松森森一徑通，六年高院寄幽蹤。",
            "涼移峭壁秋深月，冷映長江雪後峰。",
            "吟次夏雲晴影薄，講殘春樹翠陰濃。",
            "四時嘉景真堪愛，曾伴支公數倚筇。"
        ],
        "tags": [
            "长江"
        ],
        "title": "憶南塔上方因寄慶昭師",
        "id": "d76d5826-2f2e-4162-b490-db709d7db328"
    },
    {
        "author": "釋智圓",
        "paragraphs": [
            "喬枝偃蓋勢凌雲，一植幽庭度機春。",
            "榮落未曾同衆木，孤貞長自伴閑人。",
            "風生靜夜寒聲健，雪霽遙峰翠色新。",
            "蕭灑最宜禪定起，坐觀行繞遠埃塵。"
        ],
        "title": "庭松",
        "id": "0e3186be-7218-4476-b148-5645c2a754bb"
    },
    {
        "author": "釋智圓",
        "paragraphs": [
            "塵外禪房掩渺瀰，高情終與俗流違。",
            "苦吟幾度成華髪，默坐連宵憶翠微。",
            "風带荷香飄靜榻，雨滋苔色汙閑扉。",
            "炎天幾阻相尋興，空倚危樓對落暉。"
        ],
        "title": "寄曦照上人",
        "id": "f6486025-7bbb-45df-8280-27d60500c4b6"
    },
    {
        "author": "釋智圓",
        "paragraphs": [
            "江色杳無極，渺渺接遙天。",
            "歸帆带夕陽，去鳥沈寒煙。",
            "幽景不同觀，遐想成斯篇。"
        ],
        "title": "寄題梵天聖果二寺兼簡昭梧二上人  其一",
        "id": "7afd4b6b-790f-48ee-9d62-df8c44fb3a9d"
    },
    {
        "author": "釋智圓",
        "paragraphs": [
            "樓閣聳岧峣，參差極雲際。",
            "高窗曉色先，晚景餘霞麗。",
            "寥寥羣動息，冥心遠塵世。"
        ],
        "title": "寄題梵天聖果二寺兼簡昭梧二上人  其二",
        "id": "71367f94-4760-4426-b749-5f36918c298a"
    },
    {
        "author": "釋智圓",
        "paragraphs": [
            "冷淡杳難羣，幽趣唯吾識。",
            "高情薄雲漢，清談潤金石。",
            "不學浮世人，奔名競雕飾。"
        ],
        "title": "寄題梵天聖果二寺兼簡昭梧二上人  其三",
        "id": "81317a94-e63a-4b86-9e88-18ecba73177d"
    },
    {
        "author": "釋智圓",
        "paragraphs": [
            "性靜百慮忘，軒閑萬象歸。",
            "空江答夜鐘，高嶠留殘暉。",
            "幽砌絕塵蹤，孤雲自依依。"
        ],
        "title": "寄題梵天聖果二寺兼簡昭梧二上人  其四",
        "id": "599aca47-28bf-4d76-b179-c8ea081b819c"
    },
    {
        "author": "釋智圓",
        "paragraphs": [
            "顧惡如探湯，觸物類虛舟。",
            "他人莫己知，此道本吾求。",
            "獨坐時相懷，斜陽照危樓。"
        ],
        "title": "寄題梵天聖果二寺兼簡昭梧二上人  其五",
        "id": "3d1b01ba-70a3-489e-9b0b-2b36dda4d3bf"
    },
    {
        "author": "釋智圓",
        "paragraphs": [
            "崔嵬高山側，觸石生片雲。",
            "自將風雨期，不與塵土羣。",
            "杳杳遊太虛，對此幾思君。"
        ],
        "title": "寄題梵天聖果二寺兼簡昭梧二上人  其六",
        "id": "3d62e36b-2504-4bef-a2cc-6d281b2a611e"
    },
    {
        "author": "釋智圓",
        "paragraphs": [
            "高迹將誰親，幽棲白雲中。",
            "閑階吐蒼苔，古木生清風。",
            "時將西竺書，講義訓來蒙。"
        ],
        "title": "寄題梵天聖果二寺兼簡昭梧二上人  其七",
        "id": "058d61ad-15f3-468e-a322-4aa0452cb7c4"
    },
    {
        "author": "釋智圓",
        "paragraphs": [
            "靜躁各所好，是非安能辨。",
            "聲利如我仇，雲泉若相勉。",
            "寂寂深林中，芳蘭自堪搴。"
        ],
        "title": "寄題梵天聖果二寺兼簡昭梧二上人  其八",
        "id": "16e24548-5825-49dc-8263-0b18c235c2c4"
    },
    {
        "author": "釋智圓",
        "paragraphs": [
            "羣峰聳危碧，倒影沈空江。",
            "清景生晚晴，冷色涵虛窗。",
            "消搖縱吟賞，能使吾心降。"
        ],
        "title": "寄題梵天聖果二寺兼簡昭梧二上人  其九",
        "id": "18c843c3-dec7-4281-a862-d613b4a8b3c8"
    },
    {
        "author": "釋智圓",
        "paragraphs": [
            "海日照吟軒，江風動庭樹。",
            "此景樂閑情，何人識高趣。",
            "登樓獨南望，杳杳空煙霧。"
        ],
        "title": "寄題梵天聖果二寺兼簡昭梧二上人  其一○",
        "id": "3586ee1d-d71a-4adf-884f-5fd65941892d"
    },
    {
        "author": "釋智圓",
        "paragraphs": [
            "湖波冷淡絕纖塵，滿目雲山是四鄰。",
            "一徑草深人不到，竹床蒲扇養天真。"
        ],
        "title": "湖西雜感詩  其一",
        "id": "3c3878b5-91e8-4b1c-9806-67657f0c59bb"
    },
    {
        "author": "釋智圓",
        "paragraphs": [
            "看雲靜放支公鶴，臨水閑觀惠子魚。",
            "窗下寂寥何所有，竺乾經卷仲尼書。"
        ],
        "title": "湖西雜感詩  其二",
        "id": "107b1996-26fc-4ebf-a362-08f9a8ea4f90"
    },
    {
        "author": "釋智圓",
        "paragraphs": [
            "閑庭庭畔植梧桐，上有新蟬噪晚風。",
            "咽咽清音正堪聽，無端驚斷彼兒童。"
        ],
        "title": "湖西雜感詩  其三",
        "id": "3cdff70b-48c7-4986-be06-b1a5d8c817d2"
    },
    {
        "author": "釋智圓",
        "paragraphs": [
            "移得煙溪竹數竿，閑庭栽處綠陰寒。",
            "虛心高節真堪愛，不放常人暫入看。"
        ],
        "title": "湖西雜感詩  其四",
        "id": "af069943-d2fa-4d3c-9b0c-af5aaa5e1fbc"
    },
    {
        "author": "釋智圓",
        "paragraphs": [
            "鳳爲時瑞世傳名，及現郊村衆盡驚。",
            "喚作怪禽宜彈殺，始知流俗重虛聲。"
        ],
        "title": "湖西雜感詩  其五",
        "id": "f8185dfb-7f78-4975-b45e-9e04a7a75ebf"
    },
    {
        "author": "釋智圓",
        "paragraphs": [
            "直木風摧秋敗蘭，閑觀庭際可長嘆。",
            "屈原溺水伍員死，孤潔由來獨立難。"
        ],
        "title": "湖西雜感詩  其六",
        "id": "6f3fd0c4-9276-4adc-a4db-05a1f4a82e69"
    },
    {
        "author": "釋智圓",
        "paragraphs": [
            "尼父立言敦禮樂，能仁垂訓勵慈悲。",
            "堪嗟世路營營者，狡佞貪殘都不知。"
        ],
        "title": "湖西雜感詩  其七",
        "id": "d0aae4ca-ebf8-476d-8553-19c9a598fca6"
    },
    {
        "author": "釋智圓",
        "paragraphs": [
            "不省浮生大患身，諂求終日走紅塵。",
            "一朝死至名初沒，滿屋黄金屬別人。"
        ],
        "title": "湖西雜感詩  其八",
        "id": "8e6ff2dd-dc02-46db-a867-f51eca9aa57c"
    },
    {
        "author": "釋智圓",
        "paragraphs": [
            "猛虎磨牙踞蔭林，幽幽一路晚煙深。",
            "行行君子休疑懼，此物由來食獸心。"
        ],
        "title": "湖西雜感詩  其九",
        "id": "be78fcb7-9287-489c-b3b2-d88889ef8738"
    },
    {
        "author": "釋智圓",
        "paragraphs": [
            "留心儉讓唐虞道，恣意貪求桀跖徒。",
            "閑坐思量茆屋下，夜深秋月照平湖。"
        ],
        "title": "湖西雜感詩  其一○",
        "id": "1fcc0065-bc75-4e34-8bfe-86b05386767d"
    },
    {
        "author": "釋智圓",
        "paragraphs": [
            "蘭在深林亦自馨，豈因風雨阻雞鳴。",
            "由來君子須謀道，不爲時人有重輕。"
        ],
        "title": "湖西雜感詩  其一一",
        "id": "139a6e80-2594-422f-9b7c-dd91bc90df07"
    },
    {
        "author": "釋智圓",
        "paragraphs": [
            "白犬宵行似有情，爲防暴客到天明。",
            "近來守禦無功績，不吠人形只吠聲。"
        ],
        "title": "湖西雜感詩  其一二",
        "id": "08dda457-226d-4f97-b933-51883c34a1d5"
    },
    {
        "author": "釋智圓",
        "paragraphs": [
            "伯陽道德釋迦心，夫子文章盡可尋。",
            "飽食暖衣都不顧，可憐容易過光陰。"
        ],
        "title": "湖西雜感詩  其一三",
        "id": "68580f8a-f290-4011-85b0-990180c4ca03"
    },
    {
        "author": "釋智圓",
        "paragraphs": [
            "雪晴山院景堪躋，玉樹瓊樓照碧溪。",
            "日暮忽驚銷爍盡，百年豪富事還齊。"
        ],
        "title": "湖西雜感詩  其一四",
        "id": "e0ebfb4f-8cf4-4f9b-b360-d81f60896e8b"
    },
    {
        "author": "釋智圓",
        "paragraphs": [
            "月照閑軒虧復盈，吉凶消長勢相傾。",
            "須知人事同天道，寵辱由來盡可驚。"
        ],
        "title": "湖西雜感詩  其一五",
        "id": "0f8e076f-4feb-48df-ac8c-0f201ddadc2a"
    },
    {
        "author": "釋智圓",
        "paragraphs": [
            "草堂閑坐念編民，多尚浮虛少尚真。",
            "禮讓不修難致福，唯知燒紙祭淫神。"
        ],
        "title": "湖西雜感詩  其一六",
        "id": "34b9a543-4481-47e5-bc16-da58e12b9165"
    },
    {
        "author": "釋智圓",
        "paragraphs": [
            "陰陽家說惑常民，孝道從茲盡失倫。",
            "廬墓三年誰肯也，競談岡勢益生人。"
        ],
        "title": "湖西雜感詩  其一七",
        "id": "8e8144a9-d400-4821-80bd-acdb6a208f66"
    },
    {
        "author": "釋智圓",
        "paragraphs": [
            "福善禍淫言可信，吉凶由己語堪陳。",
            "乖仁背義都無恥，只記臨行揀日辰。"
        ],
        "title": "湖西雜感詩  其一八",
        "id": "2862950d-f7e2-4100-952c-69526e961c19"
    },
    {
        "author": "釋智圓",
        "paragraphs": [
            "靜思塵世事茫茫，策杖閑吟出草堂。",
            "欲哈浮生那遠覓，芭蕉昨夜已經霜。"
        ],
        "title": "湖西雜感詩  其一九",
        "id": "bec1153d-c334-43c8-8271-a02af27ea4dd"
    },
    {
        "author": "釋智圓",
        "paragraphs": [
            "鑿得新泉古砌頭，煮茶滋味異常流。",
            "夜來閑看澄明性，天上無雲月正秋。"
        ],
        "title": "湖西雜感詩  其二○",
        "id": "2f983070-c77a-493d-9d13-36f60b477ec3"
    },
    {
        "author": "釋智圓",
        "paragraphs": [
            "懶答公卿信，高眠野興濃。",
            "虛堂開夜月，孤枕度秋鐘。",
            "臨水成新作，看雲憶舊峰。",
            "林間仍抱疾，早晚遂相逢。"
        ],
        "title": "寄華亭虛己師",
        "id": "737e48cd-9d33-49e2-99a5-2a1138973b23"
    },
    {
        "author": "釋智圓",
        "paragraphs": [
            "旅舍少相識，孤吟俗態分。",
            "客情生夜雨，歸夢入秋雲。",
            "砌冷螢頻過，窗幽雁忽聞。",
            "西峰泉石在，終去謝人羣。"
        ],
        "title": "旅舍言懷",
        "id": "b5a89e94-613c-4d0e-a667-a0c295e5a0b2"
    },
    {
        "author": "釋智圓",
        "paragraphs": [
            "分符江郡遠，貴列七人間。",
            "文古淳風在，時清諫筆閑。",
            "樓高喧暮角，廳冷鏁秋山。",
            "聖代期調鼎，軒車即詔還。"
        ],
        "title": "上錢唐太守薛大諫",
        "id": "4f3055b9-6b15-409f-a53c-ac650287532c"
    },
    {
        "author": "釋智圓",
        "paragraphs": [
            "高臥湖山畔，塵機任萬端。",
            "連雲吟閣靜，度水講鐘寒。",
            "幽戶碧嶂閉，新書雪夜刊。",
            "卻應趨競者，相笑隱林巒。"
        ],
        "title": "贈守能師",
        "id": "1cd88f89-091d-4a40-9e60-f423e3317f6b"
    },
    {
        "author": "釋智圓",
        "paragraphs": [
            "羅剎江心起，晨昏信不差。",
            "寒聲喧極浦，秋勢卷平沙。",
            "望立人心險，驚飛鳥影斜。",
            "來源爭可問，滄海況無涯。"
        ],
        "title": "潮",
        "id": "9209cb30-e1ea-4ddd-bb23-1cd05905ede6"
    },
    {
        "author": "釋智圓",
        "paragraphs": [
            "行行攜錫別，幽景到山分。",
            "殘雪經春在，疏鐘度水聞。",
            "松深生晚次，潭靜照閑雲。",
            "巖閣重開講，清香入夜焚。"
        ],
        "title": "送夤上人歸道場山",
        "id": "4f31da8b-46c3-441b-a1ac-2d404cad3e36"
    },
    {
        "author": "釋智圓",
        "paragraphs": [
            "一宿無塵境，相留靜話長。",
            "秋聲歸古木，月色滿空廊。",
            "嵐氣侵衣潤，溪泉漱齒涼。",
            "終期整缾錫，來此掩閑房。"
        ],
        "title": "宿山院",
        "id": "0ec33989-f4ef-47aa-ba14-53dc6cfe906c"
    },
    {
        "author": "釋智圓",
        "paragraphs": [
            "澹然人外趣，萬事已無求。",
            "花院春深講，雲山夏滿遊。",
            "汲泉苔井曉，鳴磬竹窗秋。",
            "別有幽期在，香燈老沃洲。"
        ],
        "title": "贈簡上人",
        "id": "aa011fa3-8d28-43fb-af0d-5164104117be"
    },
    {
        "author": "釋智圓",
        "paragraphs": [
            "與僻偏饒分，蒼蒼稱靜吟。",
            "度階經雨徧，峭壁度秋深。",
            "色冷分禽跡，痕幽入樹陰。",
            "衡門終歲在，車馬絕相侵。"
        ],
        "title": "苔",
        "id": "36e90c76-37b5-439e-8ca9-0f3f06e9e2c6"
    },
    {
        "author": "釋智圓",
        "paragraphs": [
            "昔年江上別，高迹杳難尋。",
            "浮世人稀見，青山隱更深。",
            "琢詩窮有象，體道極無心。",
            "慚負眠雲約，西峰夕照陰。"
        ],
        "title": "寄楚南師",
        "id": "ae4fdaac-9fba-4fef-903b-c972d0b077ac"
    },
    {
        "author": "釋智圓",
        "paragraphs": [
            "江亭閑寫望，秋景正無窮。",
            "鳥沒寒雲外，帆歸暮色中。",
            "淡煙生極浦，敗葉墜涼風。",
            "迴道聞漁唱，人家隔葦叢。"
        ],
        "title": "江亭晚望",
        "id": "4abc91f4-6f1f-45db-801a-d352ed15aa7f"
    },
    {
        "author": "釋智圓",
        "paragraphs": [
            "千尋堆冷碧，極頂絕塵蹤。",
            "雨霽聞清籟，雲開見別峰。",
            "落泉噴怪石，驚鳥入深松。",
            "吟罷憑欄久，遙天起暮鐘。"
        ],
        "title": "登武林高峰",
        "id": "8f9c4adb-915c-453e-843f-7bb1b7be330a"
    },
    {
        "author": "釋智圓",
        "paragraphs": [
            "寥寥塵迹遠，禪外動閑思。",
            "水國人歸後，秋軒月白時。",
            "鳴蛩藏壞壁，幽鳥立寒枝。",
            "獨坐誰相問，微吟鑷病髭。"
        ],
        "title": "懷子仁師",
        "id": "34409c5e-83fd-47b4-8812-e6bfe427cba8"
    },
    {
        "author": "釋智圓",
        "paragraphs": [
            "一錫任西東，孤懷孰與同。",
            "吟髭潛變白，人事旋成空。",
            "秋閣閑看月，寒窗臥聽鴻。",
            "時將寂寥意，深夜寄絲桐。"
        ],
        "title": "書懷",
        "id": "723c4f96-b700-4b37-a2fa-24cbc33f979f"
    },
    {
        "author": "釋智圓",
        "paragraphs": [
            "深隱空林下，清幽絕外緣。",
            "雨窗對嶽信，苔井濾秋泉。",
            "門靜來沙鳥，庭閑噪晚蟬。",
            "憑欄獨相憶，殘日下遙天。"
        ],
        "title": "寄棲白師",
        "id": "5404c1ba-0520-4819-bb04-5c5dd2592839"
    },
    {
        "author": "釋智圓",
        "paragraphs": [
            "故國伊川遠，深居碧嶂前。",
            "伴吟唯有鶴，高趣別無仙。",
            "嶽信閑慵答，丹經秘不傳。",
            "杖藜時訪我，終日話南禪。"
        ],
        "title": "贈郝逸人",
        "id": "a68feca3-e186-4d77-a0d4-5522a4a5fce2"
    },
    {
        "author": "釋智圓",
        "paragraphs": [
            "峭壁侵霄極，靈蹤不厭尋。",
            "閑思曾有夢，歸隱豈無心。",
            "絕壁煙霞罷，幽巖洞穴深。",
            "那堪思慧理，殘日白猿吟。"
        ],
        "title": "遊靈隱山",
        "id": "8cdceb81-d52f-4c3b-b415-6ea4481862de"
    },
    {
        "author": "釋智圓",
        "paragraphs": [
            "剪自幽巖側，高僧忽見遺。",
            "看雲欹盡日，書雪握多時。",
            "節冷蟲微蠹，根閑蘚暗滋。",
            "舊山泉石在，歸去賴扶持。"
        ],
        "title": "謝擇梧律師惠竹杖",
        "id": "170e0450-7f14-4405-b59a-3297930738fb"
    },
    {
        "author": "釋智圓",
        "paragraphs": [
            "松杉圍靜室，蹤跡遠人羣。",
            "抱疾添華髪，看山羨白雲。",
            "苔痕經雨長，蟬韻带風聞。",
            "獨坐無來客，西軒日又曛。"
        ],
        "title": "梵天寺閑居書事",
        "id": "0c00c73c-fc2f-4f70-bd79-e9ca7332e459"
    },
    {
        "author": "釋智圓",
        "paragraphs": [
            "仙去遺蹤在，泠泠翠嶽邊。",
            "泠光涵碧甃，暗脈洩寒泉。",
            "月映冰壺淺，秋澄古鑑圓。",
            "羽人居止近，閑汲灌芝田。"
        ],
        "title": "鍊丹井",
        "id": "e394a922-0069-443c-adfc-61e786f9e1d8"
    },
    {
        "author": "釋智圓",
        "paragraphs": [
            "亭幽無俗狀，清景滌煩襟。",
            "砌壓寒流淺，簷分積翠深。",
            "晚花閑照影，古木冷垂陰。",
            "憑檻不能去，澄澄發靜吟。"
        ],
        "title": "冷泉亭",
        "id": "d7dc2d5d-cf73-4551-9441-3ef5a8b7fe60"
    },
    {
        "author": "釋智圓",
        "paragraphs": [
            "諸祖參尋徧，消搖髪未華。",
            "舊房扃海外，孤迹寄天涯。",
            "琢句秋窗月，觀空晚砌華。",
            "時來說高趣，終去隱煙霞。"
        ],
        "title": "贈僧",
        "id": "4b02cdfe-2e39-44a7-84d4-77300e4dab16"
    },
    {
        "author": "釋智圓",
        "paragraphs": [
            "舊識稀相訪，寥寥掩壞房。",
            "鼎深殘藥在，頷瘦白髭長。",
            "塵點沾書篋，苔痕汙石床。",
            "簷幽蟲織網，砌冷菊含香。",
            "靜思憐深夜，清羸怯晚涼。",
            "雲峰歸未得，閑坐詠滄浪。"
        ],
        "title": "湖居秋日病起",
        "id": "f99b9cef-1b92-4ad4-8973-050e6decbafc"
    },
    {
        "author": "釋智圓",
        "paragraphs": [
            "澹泊背時態，翛然塵外心。",
            "靜吟霜月盡，歸夢海雲深。",
            "室冷苔生榻，窗閑鳥覷琴。",
            "幽棲共得趣，乘興幾相尋。"
        ],
        "title": "贈夷中師",
        "id": "e2273be0-b559-4fa4-adc1-016c5f6d25d3"
    },
    {
        "author": "釋智圓",
        "paragraphs": [
            "澹慮棲幽境，閑將水石鄰。",
            "信衣傳往祖，禪語示來人。",
            "晚屋茶煙細，晴軒嶽翠勻。",
            "相懷獨南望，林木又經春。"
        ],
        "title": "寄圓長老",
        "id": "97e8b097-8fed-4eed-868a-cc2f5dfe0536"
    },
    {
        "author": "釋智圓",
        "paragraphs": [
            "共依清境宿，話道復論文。",
            "潭月秋深見，山鐘夜後聞。",
            "蟲聲沉古砌，螢影沒殘雲。",
            "會約長棲此，爐香樹下焚。"
        ],
        "title": "同友人宿山院",
        "id": "ece72be1-983b-43bf-9cf0-c9d600791294"
    },
    {
        "author": "釋智圓",
        "paragraphs": [
            "道勝塵機息，講餘林葉枯。",
            "清名高臥遠，黑髪苦吟無。",
            "庭靜秋雲澹，窗閑夜月孤。",
            "時聞適幽興，上閣望平湖。"
        ],
        "title": "贈清曉師",
        "id": "b27e6c19-4a2d-41a9-b27d-acdc1ff72edc"
    },
    {
        "author": "釋智圓",
        "paragraphs": [
            "古院稽山下，幽棲厭客尋。",
            "機心禪外盡，詩思病來深。",
            "缾水寒澌結，杉風晚磬沉。",
            "他時若招隱，香火繼東林。"
        ],
        "title": "寄德聰師",
        "id": "fb48bd31-d97d-4dc3-9682-5422df1dd9c6"
    },
    {
        "author": "釋智圓",
        "paragraphs": [
            "禪扉開絕頂，海色映層巒。",
            "剎影浸寥泬，鐘聲度渺漫。",
            "荒苔幽徑滑，冬雪暮窗寒。",
            "吟罷慵回首，遲遲獨憑欄。"
        ],
        "title": "上方院",
        "id": "84cf08ac-4f14-424d-a078-c6422f088eb8"
    },
    {
        "author": "釋智圓",
        "paragraphs": [
            "閑景杳無極，憑欄思若何。",
            "鳥行沈遠嶽，秋色滿滄波。",
            "來信經年絕，新愁向晚多。",
            "依依自吟望，舊約負煙蘿。"
        ],
        "title": "登樓懷遵易",
        "id": "75b2cf21-7812-4037-810b-848a49273b9b"
    },
    {
        "author": "釋智圓",
        "paragraphs": [
            "吟檻漾寒水，平湖煙景閑。",
            "無人識高趣，盡日對空山。",
            "晚樹春禽語，晴窗夜月還。",
            "新編皆雅正，不待仲尼刪。"
        ],
        "title": "贈詩僧保暹師",
        "id": "931acec7-0cef-4c0e-8fde-6b3399a890de"
    },
    {
        "author": "釋智圓",
        "paragraphs": [
            "幽棲塵想絕，巖閣倚杉松。",
            "吟思禪中盡，霜髭病後濃。",
            "溪閑澄夜月，山靜答秋鐘。",
            "寂寞懷高趣，殘陽獨倚筇。"
        ],
        "title": "寄石城行光長老",
        "id": "847376d2-cf57-45cc-a7d6-6330a23ad984"
    },
    {
        "author": "釋智圓",
        "paragraphs": [
            "庭木西風動，閑軒落葉稠。",
            "夢迴霜月曉，信斷海山秋。",
            "道性歸無念，孤吟已絕愁。",
            "況疏林下約，煙水路悠悠。"
        ],
        "title": "寄仁姪",
        "id": "8cce8410-e1d8-45aa-abf8-8e7ab2ee3390"
    },
    {
        "author": "釋智圓",
        "paragraphs": [
            "策杖乘閑興，山深人迹稀。",
            "斷橋摧宿雨，高樹掛殘暉。",
            "巖靜雲孤起，潭空鳥獨飛。",
            "前峰有蘭若，吟賞自忘歸。"
        ],
        "title": "山行",
        "id": "02d2d7d5-41f9-47c3-929c-349907d1ca23"
    },
    {
        "author": "釋智圓",
        "paragraphs": [
            "滿眼皆相識，論心自不同。",
            "閑門扃夕照，敗葉落西風。",
            "往事全成夢，浮生漸覺空。",
            "搘頤獨無語，四壁響秋蟲。"
        ],
        "title": "秋日感事",
        "id": "6934e335-82d0-4e74-b394-721f7d4a72d7"
    },
    {
        "author": "釋智圓",
        "paragraphs": [
            "不得天涯信，相思對景濃。",
            "驚飇吹落葉，殘日在遙峰。",
            "照水魚村火，沈煙野寺鐘。",
            "幽懷向誰說，靜立自搘筇。"
        ],
        "title": "湖上晚望寄友人",
        "id": "9ffd8c37-e604-4a79-be49-b8726a093368"
    },
    {
        "author": "釋智圓",
        "paragraphs": [
            "淡然塵慮絕，禪外苦風騷。",
            "性覺眠雲僻，名因背俗高。",
            "水煙蒸紙帳，寒髪澀銅刀。",
            "幾宿江江寺，閑吟聽夜濤。"
        ],
        "title": "贈聞聰師",
        "id": "a19dbbdf-77fd-436b-9cc0-1ac4349b9381"
    },
    {
        "author": "釋智圓",
        "paragraphs": [
            "執手離亭暮，言歸思不禁。",
            "故鄉千里外，爲客十年心。",
            "帆影寒江靜，猿啼雪嶠深。",
            "饒陽泉石在，講退自堪吟。"
        ],
        "title": "送僧歸饒陽",
        "id": "14791da8-d8ef-42ab-8e3b-b6ae6d871eb9"
    },
    {
        "author": "釋智圓",
        "paragraphs": [
            "北僧傳示滅，高迹更難尋。",
            "故國房空在，新墳草已深。",
            "雲泉違舊約，風月罷論心。",
            "默坐看遺偈，西窗月又沈。"
        ],
        "title": "悼廣鈞師",
        "id": "b3175d9c-8566-4a50-b9bf-0e6f5bbdbf45"
    },
    {
        "author": "釋智圓",
        "paragraphs": [
            "居止閑相近，臨流野色分。",
            "深秋山共見，清夜磬交聞。",
            "靜榻移明月，疏簾卷暮雲。",
            "相於別有趣，冷淡況同羣。"
        ],
        "title": "次韻酬鄰僧晝上人",
        "id": "2a7a0144-f4ea-4bed-9351-c44aa7136611"
    },
    {
        "author": "釋智圓",
        "paragraphs": [
            "策馬將登路，星河曙色分。",
            "殘燈照離席，來雁咽寒雲。",
            "鄉遠書難到，吟狂酒易醺。",
            "堪嗟經濟術，未得致明君。"
        ],
        "title": "旅中別趙璞",
        "id": "e95fc778-8b28-49f5-9e11-1bd8c0e5b235"
    },
    {
        "author": "釋智圓",
        "paragraphs": [
            "欹枕不成夢，寒蟲叫壁陰。",
            "高梧深夜雨，遠客故鄉心。",
            "分與浮名背，年將白髪侵。",
            "終須約宗炳，結社向東林。"
        ],
        "title": "旅中即事寄友生",
        "id": "b41c030c-993f-4587-ab4e-10edabfecace"
    },
    {
        "author": "釋智圓",
        "paragraphs": [
            "隱几不成寢，何人慰寂寥。",
            "空階鳴蟋蟀，寒雨滴芭蕉。",
            "靜語窗燈暗，歸心海寺遙。",
            "唯應釋慧遠，蓮社爲相招。"
        ],
        "title": "秋晚客舍寄故山友僧",
        "id": "72aea448-4605-49da-9af6-34c70cfe8885"
    },
    {
        "author": "釋智圓",
        "paragraphs": [
            "水國無歸夢，年來帝澤深。",
            "梵書翻宋語，道論變吳音。",
            "靜室清香凝，閑庭古樹陰。",
            "玉華前事在，高跡許誰尋。"
        ],
        "title": "寄輦下譯經正覺大師",
        "id": "7dd660ba-94f6-4f42-a69e-5b55628d777f"
    },
    {
        "author": "釋智圓",
        "paragraphs": [
            "庭木凝秋色，依依廢苦吟。",
            "來書江上絕，幽夢雨中深。",
            "水鳥閑窺硯，窗燈冷照琴。",
            "誰矢此時興，華髪暗相侵。"
        ],
        "title": "寄潤姪法師",
        "id": "663613ff-72ac-439d-8b1a-b048719b3611"
    },
    {
        "author": "釋智圓",
        "paragraphs": [
            "社客盡卿相，早堂雲樹間。",
            "景分廬嶽秀，人類遠公閑。",
            "夜定開明月，秋吟對暮山。",
            "唯應謝康樂，時得扣松關。"
        ],
        "title": "贈白蓮社主圓凈大師",
        "id": "e0c8cfdf-6a16-4815-813c-94742e7c72d9"
    },
    {
        "author": "釋智圓",
        "paragraphs": [
            "晚樹歸禽亂，翛然古院空。",
            "清談遠君子，幽興寄絲桐。",
            "短髪全成雪，殘花半逐風。",
            "終期結真侶，歸老亂雲中。"
        ],
        "title": "春晚言懷寄聰上人",
        "id": "4181ea2c-037e-4190-a15d-05248beb7a72"
    },
    {
        "author": "釋智圓",
        "paragraphs": [
            "陽和資萬木，獨此異羣花。",
            "映草驚殘燒，臨窗認曉霞。",
            "色雖因雨減，勢不逐風斜。",
            "幸賴栽培力，繁枝鬬日華。"
        ],
        "title": "留題因師院石楠花",
        "id": "240a0040-1260-45e1-81c9-a5ed6bb9acde"
    },
    {
        "author": "釋智圓",
        "paragraphs": [
            "平湖波渺渺，蹤跡杳難尋。",
            "城裏無時到，雲邊閉戶深。",
            "寒燈明古像，晚磬出疏林。",
            "寂寞懷高趣，西軒日易沈。"
        ],
        "title": "寄省悟師",
        "id": "5db61685-9e8e-46bf-8490-b4fb4fb0b656"
    },
    {
        "author": "釋智圓",
        "paragraphs": [
            "簷前狀奇險，咫尺見清幽。",
            "鳥下疑靈鷲，僧過認沃洲。",
            "危遮虛檻月，冷奪遠峰秋。",
            "始信紅塵裏，豪家有勝遊。"
        ],
        "title": "留題聞氏林亭小山",
        "id": "2c2dbceb-81e0-4093-915f-28e7d8bbe6b0"
    },
    {
        "author": "釋智圓",
        "paragraphs": [
            "偶從支遁約，深夜宿閑房。",
            "窗靜燈遺燼，庭寒樹有霜。",
            "禪心論的的，塵事省茫茫。",
            "又說天台去，林間掃石床。"
        ],
        "title": "宿仲係上人房",
        "id": "a12f8fcf-f118-42a0-a58d-d9b06b19accd"
    },
    {
        "author": "釋智圓",
        "paragraphs": [
            "四面遠塵迹，吟過稱野情。",
            "階閑秋菓落，池冷月華生。",
            "倚竹蟬聲斷，開琴鶴夢驚。",
            "卻來還有約，未可厭逢迎。"
        ],
        "title": "題聰上人林亭",
        "id": "a6ac1687-749c-427d-bd72-1210767003da"
    },
    {
        "author": "釋智圓",
        "paragraphs": [
            "杉竹匝吟徑，軒窗更絕塵。",
            "清風生後夜，幽景徧諸鄰。",
            "磬斷棲禽夢，香凝出定身。",
            "城中有高趣，寧羨賴留人。"
        ],
        "title": "書久上人城中幽齋",
        "id": "d4fcf86c-afbe-44e4-9316-1aaa1a7a5d07"
    },
    {
        "author": "釋智圓",
        "paragraphs": [
            "往事那堪問，長江空渺然。",
            "孤城閉殘日，荒隴積寒煙。",
            "沙漲中洲闊，潮衝古各偏。",
            "莫疑陵谷事，即目是桑田。"
        ],
        "tags": [
            "长江"
        ],
        "title": "江上作",
        "id": "52fde4cf-c9a2-4e89-bfff-0a08e72f5d38"
    },
    {
        "author": "釋智圓",
        "paragraphs": [
            "高迹知何處，相懷早晚休。",
            "苦吟空對月，閉戶更禁秋。",
            "砌隙寒蟲切，林稍下葉稠。",
            "音書杳難寄，天闊水悠悠。"
        ],
        "title": "懷保暹師",
        "id": "2bf5de3e-fee2-430a-976e-e3d4fb1ecc52"
    },
    {
        "author": "釋智圓",
        "paragraphs": [
            "侯門休請謁，香火務真修。",
            "古院扃蒼蘚，他山空舊遊。",
            "出禪庭月曉，開卷竹窗秋。",
            "已得棲幽趣，何須買沃洲。"
        ],
        "title": "贈宣密大師不出院",
        "id": "b0dbc41a-fb81-41a3-986e-9ca720f8cb72"
    },
    {
        "author": "釋智圓",
        "paragraphs": [
            "一從林下別，倏忽又經年。",
            "舊約山空在，相懷月屢圓。",
            "郡鐘宵斷夢，江樹晚沈煙。",
            "書札憑誰寄，波濤況渺然。"
        ],
        "title": "懷中姪",
        "id": "fd7a0fa7-3cb8-4ca6-af5a-4dbab2aa8f79"
    },
    {
        "author": "釋智圓",
        "paragraphs": [
            "絕頂秋氣清，危欄憑樹杪。",
            "仰窺清漢近，下視羣峰小。",
            "空池生夜月，風枝鳴宿鳥。",
            "吟坐不成寐，疏鐘起將曉。"
        ],
        "title": "宿道場山寺",
        "id": "9f75b8ef-a8e7-4ad0-a39b-b8807a3f1448"
    },
    {
        "author": "釋智圓",
        "paragraphs": [
            "吟餘江上別，一錫寄扁舟。",
            "遠度浮殘照，千峰指舊遊。",
            "疏鐘沈杳靄，羣木落高秋。",
            "莫負重來約，禪心本自由。"
        ],
        "title": "送遇貞師歸四明山",
        "id": "4476fec8-c777-4405-8d88-6f33c1a522af"
    },
    {
        "author": "釋智圓",
        "paragraphs": [
            "白雲高臥者，滯疾阻相尋。",
            "信斷滄洲闊，房扃翠嶽深。",
            "寒蟲藏壞壁，庭樹滴殘霖。",
            "早晚同閑話，孤燈照苦吟。"
        ],
        "title": "秋夕寄友僧",
        "id": "72c7b5d8-f90b-42cf-9669-91d978fca7d6"
    },
    {
        "author": "釋智圓",
        "paragraphs": [
            "龍盤虎踞景堪尋，王氣消亡信禍淫。",
            "結綺臨春何處是，數聲啼鳥暮煙深。"
        ],
        "title": "陳宮",
        "id": "e234ece8-8724-4240-b15a-ded6386f4707"
    },
    {
        "author": "釋智圓",
        "paragraphs": [
            "路歧南北與東西，竚立遲遲惜解攜。",
            "忍向離亭折楊柳，晚花零落杜鵑啼。"
        ],
        "title": "春日別同志",
        "id": "ee9ea842-c1d6-4020-84af-ea33ec01b10a"
    },
    {
        "author": "釋智圓",
        "paragraphs": [
            "風撼芙蕖入座香，水軒閑坐趣何長。",
            "相懷不是人間景，隔岸歸禽噪晚涼。"
        ],
        "title": "夏日湖上寄太白長老",
        "id": "f456d5c4-1fe5-4810-ab32-33eb8c1ac1bb"
    },
    {
        "author": "釋智圓",
        "paragraphs": [
            "清带月華涵竹戶，冷澄秋色照禪衣。",
            "滔滔潤物知多少，極目寒波瀁落暉。"
        ],
        "tags": [
            "西湖"
        ],
        "title": "西湖",
        "id": "18ddd58a-662f-454c-b904-ba495a3e6840"
    },
    {
        "author": "釋智圓",
        "paragraphs": [
            "祖意曾明萬事閑，誰云方外與人間。",
            "卷衣江上秋來別，處處禪心朵朵山。"
        ],
        "title": "送禪者",
        "id": "04e33d93-a874-4d9a-8801-37e87f4223ad"
    },
    {
        "author": "釋智圓",
        "paragraphs": [
            "登山伐樵柯忽折，臨井汲泉綆仍絕。",
            "音信不來無處說，朔風飄飄滿天雪。"
        ],
        "title": "古意",
        "id": "6ad6f3b6-807a-42be-afac-e02a684e04b6"
    },
    {
        "author": "釋智圓",
        "paragraphs": [
            "冷照碧潭閑不極，靜當青漢影彌分。",
            "卷舒終合爲霖雨，不向陽臺惑楚君。"
        ],
        "title": "雲",
        "id": "071b7e2d-484e-4e67-9537-3814180d0160"
    },
    {
        "author": "釋智圓",
        "paragraphs": [
            "夷甫不言非爾類，魯襃爲論偶同名。",
            "秋來自滿虛閑地，不用良工鼓鑄成。"
        ],
        "title": "苔錢三首  其一",
        "id": "01eabee3-2118-444d-90dd-adf35c4a3185"
    },
    {
        "author": "釋智圓",
        "paragraphs": [
            "求多未必增貪競，委積唯堪貰寂寥。",
            "顔子黔婁舊居畔，亂鋪平地伴逍遙。"
        ],
        "title": "苔錢三首  其二",
        "id": "e30d7208-7091-4fc7-be41-23e2bbf865db"
    },
    {
        "author": "釋智圓",
        "paragraphs": [
            "鑪冶只應憑陋巷，富饒應不是豪家。",
            "晚來雨歇茆堂外，散在閑庭買落花。"
        ],
        "title": "苔錢三首  其三",
        "id": "c8ac301a-f14d-4483-a65f-d4b2a1a59fb4"
    },
    {
        "author": "釋智圓",
        "paragraphs": [
            "古屋苔荒病重乍瘳，前村林木覺先秋。",
            "野塘日暮搘筇立，雲自無依水自流。"
        ],
        "title": "自遣三首  其一",
        "id": "f0570e25-fb42-4f83-b19c-0dd86666ff38"
    },
    {
        "author": "釋智圓",
        "paragraphs": [
            "講退時時學苦吟，人間聲利已無心。",
            "水邊占得清閑景，雨霽遙峰夜月深。"
        ],
        "title": "自遣三首  其二",
        "id": "0ec8f503-9356-4d10-bee2-7a1c022ab430"
    },
    {
        "author": "釋智圓",
        "paragraphs": [
            "不惑年猶欠四年，道情高趣恥前賢。",
            "清風明月知多少，漫學廬山種白蓮。"
        ],
        "tags": [
            "庐山"
        ],
        "title": "自遣三首  其三",
        "id": "552e76b3-401c-4280-a5c5-782b9ec42fae"
    },
    {
        "author": "釋智圓",
        "paragraphs": [
            "萬緣難繫自由身，道性何妨學世人。",
            "擬向東山贈離別，長堤楊柳未成春。"
        ],
        "title": "送僧",
        "id": "d050b13e-8cb8-4d32-85e2-4f224bb1a2a3"
    },
    {
        "author": "釋智圓",
        "paragraphs": [
            "移去羣花種此君，滿庭寒翠更無塵。",
            "暑天閑繞煩襟盡，猶有清風借四鄰。"
        ],
        "title": "庭竹",
        "id": "38a144a3-7352-4e17-b38a-df129ec0a6c2"
    },
    {
        "author": "釋智圓",
        "paragraphs": [
            "簷前棲息傍蒿叢，風雨司晨爾有功。",
            "鸚鵡無能憑佞舌，侯門翻養金籠。"
        ],
        "title": "雞",
        "id": "6d504f9d-4404-48d5-817f-95308e718d23"
    },
    {
        "author": "釋智圓",
        "paragraphs": [
            "金錫孤攜問去程，萋萋原草暮煙平。",
            "六朝舊跡秦淮畔，應感興亡聽水聲。"
        ],
        "title": "送僧之金陵",
        "id": "295a8265-c2c0-43b3-817f-34b8d1a7f75e"
    },
    {
        "author": "釋智圓",
        "paragraphs": [
            "獨下層巒景物秋，依依雲木似相留。",
            "孤舟曉汎平波去，更爲青山一轉頭。"
        ],
        "title": "出道場山途中作",
        "id": "7214a54a-b695-4acc-844e-dbb2a6dd99c9"
    },
    {
        "author": "釋智圓",
        "paragraphs": [
            "憶得涼宵宿上方，靜吟閑話趣何長。",
            "別來音信無由寄，目斷遙天雁一行。"
        ],
        "title": "將之霅溪寄別擇梧師",
        "id": "de88de59-0ac7-4e3d-9274-2f618433ad8d"
    },
    {
        "author": "釋智圓",
        "paragraphs": [
            "數峰殘雪對閑門，世態悠悠莫可論。",
            "靜室禪餘忽相憶，劃灰孤坐到黄昏。"
        ],
        "title": "次韻酬梵天闍梨",
        "id": "55cbc8eb-6f53-4b0a-a1ff-32a4bdc5e9a1"
    },
    {
        "author": "釋智圓",
        "paragraphs": [
            "松竹森森獨掩扉，塵中誰復愛忘機。",
            "蒼苔滿砌無人到，猶感幽禽夜夜歸。"
        ],
        "title": "溪居即事寄梵天闍梨",
        "id": "ebd1e775-7921-4798-b570-f6d969cb10fc"
    },
    {
        "author": "釋智圓",
        "paragraphs": [
            "偶來溪上縱閑吟，泉石深藏便有心。",
            "莫擬他年訪幽迹，白雲青嶂更難尋。"
        ],
        "title": "武康溪居即事寄寶印大師四首  其一",
        "id": "7a98cd46-466e-4e63-895f-6212d9e676ba"
    },
    {
        "author": "釋智圓",
        "paragraphs": [
            "月下猿聲水畔山，臥聽吟望只宜閑。",
            "柴門不掩無來客，時有精靈暫往還。"
        ],
        "title": "武康溪居即事寄寶印大師四首  其二",
        "id": "4be5c7a3-2b44-4a01-b597-53b185a27948"
    },
    {
        "author": "釋智圓",
        "paragraphs": [
            "世路驅驅又白頭，爭如閑臥絕他求。",
            "門前荒隴依依在，碑折松枯盡列侯。"
        ],
        "title": "武康溪居即事寄寶印大師四首  其三",
        "id": "3f700db8-56f4-42b4-a90d-98e8e168ce12"
    },
    {
        "author": "釋智圓",
        "paragraphs": [
            "禪外相懷雪乍晴，音書早晚到柴扃。",
            "殘陽獨倚危樓望，極目山光數點青。"
        ],
        "title": "武康溪居即事寄寶印大師四首  其四",
        "id": "7a15fbc9-4c44-47b1-81ac-d0c4b6a3e4e2"
    },
    {
        "author": "釋智圓",
        "paragraphs": [
            "水邊閑臥萬緣休，言欲無瑕行欲修。",
            "草屋衡門任窮困，屠龍終自勝屠牛。"
        ],
        "title": "瑪瑙院居戲題三首  其一",
        "id": "b6831592-2ff4-439c-998d-7d1df08afa2e"
    },
    {
        "author": "釋智圓",
        "paragraphs": [
            "湖光淡淡涵幽戶，苔色依依滿破廊。",
            "寂寞便同夫子廟，更無流俗入焚香。"
        ],
        "title": "瑪瑙院居戲題三首  其二",
        "id": "b2f18cb4-3557-4dd3-94d2-c5ffafbcb556"
    },
    {
        "author": "釋智圓",
        "paragraphs": [
            "白傅湖西瑪瑙坡，軒窗蕭灑瀁煙波。",
            "講餘終日焚香坐，毀譽榮枯奈我何。"
        ],
        "title": "瑪瑙院居戲題三首  其三",
        "id": "c9601a43-d26c-46d4-a39f-69485dd6a02e"
    },
    {
        "author": "釋智圓",
        "paragraphs": [
            "窮居已躡黔婁迹，孤島徒稱瑪瑙坡。",
            "糗飯蔾羹且閑樂，更無車馬暫經過。"
        ],
        "title": "予近卜居孤山之下友人元敏以四絕見嘲遂依韻和酬  其一",
        "id": "a51ec520-e7d5-42ca-a9f8-27ebc32e7ece"
    },
    {
        "author": "釋智圓",
        "paragraphs": [
            "所棲幽致異人寰，野艇秋歸碧浪間。",
            "殘日淡煙凝望處，參差樓閣認孤山。"
        ],
        "title": "予近卜居孤山之下友人元敏以四絕見嘲遂依韻和酬  其二",
        "id": "14b2a9b7-70f5-4f2c-8a5e-0976d2bb0ff6"
    },
    {
        "author": "釋智圓",
        "paragraphs": [
            "煙波雲木映閑扉，養病深棲是所宜。",
            "便欲上生尋內院，卻因泉石住多時。"
        ],
        "title": "予近卜居孤山之下友人元敏以四絕見嘲遂依韻和酬  其三",
        "id": "1e46bd40-7489-4e84-b6e1-4847bb402691"
    },
    {
        "author": "釋智圓",
        "paragraphs": [
            "虛堂入夏講殘經，不擊鐘聲擊鼓聲。",
            "林下唯君問幽趣，紀陽儀式近方成。"
        ],
        "title": "予近卜居孤山之下友人元敏以四絕見嘲遂依韻和酬  其四",
        "id": "9c5d12e2-3c50-49ad-8765-291fe78956cc"
    },
    {
        "author": "釋智圓",
        "paragraphs": [
            "支遁放君真有意，衛公憐汝太無端。",
            "司晨守禦那堪用，殷頂霜毛祇好看。"
        ],
        "title": "庭鶴",
        "id": "0844ba29-273f-44d9-9df0-1e554e30307d"
    },
    {
        "author": "釋智圓",
        "paragraphs": [
            "台嶺林泉勝十洲，忘機長往更無愁。",
            "考槃高趣何人識，招隱新題幾處留。",
            "深夜定迴華頂月，經年書斷海門秋。",
            "誰知抱疾西湖上，南望雲山想勝游。"
        ],
        "tags": [
            "西湖"
        ],
        "title": "寄天台守能上人",
        "id": "77fd8842-e311-4ecb-8594-9b342fc672ef"
    },
    {
        "author": "釋智圓",
        "paragraphs": [
            "寵辱不關念，揚名日更新。",
            "但憐君道在，寧顧謫官頻。",
            "故國拋天外，全家寄水濱。",
            "堂空巢少燕，門冷謁無人。",
            "直氣終干斗，剛腸肯泣麟。",
            "逍遙輕嗣立，乾沒笑安仁。",
            "愛生長思闕，尋幽且養神。",
            "伴閑初種竹，出使舊埋輪。",
            "佞古終期斷，民冤必爲伸。",
            "他年修史傳，誰可繼清塵。"
        ],
        "title": "寄所知",
        "id": "e8d741f1-07c6-481d-adc9-203d10be3017"
    },
    {
        "author": "釋智圓",
        "paragraphs": [
            "界江千萬山，石壁惟清幽。",
            "中有忘機人，超然樂巖丘。",
            "倉亭號觀風，嘉景自成收。",
            "羣峰呈晚碧，長溪瀉寒流。",
            "視聽足怡情，萬事安能求。",
            "嘗言徂暑天，登時疑清秋。",
            "雲容既冷淡，松韻還颼飀。",
            "擾擾九衢塵，誰知高靜游。"
        ],
        "title": "題石壁山紹上人觀風亭",
        "id": "20536add-5a50-4106-9bd9-076cb34c13f4"
    },
    {
        "author": "釋智圓",
        "paragraphs": [
            "昭君停車淚暫止，爲把功名奏天子。",
            "靜得胡塵跗妾身，漢家文武合羞死。"
        ],
        "title": "昭君辭",
        "id": "38d5b5db-f6f7-4412-b832-1f7e060f8143"
    },
    {
        "author": "釋智圓",
        "paragraphs": [
            "畫堂升降子孫扶，白髪毿毿膽尚麤。",
            "不省時清身已老，逢人猶說斬單于。"
        ],
        "title": "老將",
        "id": "c3e5a146-5e41-4965-bcff-b6258e8a0f1e"
    },
    {
        "author": "釋智圓",
        "paragraphs": [
            "威聲飛數豈能過，號令雄師劍始磨。",
            "雪攪長空馬殭立，偷營今夜度膠河。"
        ],
        "title": "邊將二首  其一",
        "id": "09c7d8d9-a541-4268-8fd2-80545b536017"
    },
    {
        "author": "釋智圓",
        "paragraphs": [
            "百戰依前勇氣成，窮邊深入耀精兵。",
            "穹廬燒盡龍庭破，卻上燕然更勒銘。"
        ],
        "title": "邊將二首  其二",
        "id": "9ef43514-68a1-4afc-b540-c2ba24f849a9"
    },
    {
        "author": "釋智圓",
        "paragraphs": [
            "隱之曾飲肯爲非，今古泓澄照翠微。",
            "自是貪夫性貪賄，便將泉水作因依。"
        ],
        "title": "貪泉",
        "id": "6e43fe48-8ce6-4517-9f51-e816a6d32f4a"
    },
    {
        "author": "釋智圓",
        "paragraphs": [
            "曾聞叩馬犯君顔，萬古清風滿世間。",
            "若使干戈爲揖讓，夷齊終不死空山。"
        ],
        "title": "夷齊廟",
        "id": "2533a930-069f-4b27-baed-3c82abd0b316"
    },
    {
        "author": "釋智圓",
        "paragraphs": [
            "撥亂方爭汗馬功，賢才誰肯守窮空。",
            "嚴光亦是夷齊類，垂釣碧溪敦讓風。"
        ],
        "title": "嚴光臺",
        "id": "2e65519d-cbd6-4590-b5f3-40af895c2fbc"
    },
    {
        "author": "釋智圓",
        "paragraphs": [
            "虞芮懷慚觀禮讓，閑田從此草長生。",
            "而今雖是文王化，難遣貪夫兩不爭。"
        ],
        "title": "閑田",
        "id": "e7be3175-e8da-442f-9745-292e61a12959"
    },
    {
        "author": "釋智圓",
        "paragraphs": [
            "孟軻荀況與楊雄，代異言殊道一同。",
            "夫子文章天未喪，又於隋世產王通。"
        ],
        "title": "讀王通中說",
        "id": "bb3bc6ea-1e88-49e1-9b54-bd9e98f6b7f2"
    },
    {
        "author": "釋智圓",
        "paragraphs": [
            "夫子刪來三百章，箴規明白佐時王。",
            "近來吟詠唯風月，謗木詩官事久亡。"
        ],
        "title": "讀毛詩",
        "id": "60e2b0ad-d667-4894-b50e-ab3ded6cfb73"
    },
    {
        "author": "釋智圓",
        "paragraphs": [
            "唐祚將亡王澤枯，四明歸隱泣窮塗。",
            "而今若撰才名志，更有閑僧得入無。"
        ],
        "title": "讀孫郃集",
        "id": "daa17392-8cdf-401e-b02a-7b70ecd9d53e"
    },
    {
        "author": "釋智圓",
        "paragraphs": [
            "屬興縱橫乍可驚，翻疑風俗妄傳聲。",
            "如今至究在何處，不出爲人平不平。"
        ],
        "title": "讀禪月集",
        "id": "27d43cd4-0b55-4382-a818-4301fbab9e8f"
    },
    {
        "author": "釋智圓",
        "paragraphs": [
            "禪心喧撓被詩魔，月冷風清奈爾何。",
            "一夜欲降降不得，紛紛徒屬更來多。"
        ],
        "title": "詩魔",
        "id": "0351ea40-7d23-49fa-8d99-f3718e35bc20"
    },
    {
        "author": "釋智圓",
        "paragraphs": [
            "結蒲爲扇狀何奇，助我淳風世罕知。",
            "林下靜搖來客笑，竹床茆屋恰相宜。"
        ],
        "title": "謝僧惠蒲扇",
        "id": "691b19ba-b9ab-4bf4-a499-af8deed35105"
    },
    {
        "author": "釋智圓",
        "paragraphs": [
            "去年相訪宿吾廬，露滴蒼苔夜話遲。",
            "湖水晚來清不極，今秋又是月圓時。"
        ],
        "title": "招元羽律師",
        "id": "79055853-c8b6-4166-b369-f1e7e4f72b53"
    },
    {
        "author": "釋智圓",
        "paragraphs": [
            "山廚竈上苔痕碧，齋盂生塵無粒食。",
            "可憐雀鼠未知貧，穿屋穿墉不暫息。"
        ],
        "title": "貧居",
        "id": "1df1168d-e082-468b-8d71-dc603e0917eb"
    },
    {
        "author": "釋智圓",
        "paragraphs": [
            "林間病臥懶逢迎，相識何人最愜情。",
            "唯有簡公閑且僻，寂寥翻被俗流輕。"
        ],
        "title": "酬簡上人見寄",
        "id": "6cc9b344-112d-41f3-8b13-d16705e7870a"
    },
    {
        "author": "釋智圓",
        "paragraphs": [
            "姑蘇臺畔樹含秋，蟬噪西風雨乍收。",
            "閑笑閑吟忽歸去，月明何處宿孤舟。"
        ],
        "title": "送僧歸姑蘇",
        "id": "56d67f7a-52f3-4e91-a320-0d22894edddf"
    },
    {
        "author": "釋智圓",
        "paragraphs": [
            "洞房秋晚更思君，寶瑟慵彈日又曛。",
            "雁過長空書不到，滿庭黄葉落紛紛。"
        ],
        "title": "寄遠",
        "id": "a76429c9-b3aa-49d8-8ff4-03b6cc6df4fd"
    },
    {
        "author": "釋智圓",
        "paragraphs": [
            "寄我山茶號雨前，齋餘閑試僕夫泉。",
            "睡魔遣得雖相感，翻引詩魔來眼前。"
        ],
        "title": "謝仁上人惠茶",
        "id": "c29dfe20-7770-46b2-bb76-99783931b876"
    },
    {
        "author": "釋智圓",
        "paragraphs": [
            "頻年戰勝恃雄強，歷數分明在彼蒼。",
            "堪笑范增無異識，不能令主事高皇。"
        ],
        "title": "讀項羽傳二首  其一",
        "id": "ce77a46e-1abe-4c79-96dc-866f00e1b443"
    },
    {
        "author": "釋智圓",
        "paragraphs": [
            "發嘆虞姬勢已窮，烏江此夕喪英雄。",
            "當時若也知天命，佐漢應居第一功。"
        ],
        "title": "讀項羽傳二首  其二",
        "id": "19dc4857-f9d7-4015-893f-25fe55970ba1"
    },
    {
        "author": "釋智圓",
        "paragraphs": [
            "雨殺炎光變秋色，清涼頓在草堂中。",
            "幽人一夜坐不睡，月照閑階露灑空。"
        ],
        "title": "草堂秋夜",
        "id": "dd4e4706-41d1-4ad5-bf8d-685f26da2673"
    },
    {
        "author": "釋智圓",
        "paragraphs": [
            "智者真宗談一性，相傳六世至荆溪。",
            "高揮彩筆示深趣，來學無窮俱破迷。"
        ],
        "title": "書荆溪禪師傳後二首  其一",
        "id": "1c1ffa8c-5385-4d4b-a6be-227b7a7588f1"
    },
    {
        "author": "釋智圓",
        "paragraphs": [
            "清風遺句滿人間，滅後天台迹更閑。",
            "碑折塔摧人不顧，不堪冥目想空山。"
        ],
        "title": "書荆溪禪師傳後二首  其二",
        "id": "d8216917-8207-4ed2-9122-632e5321961e"
    },
    {
        "author": "釋智圓",
        "paragraphs": [
            "祖師墳塔在天台，雨壞風摧事可哀。",
            "香火無人空有迹，夜深明月照蒼苔。"
        ],
        "title": "寄題章安禪師塔",
        "id": "a7645998-b96b-4da2-9ac8-947582bad5c5"
    },
    {
        "author": "釋智圓",
        "paragraphs": [
            "天台深隱許誰同，擾擾浮世萬事空。",
            "終約攜瓶訪師去，水邊松下嘯清風。"
        ],
        "title": "寄天台能上人",
        "id": "36927bd2-1b8e-4317-ab68-0b816f7b5730"
    },
    {
        "author": "釋智圓",
        "paragraphs": [
            "縱欲勞民殊未已，阿房望夷相次起。",
            "後來風俗昧其由，妄說秦皇能役鬼。"
        ],
        "title": "讀秦始本紀",
        "id": "cc014ea5-e41d-41d1-b028-64ade708e96a"
    },
    {
        "author": "釋智圓",
        "paragraphs": [
            "秦焚漢雜道何孤，蕩蕩皇風豈易圖。",
            "空有法言爲世範，不知來者肯行無。"
        ],
        "title": "讀楊子法言",
        "id": "29514493-9dd0-49f6-b767-f4cdf26b9197"
    },
    {
        "author": "釋智圓",
        "paragraphs": [
            "靈骨未藏三十載，我來收得葬孤山。",
            "此中起塔不在大，已有高名垂世間。"
        ],
        "title": "書慈光塔",
        "id": "1b6edf68-b36b-41bc-b35d-f5222fb0e715"
    },
    {
        "author": "釋智圓",
        "paragraphs": [
            "平湖日炙沸如煮，庭樹色乾鳥渴死。",
            "何人萬里驅征軍，紅塵漲天方入市。"
        ],
        "title": "苦熱",
        "id": "b16e5c8f-875b-4654-bd30-36e9b9a7883e"
    },
    {
        "author": "釋智圓",
        "paragraphs": [
            "土蝕菱花有微竅，懸向秋堂光照耀。",
            "寫出人人妍醜姿，西施始免嫫母笑。"
        ],
        "title": "古鑑",
        "id": "335e6b38-6799-42c1-aad3-cea12ac362c6"
    },
    {
        "author": "釋智圓",
        "paragraphs": [
            "冷碧終南插太虛，紵麻蘭若舊閑居。",
            "波離滅後無人繼，蕭索西風葉滿渠。"
        ],
        "title": "寄題終南道宣律師塔",
        "id": "35c8a448-643f-4885-8e13-e122edf3e466"
    },
    {
        "author": "釋智圓",
        "paragraphs": [
            "泡幻吾身元是妄，丹青汝影豈爲真。",
            "吾身汝影俱無實，相伴茆堂作兩人。"
        ],
        "title": "嘲寫真",
        "id": "1ca4fd46-32f9-46b9-a8e9-3145712bd942"
    },
    {
        "author": "釋智圓",
        "paragraphs": [
            "凍撮閑庭土皆裂，風號門外人來絕。",
            "可憐萬事不干身，憑欄且看千峰雪。"
        ],
        "title": "冬日作",
        "id": "f505a9d7-4425-4f17-8af2-5190d2d39298"
    },
    {
        "author": "釋智圓",
        "paragraphs": [
            "對食須思稼穡勞，爲僧安用事雄豪。",
            "剃頭本意求成佛，不爲齋筵坐位高。"
        ],
        "title": "誡後學",
        "id": "c5f0ead5-fb57-4064-aabc-5eab1c936e08"
    },
    {
        "author": "釋智圓",
        "paragraphs": [
            "微蟲稟質有清光，蹤跡難令暗室藏。",
            "車胤死來人墮學，秋庭終夜恣飛翔。"
        ],
        "title": "螢",
        "id": "da82eae2-7eef-4b11-b00e-c16e591b225d"
    },
    {
        "author": "釋智圓",
        "paragraphs": [
            "嗷嗷旅雁滿寒塘，閑坐歸舟带夕陽。",
            "一一似能遵禮教，等閑驚起便成行。"
        ],
        "title": "舟歸詠雁",
        "id": "f8e9463f-035f-4ea1-938b-08a68a09790c"
    },
    {
        "author": "釋智圓",
        "paragraphs": [
            "平湖渺渺澄寒水，孤舟靜泛清光裏。",
            "卻慚未是狎鷗人，處處鳬鷖盡驚起。"
        ],
        "title": "舟歸",
        "id": "925f0cb1-625d-43e0-895f-cf5152f6cebc"
    },
    {
        "author": "釋智圓",
        "paragraphs": [
            "異菓供飡金鎖纏，侯門雖貴性非便。",
            "夜啼只憶巴江畔，霜木千株冷倚天。"
        ],
        "title": "檻猿",
        "id": "c388fde7-01f6-4d72-9cbe-e861cd5faacd"
    },
    {
        "author": "釋智圓",
        "paragraphs": [
            "放汝孤猿任自由，萬山雲樹正含秋。",
            "不知今夜啼明月，又使何人淚暗流。"
        ],
        "title": "放猿",
        "id": "6a627761-3cf2-4f15-9637-0c0d512a301e"
    },
    {
        "author": "釋智圓",
        "paragraphs": [
            "秋水澄澄樹絕風，冰輪苒苒上遙空。",
            "閑思今夜供吟景，冷色清光幾處同。"
        ],
        "title": "湖上望月二首  其一",
        "id": "52759cff-e7fc-4b46-a51d-dd04de9ca0d4"
    },
    {
        "author": "釋智圓",
        "paragraphs": [
            "寒光皎皎映平湖，水色天形兩不殊。",
            "學道未能同罔象，也於深處見圓珠。"
        ],
        "title": "湖上望月二首  其二",
        "id": "4d39d21f-22c1-4b6f-bd74-60098fa3e481"
    },
    {
        "author": "釋智圓",
        "paragraphs": [
            "閑庭樹樹菓垂霜，聽法猶憐入草堂。",
            "異類豈能知禮節，每來相對坐禪床。"
        ],
        "title": "詠亡有禪師山齋養獼猴",
        "id": "cdb0ade3-0971-432c-baa5-aefef4f3412f"
    },
    {
        "author": "釋智圓",
        "paragraphs": [
            "魏闕林泉趣本同，隨緣來往興何窮。",
            "閑宵訪我茆堂宿，湖水無波月照空。"
        ],
        "title": "贈廣上人",
        "id": "db1ee500-b135-4304-8fcf-5cec96d787a4"
    },
    {
        "author": "釋智圓",
        "paragraphs": [
            "春晴殘日照平川，老幼相攜古岸邊。",
            "富貴在天誰肯信，臨流爭放送窮舟。"
        ],
        "title": "正月晦日作",
        "id": "0ea61f8f-a642-4102-81b8-a129953f823a"
    },
    {
        "author": "釋智圓",
        "paragraphs": [
            "非非是是正人倫，月夜花朝幾損神。",
            "薄俗不知懲勸旨，翻嫌羅隱一生嗔。"
        ],
        "title": "讀羅隱詩集",
        "id": "4de97cda-1e02-481c-b2f9-fed82b7c13db"
    },
    {
        "author": "釋智圓",
        "paragraphs": [
            "花開花落盡由風，數日榮衰事不同。",
            "庭下晚來猶可翫，綠苔芳草綴殘紅。"
        ],
        "title": "落花",
        "id": "28dd65d1-d1ce-4087-9bee-d3ed45e485b2"
    },
    {
        "author": "釋智圓",
        "paragraphs": [
            "九月風高未授衣，燈前軋軋夜鳴機。",
            "困來不覺支頤睡，鼠齧絲頭四散飛。"
        ],
        "title": "織婦",
        "id": "e99ec388-c0bc-4dea-8f11-cd0e0134682e"
    },
    {
        "author": "釋智圓",
        "paragraphs": [
            "融融春色伴花榮，濃翠參差雨乍晴。",
            "低拂冷煙元亮宅，靜籠明月亞夫營。",
            "葉浮晚水愁眉細，絮落春衣雪片輕。",
            "莫上隋堤思往事，萬株蕭索傍河聲。"
        ],
        "title": "柳",
        "id": "392fa8ea-a1c8-4399-800a-6e86ef75c1e2"
    },
    {
        "author": "釋智圓",
        "paragraphs": [
            "栽培寧暇問耕桑，紅白相鮮映畫堂。",
            "淚濕濃粧含曉露，火燔寒玉照斜陽。",
            "黄金剩買心無厭，綺席閑觀興更狂。",
            "誰向風前悟零落，百年榮盛事非長。"
        ],
        "title": "牡丹",
        "id": "100f2bc8-a652-4906-9441-25b83f7a3423"
    },
    {
        "author": "釋智圓",
        "paragraphs": [
            "歲歲隨陽整羽翰，翱翔還見過雲端。",
            "哀音斷續霜風緊，羣影參差夜月殘。",
            "鵰鶚已逃榆塞險，煙波初下洞庭寬。",
            "行人萬里思歸切，送目遙空寄信難。"
        ],
        "tags": [
            "洞庭湖"
        ],
        "title": "雁",
        "id": "04ab4272-1225-4e5b-ba08-6d39fc140071"
    },
    {
        "author": "釋智圓",
        "paragraphs": [
            "景象依依滿目前，倚筇閑望思凄然。",
            "隔雲清磬山傍寺，照水孤燈渡口船。",
            "蕩漭落潮平古岸，參差歸雁沒遙天。",
            "錢王霸業今何在，牢落荒城積野煙。"
        ],
        "title": "浙江晚望",
        "id": "19725163-a4be-4986-89a5-19c34a085fc4"
    },
    {
        "author": "釋智圓",
        "paragraphs": [
            "絕頂久潛隱，心閑道更真。",
            "山深林下雪，堂靜晝無人。",
            "雲抱看經石，禽接入定身。",
            "敢言他世約，安養願相親。"
        ],
        "title": "寄雪竇長老",
        "id": "b6b0bc4c-9469-4820-92a2-1dee862e4428"
    },
    {
        "author": "釋智圓",
        "paragraphs": [
            "涼風吹衆木，羸病轉加前。",
            "伏枕誰相問，中秋月又圓。",
            "清光浮遠嶠，冷色混平川。",
            "不得同支許，乘舟樂浩然。"
        ],
        "title": "君復處士棲大師夙有翫月泛湖之約予以臥病致爽前期因爲此章聊以道意",
        "id": "67015163-cb26-482c-91d9-41d3e080cff7"
    },
    {
        "author": "釋智圓",
        "paragraphs": [
            "凈業修持久，攀緣念已摧。",
            "冰潭殘月在，古岸夜禪回。",
            "像燭微留燄，爐香冷變灰。",
            "時逢舊參侶，閑坐話黄梅。"
        ],
        "title": "寄西山智道人",
        "id": "d185d3e3-9e7a-46db-9995-2bf8f2884bb2"
    },
    {
        "author": "釋智圓",
        "paragraphs": [
            "繁華辭帝輦，岑寂巒山林。",
            "志向浮名淡，房扃古寺深。",
            "詩窗來皓月，齋磬下幽禽。",
            "終約逢新雪，閑過話靜心。"
        ],
        "title": "寄慧雲大師",
        "id": "f0e05ecb-0aa5-41f2-901b-95b8610cc06a"
    },
    {
        "author": "釋智圓",
        "paragraphs": [
            "雲門卜深隱，誰復繼高蹤。",
            "舊寺拋雙闕，新題詠十峰。",
            "禪開杉徑月，講候雪樓鐘。",
            "莫怪相尋晚，嵇康性本慵。"
        ],
        "title": "寄海慧大師",
        "id": "aa53368e-f944-4763-b731-7deb55188ca2"
    },
    {
        "author": "釋智圓",
        "paragraphs": [
            "蕭灑絕塵跡，虛廊畫列仙。",
            "洞靈潛徹海，山峭欲奔天。",
            "松古巢高鶴，庭閑湧異泉。",
            "長生如有術，誰復嘆流年。"
        ],
        "title": "洞霄宮",
        "id": "c1b60dff-4d75-4955-bd15-1732e0e3207d"
    },
    {
        "author": "釋智圓",
        "paragraphs": [
            "五月茆堂臥，窮秋疾未除。",
            "喬林葉盡落，舊識分皆疏。",
            "講室縈蛛網，書床長蠹魚。",
            "醫王有妙藥，飲了萬緣虛。"
        ],
        "title": "久病",
        "id": "004e7d20-05c8-4cf7-8ab0-fa54596595f1"
    },
    {
        "author": "釋智圓",
        "paragraphs": [
            "搆廈當高巘，登臨稱遯仙。",
            "澄波寒浸郭，疊翠冷搘天。",
            "野艇浮殘照，僧樓襪淡煙。",
            "此中無俗物，自可會清賢。"
        ],
        "title": "山堂落成招林處士",
        "id": "e17b96c2-6bb3-42a6-9bf3-c7a5e00fdd60"
    },
    {
        "author": "釋智圓",
        "paragraphs": [
            "病負中秋約，殘秋月自新。",
            "寒波沈皓魄，碧落輾冰輪。",
            "風靜砧聲絕，煙收嶽影均。",
            "何妨此夕翫，況是不羈人。"
        ],
        "title": "九月望夜招處士林君泛湖翫月",
        "id": "27400cdd-9670-4117-b2ac-6c6b0e0f0c80"
    },
    {
        "author": "釋智圓",
        "paragraphs": [
            "秋盡積雨歇，幽憂病漸安。",
            "眼疼嫌字小，身瘦覺衣寬。",
            "倚杖防苔滑，開爐怯夜寒。",
            "浮生能幾日，長作水漚觀。"
        ],
        "title": "病起",
        "id": "38a67882-b5c5-4f93-aacf-7d88119d1a97"
    },
    {
        "author": "釋智圓",
        "paragraphs": [
            "蓴羹鱸膾美，張翰忽思歸。",
            "煙水東南闊，風帆旦夕飛。",
            "靜吟新月正，閑望舊山微。",
            "獨羨長江上，遺名掩竹扉。"
        ],
        "tags": [
            "长江"
        ],
        "title": "賦得送人自闕下還吳",
        "id": "4e45caa7-51bd-4974-86db-f5899bac197e"
    },
    {
        "author": "釋智圓",
        "paragraphs": [
            "才高淹下位，聖代尚遺賢。",
            "賈誼方流涕，楊雄正草玄。",
            "開琴逢皓月，試茗選清泉。",
            "篋有文編在，時容後學傳。"
        ],
        "title": "贈駱偃",
        "id": "aea5d7df-ace0-428c-a475-49c3652a1a76"
    },
    {
        "author": "釋智圓",
        "paragraphs": [
            "杉竹競霪霪，天時正積陰。",
            "背窗秋燭暗，欹枕夜堂深。",
            "月被重雲蔽，螢依濕氣沉。",
            "無憀不成寐，況復想知音。"
        ],
        "title": "病中雨夜懷同志",
        "id": "87e2291e-5f97-49c5-b010-686de9b0375b"
    },
    {
        "author": "釋智圓",
        "paragraphs": [
            "風水分雙洞，幽奇類沃洲。",
            "猿吟清徹夜，山色冷宜秋。",
            "雲擁階前石，鐘殘竹畔樓。",
            "賢哉白太守，五馬舊曾遊。"
        ],
        "title": "游風水洞僧院",
        "id": "1371c8ff-d9cc-46f6-a7b0-848dc3658ec3"
    },
    {
        "author": "釋智圓",
        "paragraphs": [
            "華髪如春卉，森森易滿頭。",
            "栽培全仗老，澆灌半憑愁。",
            "世態誰能避，仙方莫漫求。",
            "迴觀短折者，欲見更無由。"
        ],
        "title": "白髪",
        "id": "eddb24ad-2d07-4b40-8303-aae904a7a6a9"
    },
    {
        "author": "釋智圓",
        "paragraphs": [
            "默坐懷幽趣，誰知動鬰陶。",
            "窗虛殘月在，天靜少微高。",
            "書去言難盡，眠來夢亦勞。",
            "終期冒風雪，乘興泛輕舠。"
        ],
        "title": "夜懷張逸人",
        "id": "63fa446c-9d61-4b1c-87e3-171f9983292e"
    },
    {
        "author": "釋智圓",
        "paragraphs": [
            "上行唯知足，時人豈易同。",
            "一身依樹下，萬慮盡禪中。",
            "乞食村飄雪，降眠月墜空。",
            "應悲浮世上，煩惱事無窮。"
        ],
        "title": "贈頭陀僧",
        "id": "3206b6c3-b233-4fc1-8dde-b3a561256933"
    },
    {
        "author": "釋智圓",
        "paragraphs": [
            "梵宮藏積翠，往歲屢遊遨。",
            "月上寒溪靜，雲收峭壁高。",
            "幽階封藥草，古樹宿猿猱。",
            "終待攜瓶錫，閑棲解鬰陶。"
        ],
        "title": "懷石壁山寺",
        "id": "c141a704-3479-40d9-9d01-be6a07e60e8c"
    },
    {
        "author": "釋智圓",
        "paragraphs": [
            "對坐當清夜，茆堂野水西。",
            "破窗秋燭冷，高木老猿啼。",
            "跡與孤雲並，身將一夢齊。",
            "幽懷言未已，明月落前溪。"
        ],
        "title": "與友人夜話",
        "id": "eeba9174-d5b6-43e4-8d1f-bd40981430a1"
    },
    {
        "author": "釋智圓",
        "paragraphs": [
            "酷矣秦皇滅，荒哉漢武還。",
            "將軍封五利，神藥訪三山。",
            "重色爲金屋，窮兵過玉關。",
            "豈知堯舜道，千古在人間。"
        ],
        "title": "漢武帝",
        "id": "89a664ad-bc2a-4f0c-a801-de04be7e928c"
    },
    {
        "author": "釋智圓",
        "paragraphs": [
            "經明行修徒爾爲，一名屢點春官闈。",
            "時之不利非戰罪，歸山且著老萊衣。",
            "清時貧賤誠堪恥，侏儒太飽朔方饑。",
            "男兒會有及親祿，安能泉石久低眉。",
            "束書依舊西入闕，壯心潛與青雲期。",
            "秋風嫋嫋孤魂斷，古道迢迢去馬遲。",
            "驥稱其德不稱力，神駿唯應伯樂知。"
        ],
        "title": "送進士萬知古",
        "id": "59ff903f-df27-48cb-b03c-a973130470be"
    },
    {
        "author": "釋智圓",
        "paragraphs": [
            "散髪空林下，人間事不知。",
            "風高蕙帳冷，天遠鶴書遲。",
            "瓶盡花朝酒，扃殘寒夜棋。",
            "無由訪幽趣，蹤跡阻江湄。"
        ],
        "title": "寄隱者",
        "id": "a2287041-e2c8-48f5-9f72-276eb2477897"
    },
    {
        "author": "釋智圓",
        "paragraphs": [
            "寂淡無餘念，泠泠誦佛言。",
            "清香飄靜夜，明月冷閑軒。",
            "幽壑來精怪，霜林息斷猿。",
            "堪嗟浮世裏，塵事競暄暄。"
        ],
        "title": "贈誦經僧",
        "id": "0a80a4e2-cb00-48ff-a317-a4acae3b9d39"
    },
    {
        "author": "釋智圓",
        "paragraphs": [
            "一講更無事，翛然自不羣。",
            "閑情江上月，孤迹檻前雲。",
            "徑冷秋苔合，杉寒宿鳥分。",
            "濤聲旦暮近，應向出禪聞。"
        ],
        "title": "寄梵天上方政姪",
        "id": "8b3b5712-bd33-481f-8b80-8d5e739747df"
    },
    {
        "author": "釋智圓",
        "paragraphs": [
            "羸病身未死，輕安人屢亡。",
            "穹旻不可問，浮世轉加傷。",
            "三十共嗟短，百年同好長。",
            "未能齊一夢，何以事空王。"
        ],
        "title": "久病有感因示後學",
        "id": "cd1a3d88-bb25-471e-aadf-9cb7981f71e1"
    },
    {
        "author": "釋智圓",
        "paragraphs": [
            "交知心莫逆，出處任相違。",
            "月裏方攀桂，山中自採薇。",
            "致君期有術，遯世貴無機。",
            "華髪他年事，雲泉亦可歸。"
        ],
        "title": "山中聞知己及第",
        "id": "c9c41671-5db9-404c-9659-079c0b51945e"
    },
    {
        "author": "釋智圓",
        "paragraphs": [
            "江寺期終老，清香講次焚。",
            "月憐秋後見，潮愛夜深聞。",
            "古木青陰合，殘雲靜片分。",
            "相懷未能去，來雁又成羣。"
        ],
        "title": "寄江上僧",
        "id": "fa7039f7-8e84-4f52-8d0a-cb57a8dfd463"
    },
    {
        "author": "釋智圓",
        "paragraphs": [
            "要地慵投刺，剛腸恥折腰。",
            "舊山歸興切，殘日去程遙。",
            "大野明殘燒，空江響落潮。",
            "到時雲樹下，靜聽厭懸瓢。"
        ],
        "title": "送人歸舊隱",
        "id": "8ad8d6c8-0cbe-410d-8562-ab3148f5799d"
    },
    {
        "author": "釋智圓",
        "paragraphs": [
            "傍砌根全露，凝煙竹半遮。",
            "臘深空冒雪，春老始開花。",
            "止渴功應少，和羹味亦嘉。",
            "行人憐怪狀，上漢採爲槎。"
        ],
        "title": "砌下老梅",
        "id": "ecbc8c0a-f613-4047-a70b-b92421b90759"
    },
    {
        "author": "釋智圓",
        "paragraphs": [
            "去秋曾訪我，一別又經年。",
            "落日無來信，西風滿耳蟬。",
            "頭應添素髪，詩合有新編。",
            "未可輕丹桂，蹉跎老海邊。"
        ],
        "title": "寄余秀才",
        "id": "ddc835c8-5c80-4d8a-a9bb-dbf46973b3e9"
    },
    {
        "author": "釋智圓",
        "paragraphs": [
            "寂爾歸真界，人間化已成。",
            "兩朝欽至業，四海仰高名。",
            "舊跡存花社，遺編滿帝京。",
            "徘徊想前事，庭樹跪鴉鳴。"
        ],
        "title": "經通慧僧錄影堂",
        "id": "283f360f-c89d-4072-a0d3-01ac96d524fa"
    },
    {
        "author": "釋智圓",
        "paragraphs": [
            "牢落誰知趣，深居野興饒。",
            "固窮期道在，寡全國政協鄙時澆。",
            "徑靜苔長綠，山寒雪未消。",
            "殘陽荷輕策，閑望傍村橋。"
        ],
        "title": "深居",
        "id": "d3d83044-8dc3-4f81-862e-9fcc27156818"
    },
    {
        "author": "釋智圓",
        "paragraphs": [
            "年過不惑便衰殘，消息浮生萬事閑。",
            "慚愧眼前無俗物，舉頭終日見雲山。"
        ],
        "title": "書事",
        "id": "14a5f4c3-dd2d-47a6-9673-5c59581a841f"
    },
    {
        "author": "釋智圓",
        "paragraphs": [
            "慧遠風流廬嶽隱，支公高尚沃洲棲。",
            "閑思石壁堪長往，擬躡浮雲上石梯。"
        ],
        "title": "將入石壁山作",
        "id": "a33db62f-b2d8-4fd9-8177-b97b320df395"
    },
    {
        "author": "釋智圓",
        "paragraphs": [
            "瑪瑙坡前住，清幽絕世緣。",
            "湖澄秋夜月，山碧晚晴天。",
            "了性方成佛，燒丹漫學仙。",
            "會逢溫伯雪，目擊道還全。"
        ],
        "title": "瑪瑙坡即事",
        "id": "e6a7cd1d-2ff4-4847-893a-6747a40d4e80"
    },
    {
        "author": "釋智圓",
        "paragraphs": [
            "門徑任苔荒，長年寢一床。",
            "病中消白日，詩裏發清狂。",
            "窗暗雲遮月，林明葉墜霜。",
            "百年能幾日，兩鬢已蒼蒼。"
        ],
        "title": "自嘲",
        "id": "72e7f663-98f5-4c01-b80d-367bf05773cc"
    },
    {
        "author": "釋智圓",
        "paragraphs": [
            "浮華念久絕，閑臥愛茆堂。",
            "門外滄洲闊，閑中白日長。",
            "庭寒頻墜果，爐暖忽飄香。",
            "寂寂無他事，誰知世路忙。"
        ],
        "title": "草堂書懷",
        "id": "ab90a568-78b8-400e-b823-3cf633f22fce"
    },
    {
        "author": "釋智圓",
        "paragraphs": [
            "一歲期今夕，高空雨忽零。",
            "虛窗沈素影，疏竹動秋聲。",
            "已被雲陰閉，徒懷永夜明。",
            "徘徊倚山閣，誰見此時情。"
        ],
        "title": "中秋待月值雨",
        "id": "fb52fd33-046e-4e09-a81d-c1f645c146d1"
    },
    {
        "author": "釋智圓",
        "paragraphs": [
            "兒奴屢背約，辱我漢天子。",
            "瞋目而語難，五陵年少子。",
            "舉手提三尺，報國在一死。",
            "匹馬立奇勳，壯哉傅介子。"
        ],
        "title": "少年行",
        "id": "a48bf611-a851-4510-ba63-529b7b1e9a6e"
    },
    {
        "author": "釋智圓",
        "paragraphs": [
            "世態如輪轉，勞生豈定期。",
            "否終還受泰，樂極又生悲。",
            "商代尊伊尹，秦庭戮李斯。",
            "未能知幻化，安得證無爲。"
        ],
        "title": "偶成",
        "id": "a64ae2bf-bc82-4875-9eaf-f4c2aa36489b"
    },
    {
        "author": "釋智圓",
        "paragraphs": [
            "隻鶴忽飛去，清音更不聞。",
            "遠應尋鳳侶，閑恐避雞羣。",
            "岸靜休臨水，庭空罷舞雲。",
            "唯餘舊蹤跡，篆字印苔紋。"
        ],
        "title": "失鶴",
        "id": "a88ec494-de36-42f6-94c4-3d9eb898659d"
    },
    {
        "author": "釋智圓",
        "paragraphs": [
            "四明乃舊隱，岑寂宅神仙。",
            "寒松糅紫霞，幽巖落飛泉。",
            "經秋動歸心，荷策登江船。",
            "澄波漾殘暉，羣峰插晴天。",
            "窈窈空林下，片石待安禪。"
        ],
        "title": "送中姪",
        "id": "db341063-72e5-4e38-9c76-0c2a1177ee65"
    },
    {
        "author": "釋智圓",
        "paragraphs": [
            "松下消搖自扣扉，相留終日話真機。",
            "煙藏花島青牛臥，客散仙房獨鶴歸。",
            "丹井泉澄天影小，玉壇風冷磬聲微。",
            "乘閑擬學沖霄術，九土茫茫得者稀。"
        ],
        "title": "書山中道士壁",
        "id": "7456e43c-e666-48d1-965f-c81972a105df"
    },
    {
        "author": "釋智圓",
        "paragraphs": [
            "世上諠譁耳不聞，煙蘿深處絕人羣。",
            "歲寒弗改憐高柏，舒卷無機愛白雲。",
            "閑採藥苗醫故疾，旋編紅葉寫新文。",
            "有人來問居山意，寂寂茆堂日又曛。"
        ],
        "title": "山居偶成",
        "id": "ec629641-e934-4baf-b963-2f4b554ed417"
    },
    {
        "author": "釋智圓",
        "paragraphs": [
            "南山雨初霽，東岸夕陽明。",
            "搘笻立回塘，頓覺耳目清。",
            "臯鶴知秋意，唳風三四聲。",
            "紅蓼弄秋色，紛紛滿前汀。",
            "柳徑孤煙白，漁村野水平。",
            "興盡獨自歸，寥寥掩柴扃。",
            "新月爲吾上，庭蟬爲吾鳴。",
            "吾生本無事，對此堪怡情。"
        ],
        "title": "湖上秋日",
        "id": "1a7ec4a2-73ec-4cfe-9cf1-0742432ef44b"
    },
    {
        "author": "釋智圓",
        "paragraphs": [
            "莫嫌人不買，人亦愛蒼翠。",
            "卻是歲寒根，難種塵埃地。",
            "且歸栽澗底，映水成嘉致。",
            "他年苟合拱，採取不我棄。",
            "天子建明堂，此爲棟梁備。"
        ],
        "title": "喻賣松者",
        "id": "75e34286-6fdb-4423-8e24-5e2b027cfd60"
    },
    {
        "author": "釋智圓",
        "paragraphs": [
            "買藥囊無金，伏枕頭有霜。",
            "夜深不得睡，隙月射秋床。"
        ],
        "title": "秋病",
        "id": "4da3660d-b321-4d0c-9e9c-c82652c3dd10"
    },
    {
        "author": "釋智圓",
        "paragraphs": [
            "急急西落日，浩浩東去波。",
            "日落波不停，浮生能幾何。",
            "青雲身未上，白髮頭已多。",
            "金印未佩腰，道路成蹉跎。",
            "一朝忽得志，頓忘貧賤事。",
            "八珍食方丈，華轂駕天駟。",
            "民瘼無術醫，貪狠有心恣。",
            "無何觸天網，禍淫諒不爽。",
            "餘殃及子孫，豈只身長往。",
            "寄語求名士，得志莫如此。",
            "不善宜先知，行道慎莫止。",
            "仁恕及蒼生，忠貞輔天子。",
            "好爵終自縻，盛烈垂千祀。",
            "西日與東流，任彼催寒暑。",
            "須知君子人，身死名不死。"
        ],
        "title": "偶作",
        "id": "14402811-16e1-499d-9c5f-c52d9aa33cf3"
    },
    {
        "author": "釋智圓",
        "paragraphs": [
            "青青數樹松，扶疏空庭裏。",
            "微風從南來，清聲四向起。",
            "俗兮聞必愁，吾也聞則喜。",
            "昂頭離石枕，扶立式憑藤几。",
            "側聽復遙觀，移晷不能已。",
            "細葉舞輕煙，密影搖寒水。",
            "何必鈞天奏，豈羨霓裳妓。",
            "萬事更無求，深山此爲美。",
            "寂寥信爲樂，軒冕誠堪恥。",
            "誰謂茆山中，只悅陶公耳。"
        ],
        "title": "松風",
        "id": "fec18d0f-a5f7-4cd6-9be1-e9c205cc474b"
    },
    {
        "author": "釋智圓",
        "paragraphs": [
            "精剛經百鍊，可折不可柔。",
            "三尺青蛇活，一匣止水秋。",
            "解截蛟龍軀，能斷佞臣頭。",
            "下去蒼生害，上除天子讎。",
            "在昔埋酆城，精光射斗牛。",
            "雷煥張華輩，得之亦悠悠。",
            "二賢既云亡，潭底化雙虬。",
            "劍利人或愛，劍道人不求。",
            "劍道如之何，達者惟莊周。"
        ],
        "title": "古劍",
        "id": "4e8ba0f0-964d-4610-9fe1-03883fcea272"
    },
    {
        "author": "釋智圓",
        "paragraphs": [
            "達人貴無念，市朝亦山林。",
            "曲士居山林，難息市朝心。",
            "坐馳一室中，紛然萬境侵。",
            "紐蘭羨珮玉，坐石思黄金。",
            "羊質虎其皮，隼翼鳳其音。",
            "志在求世利，口唱無生吟。",
            "吾非斯人徒，夷曠期復古。",
            "去住既任緣，喧靜亦隨所。",
            "陶然且無求，相命何足語。",
            "人生百歲壽，稀得七十死。",
            "吾今四十五，氣力漸無似。",
            "去年成二毛，今年動一齒。",
            "縱得至七十，光陰能幾許。",
            "學道宜無疲，進善宜無止。",
            "自餘百雜就，克己盡除去。",
            "勉強扶幻軀，旦暮加藥餌。",
            "此身乃外物，何況外於是。",
            "內外一如夢，勉矣當觀此。"
        ],
        "title": "自勉",
        "id": "2a1a1562-30f2-44da-9302-974aa3b0bab9"
    },
    {
        "author": "釋智圓",
        "paragraphs": [
            "盜跖死牖下，伯牛遭惡疾。",
            "報應似無徵，蒼蒼意難悉。",
            "乃考竺乾教，其旨明踰日。",
            "業以三世論，事匪二生訖。",
            "伊余本好道，執善長慮失。",
            "無端六腑病，每苦我形質。",
            "百骸失調暢，四時少安逸。",
            "今歲夏云滿，秋熟如火室。",
            "脾疾因茲生，頓覺減寢食。",
            "無何誤服藥，到瀉苦非一。",
            "過客爲憂惶，兒童亦戰慄。",
            "吾心暗且喜，浮生從此畢。",
            "發言囑後學，此事汝無恤。",
            "吾年四十五，去矣非短屈。",
            "至理無去來，妄想分凶吉。",
            "我先鑿山窟，汝宜即藏密。",
            "不用報親朋，無學世哭泣。",
            "四時爲送葬，庶物甚充給。",
            "遺文三百卷，空言或可習。",
            "見惡如探湯，見善如不及。",
            "湛湛無生源，深淺當自挹。",
            "囑之語方終，忽覺病小醒。",
            "扶几起暫坐，漸漸四體輕。",
            "又過三五日，倚杖登危亭。",
            "俯首視羣物，仰面觀太清。",
            "秋山疊疊翠，夜月圓圓明。",
            "豈意今之日，猶存危脆形。",
            "憑欄不忍歸，聊適我心情。",
            "虛幻三界中，旅泊非久停。"
        ],
        "title": "病起自敘",
        "id": "8eb2745d-24ba-4ea0-8fa2-ff19d341a68a"
    },
    {
        "author": "釋智圓",
        "paragraphs": [
            "城市非無親，不見歲已深。",
            "江湖非無友，經年無來音。",
            "因知疏拙性，不合時人心。",
            "清景將誰觀，荷策只自尋。",
            "乃登嵯峨峰，乃縱酸寒吟。",
            "狎我惟野麋，和我惟幽禽。",
            "但見雲起滅，不知誰升沈。",
            "盤桓紅樹下，秋露濕衣襟。"
        ],
        "title": "獨遊",
        "id": "cfc6e609-46d1-4e50-b2eb-3b3431c9444b"
    },
    {
        "author": "釋智圓",
        "paragraphs": [
            "疇昔學爲文，擬盡周孔道。",
            "心勞道未至，壯歲成衰老。",
            "疇昔學爲詩，模範風雅詞。",
            "立言多諷喻，反爲時人嗤。",
            "爲詩復爲文，嗟嗟不復古。",
            "訓世無纖益，何爲自勞苦。",
            "權門既不游，青山寧合負。",
            "一來林下居，四載不出戶。",
            "退省爲佛徒，講經自裨補。",
            "憧憧來學輩，往往入深塢。",
            "智者乃吾宗，龍猛乃吾祖。",
            "寒窗夜摛毫，虛堂晝揮麈。",
            "翼此二聖心，欲令萬物睹。",
            "羸羸長抱疾，行年四十五。",
            "草堂三四間，牢落連雲洞。",
            "經時無客來，衡門絕迎送。",
            "榻有無弦琴，向風時一弄。",
            "窗列楞嚴典，要言長諷誦。",
            "真妄一無得，超然誰與共。",
            "凡聖病眼花，死生春夜夢。",
            "病差夢已醒，萬彙徒營營。"
        ],
        "title": "言志",
        "id": "f6e56dcd-07e0-426a-a675-5e611a79b3c5"
    },
    {
        "author": "釋智圓",
        "paragraphs": [
            "歲歲中秋夜，翫月泛平湖。",
            "今爲病所侵，伏枕此約辜。",
            "輾轉席蓐間，四體如松枯。",
            "辛酸滋味加，閑況適興徂。",
            "入夜月漸高，晃晃照廊廡。",
            "冷色射軒窗，爽氣襲庭蕪。",
            "澤畔唳孤鶴，聲聲若相呼。",
            "是時披衣起，頓覺病魂穌。",
            "倚杖來前軒，竹榻教人鋪。",
            "與月相對坐，歡翫如同徒。",
            "流睇及羣物，光彩一何殊。",
            "遙山列銀屏，空潭開玉壺。",
            "樓臺飾瓊瑤，階除若冰敷。",
            "寄語求仙輩，何必去玄都。",
            "逡巡月西落，竚立更踟躕。",
            "一別又一年，明年知在無。"
        ],
        "title": "病中翫月",
        "id": "647d9890-8a7a-4e1f-bdd9-7da9e6963831"
    },
    {
        "author": "釋智圓",
        "paragraphs": [
            "有叟匿姓名，自號爲潛夫。",
            "潛身在雲泉，潛心入虛無。",
            "身心俱已潛，質直反若諭。",
            "智者謂之智，愚者謂之愚。",
            "愚智自彼異，潛夫未曾殊。",
            "陶陶樂天和，任性何曾拘。",
            "宗儒述孟軻，好道注陰符。",
            "虛堂踞高臺，往往談浮圖。",
            "漫衍雖無家，大方貴無隅。",
            "俗人每側目，訂之爲狂徒。",
            "素隱而行怪，執政宜先誅。",
            "天公既保全，幸得存微軀。",
            "衝雪登高山，乘月泛平湖。",
            "性靈敵雲閑，形骸類松枯。",
            "何以免饑寒，認得衣中珠。"
        ],
        "title": "潛夫詠",
        "id": "f8e9ea02-9472-40c9-9e23-97ccdeb490b5"
    },
    {
        "author": "釋智圓",
        "paragraphs": [
            "聚氣成此身，假緣暫寄世。",
            "可憐自在性，本無煩惱繫。",
            "傍水與登山，翛然有深詣。",
            "日在林下游，暮在林下宿。",
            "供飲巖畔泉，充庖檻前菊。",
            "半月一剃髪，半年一洗浴。",
            "但得恣疏懶，何曾有榮辱。",
            "新秋雨初霽，圓月照我屋。",
            "扶病起看月，坐久偶成曲。",
            "人生天地間，性分各自足。",
            "捧檄何必喜，途窮何必哭。",
            "容彭不爲長，顔楊不爲促。",
            "四者俱如夢，何爲自羈束。",
            "彼笑我太狂，我笑彼太俗。",
            "彼我更相笑，是非無實錄。",
            "不如長默默，恬淡過昏旭。",
            "淵魚與林鳥，各得隨所欲。",
            "舉頭誰是友，風月與松竹。"
        ],
        "title": "松下自遣",
        "id": "8641cb72-2a8e-4f45-9d64-447ff9df01d7"
    },
    {
        "author": "釋智圓",
        "paragraphs": [
            "今春聞落第，爲君心悽然。",
            "束書獨南還，憤氣胸間闐。",
            "跡寄浙河旁，家延南海邊。",
            "遘疾既彌留，一命成棄捐。",
            "囊中無餘金，零落空文編。",
            "龜鶴本微類，享壽皆千年。",
            "如何君子儒，三十歸重泉。",
            "天高不可問，爲君強問天。"
        ],
        "title": "哭葉授",
        "id": "2b7baaa1-9ea3-4633-9279-41940b79a592"
    },
    {
        "author": "釋智圓",
        "paragraphs": [
            "李杜之爲詩，句亦模山水。",
            "錢郎之爲詩，旨類圖神鬼。",
            "諷刺義不明，風雅猶不委。",
            "於鑠白樂天，崛起冠唐賢。",
            "下視十九章，上踵三百篇。",
            "句句歸勸誡，首首成規箴。",
            "謇諤賀雨詩，激切秦中吟。",
            "樂府五十章，譎諫何幽深。",
            "美哉詩人作，展矣君子心。",
            "豈顧鑠金口，志遏亂雅音。",
            "齪齪無識徒，鄙這元白體。",
            "良玉爲碔砆，人參呼荒苨。",
            "須知百世下，自有知音者。",
            "所以長慶集，于今滿朝野。"
        ],
        "title": "讀白樂天集",
        "id": "94148502-1ed3-4f24-a8e8-1e22e45ff4f0"
    },
    {
        "author": "釋智圓",
        "paragraphs": [
            "領童閑荷鋤，埋核間羣木。",
            "他人顧我笑，豈察我心曲。",
            "我欲千樹桃，夭夭徧山谷。",
            "山椒如錦斕，山墟若霞簇。",
            "下照平湖水，上繞幽人屋。",
            "清香滿鄰里，濃艷蔽林麓。",
            "奪取武陵春，來悅游人目。",
            "花開復花落，知榮必有辱。",
            "榮辱苟能齊，人人心自足。",
            "須知我種桃，可以化風俗。"
        ],
        "title": "孤山種桃",
        "id": "d97d5f45-6fa0-465a-85d4-f10637ba685f"
    },
    {
        "author": "釋智圓",
        "paragraphs": [
            "湖山淡相映，世塵那得侵。",
            "杳杳煙波色，蒼蒼雲木陰。",
            "苔荒石徑險，犬吠桃源深。",
            "中有上皇人，高眠適閑心。",
            "花開還獨酌，花落還獨吟。",
            "空庭長瑤草，幽樹鳴仙禽。",
            "不見已三載，鄙吝盈虛襟。",
            "終期秋月明，乘興閑相尋。"
        ],
        "title": "寄林逋處士",
        "id": "059e4695-b3af-4824-bb91-8cf92d3e32e8"
    },
    {
        "author": "釋智圓",
        "paragraphs": [
            "雨歇變氣候，空庭葉颼颼。",
            "閑聽一夜風，乃知千里秋。",
            "百蟲鳴四壁，新月生高樓。",
            "登樓看明月，清光滿林丘。",
            "人生呼吸間，何爲苦憂愁。",
            "髪白不再黑，兔走難暫留。",
            "徘徊感古人，勸我秉燭遊。"
        ],
        "title": "早秋",
        "id": "929b1834-badb-4f6c-8b67-4492e16ff871"
    },
    {
        "author": "釋智圓",
        "paragraphs": [
            "心交如美玉，經火終不熱。",
            "面交如浮雲，頃刻即變滅。",
            "對坐成參商，咫尺成胡越。",
            "我有心交者，不見幾歲月。",
            "山疊水茫茫，含情向誰說。"
        ],
        "title": "心交如美玉",
        "id": "df3bf550-fdc2-4ad4-9d68-b7e10659d6c6"
    },
    {
        "author": "釋智圓",
        "paragraphs": [
            "古人與今人，祿仕一何異。",
            "古今貴行道，今人貴有位。",
            "古人貴及親，今人貴說意。",
            "古人同白日，光明溢天地。",
            "今人如履險，動足易顛墜。",
            "古道如可行，斯言不遐棄。"
        ],
        "title": "古人與今人",
        "id": "b32f33e1-6c8d-453c-b170-729efdf28144"
    },
    {
        "author": "釋智圓",
        "paragraphs": [
            "君居武康山，昔年我曾游。",
            "崎嶇松徑寒，冷落竹房秋。",
            "握手既歡笑，拂榻且相留。",
            "一駐十旬餘，旦夕樂清幽。",
            "因話凈名事，滌硯勉操修。",
            "蠻香爇古篆，山茶分越甌。",
            "看雪同擁爐，乘月共浮舟。",
            "喻心指太虛，視世類浮漚。",
            "明春我歸去，湖上隱林丘。",
            "杜門過五載，脾疾日少瘳。",
            "閑宵坐月下，往事來心頭。",
            "書之將寄君，路遠水悠悠。"
        ],
        "title": "代書寄奉蟾上人",
        "id": "a32370f2-e9fc-4e14-a458-906faa715e2e"
    },
    {
        "author": "釋智圓",
        "paragraphs": [
            "迷真渺無始，飄業產錢唐。",
            "外族宗南郡，門風祖偃王。",
            "微緣先劫種，宿習妙齡彰。",
            "父母憐多病，親賓怪異常。",
            "布花模講道，畫石學題章。",
            "戒印齓年佩，心猿志學狂。",
            "榮名虛準擬，簪組妄思量。",
            "禮樂師周孔，虛無學老莊。",
            "躁嫌成器晚，心競寸陰忙。",
            "翼翼修天爵，孜孜恥面牆。",
            "內藏儒志氣，外假佛衣裳。",
            "每惡銷金口，時勞疾惡腸。",
            "手中期得桂，箭下待穿腸。",
            "騃鹿方隨燄，堅冰忽遇陽。",
            "繫珠知在體，甘露忝親嘗。",
            "要道傳三觀，真機得妙常。",
            "不然心迹火，任結鬢根霜。",
            "覺路雙輪駕，真空兩翅翔。",
            "饑來還遇膳，渴去已逢漿。",
            "靜處如來室，高眠解脫床。",
            "理高山峭拔，道大海汪洋。",
            "力戰魔軍散，功扶佛化昌。",
            "空山憐寂寂，塵路笑茫茫。",
            "觸境知無著，閑居貴坐忘。",
            "消搖希自了，言說亦何妨。",
            "撰疏松窗冷，揮松古殿涼。",
            "來蒙隨力化，真誥應機揚。",
            "達理雖云短，尋文或有長。",
            "圓伊令了悟，法愛教消亡。",
            "性任融凡聖，修宜示否臧。",
            "冥心潛應夢，取驗敢垂祥。",
            "事佛身多累，爲師道實荒。",
            "衡門連竹石，草屋带林塘。",
            "冬服和絺綌，中飡乏稻粱。",
            "水邊雲作伴，巖下柏爲香。",
            "景物看無厭，幽棲興未央。",
            "晚籬啼翡翠，春沼浴鴛鴦。",
            "菡萏花如畫，嶔崟岫若粧。",
            "飄窗松韻淡，翻砌菊花黄。",
            "放鶴時登嶺，觀魚或在梁。",
            "豈愁身病害，長喜世平康。",
            "無處求煩惱，隨時任寂光。",
            "昏衢懸慧日，苦海泛慈航。",
            "誓坐菩提法樹，高躋寂滅場。",
            "冥真周法界，垂應徧諸方。",
            "頓漸門皆邃，偏圓藥盡良。",
            "驚迷辯雷震，摧惑法輪彊。",
            "鷲嶺先開會，金河後秘藏。",
            "留形歸後德，遺法益無疆。",
            "四等心彌廣，三慈化甚詳。",
            "道齊諸妙覺，事類釋迦皇。",
            "生滅非吾土，圓澄是故鄉。",
            "一空長寂寂，萬類本惶惶。",
            "庶了無生旨，無生更可傷。"
        ],
        "title": "湖居感傷",
        "id": "ba055a84-5ff8-4e31-87b8-22ca709a440c"
    },
    {
        "author": "釋智圓",
        "paragraphs": [
            "立意造平淡，冥搜出常情。",
            "何人知所得，後世謾傳名。",
            "雲樹饑猨斷，冰潭片月傾。",
            "如無子期聽，綠綺爲誰鳴。"
        ],
        "title": "讀清塞集",
        "id": "24b39be6-a796-4688-8582-ed5e53432fca"
    },
    {
        "author": "釋智圓",
        "paragraphs": [
            "故鄉勾踐國，解印掛帆歸。",
            "吟苦容雖瘦，官情道自肥。",
            "堂幽山屐在，廚冷甑塵飛。",
            "莫向雲門下，高歌便採薇。"
        ],
        "title": "寄趙璞",
        "id": "cde83803-3d91-4ce1-8be1-e536de11cf24"
    },
    {
        "author": "釋智圓",
        "paragraphs": [
            "草舍閑宵坐，消搖事可評。",
            "澄心防有著，深隱貴無名。",
            "砌月移松影，風泉混磬聲。",
            "共期吾道在，萬事任營營。"
        ],
        "title": "山中與友人夜話",
        "id": "da2fd4e6-2e49-45e5-8090-413c01cb1c35"
    },
    {
        "author": "釋智圓",
        "paragraphs": [
            "淡然忘外事，林下自怡情。",
            "室冷秋苔色，軒閑夜月明。",
            "眠雲慚道薄，鉺藥覺身輕。",
            "擬學鴟夷子，時時變姓名。"
        ],
        "title": "閑居書事",
        "id": "c9ad4a46-8b7e-43d1-b915-1aaae1668264"
    },
    {
        "author": "釋智圓",
        "paragraphs": [
            "洪水不爲害，黎元受賜多。",
            "道尊由揖讓，功大匪干戈。",
            "任上諸侯貢，貽謀五子歌。",
            "稽山千古在，宮闕倚嵯峨。"
        ],
        "title": "禹廟",
        "id": "a3e1791c-8259-4598-8fd2-bd72f2a3a335"
    },
    {
        "author": "釋智圓",
        "paragraphs": [
            "杖錫無同侶，衝霜獨自行。",
            "斷橋殘月在，孤店曉雞鳴。",
            "灌木棲禽散，荒原宿霧平。",
            "迴觀遠山色，已覺太陽明。"
        ],
        "title": "早行",
        "id": "0939f742-2c0c-4d94-bc77-581253988f94"
    },
    {
        "author": "釋智圓",
        "paragraphs": [
            "夜久聞橫笛，寥寥景更賒。",
            "天容垂極岸，月色冷平沙。",
            "靜引鄉心遠，閑驚旅鬢華。",
            "哀音殊未已，可處落梅花。"
        ],
        "title": "江上聞笛",
        "id": "5350c8f3-0459-4d94-82bc-6578775152fd"
    },
    {
        "author": "釋智圓",
        "paragraphs": [
            "來去知時候，堪憐異衆禽。",
            "雙飛春雨細，對語畫堂深。",
            "寄宿雕梁穩，銜泥柳岸陰。",
            "棲身自有處，鷹隼莫相侵。"
        ],
        "title": "詠燕",
        "id": "6d012a30-a603-4c68-b0ec-16a634a5b415"
    },
    {
        "author": "釋智圓",
        "paragraphs": [
            "讒佞當面唾，輕生不得殳。",
            "去邪空有志，嫉惡奈無徒。",
            "後世名垂遠，當時道亦孤。",
            "荒齋獨懷感，殘日照庭蕪。"
        ],
        "title": "讀杜牧集",
        "id": "efd51e89-e390-47d4-94df-f12a0cc23907"
    },
    {
        "author": "釋智圓",
        "paragraphs": [
            "結根依靜砌，蕭灑映禪房。",
            "高節欺羣木，青陰過短牆。",
            "夜聲喧夢枕，秋露滴琴床。",
            "遙想添吟思，閑觀到夕陽。"
        ],
        "title": "寄題聰上人房庭竹",
        "id": "5b9c5bcb-4ded-4516-9b0c-22488f8db09c"
    },
    {
        "author": "釋智圓",
        "paragraphs": [
            "土德衰微後，忠誠道不羣。",
            "誓功陳带礪，霸業擬桓文。",
            "妙略姦雄懾，英聲四海聞。",
            "山旁遺廟在，牢落閉深雲。"
        ],
        "title": "武肅廟",
        "id": "4a03c23f-fb65-414f-bc1f-85c28ac534dd"
    },
    {
        "author": "釋智圓",
        "paragraphs": [
            "鶴駕幾遲留，岷峨水石幽。",
            "御風同列子，夢蝶擬莊周。",
            "醉臥空林月，狂歌古觀秋。",
            "何時歸閬苑，閑共老仙遊。"
        ],
        "title": "寄蜀川王道士",
        "id": "2e533ee7-d6e2-4b29-bd32-63a3927b7c11"
    },
    {
        "author": "釋智圓",
        "paragraphs": [
            "長聞披鶴氅，城市往來頻。",
            "得道人難測，和光迹易親。",
            "堂閑秋擣藥，壇冷夜朝真。",
            "幾憶蓬壺頂，蟠桃斕漫春。"
        ],
        "title": "寄道士",
        "id": "1ab7f981-bd6e-4173-a15d-8acbd479a1d4"
    },
    {
        "author": "釋智圓",
        "paragraphs": [
            "見說梅仙邑，波濤接杳冥。",
            "訟庭秋蘚合，吟閣海雲醒。",
            "愛月宵留客，尋僧晝掩扃。",
            "公餘幽興在，時夢故山青。"
        ],
        "title": "寄定海許少府",
        "id": "1aa00b06-2d61-4c83-bb37-100c6fcaf408"
    },
    {
        "author": "釋智圓",
        "paragraphs": [
            "江濱方話別，倏忽十年餘。",
            "感舊空闕夢，閑眠懶寄書。",
            "砌涼鳴蟋蟀，潭冷照蟾蜍。",
            "北望滄波闊，無由訪所居。"
        ],
        "title": "寄若訥上人",
        "id": "91243df9-fc90-4b63-a4e7-ad3a5d600c84"
    },
    {
        "author": "釋智圓",
        "paragraphs": [
            "杖蔾尋隱迹，重疊過林泉。",
            "花暖幽禽語，堂空瑞獸眠。",
            "澗松寒有韻，茶竈冷無煙。",
            "知在何峰頂，高談會列仙。"
        ],
        "title": "山中尋羽客不遇",
        "id": "58ce6959-639d-4d42-a350-9cfcd130d7f8"
    },
    {
        "author": "釋智圓",
        "paragraphs": [
            "難阻南遊興，酣歌出故林。",
            "路分滄海闊，山疊瘴雲深。",
            "馬援碑寧在，重華廟可尋。",
            "他年卻歸此，閑話學夷音。"
        ],
        "title": "送人南遊",
        "id": "e7d7495c-ca9a-45e0-8371-b71518fb4f5e"
    },
    {
        "author": "釋智圓",
        "paragraphs": [
            "孤吟成白首，十載別同聲。",
            "海國書難到，空堂夢易成。",
            "淳風心共樂，直道世多輕。",
            "未卜重相見，波濤萬里程。"
        ],
        "title": "懷同志",
        "id": "1a4f76e9-66d9-40f7-b816-aa071b546fd8"
    },
    {
        "author": "釋智圓",
        "paragraphs": [
            "沉沉向秋暮，切切聲相續。",
            "夜靜草堂深，閑床照孤燭。"
        ],
        "title": "聞蛩",
        "id": "f6731ec3-4051-436e-be90-2f66422551a5"
    },
    {
        "author": "釋智圓",
        "paragraphs": [
            "終日湖亭坐，悠悠萬慮閑。",
            "眼前何所有，寒水與秋山。"
        ],
        "title": "湖上閑坐",
        "id": "3bf5b183-2e52-468d-a013-f226ce542506"
    },
    {
        "author": "釋智圓",
        "paragraphs": [
            "漚生復漚滅，水濕元無異。",
            "盡日倚欄看，無人知此意。"
        ],
        "title": "池上",
        "id": "6ba96d55-ce14-42b6-b12f-a1a79baf281e"
    },
    {
        "author": "釋智圓",
        "paragraphs": [
            "經歲人不到，騰騰養疏拙。",
            "心期物外閑，緣向漚中絕。",
            "入室容清風，升堂許明月。",
            "空庭何所有，冷落唯松雪。"
        ],
        "title": "草堂即事",
        "id": "ecc65090-ca6f-4cef-97bf-c8376665b30a"
    },
    {
        "author": "釋智圓",
        "paragraphs": [
            "案上楞嚴典，時看浣病愁。",
            "階閑移短影，窗冷值高秋。",
            "眼病花無菓，心狂照失頭。",
            "指空期識月，認指更悠悠。"
        ],
        "title": "讀楞嚴經",
        "id": "4ef4cefc-e515-4cb6-87f7-f0c264c32603"
    },
    {
        "author": "釋智圓",
        "paragraphs": [
            "石壁春歸去，孤山秋未來。",
            "夜深扶病坐，明月照蒼苔。"
        ],
        "title": "病中懷石壁行紹上人",
        "id": "52d2774b-46fe-4659-8803-38e37780225d"
    },
    {
        "author": "釋智圓",
        "paragraphs": [
            "經妙蕩煩惑，藥靈醫病身。",
            "道明無去住，方驗有君臣。",
            "靜翫知心寂，時飡覺氣均。",
            "徘徊感知己，於我分彌親。"
        ],
        "title": "謝可牧上人惠楞嚴般若二經並治脾藥",
        "id": "6fdb31df-54e4-4b9f-9a88-b03eaa435fec"
    },
    {
        "author": "釋智圓",
        "paragraphs": [
            "曾聞飛錫入南閩，鶴態雲蹤不可親。",
            "靜夜獨吟空對月，昔年聚話更無人。",
            "波濤路阻書難到，泉石房閑夢自頻。",
            "未省相逢在何日，西風蕭索浙河濱。"
        ],
        "title": "懷南遊道友",
        "id": "a037159f-3a67-4b63-82b2-55b1fe8bc52a"
    },
    {
        "author": "釋智圓",
        "paragraphs": [
            "移花來種草堂前，紅紫紛紜間淡煙。",
            "莫嘆朝開還暮落，人生榮辱事皆然。"
        ],
        "title": "栽花",
        "id": "d704f2a8-c456-43e4-ac70-0ae9083117ba"
    },
    {
        "author": "釋智圓",
        "paragraphs": [
            "衡門牢落雨苔斑，病起深秋氣象閑。",
            "照水未能嗟白髮，倚欄重得見青山。",
            "風高砌木蟬猶噪，社近茆堂燕已還。",
            "孤坐孤孤吟又終日，有誰來此問衰顔。"
        ],
        "title": "病起二首  其一",
        "id": "9b660dcb-9ac2-4284-8823-d7f89987f701"
    },
    {
        "author": "釋智圓",
        "paragraphs": [
            "湖天淡蕩雁參差，行樂搘筇繞所居。",
            "古壁苔荒鳴蟋蟀，水軒風冷謝芙蕖。",
            "看本來默誦空王偈，拂榻閑開孔聖書。",
            "閉戶無人慰寥索，草堂深夜照蟾蜍。"
        ],
        "title": "病起二首  其二",
        "id": "1a9e1961-de9e-491f-8230-596b6596e0db"
    },
    {
        "author": "釋智圓",
        "paragraphs": [
            "崛起孤峰號虎丘，奇蹤寧與衆山儔。",
            "月涵秦始劍池冷，蘚駮生公講石幽。",
            "招隱未居絕頂，臥雲空欲學前修。",
            "披圖盡日身難到，杳杳煙波茂苑秋。"
        ],
        "title": "寄題虎丘山",
        "id": "ed0e69ba-8c86-4199-8920-f8972803cf32"
    },
    {
        "author": "釋智圓",
        "paragraphs": [
            "鶴髪閑梳小棹輕，蘆花深處最怡情。",
            "自憐身外唯煙月，肯信人間有利名。",
            "閑脫綠蓑春雨霽，醉眠深浦夕陽明。",
            "陶陶終歲無人識，應笑三閭話獨清。"
        ],
        "title": "漁父",
        "id": "37b7af40-5cff-4da5-8622-f4c5c56993b3"
    },
    {
        "author": "釋智圓",
        "paragraphs": [
            "本性澄明萬古同，滔滔潤物信無窮。",
            "百川奔注歸滄海，五服安居賴禹功。",
            "動带晚風衝島嶼，靜涵秋色混虛空。",
            "浮舟葬骨成何事，范蠡知機伍相忠。"
        ],
        "title": "水",
        "id": "0d83938e-34b8-4d32-b066-a77d86bf364e"
    },
    {
        "author": "釋智圓",
        "paragraphs": [
            "栽種空池歲已賒，暑天開處異羣花。",
            "澄波照影疑秋鷺，靜夜擎香混月華。",
            "雪態自堪憐翡翠，玉苞終恥近蒹葭。",
            "閑來倚檻看無厭，爲似禪心本絕瑕。"
        ],
        "title": "白蓮",
        "id": "3819b379-2d2a-4d85-9c02-b0b726bfda26"
    },
    {
        "author": "釋智圓",
        "paragraphs": [
            "嗈嗈賓雁又隨陽，兔走烏飛兩共忙。",
            "露冷小池荷減綠，風高幽砌菊添黄。",
            "圓明自喜心如月，皓白誰愁鬢似霜。",
            "閑臥不堪思往事，星河耿耿夜偏長。"
        ],
        "title": "暮秋",
        "id": "93e0a9f2-9616-4eee-b29f-cee1977502d2"
    },
    {
        "author": "釋智圓",
        "paragraphs": [
            "深院無人疾漸輕，西風黄葉滿閑庭。",
            "行披老子五千字，坐讀楞嚴十軸經。",
            "籬下清香寒有菊，窗間微影夜無螢。",
            "誰知夜裏珠長在，堪嘆悠悠醉未醒。"
        ],
        "title": "煙疾",
        "id": "105c0229-0772-4217-830f-62b1cff1b463"
    },
    {
        "author": "釋智圓",
        "paragraphs": [
            "前年送君空江上，張帆正值西風起。",
            "今日西風君未歸，茫茫只見空江水。"
        ],
        "title": "君不來",
        "id": "3f1aa75a-b86e-4ff9-8790-000a88ae74ff"
    },
    {
        "author": "釋智圓",
        "paragraphs": [
            "霜縑裁製賴金刀，冷淡還宜畫海濤。",
            "盛夏有功風自遠，涼秋無用架偏高。",
            "譚筵幾謝驅煩熱，征路長蒙解鬰陶。",
            "未得袁宏手中握，揚仁何處可施勞。"
        ],
        "title": "扇",
        "id": "8971f989-749e-4614-8de2-0c5e5404ea02"
    },
    {
        "author": "釋智圓",
        "paragraphs": [
            "新種孤松一尺餘，淡煙疏竹便相宜。",
            "閑來且翫凌霜貌，身後誰觀合抱時。",
            "冷碧豈容塵染汙，貞心寧共草凋衰。",
            "夜深庭際清風起，細韻難教俗耳知。"
        ],
        "title": "新栽小松",
        "id": "078ffce1-9ef5-4ec7-90fa-b55422621aeb"
    },
    {
        "author": "釋智圓",
        "paragraphs": [
            "造化無餘豈有私，如何庶物自參差。",
            "羣烏不涅身長黑，雙鷺無愁頂亦絲。",
            "巖桂翠濃深雪夜，井桐黄落暮秋時。",
            "虛空世界都如幻，莫把閑心逐境思。"
        ],
        "title": "閑詠",
        "id": "a3935ba0-e6dd-4299-b8ff-ede231d17c59"
    },
    {
        "author": "釋智圓",
        "paragraphs": [
            "傍砌疏篁手自栽，數竿蒼翠勝花開。",
            "今宵窗下更深睡，應送寒聲枕上來。"
        ],
        "title": "新栽竹",
        "id": "d08d4722-7662-4f90-b7c5-a543b0bc54c0"
    },
    {
        "author": "釋智圓",
        "paragraphs": [
            "復古還淳元結文，可憐楊浚獨知君。",
            "當時自號爲聱叟，立事垂言信不羣。"
        ],
        "title": "讀元結文",
        "id": "75dd5254-3bf7-48f3-ab23-5d9121ac6d18"
    },
    {
        "author": "釋智圓",
        "paragraphs": [
            "明開暗合似知時，用舍行藏誡在茲。",
            "綠葉紅葩古牆畔，風光羞殺石楠枝。"
        ],
        "title": "戲題夜合樹",
        "id": "9ffff513-ffce-4cfd-b4d8-366efa2ae3b3"
    },
    {
        "author": "釋智圓",
        "paragraphs": [
            "犬吠衡門宿霧消，草堂風冷竹蕭蕭。",
            "若非故友憐衰病，誰肯凌晨訪寂寥。"
        ],
        "title": "病中感體元上人見訪",
        "id": "61105d79-fdf4-4f54-8074-ed1b6372b77d"
    },
    {
        "author": "釋智圓",
        "paragraphs": [
            "瑞應陰符盡索看，封題欲寄意盤桓。",
            "自慚才識非通敏，不得同歸得異端。"
        ],
        "title": "寄瑞應經疏及注陰符經與體元上人",
        "id": "9b18741c-1540-4117-ab97-5f80e9ddb493"
    },
    {
        "author": "釋智圓",
        "paragraphs": [
            "林下羸羸一病軀，四旬欹枕減肌膚。",
            "閑來試照秋泉看，金鍍形容雪染鬚。"
        ],
        "title": "病起自嘲",
        "id": "299294b5-e0d1-4497-ac45-68375bb3417e"
    },
    {
        "author": "釋智圓",
        "paragraphs": [
            "紫府青田任性游，一聲清唳萬山秋。",
            "仙材況有千年壽，鹿犬凡雞豈合儔。"
        ],
        "title": "戲題四絕句 鶴自矜",
        "id": "ad67f383-77d2-4f19-949d-8af7e38b05b6"
    },
    {
        "author": "釋智圓",
        "paragraphs": [
            "身有素斑文既備，頂峨雙角武仍全。",
            "我兼文武爲時瑞，汝但白身空有年。"
        ],
        "title": "戲題四絕句 鹿讓鶴",
        "id": "09f56225-b525-43c8-af50-212847f24fd9"
    },
    {
        "author": "釋智圓",
        "paragraphs": [
            "雪毳文毛虛有表，防姦禦御且無功。",
            "中宵誰解頻頻吠，庭皎秋蟾樹褭風。"
        ],
        "title": "戲題四絕句 犬爭功",
        "id": "2a1ff490-acd3-4f3f-92d8-c60bcd873ccc"
    },
    {
        "author": "釋智圓",
        "paragraphs": [
            "三箇因何各自強，競誇己德掩他長。",
            "冥冥風雨茆堂閉，至竟誰先報曉光。"
        ],
        "title": "戲題四絕句 雞怨言",
        "id": "e12b111a-e1bf-4a94-b654-1915eca948fb"
    },
    {
        "author": "釋智圓",
        "paragraphs": [
            "甫里舊深隱，夫君道不行。",
            "清名身後在，明月夜來生。",
            "寒水曾垂釣，春田久廢耕。",
            "空遺散人傳，千古見高情。"
        ],
        "title": "經松江陸龜蒙舊居",
        "id": "694198b2-4f67-4c72-afad-443a20ab8628"
    },
    {
        "author": "釋智圓",
        "paragraphs": [
            "磻溪垂釣者，終得展其才。",
            "何事先生隱，不逢明主來。",
            "泉聲秋雨歇，月色夜雲開。",
            "對此空惆悵，吟魂早晚迴。"
        ],
        "title": "經照湖方干舊居",
        "id": "b393254a-607f-430f-b82e-990321b35832"
    },
    {
        "author": "釋智圓",
        "paragraphs": [
            "去秋曾久翫，皓魄墜天涯。",
            "始恨經年別，還忻此夜期。",
            "鳴蛩沈古砌，驚鵲繞寒枝。",
            "莫厭憑欄久，冰輪覺漸移。"
        ],
        "title": "翫月",
        "id": "d52c9578-f0f9-4d49-8e58-d1eccd9abc56"
    },
    {
        "author": "釋智圓",
        "paragraphs": [
            "幽景遠囂俗，重來興未窮。",
            "鐘聲翠微裏，剎影碧溪中。",
            "地冷庭松瘦，門閑野徑通。",
            "幾因深夜話，密雪下寒空。"
        ],
        "title": "憶龍山院兼簡蟾上人",
        "id": "92342863-b60a-4865-ae15-eecd31f05083"
    },
    {
        "author": "釋智圓",
        "paragraphs": [
            "冷淡誰知趣，閑房枕水湄。",
            "秋窗開暮景，孤枕夢天涯。",
            "道直時流笑，心清夜月知。",
            "何當學支遁，共約買山期。"
        ],
        "title": "閑居示友人",
        "id": "65492746-38df-4cc6-8869-68abedcad682"
    },
    {
        "author": "釋智圓",
        "paragraphs": [
            "地僻人稀到，病來無話端。",
            "遠山游未得，終日臥中看。",
            "藥篋經梅潤，松窗過雨寒。",
            "唯師知我趣，塵事絕相干。"
        ],
        "title": "孤山閑居次韻酬辯才大師",
        "id": "85f79302-7bd9-4dd0-99d5-315cc8fcc1d4"
    },
    {
        "author": "釋智圓",
        "paragraphs": [
            "講餘多滯疾，林下掩重扉。",
            "度日人稀到，殘陽鳥獨歸。",
            "山光來有勢，雲影去何依。",
            "世態那堪說，唯君念息機。"
        ],
        "title": "山中感友生見訪",
        "id": "742d825e-0f9d-4a25-8502-bdcd708e262e"
    },
    {
        "author": "釋智圓",
        "paragraphs": [
            "古樹垂清陰，維舟暫登陟。",
            "閑吟塵想絕，久坐天籟息。",
            "幡影颺晴空，溪光澄暮色。",
            "掛帆尋去路，煙水查無極。"
        ],
        "title": "舟次遊乾元寺",
        "id": "90c8448d-f06a-46ee-b54a-bc8de0050958"
    },
    {
        "author": "釋智圓",
        "paragraphs": [
            "造化不可測，分明有所依。",
            "冷和秋葉動，送客暮帆歸。",
            "掃霧離遙嶽，飄香出靜扉。",
            "西齋獨吟坐，蕭颯滿禪衣。"
        ],
        "title": "風",
        "id": "55ba7aa6-caaf-4bb1-a751-5a33be1fe8ca"
    },
    {
        "author": "釋智圓",
        "paragraphs": [
            "潤物有深功，霏霏下半空。",
            "寒聲清入竹，斜勢急因風。",
            "苔片添秋碧，花枝損晚紅。",
            "山人獨欹枕，靜聽草堂中。"
        ],
        "title": "雨",
        "id": "dc8f772f-d770-4e43-b655-92b7efcba403"
    },
    {
        "author": "釋智圓",
        "paragraphs": [
            "淺碧與深綠，萋萋古岸傍。",
            "旅愁生暮色，吟思發清光。",
            "過雨侵閑徑，披煙上壞牆。",
            "更堪思往事，金谷舊年荒。"
        ],
        "title": "草",
        "id": "5b3800af-8183-4e22-bf37-d4feef4b9a15"
    },
    {
        "author": "釋智圓",
        "paragraphs": [
            "幾年辭輦寺，擁衲住雲林。",
            "上國歸心絕，千峰去夢深。",
            "殘經看雪卷，好句聽秋吟。",
            "曾有尋高迹，禪房古木陰。"
        ],
        "title": "寄湛上人",
        "id": "2687a157-9681-46db-8701-773f64221e38"
    },
    {
        "author": "釋智圓",
        "paragraphs": [
            "滄江秋色暮，幽思起窮居。",
            "風葉寒侵夢，窗燈冷照書。",
            "砌深蟲韻咽，天淡雁行疏。",
            "終謝人羣去，孤峰待結廬。"
        ],
        "title": "秋夕",
        "id": "f302c151-7789-4107-ba88-5afd716f0c40"
    },
    {
        "author": "釋智圓",
        "paragraphs": [
            "深隱遠城郭，平湖景色閑。",
            "苦吟終夜月，清夢徹寒山。",
            "徑冷秋苔合，庭幽嶽鳥還。",
            "紅塵趨競者，誰得扣松關。"
        ],
        "title": "題湖上僧房",
        "id": "54a6d7ce-d7b7-49a5-b734-7a993dc01633"
    },
    {
        "author": "釋智圓",
        "paragraphs": [
            "道性輕爲別，荒城夕照陰。",
            "波濤歸路遠，雲木舊山深。",
            "夜定依霜島，中飡狎野禽。",
            "禪房清景在，飛瀑映疏林。"
        ],
        "title": "送悅上人歸仙巖",
        "id": "8cc7e675-6303-4d54-b9f6-aad351c57c48"
    },
    {
        "author": "釋智圓",
        "paragraphs": [
            "自得南風旨，虛堂此夕彈。",
            "正聲傳不易，俗耳聽終難。",
            "峭壁蟲音絕，喬枝鶴夢殘。",
            "坐來消萬慮，斜月上危欄。"
        ],
        "title": "聽琴",
        "id": "f5657a94-dbcc-4cee-a472-e5908f59ebf1"
    },
    {
        "author": "釋智圓",
        "paragraphs": [
            "流俗不知處，深棲趣轉幽。",
            "閑房扃翠嶽，遠信司滄洲。",
            "定起花殘砌，詩成雪滿樓。",
            "相懷未能去，南北路悠悠。"
        ],
        "title": "寄咸潤上人",
        "id": "865d2df2-a138-42d1-85d5-51642aa00a27"
    },
    {
        "author": "釋智圓",
        "paragraphs": [
            "削盡浮華念，閑居道已成。",
            "夢幽關水石，門冷掩杉檉。",
            "百衲禪中弊，蒼髭病後生。",
            "何人問真理，笑指葛溪聲。"
        ],
        "title": "寄葛溪爽上人",
        "id": "307cc0e0-c737-4185-b8b5-c19f9dfe78b6"
    },
    {
        "author": "釋智圓",
        "paragraphs": [
            "下瞰諸峰頂，雲泉絕四鄰。",
            "暫遊非俗客，深隱屬閑人。",
            "石磴秋苔滑，蘿龕夜月新。",
            "終期結幽侶，來此謝紅塵。"
        ],
        "title": "題靜慮院",
        "id": "a2bbcdf1-865f-496e-b010-db74b0ce9b9a"
    },
    {
        "author": "釋智圓",
        "paragraphs": [
            "鳥外自長往，人間過幾年。",
            "狂吟輕歲月，高趣狎神仙。",
            "醉臥雲蒸榻，漁歸雪滿船。",
            "想思未相識，終夜夢林泉。"
        ],
        "title": "寄吳黔山人",
        "id": "bd684bbd-eede-4c91-864d-8cd3cbac7649"
    },
    {
        "author": "釋智圓",
        "paragraphs": [
            "憶向荒原別，殘陽雪霽初。",
            "幾宵成去夢，經閏絕來書。",
            "處世慵難減，眠雲癖未除。",
            "幽懷向誰說，昨夜對蟾蜍。"
        ],
        "title": "懷友人",
        "id": "7858f20d-3ebf-4508-bc15-8b67af647315"
    },
    {
        "author": "釋智圓",
        "paragraphs": [
            "江天涼雨霽，嘒嘒出疏林。",
            "清極殘陽裏，愁生遠客心。",
            "離亭秋草碧，荒塹暮煙深。",
            "不忍多時聽，吟髭雪暗侵。"
        ],
        "title": "聞蟬",
        "id": "14aebb42-4d96-43eb-b04e-64a44dffa61f"
    },
    {
        "author": "釋智圓",
        "paragraphs": [
            "不問人間事，連年鳥外居。",
            "白雲吟次見，青壁醉來書。",
            "掃石秋苔駮，開窗夜月虛。",
            "于時已無念，生計有樵漁。"
        ],
        "title": "書友人壁",
        "id": "4b2d22ef-5050-463c-8828-6ac9b52bb34e"
    },
    {
        "author": "釋智圓",
        "paragraphs": [
            "平昔於詩苦，精搜省未閑。",
            "壞房空鳥外，清句滿人間。",
            "瘦影懸鄰壁，孤墳接舊山。",
            "弔迴高樹下，寒水自潺潺。"
        ],
        "title": "哭辯端上人",
        "id": "710fa21f-e360-42b7-ac56-6c37d3bb1a12"
    },
    {
        "author": "釋智圓",
        "paragraphs": [
            "寺幽稱絕境，荷策自登臨。",
            "翠嶽千峰險，寒松一徑陰。",
            "清香秋殿冷，疏磬古廊深。",
            "靜立忘歸興，殘陽鳥忽吟。"
        ],
        "title": "遊石壁寺",
        "id": "79c255a7-6a72-44d3-ab45-0775bc8b059c"
    },
    {
        "author": "釋智圓",
        "paragraphs": [
            "高迹遠城市，湖山景色奇。",
            "水聲喧睡榻，嵐氣逼書帷。",
            "鳥語垂軒竹，魚驚浸月池。",
            "蒲輪來有日，終負白雲期。"
        ],
        "title": "書林處士壁",
        "id": "a409d79f-567a-479a-b95b-0694ab890a34"
    },
    {
        "author": "釋智圓",
        "paragraphs": [
            "塵迹不能到，衡門蘚色侵。",
            "古杉秋韻冷，幽徑月華深。",
            "窗靜猿窺硯，軒閑鶴聽琴。",
            "東鄰有真隱，荷策夜相尋。"
        ],
        "title": "幽居",
        "id": "0178ec90-2737-4347-93cc-7cb68cf60f02"
    },
    {
        "author": "釋智圓",
        "paragraphs": [
            "門掩翠層層，閑眠枕曲肱。",
            "破籬衝晚浪，古屋漏秋燈。",
            "月上招鄰叟，詩成寄嶽僧。",
            "滿朝簪組客，誰識醉騰騰。"
        ],
        "title": "寄湖西逸人",
        "id": "e590f0c2-25be-492b-8124-5a4330d05254"
    },
    {
        "author": "釋智圓",
        "paragraphs": [
            "深居饒野興，門冷入杉松。",
            "鳥外閑頻往，人間事罕逢。",
            "水軒吟片月，秋榻夢千峰。",
            "憶得看新雪，相招靜話重。"
        ],
        "title": "贈邦上人",
        "id": "819918d3-4e31-40ff-a74e-d049932e2a02"
    },
    {
        "author": "釋智圓",
        "paragraphs": [
            "日暮蟬鳴急，臨流動別吟。",
            "片帆衝晚照，歸鳥入遙林。",
            "月色寒溪靜，鐘聲嶽寺深。",
            "蘋洲逢舊識，應得話無心。"
        ],
        "title": "送希中遊霅",
        "id": "2ff28857-2d3e-4b51-b792-e34cb90615f8"
    },
    {
        "author": "釋智圓",
        "paragraphs": [
            "煙雨葦森森，飛翔豈易尋。",
            "印沙蹤自淺，傍水意還深。",
            "頂撼絲難斷，翎飄雪未沈。",
            "終宜鴛作侶，寧肯雜凡禽。"
        ],
        "title": "鷺鷥",
        "id": "4c23b470-1a51-4062-b362-752c24e5f724"
    },
    {
        "author": "釋智圓",
        "paragraphs": [
            "堆青纔數點，杳杳幾千程。",
            "幽檻葉初落，高空雨乍晴。",
            "崔嵬微有狀，窈窕莫知名。",
            "招隱誰長往，眠雲自動情。",
            "文君眉易似，摩詰畫難成。",
            "鳥去何曾到，泉流豈覺聲。",
            "經秋彌冷淡，向晚更分明。",
            "仁者由來好，閑觀意不輕。"
        ],
        "title": "遠山",
        "id": "c8737f33-3414-4b13-94e4-50ea40a18727"
    },
    {
        "author": "楊翱",
        "paragraphs": [
            "雲山旦暮奇，築隱世希續。",
            "脫略浮官心，蟬聯先祖躅。",
            "門橫嚴子瀨，壁紀桐君籙。",
            "應笑泛輕舠，日爲官牒束。"
        ],
        "title": "題方干舊隱",
        "id": "63bfd869-9b6d-4560-ac25-46730dd31f11"
    },
    {
        "author": "釋仲休",
        "paragraphs": [
            "世續香燈演聖言，再新華構稱憑軒。",
            "陰陰松色連僧閣，飋飋波聲入寺門。",
            "飛鷺銜魚離淺瀨，殘雲带雨渡遙邨。",
            "沃洲相較應相近，樹杪啼煙祇欠猿。"
        ],
        "title": "遊梅山寺",
        "id": "6ea7271f-34e2-4ffb-88ec-5aa4ce8d5642"
    },
    {
        "author": "釋仲休",
        "paragraphs": [
            "鶴唳峰前路，行行世慮消。",
            "蘿交藏石竇，雲破露山椒。",
            "樹老形多怪，人閑色似驕。",
            "誰同訪諸謝，煙草滿溪橋。"
        ],
        "title": "雲門峰",
        "id": "103c8269-2b41-4590-b2ce-16c2e06ea285"
    },
    {
        "author": "釋仲休",
        "paragraphs": [
            "護塔雲偏重。"
        ],
        "title": "句",
        "id": "ba3b2678-f6cc-46fb-8c1a-9968d8d566f3"
    },
    {
        "author": "曹修古",
        "paragraphs": [
            "荷葉罩芙蓉，員香映嫩紅。",
            "佳人南陌上，翠蓋立春風。"
        ],
        "title": "池上",
        "id": "ce79077a-b907-4994-a95b-a018aba9f985"
    },
    {
        "author": "曹修古",
        "paragraphs": [
            "天府鞠囚三節日，霜臺待漏五更時。",
            "薰風一覺清涼睡，莫問浮名高與卑。"
        ],
        "title": "題清心堂",
        "id": "b56429da-b4b8-4b3d-9c42-81b407ec30b3"
    },
    {
        "author": "龍昌期",
        "paragraphs": [
            "樞動本爲榮辱主，常因戶外細推尋。",
            "乾坤出入無窮象，夷狄關防有限心。",
            "揜到善人非遠大，開當古道自高深。",
            "九成載舉簫韶奏，穆穆無凶合在今。"
        ],
        "title": "詠門",
        "id": "eea685eb-1265-49e8-849f-0249b51e4afc"
    },
    {
        "author": "龍昌期",
        "paragraphs": [
            "百貨隨潮船入市，萬家沽酒市垂簾。",
            "蒼煙巷陌青榕老，白露園林紫蔗甜。"
        ],
        "title": "三山即事",
        "id": "2d8e41c0-6bde-4a5c-bd1f-1fda34168621"
    },
    {
        "author": "龍昌期",
        "paragraphs": [
            "等閑田地多栽竹，是處人家愛讀書。",
            "飲宴直嘗千戶酒，盤餐唯候兩潮魚。"
        ],
        "title": "福州",
        "id": "07a36e9f-5857-4b09-8f68-ab7d60952aa8"
    },
    {
        "author": "龍昌期",
        "paragraphs": [
            "榿木慚桑低別壤，芋苗護稻遠分行。",
            "上書莫道便他郡，學稼終宜老故鄉。"
        ],
        "title": "故鄉",
        "id": "40a5fd29-7254-40ba-9018-c86d89f11104"
    },
    {
        "author": "孫元方",
        "paragraphs": [
            "聖君再命擁朱輪，合是南方受賜頻。",
            "雙鬢任從添白髪，六條誰許繼清塵。",
            "風牽澤國秋帆遠，路入豐州晝錦新。",
            "莫爲故鄉延去櫂，宜春人望待行春。"
        ],
        "title": "送何水部蒙出牧袁州",
        "id": "cbe691e2-4995-448e-bc0c-b3eb07f21386"
    },
    {
        "author": "劉少逸",
        "paragraphs": [
            "道高塵俗住應難，攜錫東歸暑未殘。",
            "紫殿已承新雨露，白雲終憶舊峰巒。",
            "孤村路僻牽吟遠，峭壁泉飛入夢寒。",
            "滿篋御詩兼御札，到時松院與誰看。"
        ],
        "title": "謹吟七言四韻惡詩一首攀送崇教大師歸天台壽昌寺",
        "id": "0c52ad50-9347-43a8-a404-2539d8c48bd0"
    },
    {
        "author": "劉少逸",
        "paragraphs": [
            "有月竹陰寒。"
        ],
        "title": "句  其一",
        "id": "a96e2fb2-f0cf-4aee-a03f-5701c12d1157"
    },
    {
        "author": "劉少逸",
        "paragraphs": [
            "風遞花香入酒尊。"
        ],
        "title": "句  其二",
        "id": "6217f912-4e1f-4dba-8d7c-9b6edcf9ab2c"
    },
    {
        "author": "劉少逸",
        "paragraphs": [
            "波濤海寺秋。"
        ],
        "title": "句  其三",
        "id": "f88ac415-666e-4763-b1f7-18af977c7b62"
    },
    {
        "author": "劉少逸",
        "paragraphs": [
            "幾度詩狂欲上天。"
        ],
        "title": "句  其四",
        "id": "4a3861bc-f7cd-4e17-82ec-fd7ec0f9f21f"
    },
    {
        "author": "孫周翰",
        "paragraphs": [
            "頭戴花枝學後生。"
        ],
        "title": "句",
        "id": "3887442c-4d97-4377-b534-8fe459e2aa61"
    },
    {
        "author": "周啟明",
        "paragraphs": [
            "進寺金庭遠，香文玉篆連。",
            "船中鳴夜磬，雪裏見新年。",
            "山盡城臨岸，雲空海照天。",
            "莫嫌通剡客，僧舍枕花川。"
        ],
        "title": "送僧有言之天台",
        "id": "0f07ada3-ac26-4662-bb30-8605cfd61bf1"
    },
    {
        "author": "周啟明",
        "paragraphs": [
            "一丸童子藥，五返使臣車。"
        ],
        "title": "句  其一",
        "id": "17cbb19b-ba83-4c6d-9cac-6beadeddcda4"
    },
    {
        "author": "周啟明",
        "paragraphs": [
            "鴟夷江上畬田稔，牛斗星邊貫索空。"
        ],
        "title": "句  其二",
        "id": "16412f9d-ac3a-4c9a-8687-1012a8e41804"
    },
    {
        "author": "姜嶼",
        "paragraphs": [
            "鯤鵬運海涯，豈復顧泥沙。",
            "龍虎常爲畜，乾坤不定家。",
            "玉泉生白石，紫府種黄芽。",
            "此境人難到，歸程自有槎。"
        ],
        "title": "送張無夢歸天台",
        "id": "1b40edb6-de02-44d2-969d-9bfbd6693cb7"
    },
    {
        "author": "鄒希衍",
        "paragraphs": [
            "戍亥重逢日，乾坤透迥時。",
            "幻身今已脫，明日有丹梯。"
        ],
        "title": "辭世",
        "id": "9106b85a-6805-45d2-9aa0-f19957090f81"
    },
    {
        "author": "蘇壽",
        "paragraphs": [
            "戴笠披蓑軍十萬，饑嗔飽喜客三千。"
        ],
        "title": "句  其一",
        "id": "963d1d2a-3efc-48b7-96ec-5430274c6643"
    },
    {
        "author": "蘇壽",
        "paragraphs": [
            "卻因賈贊善，來作歙知州。"
        ],
        "title": "句  其二",
        "id": "0e857e61-861c-4292-b1d7-b08e451d3f20"
    },
    {
        "author": "楊塤",
        "paragraphs": [
            "撥開瑟瑟青蘿帳，尋得磷磷白石梯。",
            "更入雲霞最深處，忘機數日遂幽棲。"
        ],
        "title": "青蓮山",
        "id": "f061a5de-9a1d-447b-a3ab-bc55f9e3edfd"
    },
    {
        "author": "楊塤",
        "paragraphs": [
            "碧玉莫遮千嶂石，黄金難買一溪雲。",
            "歌鐘沸地徒誇盛，爭似松風竟夕聞。"
        ],
        "title": "郎官巖",
        "id": "9480a6af-ea96-4ba2-95bc-bf762e74bdc6"
    },
    {
        "author": "楊塤",
        "paragraphs": [
            "妙筆王維圖莫就，多才康樂詠難窮。",
            "樓臺一簇出雲杪，激雪浪生寒澗風。"
        ],
        "title": "碧澗亭",
        "id": "364f39cd-791d-44d0-92d0-8701a7976a2e"
    },
    {
        "author": "趙惟和",
        "paragraphs": [
            "華堂高啟集儒英，地接仙鄉景氣清。",
            "苔徑靜鋪修竹影，松窗虛透讀書聲。",
            "雲飛吟閣詩懷冷，泉激層崖客夢驚。",
            "孝弟門風傳祖德，聖朝清史獨傳成。"
        ],
        "title": "題義門胡氏華林書院",
        "id": "36b02547-c3de-4afc-8308-1fd1502aecf8"
    },
    {
        "author": "賈同",
        "paragraphs": [
            "聖君寵厚龍頭選，慈母恩深白髪垂。",
            "君寵母恩俱未報，酒如爲患悔何追。"
        ],
        "title": "示蔡通判",
        "id": "0fb1b6d6-486a-4989-a65b-5bd9b1c8460f"
    },
    {
        "author": "王曾",
        "paragraphs": [
            "錦標奪得曾相繼，金鼎調時亦薦更。",
            "並上兒童君再見，會稽章紱我偏榮。"
        ],
        "title": "送李文定移鎮兖海詩",
        "id": "5552d656-f76e-4d31-b0a2-96c165cd1b09"
    },
    {
        "author": "王曾",
        "paragraphs": [
            "雪壓喬林凍欲摧，始知天意欲春回。",
            "雪中未問和羹事，且向百花頭上開。"
        ],
        "title": "早梅",
        "id": "ac540c71-a496-4710-8249-9279ab837287"
    },
    {
        "author": "王曾",
        "paragraphs": [
            "籍其聲名喧魏闕，幽奇風物指吳鄉。",
            "上饒此去逾千里，莫惜臨岐酒滿觴。"
        ],
        "title": "送錢易",
        "id": "5caed8a9-9ab4-44d0-97b0-7b107337ad28"
    },
    {
        "author": "王曾",
        "paragraphs": [
            "白馬披絲練一團，今朝被絆欲行難。",
            "雪中放去唯留迹，月下牽來只見鞍。",
            "向北長鳴天外遠，臨風斜墜耳邊寒。",
            "自知毛骨還應異，更請王良子細看。"
        ],
        "title": "獻金陵牧薛大夫白馬詩",
        "id": "beebf531-eba3-4474-a5ff-2147de5a20c9"
    },
    {
        "author": "王曾",
        "paragraphs": [
            "北陸凝陰盡，千門淑氣新。",
            "年年金殿裏，寶字貼宜春。"
        ],
        "title": "皇帝閣立春帖子",
        "id": "6ad25d7d-a622-4188-bfb5-17d1e0ea47e1"
    },
    {
        "author": "王曾",
        "paragraphs": [
            "雉省榮遷拜命新，魚符重佩出關頻。",
            "停驂卻訪枌榆社，戀闕迴瞻析木津。",
            "水薤有誰裨政術，江山終日助吟神。",
            "一麾嶺外遙相望，應合趨庭問狷人。"
        ],
        "title": "送何水部蒙出牧袁州",
        "id": "c06d9f5e-edd7-4228-8ccf-e812ba285cd7"
    },
    {
        "author": "王曾",
        "paragraphs": [
            "辭榮知退出塵埃，澤國皆推隱逸才。",
            "清世不爲王事累，白雲重向帝鄉來。",
            "僧因好古留棋訣，鷗爲忘機戀釣臺。",
            "應見酒旗回馬首，遠煙沈澹百花開。"
        ],
        "title": "送李寺丞歸臨江",
        "id": "dd365964-0ee5-4888-bde3-7cf3457c7443"
    },
    {
        "author": "王曾",
        "paragraphs": [
            "綵燕迎春入賓飛，輕寒未放縷金衣。"
        ],
        "title": "句  其一",
        "id": "3cafa8db-a296-4198-8bd5-5805b6233bb1"
    },
    {
        "author": "王曾",
        "paragraphs": [
            "爭傳九子糉，皇祚續千春。"
        ],
        "title": "句  其二",
        "id": "56f29fcd-ac96-4a06-8508-8e81d06a301b"
    },
    {
        "author": "王曾",
        "paragraphs": [
            "夕燃辟惡仙香度，朝結延年帝縷成。"
        ],
        "title": "句  其三",
        "id": "ca4ed51f-95f2-419d-9f54-4e325b6f9398"
    },
    {
        "author": "王曾",
        "paragraphs": [
            "繞臂雙條達，紅紗晝夢警。"
        ],
        "title": "句  其四",
        "id": "681913dd-7aa2-4050-ab66-5047a47d9ed3"
    },
    {
        "author": "王曾",
        "paragraphs": [
            "欲謝君恩卻無語，心前笑指赤靈符。"
        ],
        "title": "句  其五",
        "id": "93232821-c7b9-4672-b0db-74d22313289e"
    },
    {
        "author": "王曾",
        "paragraphs": [
            "明朝知是天中節，旋刻菖蒲要辟邪。"
        ],
        "title": "句  其六",
        "id": "9b3ad14c-805e-422c-bebe-6215629201c5"
    },
    {
        "author": "王曾",
        "paragraphs": [
            "願上菖花酒，年年聖子心。"
        ],
        "title": "句  其七",
        "id": "1ca4e281-7eb1-45bd-abde-77c1aa31728b"
    },
    {
        "author": "王曾",
        "paragraphs": [
            "如何金殿裏，猶獻辟兵符。"
        ],
        "title": "句  其八",
        "id": "0f6e68b1-a26f-4c9d-bde4-0df7a3102708"
    },
    {
        "author": "王曾",
        "paragraphs": [
            "仙艾垂門綠，魂絲繞戶長。"
        ],
        "title": "句  其九",
        "id": "2fc093f0-f932-42a8-b47d-31ddbc5e7b32"
    },
    {
        "author": "王曾",
        "paragraphs": [
            "百靈扶繡戶，不假艾爲人。"
        ],
        "title": "句  其一○",
        "id": "46e368c7-26a0-4e7f-934f-ff0592aa23ba"
    },
    {
        "author": "王曾",
        "paragraphs": [
            "釵頭艾虎辟羣邪，曉駕祥雲七寶車。"
        ],
        "title": "句  其一一",
        "id": "3f780954-6476-4d68-ab9e-9cb8ab34ba60"
    },
    {
        "author": "王曾",
        "paragraphs": [
            "更聞天子孝，薦術助長生。"
        ],
        "title": "句  其一二",
        "id": "282afa4a-aa81-4f63-b8e0-9d96abb29ea1"
    },
    {
        "author": "王曾",
        "paragraphs": [
            "人畏軒台久，春歸雨澤多。"
        ],
        "title": "句  其一三",
        "id": "3bccdbaa-27a7-4740-9907-e8132a849c13"
    },
    {
        "author": "饒奭",
        "paragraphs": [
            "百粵封疆桂嶺崇，□□□□□□□。",
            "十城縣弩爭趨府，五管侯圭盡偃風。"
        ],
        "title": "送向綜通判桂州",
        "id": "e1e68648-9357-4895-96f4-9664b63c75b3"
    },
    {
        "author": "章得象",
        "paragraphs": [
            "天台四面翠如屏，洞穴幽奇地最靈。",
            "百尺巖中真像在，千年澗畔古松青。",
            "路傍斷石留神迹，壁上遺文缺舊銘。",
            "我是丹丘仙郡守，暫來猶似覺魂醒。"
        ],
        "title": "留題寶相寺",
        "id": "76ad1d44-275b-4ef5-ac4d-44527aff3c9d"
    },
    {
        "author": "章得象",
        "paragraphs": [
            "瓊臺東畔倚岧嶢，縹緲煙霞切絳霄。",
            "門外杉松盡顛怪，雲中雞犬自逍遙。",
            "水流玉洞桃花出，風過星壇桂子飄。",
            "蕙帳已空三徑在，可憐猿鶴共無憀。"
        ],
        "title": "送張無夢歸天台",
        "id": "c40071ef-22df-4bbf-89df-8a635536a972"
    },
    {
        "author": "章得象",
        "paragraphs": [
            "京寺棲禪久，霞城去路長。",
            "江波收積潦，風信促歸航。",
            "坐榻新蒲穩，齋盂早稻香。",
            "遙知掩扉處，森斗萬峰傍。"
        ],
        "title": "送梵才大師歸天台",
        "id": "da5cdfef-f284-42fa-bb01-66e0c1283b8c"
    },
    {
        "author": "章得象",
        "paragraphs": [
            "京塵拂盡一囊輕，歸思飄然入杳冥。",
            "五兩風高飛榜急，八重山秀倚天青。",
            "供花林鳥窺禪熟，聞呪潭龍起蟄醒。",
            "他日可容攀社侶，籃輿終待叩松扃。"
        ],
        "title": "送僧歸護國寺",
        "id": "c46ea6dc-b412-49bb-b33a-7106e00967c7"
    },
    {
        "author": "章得象",
        "paragraphs": [
            "步步雲梯徹上層，回頭自覺欲飛騰。",
            "頻來不是塵中客，久住偏宜物外僧。",
            "下寺鐘聲沈地底，前峰塔影落階稜。",
            "憑闌未盡吟詩興，卻擬乘閑更一登。"
        ],
        "title": "題明慶塔院",
        "id": "e708329f-9f6e-4c87-b8f0-e179f871235b"
    },
    {
        "author": "章得象",
        "paragraphs": [
            "路入青青數里松，上方樓閣一重重。",
            "千尋練掛雙流瀑，六曲屏開四面峰。",
            "幽鷺獨翹藏翠竹，啼猿相對答疏鐘。",
            "留連不忍催歸騎，回首斜陽煙霧濃。"
        ],
        "title": "題山宮法安院  其一",
        "id": "3a1699dd-7dd5-4041-a9aa-dfbd1d1f81ad"
    },
    {
        "author": "章得象",
        "paragraphs": [
            "山家門徑鎖寒松，更向煙蘿第幾重。",
            "幽鳥啼花歸舊谷，應龍飛雨過前峰。",
            "分持皂蓋歌千騎，入冠黄扉祿萬鍾。",
            "一見高吟重興感，清名長在木陰濃。"
        ],
        "title": "題山宮法安院  其二",
        "id": "b3b5bc64-75bf-4767-858e-17067882b245"
    },
    {
        "author": "章得象",
        "paragraphs": [
            "白鶴何年入紫氛，空餘靈迹廟猶存。",
            "巖崖暗鎖雲根老，堂殿陰連海氣昏。",
            "潮上神烏鳴祭鼓，夜深鬼火照祠門。",
            "遼天歸嘆桑田事，應與麻姑子細論。"
        ],
        "title": "題靈康廟",
        "id": "47f09e80-7df5-44a5-aef1-6d3bcb745295"
    },
    {
        "author": "章得象",
        "paragraphs": [
            "碧澗連龍穴，層巒倚括蒼。",
            "無時似風雨，繞院盡松篁。",
            "路僻人難到，僧閑日自長。",
            "勝游應不負，三度屆雲房。"
        ],
        "title": "題延慶院",
        "id": "c18dab9f-9287-4061-a287-60597d994d7a"
    },
    {
        "author": "章得象",
        "paragraphs": [
            "聞說新庵叫白蓮，五峰環繞布金田。",
            "虎溪社共何人繼，佛龕燈從幾代傳。",
            "嵐色排空長似畫，松枝偃蓋不知年。",
            "勞生已作歸休計，願解塵纓結凈緣。"
        ],
        "title": "題東掖山承山院",
        "id": "bfa742ae-5585-4ffe-adc8-0cc61fa90f29"
    },
    {
        "author": "章得象",
        "paragraphs": [
            "萬仞攀蘿上翠岑，豁然平地九峰心。",
            "參差珠樹和雲出，咫尺丹霄有路尋。",
            "洞口碧畦長種玉，壇邊古篆欲生金。",
            "桑田未變桃先熟，唯見蓬萊水淺深。"
        ],
        "title": "桐柏崇道觀",
        "id": "5908df8a-3eea-4300-b33e-087d1fd172c1"
    },
    {
        "author": "章得象",
        "paragraphs": [
            "松韻蕭騷十里清，入門毛骨冷如冰。",
            "題詩已有丹青筆，悟法應多黑白僧。",
            "風雨祇疑雙澗瀑，星辰長認上方燈。",
            "來游不是忘機客，誰到雲峰第一層。"
        ],
        "title": "國清寺",
        "id": "8a367bd2-3d09-485d-937f-027775ed1c1b"
    },
    {
        "author": "章得象",
        "paragraphs": [
            "千層懷玉對軒窗，池上新亭號玉光。",
            "祇此便堪爲吏隱，神仙官職水雲鄉。"
        ],
        "title": "玉光亭",
        "id": "9366914e-2ac7-494f-8cf2-9b9a1770c095"
    },
    {
        "author": "章得象",
        "paragraphs": [
            "凌江清淺繞城流，庾嶺南邊第一州。",
            "惟有梅花傳遠信，祇憑萱草緩離憂。"
        ],
        "title": "植萱亭",
        "id": "b6fccf98-c3e6-4fb2-a4e0-a7edb07a8726"
    },
    {
        "author": "章得象",
        "paragraphs": [
            "祇見萬山連瘴海，不知何處是長安。",
            "百蠻梯盡來重譯，千古輪摧恨七盤。"
        ],
        "title": "媚漣亭",
        "id": "6ec49b91-1279-4b92-977c-8ca50059705a"
    },
    {
        "author": "章得象",
        "paragraphs": [
            "石上曾經轉鉢盂，石邊南北路崎嶇。",
            "行人見石空嗟嘆，還識西來意也無。"
        ],
        "title": "放鉢石",
        "id": "6f10582e-3e3c-485e-baab-9b59c5fceb2d"
    },
    {
        "author": "章得象",
        "paragraphs": [
            "澄江詰曲峽中天，遠使歸時駐畫船。",
            "久別忽輕星一紀，暫來纔見月三弦。",
            "勞生草草真徒爾，陳迹依依亦愴然。",
            "回首越城何處是，山南渺莽祇雲煙。"
        ],
        "title": "峽山飛來寺",
        "id": "b4dc3b5f-4927-4259-babd-b22f300debab"
    },
    {
        "author": "章得象",
        "paragraphs": [
            "萬頃波心露一拳，不知星落是何年。"
        ],
        "title": "句  其一",
        "id": "7f4b6ad2-58c8-4efc-a331-627fda1fcdc6"
    },
    {
        "author": "章得象",
        "paragraphs": [
            "天面長虹一鑑痕，直通朝北兩山春。"
        ],
        "title": "句  其二",
        "id": "e384aa84-c952-4872-94bd-b8287979008d"
    },
    {
        "author": "章得象",
        "paragraphs": [
            "唯有梅花報春早，雪中傳信過江干。"
        ],
        "title": "句  其三",
        "id": "1584a721-132b-4f00-afbf-598efce04633"
    },
    {
        "author": "章得象",
        "paragraphs": [
            "青草瘴深盧橘熟，黄梅雨歇荔枝紅。"
        ],
        "title": "句  其四",
        "id": "3c4d7e7c-960c-423c-b174-d368e0c42ccc"
    },
    {
        "author": "章得象",
        "paragraphs": [
            "一麾遠在百蠻中。"
        ],
        "title": "句  其五",
        "id": "14237092-6746-4eb7-803c-e1cbedb6c485"
    },
    {
        "author": "章得象",
        "paragraphs": [
            "千尋練掛雙流瀑。"
        ],
        "title": "句  其六",
        "id": "0d8b022f-11e0-460c-a7c9-9c8205eda551"
    },
    {
        "author": "杜衍",
        "paragraphs": [
            "鑿破蒼苔漲作池，芰荷分得綠參差。",
            "曉開一朵煙波上，似畫真妃出浴時。"
        ],
        "title": "咏蓮",
        "id": "1a87e320-8fc1-4891-a757-870dc9c34ead"
    },
    {
        "author": "杜衍",
        "paragraphs": [
            "翠蓋佳人臨水立，檀粉不勻香汗濕。",
            "一陣風來碧浪翻，珍珠零落難收拾。"
        ],
        "title": "雨中荷花",
        "id": "3e4a7281-847b-4c4b-8859-505cccf7f13e"
    },
    {
        "author": "杜衍",
        "paragraphs": [
            "五人四百有餘歲，俱稱分曹與掛冠。",
            "天地至仁難補報，林泉幽致許盤桓。",
            "花朝月夕隨時樂，雪鬢霜髯滿座寒。",
            "若也睢陽爲故事，何妨列向畫圖看。"
        ],
        "title": "睢陽五老圖",
        "id": "b070ed46-2a8a-4ffd-97d8-967d7aa16df1"
    },
    {
        "author": "杜衍",
        "paragraphs": [
            "莆田筆健與文豪，尤愛南山縣詠高。",
            "欲使英辭長潤石，毎逢佳句即揮毫。",
            "清如韶濩諧音律，逸似鸞皇振羽毛。",
            "羲獻有靈應悵望，當時不見此風騷。"
        ],
        "title": "鄉有好事者出君謨行草八分書數幅中有梅聖俞詩一首用成拙句以識二分",
        "id": "2c140351-2dfa-4c2c-9f97-14611f0a202f"
    },
    {
        "author": "杜衍",
        "paragraphs": [
            "中懷無絆外緣閒，深掩禪扉客到難。",
            "勝景可曾飛錫去，好山多祇捲簾看。",
            "晝升講座天花落，夜步吟軒海月殘。",
            "今日逢師堪論道，歸心愁思一時寛。"
        ],
        "title": "寶林寺",
        "id": "bf010b3d-8453-48ee-b27d-ce1997480a0e"
    },
    {
        "author": "杜衍",
        "paragraphs": [
            "無似老且病，惟恐歸田遲。",
            "一旦得引年，九天還聽卑。",
            "尚霑二品禄，俾盡百年期。",
            "恩深淪骨髓，感極横涕洟。",
            "始營菟裘地，來向濉水湄。",
            "城隅最窮僻，匠者寧求奇。",
            "卜築悉由己，軒牖亦隨宜。",
            "外以蔽風雨，內以安妻兒。",
            "燕雀莫羣噪，鷦鷯才一枝。",
            "因念古聖賢，名爲千古垂。",
            "何嘗廣居室，儉爲後人師。",
            "亞聖樂簞食，寢丘無立錐。",
            "文終防勢奪，去病恥家爲。",
            "文園四壁立，鄭公小殿移。",
            "伊余具員者，適會承平時。",
            "無術毗萬務，無才撫四夷。",
            "爲郡亦齪齪，勞心徒孜孜。",
            "保身已天幸，拊己宜自知。",
            "開卷顔間厚，復懼來者嗤。",
            "朂哉知止足，清白猶可追。"
        ],
        "title": "新居感詠",
        "id": "823579e6-2ecd-4682-a0b6-18af58438c7c"
    },
    {
        "author": "杜衍",
        "paragraphs": [
            "寂寂復寂寂，告老閒居日。",
            "徑草高於人，林鳥熟如客。",
            "黄卷不釋手，清風常滿室。",
            "內顧平生心，無過此時適。"
        ],
        "title": "幽居即事",
        "id": "72c639d7-b13c-4fa1-abf0-742c7d126ebe"
    },
    {
        "author": "杜衍",
        "paragraphs": [
            "希文健筆鈔韓文，文爲首陽山下人。",
            "寧止一言旌義士，欲教萬古勸忠臣。",
            "頌聲益與英聲遠，事跡還隨墨跡新。",
            "當世宗工復題咏，尤宜率土盡書紳。"
        ],
        "title": "遠蒙運使度支以資政范公所寄黄素小字韓文公伯夷頌許昌文公淮西富公題詩於後才翁復綴雅什兼寄長安晏公公亦有作衍久兹休退人事僅廢不意雅故未遺悉以副本爲貺俾愚繼之對此怔忪既感且愧率成拙句奉呈敢言亦驥之乘聊爲續貂之比耳",
        "id": "95b6726c-cb16-4d70-978a-b773dec5fa2c"
    },
    {
        "author": "杜衍",
        "paragraphs": [
            "從政區區到白頭，一生寧肯顧恩仇。",
            "雙鳬乘雁常深愧，野馬黄牛亦過憂。",
            "豈是林泉堪佚老，只緣蒲柳不禁秋。",
            "始終幸會承平日，樂聖唯能擊壤謳。"
        ],
        "title": "林下書懷",
        "id": "6d0a967e-2a5f-4eda-9a74-aca608131a64"
    },
    {
        "author": "杜衍",
        "paragraphs": [
            "老來楷法不如初，試向閒齋習草書。",
            "落筆何曾見飛動，彫章早已過吹嘘。",
            "伯英比聖功難到，懷素稱狂力有餘。",
            "若謂伊余堪繼踵，只應緣木可求魚。"
        ],
        "title": "和孫珪秘丞",
        "id": "0a5c0603-16a6-46f6-86ee-a0e8b449e427"
    },
    {
        "author": "杜衍",
        "paragraphs": [
            "古木含清吹，池上增晚涼。",
            "余懷本達曠，聯此傲羲皇。",
            "孤鷗可與狎，幽岸足以觴。",
            "幸有彭澤酒，便同永嘉堂。",
            "潘生起爲壽，王子齊陳章。",
            "林端見新月，草際聞寒螿。",
            "照水螢影亂，拂筵蓼花香。",
            "徘徊戀嘉境，坐使歸興忘。"
        ],
        "title": "聯句",
        "id": "8efc38cc-b7bf-4959-81f5-3066b088bf6e"
    },
    {
        "author": "杜衍",
        "paragraphs": [
            "李杜詩垂不朽名，君能刻意繼芳馨。",
            "清才綽綽臻神妙，逸韻飄飄入杳冥。",
            "動與四方明得失，時教萬物被丹青。",
            "斯文期主宜推轂，無使沉吟向外庭。"
        ],
        "title": "聖俞詩名聞固久矣加有好事者時傳新什至此每一諷誦益使人忻慕故書五十六字以記",
        "id": "27aa3e68-7045-49ea-b70e-95384979a3b4"
    },
    {
        "author": "杜衍",
        "paragraphs": [
            "芙蓉照水弄嬌斜，白白紅紅各一家。",
            "近日新花出新巧，一枝能著兩般花。"
        ],
        "title": "荷花",
        "id": "816e32ad-7a05-4093-9892-bf4d02b944a6"
    },
    {
        "author": "杜衍",
        "paragraphs": [
            "誰種幽花傍淺清，含紅怨綠影亭亭。",
            "雲歸巫女粧猶潤，浴出楊妃困未醒。",
            "好把芳楊臨晚岸，莫教飛片逐浮萍。",
            "相看最憶吳船路，萬里芙蓉水滿涇。"
        ],
        "title": "蓮",
        "id": "e00287f0-4b37-463e-ac7b-e36ddffcd94e"
    },
    {
        "author": "杜衍",
        "paragraphs": [
            "出俗皆言爲息機，性靈凈僻似師稀。",
            "前山月落夜吟罷，深院菊荒秋講歸。",
            "谿霧鎖窗燈焰短，雪風敲竹磬聲微。",
            "會期雙闕重相見，應換當年舊衲衣。"
        ],
        "title": "贈應天寺昭凈法華",
        "id": "6280a1a5-5f55-4ce2-8329-3c4e9209d6d9"
    },
    {
        "author": "杜衍",
        "paragraphs": [
            "早修天爵邀人爵，才近耆年便引年。",
            "出處對揚多稱職，始終操履衆推賢。",
            "鑑湖賀老非陳迹，荆渚朱公合比肩。",
            "此去優游益吟詠，枝江集外別成編。"
        ],
        "title": "送王周歸江陵",
        "id": "f01de13d-437a-42d4-942c-2d4b55b21509"
    },
    {
        "author": "杜衍",
        "paragraphs": [
            "嘗聞作者善評議，詠雪言白匪精思。",
            "及窺古人今人詩，未能一一去其類。",
            "不將柳絮比輕揚，即把梅花作形似。",
            "或誇瓊樹鬬玲瓏，或取瑤臺造嘉致。",
            "散鹽舞鶴實有徒，吮墨含毫不能既。",
            "深悼無人可踐言，一旦見君何卓異。",
            "萬狀驅從物外來，終篇不涉題中意。",
            "宜乎衆目詩之豪，便合登壇推作帥。",
            "回頭且報郢中人，從此陽春不爲貴。"
        ],
        "title": "聚星堂詠雪贈歐公",
        "id": "77e091d2-e75c-4b0b-bf9e-2d643fc0acf8"
    },
    {
        "author": "杜衍",
        "paragraphs": [
            "編竹狀玲瓏，庭闈盡處中。",
            "不由經緯力，安有卷舒功。",
            "春晝曾妨燕，寒宵豈隔風。",
            "都堂重獻賦，明處憶牢籠。"
        ],
        "title": "簾",
        "id": "e0007be2-9c2e-46dd-8f74-5fca57367268"
    },
    {
        "author": "杜衍",
        "paragraphs": [
            "四明山水饒靈粹，唐有希韓敻出倫。",
            "又見賢侯光乃祖，暫還仁里庇斯民。"
        ],
        "title": "贈孫沔",
        "id": "3e9bdce0-c494-4948-a70c-8d8ede639a2f"
    },
    {
        "author": "杜衍",
        "paragraphs": [
            "七十引年遵禮經，君家何事最爲榮。",
            "清朝叔姪同辭祿，歸去田園盡列卿。",
            "遠近溪山資勝賞，往還舟楫稱閑行。",
            "誰知東路賢哉嘆，二阮方能繼此聲。"
        ],
        "title": "錢光祿兩張卿退居",
        "id": "907c9b95-c28d-4902-aabb-a509708f1b3e"
    },
    {
        "author": "杜衍",
        "paragraphs": [
            "仇池行館最清虛，按部由茲得柅車。",
            "對竹祇宜思穴鳳，臨流不可見淵魚。"
        ],
        "title": "過仇池",
        "id": "12a2088c-fe57-42da-a153-545d95899a5b"
    },
    {
        "author": "杜衍",
        "paragraphs": [
            "狂僧草聖繼張顛，卷後兼題大曆年。",
            "堪與儒門爲至寶，武功家世久相傳。"
        ],
        "title": "題懷素自序卷後",
        "id": "bb164784-8713-4039-9bc0-067efcb90022"
    },
    {
        "author": "杜衍",
        "paragraphs": [
            "馮亭獻地豹言非，秦間廉頗又不疑。",
            "四十萬兵降死後，渾輸括母一先知。"
        ],
        "title": "長平",
        "id": "3d60fd4e-e23a-4875-b49a-772a98740cbe"
    },
    {
        "author": "杜衍",
        "paragraphs": [
            "萬古神山入盛談，而今真得對晴嵐。",
            "禪門邂逅能留客，茶泛磁甌酒欲酣。"
        ],
        "title": "霍嶽",
        "id": "82ed1b5c-6b10-4daa-8b34-1cf23872799f"
    },
    {
        "author": "杜衍",
        "paragraphs": [
            "獨無風雅可流傳。"
        ],
        "title": "句  其一",
        "id": "1bd208ef-0048-4026-b654-3de694e666e0"
    },
    {
        "author": "杜衍",
        "paragraphs": [
            "如何九老人猶少，應許東歸伴醉吟。"
        ],
        "title": "句  其二",
        "id": "e9eb5699-b152-4d9d-b253-a586aa1d80a3"
    },
    {
        "author": "杜衍",
        "paragraphs": [
            "辨色爭朝咫尺顔。"
        ],
        "title": "句  其三",
        "id": "4f205f38-0691-43c5-a99d-94fef70f3961"
    },
    {
        "author": "李绹",
        "paragraphs": [
            "收得桑榆歸物外，種成桃李滿人間。"
        ],
        "title": "句",
        "id": "5cd8d253-71da-467b-81fb-ee3a8f810a15"
    },
    {
        "author": "黄亢",
        "paragraphs": [
            "人生朝復暮，水波流不駐。",
            "去年昨日水，今日到何處。",
            "惆悵雨殘花，嫣紅隨水去。",
            "花落水東流，識盡人生事。"
        ],
        "title": "臨水",
        "id": "b714da5e-9efc-4121-8325-3e7b3c31fb5a"
    },
    {
        "author": "端禪師",
        "paragraphs": [
            "燈心刺著石人脚，火急去請周醫博。",
            "路逢龐公相借問，六月日頭乾曬卻。"
        ],
        "title": "法身頌",
        "id": "879a8119-e6eb-4344-b778-6f24d07e3702"
    },
    {
        "author": "釋齊岳",
        "paragraphs": [
            "旋收黄葉燒青煙，竹榻和衣斗夜眠。",
            "粥後放參三下鼓，孰能更話祖師禪。"
        ],
        "title": "偈",
        "id": "e8846662-0c7a-44e9-b0d5-59f9974832b3"
    },
    {
        "author": "彭齊",
        "paragraphs": [
            "昨夜黄斑入縣來，分明蹤跡印蒼苔。",
            "幾多道德驅難去，些子豬羊引便來。",
            "令尹聲聲言有過，錄公口口道無災。",
            "思量也解開東閣，留取頭蹄設秀才。"
        ],
        "title": "獻南豐宰",
        "id": "a54a3e27-cd48-42e4-83ad-d04131ac65b4"
    },
    {
        "author": "彭齊",
        "paragraphs": [
            "四度逢寒食，江南身未還。",
            "二親青草冢，三月子規山。",
            "榆柳藏新火，松楸病故關。",
            "東風兩行淚，原上夕陽間。"
        ],
        "title": "寒食憶江南",
        "id": "149aa790-3bdf-43f1-8077-1b61576bd5a8"
    },
    {
        "author": "彭齊",
        "paragraphs": [
            "太平天子束戈矛，惟許青旗在酒樓。",
            "我有百瓢元帥量，使君酣戰客中愁。"
        ],
        "title": "酒旗",
        "id": "85ae3a23-a217-45ad-b9ce-97e6c13a2ce0"
    },
    {
        "author": "陳詁",
        "paragraphs": [
            "籠雞對窗語，鬬雀繞門飛。"
        ],
        "title": "句",
        "id": "4f2a6af3-e7e2-475f-ad9d-ea74383ed48a"
    },
    {
        "author": "陳宗道",
        "paragraphs": [
            "水浸樓臺月，山圍花柳春。",
            "宸居一望近，風景四時新。",
            "畫舫斷橋聚，清簫夾岸聞。",
            "遊人歸去晚，車馬鬧紅塵。"
        ],
        "title": "寒窗聽雪",
        "id": "765d469d-bf80-487a-bb3f-19ccf5110053"
    },
    {
        "author": "陳清",
        "paragraphs": [
            "秋入西山爽氣生，煩襟滌盡漸神清。",
            "塵埃不到窗扉靜，坐聽幽林一鳥鳴。"
        ],
        "title": "慧日寺",
        "id": "1848e52d-38dd-4ea5-8346-551feeab3e36"
    },
    {
        "author": "周世南",
        "paragraphs": [
            "壁立石青蒼，鄰溪復枕江。",
            "刊銘傳不朽，文筆老無雙。",
            "怪樹森圓幄，□□寄□幢。",
            "奇蹤□異景，□□□□□。"
        ],
        "title": "浯溪",
        "id": "d698ce93-1c61-4821-b0ba-ef1c8a27cf3a"
    },
    {
        "author": "趙德□",
        "paragraphs": [
            "鑱崖刻石成大像，誰道老僧多伎倆。",
            "雖云百尺最高高，應有遊人到頭上。"
        ],
        "title": "詩一首",
        "id": "f2d2adef-27bf-4d52-98d3-42424f8369ad"
    },
    {
        "author": "穆脩",
        "paragraphs": [
            "江南水國春光饒，清明上巳多招邀。",
            "花陰連絡青草岸，柳色掩映紅欄橋。",
            "歌調謳啞雜吳俗，髻鬟疏削傳南朝。",
            "誰憐北客歸未去，楚魄湘魂惟暗消。"
        ],
        "title": "江南寒食",
        "id": "a406c1e4-dfed-45ca-87a7-0e6c1670dd99"
    },
    {
        "author": "穆脩",
        "paragraphs": [
            "江天梅雨晝蕭蕭，送别愁吟白紵謠。",
            "處士才高融未薦，騷人魂斷玉方招。",
            "自傷櫪驥心千里，空羨冥鵬志九霄。",
            "酒罷征鞍迢遞去，不堪回首木蘭橈。"
        ],
        "title": "送毛得一秀才歸淮上  其一",
        "id": "505866ca-2024-4a7f-ad3d-e650905a7d68"
    },
    {
        "author": "穆脩",
        "paragraphs": [
            "君歸迢遞淮西路，我客蕭條秋浦城。",
            "惻惻相看復惻惻，行行送别重行行。",
            "途中猿鳥哀聲斷，馬上雲山遠碧橫。",
            "富貴窮通俱未決，直傾樽酒沃離情。"
        ],
        "title": "送毛得一秀才歸淮上  其二",
        "id": "0026f711-09a4-43e8-b8ea-9bb08fde4200"
    },
    {
        "author": "穆脩",
        "paragraphs": [
            "南有嘉魚異，常趨四月期。",
            "江天專伺至，烟網密爭垂。",
            "乍戲汀蘋末，初循水荇湄。",
            "競搖輕舴艋，寛罩碧漣漪。",
            "占浦搜深藻，空波出素髭。",
            "數頭餘赤質，二色類銀姿。",
            "貨鬻斯爲切，鮮腴敢暇知。",
            "青錢邀價值，華屋市新奇。",
            "珠沫緣條煦，霜鱗逐刃墮。",
            "扣顱瓊聚骨，剖腋錦分肌。",
            "味佐芳菘愜，香參苦筍宜。",
            "羮甌融膩玉，膾筯罥寒絲。",
            "湘鱓非吾偶，河魴孰與夷。",
            "薦新奚尚鮪，稔毒即殊{魚幾}。",
            "鱸訝休官易，鯖嫌醒酒遲。",
            "自當頻佐膳，所惜易過時。"
        ],
        "title": "食魚",
        "id": "70fcbd79-bcc4-4343-91f6-8a77f4da89a8"
    },
    {
        "author": "穆脩",
        "paragraphs": [
            "庾郎真好事，溪閣斬新開。",
            "水石精神出，江山氣色來。",
            "疏烟分鷺立，遠靄見帆迴。",
            "公退資清興，閒吟倚檻裁。"
        ],
        "title": "魯從事清暉閣",
        "id": "4212b24d-5a1a-45f8-9c6b-eb373650e677"
    },
    {
        "author": "穆脩",
        "paragraphs": [
            "勿嘆從卑位，聊欣適去情。",
            "秋風九月急，飛鳥一帆輕。",
            "鱠斫江鱗活，杯嘗楚釀清。",
            "歡華莫回首，寵辱正堪驚。"
        ],
        "title": "送葛源之太和主簿",
        "id": "831f3eb7-b8c0-438a-b31f-d8704f4f46ff"
    },
    {
        "author": "穆脩",
        "paragraphs": [
            "靈師殊可尚，頗不類浮屠。",
            "託迹雖依佛，留心獨喜儒。",
            "風塵倦京洛，水石隱句吳。",
            "破寺杉松老，南歸舊隱孤。"
        ],
        "title": "送靈師歸吳",
        "id": "81bfa84d-eace-4436-9685-13791e116756"
    },
    {
        "author": "穆脩",
        "paragraphs": [
            "杜若谿邊待釣船，怨紅傷翠助鸝鵑。",
            "戰回春事青蒲劍，買破韶光綠荇錢。",
            "千嶂遠圍芳草國，一江晴浸斷霞天。",
            "未知多感多愁客，何處偷尋甕底眠。"
        ],
        "title": "江南春",
        "id": "04832df3-74b5-493b-ad82-69438413852e"
    },
    {
        "author": "穆脩",
        "paragraphs": [
            "江邊又寒食，傖客奈離襟。",
            "恨滿王孫草，愁多望帝禽。",
            "鷄毬輕薄事，歌酒宴遊心。",
            "盡付吳兒輩，惟知屏跡深。"
        ],
        "title": "寒食",
        "id": "5fbfd7dd-30d1-4a5b-9d9e-c7085e6c0bb9"
    },
    {
        "author": "穆脩",
        "paragraphs": [
            "江上寂寥春雨晴，江邊冉冉春潮平。",
            "相逢未盡斗酒醉，相送又速孤舟行。",
            "篁竹窮鎖秋浦郡，烟波渺隔無爲城。",
            "音塵兩地不千里，勿使負君金玉聲。"
        ],
        "title": "江上送陳翹還無爲",
        "id": "0ad07028-f779-4754-919e-6e6cb6016b4b"
    },
    {
        "author": "穆脩",
        "paragraphs": [
            "風簷窣窣燕哰哰，卧對殘芳起鬱陶。",
            "乍困遊車春尚在，未扶醒枕日初高。",
            "煩腸屢沃痟難解，病髪慵簪癢更搔。",
            "欲爲風光輕賦别，正無憀賴染江毫。"
        ],
        "title": "殘春病酲",
        "id": "52ca22d9-7f21-4925-a1bc-07420262f3e3"
    },
    {
        "author": "穆脩",
        "paragraphs": [
            "惠澤涵濡四海同，微生曾莫預昆蟲。",
            "不參品物陶鎔外，獨作窮人蓋載中。",
            "深穽已顛猶磷石，危苕將籜更推風。",
            "一家寄命嗟無地，何負明神與上穹。"
        ],
        "title": "書事覺菴",
        "id": "d93ff681-9799-4c7c-ab5d-e4cba8c1ce48"
    },
    {
        "author": "穆脩",
        "paragraphs": [
            "江墅幽居好，當門看水田。",
            "鳧鷗閒夕照，秔稻秀原烟。",
            "野屐無完齒，山衣有敗肩。",
            "遙聞雙闕下，簫鼓樂豐年。"
        ],
        "title": "和毛秀才江墅幽居好十首  其一",
        "id": "0e67c7aa-09ef-4171-be57-2755da369052"
    },
    {
        "author": "穆脩",
        "paragraphs": [
            "江墅幽居好，南塘枕野亭。",
            "菰蒲顫風綠，菱荇蓋波青。",
            "繫葦一漁艇，翹烟雙雪翎。",
            "相攜二三叟，扶醉不曾醒。"
        ],
        "title": "和毛秀才江墅幽居好十首  其二",
        "id": "dce86d98-410d-425b-a5b7-f738867d9805"
    },
    {
        "author": "穆脩",
        "paragraphs": [
            "江墅幽居好，谿山數里長。",
            "徑通茶塢綠，門枕橘園香。",
            "藉石還勝榻，聽松不讓簧。",
            "閒遊驚里巷，自作隱淪裝。"
        ],
        "title": "和毛秀才江墅幽居好十首  其三",
        "id": "61364b36-1ce5-4868-a54b-aa5b923bc64e"
    },
    {
        "author": "穆脩",
        "paragraphs": [
            "江墅幽居好，老農時款扉。",
            "濁醪時共醉，野話坦無機。",
            "山雨欲到檻，竹風先滿衣。",
            "谿南秋更樂，稻熟又魚肥。"
        ],
        "title": "和毛秀才江墅幽居好十首  其四",
        "id": "4a0215b7-1988-43f9-a9a8-8cdfb04e47be"
    },
    {
        "author": "穆脩",
        "paragraphs": [
            "江墅幽居好，賓來定不愁。",
            "酒醲新出榨，魚活旋離鈎。",
            "移席追松影，調琴和澗流。",
            "陶然方外樂，名教縶何由。"
        ],
        "title": "和毛秀才江墅幽居好十首  其五",
        "id": "87d0134b-fad8-4891-a93e-f635757392ac"
    },
    {
        "author": "穆脩",
        "paragraphs": [
            "江墅幽居好，柴關带竹籬。",
            "田頭餉耕後，樹裏灌園時。",
            "鄰靜鳴秋織，樵閒對野棋。",
            "扺巇非我事，大笑引蘇錐。"
        ],
        "title": "和毛秀才江墅幽居好十首  其六",
        "id": "8e53559f-c7cf-4281-8e04-9f5bc00d642a"
    },
    {
        "author": "穆脩",
        "paragraphs": [
            "江墅幽居好，名山對九華。",
            "疏篁十餘畝，古屋兩三家。",
            "碓下雞争黍，籬根虺逐蛙。",
            "水邊閒送目，獨鳥在秋槎。"
        ],
        "title": "和毛秀才江墅幽居好十首  其七",
        "id": "340ee37d-1a77-440c-926f-9c438991bbe3"
    },
    {
        "author": "穆脩",
        "paragraphs": [
            "江墅幽居好，何妨鄙事添。",
            "神隨山父賽，筮學野人占。",
            "露草牛羊喜，秋霖黍豆嫌。",
            "短牆衰柳下，寒水半渠淹。"
        ],
        "title": "和毛秀才江墅幽居好十首  其八",
        "id": "761132f7-c2d8-47f7-86ec-8335a4c7d89a"
    },
    {
        "author": "穆脩",
        "paragraphs": [
            "江墅幽居好，身如醉伯倫。",
            "浮名抛可得，荒宴罷何因。",
            "酩酊乘籃輿，逍遙岸角巾。",
            "人間莫回首，容僞不容真。"
        ],
        "title": "和毛秀才江墅幽居好十首  其九",
        "id": "5e1091ef-774e-4fa9-a8cc-fbfc95fb3294"
    },
    {
        "author": "穆脩",
        "paragraphs": [
            "江墅幽居好，人閒晚最孤。",
            "魚臨谿樹釣，鳥隔水烟呼。",
            "野竹掛薜荔，山花睡鷓鴣。",
            "畫工能狀出，羞殺輞川圖。"
        ],
        "title": "和毛秀才江墅幽居好十首  其一○",
        "id": "deae8acc-092f-43d2-a43f-927a56aea5fa"
    },
    {
        "author": "穆脩",
        "paragraphs": [
            "一箔珠簾掩映垂，房櫳清染麝香枝。",
            "佳人盼影横哀柱，狎客分光綴艷詩。",
            "禁鎖翠明初唱漏，宫窗紅短尚圍棋。",
            "長宵且秉歡遊去，無限風情見古辭。"
        ],
        "title": "燭",
        "id": "35e178ab-dd62-40d9-8133-c7dea9017994"
    },
    {
        "author": "穆脩",
        "paragraphs": [
            "西京千古帝王宫，無限名園水竹中。",
            "來恨不逢桃李日，滿城紅樹正秋風。"
        ],
        "title": "過西京",
        "id": "d33362dc-e279-44aa-98cc-7843a215108a"
    },
    {
        "author": "穆脩",
        "paragraphs": [
            "嚴粧應在繡閨中，似鬭春芳拆曉風。",
            "試問夭桃臨碧沼，何如艷質對青銅。"
        ],
        "title": "賦催粧",
        "id": "6255a41e-9e0e-4cd2-b3a5-51dc29571a23"
    },
    {
        "author": "穆脩",
        "paragraphs": [
            "詩筆知名曾苦刻，文章多難久飄流。",
            "睢陽縱酒黄金盡，提劍東方暫一遊。"
        ],
        "title": "送孫立東遊",
        "id": "3ee8605a-e38f-4298-831f-87c4d66a3237"
    },
    {
        "author": "穆脩",
        "paragraphs": [
            "寂寥村郭見寒食，風光更着微雨遮。",
            "鞦韆閑垂愁稚子，楊柳半濕眠春鴉。",
            "白社皆驚放狂客，青錢盡送沽酒家。",
            "眼前不得醉消遣，爭奈惱人紅杏花。"
        ],
        "title": "村郭寒食雨中作",
        "id": "cf5894eb-c234-494f-b428-64a9b9b0d182"
    },
    {
        "author": "穆脩",
        "paragraphs": [
            "改火清明度，湔衫上巳連。",
            "芳辰來屬續，遊事困聯翩。",
            "酒帳經旬直，花司併日權。",
            "俠兒狂不足，猶恨促春妍。"
        ],
        "title": "清明連上巳",
        "id": "e50b35bd-7958-497b-ab3b-bde21dfc1a22"
    },
    {
        "author": "穆脩",
        "paragraphs": [
            "薰風對拆香心破，浩露雙滋粉面新。",
            "油碧車中同載女，菱花鑑裏並粧人。",
            "皇英帝子鍾遺艷，琬琰宫姬託後身。",
            "誰道獨呈芳瑞晚，也勝常調牡丹春。"
        ],
        "title": "合歡芍藥",
        "id": "7964a7df-8f96-4250-b5ee-9f0716a6eceb"
    },
    {
        "author": "穆脩",
        "paragraphs": [
            "池館早來瓦礫存，路傍看取故侯園。",
            "身前便作荒凉計，祗樹芳菲不樹恩。"
        ],
        "title": "故侯園",
        "id": "91f7aa66-1403-470e-8efe-08aa5cb6bafc"
    },
    {
        "author": "穆脩",
        "paragraphs": [
            "營營學佛徒，皆喜訾吾道。",
            "憐師獨異羣，儒藝知探討。",
            "誦詩三四章，往往見詞藻。",
            "玉璞在琢磨，不難成至寶。",
            "知予本好古，身服仁義老。",
            "勤請送行詩，安足慰枯槁。",
            "别時汝潁路，凉葉經秋早。",
            "南遊何當還，江潭無限好。"
        ],
        "title": "送定師南遊",
        "id": "183167cb-11da-4f8b-af67-0829e37fd6f0"
    },
    {
        "author": "穆脩",
        "paragraphs": [
            "豈憚河湟遠，男兒效主恩。",
            "窮邊人不到，孤戍自分屯。",
            "馬放胡沙暖，烽傳塞日昏。",
            "軍前初謁帥，戎服走轅門。"
        ],
        "title": "送人至邊寨",
        "id": "0f06c4ad-f4fe-4193-a3c3-803d8aeac472"
    },
    {
        "author": "穆脩",
        "paragraphs": [
            "嗣皇登位始凝旒，巨盜尋并相印收。",
            "漢室有靈誅賊冀，舜廷無患放凶兜。",
            "猨狙豈稱周公任，豺虎猶寛巷伯投。",
            "願斬都衡謝天下，不然何用正王猷。"
        ],
        "title": "巨盜",
        "id": "49bab338-8147-420b-9585-77b1fa05c745"
    },
    {
        "author": "穆脩",
        "paragraphs": [
            "汝陰窮掾計何疏，四十無成坐諷書。",
            "不務功名師捭闔，獨將仁義守蘧廬。",
            "敢同賈傅希前席，况異鄒生託後車。",
            "除泥諸公時一醉，等閒猶且忘歸歟。"
        ],
        "title": "汝陰偶書呈一二知己",
        "id": "7a299500-e98e-4eac-a6d7-be7083d9108a"
    },
    {
        "author": "穆脩",
        "paragraphs": [
            "燈前清淚落衣間，守歲分爲客是閒。",
            "老母今春年七十，壽觴争忍對慈顔。"
        ],
        "title": "除夜",
        "id": "cddda2ed-dc26-427f-8aea-49b4144f2430"
    },
    {
        "author": "穆脩",
        "paragraphs": [
            "野水岸邊逢草歇，平林烟畔逐花行。",
            "雨晴南陌塵埃洗，倍覺風光奪眼明。"
        ],
        "title": "城南五題 郊步",
        "id": "1b59f283-6cef-4438-911c-8065b458da81"
    },
    {
        "author": "穆脩",
        "paragraphs": [
            "水曲臨幽獨杖藜，郫筒香入亂花攜。",
            "輕肥不得尋春意，動要笙歌逐馬蹄。"
        ],
        "title": "城南五題 獨游",
        "id": "ecfef6b5-8a32-4fa2-a6c3-6476b68df173"
    },
    {
        "author": "穆脩",
        "paragraphs": [
            "名園雖是屬侯家，任客閒遊到日斜。",
            "富貴位高無暇出，生人空看折來花。"
        ],
        "title": "城南五題 貴侯園",
        "id": "c8b04df4-a29f-4d10-9687-5cd553379e89"
    },
    {
        "author": "穆脩",
        "paragraphs": [
            "閒登朱亥遊俠墓，却望梁王歌吹臺。",
            "臺上墓邊芳草綠，遊人心事立徘徊。"
        ],
        "title": "城南五題 朱亥墓",
        "id": "11c25bb3-9cbd-4636-9380-bc9780a2b682"
    },
    {
        "author": "穆脩",
        "paragraphs": [
            "君王未到玉津遊，萬樹紅芳相倚愁。",
            "金鎖不開春寂寂，落花飛出粉牆頭。"
        ],
        "title": "城南五題 玉津園",
        "id": "089b644c-c6c8-417d-be98-5e1d2db72828"
    },
    {
        "author": "穆脩",
        "paragraphs": [
            "杳杳有時當永恨，依依何處照閒眠。",
            "靜臨客枕愁寒雨，遠逐魚篷秋暝烟。",
            "纖影乍欹還復立，冷花時結不成圓。",
            "銷魂猶憶江樓夜，曾對離觴賦短篇。"
        ],
        "title": "燈",
        "id": "80ef182b-e526-4d47-aceb-9fceb51ba468"
    },
    {
        "author": "穆脩",
        "paragraphs": [
            "莒國丘壟在，莒臺荆棘深。",
            "憑高一極目，懷古重傷心。",
            "平楚蒼烟暝，遇風白日沈。",
            "誰論客懷抱，灌木自悲吟。"
        ],
        "title": "登莒子臺",
        "id": "0999a86f-55c6-4d95-ae16-96aa1ff572d2"
    },
    {
        "author": "穆脩",
        "paragraphs": [
            "纔初看君栽小園，已報新花着桃李。",
            "感時睠物情何多，發咏長篇託興比。",
            "爲言桃李富花實，君子盛德尤所似。",
            "蒨蒨相倚臨芳辰，輔導春功如宰揆。",
            "旁有百卉爭妍舒，特煩花匠施劂剞。",
            "誇紅鬭紫亦可憐，各事繁華一時爾。",
            "繁盛寧將此花同，令人慕翫狂不已。",
            "羲和奔御催春歸，祗得銜杯且歡喜。",
            "君看灼灼枝上英，半雜泥塵成落蕊。",
            "盛衰不獨草木然，人事悠悠盡如此。"
        ],
        "title": "希言官舍種花",
        "id": "a34c4eee-7da7-4821-9233-d87e9abd8903"
    },
    {
        "author": "穆脩",
        "paragraphs": [
            "臺前流水眼波明，臺上閒雲鬢葉輕。",
            "莫把姑蘇遠相比，不曾亡國只傾城。"
        ],
        "title": "登女郎臺  其一",
        "id": "d295e2b9-080f-4053-8fcb-d835ff233913"
    },
    {
        "author": "穆脩",
        "paragraphs": [
            "女郎名字本風流，好與州人作勝遊。",
            "倘使此臺呼醜女，汝陰城裏一荒丘。"
        ],
        "title": "登女郎臺  其二",
        "id": "4c75ea33-9e6f-4b60-9c80-88968c38f755"
    },
    {
        "author": "穆脩",
        "paragraphs": [
            "久約燒林筍，何時會勝園。",
            "未嘗清氣味，每厭俗盤飱。",
            "漸痛烟犀老，方憐露錦繁。",
            "如何玉川子，苦惜籜龍冤。"
        ],
        "title": "友人燒筍之約未赴",
        "id": "92d2cb0d-218f-4aee-885c-de50daf1f1c7"
    },
    {
        "author": "穆脩",
        "paragraphs": [
            "騎驢登縣門，屑屑復何言。",
            "留館竺乾舍，屢攜梅福尊。",
            "凶荒岐路梗，冰雪歲時昏。",
            "明日别君去，依然蓬跡奔。"
        ],
        "title": "别穀熟尉李七同年",
        "id": "7eff325b-3002-44c9-ab37-0180e0648b3c"
    },
    {
        "author": "穆脩",
        "paragraphs": [
            "監鹺已非職，况復極南之。",
            "莫識州名化，徒聞水涉灕。",
            "樹驚人面果，俗駭鳥言夷。",
            "去去唯強飯，歲還歲可期。"
        ],
        "title": "樊博士化州監鹽",
        "id": "a75cc0bd-5584-4e55-b55d-fd8acd9e6642"
    },
    {
        "author": "穆脩",
        "paragraphs": [
            "天地開春暉，羣陰争閉之。",
            "行行二月路，寒威切人肌。",
            "淫雨恣凌虐，淹旬下無時。",
            "頑雲掃復合，直向平地垂。",
            "蒸人共愁嘆，萬物皆瘡痍。",
            "衆木有芳華，摧沮不得施。",
            "青苞斂絳萼，同向枝上萎。",
            "民麥悲已病，泥中聊參差。",
            "嘉穀失播種，雖晴諒胡爲。",
            "蠢彼田中氓，豈惟念身饑。",
            "州縣責常賦，嗷嗷訴之誰。",
            "幸不爲盜起，多應盡流離。",
            "吁嗟致此異，其咎安所尸。",
            "悒悒窮巷士，屏身伏茅茨。",
            "讀書抗前古，得失心頗窺。",
            "天理不難究，可以人事知。",
            "且欲上其說，懼非己所宜。",
            "有職彼尚默，未當僭汝卑。",
            "勉汝無妄言，言出禍汝隨。",
            "誰識此懷抱，獨自空嗟嘻。"
        ],
        "title": "丙寅春雨",
        "id": "46a8d212-68fe-401b-9742-cd2ed0719ff9"
    },
    {
        "author": "穆脩",
        "paragraphs": [
            "喜得師消耗，從僧問不休。",
            "苦吟成白髪，多病寄滄洲。",
            "道氣閒尤勝，書鋒晚更遒。",
            "相思二千里，阻别十三秋。",
            "六合勞生耳，休追萬事不。",
            "雲蘿荒舊隱，知友落新丘。",
            "想嘆歐生逝，應聞李氏憂。",
            "尋思祗如此，必竟欲何求。",
            "未即無言問，方期勿藥瘳。",
            "終爲嵩少約，築室共夷猶。"
        ],
        "title": "贈適公上人",
        "id": "03e27f0f-c226-451b-9f40-cfc56b746c09"
    },
    {
        "author": "穆脩",
        "paragraphs": [
            "痛飲方期數百杯，尋芳何事又空回。",
            "花愁酒困春無著，却訝野僧蕭寺來。"
        ],
        "title": "一百五日同周越陳永錫遊吉祥僧舍",
        "id": "e0b7fe3b-6701-4f40-8099-2e925b34229e"
    },
    {
        "author": "穆脩",
        "paragraphs": [
            "蘭薫麝浥輕綃帕，略許攜持又索還。",
            "題破白雲深有意，要傳消息到巫山。"
        ],
        "title": "題李士言秀才别貯帕",
        "id": "97c81936-5a97-462a-80a7-7e1d4006e505"
    },
    {
        "author": "穆脩",
        "paragraphs": [
            "南陌一雨後，東風三月天。",
            "殘花亂芳草，輕絮散春烟。",
            "景色真愁絕，歡悰重棄捐。",
            "倀倀有餘恨，醽醁詎能蠲。"
        ],
        "title": "南陌",
        "id": "c99a5a30-4f84-4315-9022-0d10798077d1"
    },
    {
        "author": "穆脩",
        "paragraphs": [
            "萬金期勝賞，三月破穠芳。",
            "妬忌巫娥雨，摧殘洛苑香。",
            "怨啼甄后玉，寒出貴妃湯。",
            "掩斂無聊極，誰來替斷腸。"
        ],
        "title": "雨中牡丹",
        "id": "8242ec0f-e5f1-412d-ba49-8e8cf2435a35"
    },
    {
        "author": "穆脩",
        "paragraphs": [
            "去年何時君别妾，南園綠草飛蝴蝶。",
            "今歲何時妾憶君，西山白雪暗秦雲。",
            "玉關此去三千里，欲寄音書那可聞。"
        ],
        "title": "思邊",
        "id": "2e2035b8-e6a5-4c94-a5ce-b11617b2915b"
    },
    {
        "author": "穆脩",
        "paragraphs": [
            "從來崖貶斷還期，聞徙警雷衆共疑。",
            "却訝有虞刑政錯，四兇何事不量移。"
        ],
        "title": "聞報自崖徙雷成一章",
        "id": "62615ee0-93f1-4af3-b849-d96acbb3175f"
    },
    {
        "author": "穆脩",
        "paragraphs": [
            "齪齪幽遐地，栖栖會遇人。",
            "窮愁艱理勝，羈旅易情親。",
            "豈意當漂謫，兹諧卜並鄰。",
            "温温窺表粹，晏晏奉嬉嚬。",
            "直道談端闢，橫流語下堙。",
            "綺文何斐疊，瑰行亦璘玢。",
            "敦分初投漆，交言乍飲醇。",
            "操心忠義合，開口肺肝陳。",
            "共昧隨時理，俱成迷患因。",
            "禍來非造次，語及自酸辛。",
            "衆奮漂山舌，孤縻坐獄身。",
            "詆誣惟腷臆，鍛鍊正逡巡。",
            "囚任桐棺躍，冤寧斗劍伸。",
            "君牽成狠翟，我患構奸秦。",
            "巧縱銛刀筆，幽争誷鬼神。",
            "精誠懷皎日，悲憤貫高旻。",
            "素誓端清檢，期無取玷淪。",
            "斬芻嘗鼓篋，卧藁先書紳。",
            "側璧疑曾辨，鈎金法所循。",
            "得情奚示喜，伏念不忘旬。",
            "粗評三章直，何辭一馬貧。",
            "決曹誠自任，司舉仰誰論。",
            "膺破藏奸柱，綱埋翦暴輪。",
            "存心固慨慕，有位敢希遵。",
            "驥騄程初發，虹蜺氣未振。",
            "沮磨圭失色，萋菲錦争新。",
            "肯或奇虚刃，翻成害實賓。",
            "木招孤秀伐，珠掇暗投嗔。",
            "跖蹻同非聖，敦犨衆忌洵。",
            "棘心終妬蕙，蓬首不羞螓。",
            "冶媚皆貍貉，跳梁並狡㕙。",
            "不無嫌虎據，的是惡鷹瞵。",
            "合力邪攻正，連謀僞訾真。",
            "蠅聲移栝榻，蟻漏墊嶙峋。",
            "抵玉爲凡礫，摧松作弊神。",
            "椎埋眢直墮，排陷堵潜填。",
            "卑濕終投誼，愁憂遂放均。",
            "籲辜賖蓋幕，照覆隔蟾踆。",
            "流落窮山崦，夷猶積水垠。",
            "望家惟霣泣，向國祗低顰。",
            "艱毒天崩杞，邅危歲在辰。",
            "庭幃偏屺岵，伯仲邈瓛璡。",
            "愧未鴟夷死，漸如渾敦嚚。",
            "睢盱搖尾獸，宛轉曝腮鱗。",
            "已歎栖遲郡，尤居寂寞濱。",
            "土風傳細碎，心事遘凶屯。",
            "城郭周□援，人烟簇野津。",
            "賈檣通勁越，商颿徹甌閩。",
            "谿婦收菰米，村娃貨竹薪。",
            "回頭波渺渺，動足石磷磷。",
            "再見來巢乙，頻聞入市寅。",
            "滿林垂嘯狖，當面走驚麕。",
            "水寺傳將久，沙禽漸欲馴。",
            "無心從碌碌，任志守諄諄。",
            "早作慵洮盥，宵眠獨歎呻。",
            "機床閒筆格，窗牖亂書筠。",
            "舊葛那支暑，貧炊莫續晨。",
            "未嘗遊井閈，况復出城闉。",
            "悒悒危腸潰，昏昏病目瞤。",
            "梅蒸衣醭黦，瘴觸面黧皴。",
            "未免雞猜鶴，徒希鵲庇鶉。",
            "素鵝求庾悦，碧鸛事韋詵。",
            "詎識開三雅，奚誰指一囷。",
            "歡無官局事，病免府趨塵。",
            "避路深藏拙，忘機獨任純。",
            "鳶輕饑鸑鷟，駑誚瘦麒麟。",
            "瑕謫連城寶，驚疑照席珍。",
            "泥蟠蚖肆若，塗曳蝘嘲頻。",
            "機弛千鈞絭，剛摧百鍊鑌。",
            "慍憂宜悄悄，讒吠更狺狺。",
            "漸豆多聞耳，全膠欲語唇。",
            "已甘鍾律啞，難鬭釜雷震。",
            "近歎非辜者，還稱被譴臻。",
            "堪持言自解，姑以命相詢。",
            "頓覺窮通外，殊驚得喪冺。",
            "豈煩懷魯汶，并說忘岐豳。",
            "兹共追隨日，時逢物景春。",
            "雜花明浦嶼，細草染郊畛。",
            "繡羽來穿柳，粧鬟去采蘋。",
            "畫船江汎汎，銅鼓野鼘鼘。",
            "荷芰卷生渚，蕪菁秀出壣。",
            "叢暄茶正發，秧暖稻初匀。",
            "遠去尋芳徑，閒留坐翠瀕。",
            "小蠻聊倒榼，獨繭暫垂緡。",
            "烟杪聞啼魄，沙壖過祭獱。",
            "道宫披古碣，僧閣凭雕楯。",
            "滯迹慚魚鳥，歸懷謝茗蓴。",
            "誰憐秦逐客，自恥晉縲臣。",
            "學憶居州里，文曾力組紃。",
            "曾倉祛秕稗，任苑薙荆榛。",
            "壯節輕宗慤，奇才轢卞彬。",
            "賦毫摛藻繪，詩墨灑玭琳。",
            "始角詞塲勝，争馳羲轂轔。",
            "戰瘤知景陷，盟手敢他捘。",
            "勇俟邀圭爵，功期取鼎茵。",
            "鄉書先鶚禰，省薦半龍荀。",
            "藝竊登廷試，名叨擢帝宸。",
            "闕嚴趨紫貝，陛峻拜蒼銀。",
            "變化初飛壁，埏和却在鈞。",
            "三年紆選調，一命就陶甄。",
            "冗驟司囹圄，卑纔服瓀珉。",
            "上寮非遂霸，同列異超珣。",
            "介立旁無援，陰排密有夤。",
            "隄防雖少戅，坎坷亦多遜。",
            "繳已能傷雁，罘仍未放麟。",
            "踰年留異域，肆會奉嚴禋。",
            "仰問蒼蒼理，難窮蕩蕩仁。",
            "良圖君未聘，薄命我方湮。",
            "蓬藋何當返，蘭荃自可紉。",
            "肴蘇調旨膳，舂稅給租緡。",
            "寄傲邱名麥，遺榮野號莘。",
            "退藏師李謐，貴顯讓顔竣。",
            "躡蹟三高士，追狂六逸民。",
            "耕臯營酒秫，樵谷訪琴槆。",
            "畚土封花墢，誅茅出果榛。",
            "園中持銚鍤，林下設罝罠。",
            "至理鵬齊鷃，浮生菌等椿。",
            "未甘捐糞土，所幸曳絲綸。",
            "南面同堯禹，岩廊即甫申。",
            "固應容一叟，鼓腹得還淳。"
        ],
        "title": "秋浦會遇",
        "id": "d96918e8-2c74-4e0f-b15f-02aa14c857a4"
    },
    {
        "author": "錢惟濟",
        "paragraphs": [
            "清讌夜何其，南亭露欲晞。",
            "蹁躚霞袖舞，瀲灧羽觴飛。",
            "鏤楶搖花落，金璫照月輝。",
            "瑤光未西落，休賦醉言歸。"
        ],
        "title": "夜讌",
        "id": "0173ebba-d75d-4158-9ab2-b2c22b2a3591"
    },
    {
        "author": "錢惟濟",
        "paragraphs": [
            "蘋末風休飛閣深，亭亭日御漸流金。",
            "火雲接影橫銀漢，水鳥無聲下翠陰。",
            "渴想孤山同飲露，煩思楚殿獨披襟。",
            "柘漿粔籹都無味，衛玠清羸欲不任。"
        ],
        "title": "苦熱",
        "id": "3322aea6-013a-4559-8052-9cb10dd69e03"
    },
    {
        "author": "錢惟濟",
        "paragraphs": [
            "穹窿臺嶽壓重溟，中起青鴛接福庭。",
            "新好天花對雨墜，清涼甘露隔宵零。",
            "金繩界道連飛布，碧樹周阿繞翠屏。",
            "異日功成解纓去，佇期同擷五芝馨。"
        ],
        "title": "護國寺",
        "id": "03fc018d-4c8f-4cc7-8797-39b0d97014ed"
    },
    {
        "author": "錢惟濟",
        "paragraphs": [
            "樞府多年識相毫，又飛鐶錫出神臯。",
            "霞標起處瞻鴛剎，風信平時過鷺濤。",
            "月露空濛迷檜檝，天香芬郁濕蘭袍。",
            "道猷法窟從茲始，應嘆吾生空二毛。"
        ],
        "title": "送從進長老歸天台",
        "id": "dac73fb8-f103-4028-89e2-b08c7d280d5d"
    },
    {
        "author": "錢惟濟",
        "paragraphs": [
            "嶢闕翬飛河漢傍，勾陳遙認赭袍光。",
            "九枝火樹連金狄，萬里霜輪上碧璫。",
            "匝地行車珠網細，照光晨燎紫沈香。",
            "祇開鼇嶺神仙客，再拜雲邊捧壽觴。"
        ],
        "title": "燈夕寄獻內翰虢略公",
        "id": "d9c4fdc9-fbca-4461-997b-81be701f96f8"
    },
    {
        "author": "錢惟濟",
        "paragraphs": [
            "鳳簫通碧落，星石辨靈源。"
        ],
        "title": "句  其一",
        "id": "154afabc-09c7-492b-aac6-7cdba3f7ff5b"
    },
    {
        "author": "錢惟濟",
        "paragraphs": [
            "庭下焚香連宿霧，林間鳴佩起棲鸞。"
        ],
        "title": "句  其二",
        "id": "c0ba988c-6dca-4bc4-907b-a85288c24169"
    },
    {
        "author": "錢惟濟",
        "paragraphs": [
            "曉陌壺漿滿，春風騎吹長。"
        ],
        "title": "句  其三",
        "id": "bee63fd4-8b86-4520-a755-8d94827d9597"
    },
    {
        "author": "呂夷簡",
        "paragraphs": [
            "賀家湖上天花寺，一一軒窗向水開。",
            "不用閉門防俗客，愛閑能有幾人來。"
        ],
        "title": "天花寺",
        "id": "567f8a3f-5fcd-4a91-8bb9-ee28824384f3"
    },
    {
        "author": "呂夷簡",
        "paragraphs": [
            "賀監湖邊山斗高，水軒水塢頻抽毫。",
            "吟餘清興杳無際，揭蓬聽雨登漁舠。"
        ],
        "title": "憶越州  其一",
        "id": "49c7fe08-4f24-424b-a6fc-2fc705c9b340"
    },
    {
        "author": "呂夷簡",
        "paragraphs": [
            "雲門雪竇阻清賞，怳然目想心如遺。",
            "前溪後溪月上處，千山萬山花發時。"
        ],
        "title": "憶越州  其二",
        "id": "a6f03d45-0a2f-47a4-b36f-3ed49f631084"
    },
    {
        "author": "呂夷簡",
        "paragraphs": [
            "灰律何時應，江春昨夜來。",
            "細風先動柳，殘雪不藏梅。",
            "餘冷迷清管，微和發凍醅。",
            "閉門無客到，樽俎爲誰開。"
        ],
        "title": "江南立春",
        "id": "741613fa-841c-4d17-822c-0443d4763e61"
    },
    {
        "author": "呂夷簡",
        "paragraphs": [
            "飄然吟魄到鰲山，好句空疏水石間。",
            "眼界清虛心不息，浮生能有幾人閑。"
        ],
        "title": "詠天寧院",
        "id": "9e2d23a2-524c-4ff4-9e36-a091fa6e257f"
    },
    {
        "author": "呂夷簡",
        "paragraphs": [
            "赤城千仞聳霞標，聞說精藍近石橋。",
            "久向天廚分凈供，忽游人落赴嘉招。",
            "逾年華館留禪榻，幾宿輕航兀夜潮。",
            "深愧山陰許都講，肯隨支遁出塵囂。"
        ],
        "title": "送僧歸護國寺",
        "id": "5ac69d20-dabb-4e88-9743-f8a57c7e8224"
    },
    {
        "author": "呂夷簡",
        "paragraphs": [
            "異香穠艷厭羣葩，何事栽培近海涯。",
            "開向東風應有恨，凭誰移入五侯家。"
        ],
        "title": "西溪看牡丹",
        "id": "9ca69d26-9672-4695-a32b-4c4ce3234dbc"
    },
    {
        "author": "呂夷簡",
        "paragraphs": [
            "老讀文書興易闌，須知養病不如閑。",
            "竹床瓦枕虛堂上，臥見江南雨後山。"
        ],
        "title": "無題",
        "id": "d89564ab-1f77-4653-a635-96a364a1e407"
    },
    {
        "author": "呂夷簡",
        "paragraphs": [
            "往年遊海嶠，上徹最高層。",
            "雲外疑無路，山中忽見僧。",
            "虎蹲臨澗石，猿掛半巖藤。",
            "何日拋龜紐，孤峰上再登。"
        ],
        "title": "重遊雁山",
        "id": "46c536cf-cf86-480d-b922-b7f45ccacdfd"
    },
    {
        "author": "呂夷簡",
        "paragraphs": [
            "凈名菴下靈巖路，峻壁層崖倚半空。",
            "我愛老僧年八十，一生長住翠微中。"
        ],
        "title": "過靈巖寺",
        "id": "54792c46-fad9-4c61-b2e8-643c1f967c20"
    },
    {
        "author": "呂夷簡",
        "paragraphs": [
            "清波環繞地無塵，榜署嘉名得意新。",
            "若問經綸康濟術，亭中兼有釣璜人。"
        ],
        "title": "鄭州浮波亭",
        "id": "9ad795a3-e82e-4705-bb34-e701a35ea538"
    },
    {
        "author": "呂夷簡",
        "paragraphs": [
            "自恨捲簾人已老。"
        ],
        "title": "句  其一",
        "id": "38efdbde-2a2e-4d4c-a268-77bc4df55474"
    },
    {
        "author": "呂夷簡",
        "paragraphs": [
            "梅無驛使飄零盡，草怨王孫取次生。"
        ],
        "title": "句  其二",
        "id": "54999f0a-1e99-4889-8b53-f03f2f6865df"
    },
    {
        "author": "呂夷簡",
        "paragraphs": [
            "人歸北闕知何日，菊映東籬似去年。"
        ],
        "title": "句  其三",
        "id": "a012fb46-0660-4cc7-b8a3-54c41fd8790f"
    },
    {
        "author": "呂夷簡",
        "paragraphs": [
            "人爲子推初禁火，花愁青女再飛霜。"
        ],
        "title": "句  其四",
        "id": "8f6887f7-c0b9-4ee0-afd6-4512795853a6"
    },
    {
        "author": "呂夷簡",
        "paragraphs": [
            "江涵帝子翬飛閣，山際真君鶴馭天。"
        ],
        "title": "句  其五",
        "id": "00b2f502-07be-4a33-a34e-8d0655fa9f6e"
    },
    {
        "author": "曹修睦",
        "paragraphs": [
            "翠筠織簟寄禪齋，半夜秋從枕底來。",
            "若也此時人問道，涼天捲卻暑天開。"
        ],
        "title": "贈仁曉禪師竹簟",
        "id": "81f5326c-fda9-49dd-9b53-10770c13e40b"
    },
    {
        "author": "韋不伐",
        "paragraphs": [
            "羊公民愛深，原叔復善政。",
            "緝祠流聲詩，才德交輝映。"
        ],
        "title": "峴山",
        "id": "7d03c514-004e-4ce5-aced-1cf974fc6ce8"
    },
    {
        "author": "徐陟",
        "paragraphs": [
            "君因山嶽重，汝命鴻毛輕。"
        ],
        "title": "句  其一",
        "id": "5ce537c2-51e9-4482-943f-7cb65b1471d0"
    },
    {
        "author": "徐陟",
        "paragraphs": [
            "止渴當擇水，暫憩須芳陰。"
        ],
        "title": "句  其二",
        "id": "f67e8de1-5e77-47d1-b416-0fde4ef0caba"
    },
    {
        "author": "蘇爲",
        "paragraphs": [
            "野艇閑撐處，湖天景亦微。",
            "春波無限綠，白鳥自由飛。",
            "柳色濃垂岸，山光冷照衣。",
            "時攜一壺酒，戀到晚涼歸。"
        ],
        "title": "湖州作",
        "id": "751d3fb3-964f-4f00-bafa-244b4d372f83"
    },
    {
        "author": "蘇爲",
        "paragraphs": [
            "宣城花疊嶂，樓前簇綺霞。",
            "若非翠露陶潛柳，即是紅藏小謝家。"
        ],
        "title": "宣城花",
        "id": "71634968-0f98-44c8-b9d6-52b9a3cffc88"
    },
    {
        "author": "蘇爲",
        "paragraphs": [
            "愛重八九月，登高上下樓。",
            "林紅雲白處，寒瀨泊漁舟。"
        ],
        "title": "邵武作",
        "id": "129aded2-2872-47a7-be5c-8ee905cd525d"
    },
    {
        "author": "蘇爲",
        "paragraphs": [
            "彤庭留不住，歸憶舊山頻。",
            "世路都無念，心源養得真。",
            "瓊臺棲樹石，碧落應星辰。",
            "幾話蟠桃熟，罇前醉過春。"
        ],
        "title": "送張無夢歸天台",
        "id": "31ed3bd3-4675-4172-8805-4f7bdea2cdb8"
    },
    {
        "author": "蘇爲",
        "paragraphs": [
            "謝塘疏鑿時，滄洲聊可擬。",
            "高有智者情，淡如君子旨。",
            "秋光夜初永，漁唱幽宜起。",
            "白鷺閑不驚，圓荷翠相倚。",
            "宛然江上色，孰爲囂塵裏。",
            "待月泛潺湲，觀魚戲清泚。",
            "樓陰仰窗岫，閣影明霞綺。",
            "預想及瓜時，戀戀誠無已。"
        ],
        "title": "東池詩",
        "id": "e80b0ec0-423c-4f92-a10c-ad4c372d0952"
    },
    {
        "author": "蘇爲",
        "paragraphs": [
            "昭亭載嚴祠，休祐穰穰布。",
            "森羅絕澗松，盤屈中阿路。",
            "凝眸盼平野，彷彿披寒霧。",
            "水遠露微陽，山明照紅樹。",
            "數尺漁艇歸，幾點秋鴻度。",
            "唯思圜室靜，更禱餘糧富。",
            "天末望白雲，帝鄉深所慕。"
        ],
        "title": "昭亭山",
        "id": "d80cb12f-f70d-4fde-af4e-54dad3cffe3b"
    },
    {
        "author": "蘇爲",
        "paragraphs": [
            "源分春穀邊，來此自溪徼。",
            "雪凍汎其流，潄玉鳴于沼。",
            "晴光盪霞影，白浪浮天杪。",
            "水木助清翠，景物隨昏曉。",
            "汀沙翠荇長，酒市青旗小。",
            "憑檻立津亭，歸心逐飛鳥。"
        ],
        "title": "宛溪",
        "id": "52489f89-0003-43f2-bdb5-35878eb2ceab"
    },
    {
        "author": "蘇爲",
        "paragraphs": [
            "下田憐沮澤，環堤圪成雉。",
            "堯湯水旱時，蓄洩得專利。",
            "泥資數斗沃，場謝千金貴。",
            "何物代天工，嘉此老農智。"
        ],
        "title": "化成圩",
        "id": "7eb6abad-6e11-4ac8-9612-fbd0017acd60"
    },
    {
        "author": "蘇爲",
        "paragraphs": [
            "南國初寒候，扁舟遠客心。",
            "歸人出斷岸，晚翼會疏林。",
            "漁市臨官道，叢祠蔽木陰。",
            "長年多感慨，況此對分襟。"
        ],
        "title": "泛宛溪至敬亭",
        "id": "8effa3f3-f31e-4b62-89ec-dc236b187bcc"
    },
    {
        "author": "蘇爲",
        "paragraphs": [
            "夜浪珠還浦，春泥象印蹤。"
        ],
        "title": "句",
        "id": "a34ba4cd-a067-40a9-8e5a-a5e7fee34c7a"
    },
    {
        "author": "劉仲堪",
        "paragraphs": [
            "奇峰枕高岸，迴合藏雲煙。",
            "直上數百仞，倒影浮清漣。",
            "民傳舜南狩，向此鳴朱絃。",
            "至今萬籟寂，雅韻猶泠然。"
        ],
        "title": "南山十詠 鳴絃峰",
        "id": "682540d6-8ac7-4282-aa1a-ca98c964a02b"
    },
    {
        "author": "劉仲堪",
        "paragraphs": [
            "茲亭最高時，勢與羣峰仵。",
            "層軒一以臨，萬物皆下顧。",
            "賡歌音久絕，締構意何古。",
            "猿鳥豈有知，騰翔如率舞。"
        ],
        "title": "南山十詠 薰風亭",
        "id": "f765052e-01e0-4ced-8686-fde750ee9288"
    },
    {
        "author": "劉仲堪",
        "paragraphs": [
            "嵌空在山半，天設茲閑敞。",
            "清虛生晝白，高迴傳遙響。",
            "窮應到真境，憩暫祛煩想。",
            "巖石如可耕，此地堪長往。"
        ],
        "title": "南山十詠 涵暉谷",
        "id": "d2c73e11-0f90-4dd6-a482-853f5a16d45e"
    },
    {
        "author": "劉仲堪",
        "paragraphs": [
            "嶔崟纔數仞，邐迤極幽致。",
            "藤蘿與苔蘚，蔓延相□□。",
            "青天鍊可補，滄海鞭難至。",
            "運物者何爲，並此儕魑魅。"
        ],
        "title": "南山十詠 凌煙嶂",
        "id": "4afcd70f-861e-4a7e-8e40-42d851d3ed99"
    },
    {
        "author": "劉仲堪",
        "paragraphs": [
            "翼翼素王宮，誇倚高峰右。",
            "煙雲覆幽邃，樹石叢奇秀。",
            "丹青古冕服，赭堊新締構。",
            "率土被儒風，九夷信何陋。"
        ],
        "title": "南山十詠 宣聖廟",
        "id": "edb9ed45-c248-4cc4-a5ab-687955619b30"
    },
    {
        "author": "劉仲堪",
        "paragraphs": [
            "四楹倚巖壁，一徑臨臨煙塢。",
            "詵詵講習罷，濟濟生徒□。",
            "振衣嘉樹陰，浴德青江滸。",
            "舞詠自忘歸，何須在鄒魯。"
        ],
        "title": "南山十詠 沂風亭",
        "id": "5625fd40-1a54-4aac-ad15-da96d5ee92c3"
    },
    {
        "author": "劉仲堪",
        "paragraphs": [
            "□雲忽上征，簷廡如翬翅。",
            "橫經就一隅，負笈來千里。",
            "止同矍相圃，□類公□市。",
            "靜聽絃誦聲，杳在層巒裏。"
        ],
        "title": "南山十詠 來學亭",
        "id": "148a5ef4-fd2a-458a-a3e6-4c6b8a22e3a6"
    },
    {
        "author": "劉仲堪",
        "paragraphs": [
            "飛閣敞東軒，俯瞰長江瀉。",
            "晨霞晃梁際，晴虹隱波下。",
            "諸生肄業餘，羣吏時享罷。",
            "清風四座來，茲焉縱嘉話。"
        ],
        "tags": [
            "长江"
        ],
        "title": "南山十詠 集儒閣",
        "id": "46f8c53d-6f18-4f87-ab0b-21220a6d2ddf"
    },
    {
        "author": "劉仲堪",
        "paragraphs": [
            "八卦既成列，幽贊天地功。",
            "邈哉九聖意，究此□堂中。",
            "□機□嚴□，華□□澗松。",
            "□□理儻析，欲遊學□蹤。"
        ],
        "title": "南山十詠 讀易堂",
        "id": "e57fad41-2895-431d-ae79-43ec2489ead2"
    },
    {
        "author": "劉仲堪",
        "paragraphs": [
            "鑿石導行徑，刊木羅居室。",
            "微雲□總戶，青嵐照緗帙。",
            "潔士□□堵，志人輕尺璧。",
            "況近□山水，勉旃此游息。"
        ],
        "title": "南山十詠 □書院",
        "id": "b2627752-211d-4acf-9bd8-b45bbde9ecbf"
    },
    {
        "author": "司馬池",
        "paragraphs": [
            "冷於陂水淡於秋，遠陌初窮見渡頭。",
            "猶賴丹青無處畫，畫成應遣一生愁。"
        ],
        "title": "行色",
        "id": "993ca32e-8a02-4794-9d7b-e2f2790cffac"
    },
    {
        "author": "楊偕",
        "paragraphs": [
            "偃息鈴齋度歲華，著書人聖笑聱牙。",
            "斯文自信驚天地，吾道誰知繫國家。",
            "獨愛杉篁寒不變，更憐江海闊無涯。",
            "因思朝市爭名地，何似優游刺史衙。"
        ],
        "title": "郡舍偶書",
        "id": "bd8377e2-a79b-4d7d-a156-7538542d1850"
    },
    {
        "author": "釋重顯",
        "paragraphs": [
            "奥域靈區存物外，獨標台嶺爲絕槩。",
            "掩勝潛奇列作屏，堆青寫碧深如黛。",
            "彤霞暖影生巖壁，香桂茂陰籠蘚石。",
            "赤松子也浪虚閑，白道猷兮太輕擲。",
            "曹溪有叟歸其中，風從虎兮雲從龍。",
            "乘興正值二三月，坐斷還依千萬峰。",
            "花飛飛，日遲遲，清飈𩖼𩖼吹無時。",
            "玲瓏八面自回合，峭峻一方誰敢窺。",
            "窺來須得乾坤眼，照古騰今謂非間。",
            "若能此去副全提，開發人天有何限。"
        ],
        "title": "送寶相長老",
        "id": "ddbcaadd-c3db-4db3-acb0-9b3d568ceea8"
    },
    {
        "author": "釋重顯",
        "paragraphs": [
            "常愛裴相國，式芳塵，斷際高風慕要倫。",
            "擬欲事師爲弟子，不知將法付何人。",
            "常愛李相國，垂列星，藥嶠深源宅性靈。",
            "我來問道無餘說，雲在清霄水在瓶。",
            "緬想當時二台輔，出鎮藩維訪諸祖。",
            "寥寥浮幻輕百年，落落宏規照千古。",
            "今聞仙都賢太守，入政褰帷聲浩浩。",
            "英佐一一分化條，文經武緯亦難討。",
            "遠遠牋函飛乳峰，選開士兮恢吾宗。",
            "覿夜光非震滄海，聆正音豈玩焦桐。",
            "徒誇麟龍，自西自東。",
            "應排罔象得象，必須覺雄讓雄。",
            "今既塞請，還也奇别。",
            "茫茫普熱，紛紛下雪。",
            "倒流四河，載發枯枿。",
            "卷舒立方外乾坤，蹤横挂域中日月。",
            "黄頭碧眼知未知，去去憑誰繼清絕。"
        ],
        "title": "送法海長老",
        "id": "546a14c2-b579-4d56-a8fd-f0f3b0d53669"
    },
    {
        "author": "釋重顯",
        "paragraphs": [
            "古有焦桐音，聽寡不在彈。",
            "古有陽春曲，和寡不在言。",
            "言兮牙齒寒，未極離微根。",
            "彈兮歲月闌，未盡昇沉源。",
            "少休幾坐花木落，庾嶺獨行天地寛。",
            "因笑仲尼温伯雪，傾蓋同途不同轍。",
            "麟兮鳳兮安可論，許兮巢兮復何說。",
            "秋光澄澄蟾印水，秋風蕭蕭葉初墜。",
            "送君高蹈誰不知，如曰不知則爲貴。"
        ],
        "title": "送文政禪者",
        "id": "a6938c3d-18b7-483e-b456-1b173aebe168"
    },
    {
        "author": "釋重顯",
        "paragraphs": [
            "君不見，鷲峰勝集，百萬茫茫等閑過，壞衲之外皆清墮。",
            "君又不見，熊嶺孤運，歲月索索艱難生，深雪之中有一箇。",
            "宛轉流落千餘年，危分嶮布空平闐。",
            "弁龍蛇兮眼何正，擒虎兕兮機不全。",
            "石窗四顧滄溟窄，寥寥不許白雲白。",
            "掣斷金鎖天麒麟，高舉鐵鞭擊三百。",
            "猶輕舍，争知也，别有七星光鬭射。",
            "風前把欲贈行人，將報不平遶天下。"
        ],
        "title": "送昭敏首座",
        "id": "3cfcfe5f-9dcc-4953-abb5-7e5c7066d2da"
    },
    {
        "author": "釋重顯",
        "paragraphs": [
            "松不直，棘不曲，誰笑卞和三獻玉。",
            "經天緯地太無端，邁古超今亦輕觸。",
            "靡羈束，何必云，素範還還，真規復復。",
            "栴檀葉落香風清，千里萬里長相逐。"
        ],
        "title": "送知白禪者",
        "id": "0d39c835-d021-462c-9aa5-87ca289dfcd6"
    },
    {
        "author": "釋重顯",
        "paragraphs": [
            "黄梅散席三百載，續焰聯芳事空在。",
            "宗兮派分生異端，花兮葉兮太煩碎。",
            "韶陽間出多慷慨，權要雄雄曾絕待。",
            "曲木據位知幾何，利刀翦却令人愛。",
            "近還有箇披老衲，楚甸横身風颯颯。",
            "鐡作一尋非等閑，壁立千仞須摧蹋。",
            "報君知，江南江北徒纍纍。",
            "鼇轉海運兮纖鱗片甲，雷奔電驅兮寸毫尺氂。",
            "斯言勿謂存規矩，平不留兮險非取。",
            "周行獨立如便休，誰振宏綱照千古。"
        ],
        "title": "送勝因長老",
        "id": "b04c7226-d39e-44fa-96ee-e684728a44f4"
    },
    {
        "author": "釋重顯",
        "paragraphs": [
            "春雨如膏，春雲如鶴。",
            "忽此忽彼，乍休乍作。",
            "枯荄離離，維風太遲。",
            "幽石片片，遼空亦危。",
            "一花五葉兮不相似，獨孤明兮還自知。",
            "還自知，歷魏游梁徒爾爲。"
        ],
        "title": "送重郜禪者",
        "id": "c7ba191e-b770-4146-935c-1926c5bcc9a9"
    },
    {
        "author": "釋重顯",
        "paragraphs": [
            "白雲無羈，泠淡清奇。",
            "雪格未可，鶴態還卑。",
            "垂天沃日兮似結不結，爲雨從龍兮後期必期。",
            "噫，悠悠忽爾春風吹，南北東西唯我知，誰知菡萏峰前布影時。"
        ],
        "title": "送僧歸靈隱",
        "id": "413aeeb2-cb33-48ef-bca0-f4c70f6354ec"
    },
    {
        "author": "釋重顯",
        "paragraphs": [
            "萬卉流芳，不知春力。",
            "巖畔澗下，蹙紅皺碧。",
            "乘興復誰同，孤蹤遠讎敵。",
            "君不見五百聖者導雄機，靈峰晦育深無極。",
            "寒山老，寒山老，隨沈跡，迢迢此去須尋覓。",
            "花落花開獨望時，記取白雲抱幽石。"
        ],
        "title": "送僧之石梁",
        "id": "ab624a24-a96f-4180-ab4c-5e0dd63fb0db"
    },
    {
        "author": "釋重顯",
        "paragraphs": [
            "深巖寂寂披蘭芷，碧霧紅霞映流水。",
            "空生别我期未期，絕域殊方擬輕擬。",
            "堪笑歸嶺南，奔馳何鄙彼。",
            "危急亂抛下，盡云提不起。",
            "伊予本自不將來，相送奚憑挂唇齒。",
            "旻禪客，旻禪客，師子子，應須落落存終始。",
            "君不見古人有言兮，撲碎驪龍明月珠。",
            "大丈夫到如此，行行不用頻彈指。"
        ],
        "title": "送師旻禪者",
        "id": "d1281ba5-d19e-4776-ae7b-42f34cdcdbd1"
    },
    {
        "author": "釋重顯",
        "paragraphs": [
            "八紘雲靜明寥泬，夜永松堂對寒月。",
            "凋殘片葉墜虛庭，泠寂何人立深雪。",
            "因憶錢唐郜禪者，十載巖栖曾未下。",
            "分飛誰謂絕相同，遠念冥冥欲奚寫。",
            "忽聞赴請之仙都，聲光藹藹登清途。",
            "孰云天驥驟方外，自笑大鵬離海隅。",
            "乾坤窄，乾坤窄，湛盧潛射斗牛白。",
            "茫茫無限未歸人，到必爲時除點額。"
        ],
        "title": "寄白雲長老",
        "id": "06085629-ded5-4feb-a3d1-e31891605dd0"
    },
    {
        "author": "釋重顯",
        "paragraphs": [
            "雲蘿杳杳藏巖曲，碧疊清飛冷相促。",
            "瘦藤輕衲休便休，短焰殘芳續何續。",
            "禪家本自冥羈絆，洲渚園林曾不憚。",
            "十影神駒立海涯，五色祥麟步天岸。",
            "君看取，君看取，匝地茫茫有誰舉。",
            "瓴甋頻磨如未回，爲吾深憶盧公語。"
        ],
        "title": "送智遷首座",
        "id": "ce9dbc77-e466-47c3-9dcb-e1e346ed88b2"
    },
    {
        "author": "釋重顯",
        "paragraphs": [
            "名之基，實之蒂，深兮固兮宛相繼。",
            "古之名也在希聲，今之實也同浮瞖。",
            "子州善卷之流也，堯驅舜馳讓無暇。",
            "歸兮歸兮歸不歸，到頭未出冥冥者。",
            "吾徒孰謂標奇絕，動靜憑君試甄别。",
            "葉零零兮秋暮半凋，花片片兮春暖齊發。",
            "暹禪老，暹禪老，意曾高。",
            "曠排沽待，忽致譏褒。",
            "天人列請兮屢輕笑，祖佛位卑兮還擬逃。",
            "我恐逃之逃不得，大方無外皆充塞。",
            "茫茫擾擾知何極，八面香風惹衣裓。"
        ],
        "title": "送善暹首座",
        "id": "8711f868-39e5-4dfc-914c-82445b79594d"
    },
    {
        "author": "釋重顯",
        "paragraphs": [
            "吴山碧，楚江碧，吴楚悠悠興何極。",
            "一尋寒木自爲鄰，三事秋雲更誰識。",
            "乾坤不是無知已，玉石休云辨真僞。",
            "待時沽譽漫淪生，晦跡韜光亦何意。",
            "春風急，春風急，八駿奔馳追不及。",
            "南北東西把定時，爲君直上孤峰立。"
        ],
        "title": "送僧",
        "id": "d99e9ddd-6602-4937-9a19-e12c7870df4f"
    },
    {
        "author": "釋重顯",
        "paragraphs": [
            "厇訴金毛師子子，栴檀林下青莎裏。",
            "置也置也威自全，一出六出眉剔起。",
            "非擬擬，知幾幾，星流不問三千里。",
            "天外風清哮吼時，爲君吸盡西江水。"
        ],
        "tags": [
            "长江"
        ],
        "title": "頌藥山師子話送僧",
        "id": "0e91d840-9cea-45e0-b1ec-da43b8f6e933"
    },
    {
        "author": "釋重顯",
        "paragraphs": [
            "巖竇宵寒擁山帔，月高古木霜禽睡。",
            "西庵禪者來扣門，别我凌晨下層翠。",
            "欲留不可留，寫意不及意。",
            "屈眴迢迢安足云，花偈聯聯太容易。",
            "君不見劉陽叟，絕希冀，送人只道無他事。",
            "行行會有知音知，何必清風動天地。"
        ],
        "title": "送秀大師",
        "id": "2d6cd36b-5f50-43e2-b5d4-601035c7264b"
    },
    {
        "author": "釋重顯",
        "paragraphs": [
            "海山孤僻非蓬島，霧泠雲深松桂老。",
            "有客凝冬何太高，巨野宵征苦相討。",
            "巖房杳杳凌寒空，冰霜落落分譚叢。",
            "誰云百城沉古月，自笑八面生清風。",
            "俄然别我還歸去，惠理之徒望回馭。",
            "重重無盡樓閣門，到必爲時略輕據。"
        ],
        "title": "送廣華嚴歸鷲峰",
        "id": "77cd8e9a-a626-4d64-a913-359e9f16bb77"
    },
    {
        "author": "釋重顯",
        "paragraphs": [
            "衲卷殘雲，風高絕鄰。",
            "倚天照雪，堪抗要津。",
            "八紘極目兮春山若黛，九野縱步兮汀草如茵。",
            "三十四老未輕識，澟然方外奚相親。"
        ],
        "title": "送遠塵禪者",
        "id": "f1666101-94e4-4ee1-87d7-d91376880fba"
    },
    {
        "author": "釋重顯",
        "paragraphs": [
            "霜葉凋殘，巖風凜寒。",
            "彼之禪老，忽下崇巒。",
            "衲有雲兮曾卷未卷，琴無絃兮解彈不彈。",
            "迢迢既行，宜聼斯語。",
            "明暗路岐，生死洲渚。",
            "而今而後知不知，頺綱委地憑誰舉。"
        ],
        "title": "送德隆山主",
        "id": "e392c3e1-e6b6-47c3-8e0f-b0d47016a1dc"
    },
    {
        "author": "釋重顯",
        "paragraphs": [
            "春色依依，襲爾原草。",
            "春風浩浩，拂我窗牖。",
            "念此分飛，贈無瓊玖。",
            "片片亂飄巖上梅，條條縱舞溪邊柳。",
            "澄禪澄禪聽斯言，古也今也行路難。",
            "知之者石火星流未急，不知者龍驥步驟曾寛。",
            "看看，孰云平地起波瀾。"
        ],
        "title": "送澄禪者",
        "id": "0cfdcb09-260a-4018-9e0a-2fb807b4dad2"
    },
    {
        "author": "釋重顯",
        "paragraphs": [
            "少林風規，何太蕭灑。",
            "籠古罩今，睥真睨假。",
            "誰云發機射虎，自笑品類觀馬。",
            "劍客茫茫不要呈，甑人往往須擒下。",
            "儔禪儔禫，崢嶸象駕。"
        ],
        "title": "送惠儔禪者",
        "id": "8dac617f-27af-4ce8-b9b2-a8dfac1b87fb"
    },
    {
        "author": "釋重顯",
        "paragraphs": [
            "正法眼，絕塵沙。",
            "二三四七，水月空花。",
            "千燈續焰曾間，五葉分披未葩。",
            "君不見卷蓆百丈，掩耳丹霞。",
            "龍行虎步爭孤立，盡同雲雨去無涯。",
            "文禪文禪，騰煥吾家。"
        ],
        "title": "送惠文禪者",
        "id": "bb15d719-4b8c-48bd-8bcb-ba3046476fa8"
    },
    {
        "author": "釋重顯",
        "paragraphs": [
            "曹溪流，非止水。",
            "一點忽來，千波自起。",
            "直須釣鼇釣鯨，莫問得皮得髓。",
            "君不見石頭有言兮，聖不慕他，靈不在己。",
            "成禪成禪，誰家之子。"
        ],
        "title": "送道成禪者",
        "id": "e8bb611c-82b6-440b-9ed0-1315e18aba1e"
    },
    {
        "author": "釋重顯",
        "paragraphs": [
            "我年老大，心力衰微。",
            "贈别無語，冥同振飛。",
            "因思古之送人有言，吾不知其殊途同歸。",
            "獨愛新豐，曲騰清輝。",
            "寸草不生千萬里，出門春色共依依。"
        ],
        "title": "送清演禪者",
        "id": "58801ac7-002f-4f76-a9b1-eb6b23ae0476"
    },
    {
        "author": "釋重顯",
        "paragraphs": [
            "寶非寶，日杲杲。",
            "上上機，無處討。",
            "赤水求來何太狂，荆山覓得苦相惱。",
            "不惱不狂排夜光，險惡道中爲津梁。"
        ],
        "title": "送繼寶禪者",
        "id": "f19cca9c-74ee-47d3-8913-1683b3f1019d"
    },
    {
        "author": "釋重顯",
        "paragraphs": [
            "道之冥機，一何相守。",
            "汝競光陰，我親蒲柳。",
            "毋厚弁之奪席，毋薄愚之誦箒。",
            "深思彼伐木丁丁之聲，照古照今兮宜善求友。"
        ],
        "title": "送小師元楚",
        "id": "39d427b7-ecac-4205-9948-a074bc301edf"
    },
    {
        "author": "釋重顯",
        "paragraphs": [
            "春雨濛濛，春風𩖼𩖼。",
            "動兮靜兮，匪待時出。",
            "雲霞閑澹作性，金鐡冷落爲骨。",
            "知我者謂我高蹈世表，不知我者謂我下視塵窟。",
            "道恣隨方，情融羈鎖。",
            "紫栗一尋，青山萬朵。",
            "行行思古人之言，無可不可，南北東西但唯我。"
        ],
        "title": "送清杲禪者",
        "id": "a15bb3b3-d7f6-4a71-9d90-3def9de340ee"
    },
    {
        "author": "釋重顯",
        "paragraphs": [
            "黄金爲骨松爲姿，道高曾鄙天人師。",
            "有言遺我千古奇，無人知，石虎吞却木羊兒。"
        ],
        "title": "酬行奯長老",
        "id": "2f39bc0a-65f8-4711-8090-b7c26f5a23d2"
    },
    {
        "author": "釋重顯",
        "paragraphs": [
            "誰當機，舉不賺，亦還稀。",
            "摧殘峭峻，銷爍玄微。",
            "重關曾巨闢，作者未同歸。",
            "玉兔乍圓乍缺，金烏似飛不飛。",
            "盧老不知何處去，白雲流水共依依。"
        ],
        "title": "至人不器",
        "id": "bf24769f-318c-4878-9d52-62914ebbe769"
    },
    {
        "author": "釋重顯",
        "paragraphs": [
            "石本落落，玉自碌碌。",
            "古之今之，一何𧬊速。",
            "師子不咬麒麟，猛虎不食伏肉。",
            "君不見洞庭孤島煙浪深，木馬追風有人識。"
        ],
        "tags": [
            "洞庭湖"
        ],
        "title": "因事示衆",
        "id": "70985f8f-495b-4e20-8d0f-6f5dd5334398"
    },
    {
        "author": "釋重顯",
        "paragraphs": [
            "極目生晚照，溪雲偶成朵。",
            "大樸曾未分，青山自唯我。"
        ],
        "title": "日暮游東澗  其一",
        "id": "a9fa8bb9-8cd5-4526-b061-092bad60d06c"
    },
    {
        "author": "釋重顯",
        "paragraphs": [
            "極目生晚照，遠樹籠微陰。",
            "誰知清淺流，别有滄海深。"
        ],
        "title": "日暮游東澗  其二",
        "id": "6b4c9298-f20a-4f82-8702-67a1f006964b"
    },
    {
        "author": "釋重顯",
        "paragraphs": [
            "極目生晚照，幽情眷蘭芷。",
            "白蘋葉裏風，不在秋江起。"
        ],
        "title": "日暮游東澗  其三",
        "id": "31a18836-28ff-4666-b743-4d665d175cd5"
    },
    {
        "author": "釋重顯",
        "paragraphs": [
            "極目生晚照，步影何遲遲。",
            "歸禽古木中，相對頻相窺。"
        ],
        "title": "日暮游東澗  其四",
        "id": "67a5f966-4a56-4d6f-9c29-81a5316c0ba7"
    },
    {
        "author": "釋重顯",
        "paragraphs": [
            "極目生晚照，蓬萊匪仙境。",
            "釣得十二鼇，重來謝孤影。"
        ],
        "title": "日暮游東澗  其五",
        "id": "53950f2b-7f50-4028-ba4d-7a82b0c3714f"
    },
    {
        "author": "釋重顯",
        "paragraphs": [
            "一住翠峰頂，兩見溪草綠。",
            "不知朝市間，幾番生榮辱。",
            "蕭條巖上雲，冷淡水邊竹。",
            "報誰歸去來，向此空踟躅。"
        ],
        "title": "思歸引  其一",
        "id": "10ce1382-e72f-4c67-921b-ce8b247b07d9"
    },
    {
        "author": "釋重顯",
        "paragraphs": [
            "常憶在廬山，隨時寄瓶錫。",
            "五百與一千，聚頭同遣日。",
            "猿攀影未回，鶴望情還失。",
            "教他王老師，癡鈍無處覓。"
        ],
        "tags": [
            "庐山"
        ],
        "title": "思歸引  其二",
        "id": "13af8803-41b9-484c-8b11-40fa9c681858"
    },
    {
        "author": "釋重顯",
        "paragraphs": [
            "時雨灑如膏，萬卉皆滋益。",
            "枯根甘自休，也似春無力。",
            "耕夫曉尚眠，蠶婦夜多息。",
            "從兹家業荒，共落風塵跡。"
        ],
        "title": "思歸引  其三",
        "id": "57aaea2c-69b1-47e0-9c75-007a48be7ee3"
    },
    {
        "author": "釋重顯",
        "paragraphs": [
            "金闕路曾遙，行行直開泰。",
            "石房雲未閑，杳杳若相待。",
            "高蹤逾履冰，何人不傾蓋。",
            "早晚承帝恩，再卜林泉會。"
        ],
        "title": "送藴懽禪者西上",
        "id": "472eb3d9-ac99-4ac2-889f-a0a04b4c4655"
    },
    {
        "author": "釋重顯",
        "paragraphs": [
            "春雲情既高，片段飛虛碧。",
            "去留機未消，今古望還積。",
            "澄澄天影回，杳杳地形直。",
            "别夜共相思，誰栖此泉石。"
        ],
        "title": "送僧",
        "id": "700e7783-c323-4673-b3dc-8944b41ad43f"
    },
    {
        "author": "釋重顯",
        "paragraphs": [
            "夏雲多奇峰，乾城冷相映。",
            "借問諸禪僧，那箇堪憑定。",
            "乾城高鎖月，夏雲欲爲雨。",
            "若謂非全功，子細看規矩。"
        ],
        "title": "法爾不爾",
        "id": "a1bdb2a0-90a2-45c5-a828-c0619394175a"
    },
    {
        "author": "釋重顯",
        "paragraphs": [
            "空巖暖律回，極目望還普。",
            "數點方外雲，幾處人間雨。",
            "寥寥滄海月，依依少林祖。",
            "去必示勞生，清風立千古。"
        ],
        "title": "送諸方化主",
        "id": "2719d129-6879-4088-a67d-f3c674ee8727"
    },
    {
        "author": "釋重顯",
        "paragraphs": [
            "雨從何來，風作何色。",
            "龍門萬仞，曾留宿客。",
            "進退相將，誰遭點額。"
        ],
        "title": "劉禹端公問雲居雨從何來東平問官人風作何色  其一",
        "id": "1eea670c-5423-42a1-9046-a0753fb3deb0"
    },
    {
        "author": "釋重顯",
        "paragraphs": [
            "風作何色，雨從何來。",
            "不用彈指，樓閣門開。",
            "波波稜稜，南方未回。"
        ],
        "title": "劉禹端公問雲居雨從何來東平問官人風作何色  其二",
        "id": "3b43deb6-840d-4848-89fe-ef25f2a37084"
    },
    {
        "author": "釋重顯",
        "paragraphs": [
            "松風清未休，水月淡相對。",
            "去來非等閑，必許孤雲會。"
        ],
        "title": "送僧",
        "id": "b21813fa-e45a-42f9-9ca8-110a4f3b4af1"
    },
    {
        "author": "釋重顯",
        "paragraphs": [
            "三三九九八十一，一一觀風隨召出。",
            "千古有誰同共知，一毛師子衆毛畢。"
        ],
        "title": "頌雲門九九八十一  其一",
        "id": "2e17984a-2982-4ea9-aa0b-9915a4d94168"
    },
    {
        "author": "釋重顯",
        "paragraphs": [
            "九九八十一，大勳不豎賞。",
            "若謂無詨訛，金剛曾合掌。"
        ],
        "title": "頌雲門九九八十一  其二",
        "id": "bd25b6ac-db57-4e71-a1bc-02f497919ffe"
    },
    {
        "author": "釋重顯",
        "paragraphs": [
            "空巖清夜坐，蘚徑積深雪。",
            "瞑目思古人，徹曙落殘月。",
            "童敲石磬寒，猿挂枯枝折。",
            "杳杳無限情，分明向誰說。"
        ],
        "title": "烏龍和尚",
        "id": "8992575c-fb0a-42ca-835d-52c31d4349ef"
    },
    {
        "author": "釋重顯",
        "paragraphs": [
            "邊雁影邪，寒蟬聲速。",
            "乘時毳流，遠别巖谷。",
            "林驚一葉兮微風觸袖，水肅百川兮片月在目。",
            "因憶象骨老師曾送人，行行不謂抽金鏃。"
        ],
        "title": "秋日送僧",
        "id": "c72c03ec-3d96-4826-8fcb-936f8a22966d"
    },
    {
        "author": "釋重顯",
        "paragraphs": [
            "曉天雲靜濃霜白，千峰萬峰鎖寒色。",
            "驪龍失珠知不知，無限平人遭點額。"
        ],
        "title": "早參示衆",
        "id": "1ff6842e-b7bc-4dc2-b5ff-6f4edcc31e2a"
    },
    {
        "author": "釋重顯",
        "paragraphs": [
            "春風何蕭蕭，和雨復兼雪。",
            "坼花功未深，偃草勢曾烈。",
            "毗城癡愛老，怯寒對清拙。",
            "襄巖影響士，難御同孤劣。",
            "鼇峰人不來，柴門亦休閉。",
            "松頭栗鼠下，時把藤牀囓。",
            "庭際霜禽歸，屢啄雪錢缺。",
            "一旦春風息，暖日生林樾。",
            "幽徑磐百上，拄筇行且歇。",
            "無絃兮莫彈，有語兮存舌。",
            "冷落流水聲，古之若爲說。",
            "凋殘早梅樹，今之若爲别。",
            "俯仰身力輕，翻憶春風切。",
            "爲吾吹却塵，欲革分岐轍。",
            "爲吾吹却雲，欲問遼空月。",
            "不知天地間，堪爲誰交結。"
        ],
        "title": "春風辭寄武威石秘校",
        "id": "0478f535-1056-4c1d-afaf-a9a070bf1180"
    },
    {
        "author": "釋重顯",
        "paragraphs": [
            "大雄孤頂曾遐舉，偏索諸方誰敢拒。",
            "乳竇峰前捋虎鬚，再得完全又歸去。"
        ],
        "title": "送百丈專使",
        "id": "68226ee6-6d2b-4f9a-949b-76758e28d08b"
    },
    {
        "author": "釋重顯",
        "paragraphs": [
            "古策風高瓶浪闊，春雲片段分清絕。",
            "金盆后夜孤頂寒，去去誰同落殘月。"
        ],
        "title": "送清素禪者之金華",
        "id": "99e49ef9-0dc8-4b65-983b-50ba900278f3"
    },
    {
        "author": "釋重顯",
        "paragraphs": [
            "擇木有靈禽，寒空寄羽翼。",
            "不止蓬萊山，冥冥去何極。"
        ],
        "title": "擬寒山送僧",
        "id": "4cdfc805-9e26-4a3b-9261-b667c340481e"
    },
    {
        "author": "釋重顯",
        "paragraphs": [
            "栴檀葉落雨初歇，天外風清亦何别。",
            "後夜蓮城溪月寒，孤光誰共倚寥泬。"
        ],
        "title": "送如香大師",
        "id": "56d02a5b-0564-420e-8765-43396e5b854e"
    },
    {
        "author": "釋重顯",
        "paragraphs": [
            "石徑通巖竇，引步藏欹側。",
            "蓬萊人不來，掃盡蒼苔色。"
        ],
        "title": "寄于秘丞  其一",
        "id": "1d9f5afd-b11f-4d5f-95ba-3d0041774441"
    },
    {
        "author": "釋重顯",
        "paragraphs": [
            "飛瀑千萬層，五月狀冰雪。",
            "將期雲霧開，永夜對孤月。"
        ],
        "title": "寄于秘丞  其二",
        "id": "d61f723f-1a24-4c8d-9739-37032ec59453"
    },
    {
        "author": "釋重顯",
        "paragraphs": [
            "霜花一鑷中，玉童摘未摘。",
            "斯言如不聞，千古動愁色。",
            "因憶商山吟，在烏如在白。"
        ],
        "title": "再成古詩",
        "id": "6ec3bc9e-5f1a-4aba-bf33-04a7d6a99d6e"
    },
    {
        "author": "釋重顯",
        "paragraphs": [
            "咄咄休强名，芻狗亦爲累。",
            "寂寥金粟身，曾未求諸己。"
        ],
        "title": "答當生不生",
        "id": "2b02af34-a433-4d82-87fa-cad4a098f65b"
    },
    {
        "author": "釋重顯",
        "paragraphs": [
            "陜府鐡牛却知有，春秋幾幾成過咎。",
            "一身還作二如來，黑白不分辨香臭。"
        ],
        "title": "戲靠安巖呈雙溪大師",
        "id": "bf0e377a-fd6a-465f-b35f-d88ebb2ad346"
    },
    {
        "author": "釋重顯",
        "paragraphs": [
            "天地不仁，萬化蠢蠢。",
            "若謂非緣，竹何從笋。",
            "髮兮髪兮，黑白是凖。"
        ],
        "title": "疏黑白無從",
        "id": "3bc01a8f-c5db-4b26-9138-dcf0ef9ec2fd"
    },
    {
        "author": "釋重顯",
        "paragraphs": [
            "雪水遶松檻，遲遲結清淺。",
            "病眼時懶開，幽情況難遣。",
            "故人久相别，飛文屢慚靦。",
            "仰謝十二峰，分照月如翦。"
        ],
        "title": "暮冬感懷寄瑞巖禪師",
        "id": "6ea0f69f-9a29-4790-9261-a21eb2fa42ed"
    },
    {
        "author": "釋重顯",
        "paragraphs": [
            "霜竹凝寒攜九節，銅瓶浪鎖千溪月。",
            "天上人間不自知，行行誰共分清絕。"
        ],
        "title": "送知久禪者",
        "id": "faed7614-b471-4bb4-b4b6-50f602dfa1e5"
    },
    {
        "author": "釋重顯",
        "paragraphs": [
            "巖桂風清香露滴，定起高秋映虛碧。",
            "斷雲不是歸帝鄉，飛落人間有誰識。"
        ],
        "title": "送慶顔禪者",
        "id": "ee2416ff-ce39-4144-9b92-efc54cfde119"
    },
    {
        "author": "釋重顯",
        "paragraphs": [
            "門外春將半，巖冰暖有聲。",
            "玄沙曾未到，虛得偃溪名。"
        ],
        "title": "春日懷古  其一",
        "id": "b3c6aa7f-c41d-461a-afce-6b3c3e774bae"
    },
    {
        "author": "釋重顯",
        "paragraphs": [
            "門外春將半，青青野色分。",
            "桃花開欲盡，無處覓靈雲。"
        ],
        "title": "春日懷古  其二",
        "id": "8ee2c949-7251-4452-a2a9-c497d7215e51"
    },
    {
        "author": "釋重顯",
        "paragraphs": [
            "門外春將半，羣芳鬭盛時。",
            "鄰家有庭柏，諸祖共相知。"
        ],
        "title": "春日懷古  其三",
        "id": "4e8ed404-ac74-45a0-beeb-2eced77d13f5"
    },
    {
        "author": "釋重顯",
        "paragraphs": [
            "門外春將半，幽禽語共新。",
            "寶陀巖上客，應笑未歸人。"
        ],
        "title": "春日懷古  其四",
        "id": "813eed78-0003-4a37-8987-927bb4188079"
    },
    {
        "author": "釋重顯",
        "paragraphs": [
            "勝游生末跡，杳自狎時羣。",
            "卷衲消寒木，揚帆寄斷雲。",
            "曙瓶花外汲，午磬浪邊聞。",
            "别後石城月，依依遠共分。"
        ],
        "title": "送僧之金陵",
        "id": "59a16122-12ad-4a97-b154-40b5f5c0d4f6"
    },
    {
        "author": "釋重顯",
        "paragraphs": [
            "知方流古意，雲樹别諸鄰。",
            "月不澄微水，山應立是塵。",
            "靜空孤鶚遠，高柳一蟬新。",
            "欲究勞生問，歸思莫厭頻。"
        ],
        "title": "送僧",
        "id": "bc7178c1-cab8-4ee3-a928-9df6d526f13c"
    },
    {
        "author": "釋重顯",
        "paragraphs": [
            "不見古君子，因循又隔秋。",
            "浮生多自擲，好事更誰留。",
            "碧巘高沉月，寒雲靜鎖樓。",
            "宗雷何處是，白鳥下汀洲。"
        ],
        "title": "千里不來",
        "id": "452b8786-1cf5-48ca-9d87-c23b98a54007"
    },
    {
        "author": "釋重顯",
        "paragraphs": [
            "海國浮輕檝，悠悠興未闌。",
            "草隨春岸綠，風倚夜濤寒。",
            "沙鷺宜相狎，霜蟾望更寛。",
            "河聲西聼日，誰得共雲端。"
        ],
        "title": "僧歸霅上",
        "id": "bf5735d8-756b-4f05-b778-6a0463c72e52"
    },
    {
        "author": "釋重顯",
        "paragraphs": [
            "乘興攜多士，遲遲傍水濆。",
            "春山不在目，啼鳥共誰聞。",
            "片石寒籠蘚，殘花冷襯雲。",
            "只應融老輩，庵際境猶分。"
        ],
        "title": "春晴野步",
        "id": "2441039d-976e-4412-9c97-044c4a12e0ed"
    },
    {
        "author": "釋重顯",
        "paragraphs": [
            "五六皆名出，飄花獨見稀。",
            "若教同一色，還似負羣機。",
            "玉馬猶空說，銅駝轉更非。",
            "爭如千萬里，相對共依依。"
        ],
        "title": "賦瑞雪送穆大師",
        "id": "aa2bf01b-8718-4686-8434-c6a3576766ac"
    },
    {
        "author": "釋重顯",
        "paragraphs": [
            "荷策來尋我，泛舟思舊山。",
            "不知何處月，相照在深灣。",
            "風助秋濤急，雲兼野樹閑。",
            "到時如請益，先憶趙州關。"
        ],
        "title": "送鐡佛專使",
        "id": "2b0f4608-2b12-4d46-a689-f30edf190e2c"
    },
    {
        "author": "釋重顯",
        "paragraphs": [
            "大禹不知鑿，來源亦自成。",
            "色應鄰衆白，聲合讓孤清。",
            "遠勢曾吞海，飛流未噴鯨。",
            "靈槎如可泛，天派問歸程。"
        ],
        "title": "同于秘丞賦瀑泉",
        "id": "f56dfdd8-2b8c-4471-8723-56db7ccad3f3"
    },
    {
        "author": "釋重顯",
        "paragraphs": [
            "荷策下丹嶂，紛紛雪正飛。",
            "浮生誰未到，舊國自重歸。",
            "雲背猿聲斷，天遙鶚影微。",
            "蓮城古風月，又得振清機。"
        ],
        "title": "送簡能禪者歸仙都",
        "id": "28e43611-5f5a-4349-8e43-525cbfe42ce9"
    },
    {
        "author": "釋重顯",
        "paragraphs": [
            "雪霽蓮峰頂，孤禪起石牀。",
            "向時機自絕，異域路空長。",
            "啼狖衝寒影，歸鴻見斷行。",
            "後期無定跡，煙水共茫茫。"
        ],
        "title": "天竺送僧",
        "id": "c498178c-f98e-4943-bb86-8f1174671645"
    },
    {
        "author": "釋重顯",
        "paragraphs": [
            "重林冥坐久，引望復遲遲。",
            "煩暑未消日，涼風來幾時。",
            "天雲飛積火，巖溜散垂絲。",
            "欲擬相尋去，浮生已共知。"
        ],
        "title": "寄石秘校",
        "id": "ab50af43-9a79-40ee-af8d-c88bed39fbd0"
    },
    {
        "author": "釋重顯",
        "paragraphs": [
            "客從遠方來，遺我徑寸璧。",
            "中有四箇字，字字無人識。",
            "清涵鯨海寛，冷射蟾輪窄。",
            "今朝呈似看，請道末後句。"
        ],
        "title": "因事示衆",
        "id": "a50a1e44-bde9-463b-81b8-6f343da63361"
    },
    {
        "author": "釋重顯",
        "paragraphs": [
            "覿面相見，不在多端。",
            "龍蛇易辨，衲子難瞞。",
            "金槌影動，寶劍光寒。",
            "直下來也，急著眼看。"
        ],
        "title": "靜而善應  其一",
        "id": "3eabd745-69ed-4edd-aee1-36decf400c0c"
    },
    {
        "author": "釋重顯",
        "paragraphs": [
            "對揚殊特本同參，誰自遼空强指南。",
            "今古不存師弟子，一輪秋月印寒潭。"
        ],
        "title": "靜而善應  其二",
        "id": "e260982c-4559-45d4-bcdc-3f1933ffa550"
    },
    {
        "author": "釋重顯",
        "paragraphs": [
            "麟龍不爲瑞，草木生光輝。",
            "三尺一丈六，且同攜手歸。",
            "慚爾懲世師，巍巍何巍巍。"
        ],
        "title": "自誨",
        "id": "f67b7a66-2c21-4bff-a950-49d5d5054e4c"
    },
    {
        "author": "釋重顯",
        "paragraphs": [
            "印空印水印泥，炳然字義還迷。",
            "黄頭大士不識，敢問誰得親提。"
        ],
        "title": "宗門三印  其一",
        "id": "eb8ee956-024a-4f41-a5aa-5846fc461e90"
    },
    {
        "author": "釋重顯",
        "paragraphs": [
            "印泥印空印水，匝地寒濤競起。",
            "其中無限麟龍，幾處爭求出嘴。"
        ],
        "title": "宗門三印  其二",
        "id": "e97b4dc8-822e-4d76-93b3-d8d1924eed1f"
    },
    {
        "author": "釋重顯",
        "paragraphs": [
            "印水印泥印空，衲子不辨西東。",
            "撥開向上一竅，千聖齊立下風。"
        ],
        "title": "宗門三印  其三",
        "id": "d0c9ffd8-2151-41f5-b7b8-e20495bbacc3"
    },
    {
        "author": "釋重顯",
        "paragraphs": [
            "劫火曾洞然，木人淚先落。",
            "可憐傅大士，處處失樓閣。"
        ],
        "title": "革轍二門  其一",
        "id": "d9057e3a-40b3-4e73-8750-b2587f808627"
    },
    {
        "author": "釋重顯",
        "paragraphs": [
            "德雲閑古錐，幾下妙峰頂。",
            "喚他癡聖人，擔雪共填井。"
        ],
        "title": "革轍二門  其二",
        "id": "ae5db0d7-3b4b-4ace-9fe2-407001aae23f"
    },
    {
        "author": "釋重顯",
        "paragraphs": [
            "祖佛未生前，已震塗毒鼓。",
            "如今誰樂聞，請試分回互。"
        ],
        "title": "革轍二門  其三",
        "id": "93cf27ae-166a-4a89-a685-071b1f60a3f0"
    },
    {
        "author": "釋重顯",
        "paragraphs": [
            "宛轉復宛轉，真金休百鍊。",
            "喪却毗耶離，無人解看箭。"
        ],
        "title": "革轍二門  其四",
        "id": "e1c37e08-fea8-4b13-99fa-4b919e99394c"
    },
    {
        "author": "釋重顯",
        "paragraphs": [
            "翠羽立高枝，危巢對落輝。",
            "碧潭千萬丈，直下取魚歸。"
        ],
        "title": "擬弋者慕",
        "id": "70da1ceb-c161-459b-9dd0-2ff6d75cbb3b"
    },
    {
        "author": "釋重顯",
        "paragraphs": [
            "潦倒雲門泛鐡舷，江南江北競頭看。",
            "可怜無限垂鈎者，隨例茫茫失釣竿。"
        ],
        "title": "透法身句  其一",
        "id": "b231b660-f558-4cc9-bfc3-3a1cf6ed405b"
    },
    {
        "author": "釋重顯",
        "paragraphs": [
            "一葉飄空便見秋，法身須透閙啾啾。",
            "明年更有新條在，惱亂春風卒未休。"
        ],
        "title": "透法身句  其二",
        "id": "dfa8ec91-cc72-4933-a64f-489ec32fa0ca"
    },
    {
        "author": "釋重顯",
        "paragraphs": [
            "六合茫茫競不知，靈山經夏是便宜。",
            "虛堂夜靜無餘事，留得禪僧立片時。"
        ],
        "title": "靈隱小參",
        "id": "454d450b-cabc-4955-ad60-7f00d83b566f"
    },
    {
        "author": "釋重顯",
        "paragraphs": [
            "清光欹月不相饒，堆積虛庭卒未消。",
            "爲瑞爲祥也難得，不知誰解立齊腰。"
        ],
        "title": "因雪示衆",
        "id": "c6ac5c62-1d42-4309-bf83-3ce073d7ca47"
    },
    {
        "author": "釋重顯",
        "paragraphs": [
            "把斷重津過者艱，擎扠須信髑髏乾。",
            "藿山到後知端的，同死同生未足觀。"
        ],
        "title": "秘魔巖",
        "id": "926a83ae-c97c-40b5-a1bc-ca3928f230b3"
    },
    {
        "author": "釋重顯",
        "paragraphs": [
            "竿木隨身老作家，逢場作戲更難加。",
            "謾人謾我無人會，水長船高眼裏沙。"
        ],
        "title": "保福四謾人",
        "id": "a7afc9ef-5f90-4029-a816-cbc92f2baae8"
    },
    {
        "author": "釋重顯",
        "paragraphs": [
            "本無迷悟數如麻，獨許靈雲是作家。",
            "借問偏參諸祖客，不知何處見桃花。"
        ],
        "title": "靈雲和尚",
        "id": "7706a8c7-27f2-443b-9414-0d4d6d6ec9d1"
    },
    {
        "author": "釋重顯",
        "paragraphs": [
            "義列緣生笑未聞，孰呈布鼓向雷門。",
            "金剛鐡券諸方問，報道三千海岳昏。"
        ],
        "title": "僧問緣生義",
        "id": "222b9d54-443c-499b-8b02-74558e953e20"
    },
    {
        "author": "釋重顯",
        "paragraphs": [
            "玉轉珠回祖佛言，精通猶是污心田。",
            "老盧只解長春米，何得黄梅萬古傳。"
        ],
        "title": "名實無當",
        "id": "39ee8504-4e23-468f-92bb-8c9d2666769f"
    },
    {
        "author": "釋重顯",
        "paragraphs": [
            "霏霏梅雨灑危層，五月山房冷似冰。",
            "莫謂乾坤乖大信，未明心地是炎蒸。"
        ],
        "title": "迷悟相返",
        "id": "50e1943f-337a-4731-9dff-b5b253917164"
    },
    {
        "author": "釋重顯",
        "paragraphs": [
            "雨過雲凝曉半開，數峰如畫碧崔嵬。",
            "空生不解巖中坐，惹得天花動地來。"
        ],
        "title": "道貴如愚",
        "id": "969deef8-af7c-4268-996c-b8d00cc60a40"
    },
    {
        "author": "釋重顯",
        "paragraphs": [
            "牛頭峰頂鎖重雲，獨坐寥寥寄此身。",
            "百鳥不來春又過，不知誰是到庵人。"
        ],
        "title": "大功不宰",
        "id": "411df2f0-9dd9-4296-bfa0-5fee499ac297"
    },
    {
        "author": "釋重顯",
        "paragraphs": [
            "圖畫當年愛洞庭，波心七十二峰青。",
            "如今高卧思前事，添得盧公倚石屏。"
        ],
        "tags": [
            "洞庭湖"
        ],
        "title": "晦跡自貽",
        "id": "250c6cfd-17bd-4e51-a07a-255074bfa56d"
    },
    {
        "author": "釋重顯",
        "paragraphs": [
            "踞地盤空勢未休，爪牙何必競時流。",
            "天教生在千峰上，不得雲擎也出頭。"
        ],
        "title": "五老師子",
        "id": "efdda534-0773-4f19-bf3e-610bf239d5c6"
    },
    {
        "author": "釋重顯",
        "paragraphs": [
            "居士門高謁未期，閑隈巖石且相宜。",
            "太湖三萬六千頃，月在清波說向誰。"
        ],
        "tags": [
            "太湖"
        ],
        "title": "與時寡合",
        "id": "c3b64e97-67a9-4f2c-8ada-0a4e8a15e9c8"
    },
    {
        "author": "釋重顯",
        "paragraphs": [
            "休向千峰過好時，白雲高卧趣還卑。",
            "塗中無限未歸客，不待相依更待誰。"
        ],
        "title": "宜謙山主赴鄞城命",
        "id": "c0083d56-95d2-4a46-bee9-c59ee336094d"
    },
    {
        "author": "釋重顯",
        "paragraphs": [
            "七百甲子老禪和，安貼家邦苦是他。",
            "人問西來指庭柏，却令天下動干戈。"
        ],
        "title": "庭前柏樹子  其一",
        "id": "3651013c-5240-47fe-b101-eb2e242b5a63"
    },
    {
        "author": "釋重顯",
        "paragraphs": [
            "千聖靈機不易親，龍生龍子莫因循。",
            "趙州奪得連城璧，秦主相如總喪身。"
        ],
        "title": "庭前柏樹子  其二",
        "id": "197bc9e2-e16b-481c-8721-4a265f1296ef"
    },
    {
        "author": "釋重顯",
        "paragraphs": [
            "太古清音發指端，月當松頂夜堂寒。",
            "悲風流水多嗚咽，不聼希聲不用彈。"
        ],
        "title": "贈琴僧",
        "id": "1529aab8-488f-4a11-a56f-8e8d8280d7d4"
    },
    {
        "author": "釋重顯",
        "paragraphs": [
            "帆挂澄江雨霽時，綠鋪春岸草離離。",
            "定乾坤句輕相送，逢著知音舉向伊。"
        ],
        "title": "送僧",
        "id": "8fb6ed50-2eb5-41ca-90df-e4ed9e76bc72"
    },
    {
        "author": "釋重顯",
        "paragraphs": [
            "孤雲徒自類行蹤，高指金華思不窮。",
            "日暮輕帆映秋色，沙禽啼斷一江風。"
        ],
        "title": "送僧之婺城  其一",
        "id": "e9e1a13b-37e3-4bce-9670-2144ad6476c1"
    },
    {
        "author": "釋重顯",
        "paragraphs": [
            "婺溪烟景稱生涯，輕泛蘭舟意未賖。",
            "八詠清風好相繼，碧雲流水是詩家。"
        ],
        "title": "送僧之婺城  其二",
        "id": "f0028b7a-293f-4b45-a673-02fa216d0f50"
    },
    {
        "author": "釋重顯",
        "paragraphs": [
            "太白峰前舊隱基，杉松寒翠滴無時。",
            "經年抛却又歸去，再聼巖猿祇自知。"
        ],
        "title": "送文用庵主歸舊隱",
        "id": "5f293182-9cd2-430d-9400-61a3acf044f6"
    },
    {
        "author": "釋重顯",
        "paragraphs": [
            "選佛選官應在我，難兄難弟不唯他。",
            "汀花岸草芳菲日，遠遠清風爭奈何。"
        ],
        "title": "送顯沖禪者之霅上覲兄著作",
        "id": "0bfc11ec-3155-433d-864a-2a77e7805894"
    },
    {
        "author": "釋重顯",
        "paragraphs": [
            "春風吹斷海山雲，别夜寥寥絕四鄰。",
            "月在石橋更無月，不知誰是月邊人。"
        ],
        "title": "送寶月禪者之天台",
        "id": "b2abda14-d16a-41e1-b6c1-d58585015202"
    },
    {
        "author": "釋重顯",
        "paragraphs": [
            "本是釣魚船上客，偶除鬚髪著袈裟。",
            "祖佛位中留不得，夜來依舊宿蘆花。"
        ],
        "title": "玄沙和尚",
        "id": "c21d1e05-62d5-4a9e-93c2-13907269e646"
    },
    {
        "author": "釋重顯",
        "paragraphs": [
            "拾翠尋芳烈夜燈，蘆芽穿膝笑無能。",
            "飛泉泠淡與誰聼，空落斷崖千萬層。"
        ],
        "title": "偶作",
        "id": "d6be4b81-051e-4e9c-b90d-e9d4bff965c6"
    },
    {
        "author": "釋重顯",
        "paragraphs": [
            "路岐長草带青青，雲片相兼野思生。",
            "多謝春風莫吹散，等閑爲蓋贈君行。"
        ],
        "title": "送僧",
        "id": "35489725-1e33-4ad2-929a-22b837d93ca5"
    },
    {
        "author": "釋重顯",
        "paragraphs": [
            "莎蘿雨滴蒼苔痕，前峰後峰啼斷猿。",
            "攜筇别我下層翠，何處靜敲仁者門。"
        ],
        "title": "送純禪者",
        "id": "0ca85826-5580-43ca-8dab-5595a9740799"
    },
    {
        "author": "釋重顯",
        "paragraphs": [
            "古松吟遶石磷磷，湯惠休辭豈易聞。",
            "紅葉寫成藏不得，暮風吹斷碧溪雲。"
        ],
        "title": "和頏書記見寄",
        "id": "9e769381-7c97-4144-b4d2-00c0e5a3f107"
    },
    {
        "author": "釋重顯",
        "paragraphs": [
            "飛泉列岫壓窮野，冷碧寒青光鬭射。",
            "片雲片石何太高，爲誰留在長松下。"
        ],
        "title": "送允誠禪者",
        "id": "a12e9c3f-5431-4078-ab49-cc19e947b6cd"
    },
    {
        "author": "釋重顯",
        "paragraphs": [
            "古藤枝，寒索索。",
            "方倚靠，又拈却。",
            "海闊天遙非等閑，風前曾共孤雲約。"
        ],
        "title": "送僧",
        "id": "8cf6d2e8-001a-4c99-9775-10ec7a78fb25"
    },
    {
        "author": "釋重顯",
        "paragraphs": [
            "瘦藤春雲深，天涯去無侶。",
            "時笑野泉聲，似共流鶯語。",
            "落落風規今古情，相逢會有知音舉。"
        ],
        "title": "送清禪者",
        "id": "6cf8672c-6454-443e-9772-9cb44c2c6555"
    },
    {
        "author": "釋重顯",
        "paragraphs": [
            "永夜潛思槁木身，蓬仙門館漸經旬。",
            "雖干清政爲高客，爭奈白雲無主人。",
            "巖瀉瀑泉機未息，雨零寒葉夢猶頻。",
            "此時賢宰容歸去，古像焚檀祝有因。"
        ],
        "title": "辭于秘丞",
        "id": "25792afa-e8e6-4c23-a5c1-91275f0d0b6b"
    },
    {
        "author": "釋重顯",
        "paragraphs": [
            "涼飈新葉墜巖陰，禪起高秋别翠岑。",
            "孤月冷光清有興，斷雲閑影合無心。",
            "瓶分吴浪情何極，鉢化膺門道更深。",
            "好是却迴舊房日，倚欄同看橘鋪金。"
        ],
        "title": "送僧",
        "id": "e59e38fe-292d-4d25-8f9b-57e94ae34bbf"
    },
    {
        "author": "釋重顯",
        "paragraphs": [
            "平旦寅，朕兆之前已喪真。",
            "老胡鶴樹慚開口，猶舉雙趺誑後人。"
        ],
        "title": "往復無間  其一",
        "id": "bb0f26bb-6f44-46a0-8f92-db6f9dc5173e"
    },
    {
        "author": "釋重顯",
        "paragraphs": [
            "日出卯，萬國香花競頭走。",
            "邯鄲學步笑傍觀，豈知凶禍逐其後。"
        ],
        "title": "往復無間  其二",
        "id": "9320ffae-da2d-45de-b4bd-3bba5d85fee4"
    },
    {
        "author": "釋重顯",
        "paragraphs": [
            "食時辰，大嚮那堪列主賓。",
            "維摩香飯本非設，怪他鶖鷺獨生瞋。"
        ],
        "title": "往復無間  其三",
        "id": "ece1c18c-0068-4caf-8d7e-1c66afb9b64d"
    },
    {
        "author": "釋重顯",
        "paragraphs": [
            "禺中巳，荆棘園林徧大地。",
            "南北東西卒未休，金剛焰復從何起。"
        ],
        "title": "往復無間  其四",
        "id": "c0fa95fd-b5f5-4af2-a4fc-c8b37b9720d7"
    },
    {
        "author": "釋重顯",
        "paragraphs": [
            "日南午，寥廓騰輝示天鼓。",
            "鬰頭藍已定全身，何假周行誇七步。"
        ],
        "title": "往復無間  其五",
        "id": "c1e1b35b-6f2b-4a68-85ec-436c96231da2"
    },
    {
        "author": "釋重顯",
        "paragraphs": [
            "日昳未，碧眼胡來欺漢地。",
            "九年計較不能成，剛有癡人求斷臂。"
        ],
        "title": "往復無間  其六",
        "id": "d9f0441a-fee5-4a7f-a4f7-7cf0630b67dd"
    },
    {
        "author": "釋重顯",
        "paragraphs": [
            "晡時申，急急逃生路上人。",
            "草鞋踏盡家鄉遠，頂罩燒鍾一萬斤。"
        ],
        "title": "往復無間  其七",
        "id": "39891646-0956-43f0-aa31-65e1e326f27d"
    },
    {
        "author": "釋重顯",
        "paragraphs": [
            "日入酉，室內覆盆且依舊。",
            "塵塵彼彼丈夫兒，井中之物同哮吼。"
        ],
        "title": "往復無間  其八",
        "id": "c54df911-d7c6-47a4-b8dd-3dc1c65b0214"
    },
    {
        "author": "釋重顯",
        "paragraphs": [
            "黄昏戌，寰中不礙平人出。",
            "瓦礫光生珠玉閑，將軍豈用驅邊卒。"
        ],
        "title": "往復無間  其九",
        "id": "72184539-201b-481b-bbe2-a36abc8efa9f"
    },
    {
        "author": "釋重顯",
        "paragraphs": [
            "人定亥，六合茫茫誰不在。",
            "長空有月自尋常，霧起雲騰也奇怪。"
        ],
        "title": "往復無間  其一○",
        "id": "b9b396f3-fd47-4f14-861f-299b9fd1f426"
    },
    {
        "author": "釋重顯",
        "paragraphs": [
            "半夜子，樵唱漁歌聲未已。",
            "雨花徒說問空生，高枕千門睡方美。"
        ],
        "title": "往復無間  其一一",
        "id": "56d14972-4e81-4e98-9357-8ffcca0cf97d"
    },
    {
        "author": "釋重顯",
        "paragraphs": [
            "鷄鳴丑，貴賤尊卑各相守。",
            "忙者忙兮閑者聞，古今休論自長久。"
        ],
        "title": "往復無間  其一二",
        "id": "b8cc51ac-5dfd-4d68-b6b4-7e98406a0735"
    },
    {
        "author": "釋重顯",
        "paragraphs": [
            "巖泉高鎖黄金宅，衲卷秋雲古標格。",
            "離歌誰贈欲行人，偏界同爲一宿客。",
            "春色依依日杲杲，南北東西好看好。",
            "閙市拶笑嬌尸迦，草頭青點俱胝老。",
            "呵呵呵，人間天上不知他。",
            "糲竭節有頂門眼，歸去清風拂薜蘿。"
        ],
        "title": "送僧",
        "id": "a81fcc9f-4d1c-4e57-83b7-141c4168625b"
    },
    {
        "author": "釋重顯",
        "paragraphs": [
            "水月拈來作者殊，東西南北謾區區。",
            "也知金粟李居士，端坐重城笑老盧。",
            "咄。"
        ],
        "title": "寄李都尉",
        "id": "c7a361c2-8e77-427c-a8ca-332dd5e026cb"
    },
    {
        "author": "釋重顯",
        "paragraphs": [
            "山萬重兮水萬枝，堆青流碧冷便宜。",
            "筭來免得生遙恨，不在詩情在祖師。"
        ],
        "title": "寄池陽曾學士",
        "id": "2fdb38bc-65f4-431d-ab05-e88e572bdf11"
    },
    {
        "author": "釋重顯",
        "paragraphs": [
            "露冕民謠物物成，江山千里古風清。",
            "曹溪客是無機者，日在深雲聽頌聲。"
        ],
        "title": "寄四明使君沈祠部  其一",
        "id": "eb7d493c-2d81-45c1-bc0c-0e2164bf439f"
    },
    {
        "author": "釋重顯",
        "paragraphs": [
            "蒼蒼德也亦如斯，政化全歸副倚毗。",
            "十萬人家寫春色，不知誰解立生祠。"
        ],
        "title": "寄四明使君沈祠部  其二",
        "id": "682d5823-a41f-4b96-a741-fe04a59520fb"
    },
    {
        "author": "釋重顯",
        "paragraphs": [
            "千尺巖泉噴冷聲，草堂雲淡竹風清。",
            "蒲團時倚無他事，永日寥寥謝太平。"
        ],
        "title": "寄內侍太保  其一",
        "id": "fea5b67f-7932-4664-a10e-2d5a4f16bf59"
    },
    {
        "author": "釋重顯",
        "paragraphs": [
            "蘿龕蘚室狎猿猱，忽捧綸言挂紫袍。",
            "恩大不知何以報，五雲天上望空勞。"
        ],
        "title": "寄內侍太保  其二",
        "id": "c7e8003e-dc9a-4f47-873b-8ac70db27183"
    },
    {
        "author": "釋重顯",
        "paragraphs": [
            "故國休言萬里程，爲官爲釋且分明。",
            "道存不必曾傾蓋，俱有清風匝地生。"
        ],
        "title": "寄曹都護",
        "id": "2455656d-ecbc-4e86-9bb1-801cfcbc53a2"
    },
    {
        "author": "釋重顯",
        "paragraphs": [
            "虎角深藏不待時，全機曾許雪林知。",
            "如今百越拈來也，草偃風行是信旗。"
        ],
        "title": "送僧",
        "id": "833c8384-95c4-4c66-add7-9ab74cd52972"
    },
    {
        "author": "釋重顯",
        "paragraphs": [
            "千峰影裏葉初凋，極望還將慰寂寥。",
            "也謂毫端不相隔，秋雲秋水奈遙遙。"
        ],
        "title": "寄靈隱惠明禪師  其一",
        "id": "7a47a691-a34c-47fa-91cd-7287b237352c"
    },
    {
        "author": "釋重顯",
        "paragraphs": [
            "海嶠生片雲，有時忽如蓋。",
            "不挂飛來峰，悠悠擬何待。"
        ],
        "title": "寄靈隱惠明禪師  其二",
        "id": "5f2296fc-769b-4258-8a0a-756d0c857bd7"
    },
    {
        "author": "釋重顯",
        "paragraphs": [
            "白蘋汀是舊家鄉，歸興蘭舟泛渺茫。",
            "日暮沙禽啼欲斷，不知誰在碧雲房。"
        ],
        "title": "送益書記之霅水",
        "id": "748f8c90-27ff-49a4-ac3d-a0ed41dbc7f5"
    },
    {
        "author": "釋重顯",
        "paragraphs": [
            "甘蔗流苗應刹塵，覺場高發利生因。",
            "紫金蓮捧千輪足，白玉毫飛萬德身。",
            "孤立大方資定惠，等觀含類捨怨親。",
            "挨星相好中天主，匝地名聞出世人。",
            "螺髪右旋仙島碧，月眉斜印海門新。",
            "鸞翔鳳舞非殊品，象轉龍蟠絕比倫。",
            "瓔絡聚中騰瑞色，花鬘影裏奪芳春。",
            "慈儀戀望知何極，梵德言辭莫可陳。",
            "胸字杳分無量義，頂珠常照百由旬。",
            "雙林孰謂歸圓寂，坐斷乾坤日見真。"
        ],
        "title": "三寶讚 佛寶",
        "id": "a37383d0-5faa-4e6e-974a-f4673c17212b"
    },
    {
        "author": "釋重顯",
        "paragraphs": [
            "後得智生功德聚，大悲留演潤禽魚。",
            "貫花雖自科千品，標月還歸理一如。",
            "過量劫應期廣布，刹那心合未忘書。",
            "四衢道內抛紅焰，五欲波中綻白蕖。",
            "排斥衆魔登壽域，引攜諸子下安車。",
            "義天星象熒熒也，辭海波瀾浩浩歟。",
            "違背此恩難拯拔，遭逢末世豈躊躇。",
            "聞來半偈須相斆，惜去全身莫共居。",
            "飛辯恨曾虧激問，頤幽欣且免長噓。",
            "生生頂奉輝心鏡，廓照塵勞信有餘。"
        ],
        "title": "三寶讚 法寶",
        "id": "0abe8fbe-f6fc-4600-ba25-ee14b1ab5478"
    },
    {
        "author": "釋重顯",
        "paragraphs": [
            "方袍圓頂義何宣，續焰千燈豈小緣。",
            "花雨座前猶滯相，虎馴庵畔尚稽詮。",
            "巖栖塚宿難依望，鶴貌雲心迥灑然。",
            "寶杖夜鳴寒嶠月，銅瓶秋潄碧潭煙。",
            "名標練若澄諠猾，迹念昏衢警睡眠。",
            "林下雅爲方外客，人間堪作火中蓮。",
            "情高不是超三際，道在非同入四禪。",
            "浮世勉誰知逝水，深峰甘自聼飛泉。",
            "苾蒭草馥僧祇後，玳瑁盂傳古佛先。",
            "珍重覺皇有真子，坤維高步列金田。"
        ],
        "title": "三寶讚 僧寶",
        "id": "34518734-d707-4e65-8f47-b7cd6256b966"
    },
    {
        "author": "釋重顯",
        "paragraphs": [
            "枕簟雲作屏，必固黄金宅。",
            "軒窗月爲晝，豈止虛生白。",
            "麟龍愧頭角，鵰鶚慚羽翮。",
            "庶擬羣類心，在寛如在窄。"
        ],
        "title": "夏寄辯禪者山房",
        "id": "752c02d4-2d34-45ec-a5a0-9e0b8442361d"
    },
    {
        "author": "釋重顯",
        "paragraphs": [
            "文柄誰持合自持，憂民風槩乍清羸。",
            "禪林草藥如爲效，願見皇家急詔時。"
        ],
        "title": "和錢太博見寄覓山藥  其一",
        "id": "6cb7ab02-d6a9-4c7a-aa72-5dbce5336632"
    },
    {
        "author": "釋重顯",
        "paragraphs": [
            "聖君鴻業在扶持，日角龍章固不羸。",
            "摛藻玉堂歸未晚，百花開赴御筵時。"
        ],
        "title": "和錢太博見寄覓山藥  其二",
        "id": "73b5cc2f-ad23-48d1-b6b5-58cbbbde5265"
    },
    {
        "author": "釋重顯",
        "paragraphs": [
            "賢才當召試，彪炳對吾君。",
            "千古不遺恨，八元應主文。",
            "岸花明列斾，天籟拂微雲。",
            "後夜觀垂象，中台位已分。"
        ],
        "title": "送錢太博應賢良選",
        "id": "ffdf0109-b68b-411b-aef1-474cabd171b6"
    },
    {
        "author": "釋重顯",
        "paragraphs": [
            "中峰深且寒，欹接海邊島。",
            "松凋不死枝，花坼未萌草。",
            "飛瀑吼蛟宮，幽徑分鳥道。",
            "伊余空寂徒，浮光寄枯槁。",
            "冥遊天地間，誰兮可尋討。",
            "孤立雲霞外，誰兮可長保。",
            "兹來仁者來，還稱太白老。",
            "荷策扣巖扃，重席展懷抱。",
            "示我商頌清，休誇郢歌好。",
            "報投慚抒辭，難以論嘉藻。"
        ],
        "title": "答天童新和尚",
        "id": "119464c6-df90-45db-9477-a4ece338952e"
    },
    {
        "author": "釋重顯",
        "paragraphs": [
            "玲瓏巖古寺，冠乎明越境。",
            "海眼通洌泉，天心聳危嶺。",
            "嘗游興未闌，遐想神忽凝。",
            "彼士真覺雄，相鄰不孤迥。",
            "吾愛濟横流，孰云煩慮屏。",
            "吾愛整頺綱，豈止浮根靜。",
            "棲梧瑞九包，追風駿十影。",
            "顧我不爭衡，與誰閑鬭茗。",
            "乘時既磊落，照世非昏暝。",
            "佇爲王者師，三千統摩頂。"
        ],
        "title": "和頌",
        "id": "0b04080e-3673-4afd-b714-5e46ad27beb1"
    },
    {
        "author": "釋重顯",
        "paragraphs": [
            "武陵山水何秘邃，元化功兮不容易。",
            "壇曾善卷韜龍光，洞亦桃花副麟趾。",
            "仍思昔日吾祖浩浩提綱宗，消息曠斷寰宇空。",
            "又聞高大舜讓公器，祥瑞却生蘆葦叢。",
            "人由境兮冥道德，境有人兮分玉石。",
            "臻禪本自偃殊方，忽向其中誕孤跡。",
            "迢迢海甸來尋我，一十二年同冷坐。",
            "羽翼摶風今是時，拂盡天雲乃飛過。"
        ],
        "title": "贈别太臻禪者",
        "id": "8bbb92c8-39dd-410b-8dbe-30dd661b678d"
    },
    {
        "author": "釋重顯",
        "paragraphs": [
            "百草頭，何太極，重與禪徒下錐刺。",
            "雲門俱字好參詳，雪峰輥毬亦端的。",
            "黛非青兮藍一色，辰錦砂兮敢言赤。",
            "紫羅帳裏有真珠，曹溪路上生荆棘。",
            "還會麽，此時若不究根源，直向當來問彌勒。"
        ],
        "title": "雲門俱字",
        "id": "a1e31a31-60c7-42a1-8b81-205f168668d3"
    },
    {
        "author": "釋重顯",
        "paragraphs": [
            "如何是賓中賓。",
            "云滿面埃塵，又曰噫。"
        ],
        "title": "僧問四賓主因而有頌頌之  其一",
        "id": "d0e83166-1ff9-4e69-9dec-5456f75d39c0"
    },
    {
        "author": "釋重顯",
        "paragraphs": [
            "賓中之賓，少喜多瞑。",
            "丈夫壯志，當付何人。"
        ],
        "title": "僧問四賓主因而有頌頌之  其二",
        "id": "a5756b1a-3179-473b-9d20-5e3efc1fc153"
    },
    {
        "author": "釋重顯",
        "paragraphs": [
            "如何是賓中主。",
            "云兆分其五，又曰引。"
        ],
        "title": "僧問四賓主因而有頌頌之  其三",
        "id": "7fd0fb1a-2ef6-4cba-a45f-66768648474d"
    },
    {
        "author": "釋重顯",
        "paragraphs": [
            "賓中之主，玄沙猛虎。",
            "半合半開，唯自相許。"
        ],
        "title": "僧問四賓主因而有頌頌之  其四",
        "id": "91a94171-e9a3-41ca-be64-5b9d5295be68"
    },
    {
        "author": "釋重顯",
        "paragraphs": [
            "如何是主中賓。",
            "云月带重輪，又曰收。"
        ],
        "title": "僧問四賓主因而有頌頌之  其五",
        "id": "f87708b2-b086-42bd-8b02-edf15f2beb8a"
    },
    {
        "author": "釋重顯",
        "paragraphs": [
            "主中之賓，温故知新。",
            "互換相照，師子嚬呻。"
        ],
        "title": "僧問四賓主因而有頌頌之  其六",
        "id": "fc3e8f7d-55b0-4058-91ee-9764dfc0dad0"
    },
    {
        "author": "釋重顯",
        "paragraphs": [
            "如何是主中主。",
            "云大千捏聚，又曰掲。"
        ],
        "title": "僧問四賓主因而有頌頌之  其七",
        "id": "7fb52a7f-6f7d-4345-8859-62216fbdaee5"
    },
    {
        "author": "釋重顯",
        "paragraphs": [
            "主中之主，正令齊舉。",
            "長劍倚天，誰敢當禦。"
        ],
        "title": "僧問四賓主因而有頌頌之  其八",
        "id": "9fa614b7-ec07-4163-8a04-eeec2a8dd563"
    },
    {
        "author": "釋重顯",
        "paragraphs": [
            "賓主分不分，顢頇絕異聞。",
            "解布勞生手，寄言來白雲。"
        ],
        "title": "僧問四賓主因而有頌頌之  其九",
        "id": "792b0e25-f3a5-4d5e-b288-ba3ca6c3bbab"
    },
    {
        "author": "釋重顯",
        "paragraphs": [
            "七八既難，直須教透。",
            "來不在前，去不在後。",
            "麤細自看，緊緩相就。",
            "一日圓成呈似君，想得諸方未知有。"
        ],
        "title": "令僧把衲",
        "id": "30f82b0d-c980-4eb8-a6bc-3c48a6f7c57e"
    },
    {
        "author": "釋重顯",
        "paragraphs": [
            "六月干江水似秋，片帆高挂岸雲收。",
            "行行莫謂朝天闕，況倚文星在巨舟。"
        ],
        "title": "送知一入京兼簡清河從事",
        "id": "8ece2ad4-78fd-4053-b858-4ed20c00bd94"
    },
    {
        "author": "釋重顯",
        "paragraphs": [
            "溪山春色映雲袍，愛住隍城意轉高。",
            "翻笑忘機自安者，不能垂手入塵勞。"
        ],
        "title": "送德珉山主",
        "id": "f803ca3c-9512-4829-9dc3-379eebc8e1de"
    },
    {
        "author": "釋重顯",
        "paragraphs": [
            "紅芍藥邊方舞蝶，碧梧桐裏正啼鶯。",
            "離亭不折依依柳，況有春山送又迎。"
        ],
        "title": "送僧  其一",
        "id": "79bb8c70-7741-4c2e-9f70-1515944aa57b"
    },
    {
        "author": "釋重顯",
        "paragraphs": [
            "祖域高親日未央，家林歸去意何長。",
            "舊交不識初相見，曾振滄溟奪夜光。"
        ],
        "title": "送僧  其二",
        "id": "32c894e2-b940-4a01-9cb6-c871aa5eb3a5"
    },
    {
        "author": "釋重顯",
        "paragraphs": [
            "石橋雲瀑冷相侵，蘚徑蘿龕入更深。",
            "却羨搘筇遠歸去，半千尊者是知音。"
        ],
        "title": "送崇己闍黎歸天台",
        "id": "386cc0d7-761f-456c-862c-f6e01ff88d06"
    },
    {
        "author": "釋重顯",
        "paragraphs": [
            "百越江山冠九州，如屏還愧謾相褒。",
            "惠休此去多吟賞，嬴得清風價轉高。"
        ],
        "title": "送邃悟上人之會稽",
        "id": "1628f786-42c2-45c2-b13f-12d5f6763ef5"
    },
    {
        "author": "釋重顯",
        "paragraphs": [
            "乘興飛帆别翠峰，水光春靜冷涵空。",
            "到人若問曹溪意，祇報盧能在下風。"
        ],
        "title": "送僧  其一",
        "id": "6128d6a9-003e-4776-a15d-8977b1f5f7c0"
    },
    {
        "author": "釋重顯",
        "paragraphs": [
            "禪石飛流濺碧莎，利生還喜下雲坡。",
            "途中若立三千客，剔起眉毛不在多。"
        ],
        "title": "送僧  其二",
        "id": "1a8563b5-c4a5-4399-b5e5-c2de64310cfe"
    },
    {
        "author": "釋重顯",
        "paragraphs": [
            "栴檀林裏振金毛，四顧清風拂幾遭。",
            "曾許全威作雲雨，不知何處是塵勞。"
        ],
        "title": "送僧  其三",
        "id": "decc69d3-28f4-4fd7-bb7b-560d1a557273"
    },
    {
        "author": "釋重顯",
        "paragraphs": [
            "雲衣輕拂下層巒，松檜生風觸袖寒。",
            "誰問親游乳峰意，百千年後與誰看。"
        ],
        "title": "送僧  其四",
        "id": "ffc74d4c-e9ed-4de3-99ec-5951421d4769"
    },
    {
        "author": "釋重顯",
        "paragraphs": [
            "碧岫層層列杳冥，漣漪環遶賁寒青。",
            "韜藏未識古君子，空仰嘉聲過洞庭。"
        ],
        "tags": [
            "洞庭湖"
        ],
        "title": "寄員外黄君",
        "id": "f2193f1b-16f8-455a-bcf4-ff3085772b5a"
    },
    {
        "author": "釋重顯",
        "paragraphs": [
            "五色祥麟白月輪，乘時應不念離羣。",
            "松根石上未歸日，誰看暮山飛斷雲。"
        ],
        "title": "送僧",
        "id": "62fcb387-9c35-4388-86e3-5d21e764afe7"
    },
    {
        "author": "釋重顯",
        "paragraphs": [
            "遠遠飛來一幅書，愈風誠重復何如。",
            "相逢相見未期日，目斷千山插太虛。"
        ],
        "title": "寄劉秀才",
        "id": "1af2f3fc-08d2-4a0b-9e0e-d24fde51881d"
    },
    {
        "author": "釋重顯",
        "paragraphs": [
            "古之别，今之别，目對春江倚寥泬。",
            "三樹兩樹啼斷猿，千峰萬峰落殘雪。",
            "花濛濛，雨濛濛，坤維步步生清風。"
        ],
        "title": "送僧",
        "id": "16618862-a4aa-452e-8700-803e5ba8062f"
    },
    {
        "author": "釋重顯",
        "paragraphs": [
            "曾來芳樹幾回飛，煙靄初晴又見伊。",
            "巧語向人莫相笑，知音知後更誰知。"
        ],
        "title": "聞百舌鳥送僧",
        "id": "4c759d8d-2ccc-42d7-8455-b047369fa30f"
    },
    {
        "author": "釋重顯",
        "paragraphs": [
            "舶主船中寄惠持，雲霞無跡共依依。",
            "海山見說多嘉賞，莫便因循忘却歸。"
        ],
        "title": "送中座主入廣",
        "id": "e26687a4-8455-4d54-8f41-7585417b8fae"
    },
    {
        "author": "釋重顯",
        "paragraphs": [
            "國器難藏孰可知，攜來書劍莫遲遲。",
            "明年桂籍登文陣，奪取龍頭更是誰。"
        ],
        "title": "送隴西秀才入京",
        "id": "e8b87c0a-5b3e-46fd-aaa4-2325d33b2619"
    },
    {
        "author": "釋重顯",
        "paragraphs": [
            "靈殘春島路迢迢，水靜雲開見碧霄。",
            "别後誰同此深意，祇應孤月共寥寥。"
        ],
        "title": "送僧",
        "id": "a86063bc-a1a3-4f6d-aa94-6a92e9191708"
    },
    {
        "author": "釋重顯",
        "paragraphs": [
            "四大假合非虛妄，儱儱侗侗爲二相。",
            "東西南北不相知，留與衲僧作榜様。"
        ],
        "title": "因仰山氣毬頌",
        "id": "df823007-a05c-4e8d-8138-54d7d4225f0a"
    },
    {
        "author": "釋重顯",
        "paragraphs": [
            "臨行情緒懶開言，提唱宗乘亦是閑。",
            "珍重導師并海衆，不勝依戀向靈山。"
        ],
        "title": "赴翠峰請别靈隱禪師",
        "id": "83541027-097e-4bdb-9862-ea4a46cfd2d3"
    },
    {
        "author": "釋重顯",
        "paragraphs": [
            "雪老當年曾入嶺，真禪今日又思鄉。",
            "孤帆隱隱曾唯我，月照夜濤空渺茫。"
        ],
        "title": "送僧歸閩",
        "id": "4886db41-73f8-43b7-94f4-7601f76156ac"
    },
    {
        "author": "釋重顯",
        "paragraphs": [
            "春風𩖼𩖼花正飛，紅霞碧靄籠高低。",
            "越山日暮少林客，應聼子規深夜啼。"
        ],
        "title": "送僧",
        "id": "9fbdcd86-7d4e-42ba-8a9c-9a6f808e8158"
    },
    {
        "author": "釋重顯",
        "paragraphs": [
            "水中得火旨何深，握草由來不是金。",
            "莫道莊生解齊物，幾人窮極到無心。"
        ],
        "title": "寄陳悅秀才",
        "id": "9ff9fc38-bb37-4650-b189-572682ff9f91"
    },
    {
        "author": "釋重顯",
        "paragraphs": [
            "遠念依依闕附書，還同秋水淡相於。",
            "沖雲況是曾無定，幾掩寒蟾出太虛。"
        ],
        "title": "寄錢唐觀音朋山主",
        "id": "bcdfe8df-4b0c-448f-bd67-c7b168236def"
    },
    {
        "author": "釋重顯",
        "paragraphs": [
            "極目春光水照空，岸莎汀草碧茸茸。",
            "三千里外生靈望，獨倚寒藤振祖風。"
        ],
        "title": "送僧",
        "id": "5577996e-e7e8-4875-8015-5f49de858cff"
    },
    {
        "author": "釋重顯",
        "paragraphs": [
            "門外春將半，閑花處處開。",
            "山童不用折，幽鳥自銜來。"
        ],
        "title": "春日示衆  其一",
        "id": "93f3cbc8-eafc-4e95-ad64-538055f058e7"
    },
    {
        "author": "釋重顯",
        "paragraphs": [
            "門外春將半，閑花處處開。",
            "山童曾折後，幽鳥不銜來。"
        ],
        "title": "春日示衆  其二",
        "id": "cf714b38-2a2b-4255-834e-37646cc5c546"
    },
    {
        "author": "釋重顯",
        "paragraphs": [
            "雪带煙雲冷不開，相思無復上高臺。",
            "江山況是數千里，只聽嘉聲動地來。"
        ],
        "title": "寄烏龍長老",
        "id": "a11346df-0ebc-4cc6-ac88-806078c8892d"
    },
    {
        "author": "釋重顯",
        "paragraphs": [
            "千朵危峰杳靄間，石房長带瀑聲寒。",
            "鳥啼花發尋常事，松本青青雪裏看。"
        ],
        "title": "寄太平端和尚",
        "id": "641b5674-a6fc-4df5-8949-011fc7f1dd72"
    },
    {
        "author": "釋重顯",
        "paragraphs": [
            "千峰雨雪時，别我情何極。",
            "不知天地間，更有誰相識。"
        ],
        "title": "送僧",
        "id": "e3fc2a2a-404d-4ded-87ba-57e98bf37d28"
    },
    {
        "author": "釋重顯",
        "paragraphs": [
            "曉天雲靜冷涵霜，滿檻風清敵夜光。",
            "莫謂座間人不識，孤明孤影射虚堂。"
        ],
        "title": "因官人請陞座",
        "id": "5ea49524-16cc-4834-931b-42f088b08cff"
    },
    {
        "author": "釋重顯",
        "paragraphs": [
            "藥病相治見最難，百重關鎖太無端。",
            "金鵝道者來相訪，學海波瀾一夜乾。"
        ],
        "title": "因金鵝和尚語藥病",
        "id": "43133773-586b-4331-b757-4d6497846683"
    },
    {
        "author": "釋重顯",
        "paragraphs": [
            "側翼雄飛天勢闊，電閃星流太輕脱。",
            "南北東西相對看，千里萬里阿喇喇。"
        ],
        "title": "賦沖雲鷂送僧",
        "id": "f181b63e-b41d-4ea7-aec0-d99de9eca9f7"
    },
    {
        "author": "釋重顯",
        "paragraphs": [
            "不是幡兮不是風，衲僧於此作流通。",
            "渡河用筏尋常事，南山燒炭北山紅。"
        ],
        "title": "風幡競辨  其一",
        "id": "cb209981-a3cb-4fa3-94a8-48e0fa3d6a4c"
    },
    {
        "author": "釋重顯",
        "paragraphs": [
            "不是風幡何處著，新開作者曾拈却。",
            "如今懵憧癡禪和，謾道玄玄爲獨脚。"
        ],
        "title": "風幡競辨  其二",
        "id": "57a2500b-c2cb-4d34-8b6b-816a0b43db55"
    },
    {
        "author": "釋重顯",
        "paragraphs": [
            "春光冉冉岸煙輕，水面無風釣艇横。",
            "千尺絲綸在方寸，不知何處得鯤鯨。"
        ],
        "title": "漁父",
        "id": "3d670078-9e3c-42a5-a14f-f7f2e2911962"
    },
    {
        "author": "釋重顯",
        "paragraphs": [
            "嘔啊唱與那鳴咿，百草拈來鬭不知。",
            "日晚騎牛未歸去，指前坡笑又噓嚱。"
        ],
        "title": "牧童",
        "id": "dd1820e0-718d-4511-b80d-1be664bbfcad"
    },
    {
        "author": "釋重顯",
        "paragraphs": [
            "巖房高下折寒梅，極目寥寥雁影回。",
            "相别相逢竟何事，一聲江上發春雷。"
        ],
        "title": "送僧",
        "id": "9300226f-9758-49a7-be49-1bd060804f56"
    },
    {
        "author": "釋重顯",
        "paragraphs": [
            "經旬抱疾阻春霖，莎砌重重蘚暈侵。",
            "曾約偕游未能得，暮山空鎖碧雲深。"
        ],
        "title": "寄天童凝和尚",
        "id": "6f4671e6-7b44-4100-a76a-a8125a60e480"
    },
    {
        "author": "釋重顯",
        "paragraphs": [
            "雲籠碧嶂月籠臺，此去城中早晚迴。",
            "不爲佛光謁韓愈，問君何事出山來。"
        ],
        "title": "送僧入城",
        "id": "9988d577-eade-47ac-8d80-9dbbf9fcfa71"
    },
    {
        "author": "釋重顯",
        "paragraphs": [
            "雪裏梅花見早春，東西南北路行人。",
            "不知何處圓蟾夜，同念山頭老病身。"
        ],
        "title": "病中寄諸化主",
        "id": "eb2975e7-291d-4f21-a2f6-e590515c3960"
    },
    {
        "author": "釋重顯",
        "paragraphs": [
            "民瘼求來吏放閑，萬家深夜啓重關。",
            "齋中既是清涼國，應笑支公别買山。"
        ],
        "title": "和于秘丞見召之什  其一",
        "id": "6e25ff4e-1f5f-49e1-8b7d-4e2f026653a1"
    },
    {
        "author": "釋重顯",
        "paragraphs": [
            "垂垂甘自養衰殘，度歲無人到竹關。",
            "何幸文星枉嘉什，殷勤相喚出層山。"
        ],
        "title": "和于秘丞見召之什  其二",
        "id": "41ea9513-058f-4691-a701-c8629b344d67"
    },
    {
        "author": "釋重顯",
        "paragraphs": [
            "華野非殊古所難，得安閑處未爲安。",
            "大方無外誰相到，空笑重雲鎖碧巒。"
        ],
        "title": "和王殿直見寄  其一",
        "id": "5bf704b1-1ca8-47aa-98ed-c4f4ed8fc9cc"
    },
    {
        "author": "釋重顯",
        "paragraphs": [
            "清風凜凜字人官，堪對彌天釋道安。",
            "不日歸朝狎鴛鷺，也須音問寄層巒。"
        ],
        "title": "和王殿直見寄  其二",
        "id": "30358523-13bb-46f4-b300-cf1c29761b5e"
    },
    {
        "author": "釋重顯",
        "paragraphs": [
            "澄江依棹碧光流，風冷蒹葭雨乍收。",
            "别夜新吟許誰約，白蘋汀上月陵秋。"
        ],
        "title": "送僧",
        "id": "64e52588-026c-483e-b490-62e722959759"
    },
    {
        "author": "釋重顯",
        "paragraphs": [
            "韶石曾披此性靈，三年孤與急流爭。",
            "永嘉舊隱今歸去，堪聽海濤中夜聲。"
        ],
        "title": "送僧歸永嘉",
        "id": "e6a9e57a-e50c-4900-b3d0-5bd5d321bf70"
    },
    {
        "author": "釋重顯",
        "paragraphs": [
            "少室傳來兔角杖，千聖護持爲頂相。",
            "虎踞龍蟠勢未休，雲影山形冷相向。",
            "有時閑倚在虚堂，寥寥匝地凝秋霜。",
            "有時大作師子吼，德嶠臨際何茫茫。",
            "今日提來還不惜，分明普示諸知識。",
            "解拈天下任横行，高振風規有何極。"
        ],
        "title": "兔角拄杖",
        "id": "5a4aaed3-5e28-46c8-ac76-a064ebf0f330"
    },
    {
        "author": "釋重顯",
        "paragraphs": [
            "君不見行路難，亦容易，握草爲金不爲貴。",
            "難曾平地湧波瀾，易復到處列祥瑞。",
            "堪笑堪悲能幾幾，天上人間立高軌。",
            "兄弟十字越參星，一義同心淡秋水。",
            "因憶韶陽古風骨，石火雷光遲出沒。",
            "隔身之句是程途，扣門之問非窠窟。",
            "殷勤報君君記取，方外周游看爪距。",
            "虎狼叢不遇知音，剔起眉毛便歸去。"
        ],
        "title": "送從吉禪者",
        "id": "523112d4-968e-4db8-bb00-7858323cafc0"
    },
    {
        "author": "釋重顯",
        "paragraphs": [
            "道義相資復是誰，巖房深夜思遲遲。",
            "海山雲靜見孤月，高照婺城人不知。"
        ],
        "title": "寄承天長老",
        "id": "a146b6b4-5d5a-4de8-8c88-0e2c935be580"
    },
    {
        "author": "釋重顯",
        "paragraphs": [
            "古路枝分列洲渚，綱兮領兮若爲舉。",
            "病眼方開忽送人，落花驚斷山禽語。",
            "親禪客，親禪客，行復行，獨步坤維消此情。"
        ],
        "title": "送僧",
        "id": "455afb42-4eb5-412a-9f22-c00c5a18ed10"
    },
    {
        "author": "釋重顯",
        "paragraphs": [
            "瘦藤清到紫方袍，閑步坤維意轉高。",
            "若到慎江人借問，金輪王子是吾曹。"
        ],
        "title": "送因大師",
        "id": "5d2648fc-bdb5-4b4d-8393-afa7bab9f42d"
    },
    {
        "author": "釋重顯",
        "paragraphs": [
            "天倫曾重意難分，爭奈孤蹤若斷雲。",
            "去去休同亮禪者，西山一入杳無聞。"
        ],
        "title": "送實師弟",
        "id": "48c11eba-0d7b-4ba8-8245-17e4f791cc54"
    },
    {
        "author": "釋重顯",
        "paragraphs": [
            "元化功深陸羽知，雨前微露見鎗旗。",
            "收來獻佛餘堪惜，不寄詩家復寄誰。"
        ],
        "title": "送新茶  其一",
        "id": "50d9f2ce-8684-4855-a6f5-d8b762fc28c9"
    },
    {
        "author": "釋重顯",
        "paragraphs": [
            "乘春雀舌占高名，龍麝相資笑解醒。",
            "莫訝山家少爲送，鄭都官謂草中英。"
        ],
        "title": "送新茶  其二",
        "id": "9aaa2395-0e26-464b-b860-0b04df4afdd5"
    },
    {
        "author": "釋重顯",
        "paragraphs": [
            "皎潔離雲鶴夢時，孤光還與雪相宜。",
            "金盂後夜重垂影，拂盡天風不自知。"
        ],
        "title": "賦月生雲際送誠監寺",
        "id": "c20e08f5-1189-44c1-af3b-589c1f03dc1f"
    },
    {
        "author": "釋重顯",
        "paragraphs": [
            "瘦藤輕屨蘚衣并，路過危峰截杳冥。",
            "若到金華拂雲霧，不應容易見文星。"
        ],
        "title": "送僧之金華兼簡周屯田",
        "id": "f5384e45-a0c2-4b84-b100-94dc8709d57c"
    },
    {
        "author": "釋重顯",
        "paragraphs": [
            "故國不是阻天涯，花木光中見獨歸。",
            "蜃水鄞江人莫問，月分春浪冷依依。"
        ],
        "title": "送僧之永嘉",
        "id": "7923fd45-209b-4901-a23e-a92e9c54daab"
    },
    {
        "author": "釋重顯",
        "paragraphs": [
            "德不孤兮必有鄰，四明留住是因循。",
            "如今高步錢塘境，只許靈山箇老人。"
        ],
        "title": "寄送疑長老",
        "id": "8a53b9e3-279d-4b18-ba7b-d8565ca082f1"
    },
    {
        "author": "釋重顯",
        "paragraphs": [
            "朱冠青戢雪爲毛，不近鸞凰意亦高。",
            "放你雲林莫迴首，如今何處是仙曹。"
        ],
        "title": "放白鷴",
        "id": "b7656420-1a3b-4057-be58-b827eb58df5a"
    },
    {
        "author": "釋重顯",
        "paragraphs": [
            "别我遊方意未論，瓶盂還喜到雲根。",
            "舊巖房有安禪石，再折松枝拂蘚痕。"
        ],
        "title": "喜禪人迴山",
        "id": "f6624b56-8828-43fc-9fb7-6ab4bf71f105"
    },
    {
        "author": "釋重顯",
        "paragraphs": [
            "七尺巖藤握便行，舊山歸去幾多程。",
            "相逢忽問迢迢意，應發春雷動地聲。"
        ],
        "title": "送僧",
        "id": "895833ad-c1eb-4742-a7f1-c61649822100"
    },
    {
        "author": "釋重顯",
        "paragraphs": [
            "峨峨太白峰，倚翠列霄岸。",
            "羨君乘興歸，凭欄與誰看。"
        ],
        "title": "送僧歸天童",
        "id": "ad06c42e-bc82-42be-b1b6-caf7176ca091"
    },
    {
        "author": "釋重顯",
        "paragraphs": [
            "少微星出古風還，匝地聲光不掩關。",
            "三館峻遷同陌路，九華高卧是蓬山。",
            "巖莎步入祥麟稳，海樹飛求白鳳閑。",
            "祗恐致君休未得，蒲輪重到薜蘿間。"
        ],
        "title": "和曾推官示嘉遁之什",
        "id": "c6f77c15-ed65-4b69-85c2-e3fa0ce80238"
    },
    {
        "author": "釋重顯",
        "paragraphs": [
            "出城四十里，古堰若天外。",
            "飛棹清淺中，孤影自相對。"
        ],
        "title": "經古堰偶作",
        "id": "80452579-23d4-42dd-9d0e-df6909c37ed0"
    },
    {
        "author": "釋重顯",
        "paragraphs": [
            "老病還同葉半凋，經旬門掩夜蕭蕭。",
            "海城都護曾垂訪，一片清風慰寂寥。"
        ],
        "title": "謝張太保見訪",
        "id": "e838dae9-5605-4af1-8507-b76c6f0bc933"
    },
    {
        "author": "釋重顯",
        "paragraphs": [
            "洞庭乳竇皆泉石，抱疾何緣寄幽跡。",
            "曾列狂機一二三，東山西嶺非相識。",
            "屈指嚬眉不可尋，雲飛雨散空沈沈。",
            "如今轉覺流年隔，强把冥悰苦搜索。",
            "縱止言欺白雪辭，寧忘笑與黄梅客。",
            "朴禪者，朴禪者，珠月有光慚照夜。"
        ],
        "tags": [
            "洞庭湖"
        ],
        "title": "送宗朴禪者",
        "id": "f528c564-8cdb-4900-a4bf-195d6d9927f8"
    },
    {
        "author": "釋重顯",
        "paragraphs": [
            "浮圖之子，履道爲貴。",
            "天兮地兮，何泰何否。",
            "動無飾非，靜還雕僞。",
            "辭也云行，後生可畏。"
        ],
        "title": "送尚辭",
        "id": "634c6acd-1831-4e4b-a936-3acb93189f38"
    },
    {
        "author": "釋重顯",
        "paragraphs": [
            "當時臨際辭黄蘗，或指河南或河北。",
            "英禪此日下中峰，機案曾焚笑仍則。",
            "九包一角慚稱瑞，導月觀星亦非意。",
            "爭以韶陽振古風，半途未肯還希冀。",
            "歸去來，歸去來，飛泉浩浩聲如雷。"
        ],
        "title": "歌寄留英禪德",
        "id": "fb3525ee-b66f-40ca-9dd4-e58d2b351134"
    },
    {
        "author": "釋重顯",
        "paragraphs": [
            "愧爾求師，爲吾弟子。",
            "學雖無聞，道亦可擬。",
            "平飛辯月，照復流水。",
            "斯意斯言兮如不忘，行行𩖼𩖼兮步蘭芷。"
        ],
        "title": "送小師元賁",
        "id": "d53c8ddd-d67c-4189-8cd9-60c3c4425fae"
    },
    {
        "author": "釋重顯",
        "paragraphs": [
            "春色未深，興無遲早。",
            "瓶謝九江，峰尋五老。",
            "到日攀蘿獨上時，依依莫忘海山腦。"
        ],
        "title": "送文佶歸廬岳",
        "id": "8fddb1e3-bd96-4941-b13a-be8737052e71"
    },
    {
        "author": "釋重顯",
        "paragraphs": [
            "石橋多古跡，路嶮少人過。",
            "如同白日閑，冷拂青苔坐。",
            "寒老若相逢，爲吾略嘲破。"
        ],
        "title": "送侃禪者之丹丘",
        "id": "067d5529-a52a-46a8-a3f7-282650c8319b"
    },
    {
        "author": "釋重顯",
        "paragraphs": [
            "野水春山，風光極目。",
            "千里萬里，太遲太速。",
            "絕域澄澄兮非犀炬可照，希聲杳杳兮非鳳膠可續。",
            "葉落花開知不知，人天景行爲高躅。"
        ],
        "title": "送實山主",
        "id": "db6591c8-8b28-49d5-ab52-0ff9b454178e"
    },
    {
        "author": "釋重顯",
        "paragraphs": [
            "丫角女子白頭絲，報你諸方作者知。",
            "借問住山何境界，春風𩖼𩖼，春鳥喧喧。",
            "翠峰不能助發，心印却是他傳。"
        ],
        "title": "示衆",
        "id": "b139b5a0-35a7-482a-ac5d-d72c319e4691"
    },
    {
        "author": "釋重顯",
        "paragraphs": [
            "吏散簾垂思莫窮，山光溪影恣相容。",
            "誰誇靖節偏栽柳，自笑隱居高聽松。",
            "丹闕尚遙芝檢密，訟庭閑列蘚花重。",
            "巖間野客雖多病，終再攜筇謁士龍。"
        ],
        "title": "和范監簿  其一",
        "id": "75633a96-4c13-46b1-9028-48616447b1be"
    },
    {
        "author": "釋重顯",
        "paragraphs": [
            "品彙不自適，善政還可得。",
            "縣樓清夜上，島月思雲侵。",
            "誰有古菱花，照此真宰心。"
        ],
        "title": "和范監簿  其二",
        "id": "4a1bb53e-9354-49f4-a884-4db498659ce6"
    },
    {
        "author": "釋重顯",
        "paragraphs": [
            "我有一機，禪子須知。",
            "爍迦羅眼，總是膠黐。",
            "若人借問，伏惟伏惟。"
        ],
        "title": "因香巖和尚",
        "id": "6c7e818e-3da4-48b4-a7de-b65222201de3"
    },
    {
        "author": "釋重顯",
        "paragraphs": [
            "罷參還欲勘諸方，竿木隨身不易當。",
            "翻憶古來興化老，主賓用盡力牽羊。"
        ],
        "title": "送雄直歲",
        "id": "ecac1ee4-5aad-499d-af20-69d8e627d22c"
    },
    {
        "author": "釋重顯",
        "paragraphs": [
            "三分光陰二早過，靈臺一點不揩磨。",
            "貪生逐日區區去，喚不迴頭爭奈何。"
        ],
        "title": "爲道日損",
        "id": "01b5a74c-dd43-47be-b9a3-8d453c06548c"
    },
    {
        "author": "釋重顯",
        "paragraphs": [
            "我有面鏡，到處懸挂。",
            "凡聖不來，誰上誰下。"
        ],
        "title": "疏古",
        "id": "db6a739f-4906-4a10-9f1d-bb955e173b8b"
    },
    {
        "author": "釋重顯",
        "paragraphs": [
            "萬疊雲山未得歸，寂寥心許老盧知。",
            "江城雨雪書名紙，不謁鴻儒更謁誰。"
        ],
        "title": "訪俞秀才",
        "id": "53627dce-f3c7-45c4-9c00-3f07137583b8"
    },
    {
        "author": "釋重顯",
        "paragraphs": [
            "萬卷無書道用歸，閑文公也未須知。",
            "倚天長劍如重戰，更有龍頭復是誰。"
        ],
        "title": "再酬",
        "id": "ebde4579-6b54-411b-9d49-a76d09b8a5b4"
    },
    {
        "author": "釋重顯",
        "paragraphs": [
            "從龍爲雨復清閑，片段依依水石間。",
            "慚問秋風欲吹散，不能留得覆青山。"
        ],
        "title": "留暹首座",
        "id": "e7e76b90-7cbf-4f73-865f-f3dfb1c62829"
    },
    {
        "author": "釋重顯",
        "paragraphs": [
            "何處深棲役夢頻，青城抛却數溪雲。",
            "如今老大歸難得，祇寫情懷遠送君。"
        ],
        "title": "送俞居士歸蜀",
        "id": "e27549f3-a309-46b0-8251-7ecebea9d8d5"
    },
    {
        "author": "釋重顯",
        "paragraphs": [
            "纖纖圓實占芳春，得自侯門勝楚珍。",
            "開葉開花人不會，百千年是等閑身。"
        ],
        "title": "和王殿丞蘡粟種之什",
        "id": "0211b1e4-4787-4f08-b175-ac5ae9bc84a3"
    },
    {
        "author": "釋重顯",
        "paragraphs": [
            "公餘縱目望江山，萬化窮來罔象間。",
            "聞說聖君將下詔，未容清澹與僧閑。"
        ],
        "title": "和江橋晚望",
        "id": "6d869ece-12bc-4066-84ed-f37842db7cf4"
    },
    {
        "author": "釋重顯",
        "paragraphs": [
            "門掩還同歲月摧，石窗經雨積莓苔。",
            "一牀枕簟凈名老，時見斷雲孤月來。"
        ],
        "title": "病起示衆",
        "id": "463451bb-94ee-4c07-b4ef-ade0f1ebe7db"
    },
    {
        "author": "釋重顯",
        "paragraphs": [
            "紗帽山儀白苧袍，遠披孤頂近吾曹。",
            "攜來七尺霜前竹，劃斷天雲不放高。"
        ],
        "title": "送麻居士",
        "id": "843f78f6-1c3f-47c3-81a2-3a3abf46ed8c"
    },
    {
        "author": "釋重顯",
        "paragraphs": [
            "一回辭我一回吟，睠戀巖叢意轉深。",
            "翻謝霜松不凋落，與君同有歲寒心。"
        ],
        "title": "酬李校書",
        "id": "f23a68bd-7d1e-4eb8-b25a-35179212362b"
    },
    {
        "author": "釋重顯",
        "paragraphs": [
            "火雲高下影相連，幾欲披尋恨不前。",
            "無限清風無處問，只應遲步遶林泉。"
        ],
        "title": "苦熱中懷寄永固山主",
        "id": "17665623-bef3-42b4-a62d-2df9a1029509"
    },
    {
        "author": "釋重顯",
        "paragraphs": [
            "羣峰杳藹留不住，遠道依依祇藤屨。",
            "舊隱蘿龕付與誰，寒猿後夜啼高樹。"
        ],
        "title": "送元安禪者",
        "id": "7d8dd296-0c29-42ab-8e64-5a846e1de258"
    },
    {
        "author": "釋重顯",
        "paragraphs": [
            "欲飛飛未得，冷泊杉松枝。",
            "如何垂天雲，遠遠同一涯。"
        ],
        "title": "賦病鶴送奉倫禪者",
        "id": "183bed4e-73eb-45ba-93b3-943db7337255"
    },
    {
        "author": "釋重顯",
        "paragraphs": [
            "列岫霽新雨，凭欄秪澹交。",
            "夕陽明遠水，秋葉露空巢。",
            "思極曾無玷，神清未動爻。",
            "祇應千古意，誰得共雲坳。"
        ],
        "title": "偶作",
        "id": "35c76578-6e3e-4e70-8485-bbd75d7eb594"
    },
    {
        "author": "釋重顯",
        "paragraphs": [
            "叢卉乘春獨讓靈，建溪從此振家聲。",
            "使君分賜深深意，曾滌禪曹萬慮清。"
        ],
        "title": "謝鮑學士惠臘茶",
        "id": "b2a2cc21-d0ad-480f-ad5c-5941fdd88d9e"
    },
    {
        "author": "釋重顯",
        "paragraphs": [
            "冷翠千萬峰，當軒列如黛。",
            "蒲團及禪板，永日澹相對。",
            "彤雲曾無機，燒松亦成蓋。",
            "遠謝幽隱情，難與台星會。"
        ],
        "title": "因遊育王亭寄收主郎給事",
        "id": "fc64bb7f-5f3c-4f99-b87d-154d89dfb136"
    },
    {
        "author": "釋重顯",
        "paragraphs": [
            "湖遶巖城列象寛，萬家臺榭水光寒。",
            "片帆隱隱生遙極，誰問曹溪意轉難。"
        ],
        "title": "送遇能禪者",
        "id": "17c0135f-cb76-4625-b380-1720abef1f60"
    },
    {
        "author": "釋重顯",
        "paragraphs": [
            "秋雲巖葉兩悠悠，半逐風馳半水流。",
            "憑問禪家有何意，不知方外若爲酬。"
        ],
        "title": "送覺海大師",
        "id": "f49fbc24-b73a-406b-8b11-c6c2f028bddd"
    },
    {
        "author": "釋重顯",
        "paragraphs": [
            "冷匣秋波射斗星，鐡衣隨從古霜清。",
            "宣池莫問當年事，一片威風動地生。"
        ],
        "title": "送曾侍禁",
        "id": "b3c0aca8-e6e5-462c-befb-12f161705ddb"
    },
    {
        "author": "釋重顯",
        "paragraphs": [
            "大明一寸光，腐草一何假。",
            "人命呼吸間，誠哉是言也。",
            "呼之曾已休，吸之尚未舍。",
            "寄問諸苦源，來者不來者。"
        ],
        "title": "病起酬如禪德",
        "id": "83fa1531-b0dc-4eed-b7ea-ea4be54e7f1b"
    },
    {
        "author": "釋重顯",
        "paragraphs": [
            "古之送人，言作懷寶。",
            "我慚老病，困乏辭藻。",
            "熊嶺迢迢兮曾立夜雪，謝池依依兮笑生春草。",
            "頭角麟龍安可論，清風步步應相討。"
        ],
        "title": "送雲禪德",
        "id": "9411ba27-c6c2-435a-8490-5958d82c9c54"
    },
    {
        "author": "釋重顯",
        "paragraphs": [
            "右軍墨池月，照我復照誰。",
            "千里忽相到，中峰多病師。"
        ],
        "title": "送久禪德歸蘭亭",
        "id": "131edd0e-e255-4990-80df-d244c7aad1a1"
    },
    {
        "author": "釋重顯",
        "paragraphs": [
            "巖房抱病經一月，門有諸生阻來謁。",
            "長往之期猶未能，七十之年更何說。",
            "若耶溪老忽留語，溪上舊遊且歸去。",
            "春風𩖼𩖼兮兼斷雲，弱柳依依兮带輕絮。",
            "古今離恨雖如此，動靜於吾亦多意。",
            "高握霜筇獨步時，音書莫忘遠飛寄。"
        ],
        "title": "送羲大師",
        "id": "aab5d9bc-7183-4010-899d-4e4fe9616ac5"
    },
    {
        "author": "釋重顯",
        "paragraphs": [
            "蓀之得蘭，其道匪難。",
            "扶吾病起，如珠在盤。",
            "一兮二兮，自看誰看。"
        ],
        "title": "酬海宗二侍者  其一",
        "id": "e482fdfe-341a-4cb2-a0d7-c04e3ef77f6b"
    },
    {
        "author": "釋重顯",
        "paragraphs": [
            "蘭之得蓀，其道必存。",
            "扶吾病起，古風入門。",
            "二兮一兮，且論勿論。"
        ],
        "title": "酬海宗二侍者  其二",
        "id": "53cd5a29-6090-4c92-9a2e-c35254f0c4eb"
    },
    {
        "author": "釋重顯",
        "paragraphs": [
            "陸羽仙經不易誇，詩家珍重寄禪家。",
            "松根石上春光裏，瀑水烹來鬭百花。"
        ],
        "title": "謝郎給事送建茗",
        "id": "afbe0b97-5b63-4d35-b3ff-bf1d75e71491"
    },
    {
        "author": "釋重顯",
        "paragraphs": [
            "穀雨前收獻至公，不爭春力避芳叢。",
            "煙開曾入深深搗，百萬槍旗在下風。"
        ],
        "title": "送山茶上知府郎給事",
        "id": "a596b17b-c4e3-4057-ba57-7ecad59a2786"
    },
    {
        "author": "釋重顯",
        "paragraphs": [
            "帆挂西風别海城，二疏千古道相應。",
            "誰誇富貴沽時譽，自笑經綸作技能。",
            "殘葉賦題紅片片，遠山供望碧層層。",
            "武林到日符嘉遁，高訪巖扃祇許僧。"
        ],
        "title": "送郎侍郎致政歸錢塘",
        "id": "a42df169-a905-4157-ac44-4943b2c0418d"
    },
    {
        "author": "釋重顯",
        "paragraphs": [
            "乳巖秋日無他作，策杖層層止寥廓。",
            "四顧有語分野情，一點彤雲起深壑。",
            "蘚石遲遲略輕踞，逢箇衲僧忽驟步。",
            "頻喚回頭不肯回，及至回兮眉卓竪。",
            "阿喇喇，千里萬里横該抹。",
            "咄。"
        ],
        "title": "山行逢懃禪德",
        "id": "5580dc24-3b88-451b-89cd-c58657c63843"
    },
    {
        "author": "釋重顯",
        "paragraphs": [
            "老盧之子，四三二一。",
            "將欲振飛，卷比叢室。",
            "松凌霜兮運青，水带巖兮流急。",
            "南北東西，雲開見日。"
        ],
        "title": "送小師元哲",
        "id": "bce09d5e-c29c-46c5-b453-7120744ff26b"
    },
    {
        "author": "釋重顯",
        "paragraphs": [
            "雙偃松何似，螺文結數遭。",
            "清聲雖競發，寒影不相高。",
            "對客圓分蓋，孤禪翠滴袍。",
            "若教圖畫得，爭奈有蕭搔。"
        ],
        "title": "永豐莊新植徑松忽二本鄰偃抒辭紀之",
        "id": "98e5fd22-cd41-4947-9c45-655dadf12c66"
    },
    {
        "author": "釋重顯",
        "paragraphs": [
            "鄞江秋晚忽成春，況有台星作主人。",
            "去去高攜古刀尺，二千年運續芳塵。"
        ],
        "title": "送白雲宣長老",
        "id": "c6ce5a47-eaa0-43bd-a1d2-17053b532d44"
    },
    {
        "author": "釋重顯",
        "paragraphs": [
            "萬木带秋聲，古今念暌别。",
            "我有贈行意，臨行爲君說。",
            "重巖休滯雲，遠水且觀月。",
            "生生知不知，天風助清徹。"
        ],
        "title": "送親禪者",
        "id": "6c8623f4-013c-4071-916a-b8282a38772d"
    },
    {
        "author": "釋重顯",
        "paragraphs": [
            "聚散非常凖，古今亦標格。",
            "如何無事人，還似未歸客。",
            "秋風生羣林，野水資寒色。",
            "誰兮謝寸陰，觀彼青山白。",
            "冲禪行復行，五葉待時折。"
        ],
        "title": "送顯冲禪者",
        "id": "5f0b3494-e23f-4c25-b1da-664ffd0d2174"
    },
    {
        "author": "釋重顯",
        "paragraphs": [
            "迢迢别海涯，帆挂杪秋時。",
            "島樹落寒葉，人誰訪祖師。",
            "浪開遊象急，天闊過鴻遲。",
            "早晚歸林下，千徒不共知。"
        ],
        "title": "送天童普和尚",
        "id": "8b258b22-2d90-47fa-9e50-cac13ada34dc"
    },
    {
        "author": "釋重顯",
        "paragraphs": [
            "得第何人愧不平，道存顔巷亦爲榮。",
            "應知未喪斯文也，且把新詩樂性情。"
        ],
        "title": "張秀才下第",
        "id": "8ae6bf3d-5896-4e35-b213-be5809620bb6"
    },
    {
        "author": "釋重顯",
        "paragraphs": [
            "田中稻熟及時收，顆立圓成免外求。",
            "一日歸來古巖上，白雲紅樹共悠悠。"
        ],
        "title": "寄久監收",
        "id": "894b001c-140e-41c4-8b57-d1ed45daf66b"
    },
    {
        "author": "釋重顯",
        "paragraphs": [
            "碧落無片雲，虚庭積深雪。",
            "負春還有誰，徹曙對孤月。",
            "巖松影拂翠不斷，瀑水聲來聽忽絕。",
            "岫禪岫禪知也如未知，八面清風遠遠待時說。"
        ],
        "title": "暮冬夜坐寄岫禪者",
        "id": "cbe8a63c-3c90-4785-828e-7bc949620d16"
    },
    {
        "author": "釋重顯",
        "paragraphs": [
            "寂住峰兮觸星斗，寂住師兮古爲道。",
            "死中得活未輕酬，不許夜行投曉到。",
            "藹藹聲光一百年，吾其後兮吾其先。",
            "振領提綱笑多事，掩扉塞路空依然。",
            "龍朔老盧同兀兀，土爲貌兮金作骨。",
            "萬國爭求肯便行，我要重新敲鐡佛。",
            "東西南北休云識，枯槁冥冥頗相憶。",
            "天外清風結陣來，狂歌遠寄從抛擲。"
        ],
        "title": "寄崇壽懷長老歌",
        "id": "1456959c-977c-4d4e-a24b-e4a412b3f6f1"
    },
    {
        "author": "釋重顯",
        "paragraphs": [
            "雷峰孤頂誰家路，上兮下兮復何故。",
            "曾列三千一半徒，我今獨滿當時數。",
            "鯨麟麟，龍鱗鱗，坤維高步生清塵。",
            "休云裴相慕黄蘗，額有圓珠七尺身。",
            "利禪者，利禪者，倚天長劍應牢把。",
            "或謂風雲不再來，誰爲蒼蒼分晝夜。"
        ],
        "title": "送廷利禪者",
        "id": "db10b7ce-cff1-47d1-8e9b-629641543df6"
    },
    {
        "author": "釋重顯",
        "paragraphs": [
            "涪江怒激鯨鼇宅，岌岌三山大傾側。",
            "冥數俄然一箇來，步武羣方作禪客。",
            "振聲謂我分綱宗，今兮古兮何忩忩。",
            "令吾强爲抉辭句，句句字字凜凜生狂風。",
            "拂散四七單傳之落葉，掃蕩二三直指之流蓬。",
            "似带微芒，敢未勦絕。",
            "寒木在握兮全機可笑，秋水横按兮半提可滅。",
            "使八極頂目者不自爭衡，見斯人兮駕御昂枿。"
        ],
        "title": "送倧禪者",
        "id": "9cd93628-3e13-4449-a662-4d71812a079d"
    },
    {
        "author": "釋重顯",
        "paragraphs": [
            "落落禪家流，攜筇卷雲毳。",
            "别我振辭鋒，夜堂消祖偈。",
            "霜天飛一鶚，目對彈其滯。",
            "春岸立千峰，指也乎其勢。",
            "行行復行行，清飇起蘭蕙。"
        ],
        "title": "送鼎禪者",
        "id": "6257a6c8-876a-454f-bb0c-7ca0c31cf742"
    },
    {
        "author": "釋重顯",
        "paragraphs": [
            "雲根漱野泉，照空復照月。",
            "冷聲曾未消，飛瀾似相别。",
            "巖近生風雷，天遙新冰雪。",
            "演禪乘與知不知，源流依依共澄潔。"
        ],
        "title": "觀泉送演禪者",
        "id": "0fb33ac3-130e-49a1-9b96-2721f12c9180"
    },
    {
        "author": "釋重顯",
        "paragraphs": [
            "一字七字三五字，萬象窮來不爲據。",
            "夜深月白下滄溟，搜得驪珠有多許。"
        ],
        "title": "答忠禪者",
        "id": "f18532bc-bbc4-419b-a6aa-930bf01a056c"
    },
    {
        "author": "釋重顯",
        "paragraphs": [
            "良牧歸詩匠，雅風消鬱蒸。",
            "官清難滯爵，吏散遠同僧。",
            "棠樹非煙合，仙槎碧浪乘。",
            "因思窮萬化，千古更無能。"
        ],
        "title": "和陸學士夏日見寄",
        "id": "af231642-9e2b-468a-bc3f-5b08091544cf"
    },
    {
        "author": "釋重顯",
        "paragraphs": [
            "春色依依籠遠樹，卷衲搘藤墀輕屨。",
            "塵世茫茫無限人，不知誰問曹溪路。"
        ],
        "title": "送化主",
        "id": "c4c91b8f-aff0-4f24-a02f-c14a9ae0904d"
    },
    {
        "author": "釋重顯",
        "paragraphs": [
            "爲星當貳職，權化不相饒。",
            "白屋如多恨，清風何處消。",
            "岸鷗窺列斾，天辟看陞朝。",
            "别有生靈意，寒枝未變條。"
        ],
        "title": "送通判劉國博",
        "id": "07e5dbe4-b111-4044-9746-13d2fec2e86c"
    },
    {
        "author": "釋重顯",
        "paragraphs": [
            "悠悠層山雲，斷兮仍復續。",
            "離離雙岸草，變兮且兼綠。",
            "如何苦雪霜，後凋蠧松竹。",
            "松竹有節操，雪霜無伎倆。",
            "敢折歲寒枝，贈君作嘉賞。",
            "行行天地間，清風在誰掌。"
        ],
        "title": "送别陳秘丞古意",
        "id": "7ddcd52f-0516-4c86-8c58-5fd402361faa"
    },
    {
        "author": "釋重顯",
        "paragraphs": [
            "斾擁帆開照德星，天風高興國風清。",
            "武夷仙仗知回也，各下祥雲到地迎。"
        ],
        "title": "送通判學士歸南國",
        "id": "2e01544f-7c47-49d7-b483-8dc3ecb97ddc"
    },
    {
        "author": "釋重顯",
        "paragraphs": [
            "向國心存了了身，大方無外且同塵。",
            "江城早晚重相見，解笑宗雷十八人。"
        ],
        "title": "和酬郎簽判殿丞",
        "id": "5390b2b9-07f9-4cbc-86c3-8df35845adfb"
    },
    {
        "author": "釋重顯",
        "paragraphs": [
            "范陽居士來鄞水，動地仙飇向人起。",
            "乳峰直上雲霞開，步驟大衢到如此。",
            "茫茫塵世誰知交，當場問我非相饒。",
            "禪家畢竟無他事，古雪巖前曾未消。",
            "俄然悵望辭叢室，荷負難兮淚深溢。",
            "遠幸流方且莫論，再得從容又何日。",
            "迢迢故國殊存想，冷碧柯山分指掌。",
            "況有覺雄華藏師，歸去百城共游賞。"
        ],
        "title": "歌送范陽盧君",
        "id": "6deec5cb-7724-40c9-adec-c01742978ec9"
    },
    {
        "author": "釋重顯",
        "paragraphs": [
            "峨峨石頭，使乎讓祖。",
            "已之匪存，聖之奚慕。",
            "或妄以山，或索云斧。",
            "音耗不通兮清源派分，吾斯語兮詎可論古。"
        ],
        "title": "送廣教專使",
        "id": "56249180-0e58-41f7-b0a0-3f6ac26a2ad9"
    },
    {
        "author": "釋重顯",
        "paragraphs": [
            "雙蓮亭上送行客，菡萏清香散秋色。",
            "野興斷山雲片高，孤影澄江月華白。",
            "希聲險絕堪誰知，大道機存曾未可。",
            "縱闢天常立下風，安教類變叢流火。",
            "君不見梁兮闔國難滯留，千古遺恨空悠悠。",
            "君又不見魏兮小桂生寒翠，一花對雪開無休。",
            "微禪亦並聯芳駕，德星文星仰蕭灑。",
            "物外情深不等閑，環中趣别非輕捨。",
            "相訪從容爲我言，屈指多求更何者。"
        ],
        "title": "送微文章",
        "id": "0cbdb692-79b7-4dd1-9b54-22325eb2936d"
    },
    {
        "author": "釋重顯",
        "paragraphs": [
            "麻衣草座思靈徹，一食安閑更無别。",
            "儵忽遷流數百年，杳杳誰來繼其絕。",
            "吾兮亦是疏慵輩，冷淡身心存慷愷。",
            "偶續靈峰照夜燈，邃泛鐡船下滄海。",
            "深嗟知困不知休，奔馳駭浪空淹留。",
            "縱得長鼇擬何待，堪白頭時好白頭。",
            "因觀壞衲秀禪客，清苦如冰復如蘗。",
            "别我攜筇步大方，爲葉爲花恣披折。",
            "伏枕寥寥情意闌，率寫狂歌贈行色。"
        ],
        "title": "送懷秀禪者",
        "id": "e133bc5b-dcce-4b6b-ade2-d838913d9d3d"
    },
    {
        "author": "釋重顯",
        "paragraphs": [
            "雲根石壙，容身待老。",
            "南來北來，閑且尋討。",
            "五葉一花兮堪對誰，寥寥萬古兮空知有。"
        ],
        "title": "孤運銘",
        "id": "2330dd14-bd4a-44f9-acdc-005927232be4"
    },
    {
        "author": "釋重顯",
        "paragraphs": [
            "百花開後一花開，風遞清香遠遠來。",
            "誰問黄梅不平事，照中依舊惹塵埃。"
        ],
        "title": "寄海會之長老",
        "id": "705eed6e-6d0a-4512-ab78-d525de6624df"
    },
    {
        "author": "釋重顯",
        "paragraphs": [
            "使乎誰，老作者，百戰場中飛鐡馬。",
            "秋水藏來人不知，笑李將軍被擒下。",
            "阿呵呵，却歸湖山唱凱歌。"
        ],
        "title": "雜言送賢專使",
        "id": "d923ecc9-0c9d-4f0a-90e5-5f6f8bebb8ff"
    },
    {
        "author": "釋重顯",
        "paragraphs": [
            "古君子兮道諸己，道器用兮合天理。",
            "同塵還若待時生，觀象不知何處起。",
            "荆叢叢襲莪叢叢，孝兮悌兮非沚中。",
            "聚應落落滴仙露，散或泠泠揚士風。",
            "風之上兮風之下，近一指兮遠一馬。",
            "秋水澹交無限情，夜光照乘胡爲者。",
            "伊予匪謂存餘力，詠高義兮困胸臆。",
            "巴歌百字巖葉書，飛寄汪門舊知識。"
        ],
        "title": "歌紀四明汪君信士",
        "id": "cc6eb335-d6b7-4e0e-9d3e-aaec2d04a540"
    },
    {
        "author": "釋重顯",
        "paragraphs": [
            "高兮竺卿，秋水虛明。",
            "夫何之象，堪云指程。",
            "知吾不知，笑伽耶城。"
        ],
        "title": "送仲卿禪德",
        "id": "e819e8bb-d2a9-4435-b121-aab34f8576d8"
    }
]