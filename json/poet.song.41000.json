[
    {
        "author": "韦骧",
        "paragraphs": [
            "翘翘别乘出吴关，吏俗随辕不敢攀。",
            "此日谩淹飞盖住，明时那许壮才闲。",
            "秋花几处逢孤驿，凉月相迎过暮山。",
            "请剧书成双阙近，伫闻忠论解天颜。"
        ],
        "title": "送浦倅之阙",
        "id": "0c06d409-a6f8-4525-8e05-b71e6e3a68c8"
    },
    {
        "author": "韦骧",
        "paragraphs": [
            "尽日炎炎酷暑蒸，黄昏气象未全清。",
            "天风难值树浑静，海月不见云空明。",
            "羣蚋得时方伺隙，噪蝉何事懒收声。",
            "噫予自有安恬趣，岂废林间坦腹行。"
        ],
        "title": "酷暑初夜",
        "id": "4ebd8083-0277-44e4-88cf-082af72bb397"
    },
    {
        "author": "韦骧",
        "paragraphs": [
            "风脚无时定，霜花昼亦飞。",
            "天愁云四合，树冷鸟相依。",
            "陋室羣书满，衡门俗客稀。",
            "饥肠何以疗，园芋正丰肥。"
        ],
        "title": "十月",
        "id": "36b539d8-f0b3-40bd-8af9-19a0146324e9"
    },
    {
        "author": "韦骧",
        "paragraphs": [
            "木落望始远，阴沈其奈何。",
            "遥山云四闭，飞雪两相和。",
            "天惨景愈短，楼高寒更多。",
            "凝然空引睇，鸿鹄不知过。"
        ],
        "title": "望",
        "id": "2ef084bb-fbaa-4bf8-bf0e-5b4aec4b1135"
    },
    {
        "author": "韦骧",
        "paragraphs": [
            "千夫挽车载，无计奈人灵。",
            "惊起蛟蟠迹，空遗鸟篆腥。",
            "莫歌山有栲，始信物如萍。",
            "只爱坚姿峭，予眸为尔青。"
        ],
        "title": "和吴常甫移石",
        "id": "192a3a9c-c4bd-4907-9027-590bdf6f2632"
    },
    {
        "author": "韦骧",
        "paragraphs": [
            "突兀见升平，前非望汝灵。",
            "尘途虽阖眼，血刃不磨腥。",
            "气格希神岳，漂浮贱水萍。",
            "遇迁何足计，唯守自然青。"
        ],
        "title": "再和",
        "id": "b155f1c4-a292-46c9-b661-45dfc0e5e557"
    },
    {
        "author": "韦骧",
        "paragraphs": [
            "家近西湖日往还，恬然不觉到春阑。",
            "水边花发华丹尽，水面清光终未残。"
        ],
        "tags": [
            "西湖"
        ],
        "title": "残春  其一",
        "id": "15079b9c-9efe-44fa-9b81-466e1b853ef6"
    },
    {
        "author": "韦骧",
        "paragraphs": [
            "休王其如各有时，开荣方徧又春归。",
            "东君忧在阳功乏，多少闲云天上飞。"
        ],
        "title": "残春  其二",
        "id": "3bd170ff-b93f-426e-b9d8-b70d6d8ff9a3"
    },
    {
        "author": "韦骧",
        "paragraphs": [
            "塞草游驹犊，边城夜不关。",
            "健儿心亦礼，老将没于闲。",
            "岂见兵符走，唯闻象贡还。",
            "从兹徐勣比，不得冢前山。"
        ],
        "title": "塞上",
        "id": "4c75cc5e-8ab3-48b6-a0a7-fd75481bbd6b"
    },
    {
        "author": "韦骧",
        "paragraphs": [
            "夜气凄清星斗全，倚樯引望东南天。",
            "怀归重念秋垂尽，倦目羞看月又圆。",
            "况是汴流投浅涸，夫何单舸尚留连。",
            "京华岂谓无心恋，自恨孤踪远邃延。"
        ],
        "title": "初上汴舟思归",
        "id": "92e734b1-ba87-40dc-bbe3-26e4c966a769"
    },
    {
        "author": "韦骧",
        "paragraphs": [
            "西风吹酒面，楼阁近重阳。",
            "悔把菊枝插，幡思乡路长。",
            "比来求熟醉，到了减清狂。",
            "不是纷华少，纷华我所忘。"
        ],
        "title": "小饮楼上作",
        "id": "1dbf8829-0403-4b18-9dc8-5620db8abc4b"
    },
    {
        "author": "韦骧",
        "paragraphs": [
            "汴水日就浅，篙师心不皇。",
            "扁舟若无滞，旧里亦非长。",
            "残叶余秋色，明霞接暮光。",
            "黄昏未停泊，独自倚危樯。"
        ],
        "title": "舟晚行",
        "id": "905cfc30-f3ef-48d2-a9e1-1f11d0564a73"
    },
    {
        "author": "韦骧",
        "paragraphs": [
            "栽培芟治责官曹，官牒书为第一劳。",
            "擢干不知多少树，施功唯系万千艘。",
            "斧斤畏法谁能近，雨露流恩气转豪。",
            "今岁河堤新决坏，森然安用拂云高。"
        ],
        "title": "汴上榆柳",
        "id": "c54f39ee-82af-4168-a3bc-4871a6cb27b3"
    },
    {
        "author": "韦骧",
        "paragraphs": [
            "船头破浪疾如云，船上篙工勇力分。",
            "行色纵无笳鼓竞，归心急在旨甘勤。",
            "远山偶向斜阳见，幽雁偏从半夜闻。",
            "安得巨觥为大饮，乱浇乡思作醺醺。"
        ],
        "title": "归兴",
        "id": "74354484-c301-40ba-b77f-06f92aa450f9"
    },
    {
        "author": "韦骧",
        "paragraphs": [
            "汴水方穷到淮水，大船蹇蹇拒风行。",
            "不知静里千帆过，唯喜空中一派清。",
            "秋气已残山态老，夕阳未尽浪花明。",
            "牧儿随队闲无事，强作歌声和橹声。"
        ],
        "title": "初入淮上",
        "id": "56f45b86-1ff6-4231-9012-a248921e530f"
    },
    {
        "author": "韦骧",
        "paragraphs": [
            "薄仕功名未计高，懒随时辈强譊譊。",
            "推诚本在求诸内，害义何如寡所交。",
            "岂为初官寻要路，唯忧旧学长心茅。",
            "清贫我乐人毋诮，不独扬雄解解嘲。"
        ],
        "title": "自守",
        "id": "d2e61edf-bcc0-4918-9b4b-8a55c1991b0c"
    },
    {
        "author": "韦骧",
        "paragraphs": [
            "晏起已嗟为惰甚，讵堪酒病复相婴。",
            "未忧居养能移气，当念怀安实败名。",
            "便腹亦尝嘲睡癖，腐肠非是醉时清。",
            "辰乎径去谁能止，壮志毋宜恃晚成。"
        ],
        "title": "骧每恶晏起强酒二癖因作诗自警",
        "id": "65282dcb-4c1f-4bea-8198-251c62fb1d7c"
    },
    {
        "author": "韦骧",
        "paragraphs": [
            "真人无梦梦非真，自愧通宵所梦频。",
            "凶吉有来皆系命，岂须占讯复劳神。"
        ],
        "title": "感梦",
        "id": "f0567fa2-999d-40c2-8a46-4c1c74299143"
    },
    {
        "author": "韦骧",
        "paragraphs": [
            "去年干没道途间，今岁官期日月悭。",
            "学古虽然非为禄，食贫宁不厌居闲。",
            "利心汲汲人皆是，巧宦悠悠我不关。",
            "三尺若能多所活，尘泥何必贱青纶。"
        ],
        "title": "将赴富川",
        "id": "ea612e93-34eb-468d-b520-344c602010b0"
    },
    {
        "author": "韦骧",
        "paragraphs": [
            "下马得危亭，江晴气象清。",
            "潮头千顷白，柳色万株明。",
            "风物应如古，登临独有情。",
            "行春始今日，今日不虚行。"
        ],
        "title": "驻轩亭",
        "id": "87d25936-ddb3-4fb0-aae9-a8b48c60594c"
    },
    {
        "author": "韦骧",
        "paragraphs": [
            "舟倚桐庐岸，春风草树明。",
            "经由今假道，潇洒旧闻名。",
            "山势侵云上，溪流见底清。",
            "兹行得佳味，夜枕听滩声。"
        ],
        "title": "过桐庐县",
        "id": "46c950cf-b38b-4c9d-b8be-e9b6a70054c2"
    },
    {
        "author": "韦骧",
        "paragraphs": [
            "溪流一道突羣峰，耆旧传为七里泷。",
            "唯喜幽佳忘世俗，不忧湍险赖篙工。",
            "鸟声喧滑春风里，人影稀疏翠色中。",
            "却惜扁舟不停泊，全输好趣属山翁。"
        ],
        "title": "过七里泷",
        "id": "f6444ef9-c3ef-42f7-897d-7a5f6020176e"
    },
    {
        "author": "韦骧",
        "paragraphs": [
            "欲赋红蕉拟象难，等夷未必下芝兰。",
            "霞飞翠岭分余彩，凤宿青梧半露冠。",
            "举目尽知惊特秀，推诚谁解比含丹。",
            "莫教俗笔空传画，也作寻常润色看。"
        ],
        "title": "和红蕉",
        "id": "a48c88cd-f5e7-4a65-ba88-ca6281f6e792"
    },
    {
        "author": "韦骧",
        "paragraphs": [
            "荆扉栖息久，壮志未能摅。",
            "昨被半通绶，新持三尺书。",
            "虽然烦听讯，何足挠冲虚。",
            "伺隙余公局，开编入燕居。",
            "敢希成大器，唯恐近污渠。",
            "心欲平冤狱，情奚病猾胥。",
            "贤门不多地，贱子幸投裾。",
            "每得高文贶，翻嗟旧业疏。",
            "自滋忘弃学，岂复怅离蔬。",
            "若使华无实，宁为蔽芾樗。"
        ],
        "title": "和公余言怀",
        "id": "b2f2e082-4baa-4592-bba7-af97100e6072"
    },
    {
        "author": "韦骧",
        "paragraphs": [
            "古人抱道重行志，未肯轻从碌碌居。",
            "孟子历为侯国客，退之三上相君书。",
            "心忘险阨高苏武，言极兴衰仰仲舒。",
            "试问渭滨如不遇，直钩何日得生鱼。"
        ],
        "title": "和访古",
        "id": "2094336a-601e-4db4-9265-9516b0edd85c"
    },
    {
        "author": "韦骧",
        "paragraphs": [
            "琐琐尘泥迹，悠悠远宦心。",
            "一朝何喜甚，连客得家音。",
            "义训通千里，人情贱万金。",
            "斜阳复东望，依旧暮云深。"
        ],
        "title": "五月到官七月八日始并得家问二",
        "id": "7d31b82e-a0f3-465b-9534-1eaa98f73b08"
    },
    {
        "author": "韦骧",
        "paragraphs": [
            "色若栖文雉，圆如插绣幢。",
            "春葩应有并，秋卉合无双。"
        ],
        "title": "红文苋",
        "id": "4c17ba1e-1b22-4d5d-8e25-86213bb71983"
    },
    {
        "author": "韦骧",
        "paragraphs": [
            "自是重阳过，重阳菊不迟。",
            "幽芳始经宿，羣好奈随时。",
            "未减黄金蕊，何妨白玉巵。",
            "赏花非赏节，衰谢直为期。"
        ],
        "title": "和董公肃十日菊二首  其一",
        "id": "80381064-b6da-4599-88ca-07d726e4fbf2"
    },
    {
        "author": "韦骧",
        "paragraphs": [
            "昨日堕乌纱，游懽等孟嘉。",
            "今晨举青眼，独自竞黄花。",
            "香冷朝犹盛，人疏势可嗟。",
            "明年又重九，何以面芳葩。"
        ],
        "title": "和董公肃十日菊二首  其二",
        "id": "20dae4dc-d284-48f1-9bff-9bf6ee9f7c07"
    },
    {
        "author": "韦骧",
        "paragraphs": [
            "夫子吟何切，辞源泻不枯。",
            "秋山凿寒玉，夜蚌抉明珠。",
            "感叹通前古，风情满五湖。",
            "只忧长寡和，白雪本高孤。"
        ],
        "title": "和苦吟二首  其一",
        "id": "f02d2cde-4d82-4faf-ba8a-54ecbdd96604"
    },
    {
        "author": "韦骧",
        "paragraphs": [
            "骧也饶诗癖，才疏思每艰。",
            "持毫欲临纸，逐兽不知山。",
            "著意穷三百，唯时见一班。",
            "羨他唐老杜，气格独优闲。"
        ],
        "title": "和苦吟二首  其二",
        "id": "65ed44db-b652-49a7-a607-60209f537969"
    },
    {
        "author": "韦骧",
        "paragraphs": [
            "软枝轻翠近簷垂，朝暮清风不失期。",
            "明月满庭无隐伏，夜深惟有此君知。"
        ],
        "title": "厅前丛竹",
        "id": "552f2ebd-73e0-4fde-89ec-41ea26d1aecb"
    },
    {
        "author": "韦骧",
        "paragraphs": [
            "中秋垂一宿，延颈望金波。",
            "素魄虽微缺，清光已觉多。",
            "圆来殊俯近，观者尚蹉跎。",
            "明夕当如鉴，光华更几何。"
        ],
        "title": "八月十四日夜月",
        "id": "eb765dc5-4352-4bdf-9934-9ae0fe097d9a"
    },
    {
        "author": "韦骧",
        "paragraphs": [
            "八月得中节，今宵秋又中。",
            "由来金气王，向尽月华充。",
            "翫与多方共，清非别夜同。",
            "明皇如未死，依旧惑蟾宫。"
        ],
        "title": "十五夜",
        "id": "24d0762b-593d-49db-b52a-4c6fd530bdd8"
    },
    {
        "author": "韦骧",
        "paragraphs": [
            "明月上天稽，中秋已过期。",
            "十分初减处，万目共怜时。",
            "不见昨宵盛，安知今夜衰。",
            "清光比他夕，犹胜满如规。"
        ],
        "title": "十六夜",
        "id": "1a69bdb8-a391-4da3-9f72-364d976ae05a"
    },
    {
        "author": "韦骧",
        "paragraphs": [
            "诗作东山事已赊，宵行今复动谁嗟。",
            "秋高党类纵横出，月黑光芒斗顿加。",
            "风触羣飞迸星火，水澄乱影漾金沙。",
            "区区曾有分辉客，晋室寒儒本姓车。"
        ],
        "title": "咏萤",
        "id": "91ef38da-4e44-4118-8016-4e43babaff0d"
    },
    {
        "author": "韦骧",
        "paragraphs": [
            "泽物施工讵可名，涓涓以及大川成。",
            "更逢卑处须流惠，有不平时即发声。",
            "倾侧祇将盈上凖，毫厘宁向外边明。",
            "宣尼所取尤深远，盖取原充昼夜行。"
        ],
        "title": "咏水",
        "id": "9ad91e10-7364-4e35-9316-85b8b30dbf41"
    },
    {
        "author": "韦骧",
        "paragraphs": [
            "此君坚直本天然，岂学妖花艳主轩。",
            "筠带轻霜凝不落，干磋圆玉碧无痕。",
            "非春长自繁枝叶，有地终须大本根。",
            "谁为裁音荐清庙，定胜嘉木就牺樽。"
        ],
        "title": "咏竹",
        "id": "56e8a19e-f7c2-46ee-ab8b-579c4c55bf83"
    },
    {
        "author": "韦骧",
        "paragraphs": [
            "寒窗夜将艾，一点映萧萧。",
            "燄向鸡声短，花随蝶梦凋。",
            "何须惜余照，且喜近清朝。",
            "老婢不知此，荆钗屡屡挑。"
        ],
        "title": "残灯",
        "id": "6d34a85a-e50b-4a2d-8824-989240a7ebf6"
    },
    {
        "author": "韦骧",
        "paragraphs": [
            "区区贱质耻无闻，深荷明公曲爱存。",
            "谈席方忻接余论，诗筒多谢遗佳言。",
            "辞源浩若江河泻，文意过于布帛温。",
            "听狱平反愿承教，异时安敢议高门。"
        ],
        "title": "谢董都官见寄",
        "id": "067c12d3-3530-425a-9889-06088c590043"
    },
    {
        "author": "韦骧",
        "paragraphs": [
            "媿将鄙句报多闻，操纸安能蔽所存。",
            "砚墨未干忧见罪，牋封还枉却酬言。",
            "长吟不觉手之舞，熟览方知即也温。",
            "长者如兴起予叹，摄齐时愿一登门。"
        ],
        "title": "再贶诗复以前韵答之",
        "id": "0f0b0175-a973-45f4-9061-ce864eff0974"
    },
    {
        "author": "韦骧",
        "paragraphs": [
            "萋萋广原上，苒苒曲江湄。",
            "人迹不到处，春风似有期。",
            "句牵碧成阵，蒙蔽密如丝。",
            "待看野火烈，百虫悲不悲。"
        ],
        "title": "咏草",
        "id": "afa4aaa0-9a3a-4515-bb66-223e0c469b76"
    },
    {
        "author": "韦骧",
        "paragraphs": [
            "夜堂危坐气凄清，秋月光中新雁鸣。",
            "出塞不知多少路，穿云才听两三声。",
            "归时行列应如旧，来处风烟合认程。",
            "今夕沙汀好栖息，弋人诡计未能成。"
        ],
        "title": "闻新雁",
        "id": "1dcf33fe-f867-40c7-8311-adb2139fdfc5"
    },
    {
        "author": "韦骧",
        "paragraphs": [
            "巨灵前事杳难评，融结皆由造化成。",
            "山历古今常似掌，地当西北是扶倾。",
            "擘开太华几千仞，指出飞鹏数万程。",
            "岁旱定须先展效，力推云雨救苍生。"
        ],
        "title": "仙掌峰",
        "id": "1c57b6d2-1e89-4de9-9a19-a5242a17aee2"
    },
    {
        "author": "韦骧",
        "paragraphs": [
            "一身分二首，一首一铦铓。",
            "遇物无微细，交锋即断伤。",
            "翦齐繄汝锐，任用在君详。",
            "大抵便柔脆，毋令过所长。"
        ],
        "title": "翦刀",
        "id": "de14aa6c-fa30-4435-b0e3-d77554c19b50"
    },
    {
        "author": "韦骧",
        "paragraphs": [
            "西风潇洒作轻寒，黄叶楼中强解颜。",
            "画角几声催晚照，乱云何处是家山。",
            "宦途有立宁辞贱，局事无多岂厌闲。",
            "浊酒一杯休万虑，长林烟暝暮鸦还。"
        ],
        "title": "秋怀",
        "id": "7e0fbf8a-0107-457c-9bc7-b680893e7ce2"
    },
    {
        "author": "韦骧",
        "paragraphs": [
            "通济名渠古到今，当时疏导用功深。",
            "源高直接黄河泻，流去遥归碧海浔。",
            "护冢尚存芳草乱，隋舟安在绿杨阴。",
            "年年漕运无穷已，谁谓东南力不任。"
        ],
        "title": "汴河",
        "id": "669c764b-e23d-4633-ac1b-9c8f05d60548"
    },
    {
        "author": "韦骧",
        "paragraphs": [
            "四载收功故道循，滔滔千古势无垠。",
            "流知江海涵容大，静觉干坤覆焘均。",
            "未必昆仑独倾注，祇安河汉共濆沦。",
            "如何骑得鲸鱼背，直到天涯一问津。"
        ],
        "title": "黄河",
        "id": "0497086f-93c2-466e-836a-23a85024ba55"
    },
    {
        "author": "韦骧",
        "paragraphs": [
            "勿异繁霜早，园林已具腓。",
            "陨时兼夜气，凝处张寒威。",
            "月落初分白，阳升还尽晞。",
            "棱棱不终日，由此识天机。"
        ],
        "title": "和聂充甫晨霜",
        "id": "b4089d73-b54a-4360-8eb9-29af9454d72d"
    },
    {
        "author": "韦骧",
        "paragraphs": [
            "闻说东庵在庐岳，浮屠百数独无双。",
            "堂阴翠色连危嶂，门外清光挹大江。",
            "怪石巑岏坐龙虎，老松突兀树旌幢。",
            "何时得对幽佳趣，摆脱尘襟酒满缸。"
        ],
        "title": "东庵院",
        "id": "2e5334b4-0529-4033-84df-c3e7ac973d6e"
    },
    {
        "author": "韦骧",
        "paragraphs": [
            "霜月孤光在，寒鸡一唱催。",
            "晨兴衣未煖，夜诵帙犹开。",
            "乡梦还千里，愁肠过九回。",
            "浚明何所立，缇室又飞灰。"
        ],
        "title": "次韵和聂充甫冬晓初起",
        "id": "39c6f3f3-9465-41db-a48f-c4e4f4d72bd1"
    },
    {
        "author": "韦骧",
        "paragraphs": [
            "容容贵富此胡为，可止能归即可师。",
            "家住岭南谋退老，官休江左正其时。",
            "相从禄仕材诸子，得谢乡闾似者谁。",
            "赢取林泉长日月，为君潜计乐无涯。"
        ],
        "title": "习曹何君屡有引年之语而未暇请今兹官满解去骧作诗言其荣以壮其志惟僚友不异幸同辞以助之",
        "id": "b72e36a0-e1ff-4b8a-ac9c-b219e223c79b"
    },
    {
        "author": "韦骧",
        "paragraphs": [
            "溪外层楼入翠微，登临炎酷杳如遗。",
            "千山相掩云争出，万浪欲光风倒吹。",
            "摆脱尘纷得危坐，牢笼清旷就新诗。",
            "短衣野老遥相目，应怪官闲亦有时。"
        ],
        "title": "司马南楼纳凉",
        "id": "e5d1d680-ae7c-4be1-a42f-399658824071"
    },
    {
        "author": "韦骧",
        "paragraphs": [
            "仲弟安居后，先庐忆故乡。",
            "暌离何足惜，气义已为光。",
            "远址他年见，归心千里长。",
            "西风吹别酒，为赋脊令章。"
        ],
        "title": "贾中甫送庆甫弟来尉永兴久之告归仆多其来而重其去乃为诗以送之",
        "id": "7464d3bf-3312-4b27-96e5-da3f66ff0889"
    },
    {
        "author": "韦骧",
        "paragraphs": [
            "万顷风波一苇浮，发巢犹稳羨蒙鸠。",
            "唯余忘胆惊其说，况子轻身坐此舟。",
            "轲戒立墙虽孝节，尊曾驱阪本忠谋。",
            "小官辛苦宜无念，自古高贤达以忧。"
        ],
        "title": "贾庆甫以局事乘小船犯风波感其危而为诗且以相示仆亦于舟字韵和呈其卒章盖言有俟以慰贤劳之叹也",
        "id": "b3b2a217-8b85-4349-aca7-e95a3a6a35a6"
    },
    {
        "author": "韦骧",
        "paragraphs": [
            "地僻少将迎，溪山一概清。",
            "秋深孟嘉宅，岁古阖闾城。",
            "吏隐全输我，诗豪半属卿。",
            "社坛何冷落，濡笔请寻盟。"
        ],
        "title": "公闲念诗社之废寄陶贾二同僚一首",
        "id": "6cc59ae1-654b-4b6f-9f41-f8a395cc1568"
    },
    {
        "author": "韦骧",
        "paragraphs": [
            "西风吹雨过江城，林馆秋浓气转清。",
            "扫叶堆枯阶半没，步畦经润履无声。",
            "拒霜欲蕊扶疏翠，暮雀争栖格磔鸣。",
            "贱局安闲出天幸，未须多口论功名。"
        ],
        "title": "雨后",
        "id": "840e8e61-6875-4e30-bc04-97639ed3e734"
    },
    {
        "author": "韦骧",
        "paragraphs": [
            "寸禄固拘挛，区区顿豁然。",
            "比来符檄至，代者姓名传。",
            "公事多闲日，归期不及年。",
            "喜情通梦寐，累夕拜亲前。"
        ],
        "title": "见省符知有代官一首",
        "id": "eebe8833-f18d-4f06-a7c5-0bcdfffc267b"
    },
    {
        "author": "韦骧",
        "paragraphs": [
            "寂默公闲外，新诗忽见撞。",
            "比来知燕坐，时得近秋窗。",
            "临弈夸能胜，持杯学诈降。",
            "相逢怯此病，继晷请然釭。"
        ],
        "title": "和陶掾见寄",
        "id": "2b5a956e-87ea-4468-8105-0a4e376f9f59"
    },
    {
        "author": "韦骧",
        "paragraphs": [
            "予怜拒霜好，独立冠彫穷。",
            "故腊新移至，今年曲爱隆。",
            "栽培曾倩圃，灌溉每呼僮。",
            "覆护障炎日，枝撑御暴风。",
            "欲高殱隘叶，待盛拓芳丛。",
            "不取蒿莱蔽，那妨雨露濛。",
            "翠行疏密等，微径往来通。",
            "恐折频敺雀，忧衰屡灭虫。",
            "清秋方淡薄，碧蕊已玲珑。",
            "占表如争胜，藏身若养蒙。",
            "绿幢擎蓶扈，圆玉琢青葱。",
            "美操寒中辨，丹心日已充。",
            "不甘为菊后，渐见出篱东。",
            "虽本生成力，宁非养治功。",
            "从容延晚节，次第待轻红。",
            "肯学杨花雪，悠悠负主翁。"
        ],
        "title": "待拒霜开一首",
        "id": "95b45a46-8c50-494a-be7b-fb7ac3267304"
    },
    {
        "author": "韦骧",
        "paragraphs": [
            "学非焉用赘多多，养浩当须继孟轲。",
            "把酒相懽外纷扰，吟诗大句破妖魔。",
            "坐中谁作向隅泣，天下今无扣角歌。",
            "圭绂巍巍君勿羨，安知此乐不如他。"
        ],
        "title": "陶掾书斋小饮",
        "id": "07283d1c-6fb8-493f-aa69-b13f11b43758"
    },
    {
        "author": "韦骧",
        "paragraphs": [
            "潇洒临霜夕，清居守决曹。",
            "严城吹角罢，隔垅听猿号。",
            "警卒持更切，呼囚报钥牢。",
            "讼庭澄一水，尘事戢千毛。",
            "簷閴蚊雷绝，池虚蛙吹逃。",
            "逍遥静襟虑，抖擞敞袛裯。",
            "树木彫零尽，星辰气燄豪。",
            "月微椶影薄，风急雁声高。",
            "忆昔随羣学，当时髧二髦。",
            "读书图皦皦，感古动忉忉。",
            "意趣青云近，煇光白玉韬。",
            "百钱宁问卜，一钓冀连鼇。",
            "直谅谋相与，回邪欲尽鏖。",
            "自期非干蛊，幸遇岂屯膏。",
            "翻媿彫文陋，难逢异数褒。",
            "葳蕤从末宦，淟涊著青袍。",
            "敛翅鹰栖臂，垂头骥伏槽。",
            "安能枉寻尺，犹得饱藜蒿。",
            "但恃心如砥，那矜目察毫。",
            "穷通任甄治，险恶远波涛。",
            "养浩虽潜孟，折腰诚愧陶。",
            "常咍强蛇足，敢叹抑牛刀。",
            "衮衮途泥里，悠悠日月慆。",
            "居然成俗态，何足谓贤劳。",
            "贫贱非无赖，清平况夙遭。",
            "边隅虚障候，弓矢载鞬櫜。",
            "途易家音数，官闲坐食叨。",
            "人皆讥野僻，我独固持操。",
            "寂寞几尘甑，包并或餔糟。",
            "趋时聊勉勉，乐道每嚣嚣。",
            "肺腑兹尤慰，朋从义不謟。",
            "相逢甚优渥，得兴且游遨。",
            "胜赏当随地，秋郊况附壕。",
            "山嵠正堪屐，溪曲尚容舠。",
            "莫计空清俸，须令贳浊醪。",
            "菊香分嚼蕊，蟹美共持螯。",
            "谈席争挥麈，诗坛让拥旄。",
            "纵横新义论，嗣绝旧风骚。",
            "气锐千戈立，辞抽万茧缫。",
            "功名休挂齿，志业本夔臯。"
        ],
        "title": "秋日即事呈同僚",
        "id": "4a24f89b-0b03-410e-b96b-8e852ade3680"
    },
    {
        "author": "韦骧",
        "paragraphs": [
            "黄纸恩书下紫宸，岂惟羣罪许从新。",
            "其间多少寛民意，四海承宣有几人。"
        ],
        "title": "宣赦回马上口占",
        "id": "b5d9a022-4a65-468d-b129-43e1f7c34df1"
    },
    {
        "author": "韦骧",
        "paragraphs": [
            "湖水渐如带，扁舟渡亦艰。",
            "山空翠屏浅，荻老雪花残。",
            "立马寒烟际，登楼霭暮间。",
            "严闉促回辔，吏隐乐终悭。"
        ],
        "title": "十月暮登延寿阁",
        "id": "d0abac33-31f3-489e-a74d-40af3372199b"
    },
    {
        "author": "韦骧",
        "paragraphs": [
            "晓鼓韸韸日欲升，寒厅危坐对前楹。",
            "霜威著树琼瑶色，雁阵横空风雨声。",
            "自喜优游服王事，那嗟寂寞滞山城。",
            "栖栖院吏公衙退，却就书帷万虑清。"
        ],
        "title": "晓坐",
        "id": "0170a72a-0ee1-4179-b58d-550c73ddc285"
    },
    {
        "author": "韦骧",
        "paragraphs": [
            "束苇然膏百炬红，夜堂寒气变春融。",
            "流星半没飞金镞，缺月初圆引角弓。",
            "赏罚明如棘门上，和融远过泽宫中。",
            "平心不为长眉醉，慷慨真成壮士风。"
        ],
        "title": "夜射通叔虞曹圃",
        "id": "062e8acc-c3e8-405b-97d3-fb362b1d5e36"
    },
    {
        "author": "韦骧",
        "paragraphs": [
            "远俗无知祗慕恩，凿山踰岭献麒麟。",
            "诸儒不用区区辨，多少难明伪似真。"
        ],
        "title": "辨诈",
        "id": "e86c0b10-c6d4-4b85-974c-c6111fc5d0fb"
    },
    {
        "author": "韦骧",
        "paragraphs": [
            "冒死随敖衣赭衣，当时踪迹已几希。",
            "忠哉相鲁扶君过，不使民情向我归。"
        ],
        "title": "田叔",
        "id": "7d4396ef-e03b-42b6-b51c-4bfee1c82e62"
    },
    {
        "author": "韦骧",
        "paragraphs": [
            "治体清明已久成，世途欹侧未全平。",
            "憸人仗势千钧重，直士无媒一缕轻。",
            "忍视凿墉高外观，更嗟画饼窃虚名。",
            "山林岂是多扃鐍，自为区区志欲行。"
        ],
        "title": "感事",
        "id": "e2ee2b21-f13d-4590-996d-e5c8a90c3417"
    },
    {
        "author": "韦骧",
        "paragraphs": [
            "新文来复数，旧观顿然还。",
            "愿助羣锋锐，那惭砥石顽。",
            "辞豪虽欲抑，理属不容删。",
            "废懒幡多媿，衰迟近学山。"
        ],
        "title": "和鲁成之兄弟见谢",
        "id": "ec7eb8b6-4512-411c-8872-086e50ea97c1"
    },
    {
        "author": "韦骧",
        "paragraphs": [
            "江南二月尚春寒，千里安舆冒险艰。",
            "远想长岐同积雨，不知今日过何山。",
            "出迎应喜诸孙慧，奉寿须惊两鬓班。",
            "从此莫轻离膝下，茹蔬坚乞侍高闲。"
        ],
        "title": "迎亲来毕幼妹之嫁久雨稽阻思望而作一首",
        "id": "2ccb5f97-9000-480b-9e25-ac7006b15d83"
    },
    {
        "author": "韦骧",
        "paragraphs": [
            "痟中邂逅饮寒冰，未及公书慰鄙情。",
            "脂辖近离双凤阙，拜恩新倅五羊城。",
            "旌旗晓过山川秀，笳鼓春归里落荣。",
            "诗社荒凉怀旧将，不知何日可寻盟。"
        ],
        "title": "董公肃都官被命倅南海以当分符之寄南归道中贶书因以诗为寄一首",
        "id": "95e699dc-2688-4608-b8d0-6a7dec334d2e"
    },
    {
        "author": "韦骧",
        "paragraphs": [
            "品冠名园盖物尤，主人分惠若为酬。",
            "摘兼残雨妖娆甚，将以新诗意义优。",
            "几树天香盈翠笼，一栏春色想鸿沟。",
            "满头恣插成狂醉，为恐花神恨暗投。"
        ],
        "title": "答鲁成之兄弟以诗惠牡丹",
        "id": "dd1b8f81-3628-44ee-bb8a-f8a957679457"
    },
    {
        "author": "韦骧",
        "paragraphs": [
            "天子需贤虑逸遗，诏书间岁出丹墀。",
            "嗟予衮衮成无状，羨子飘飘正得时。",
            "能将必先期敌胜，善占当自照心疑。",
            "相将岐路青云近，莫厌萧条更下帷。"
        ],
        "title": "闻诏寄鲁成之兄弟",
        "id": "e332fa4c-5a6c-4d39-91ec-946fd0339c6f"
    },
    {
        "author": "韦骧",
        "paragraphs": [
            "独宿官居静，维舟古岸斜。",
            "尘埃犹吏局，烟水寄吾家。",
            "乡梦连宵动，归心计日差。",
            "向晨望星斗，晓橹趣呕哑。"
        ],
        "title": "代官未至泊舟颁条门独宿署中",
        "id": "6099f813-768b-4844-8cc5-d003f5e697e6"
    },
    {
        "author": "韦骧",
        "paragraphs": [
            "雨脚随云断，湖光带日还。",
            "微虹初照水，余雾尚怀山。",
            "理网渔歌喜，支篷孤棹闲。",
            "萧然安舣泊，尽室画图间。"
        ],
        "title": "南湖晚霁",
        "id": "77bcb87c-1166-4e22-bfbb-1dbd8be44bc4"
    },
    {
        "author": "韦骧",
        "paragraphs": [
            "四百余年兵火后，至今遗构葺如新。",
            "谪官岂是多恩惠，谁谓文章不动人。"
        ],
        "title": "过白公堂",
        "id": "f93208a0-b05d-4b44-900e-97390ae91057"
    },
    {
        "author": "韦骧",
        "paragraphs": [
            "仗节当年分国寄，危楼千古压江浔。",
            "山川风月宜如旧，疏旷还同庾老心。"
        ],
        "title": "庾楼",
        "id": "027d71db-9184-4dcc-ae83-756f03a8687e"
    },
    {
        "author": "韦骧",
        "paragraphs": [
            "数间冷屋苍山觜，忠孝功名万载师。",
            "曲俗佞神惟畏祸，停舟祗谒小姑祠。"
        ],
        "title": "狄公祠",
        "id": "4deebccc-478f-4375-8441-d6d2470ee4bf"
    },
    {
        "author": "韦骧",
        "paragraphs": [
            "莫笑先生犹假醉，先生于道未宜轻。",
            "门前五柳今何在，唯有江流百丈清。"
        ],
        "title": "陶令祠",
        "id": "e516612d-a306-424f-b010-1b088066ab5d"
    },
    {
        "author": "韦骧",
        "paragraphs": [
            "美构冠名城，区区喜与登。",
            "澄泉朝窃鉴，爽气夜相陵。",
            "物象方倾盖，襟怀过饮冰。",
            "苍葭此何幸，玉树是依凭。"
        ],
        "title": "舍绮霞阁五首呈石丈职方 绮霞阁",
        "id": "cbf62aa0-3191-41e0-be71-cbc04893c36a"
    },
    {
        "author": "韦骧",
        "paragraphs": [
            "回环水面碧于蓝，晓夕清虚万象涵。",
            "佳趣不容为独揽，史君横彴在亭南。"
        ],
        "title": "舍绮霞阁五首呈石丈职方 水中亭",
        "id": "24e764fb-c341-427e-8ed0-542684f73a42"
    },
    {
        "author": "韦骧",
        "paragraphs": [
            "绿萍漂合旧根斜，独恨来迟过了花。",
            "不见离披照秋水，尽依名阁作余霞。"
        ],
        "title": "舍绮霞阁五首呈石丈职方 枯荷",
        "id": "1d89da41-ac13-467a-b178-4fdb2012cfd3"
    },
    {
        "author": "韦骧",
        "paragraphs": [
            "两行对植接低圯，弱质毋嫌费壅治。",
            "十月绿阴犹满迳，也胜蒲柳望秋衰。"
        ],
        "title": "舍绮霞阁五首呈石丈职方 蕉迳",
        "id": "703fa293-28a0-46e9-8a5d-135c1b11a94f"
    },
    {
        "author": "韦骧",
        "paragraphs": [
            "嵌空寻尺立池津，池北池南孰可邻。",
            "草树自羞还自笑，凋荣一节任天真。"
        ],
        "title": "舍绮霞阁五首呈石丈职方 小山",
        "id": "32efd1eb-05fe-4e6b-9fb8-4333ed890f81"
    },
    {
        "author": "韦骧",
        "paragraphs": [
            "舄奕红芳续，皇皇若竞辰。",
            "尽居羣卉右，独得四时春。",
            "孤节寒方见，滂葩日又新。",
            "笑梅侵腊候，欺菊冒萧晨。",
            "值赋知均被，生成此特频。",
            "咨咨偏惠意，天听杳难尘。"
        ],
        "title": "和石丈职方长春花",
        "id": "edc4dec8-39da-45e0-93b1-19c81d76bd6d"
    },
    {
        "author": "韦骧",
        "paragraphs": [
            "待次乡闾计索然，故人亭馆寓𨈊跧。",
            "折腰五斗羞彭泽，破屋数间如玉川。",
            "晓竹冒霜清节苦，夜禽啼月小声圆。",
            "萧条真趣非无赖，捽茹箪瓢素所便。"
        ],
        "title": "待令移寓赵氏园亭",
        "id": "d84b8159-db41-4eeb-b808-51c77f87f545"
    },
    {
        "author": "韦骧",
        "paragraphs": [
            "七十能归世已稀，挂冠况在壮龄时。",
            "休风远过疏公上，清节未甘陶令卑。",
            "门枕白云朝睡美，席函明月夜杯迟。",
            "区区胶禄宁无耳，漏尽钟鸣合自思。"
        ],
        "title": "贺简夫石丈罢令先期请老",
        "id": "56e05b80-6f96-4541-9932-8dcb64abf3d5"
    },
    {
        "author": "韦骧",
        "paragraphs": [
            "睡思容易醒，辗转衾裯单。",
            "今宵听风竹，始觉窗外寒。"
        ],
        "title": "遣兴一绝",
        "id": "79294dd8-96ef-492c-80d7-51d78a1793bd"
    },
    {
        "author": "韦骧",
        "paragraphs": [
            "安道枉书自东都，报我外移春可凖。",
            "予方寂处藜藿空，蓄缩仅同枯壤蚓。",
            "闻之虽喜良自嗟，仕岂为贫今颇近。",
            "男儿有志期必行，五斗折腰何足愍。"
        ],
        "title": "得陈安道书知移邑名次",
        "id": "12d939d4-4627-4427-b3a7-b095b98133ed"
    },
    {
        "author": "韦骧",
        "paragraphs": [
            "冻云卷尽月华清，寒气棱棱夜转生。",
            "一卷古书齐万虑，满杯醇酎卧三更。",
            "附炎鄙态悲时薄，养僻孤踪任俗评。",
            "旷逸最便朝睡美，邻鸡不用再三鸣。"
        ],
        "title": "初睡",
        "id": "3930e139-ea99-4e58-a18c-6ea4eb75b949"
    },
    {
        "author": "韦骧",
        "paragraphs": [
            "渴忆富川好，官居似隐潜。",
            "江山慰情淡，鱼稻养贫廉。",
            "旅传无将送，狴牢绝滞淹。",
            "疏闲真自得，何恤远炎炎。"
        ],
        "title": "忆富川四首  其一",
        "id": "39634b10-2ca0-4b13-8a86-1348387982d5"
    },
    {
        "author": "韦骧",
        "paragraphs": [
            "渇忆富川好，孤城插翠屏。",
            "淳风在人物，真趣满郊坰。",
            "野屋千间古，晴山四壁青。",
            "别来千鄙思，偃卧阅图经。"
        ],
        "title": "忆富川四首  其二",
        "id": "0f14c1d0-7536-4fb3-94e3-c63537239f1e"
    },
    {
        "author": "韦骧",
        "paragraphs": [
            "渴忆富川好，优游度岁时。",
            "白云藏治署，苍竹对书帷。",
            "弈战侵遗算，诗坛让拥麾。",
            "还乡固佳况，畴昔尚深思。"
        ],
        "title": "忆富川四首  其三",
        "id": "c1b761cd-ef6a-4c78-8ff2-17b0f9a26387"
    },
    {
        "author": "韦骧",
        "paragraphs": [
            "渴忆富川好，官休欲放船。",
            "垂囊买村酿，掷饵得溪鲜。",
            "迹寄纷嚣外，怀摅旷逸全。",
            "交游日相醉，屡以去期迁。"
        ],
        "title": "忆富川四首  其四",
        "id": "47d2fe7b-e19b-470d-a828-dc479d930fc6"
    },
    {
        "author": "韦骧",
        "paragraphs": [
            "区区席末侍枯棋，臆计苍黄胆欲飞。",
            "制胜固难施小智，冥行多是触沈机。",
            "狂谋殊愧千无得，锐气何劳十即围。",
            "贱子衄归深自庆，袛裯荣带老人辉。"
        ],
        "title": "陪胡公弈棋",
        "id": "b346b671-f456-459e-a2e7-1bcea76a45a4"
    },
    {
        "author": "韦骧",
        "paragraphs": [
            "去岁清明富水滨，今年旧里遘芳辰。",
            "风流萧洒殊前日，花木依稀似故人。",
            "游览不宜辞烂熳，别离还复在逡巡。",
            "暂闲幸可频吟醉，春色当于我辈亲。"
        ],
        "title": "清明",
        "id": "14f42bd8-2ba0-440b-aec3-af42b6287f3f"
    },
    {
        "author": "韦骧",
        "paragraphs": [
            "清明未远正春浓，澍雨无情苦见攻。",
            "沽酒穷垆应减价，障泥豪锦若为功。",
            "轮蹄寂寞湖山闇，桃杏彫疏台榭空。",
            "唯有居闲足幽况，晏眠冷屋似山翁。"
        ],
        "title": "阻雨",
        "id": "7f14f74a-4118-4bd6-92ca-9db35c16dd42"
    },
    {
        "author": "韦骧",
        "paragraphs": [
            "病目私庐药足治，茫然盈月尚多眵。",
            "易平本远风埃路，难愈应缘笋蕨时。",
            "花入书编飞朴朴，星攒簷隙转累累。",
            "古今是否消深虑，视少唯便默以思。"
        ],
        "title": "病目未愈",
        "id": "1d87b6d2-e9a1-4adc-9b31-d0a50a2fe1cc"
    },
    {
        "author": "韦骧",
        "paragraphs": [
            "云物半阴晴，春罍酒气清。",
            "花空叶自隘，梅重核初成。",
            "噱论无柔语，酣歌有壮声。",
            "翠眉应见笑，先老掷风情。"
        ],
        "title": "即事",
        "id": "acbbbe95-01e9-4672-9382-94e8181e81bc"
    },
    {
        "author": "韦骧",
        "paragraphs": [
            "杜鹃叫林表，晓窗色初分。",
            "却忆动乡思，去年江外闻。"
        ],
        "title": "杜鹃",
        "id": "2fcba923-aba9-4cd7-845f-beac9f8b9025"
    },
    {
        "author": "韦骧",
        "paragraphs": [
            "所到固为命，嗟君志不通。",
            "未施稽古效，遽遘及泉凶。",
            "玉毁垂成际，兰摧共茂中。",
            "哀歌闭新垄，寂寞四山空。"
        ],
        "title": "周生哀辞",
        "id": "691befb1-82d2-4b9c-bf89-9f8d8f60e375"
    },
    {
        "author": "韦骧",
        "paragraphs": [
            "未容广受擅余徽，远嗣亲荣二十期。",
            "山岳有神储秀日，朝廷无事乞身时。",
            "挂车濯濯吴风厚，奉寿诜诜夏景迟。",
            "贱士葭莩敢为献，愿光南国过期颐。"
        ],
        "title": "致政胡郎中生日",
        "id": "9cf221fc-7c9c-4af3-bba2-9ea0e6fb87e9"
    },
    {
        "author": "韦骧",
        "paragraphs": [
            "古寺因山半翠微，跻攀危蹬上云扉。",
            "祇应秀色随秋吹，还似红尘染客衣。",
            "子贱鸣絃方暇逸，渊明解绶已来归。",
            "吾侪幸得陪清览，相与优游养道肥。"
        ],
        "title": "和简夫游南巖",
        "id": "7140135d-b25c-4c4b-befa-f32476c4e308"
    },
    {
        "author": "韦骧",
        "paragraphs": [
            "气凉天淡正时秋，野兴山情猝未休。",
            "承召驩于凫藻甚，但忧尘迹累清游。"
        ],
        "title": "又和见招鼓山游",
        "id": "6aaceaaa-23ca-424d-922d-0182acfca279"
    },
    {
        "author": "韦骧",
        "paragraphs": [
            "雨余秋气逼幽斋，时动新篇雅奏谐。",
            "不是溪山清耳目，自缘冰雪满襟怀。",
            "荣名疣赘心都弃，世事毫毛力已排。",
            "唯有鉴湖风月近，贺公前迹可为侪。"
        ],
        "title": "又和闲居",
        "id": "d6635290-cc3a-4356-b0fc-bd809fffee48"
    },
    {
        "author": "韦骧",
        "paragraphs": [
            "一等出钧陶，唯便儿女曹。",
            "诲悭材甚小，扑满祸难逃。",
            "所忌同敧器，为忧在错刀。",
            "物微诚谕远，招损警贪饕。"
        ],
        "title": "和扑满",
        "id": "e1cd199b-543f-4abe-82b7-2e8f66aa7938"
    },
    {
        "author": "韦骧",
        "paragraphs": [
            "词曹新调补，术学久坚完。",
            "有位欲行志，爱民无小官。",
            "脂车乘短日，山国动微寒。",
            "即听佳声满，贤劳岂或叹。"
        ],
        "title": "送处道丈之台任民掾",
        "id": "3e9f9c14-46eb-4e48-b0aa-931f3d139bf0"
    },
    {
        "author": "韦骧",
        "paragraphs": [
            "昔日交传集外诗，规模虽记旧编遗。",
            "近闻几格多兼副，可赐闲中一解颐。"
        ],
        "title": "简夫丈昔遗老杜别集而骧以外集当之久而亡去近承多本因以诗请",
        "id": "6efd7577-8978-4c39-b621-e7abba7a6b08"
    },
    {
        "author": "韦骧",
        "paragraphs": [
            "介似于陵可谓清，老来志操益坚成。",
            "胁肩傅会羞衰俗，捽茹优游尽此生。",
            "祇以图书养高性，不繇林薮市虚名。",
            "谁编野史防遗逸，当为先生作独行。"
        ],
        "title": "赠项子后处士",
        "id": "dcba071a-96c0-4026-a680-42d87545f64f"
    },
    {
        "author": "韦骧",
        "paragraphs": [
            "去年今日到宣州，舟倚昭亭晚雨收。",
            "鸭脚饤盘随土物，蟹螯将酒揜珍羞。",
            "溪间雁集菰蒲老，田外人歌𥝧䅉稠。",
            "此际剡游还忆旧，闲中情味两悠悠。"
        ],
        "title": "去年今日",
        "id": "ca86f402-98a4-4e7d-b1e8-68ecf181d900"
    },
    {
        "author": "韦骧",
        "paragraphs": [
            "故岁官还势亦勤，飘然单舸下长津。",
            "风江无定收帆早，夜浦多虞撃柝频。",
            "俸辍稻粱虽怕之，值轻鱼蟹不嫌贫。",
            "苍波古木应如旧，惆怅经由又隔春。"
        ],
        "title": "忆江上",
        "id": "c4d352bb-1bbe-41ba-b61a-1546184b1d23"
    },
    {
        "author": "韦骧",
        "paragraphs": [
            "官期未迫暂闲身，斆学巖居及夜分。",
            "霜落空山寒切骨，风号万木响连云。",
            "有民勿谓书休读，无术当知政必棼。",
            "独宿不辞应会我，功名富贵本辛勤。"
        ],
        "title": "千佛巖读书寄内",
        "id": "22a34ba0-459a-4874-96cc-6c44221635b8"
    },
    {
        "author": "韦骧",
        "paragraphs": [
            "有子任清时，夫人新拂衣。",
            "人生到此乐，天数奈相违。",
            "壸肃风规在，匳闲粉泽微。",
            "云愁寒垄暮，何处是魂归。"
        ],
        "title": "石夫人挽辞",
        "id": "7ee1b9a4-8af3-4838-8675-302f7a2adfff"
    },
    {
        "author": "韦骧",
        "paragraphs": [
            "已矣九泉归，嗟君值短期。",
            "胸襟遗草在，孝友阖门悲。",
            "学谢生前用，名多没后知。",
            "幽冥当自慰，造物本无私。"
        ],
        "title": "石经老挽辞",
        "id": "bb56a199-04cd-4f9d-80c7-9642ca47551b"
    },
    {
        "author": "韦骧",
        "paragraphs": [
            "能作膏肓遗萧辅，更于西北振威雄。",
            "若非明主矜羸老，几向高丽弃旧功。"
        ],
        "title": "咏唐史 李卫公",
        "id": "e779f49e-e678-4b70-9773-e57290d988c1"
    },
    {
        "author": "韦骧",
        "paragraphs": [
            "威加突厥胜长城，药赐须灰感圣情。",
            "垂没训言非不虑，奈何坟土竟遭平。"
        ],
        "title": "咏唐史 李英公",
        "id": "53fa4103-d3ee-4c2d-8d7b-096e104172eb"
    },
    {
        "author": "韦骧",
        "paragraphs": [
            "执笔威踰知一杖，忤权活得月将身。",
            "位终八座非为幸，埋戟相符岂不神。"
        ],
        "title": "咏唐史 尹思正",
        "id": "a8a4c41a-bec3-44e4-b475-3609264cfca4"
    },
    {
        "author": "韦骧",
        "paragraphs": [
            "拽宦鞭奴蔑贵权，当时风骨愯衣冠。",
            "及为御史声名减，岂是官高便欲安。"
        ],
        "title": "咏唐史 李朝隐",
        "id": "734f8862-5ffa-4f66-b650-1478f5e077e5"
    },
    {
        "author": "韦骧",
        "paragraphs": [
            "金镜文高压万珍，开元宠遇号知人。",
            "范阳奏日言如用，安得西蒙蜀道尘。"
        ],
        "title": "咏唐史 张中令",
        "id": "c2cb719a-1c78-4bbb-9ced-e2217de0cf8d"
    },
    {
        "author": "韦骧",
        "paragraphs": [
            "矿金言率遇参商，罢相还歌乐圣章。",
            "怖死宜春中奸贼，令人扼腕痛其亡。"
        ],
        "title": "咏唐史 李适之",
        "id": "8d855918-bc4e-44a4-8c7d-6ab454d5efde"
    },
    {
        "author": "韦骧",
        "paragraphs": [
            "八座蝉联属弟兄，当年门地足辉荣。",
            "可嗟不富经纶业，唯著丹青制造名。"
        ],
        "title": "咏唐史 二阎",
        "id": "b079863a-d8f7-4f20-949b-3cfd4b310706"
    },
    {
        "author": "韦骧",
        "paragraphs": [
            "披香殿上叹隋君，校猎营闲劝十旬。",
            "莫谓口忠心则诈，如何胶禄不言人。"
        ],
        "title": "咏唐史 苏世长",
        "id": "9d3083f1-82c6-48a4-add5-8db7b270107c"
    },
    {
        "author": "韦骧",
        "paragraphs": [
            "五说三长历历陈，坚辞史任斥因循。",
            "若教直笔专归手，褒贬应能慰后人。"
        ],
        "title": "咏唐史 刘知几",
        "id": "b6356d55-d99a-482b-b3b3-9e4586e4b005"
    },
    {
        "author": "韦骧",
        "paragraphs": [
            "言极公忠器业清，死犹勤恳荐时英。",
            "贤哉度己推姚相，不幸幡成伴食名。"
        ],
        "title": "咏唐史 卢怀慎",
        "id": "89a49e96-ee17-45f7-9d40-1c3ce7f4fc05"
    },
    {
        "author": "韦骧",
        "paragraphs": [
            "国忠祸衅根芽日，此贼倾唐势已先。",
            "搆陷名臣冤且众，天乎何意与终全。"
        ],
        "title": "咏唐史 李林甫",
        "id": "f5a407da-5fcb-4652-9deb-e3c66ece7b5a"
    },
    {
        "author": "韦骧",
        "paragraphs": [
            "权由宠盛危宗社，天子倾心日自如。",
            "十万北来犹未悟，潼关尚听促哥舒。"
        ],
        "title": "咏唐史 杨国忠",
        "id": "4b4e365d-0cd0-43cb-9f8f-7200055d5cae"
    },
    {
        "author": "韦骧",
        "paragraphs": [
            "斥姬援祖沃君心，贞观箴规器独深。",
            "私庙因循遭纠刻，可嗟疵玷在球琳。"
        ],
        "title": "咏唐史 王珪",
        "id": "1ecc8bc1-2580-4cea-8fb6-df351303c682"
    },
    {
        "author": "韦骧",
        "paragraphs": [
            "持平远继张廷尉，献议尝班魏郑公。",
            "谁谓尚书无学术，没身何媿谥为忠。"
        ],
        "title": "咏唐史 戴胄",
        "id": "d5c053b2-0669-4042-90fb-5a8b4eccb475"
    },
    {
        "author": "韦骧",
        "paragraphs": [
            "神翰飞英纪至贤，谓如舟楫济洪源。",
            "偷名岂学刘仁轨，专向朝堂卖主恩。"
        ],
        "title": "咏唐史 戴至德",
        "id": "653a8afc-3dd4-4bb8-87fb-c6e104604bc5"
    },
    {
        "author": "韦骧",
        "paragraphs": [
            "东宫尝吠非其主，贞观终高献纳臣。",
            "不独齐桓忘射带，太宗当日最知人。"
        ],
        "title": "咏唐史 魏郑公",
        "id": "f14fc515-61a3-4735-81c3-8c7e6b0cd59e"
    },
    {
        "author": "韦骧",
        "paragraphs": [
            "太宗宠异号名臣，五绝当年赐目新。",
            "亡也重嗟文物去，石渠东观谓无人。"
        ],
        "title": "咏唐史 虞世南",
        "id": "5a602307-0f85-4abc-91f4-0f730a438196"
    },
    {
        "author": "韦骧",
        "paragraphs": [
            "入相年余值狂寇，独随车驾岂非忠。",
            "凶胡萌祸根荄远，史笔如何罪及公。"
        ],
        "title": "咏唐史 韦见素",
        "id": "822f0928-eba2-4bf9-b2de-55811285be77"
    },
    {
        "author": "韦骧",
        "paragraphs": [
            "自称烈士受唐恩，宁死延陀不屈身。",
            "莫陋将军本蕃种，中朝似此几何人。"
        ],
        "title": "咏唐史 契苾何力",
        "id": "cdd51198-b4fd-4726-96c3-0708b97e00f1"
    },
    {
        "author": "韦骧",
        "paragraphs": [
            "阃外分忧屡积勋，间言几欲变深恩。",
            "十年三觐劳方面，荣耀双旌并在门。"
        ],
        "title": "咏唐史 李光弼",
        "id": "ea211eb4-2d0a-4579-8884-5d73df92849d"
    },
    {
        "author": "韦骧",
        "paragraphs": [
            "并门雄镇军权重，敛怨残躯不足伤。",
            "偏将赎身由纳马，贱人贵畜自为殃。"
        ],
        "title": "咏唐史 邓景山",
        "id": "c7d2782c-06dd-460b-a9fa-b7c8399a8ac0"
    },
    {
        "author": "韦骧",
        "paragraphs": [
            "勿诧崔生得体歌，运潭聚敛一何多。",
            "术虽可鄙非其死，甚矣奸臣恣网罗。"
        ],
        "title": "咏唐史 韦坚",
        "id": "8493f1ba-46cd-45e6-b207-51c1a764adcd"
    },
    {
        "author": "韦骧",
        "paragraphs": [
            "蜀途赴难忠虽固，车战亡师咎已深。",
            "天子未归京未复，不知何暇有琴心。"
        ],
        "title": "咏唐史 房琯",
        "id": "984eb6f4-4843-4e65-90bb-239da08f3027"
    },
    {
        "author": "韦骧",
        "paragraphs": [
            "大臣许国当由道，执政如何事佛淫。",
            "身附奸邪不知祸，却谈报应感君心。"
        ],
        "title": "咏唐史 崔荛",
        "id": "e9622b5a-884c-4eb8-b15e-6d59e594c2da"
    },
    {
        "author": "韦骧",
        "paragraphs": [
            "总政中书月未期，郭崔奢侈遽中移。",
            "代宗勿叹天亡早，用相斯人已后时。"
        ],
        "title": "咏唐史 杨绾",
        "id": "aaa94951-8a5c-46bd-a64d-1bfe15c6a3b8"
    },
    {
        "author": "韦骧",
        "paragraphs": [
            "凌烟阁上中兴后，勋德光全属令公。",
            "鱼辈也知深用力，其如谦巽悟宸衷。"
        ],
        "title": "咏唐史 郭子仪",
        "id": "cb937878-596a-4e99-96f9-9b0f665cbdd1"
    },
    {
        "author": "韦骧",
        "paragraphs": [
            "面排卢杞兴言佞，背沮刘公受旨私。",
            "真相不知知彼相，便容辞疾守闲司。"
        ],
        "title": "咏唐史 萧复",
        "id": "3cd18aa8-50e9-48d0-85cc-c4134767b913"
    },
    {
        "author": "韦骧",
        "paragraphs": [
            "刑寛毁玉回天怒，智料渝盟识虏情。",
            "延赏见跻终不愠，陶陶谁似柳宜城。"
        ],
        "title": "咏唐史 柳浑",
        "id": "ff4073f5-a72e-426f-a0f0-29e17926d9cd"
    },
    {
        "author": "韦骧",
        "paragraphs": [
            "献替初虽有可贤，忌能遭贬是谁愆。",
            "獐头鼠目言何易，重困江湖十五年。"
        ],
        "title": "咏唐史 李揆",
        "id": "de846acb-4c47-42a8-b3ea-fd5b7ae2a118"
    },
    {
        "author": "韦骧",
        "paragraphs": [
            "忆昔厚栽培，怜双异众材。",
            "青青江外色，往往梦中来。",
            "未得甘棠比，宁随弱柳衰。",
            "春华摅劲质，冷淡为谁开。"
        ],
        "title": "忆双栟榈",
        "id": "6fef65db-4c48-4f02-9f55-ecb20d1eca4b"
    },
    {
        "author": "韦骧",
        "paragraphs": [
            "学老才优底里精，青衫今始掾江城。",
            "高门积德功须倍，三尺持平道可行。",
            "听决即能诚吏俗，名声安用势公卿。",
            "相逢未几还相去，赠别非言岂慰情。"
        ],
        "title": "送刘诚夫江阴狱掾",
        "id": "af960e46-5466-40c7-b772-55aa834a8e65"
    },
    {
        "author": "韦骧",
        "paragraphs": [
            "磨琢成龟智不虚，天然体理尽难如。",
            "世珍未许论荆璞，神迹当曾负洛书。",
            "山泽秘奇西蜀远，星辰分气北方余。",
            "坚完自得灵身计，安用区区免豫且。"
        ],
        "title": "石龟",
        "id": "bc8d58fa-bd60-49b9-bb0f-0747b6b9c9c1"
    },
    {
        "author": "韦骧",
        "paragraphs": [
            "作邑惭无术，怀民赖有年。",
            "讼筒消不逞，宾席汰非贤。",
            "奉养庭闱稳，论求典册全。",
            "谁言非吏隐，山水匝城堧。"
        ],
        "title": "县斋即事",
        "id": "9a8a3b8f-6fb9-41e3-be9a-204d4dae5df1"
    },
    {
        "author": "韦骧",
        "paragraphs": [
            "昏昏山雨锁春晖，褊邑萧条客至稀。",
            "怜子远来求所益，愧予无术慰焉依。",
            "文章未易论高出，行谊当须及庶几。",
            "幽阁羣书足游意，圣贤虽邈欲谁归。"
        ],
        "title": "喜德甫彦文至",
        "id": "43e6ab2a-12cb-4b8d-b773-033325ccf6ba"
    },
    {
        "author": "韦骧",
        "paragraphs": [
            "云翳前山雨脚长，洒然清气动莲塘。",
            "花中润色添来美，叶上繁声过去忙。",
            "红面浑羞泣珠泪，翠盘微重泻琼浆。",
            "萧萧古县无公事，赢得澄神坐冷床。"
        ],
        "title": "雨池荷花",
        "id": "d20fd759-0a33-434b-8c58-29bff13453c2"
    },
    {
        "author": "韦骧",
        "paragraphs": [
            "雨止山路滑，肩舆进亦难。",
            "官拘当勉力，室处岂非安。",
            "浅涧流还急，鸣禽意自寛。",
            "来归虽薄暮，古寺且盘桓。"
        ],
        "title": "金华按覆回止普净",
        "id": "307fad29-12df-42be-b246-1d060aa4b6db"
    },
    {
        "author": "韦骧",
        "paragraphs": [
            "邑落皆山水，登楼远目通。",
            "从容民事外，游息圣经中。",
            "画饼羞虚誉，持衡尚至公。",
            "此心难语俗，举袂挹松风。"
        ],
        "title": "登楼",
        "id": "fcf526d6-85c3-4a9a-9942-544d48c43a92"
    },
    {
        "author": "韦骧",
        "paragraphs": [
            "出野暴雨作，迟晴方戒行。",
            "溪山百里秀，气象一番清。",
            "于役途虽远，祛虑意自平。",
            "民田况交隶，足以慰予情。"
        ],
        "title": "离邑之衢按狱",
        "id": "febcd8d5-2333-40fa-be82-ac623513ba9b"
    },
    {
        "author": "韦骧",
        "paragraphs": [
            "路转方塘口，塘莲云不如。",
            "孤芳已难值，秀色况非余。",
            "及鉴波平后，飘香雨过初。",
            "泥途忧溅污，顽鹜仗谁祛。"
        ],
        "title": "野塘白莲",
        "id": "400ece89-b412-41fd-813d-83a7ad1c8b29"
    },
    {
        "author": "韦骧",
        "paragraphs": [
            "隐隐苍山壁，蜿蜒此蛰身。",
            "物生多有象，人附即为神。",
            "头角千年古，威灵一境伸。",
            "确然难以诘，立马为逡巡。"
        ],
        "title": "石龙",
        "id": "59b70a0f-e2d0-486a-8a3e-6b8b228e4d3b"
    },
    {
        "author": "韦骧",
        "paragraphs": [
            "一阵阴云一雨来，驱除烦暑洒尘埃。",
            "山川固不为迎合，岂是先知地主回。"
        ],
        "title": "还邑遇雨",
        "id": "f8b66a33-26cc-4ea5-949d-f78e09c7dd30"
    },
    {
        "author": "韦骧",
        "paragraphs": [
            "欲及干元节，登遐诏忽翻。",
            "万方钧疾痛，三纪被仁恩。",
            "气象河山惨，光华日月昏。",
            "小臣忠未效，饮泣望昆仑。"
        ],
        "title": "闻国哀",
        "id": "2b0ff740-59aa-42dd-8003-e2e9e17fd49b"
    },
    {
        "author": "韦骧",
        "paragraphs": [
            "林下圭田一亩余，春耕秋敛亦勤渠。",
            "年丰独喜能钧众，月给谁咍薄助吾。",
            "已愧拔葵贤鲁相，更羞尘甑诵莱芜。",
            "字民固合知民事，稼穑艰难坐可图。"
        ],
        "title": "县圃刈禾",
        "id": "346f7bc4-8395-455f-961a-5d3bd332c9db"
    },
    {
        "author": "韦骧",
        "paragraphs": [
            "恻微赒急意虽完，势力锱铢岂自安。",
            "畎亩君忧家计迫，风波我畏宦途难。",
            "敝衣非不怜原宪，尘甑其如类范丹。",
            "情礼甚勤无以谢，愧将珉石报琅玕。"
        ],
        "title": "答吕秀才",
        "id": "0a38971a-eb67-4a6d-a5a6-f84bb373e2ed"
    },
    {
        "author": "韦骧",
        "paragraphs": [
            "花溪前日还辕处，惆怅高贤又阻陪。",
            "山雨在云方惨淡，野烟笼水正低徊。",
            "别离轻似风飘絮，迟想多于渴望梅。",
            "胸腹殷勤岂无感，果然缄寄好诗来。"
        ],
        "title": "答颜长道见寄",
        "id": "075dd3b0-ca93-4bd0-932f-a6916ba2fcf0"
    },
    {
        "author": "韦骧",
        "paragraphs": [
            "拨置簿书看种柳，等闲联辔入云岐。",
            "山僧莫道疏迎候，我辈行行不自知。"
        ],
        "title": "同邑簿检视堤柳乘兴游保寿僧舍",
        "id": "1241cf40-6fe4-462e-a6f0-17a76ca8ea2a"
    },
    {
        "author": "韦骧",
        "paragraphs": [
            "先春曾宿紫霄宫，今日重游春正融。",
            "谁道居官便跧缩，也能偷暇向忙中。"
        ],
        "title": "过紫霄宫",
        "id": "0d2dd9c0-1730-48d5-9678-7a1f92562bcc"
    },
    {
        "author": "韦骧",
        "paragraphs": [
            "暂离簿领来邻邑，旋访灵踪到寿山。",
            "乘闲一游真未易，岂论身寄此中闲。"
        ],
        "title": "游寿山",
        "id": "2e403612-306a-4b00-bbc5-1a01c1ad3622"
    },
    {
        "author": "韦骧",
        "paragraphs": [
            "頫望羣峰目已惊，山僧更解说山情。",
            "夕阳归去心难足，未听飞泉雨后声。"
        ],
        "title": "下山复题二首  其一",
        "id": "ad2b3730-027d-4772-8275-d9701631dd71"
    },
    {
        "author": "韦骧",
        "paragraphs": [
            "宛转松蹊入五峰，更临危阁半晴空。",
            "山花鸟语皆真趣，谁是韬光傲世翁。"
        ],
        "title": "下山复题二首  其二",
        "id": "b193fe39-b3e5-42d3-b651-675fbcb6cb6b"
    },
    {
        "author": "韦骧",
        "paragraphs": [
            "路过方巖未及游，肩舆回首兴难收。",
            "野桃带日遥相笑，笑我山情不自由。"
        ],
        "title": "望方巖",
        "id": "64049bca-afab-457d-93b1-7ad9ce17b729"
    },
    {
        "author": "韦骧",
        "paragraphs": [
            "坐邑传闻此巖好，心疑好事张浮辞。",
            "及来胜境穷游览，却悟前言有漏遗。",
            "触石烟云如障俗，倚崖殿阁半乘危。",
            "自嗟吏治多牵制，祇作清虚一宿期。"
        ],
        "title": "宿灵巖  其一",
        "id": "4e19abb0-0198-4d42-b35b-3627e5f3bd33"
    },
    {
        "author": "韦骧",
        "paragraphs": [
            "百丈苍巖入杳冥，高低气象本天成。",
            "藤蟠翠壁龙蛇动，涧泻断崖风雨声。",
            "不许画工为润色，祇应诗伯长余情。",
            "栖鸦乱墨题僧室，车马何时再此行。"
        ],
        "title": "宿灵巖  其二",
        "id": "6207df2e-96dc-4b06-be19-789b8a04920a"
    },
    {
        "author": "韦骧",
        "paragraphs": [
            "吏役谁婴绕，寻幽得二三。",
            "穿云离古观，冒月宿灵巖。",
            "乘兴诗何择，孤游语自缄。",
            "寄言酬地主，清赏可无惭。"
        ],
        "title": "自灵巖回途中寄颜令",
        "id": "2aa0c938-03a8-4562-84ac-d2c4387ca10a"
    },
    {
        "author": "韦骧",
        "paragraphs": [
            "陟磴苔痕滑，穿巖雨脚收。",
            "爱山邻邑令，来作雨中游。"
        ],
        "title": "冒雨游石室",
        "id": "7e8a9168-c008-4171-bb4b-475541e9533b"
    },
    {
        "author": "韦骧",
        "paragraphs": [
            "石室前头一片春，天然形象附嶙峋。",
            "山家况味无晨夕，安用鸡人赋此身。"
        ],
        "title": "鸡人峰",
        "id": "a90ab0a3-6c72-4f2c-acdb-7b7528ef40bf"
    },
    {
        "author": "韦骧",
        "paragraphs": [
            "雨止单蹊步可通，寻春天气似迎逢。",
            "山花有意飘行盖，野水无情照瘦容。",
            "挈榼竟难成独饮，抽毫犹得当朋从。",
            "逡巡且尽今朝兴，数阖归来趁暮钟。"
        ],
        "title": "雨止",
        "id": "eb73c2a6-21da-41f6-bf96-3b74175c8e0b"
    },
    {
        "author": "韦骧",
        "paragraphs": [
            "夜枕轻寒睡思衰，迟明方霁促归来。",
            "车徒虽患泥行蹇，林麓还逢秀色回。",
            "山雨定非天意足，溪云应为主人开。",
            "野花零乱春禽閙，此兴何如鼓吹陪。"
        ],
        "title": "晓霁归邑",
        "id": "2153e8c1-c1a3-4dd9-93aa-98df9157a8db"
    },
    {
        "author": "韦骧",
        "paragraphs": [
            "趣驭不遑辞地主，趁晴唯且荷天公。",
            "县楼归去劳东望，早就新篇寄好风。"
        ],
        "title": "戏别颜令",
        "id": "b5578618-5a0f-48aa-940d-c1b36b79d23c"
    },
    {
        "author": "韦骧",
        "paragraphs": [
            "东风吹散黑云轻，渐望吾疆野色青。",
            "料得熟溪滩响急，到时聊为驻轩听。"
        ],
        "title": "将及熟溪",
        "id": "66237bb7-f0af-4260-99ac-f207b8216f35"
    },
    {
        "author": "韦骧",
        "paragraphs": [
            "轻寒切切战春阳，村落人家意自遑。",
            "老妇画眉窥止水，痴儿曝背坐颓墙。",
            "牛归小径蹄痕叠，犬吠空山响答长。",
            "夏赋未来秋赋了，片时优佚胜膏梁。"
        ],
        "title": "村落",
        "id": "1de3e5eb-ed52-4d24-aeb6-601e6ea61ff3"
    },
    {
        "author": "韦骧",
        "paragraphs": [
            "花发蒙亭画景舒，浩歌应叹食无鱼。",
            "灵巖恨不同真赏，且把新诗慰子居。"
        ],
        "title": "途中寄县斋诸士子",
        "id": "5b9b56f2-931b-4db6-85bf-b46b0df75463"
    },
    {
        "author": "韦骧",
        "paragraphs": [
            "九十阳春兴已酬，登山穿谷尽清幽。",
            "闲田不是无多让，故遣尘劳作胜游。"
        ],
        "title": "离石室",
        "id": "21beb098-d3cc-480e-be96-d9b2e10e1084"
    },
    {
        "author": "韦骧",
        "paragraphs": [
            "县城不出已逾月，出爱秀野浮青春。",
            "前时枯株变深翠，对我意气如欣欣。",
            "肩舆渐入南康道，溪山清旷交吾邻。",
            "簿书拨置固可喜，又况雅谊还相亲。"
        ],
        "title": "离邑寄颜长道",
        "id": "2decac49-da0b-48eb-8f42-77b2e1e571d9"
    },
    {
        "author": "韦骧",
        "paragraphs": [
            "圣神虑遗士，豪杰思致身。",
            "诏书一飞传，上下交欢忻。",
            "吾侪职山邑，步局志未伸。",
            "缅想风云会，廓然忘我勤。"
        ],
        "title": "闻诏士呈同僚朱伯英",
        "id": "3ebef4da-efd4-4b11-8c5a-d6ed52b6e7d5"
    },
    {
        "author": "韦骧",
        "paragraphs": [
            "前贤重交际，世俗竞将迎。",
            "用礼皆由正，知和始可行。",
            "候亭增旧构，题榜易先名。",
            "训徼非存远，还当鍳鄙情。"
        ],
        "title": "和亭",
        "id": "116eaa08-f380-4fa0-9719-fea2eab5664a"
    },
    {
        "author": "韦骧",
        "paragraphs": [
            "日出干坤静，阴霖革累旬。",
            "前溪声未减，绿野秀如新。",
            "人意犹祛病，物心疑再春。",
            "此情谁解赋，先手属东邻。"
        ],
        "title": "和伯英初霁",
        "id": "6163c89e-8eeb-4701-aaff-dad94292ed2d"
    },
    {
        "author": "韦骧",
        "paragraphs": [
            "孤城四面插羣峰，云翳经旬雨气雄。",
            "自愧不才为县令，近来无事若山翁。",
            "几思羽翼飞腾去，幸有英豪咫尺中。",
            "独上高楼方引脰，喜逢嘉句载清风。"
        ],
        "title": "和颜令见寄  其一",
        "id": "e737e9c5-e0bf-4e19-86dc-357dfaf11ac7"
    },
    {
        "author": "韦骧",
        "paragraphs": [
            "洗出郊原物象明，积阴祛尽喜天晴。",
            "东邻长道诗新寄，增我溪山一倍清。"
        ],
        "title": "和颜令见寄  其二",
        "id": "0e2b7a54-1818-4051-bacd-c477e0de0d24"
    },
    {
        "author": "韦骧",
        "paragraphs": [
            "剧邑虚官偶承乏，字民何术慰林林。",
            "文翁化被虽无事，巫马才悭惧不任。",
            "樽俎弗踰宗祝计，牛羊自守乘田心。",
            "愿归山邑逃瘝旷，养拙寒儒荷赐深。"
        ],
        "title": "权东阳既久求归武川上守倅 章守",
        "id": "1222a122-174c-458a-9e89-1bba976497d2"
    },
    {
        "author": "韦骧",
        "paragraphs": [
            "星火州符气势豪，敢辞承乏赋贤劳。",
            "设施每恐无能及，旷责还忧不可逃。",
            "捕鼠孰淹睎骥足，解牛难任割鸡刀。",
            "愿令樗散归闲邑，更使潜心缘饰高。"
        ],
        "title": "权东阳既久求归武川上守倅 沈倅",
        "id": "6fac92e5-c5da-4970-9eaa-4652f28fa188"
    },
    {
        "author": "韦骧",
        "paragraphs": [
            "秋风动林叶，山国早寒轻。",
            "较艺精神暇，持杯语论清。",
            "勿辞淹锁院，未用尅归程。",
            "留意如求举，终当不误评。"
        ],
        "title": "衢梁试院呈同事",
        "id": "22960b46-7d0d-4660-ae76-781c5fd59e04"
    },
    {
        "author": "韦骧",
        "paragraphs": [
            "落笔流星缓，酬言白璧轻。",
            "鄙辞翻可媿，老格有余清。",
            "择士无精鍳，糊名况旧程。",
            "更烦为大句，使我壮文评。"
        ],
        "title": "依前韵酬张屯田和诗",
        "id": "827cd614-7c9b-4390-9920-5b5fa5e9c0af"
    },
    {
        "author": "韦骧",
        "paragraphs": [
            "相将冒晓出郊原，但值佳山即驻轩。",
            "投午未行三十里，和诗已及半千言。",
            "黄云被野田禾熟，白雪翻空溪浪奔。",
            "高旷襟怀共为乐，此情难与俗人论。"
        ],
        "title": "试士毕同长道东归",
        "id": "ae7f4abf-e45f-499a-935c-5178a3fdd8a2"
    },
    {
        "author": "韦骧",
        "paragraphs": [
            "政行荆楚百蛮怀，却拥旌旄向此来。",
            "自喜平生无枉道，岂论千里复淹才。",
            "恩苏疲瘵精神返，威慑奸憸胆气摧。",
            "秋晚子陵溪上好，樽罍风雅许谁陪。"
        ],
        "title": "上睦州刘工部  其一",
        "id": "70ff7e9e-f1dc-49ef-a91f-336d783697fd"
    },
    {
        "author": "韦骧",
        "paragraphs": [
            "桐庐古郡压乌龙，潇洒佳名信不空。",
            "傲世曾栖隐君子，谪官多属钜贤公。",
            "连云城郭残秋外，近水楼台返照中。",
            "太守公余登覧胜，始知天意飬其衷。"
        ],
        "title": "上睦州刘工部  其二",
        "id": "b30d8f3f-08a0-481d-bea0-6e366f6b7e8d"
    },
    {
        "author": "韦骧",
        "paragraphs": [
            "作尉由来本仙局，况能投隙会僚朋。",
            "开怀自适人须美，治具虽疏客不憎。",
            "雨意初收天爽快，田工将毕岁丰登。",
            "高吟大饮无羞涩，祗恐秋风苦不胜。"
        ],
        "title": "和朱尉见招",
        "id": "26154a6f-d64c-4ace-aa0e-96da972ab6d7"
    },
    {
        "author": "韦骧",
        "paragraphs": [
            "别后经宵各到家，别时岐路两萦斜。",
            "相期巵酒重何日，独对秋林浪有花。",
            "攻墨却思同整具，择金犹记共澄沙。",
            "语言彷彿如朝暮，但怅暌离似海涯。"
        ],
        "title": "和颜令见寄",
        "id": "08cc0fe4-28e1-4d11-b6e0-3c3acc52393e"
    },
    {
        "author": "韦骧",
        "paragraphs": [
            "霜风卷叶度高楼，楼上萧然对晚秋。",
            "坐看野人收𥝧䅉，相将尽室在田畴。",
            "赴晴汲汲如防寇，望岁区区已见酬。",
            "遗秉多忘歌笑去，乃心应亦傲轻裘。"
        ],
        "title": "观穑",
        "id": "1d3a9bc3-f31c-4190-9e5b-c3daf6f09e0a"
    },
    {
        "author": "韦骧",
        "paragraphs": [
            "诗筒寂寞过残秋，望断前山暮霭收。",
            "共简犹思石巖句，连镳悔失烂柯游。",
            "晴溪激浅声还细，栖鸟争深閙未休。",
            "野兴与君当不异，不知今日在层楼。"
        ],
        "title": "寄长道",
        "id": "2a5aa62c-3255-4694-b80b-dfde4316b3dd"
    },
    {
        "author": "韦骧",
        "paragraphs": [
            "比来庭讼少，拙令称幽潜。",
            "爱日开朝幌，看云卷画帘。",
            "澄神烹茗粥，忆古检书签。",
            "菽水清多乐，溪山意自恬。",
            "韬光异耕钓，苦志念渔盐。",
            "骥足空思展，牛刀敢谓淹。",
            "民心久当信，佐局美相兼。",
            "笑傲言祛隘，赓酬韵鬭严。",
            "囊钱如未乏，樽酒尚能添。",
            "园笋新成绿，池荷半露尖。",
            "共谋怀坦坦，毋恤远炎炎。",
            "此兴欢无敌，逢人语必箝。"
        ],
        "title": "县斋即事",
        "id": "141dc51c-afba-463f-9e32-84bbc3faf092"
    },
    {
        "author": "韦骧",
        "paragraphs": [
            "柅车为别始中秋，遽见霜朝爱景浮。",
            "自愧马期无少暇，祗应梅福有清游。",
            "殷勤好句能相寄，哦咏幽斋岂便休。",
            "此段情怀何所似，月明更上庾公楼。"
        ],
        "title": "永康徐尉次寄颜令诗韵见寄因以前韵酬答",
        "id": "bbbf8549-c4d2-4f75-8810-43e433047bc5"
    },
    {
        "author": "韦骧",
        "paragraphs": [
            "爱君邀客以清诗，会我公庭缿讼稀。",
            "卷白到时须自勉，乱红飞处是春归。"
        ],
        "title": "和朱伯英后圃见招",
        "id": "c090d3ef-db61-490c-94c5-b47bddb4b738"
    },
    {
        "author": "韦骧",
        "paragraphs": [
            "公庭日无事，民伍正蚕耕。",
            "夏浅寒犹在，云浓雨易成。",
            "图书存远古，诗酒有余情。",
            "傲吏居幽僻，其谁诮近名。"
        ],
        "title": "初夏公余",
        "id": "59c07ff0-1dc9-487b-962d-b9a76c529767"
    },
    {
        "author": "韦骧",
        "paragraphs": [
            "怜君迍蹇从初仕，慰我萧条典一同。",
            "莫为尘劳便兴叹，所施无负即为功。"
        ],
        "title": "和朱伯英迓送还示",
        "id": "8b3e0d01-7094-47a6-97bc-90ca8b76f315"
    },
    {
        "author": "韦骧",
        "paragraphs": [
            "郊原霁后晚寒清，残雪笼山望处明。",
            "尽道凝留因地冷，当知粉饰藉天成。",
            "昆冈玉聚微云敛，沧海潮横返照清。",
            "解赋属谁诗格老，贤侯登覧在层城。"
        ],
        "title": "和太守郡阁望羣山有雪",
        "id": "1e391fc0-b597-4d7a-9f75-e11ae3fbb1df"
    },
    {
        "author": "韦骧",
        "paragraphs": [
            "故岁跼重城，填然思不清。",
            "归来见春老，何处慰诗情。",
            "顾我几茅塞，知君已帙盈。",
            "社坛当未废，旧约可寻盟。"
        ],
        "title": "自郡还寄长道",
        "id": "a94326ff-3b9a-4c02-af41-118fd90f953a"
    },
    {
        "author": "韦骧",
        "paragraphs": [
            "宛转溪山邑落深，春归云物易成阴。",
            "莺穿别坞遗新子，花谢前村失旧林。",
            "自厌簿书为滞迹，未应轩冕足关心。",
            "东邻幸有颜明府，清旷襟怀且共吟。"
        ],
        "title": "和颜长道见寄",
        "id": "3b29d513-c04b-4123-af27-9b429bfd5266"
    },
    {
        "author": "韦骧",
        "paragraphs": [
            "我辈清怀书自将，不须才与古人当。",
            "佳辰美概无穷尽，险语高词尔转相。",
            "吏隐未能离扰扰，诗情犹得慰皇皇。",
            "如君逸格谁忘羡，騕褭终难困服箱。"
        ],
        "title": "谢朱伯英遗诗",
        "id": "e47d5d57-4576-4ac6-95e1-13a44fab92cc"
    },
    {
        "author": "韦骧",
        "paragraphs": [
            "秀邑发丛萱，清阴泛新竹。",
            "园林足幽思，扬扬曲池曲。",
            "奚独念春归，爱此未炎燠。"
        ],
        "title": "和颜长道寄三首 首夏",
        "id": "a82aa32e-24ae-4971-b6f4-b5859a3f9c42"
    },
    {
        "author": "韦骧",
        "paragraphs": [
            "簿领区区岂惬情，尘纷安得眼长青。",
            "且希五柳先生醉，莫似清江使者灵。",
            "临政每惭非善治，随时尤愧有劳形。",
            "谁能与我同幽旷，陇上耦耕还带经。"
        ],
        "title": "和颜长道寄三首 县斋肆笔",
        "id": "01b6a53a-77d4-467c-a66a-9f421f94e4a3"
    },
    {
        "author": "韦骧",
        "paragraphs": [
            "往还赓唱百余篇，草草编联后或前。",
            "语气有时凌夜月，辞源何啻泻春泉。",
            "须知吏隐能遗俗，不独山溪解乐天。",
            "屈指代期秋信逼，封人莫厌屡驰牋。"
        ],
        "title": "和颜长道寄三首 阅武川倡酬",
        "id": "a5744ae5-7bf5-4e95-868d-fe8c8b8e7e4e"
    },
    {
        "author": "韦骧",
        "paragraphs": [
            "芜亭一扫媿陈蕃，松柏阴森翠竹环。",
            "閙蝈尽敺澄曲水，横柯旋斫望青山。",
            "人归畎亩醇风在，我近图书白日闲。",
            "樗散自知成独乐，惭无善效及民间。"
        ],
        "title": "扫蒙亭",
        "id": "82bd72ca-923c-4671-80fb-1a2908bf7c74"
    },
    {
        "author": "韦骧",
        "paragraphs": [
            "再来东白日无休，剸割唯忧或滞留。",
            "满眼烟尘真可厌，幸而涵碧见清秋。"
        ],
        "title": "次韵和颜令见寄",
        "id": "794273c1-4265-49c3-b2b1-8489537e05eb"
    },
    {
        "author": "韦骧",
        "paragraphs": [
            "瑞气飘飘贯斗牛，当时贻庆在南州。",
            "太平势盛高贤出，造化功成万物秋。",
            "侯国几年凝课最，相门今日足风流。",
            "祝公寿与灵椿等，庶得胸中尽壮犹。"
        ],
        "title": "伯瞻郎中生日",
        "id": "0987e45a-8bef-4343-ab7b-d697f0d5e7cb"
    },
    {
        "author": "韦骧",
        "paragraphs": [
            "宿阴初卷尽，万状正萧然。",
            "夜色兼秋半，人情爱月圆。",
            "褫巾洒浊酒，露坐幕青天。",
            "佳节还相遇，阳阳忆去年。"
        ],
        "title": "中秋南康夜会得天字",
        "id": "97772e72-59f5-47ce-b503-1d6526604eb8"
    },
    {
        "author": "韦骧",
        "paragraphs": [
            "月华乘颢气，人竞此宵明。",
            "旧会嗟经岁，修途为辍程。",
            "凉飘襟袖爽，秋入管弦清。",
            "莫诮红裙饮，新诗亦间成。"
        ],
        "title": "假道南康长道语今夕中秋正故岁聚并喜乐时也遂留以夜饮饮半和所示诗",
        "id": "876cc470-274c-42d7-b4b7-bb9399659c62"
    },
    {
        "author": "韦骧",
        "paragraphs": [
            "千峰围绕自苍然，古榭凄凉不记年。",
            "搜索旧名逢雅尚，主张佳境有豪篇。",
            "坐凌翠霭羣嚣隔，眼入清秋万状全。",
            "芜废不唯兴此地，当知民物尽陶甄。"
        ],
        "title": "睦州千峰榭二首  其一",
        "id": "4029a315-e18d-41ae-b696-6c420e3760bc"
    },
    {
        "author": "韦骧",
        "paragraphs": [
            "层基突兀倚晴空，碧嶂回环势复重。",
            "秀色有时侵画隼，苍烟尽日卧乌龙。",
            "严公滩近增幽概，方叟诗存得旧踪。",
            "贤守葺遗殊众好，政闲把酒看千峰。"
        ],
        "title": "睦州千峰榭二首  其二",
        "id": "4da2c258-8330-4001-8a58-580bb64d4fd4"
    },
    {
        "author": "韦骧",
        "paragraphs": [
            "久为簿领废登临，一宿禅扃万虑沉。",
            "半夜松声惊梦枕，琴书幡起故园心。"
        ],
        "title": "宿广严靖阁",
        "id": "803494ea-408b-4888-96ce-6e395d5546de"
    },
    {
        "author": "韦骧",
        "paragraphs": [
            "积阴卷尽见朝阳，更入云林古道场。",
            "疏旷襟怀终久在，暂离簿领已清狂。"
        ],
        "title": "过法宁僧舍",
        "id": "c4e55fba-6ec2-4e92-98f7-e8f7bee5fc63"
    },
    {
        "author": "韦骧",
        "paragraphs": [
            "虎踞山形路屈盘，烟云过尽到禅关。",
            "老僧得地真安稳，不向人间趁往还。"
        ],
        "title": "题虎峰真师壁",
        "id": "9a8b51f3-12b6-46d7-8531-7922a09daa4d"
    },
    {
        "author": "韦骧",
        "paragraphs": [
            "到此崎岖力已疲，肩舁西去更乘危。",
            "始知不及闲人好，避险从安任所之。"
        ],
        "title": "检覆鸡啼源还虎峰",
        "id": "87d379db-cf5b-4c60-90ad-df667b6f7853"
    },
    {
        "author": "韦骧",
        "paragraphs": [
            "佳客来相遇，衔杯语论和。",
            "夜寒兼雨甚，酒色向人多。",
            "泪烛摇红蕚，风帷动翠波。",
            "漏声催举白，簷溜混微歌。",
            "朋契淡闲合，诗锋闇里磨。",
            "十年方一笑，不醉奈情何。"
        ],
        "title": "寒雨夜会得歌字",
        "id": "bf62ba5b-38f5-43fe-aa5b-b8ec75daafb8"
    },
    {
        "author": "韦骧",
        "paragraphs": [
            "白日当时共得仙，清樽未倒且留连。",
            "间关益部君今去，后会轻论又几年。"
        ],
        "title": "呈范子镇同年",
        "id": "95e75d48-f9ef-44d2-be90-9020389fa80e"
    },
    {
        "author": "韦骧",
        "paragraphs": [
            "昔时同闬今同郡，气义相懽此最亲。",
            "莫向酒杯成偃蹇，醉来诗格合清新。"
        ],
        "title": "劝元功饮",
        "id": "27f9c13d-02c5-4f07-bdc1-d5b829e856ab"
    },
    {
        "author": "韦骧",
        "paragraphs": [
            "人生难计拟，并合若漂萍。",
            "稀阔同年会，萧条古县厅。",
            "冒寒欺雨势，卜夜托龟灵。",
            "漏转歌声促，风余烛烬零。",
            "主樽惭北海，客量过沧溟。",
            "愿且留车马，离弦未可听。"
        ],
        "title": "再和范同年得厅字",
        "id": "594b15d9-ad10-4b68-b07d-a172078c89ed"
    },
    {
        "author": "韦骧",
        "paragraphs": [
            "原泉有本养渊渟，更似端人见底清。",
            "竹色山光朝暮在，当知涵碧不虚名。"
        ],
        "title": "涵碧池",
        "id": "05786e4d-a79b-482d-87bc-c96887636e12"
    },
    {
        "author": "韦骧",
        "paragraphs": [
            "座隅平地是云山，爽气无穷六月寒。",
            "梦得祗知图未善，不知能画不能完。"
        ],
        "title": "涵碧亭",
        "id": "13d3fe48-4f5c-4c29-a60b-a0a8b45fc2cf"
    },
    {
        "author": "韦骧",
        "paragraphs": [
            "堂堂一道出山腰，色似垂缣响似潮。",
            "何必枕流图洗耳，坐观已觉俗尘消。"
        ],
        "title": "瀑泉",
        "id": "911edc0b-98b5-4ed4-a2d1-4f648dcb962a"
    },
    {
        "author": "韦骧",
        "paragraphs": [
            "谁磨紫石作双鱼，绕以清流泛酒觚。",
            "祗使幽人添醉逸，山林未快忆江湖。"
        ],
        "title": "双石鱼",
        "id": "56a74939-f1fe-4261-a5e9-6b41bc693da8"
    },
    {
        "author": "韦骧",
        "paragraphs": [
            "峨然危构冠山巅，以傲名亭傲可贤。",
            "不与世人论是否，谁能来此卧云烟。"
        ],
        "title": "傲亭",
        "id": "f18f15c1-5c51-4a65-8f79-05ed6058ba7a"
    },
    {
        "author": "韦骧",
        "paragraphs": [
            "我爱双峰若并趋，钧然苍翠傲荣枯。",
            "定应天意成真概，磊落相依道不孤。"
        ],
        "title": "双峰",
        "id": "33b7c4bb-11e6-4c73-b28c-9f08dfd25aa9"
    },
    {
        "author": "韦骧",
        "paragraphs": [
            "箫鼓厌喧豗，瓯声可荐杯。",
            "鸣珂秋猎骏，锵佩晓朝回。",
            "挹注虽为助，甄陶别有胚。",
            "玉纤敲击锐，惊起玉山颓。"
        ],
        "title": "击瓯",
        "id": "ff65c30e-f758-45f7-9a0a-f50c7933a48c"
    },
    {
        "author": "韦骧",
        "paragraphs": [
            "腊残朝夕是新春，秀入溪山碧万寻。",
            "白髪亲逢蓬矢庆，彩衣人奉玉杯深。",
            "风回庭砌弦簧脆，日上帘旌插珥森。",
            "敢谓小官无足慰，尽懽菽水亦甘任。"
        ],
        "title": "和朱尉示亲老生日",
        "id": "6a21bd5d-6cf9-4d99-9ba0-d284fa4325e1"
    },
    {
        "author": "韦骧",
        "paragraphs": [
            "燃灯结彩学春山，佳节还逢邑事闲。",
            "僚佐相从真我侣，旄齯共乐在其间。",
            "月中风味当无比，醉里尘劳似不关。",
            "祗以清罇期漏尽，明朝应悔主才悭。"
        ],
        "title": "和朱伯英元夕",
        "id": "a7cced92-2e58-4021-ae6f-6cf13b411364"
    },
    {
        "author": "韦骧",
        "paragraphs": [
            "令节伸眉且自寛，与民同乐是民官。",
            "宴酣岂为残更促，醉兀何妨万目观。",
            "舞袖飘飘凌夜月，灯山闪闪战春寒。",
            "孤城谁谓萧疏甚，无愧途人即可懽。"
        ],
        "title": "席间和向辟之元夜  其一",
        "id": "1e792b56-9a84-4247-ba98-7f0104da07ba"
    },
    {
        "author": "韦骧",
        "paragraphs": [
            "无愧涂人即可欢，□□□□□□□。",
            "月华莹澈通春夕，民气融和却暮寒。",
            "捃摭肴蔬成曲会，扶携老稚任环观。",
            "邑侬他日逢今日，往往应能话旧官。"
        ],
        "title": "席间和向辟之元夜  其二",
        "id": "84387454-7eb2-45a0-935a-4e47e153fc94"
    },
    {
        "author": "韦骧",
        "paragraphs": [
            "□□□□□□纷，吾子文章有本根。",
            "此说独能通正道，□□□□□专门。",
            "剖开先圣难明旨，羞杀拘儒既□□。",
            "□□□才何足议，但凭余燄发冥昏。"
        ],
        "title": "回长道中论",
        "id": "badd4666-33b4-425a-b7a3-e3b1948cd384"
    },
    {
        "author": "韦骧",
        "paragraphs": [
            "幽寺傍□□，□□昂藏顶翠螺。",
            "县尹候迎车暂□，田甿观□□□□。",
            "潭间水黑应龙卧，松表风清独鹤过。",
            "□□□□□□我，萧斋倚柱祗长歌。"
        ],
        "title": "和长道候使者宿龙窟见寄",
        "id": "d29d2ca5-c469-49fc-8c8a-5b3c0e2da592"
    },
    {
        "author": "韦骧",
        "paragraphs": [
            "山□□□□□□，□对春风把酒螺。",
            "况是安甿嚣讼少，何□□□□怀多。",
            "眼看野色烟云秀，指数瓜期日月过。",
            "闻说贤侯将解印，追攀无计且酣歌。"
        ],
        "title": "长道将罢邑借前韵以寄",
        "id": "4a03dfa9-aeac-470b-a197-a0e1121f99a6"
    },
    {
        "author": "韦骧",
        "paragraphs": [
            "拘挛山邑四□□，□滞徒嗟薄宦身。",
            "忆昨同时来视事，羡君先我作闲人。",
            "倾心虽记多佳议，寒齿还忧失旧邻。",
            "安得追攀如素约，舳舻衔尾倚江滨。"
        ],
        "title": "和见贻",
        "id": "2b372620-28a3-4de2-87da-84c71b900b39"
    },
    {
        "author": "韦骧",
        "paragraphs": [
            "□□□□治已成，还台荣望本峥嵘。",
            "朝廷不许淹贤□，□□□□借守情。",
            "晓日旌旗动行色，春风笳鼓作边声。",
            "□□□阏城西道，祗恐朱轓欲迅征。"
        ],
        "title": "送章郎中赴阙  其一",
        "id": "b177147e-fcbb-4732-8dd5-43d9c2368199"
    },
    {
        "author": "韦骧",
        "paragraphs": [
            "□□□□孰可俦，弟兄麾节占三州。",
            "疲甿救尽方为□，□□□还岂自由。",
            "仁似周侯小棠在，清嫌汉守大□留。",
            "祇应静夜双溪月，远挂公心未得休。"
        ],
        "title": "送章郎中赴阙  其二",
        "id": "3ddd484b-5e70-4e1c-9825-2439d5102b9c"
    },
    {
        "author": "韦骧",
        "paragraphs": [
            "高低海棠枝，交结离人思。",
            "离披海棠花，烂熳离人醉。",
            "醉来离思轻，看花自有情。",
            "一片随春风，悠悠逐君行。"
        ],
        "title": "探得海棠送章仲成",
        "id": "a425ea4c-6818-4d3f-88c2-3e5dd4215d37"
    },
    {
        "author": "韦骧",
        "paragraphs": [
            "北出城闉天未明，待驱款段趁君行。",
            "归时亦欲偕吟醉，寄语林间有落英。"
        ],
        "title": "和长道交道驿见招同趋府",
        "id": "559214ae-4a18-47da-8e51-1be0309e408e"
    },
    {
        "author": "韦骧",
        "paragraphs": [
            "覃覃洁宇枕城阿，车马知名始见过。",
            "邃密莫嫌春态浅，牢笼不碍翠阴多。",
            "玩心爽概真偏得，冺迹空山去几何。",
            "今日□□□褫带，暂将尘扰就消磨。"
        ],
        "title": "同长道游惠僧翠樾堂",
        "id": "6f5070c0-c1da-4154-a228-459db8564073"
    },
    {
        "author": "韦骧",
        "paragraphs": [
            "阴云散漫与山平，草暗花昏匝古城。",
            "定是天心恶游放，故将雨脚锁清明。",
            "谁知静圃无穷极，独有幽禽不住鸣。",
            "况值清明归去客，共樽谈笑有余情。"
        ],
        "title": "清明雨",
        "id": "dc133784-a67b-43de-9634-86d9f84767fc"
    },
    {
        "author": "韦骧",
        "paragraphs": [
            "田田荷叶大如钱，拙令无功又一年。",
            "六月京尘传流口，不嫌池上更迁延。"
        ],
        "title": "四月一日西池作",
        "id": "6c4909a3-c960-47f4-9313-c7553795ef75"
    },
    {
        "author": "韦骧",
        "paragraphs": [
            "林沼春归后，幽芳日益添。",
            "芭蕉翠羽扇，芦笋碧牙签。",
            "薄霭笼夷迳，微波荡曲簷。",
            "主人山野性，杖屦此无厌。"
        ],
        "title": "林沼春归后",
        "id": "fa4a7f19-1b34-4a3a-8b3e-8650c71528e6"
    },
    {
        "author": "韦骧",
        "paragraphs": [
            "蹭蹬瓜期失，山城独滞留。",
            "驰驱更万态，寒暑过三周。",
            "底里繇前固，隄崖懒外修。",
            "仅能违吐茹，岂谓足阳秋。",
            "所幸偷安佚，兹心在讨求。",
            "门阑方事隙，园落见春休。",
            "秀色孤花载，晴光隘叶浮。",
            "池鱼行有队，林鸟语多羞。",
            "芦笋青簪短，丁香翠幄稠。",
            "藏身咍野茧，努角笑蜗牛。",
            "庭拥芭蕉扇，墙披薜荔裘。",
            "清风如远俗，危坐自忘忧。",
            "目极山兼水，云飞越与瓯。",
            "官曹虽鞅掌，野兴易牵钩。",
            "缿绝侵疆讼，阍无覆刺投。",
            "优闲为佐局，邂逅得吾流。",
            "酒薄犹思共，诗成罔不酬。",
            "肺怀非异致，议论讵相矛。",
            "受代何辞晚，谋懽且自由。",
            "他时遂暌阻，徒尔念英游。"
        ],
        "title": "和朱尉首夏偶书见寄",
        "id": "798c07e7-d791-4556-83b5-f29e04810ac9"
    },
    {
        "author": "韦骧",
        "paragraphs": [
            "源高云表许谁穷，飞出巖前百丈雄。",
            "岂是山神作灵怪，解将烟雨变晴空。"
        ],
        "title": "游金柱观瀑泉",
        "id": "bb63b27c-5eba-436d-ab4e-f02c8e6eed4a"
    },
    {
        "author": "韦骧",
        "paragraphs": [
            "行踪隐怪少人知，非是山僧别有机。",
            "漏泄一朝逢地主，逢迎终不似前稀。"
        ],
        "title": "和伯英再赋",
        "id": "721b6190-75e1-4704-af31-242b5cdf1adc"
    },
    {
        "author": "韦骧",
        "paragraphs": [
            "名区日事出南城，来扣禅关万虑平。",
            "强作优闲羞宓子，自成清淡爱梅生。",
            "棋敲玉局林莺窜，诗落苔牋山鬼惊。",
            "却说去年违此约，老僧应解管宫营。"
        ],
        "title": "同朱尉游普宁僧舍",
        "id": "31fa661b-506f-4413-80f6-2ec57fa89e57"
    },
    {
        "author": "韦骧",
        "paragraphs": [
            "撇然春去浃旬余，积雨乘阴气节殊。",
            "旷野石泉飞白练，虚庭簷溜激明珠。",
            "茧因寒晚羣情病，麦候晴收万室须。",
            "空解登楼伺云色，爱民拙令愧偷儒。"
        ],
        "title": "和初夏雨中",
        "id": "b0f85c54-3fd6-4573-ac00-20269c5c34ee"
    },
    {
        "author": "韦骧",
        "paragraphs": [
            "山城重午遭阴晦，谢氏池亭亦自堪。",
            "野色映来歌舞好，炎威消去酒肴甘。",
            "手中菖屑随杯泛，头上榴花带雨篸。",
            "且尽主人留客兴，明年谁北复谁南。"
        ],
        "title": "端午雨饮伯英池馆",
        "id": "a67ac3b0-d9c4-4878-9d42-1bed38cf117f"
    },
    {
        "author": "韦骧",
        "paragraphs": [
            "重寄属名卿，除书拜宠荣。",
            "山东移使节，天上动星明。",
            "经画几三载，恩威尽列城。",
            "询求皆疾苦，课入自丰盈。",
            "酣宴咍无取，焦心悯未宏。",
            "孟阳魂已愧，刘晏誉还轻。",
            "报国胸襟壮，纾民术学精。",
            "休风鼓羣吏，高论满诸生。",
            "讵奋身干进，难排翼传声。",
            "褒功形圣诏，易地近王京。",
            "持节将新命，遮车见众诚。",
            "拳拳思远托，冉冉即修程。",
            "风飏旌旗活，云收鼓吹清。",
            "山川开爽气，草木有余情。",
            "行健途疑促，吟豪思欲倾。",
            "越吴钧慕恋，齐鲁乐奔迎。",
            "万里宣材力，中朝倚办营。",
            "佥谐犹有待，舆议岂能平。",
            "器尚虚兼济，谋终赞仰成。",
            "宸衷方外藉，安可忆登瀛。"
        ],
        "title": "送王学士赴京东漕",
        "id": "d09448d7-c077-4767-a228-c453c956b03b"
    },
    {
        "author": "韦骧",
        "paragraphs": [
            "未晓驱车出，炎蒸畏日高。",
            "苍茫侵雾气，隐约听鸡号。",
            "流滞还尸禄，奔驰敢叹劳。",
            "苦吟随处有，未始废陶陶。"
        ],
        "title": "晓出候按察",
        "id": "b0965765-0693-440d-b756-984bf3fbc588"
    },
    {
        "author": "韦骧",
        "paragraphs": [
            "将旦云天惨，前瞻使旆高。",
            "田翁持火走，山鸟向人号。",
            "自哂折腰久，谁怜负弩劳。",
            "解从归去乐，空愧不如陶。"
        ],
        "title": "自和",
        "id": "10bfc123-55bf-46fd-8c07-b4f41c0facf8"
    },
    {
        "author": "韦骧",
        "paragraphs": [
            "纱巾疏爽葛衣寛，簿领无多笑傲间。",
            "黄卷仰持眠昼榻，白云斜敛见晴山。",
            "风荷泻露池声激，烟柳藏蝉野趣闲。",
            "日月淹留非不幸，柅车休叹未西还。"
        ],
        "title": "偶作",
        "id": "15d67eeb-aacf-43b9-b8cb-8a7fe36b72b0"
    },
    {
        "author": "韦骧",
        "paragraphs": [
            "火日炎炎五月天，邑中分事力相完。",
            "君当庾廪司平粜，我近方书辑众丹。",
            "共识朝廷欲为惠，岂图居处自偷安。",
            "谁言忠谊须谋大，未合谋时且恪官。"
        ],
        "title": "予莅制济民药朱尉掌粜常平粟因以记",
        "id": "ff932687-2771-4753-9d1d-6e5370e9fa43"
    },
    {
        "author": "韦骧",
        "paragraphs": [
            "根本坚深岂费培，龙蛇蜕尽见天材。",
            "斜穿似爱幽人到，疏列还容小径开。",
            "凉月骤添新影密，清风不减旧枝来。",
            "岁穷自有凌霜节，宁比秋衰恶草莱。"
        ],
        "title": "和新竹",
        "id": "f3900c31-a8bd-46a9-97a2-f0275ac6d94b"
    },
    {
        "author": "韦骧",
        "paragraphs": [
            "苍葭欺绿鬓，白水照朱颜。",
            "掷饵渊渟处，牵钩荡漾间。",
            "亦知鱼呴沬，肯学雀衔环。",
            "且欲资清旷，消磨永日闲。"
        ],
        "title": "和独钓  其一",
        "id": "19fe7275-b67e-4367-b463-2b050dc3609e"
    },
    {
        "author": "韦骧",
        "paragraphs": [
            "古人多隐钓，意不在征求。",
            "稽海曾垂犗，磻溪旧直钩。",
            "声名当日晦，德业后来收。",
            "莫笑临流者，持竿迹更幽。"
        ],
        "title": "和独钓  其二",
        "id": "c95736b8-f17a-4d5d-9d71-05f3c1f45717"
    },
    {
        "author": "韦骧",
        "paragraphs": [
            "贤杰恬荣进，朝廷睠旧材。",
            "优闲辍为郡，按举复行台。",
            "忆昨巡荆北，于时会岁菑。",
            "转输忧国计，假易缓民财。",
            "吏议乌能避，邦条不可裁。",
            "谪迁知咎戾，忠信即基胎。",
            "解印离江浒，分麾溯浙洄。",
            "列城遗厚爱，千里沛余才。",
            "火玉坚难变，霜松翠弗摧。",
            "壮行心所勇，胶禄素尝咍。",
            "履道期终固，谋身绝外猜。",
            "子文忘愠色，严助乐归来。",
            "抚俗专求瘼，提纲独整颓。",
            "察幽穷蔕芥，屏恶自渠魁。",
            "犴狱春多草，宾阶雨不苔。",
            "溪山围几席，风月侑樽罍。",
            "毫痩清吟苦，弦高雅曲哀。",
            "黄堂成卧治，青律再飞灰。",
            "况味安符竹，胸襟傲面槐。",
            "桐庐声绩远，蓂陛宠光催。",
            "近部劳经画，兼资藉玮瑰。",
            "使旌蜺夭矫，宸诏凤毰毸。",
            "肃肃途将戒，元元慕若孩。",
            "车攀朝柅轴，舟遁夜张桅。",
            "被命恭虽益，封章恳以推。",
            "让廉仪组绂，贪冒愯驽骀。",
            "京辅非轻寄，天衷未易回。",
            "功名当盛获，蕴蓄岂空培。",
            "舆论蕲皆惬，高怀愿更恢。",
            "壮猷那久抑，早晚咏良哉。"
        ],
        "title": "送刘睦州移京西漕",
        "id": "7504bc33-06d0-4d2a-a23c-f9fe011d522e"
    },
    {
        "author": "韦骧",
        "paragraphs": [
            "池间𩉾鞢红，特尔不雷同。",
            "共本青跗痩，骈头秀色充。",
            "湘娥心并恨，江女珮双空。",
            "忍负流觞乐，虚教逐暮风。"
        ],
        "title": "双莲二首  其一",
        "id": "4d617e11-abfe-4a37-bce2-2e5135c0b466"
    },
    {
        "author": "韦骧",
        "paragraphs": [
            "临风皆独媚，同蒂忽相亲。",
            "擢秀材宜合，飘香势自钧。",
            "虽惭两岐瑞，已掩百花春。",
            "定是怜濡滞，殷勤悦主人。"
        ],
        "title": "双莲二首  其二",
        "id": "f87d5d77-b4c2-4794-b5d4-025868688c71"
    },
    {
        "author": "韦骧",
        "paragraphs": [
            "非材安敢叹淹留，吏外尤忻共雅游。",
            "欲代虽知归去乐，相看还动解携愁。",
            "襟期岂逐炎凉变，谈笑应随簿领休。",
            "来岁黄花何处好，怀思把琖对霜秋。"
        ],
        "title": "和朱伯英以诗庆将代",
        "id": "d2a0e70f-d35f-47b2-9f71-15a35cd44eea"
    },
    {
        "author": "韦骧",
        "paragraphs": [
            "区区邑落四逢秋，敢诧归期占上游。",
            "似得葵丘瓜代信，如销都护玉关愁。",
            "琴弹夜月声还变，诗写溪山兴未休。",
            "幸有台池且同醉，别离到后更何由。"
        ],
        "title": "再和",
        "id": "3fb8fcfb-7720-45df-a9c7-9262f841c7d6"
    },
    {
        "author": "韦骧",
        "paragraphs": [
            "代期渐可数光阴，掉鞅归时秋已深。",
            "篱菊正牵元亮眼，江鲈还动季鹰心。",
            "迎新送故人徒扰，兴利除残我不任。",
            "唯有溪山不辜方，未尝旷日废清吟。"
        ],
        "title": "将归",
        "id": "d9525dc8-72e8-4cb5-95aa-34baf676831d"
    },
    {
        "author": "韦骧",
        "paragraphs": [
            "秋风鼓长松，声来何飕飕。",
            "众鸟相与还，山椒落景收。",
            "吏冗得所隙，笑傲偕优游。",
            "虽无杯中物，亦足忘余忧。"
        ],
        "title": "效谢宣城体呈同事",
        "id": "6a373aed-c6ff-4b6b-8f98-91f0f2b2486f"
    },
    {
        "author": "韦骧",
        "paragraphs": [
            "露气侵帘幕，萧然夜已分。",
            "括囊停较艺，倚几重论文。",
            "邂逅成相际，从容慰所闻。",
            "溪船行各去，回首只秋云。"
        ],
        "title": "呈孙东美",
        "id": "d451290d-25cf-4d54-a33f-f75aa28898e9"
    },
    {
        "author": "韦骧",
        "paragraphs": [
            "沓沓纷袍去，寥寥锁院中。",
            "云收晴野旷，潮卷夜江空。",
            "难尽文章鍳，终输议论公。",
            "敢辞淹旦暮，归翼尚覊笼。"
        ],
        "title": "试罢",
        "id": "a3499fc1-8c17-4d2e-923b-e6d145a0cf10"
    },
    {
        "author": "韦骧",
        "paragraphs": [
            "养恬真有得，逐俗固无心。",
            "月沼秋如鉴，风松夜当琴。",
            "公余偏坐晚，客至不谈今。",
            "张我名亭意，惭君寄好音。"
        ],
        "title": "和东美示内乐亭诗",
        "id": "60c7dcbe-739e-49b5-8558-2778ad1941e3"
    },
    {
        "author": "韦骧",
        "paragraphs": [
            "子陵溪上各危樯，心逐君归到故乡。",
            "回首苍茫空鹤望，乱山萦绕似羊肠。",
            "评文酷爱胸襟远，坐邑还忧事业荒。",
            "忽得新篇开鄙塞，甚于潍水决沙囊。"
        ],
        "title": "和东美见寄",
        "id": "6b83d795-57dc-4b8e-bc48-e1e106e5ac37"
    },
    {
        "author": "韦骧",
        "paragraphs": [
            "簿领支离每竞辰，退思当亦在吾民。",
            "抑扶为术如偏取，字养存心固一均。",
            "杖履数来消迳藓，笙歌久阕聚梁尘。",
            "天公岂复遗疏拙，风月随时不负人。"
        ],
        "title": "钧爱亭",
        "id": "e499f4bf-fbc6-4aa6-8a0e-b03f4fbd51ac"
    },
    {
        "author": "韦骧",
        "paragraphs": [
            "谁谓兹亭浪得名，寥寥气象副深诚。",
            "地饶松竹千年色，天与云山四合清。",
            "靖节固尝为傲吏，子真元不势名卿。",
            "伊余窃慕恬然乐，肯以纷华战性情。"
        ],
        "title": "内乐亭",
        "id": "db8fadd7-879a-4089-ab70-2d860f2de817"
    },
    {
        "author": "韦骧",
        "paragraphs": [
            "凌翠阁，翠光寒不落。",
            "公事余闲日日来，簷前好鸟无惊作。"
        ],
        "title": "凌翠阁  其一",
        "id": "f1377cfa-b589-4c35-92ba-d30149efb4f4"
    },
    {
        "author": "韦骧",
        "paragraphs": [
            "凌翠阁，突兀撑寥廓。",
            "满眼苍烟万里春，忍负十分金凿落。"
        ],
        "title": "凌翠阁  其二",
        "id": "568b278b-389d-4079-9f50-6100c3abaaee"
    },
    {
        "author": "韦骧",
        "paragraphs": [
            "凌翠阁，四面祛櫺箔。",
            "千里无云看月明，何必庾家楼上乐。"
        ],
        "title": "凌翠阁  其三",
        "id": "4f1160af-6513-4d2f-a9e8-abde807b9a6d"
    },
    {
        "author": "韦骧",
        "paragraphs": [
            "凌翠阁，山绕如城郭。",
            "风味都侔陶令居，所惭犹被青纶䌸。"
        ],
        "title": "凌翠阁  其四",
        "id": "85bed66b-f0c7-4b03-abf1-f49ffa4685ab"
    },
    {
        "author": "韦骧",
        "paragraphs": [
            "木芙蓉，墙头浅浅红。",
            "秋林枝叶十九空，独此蓶扈当秋风。",
            "秋风无意开俗眼，俗眼不开须在侬。",
            "接䍦斜欹勿嫌重，满篸何恤惊儿童。",
            "岂必黄金菊，难辜白玉钟。"
        ],
        "title": "木芙蓉词",
        "id": "5c92967f-9061-4d49-bec9-39e1e758c445"
    },
    {
        "author": "韦骧",
        "paragraphs": [
            "天地有大故，朝庭凶讣来。",
            "五年再罹苦，臣民若为哀。",
            "钜贤荷遗托，梦泽滂九垓。",
            "衣冠又新命，收泪心悠哉。"
        ],
        "title": "国哀",
        "id": "2282f899-d1fa-42ec-b110-daed5b1dc749"
    },
    {
        "author": "韦骧",
        "paragraphs": [
            "奔走京尘已十年，治任西去兴悠然。",
            "功名欲立非人致，才宦未伸还自怜。",
            "路柳得春多意思，野禽批水共连翩。",
            "孤舟独载无人语，唯把空书考圣贤。"
        ],
        "title": "离乡",
        "id": "d2740001-3964-4ab9-adb5-7ccf5650b290"
    },
    {
        "author": "韦骧",
        "paragraphs": [
            "记得当年泛小舟，相将随计冒残秋。",
            "故人笑语无缘合，今日烟波独此由。",
            "老木战风春尚浅，断云笼日雨方收。",
            "自惟我辈襟期在，碌碌谁甘便白头。"
        ],
        "title": "过千金怀陆刚叔许顾道",
        "id": "2a864a02-3ffb-40a3-8323-de5d08b5ad46"
    },
    {
        "author": "韦骧",
        "paragraphs": [
            "大风嗥空声烈烈，小舸逆牵饶卼臲。",
            "交跗拥鼻坐其中，蚤暮恍然难以别。",
            "利名无绳人自萦，山林无扃人自绝。",
            "区区冷官何足頼，奔走勤劳可嗟咄。"
        ],
        "title": "平望阻风",
        "id": "d38d09d8-882f-4783-a254-f1056279bc80"
    },
    {
        "author": "韦骧",
        "paragraphs": [
            "所居知所向，种竹接前簷。",
            "翠色无时减，清风引日添。",
            "萧疏共谈麈，辉映祗书签。",
            "碌碌夏畦病，输君此养恬。"
        ],
        "title": "题周开祖丛翠轩",
        "id": "e031b143-f5c3-4d2c-a2dc-4fac0214ccc4"
    },
    {
        "author": "韦骧",
        "paragraphs": [
            "春阴蔽日多飘风，二月凛冽犹穷冬。",
            "驭夫凌兢踏泥冻，旅况索莫填心胸。",
            "淑人邂逅获交马，语言浃洽欣相从。",
            "夜投孤驿共清饮，安得复诉瑠璃钟。"
        ],
        "title": "汴上遇孙楚材",
        "id": "43b310d2-1fba-4daf-9f81-5f66651486dd"
    },
    {
        "author": "韦骧",
        "paragraphs": [
            "苌弘灭迹已绵久，谁于二月为隆冬。",
            "相逢诗酒得贤侣，遽使炎燠生吾胸。",
            "饮酣真趣不可坏，诗狂险韵皆能从。",
            "殷勤鄙句复叩激，自喜牙琴还遇钟。"
        ],
        "title": "再和所酬",
        "id": "75373739-fb60-4075-b0f8-484c2a18482d"
    },
    {
        "author": "韦骧",
        "paragraphs": [
            "晓鸡三唱已，戒驭复长郊。",
            "残雪笼河岸，初阳射柳梢。",
            "野人犹闭户，宿鸟或依巢。",
            "而我何为者，区区足自嘲。"
        ],
        "title": "早行",
        "id": "8cfaca19-87fc-473b-ab2c-7df6f683e878"
    },
    {
        "author": "韦骧",
        "paragraphs": [
            "凄寒动春夕，覆被益重袍。",
            "乡梦惊还远，征途久觉劳。",
            "破窗留月影，古木任风号。",
            "闻戒无兵餽，刚肠独佩刀。"
        ],
        "title": "宿零壁驿",
        "id": "8ccdc9ce-5b6e-4985-9605-09291984d92c"
    },
    {
        "author": "韦骧",
        "paragraphs": [
            "枕外霜屏手自书，数千微指慰焦枯。",
            "乘时岂羡鹏飞海，悖理须讥马守闾。",
            "治气飬心予所慕，长生久视古非无。",
            "喜君与我同兹好，免蠧当终学户枢。"
        ],
        "title": "予枕屏书叔夜养生论而孙楚材观之有诗相示遂次来韵以答",
        "id": "01ffb58e-15bf-4e0b-aff8-ce6ee0be705e"
    },
    {
        "author": "韦骧",
        "paragraphs": [
            "执经今日再相从，快若鸿毛翼疾风。",
            "持己已怜仍旧好，力文还喜后来充。",
            "平蹊安肯容茅塞，美玉宁辞以石砻。",
            "顾我空空当考击，愧无术学似河东。"
        ],
        "title": "和黄彦文示诗",
        "id": "b8692191-3360-47f7-b5bf-3384e4f36617"
    },
    {
        "author": "韦骧",
        "paragraphs": [
            "晓起郊原寂，清风盥栉傍。",
            "松梢泫微露，巖顶泛初阳。",
            "彷彿山禽语，飘零古殿香。",
            "携书寓疏拙，三伏化寒凉。"
        ],
        "title": "巖斋晓起",
        "id": "8265d4e0-e7fd-441e-af40-8377e7e98848"
    },
    {
        "author": "韦骧",
        "paragraphs": [
            "同年同第复同门，计治同为待次人。",
            "一纪清时共濡滞，两身孤宦各艰辛。",
            "不要钟鼎须耕道，未遂山林为食贫。",
            "吾党襟期当自信，且随天意养轮囷。"
        ],
        "title": "寄陈安道",
        "id": "308ffbf7-f18e-4e07-9007-bd2042511db0"
    },
    {
        "author": "韦骧",
        "paragraphs": [
            "布鼓微声强自信，两篇响答语惊人。",
            "连城自我忻怀宝，八字凭谁叹受辛。",
            "岂为傥来轻有动，但能恬守即安贫。",
            "相期厚养忘多欲，莫似豚蹄祝满囷。"
        ],
        "title": "又和所示",
        "id": "34003c6b-3903-46f6-9a1f-39434429a2cd"
    },
    {
        "author": "韦骧",
        "paragraphs": [
            "此夕流传久不磨，相逢樽酒且酣歌。",
            "竿垂阮服终成强，腹晒隆书顾几何。",
            "漫道银潢能限隔，未闻河鼓畏风波。",
            "楼间安用穿鍼乞，世上纷纷巧已多。"
        ],
        "title": "七夕",
        "id": "a184e73d-a207-4fd0-8a95-9b713bdcc681"
    },
    {
        "author": "韦骧",
        "paragraphs": [
            "去年此夕我拘官，君挟鱼轩到此安。",
            "自尔分驰数千里，岂图今日一交懽。",
            "风萍离合光阴速，月桂交游契分完。",
            "不倒玉壶终未已，待将河汉夜深看。"
        ],
        "title": "七夕寄安道",
        "id": "f4dfe6d2-3877-4578-a879-65f015d4b1a5"
    },
    {
        "author": "韦骧",
        "paragraphs": [
            "国门回首气葱葱，拜了君恩去意浓。",
            "故里华舟幸同载，邻邦嘉士喜相从。",
            "高谈浃洽情无畛，新句纵横笔有锋。",
            "往往旁人多羡慕，主人况是郭林宗。"
        ],
        "title": "附郭照邻舟还乡一首",
        "id": "7b9e77e4-388f-4447-b4eb-5f0bee53500a"
    },
    {
        "author": "韦骧",
        "paragraphs": [
            "浅汴萦回减迅流，绿榆疏薄弄残秋。",
            "兰舟去指三千里，梅岭前头第一州。",
            "幕府久须贤者画，朝廷最重远民忧。",
            "近来选擢多超迈，竚听君才不次酬。"
        ],
        "title": "送郭照邻赴南雄签幕",
        "id": "f9b32c8f-6f23-41af-84ed-fd5d24e46c65"
    },
    {
        "author": "韦骧",
        "paragraphs": [
            "隐约短窗明，呕哑两橹声。",
            "晓寒衾外觉，乡梦枕中惊。",
            "心喜亲闱近，身从宦路轻。",
            "男儿棺未盖，安可叹虚生。"
        ],
        "title": "汴舟早行二首  其一",
        "id": "79dcfb8e-e6b1-4787-94cb-4959457c283d"
    },
    {
        "author": "韦骧",
        "paragraphs": [
            "容足岂无处，浮名浪自牵。",
            "通宵不安寝，湍水正鸣船。",
            "旅况情何赖，家音远未传。",
            "凌晨飞棹急，聊以慰迁延。"
        ],
        "title": "汴舟早行二首  其二",
        "id": "f9863a56-d276-4a5b-af84-82475fa7e4b3"
    },
    {
        "author": "韦骧",
        "paragraphs": [
            "昔年便殿拜恩光，今日重来惨肺肠。",
            "螭陛载瞻新侍从，龙颜如仰旧君王。",
            "星霜一纪逡巡过，膏泽三朝次第当。",
            "埃壒尚能禆泰岳，岂无忠谊报明昌。"
        ],
        "tags": [
            "泰山"
        ],
        "title": "延和引对",
        "id": "884d4cc3-3c51-4a89-852d-7a78f2113a31"
    },
    {
        "author": "韦骧",
        "paragraphs": [
            "长淮十月北风高，判袂临津首屡搔。",
            "草草旅装方揽辔，勤勤别酒更持螯。",
            "扁舟君去良多况，间道子归岂惮劳。",
            "行矣余杭期会在，早来江上看寒涛。"
        ],
        "title": "至泗即天长独归叙别照邻",
        "id": "0d4dc405-288a-450d-9449-832b128ab6ca"
    },
    {
        "author": "韦骧",
        "paragraphs": [
            "画船东下橹声高，闪见旁舟堕玉搔。",
            "张翰归心鲈满箸，毕公狂兴蟹双螯。",
            "朝餐饾饤唯论饱，夜语诙谐岂厌劳。",
            "乍聚乍离当不怪，夫君多可似山涛。"
        ],
        "title": "再回前韵",
        "id": "4ff821d6-d316-46d6-b9f8-72049ba46299"
    },
    {
        "author": "韦骧",
        "paragraphs": [
            "枘凿关连壮，横空不可摇。",
            "激波无雁齿，跨岸只虹腰。",
            "改制千年取，倾舟众患消。",
            "乘舆济人者，为惠固相辽。"
        ],
        "title": "无脚桥",
        "id": "79423c68-5fe7-4170-a3ec-a3fe5de39d04"
    },
    {
        "author": "韦骧",
        "paragraphs": [
            "晓雾锁长淮，初阳熨未开。",
            "造舟行险滑，舁竹势迟徊。",
            "回野苍茫合，严风浩荡来。",
            "归耕如有地，劳苦曷为哉。"
        ],
        "title": "离泗上",
        "id": "5313fede-a1cf-4054-b251-59e44e015e2d"
    },
    {
        "author": "韦骧",
        "paragraphs": [
            "去时骤雨忽兼风，歇马曾留此寺中。",
            "今日来归复如此，始知事有偶然同。"
        ],
        "title": "避雨大明寺",
        "id": "5e0f16a6-0bc2-403c-9650-a247e7d6b399"
    },
    {
        "author": "韦骧",
        "paragraphs": [
            "气肃干坤万物秋，久违真概喜重游。",
            "高闲况奉挂冠乐，旷逸惭非蜡屐流。",
            "狂饮何羞吹帽落，时鲜岂必置船头。",
            "鹏抟鷃集逍遥等，醉眼冥冥百事休。"
        ],
        "title": "和简夫游鼓山",
        "id": "68f80e18-befc-46c3-ab65-eb95e706e17a"
    },
    {
        "author": "韦骧",
        "paragraphs": [
            "凉秋池馆燕闲身，密席荣驩主与宾。",
            "白日神仙分两榜，青云兄弟占三人。",
            "东篱潇洒黄花好，北海风流渌酒醇。",
            "投辖更须防壤坐，夜深共醉月精神。"
        ],
        "title": "申园席上口占",
        "id": "a0eca269-98a9-42af-b50a-1fff773ab208"
    },
    {
        "author": "韦骧",
        "paragraphs": [
            "秋云沓沓锁秋巖，怪木森森荫碧潭。",
            "游骑去时平野晓，老僧迎处满衣岚。",
            "何人自塑临泓水，近古遗棺撼石龛。",
            "我忆昔年曾此醉，却嗟今日辍陪参。"
        ],
        "title": "和李信臣游南巖",
        "id": "b984c793-025d-4e02-b410-548ed6910a96"
    },
    {
        "author": "韦骧",
        "paragraphs": [
            "闲里萦仍不自由，驰心空想碧巖秋。",
            "连镳独远朱蹄骏，酾酒还辜绿螘浮。",
            "嗟我数年遗覧历，属君一尺更迟留。",
            "定知清兴难穷尽，莫便轻回访戴舟。"
        ],
        "title": "答信臣遗诗以失南巖约",
        "id": "2fbd56ee-4d84-4741-81dc-9171d519eff3"
    },
    {
        "author": "韦骧",
        "paragraphs": [
            "心舒还爱日，境胜欲忘归。",
            "茶战弱一水，棋兵尚十围。",
            "秋山终易冷，暮坐祇添衣。",
            "上马回首数，霜蟾逐盖飞。"
        ],
        "title": "和南巖回",
        "id": "14208cf8-a83e-44d3-af06-68be4ba56395"
    },
    {
        "author": "韦骧",
        "paragraphs": [
            "巨源常少怪，第五岂无私。",
            "酒食先为困，溪山輙负期。",
            "七年思旧赏，隔日诵新诗。",
            "康乐清游在，随轩别有时。"
        ],
        "title": "简夫丈约游南巖时以妇翁室会遂渝爽依韵和其来篇",
        "id": "6b2f73b3-ad68-4d7a-9723-5f22c2dfbd3c"
    },
    {
        "author": "韦骧",
        "paragraphs": [
            "洞门流水地仙家，弃禄归来饵晓霞。",
            "不比钟山多怨语，未饶金谷足名花。",
            "风弦静舞千龄鹤，夜枕闲听一部蛙。",
            "此乐人间无觅处，只应天畔有灵槎。"
        ],
        "title": "和信臣游简夫太丞申园",
        "id": "6bc0f044-cf1a-428d-b2d0-60f5e4c26f2c"
    },
    {
        "author": "韦骧",
        "paragraphs": [
            "一门清训黄金贱，三叶荣名翠琰题。",
            "扬雀语言先世得，荀龙头角后来齐。",
            "联姻君喜重交好，高闬予惭早独跻。",
            "试听野人歌盛事，满床牙笏当公圭。"
        ],
        "title": "又和",
        "id": "00b6992b-65fa-4eb1-b574-95f27b6dec5e"
    },
    {
        "author": "韦骧",
        "paragraphs": [
            "龙凤当年共力攀，参辰异迹十年间。",
            "相逢邂逅身为客，叙别踌躇色动颜。",
            "北冀马羣先骏逸，南山豹隐旧文斑。",
            "而今百里还淹止，行听佳声似鲁山。"
        ],
        "title": "和简夫送信臣同年",
        "id": "ce485772-730e-47b1-a85c-cea122c234db"
    },
    {
        "author": "韦骧",
        "paragraphs": [
            "重门昼锁碧梧阴，秋气凌虚日向深。",
            "耳目暂清抛吏局，情怀终乐近书林。",
            "安排一月拘挛计，酬酢千人进取心。",
            "未榜试期饶暇逸，倚罇尤喜听高吟。"
        ],
        "title": "庐陵待试士呈伯升郎中",
        "id": "40627a30-df13-4dbd-a546-e28023e0b31f"
    },
    {
        "author": "韦骧",
        "paragraphs": [
            "人间此节号佳辰，锁宿文场意自伸。",
            "雨脚洒开秋气象，云头放出月精神。",
            "坐无红袖何妨乐，琖有芳醪不计巡。",
            "数句愿歌今夕事，主人才力似阳春。"
        ],
        "title": "中秋夜",
        "id": "00fc124f-9d59-41ab-8c92-f882cee3518c"
    },
    {
        "author": "韦骧",
        "paragraphs": [
            "士林佳誉久飞扬，脱迹初筵本异常。",
            "尽道清朝隐方朔，不知白髪困冯唐。",
            "古今议论千端胜，南北风情万里长。",
            "乍会乍离劳景向，萍江楼上独相望。"
        ],
        "title": "赠别伯升",
        "id": "7cde5e60-3120-4440-bd51-5aa7ac451fbc"
    },
    {
        "author": "韦骧",
        "paragraphs": [
            "贡闱将毕意扬扬，日夕炎凉亦未尝。",
            "几听秋声废高枕，屡乘月色坐中唐。",
            "云牋写句惭非敌，玉麈挥谈服所长。",
            "款段匪朝归冷僻，未知何以慰邻望。"
        ],
        "title": "又和来篇",
        "id": "019ff761-798c-47b9-8e17-48242edda066"
    },
    {
        "author": "韦骧",
        "paragraphs": [
            "庐陵盛事照明昌，浩荡西风八月凉。",
            "宾履共随红旆去，仙宫新报紫芝芳。",
            "成非雨露宁无感，出近星辰别有祥。",
            "谁谓古书难尽信，眼看珍异答龚黄。"
        ],
        "title": "陪吉守范淳元观玉虚观灵芝席上口占",
        "id": "c43ed64e-95a3-428c-a102-6f92d47160e7"
    },
    {
        "author": "韦骧",
        "paragraphs": [
            "珍祥叠叠遗庐陵，芝秀莲双瑞露清。",
            "天意独偏三物应，人心胥庆一堂成。",
            "壁间篇咏辞多实，席上樽罍势自荣。",
            "早晚玺书褒治行，颍川遗美为销声。"
        ],
        "title": "寄题吉州三瑞堂",
        "id": "1e89d518-e46a-4d41-a99e-f70cf3574806"
    },
    {
        "author": "韦骧",
        "paragraphs": [
            "老成风迹蔼中朝，威惠南边久已劳。",
            "三节召归方汲汲，列城怀恋尚嗷嗷。",
            "郊原雨止车尘少，霄汉云空旆影高。",
            "太上定嗟相见晚，伫闻秋觐拜恩褒。"
        ],
        "title": "送章少卿赴阙",
        "id": "ad7ccca0-684b-4f18-a21c-bb926322749e"
    },
    {
        "author": "韦骧",
        "paragraphs": [
            "两源溪水弄清音，百丈山峰削翠琳。",
            "不顾衣冠当赤日，共看沙砾辨黄金。",
            "自缘世态嫌遗利，岂是吾侪枉用心。",
            "却忆去年并会乐，相逢又得叙离襟。"
        ],
        "title": "和龚簿同辨金剑源",
        "id": "5dbc5aa3-66fe-4a2a-8144-8427fcd1fe77"
    },
    {
        "author": "韦骧",
        "paragraphs": [
            "自从见借武夷编，每一开编思渺然。",
            "使我胸怀厌尘滓，羡君家世乐神仙。",
            "幔亭曾会千余客，石洞元居十六天。",
            "何日访灵寻翠壁，待将名字谩同雕镌。"
        ],
        "title": "刘仲诚以武夷记见借",
        "id": "bb2d8e07-d0f2-446b-9a4b-c71935392216"
    },
    {
        "author": "韦骧",
        "paragraphs": [
            "乡间游处景醇全，忽忽光阴二十年。",
            "官局旧嗟踪迹远，封人今喜信音传。",
            "才驱繁剧君应易，事夺清闲我独然。",
            "畏简未能成会合，且持诗句写拳拳。"
        ],
        "title": "寄上高宰孙世则",
        "id": "4ef1603e-4d68-4a7e-bf3b-94a87eaca310"
    },
    {
        "author": "韦骧",
        "paragraphs": [
            "两道几千里，残炎七月天。",
            "累囚念濡滞，匹马重迁延。",
            "夜宿荆榛际，朝行虎豹前。",
            "幡思竹轩好，拥事亦神仙。"
        ],
        "title": "道中寄景升仲诚二同官",
        "id": "223f2059-f7fd-4b48-9a0e-b956819821dd"
    },
    {
        "author": "韦骧",
        "paragraphs": [
            "双扉昼锁夜传呼，讯鞫劳心迹也拘。",
            "祗有清虚慰怀抱，开轩即是洞庭湖。"
        ],
        "tags": [
            "洞庭湖",
            "岳阳楼"
        ],
        "title": "巴陵讯囚所居附岳阳楼前  其一",
        "id": "100cf4de-6426-4ec3-87ef-90ed1473c346"
    },
    {
        "author": "韦骧",
        "paragraphs": [
            "洞庭湖上岳阳楼，旧走声名徧九州。",
            "今日偶来犹吏事，幸当风月近中秋。"
        ],
        "tags": [
            "洞庭湖",
            "岳阳楼"
        ],
        "title": "巴陵讯囚所居附岳阳楼前  其二",
        "id": "bdfa8d35-e4a5-4f48-83a8-be5b0ed4d8a8"
    },
    {
        "author": "韦骧",
        "paragraphs": [
            "洞庭秋旦好，余雾尚怀山。",
            "日色一竿际，波光万顷间。",
            "宿商鸣橹去，夜网得鱼还。",
            "佳趣知多少，濡毫恨思悭。"
        ],
        "tags": [
            "洞庭湖"
        ],
        "title": "洞庭秋四首  其一",
        "id": "f7282195-e9ce-4a74-abd2-8e478df649f9"
    },
    {
        "author": "韦骧",
        "paragraphs": [
            "洞庭秋昼永，气象坐中分。",
            "浩荡三江水，苍茫万里云。",
            "君山压波面，民舍傍城根。",
            "自昔看图画，今焉过所闻。"
        ],
        "tags": [
            "洞庭湖"
        ],
        "title": "洞庭秋四首  其二",
        "id": "cc54c9ce-923f-43a3-b87d-9d08eacab67d"
    },
    {
        "author": "韦骧",
        "paragraphs": [
            "洞庭秋薄暮，日脚返沧溟。",
            "云气天涯赤，峰峦水上青。",
            "归舟来隐隐，夕鸟去冥冥。",
            "鼓瑟音何在，空闻帝子灵。"
        ],
        "tags": [
            "洞庭湖"
        ],
        "title": "洞庭秋四首  其三",
        "id": "51226151-c3cc-4c2e-91dd-79cf2bf7c118"
    },
    {
        "author": "韦骧",
        "paragraphs": [
            "洞庭秋夕爽，皎月莹长空。",
            "颢气重湖接，清光四望通。",
            "楼开云母扇，人在水晶宫。",
            "胜绝无穷景，萧条万古同。"
        ],
        "tags": [
            "洞庭湖"
        ],
        "title": "洞庭秋四首  其四",
        "id": "67b03a38-239a-4f55-9b84-67d9ed36356c"
    },
    {
        "author": "韦骧",
        "paragraphs": [
            "学自辛勤富，名从旷怠休。",
            "痴慵回尔意，扞格慰吾忧。",
            "股刺难须著，邻光岂用偷。",
            "当知汉唐世，家绪有公侯。"
        ],
        "title": "寄示二小子",
        "id": "ad8939b7-db6d-44ba-87e7-4e7e63b3418a"
    },
    {
        "author": "韦骧",
        "paragraphs": [
            "日车闪闪下山椒，风阵萧萧掠柳条。",
            "湖上晚秋天气爽，楼间极目客魂销。",
            "湘妃哀怨冯谁听，楚屈英灵何处招。",
            "窃禄无田归未得，浪吟当此愧渔樵。"
        ],
        "tags": [
            "洞庭湖"
        ],
        "title": "洞庭即事  其一",
        "id": "f0bae006-ff42-48f3-bd93-dee68c721fca"
    },
    {
        "author": "韦骧",
        "paragraphs": [
            "浪头卷白去无垠，山面铺青一色匀。",
            "气象清雄无处比，情怀跼促此中伸。",
            "欹危钓艇唯堪望，仓猝商帆不用嗔。",
            "顾我遽来非自任，也知牵制为官身。"
        ],
        "tags": [
            "洞庭湖"
        ],
        "title": "洞庭即事  其二",
        "id": "787136fc-4d4d-4350-8f47-ca7f2df462a1"
    },
    {
        "author": "韦骧",
        "paragraphs": [
            "洞庭波上崪高峰，翠色难将别岫同。",
            "真籍从来标福地，大钧于此费神功。",
            "蛟龙拗怒深深避，星月流光面面通。",
            "尘迹未能乘兴往，据鞍回首正秋风。"
        ],
        "tags": [
            "洞庭湖"
        ],
        "title": "君山",
        "id": "ca61eb0b-6f1c-4adb-9547-bdda321c7847"
    },
    {
        "author": "韦骧",
        "paragraphs": [
            "岳阳楼句旧空传，今日登临一慨然。",
            "不是洪钧有偏党，岂容胜概独完全。",
            "山川形势三千里，基构声华五百年。",
            "襟带西南太平世，收罗风月属私权。"
        ],
        "tags": [
            "岳阳楼"
        ],
        "title": "岳阳楼",
        "id": "30cad606-9f74-4de6-93cb-496ef9b713bc"
    },
    {
        "author": "韦骧",
        "paragraphs": [
            "落月光微暝霭收，一轩潇洒旅怀幽。",
            "湘君山外波涛晓，麋子城边草木秋。",
            "俗吏区区易情倦，古人皦皦志空求。",
            "且希月廪从官给，仰事孤亲洁膳羞。"
        ],
        "title": "晓起",
        "id": "8d153087-3104-47e2-9efb-264283bbc2a4"
    },
    {
        "author": "韦骧",
        "paragraphs": [
            "得情犹勿喜，圣训所宜钦。",
            "取正存三尺，持平在一心。",
            "摭文唯恨密，丽罪莫求深。",
            "岂必于虞辈，源流定可寻。"
        ],
        "title": "阅金科",
        "id": "e1acb92c-30f7-435c-ab1f-9fcb85deba09"
    },
    {
        "author": "韦骧",
        "paragraphs": [
            "武川当日一分襟，会合乖期向武林。",
            "从此参辰不相比，由来岁月渐加深。",
            "书邮远道烦新寄，诗社前盟约再寻。",
            "何以报君双白璧，南楼高处独萦心。"
        ],
        "title": "和朱伯英新州诗见寄二首  其一",
        "id": "8257eaa1-c1ce-4730-b669-44cfcad0576b"
    },
    {
        "author": "韦骧",
        "paragraphs": [
            "吏冗拘人好思悭，怜君远远发昏顽。",
            "梅花岭外题诗寄，萍实江边继韵还。",
            "数幅密缄迢递去，寸诚都写别离间。",
            "翻思旧日赓酬乐，鼓譟当时更有颜。"
        ],
        "title": "和朱伯英新州诗见寄二首  其二",
        "id": "fd8219c3-9007-4e58-908e-6dbb906e31d6"
    },
    {
        "author": "韦骧",
        "paragraphs": [
            "四见霜花始解官，彩衣还侍肯盘桓。",
            "胸中事业仍加益，箧里经书不废看。",
            "立马仙山风帽侧，移舟秀水露帆寒。",
            "铨衡论奏恩辉近，早寄佳声遗我懽。"
        ],
        "title": "送潘簿还侍下",
        "id": "0f2be9f7-5bfe-4f96-822e-9aaad50c5cd6"
    },
    {
        "author": "韦骧",
        "paragraphs": [
            "犹余残雪凝山椒，已见新春上柳条。",
            "引领不能成面别，寄诗空欲减魂消。",
            "为言民社迁官重，莫叹湖湘去路遥。",
            "早向县廷舒所欲，如君风迹定翘翘。"
        ],
        "title": "送周广之令桂阳",
        "id": "a7fe7f6e-e74a-4636-91ca-6904b15bf1f1"
    },
    {
        "author": "韦骧",
        "paragraphs": [
            "晚穿乱水踏欹危，晓度空山瘴雾飞。",
            "今日戒途甘险阻，古来谋事重依违。",
            "行询野叟观其欲，静究州图记所非。",
            "走徧封疆收定议，黄花时节合东归。"
        ],
        "title": "安远道中",
        "id": "7b97eda4-3e99-419a-93df-3e3b8bd5725b"
    },
    {
        "author": "韦骧",
        "paragraphs": [
            "回巖万仞透青冥，造化功偏窍凿精。",
            "自是神仙乘福地，岂因谖诈诱愚兵。",
            "金牀旧迹知何在，石鼓遗歌仅可评。",
            "尘淟暂来心已悟，灵场千古为苍生。"
        ],
        "title": "金精巖",
        "id": "049c021c-b3ea-4541-a797-c9919c33261e"
    },
    {
        "author": "韦骧",
        "paragraphs": [
            "秋入羣峰气象清，朝阳才过到金精。",
            "胜游却向尘劳得，此日清怀慰此行。"
        ],
        "title": "游金精回书朝阳巖观壁",
        "id": "20a5411d-e295-487f-8974-0783656ef68c"
    },
    {
        "author": "韦骧",
        "paragraphs": [
            "童山皆戴石，浅水屡萦村。",
            "路接猿猱险，云兼瘴雾昏。",
            "披榛投舍馆，藉草展行樽。",
            "吏役身无定，天涯一断魂。"
        ],
        "title": "板石驿",
        "id": "d7cfdd15-40d1-4c94-aeb8-2a5d7bbe5a23"
    },
    {
        "author": "韦骧",
        "paragraphs": [
            "去岁中秋别岳阳，洞庭湖外望清光。",
            "今年衮衮仍行役，此日萧萧复异乡。",
            "林叶泛辉兼玉露，水波摇影接银潢。",
            "出船聊踞胡床坐，远负高楼列酒觞。"
        ],
        "tags": [
            "洞庭湖"
        ],
        "title": "中秋午夜和溪看月",
        "id": "2e7f1281-a001-4f99-b596-455f14684e70"
    },
    {
        "author": "韦骧",
        "paragraphs": [
            "区区倦翼傍旌旄，独上名台滞思逃。",
            "章水背流余派合，崆山前隐独峰高。",
            "万家井落氛埃绝，千里喉襟气象豪。",
            "一见荆川胜侯印，况将佳趣慰尘劳。"
        ],
        "title": "登欎孤台  其一",
        "id": "e1da70e8-4b85-4323-b457-7d87bd2f30c9"
    },
    {
        "author": "韦骧",
        "paragraphs": [
            "去年秋宿洞庭湖，今日登临在欎孤。",
            "两处风流皆胜绝，一身奔走亦崎岖。",
            "光摇二水看云断，翠滴千山爱日晡。",
            "吏役不容清兴足，放船回首望城隅。"
        ],
        "tags": [
            "洞庭湖"
        ],
        "title": "登欎孤台  其二",
        "id": "1afaff5b-e353-424f-b0a8-473c7e89503b"
    },
    {
        "author": "韦骧",
        "paragraphs": [
            "乘危趋疾固轻身，却羡操舟妙入神。",
            "石罅安船石头立，渔人谩笑往来人。"
        ],
        "title": "过赣石",
        "id": "b3ec7328-c94c-4b4b-9109-e96b49a0e919"
    },
    {
        "author": "韦骧",
        "paragraphs": [
            "密密赣滩三百里，此滩崛起最峥嵘。",
            "中原柱石知多少，安用江心滥得名。"
        ],
        "title": "天柱滩",
        "id": "84d60c5c-8ad0-46e0-acff-b76c7e584a2e"
    },
    {
        "author": "韦骧",
        "paragraphs": [
            "明日重阳日，章江独放船。",
            "岂无时节兴，固有简书牵。",
            "残暑犹争际，余雷忽霈然。",
            "诘朝晴气爽，忍负菊花天。"
        ],
        "title": "九月八日离虔",
        "id": "358b4ed1-cfc2-4498-b8e2-b6b87e2cab32"
    },
    {
        "author": "韦骧",
        "paragraphs": [
            "佳辰来可喜，久客去难论。",
            "为忆东篱菊，因辞北海罇。",
            "逆风吹急浪，单舸泊孤村。",
            "缅想茱萸宴，卢胡有后言。"
        ],
        "title": "九月八日薄晚离赣城十余里而雷雨作遂倚舟以宿九日晓行又十余里而逆风暴甚乃泊于白鷴滩侧虔之史君相留不可屡以亟行见谑今日会宾席间当语及濡滞以为笑矣因书以自戏云",
        "id": "0bcfd909-4d5a-4950-ab7a-f9b9da3166ca"
    },
    {
        "author": "韦骧",
        "paragraphs": [
            "西风萧瑟作秋声，远客归心信水程。",
            "双石尖尖双鹭立，一滩渺渺一舟行。",
            "酒杯无侣难成饮，诗句非奇谩写情。",
            "晚泊沙头从杖履，故乡何在眼空明。"
        ],
        "title": "至万安",
        "id": "1779acdb-215a-48c5-998f-29f555c90b14"
    },
    {
        "author": "韦骧",
        "paragraphs": [
            "不奉清谭一纪余，相期情分愈于初。",
            "数篇秀句锋谁敌，累幅华牋手自书。",
            "芸省联曹虽喜共，萍江制邑独惭疏。",
            "如君才术当超卓，安见飞黄困守闾。"
        ],
        "title": "和孙世则著作新年见寄  其一",
        "id": "3a21e0ca-e662-4801-9f35-e70bb8546740"
    },
    {
        "author": "韦骧",
        "paragraphs": [
            "剸繁芟弊力无余，行学存心负厥初。",
            "冻笔方驱嚣讼牒，解颐忽得故人书。",
            "分襟固久情还密，领邑虽邻迹也疏。",
            "安得同时俱代去，相从山水乐吾闾。"
        ],
        "title": "和孙世则著作新年见寄  其二",
        "id": "57dc3a7d-c08d-4b0d-9f3b-e86e32521d20"
    },
    {
        "author": "韦骧",
        "paragraphs": [
            "行年四十志方刚，一任蓬松两鬓苍。",
            "道在忽愁施设地，心恬宁感利名场。",
            "本无畎亩为私计，只有诗书可自强。",
            "努力终非素餐辈，未堪回首顾沧浪。"
        ],
        "title": "行年",
        "id": "3aabfc52-4a5a-426f-a98b-60539c835ba9"
    },
    {
        "author": "韦骧",
        "paragraphs": [
            "去秋村北宿僧床，今夕村南寓驿堂。",
            "官仆颇谙蹊迳熟，野人应笑往来忙。",
            "敝裘不耐春寒甚，老马犹堪山路长。",
            "独酌独诗还独寐，此中清况亦难忘。"
        ],
        "title": "宿新乐驿",
        "id": "60b3c990-7e9f-4cf1-84eb-95315414f58e"
    },
    {
        "author": "韦骧",
        "paragraphs": [
            "山雨淋头急，冈泥没骭深。",
            "从驱尔何罪，行役我甘心。",
            "抑鞚忧难趁，分装恐不任。",
            "苏樵复稀遇，寒气少相侵。"
        ],
        "title": "之虔推劾道远雨甚念从隶之劳",
        "id": "1c5dead0-bdd8-41e5-a2e6-752815eba194"
    },
    {
        "author": "韦骧",
        "paragraphs": [
            "作邑多离邑，去家如去乡。",
            "三年三过驿，一别一回肠。",
            "治绩安能胜，征途逎备尝。",
            "何时腰解印，长啸入余杭。"
        ],
        "title": "安福驿",
        "id": "9d62e5ea-9153-4192-b385-2c8ddd8ae865"
    },
    {
        "author": "韦骧",
        "paragraphs": [
            "今年未见日，指数两经旬。",
            "清旦初开霁，元功始布新。",
            "溪流徐变绿，林啭便知春。",
            "吏役方长道，油云莫更瞋。"
        ],
        "title": "喜晴",
        "id": "6efeb089-9b5b-44bd-b992-8479e4dff4f4"
    },
    {
        "author": "韦骧",
        "paragraphs": [
            "南昌昔谓水浮州，鐡柱支持事更幽。",
            "天地有炉劳一铸，蛟螭无穴解羣忧。",
            "槎牙露处几三尺，摇撼徒然踣万牛。",
            "人頼旌阳恩力大，此功何愧禹功优。"
        ],
        "title": "南昌鐡柱",
        "id": "64a87a11-c8ef-483b-bd20-4d07c2c181d3"
    },
    {
        "author": "韦骧",
        "paragraphs": [
            "春来二十日，寒气尚棱棱。",
            "万甲殊未坼，新雷徒已曾。",
            "山禽鸣瑟缩，道马足凌兢。",
            "节候无惊异，江南旧所称。"
        ],
        "title": "寒食",
        "id": "d46dca74-568f-4db2-80dd-1549f468cc08"
    },
    {
        "author": "韦骧",
        "paragraphs": [
            "二月春寒倍觉深，双扉昼锁柏庭阴。",
            "修途远至劳虽甚，雅谊相亲喜不任。",
            "穷覈须繄颛用智，哀矜当亦共存心。",
            "累囚未引犹纾暇，浊酒那辞细细斟。"
        ],
        "title": "赣州鞫劾呈同事邓宰德夫",
        "id": "dbf4f2a4-70da-49bd-bf1d-e018923e9e8a"
    },
    {
        "author": "韦骧",
        "paragraphs": [
            "各沿台檄会平番，萍水金谿隔万山。",
            "两处相期仗官驿，一时交际到江关。",
            "如何远趾符同甚，岂是诚心吻合间。",
            "案牍牵仍毋易视，囚情未得莫优闲。"
        ],
        "title": "次韵和同时到院",
        "id": "cef06f1b-4408-48a8-90fc-2f20a2e27e2c"
    },
    {
        "author": "韦骧",
        "paragraphs": [
            "静院深扃霁雨新，小桃墙侧弄精神。",
            "祇知春色归吾眼，不悟他乡寄此身。",
            "露蕊妖韶真自得，胭脂浓淡属谁匀。",
            "共将短句酬幽艳，奚独东风是主人。"
        ],
        "title": "锁院深寂夭桃独芳有可怜之色为诗要德夫共赋以赏之",
        "id": "4e5b5412-2d10-448a-ad50-e7f05a8f83a4"
    },
    {
        "author": "韦骧",
        "paragraphs": [
            "烛烬遗朝几，炉烟出昼帘。",
            "时春惊一半，山雨怅相兼。",
            "吏局如巢寄，家音以鹊占。",
            "敢思游观乐，同患滞囚淹。"
        ],
        "title": "二月十六日感雨示同事",
        "id": "696b6ea4-c083-444a-8603-86b5e0605d31"
    },
    {
        "author": "韦骧",
        "paragraphs": [
            "同时锁深院，轮日直寒厅。",
            "所得期无喜，忘情在不经。",
            "桃心随雨碎，柳眼向人青。",
            "早晚连镳去，春郊约罄瓶。",
            "案积云堆影，庭虚谷应声。",
            "榜笞非所事，杖履有余清。",
            "静迳牵情数，芳林照眼明。",
            "相逢得佳侣，尤足慰营营。"
        ],
        "title": "讯鞫有闲呈德夫",
        "id": "9d328793-d9d3-42a8-a116-46c54458adae"
    },
    {
        "author": "韦骧",
        "paragraphs": [
            "薄宦予嗟少定踪，贤劳君叹久西东。",
            "相从山国春多雨，共忆公园花已丛。",
            "酒约倒杯忻有伴，诗寻险韵惧无功。",
            "勤乘闲隙酬清兴，便与分襟櫂短篷。"
        ],
        "title": "次韵德夫推院有感",
        "id": "11e75ca5-4254-4b42-aaf9-234961c5881f"
    },
    {
        "author": "韦骧",
        "paragraphs": [
            "皦皦春阳上柳尖，轻轻朝雾亦相兼。",
            "教雏老雀穿雕栱，失伴狂蜂入翠帘。",
            "深院难将飞絮锁，空阶且任落花黏。",
            "惜春情味从来甚，今日江城兴倍添。"
        ],
        "title": "惜春  其一",
        "id": "643fdbb4-e801-44e3-a115-56201c74f83b"
    },
    {
        "author": "韦骧",
        "paragraphs": [
            "二月已破三月来，吟诗空忆少陵才。",
            "簷前有意残花堕，云里无情旅雁回。",
            "何处轮蹄蹂芳草，谁家丝管上高台。",
            "吾侪局外添婴绕，此段襟怀强自开。"
        ],
        "title": "惜春  其二",
        "id": "5da9c8d0-130e-45f0-9a47-eeaa4c71acb2"
    },
    {
        "author": "韦骧",
        "paragraphs": [
            "社日江南眼屡经，春天峤北寄春城。",
            "双飞海燕知时节，半醉田翁舞泰平。",
            "谩把杯盘为小饮，频催案牍况垂成。",
            "却思廉割东方朔，归遗那无动旅情。"
        ],
        "title": "次韵社日且以善谑",
        "id": "0f343a14-a3f3-4764-9322-6a98af30a0e3"
    },
    {
        "author": "韦骧",
        "paragraphs": [
            "烟花苒苒裹江亭，云霭纷纷接暮城。",
            "物态除非诗可写，旅怀唯藉酒能平。",
            "燕知社节来何早，莺怯春寒语未成。",
            "非晚与君分袂去，他时当记此时情。"
        ],
        "title": "复假前韵为即事二诗且言别于卒章  其一",
        "id": "62659f26-0133-44d8-8466-b19023ad1736"
    },
    {
        "author": "韦骧",
        "paragraphs": [
            "浩如潮水出东溟，勇似云梯破鐡城。",
            "谈柄交挥逾月久，吟毫相抗几时平。",
            "清驩返向尘劳得，佳集元非计构成。",
            "还守邑疆相望远，陇烟江月若为情。"
        ],
        "title": "复假前韵为即事二诗且言别于卒章  其二",
        "id": "230b6bd7-9d63-4c6b-96cb-acf1d7d3282f"
    },
    {
        "author": "韦骧",
        "paragraphs": [
            "韶光强半已消除，峤北芳华眼不辜。",
            "黄鸟穿林金闪铄，紫荆铺地锦糢糊。",
            "持循畏简催胥吏，整顿归鞍戒仆夫。",
            "传语东风为加意，少留花卉在东湖。"
        ],
        "title": "上巳日赣川忆东湖  其一",
        "id": "3e303931-2439-4893-9738-d15f8c960885"
    },
    {
        "author": "韦骧",
        "paragraphs": [
            "晓风吹雨过溪南，春色晴光三月三。",
            "燕觜啄泥方汲汲，杏梢欹水正酣酣。",
            "樽庖冷落俱能耐，刀笔萦仍岂自甘。",
            "珠阁帘堂应好在，待教门外系归骖。"
        ],
        "title": "上巳日赣川忆东湖  其二",
        "id": "7d9c69e1-1ad0-407c-b62a-b12bb7747d09"
    },
    {
        "author": "韦骧",
        "paragraphs": [
            "五侯门馆映交衢，点检春光肯暂辜。",
            "教舞庭除红锦藉，看花窗牗碧纱糊。",
            "侈心忘理虽儿女，乐事乘时亦丈夫。",
            "而我拘挛过佳节，岂无船在贺家湖。"
        ],
        "title": "再用前韵为感春喜会二首酬德夫  其一",
        "id": "29ffc922-9903-4ca3-877a-c6ce8c6fff04"
    },
    {
        "author": "韦骧",
        "paragraphs": [
            "东风烂漫巨江南，林薄余花十二三。",
            "隐隐游丝飞日影，娟娟戏蝶舞春酣。",
            "独旗共爱茶芽嫰，佳境俱怜芋蔗甘。",
            "谈屑不宜虚永昼，长岐分背谩停骖。"
        ],
        "title": "再用前韵为感春喜会二首酬德夫  其二",
        "id": "b4fe3818-daa9-4c1c-9144-01c5d4c4cc36"
    },
    {
        "author": "韦骧",
        "paragraphs": [
            "覆囚将讫事，春杪兴蹉跎。",
            "亭馆依游好，云天气候和。",
            "江山秀色远，桃李绿阴多。",
            "燕熟巢仍补，莺新语尚讹。",
            "迳深无过辙，门閴可张罗。",
            "雨渍苔钱积，风旋柳絮涡。",
            "落花冲蚁阵，侧叶露蜂窠。",
            "朝雾开如扫，晴丝荡不梭。",
            "鸣禽多了了，舞蝶并傞傞。",
            "物意良俱得，人情亦自阿。",
            "轩窗资坐啸，杖履起行歌。",
            "屋角鶱飞翼，帘旌动翠波。",
            "画图连璧带，香穗接庭萝。",
            "笔颖牵诗癖，茶枪战睡魔。",
            "清谈屡挥麈，酣饮必空螺。",
            "语射怜当鹄，论书忆换鹅。",
            "九霄明日月，万国富山河。",
            "轻减中原役，韬藏绝塞戈。",
            "壮犹摅阔略，嵬论辟么么。",
            "束帛丘园走，封轺驿传过。",
            "拔才方迅疾，飬拙且婆娑。",
            "凫鹤形难壹，鹪鹏好自颇。",
            "痔医荣足贱，墦乞诈宜诃。",
            "投步安夷坦，存心谢揣摩。",
            "势穷嗟屈贾，道乐慕渊轲。",
            "豹隐潜加泽，牛山戒执柯。",
            "忘非羞搏虎，招议畏鸣鼍。",
            "末宦难萦束，高怀固岌峨。",
            "踏青筵已旷，镊白镜慵磨。",
            "聊作逍遥咏，君其谓我何。"
        ],
        "title": "春杪书怀三十韵呈同事邓令",
        "id": "0f6ef622-a586-4517-a955-00abb4e52efa"
    },
    {
        "author": "韦骧",
        "paragraphs": [
            "飞文侔羽檄，执议有金科。",
            "于役同之赣，夫君仅自鄱。",
            "相逢多所乐，末礼去其苛。",
            "鱼咏蒸然罩，材忻茂者莪。",
            "穷奸摧狡穴，辨枉愈绵疴。",
            "日食肴几变，宵忧寐欲吪。",
            "恤冤防夏旱，驱害逐春傩。",
            "覈实当由已，指踪奚自他。",
            "囚衣应足蝨，吏案已胜驼。",
            "居似蛇存蛰，归如茧化蛾。",
            "险途须屡叱，行旅勿轻呵。",
            "白雪风中絮，青钱水上荷。",
            "佳辰怜爽旷，秀句好彫瑳。",
            "束卷儒风旧，严装武貎番。",
            "分岐兹泮涣，回首则猗那。",
            "蚁酒慵为酌，藜羮糁不鹾。",
            "轻遗逸士帽，倒踏谪仙靴。",
            "恍忽东西驿，踌躇上下波。",
            "嘤鸣忻得侣，妖艳况方瘥。",
            "引脰邻于鹤，离肠迥若沱。",
            "版徒犹相武，笔吏解封酂。",
            "易失时兼势，难淹轴与薖。",
            "莘耕方释耒，磻钓亦收蓑。",
            "勉力攀翔凤，何心跃遁骡。",
            "养躯宜气适，乘兴且颜酡。",
            "淡泊延诗伯，伊优远舞娥。",
            "加功草封岱，著意吊沉罗。",
            "即是金扉对，无辞墨绶拖。",
            "仳违临晚蘀，声问约新禾。",
            "何日瞻天驭，同听白玉珂。"
        ],
        "title": "次韵和邓德夫再和书怀别用三十韵",
        "id": "2b71a2d9-480d-41ae-b503-1ae1e409b7f3"
    },
    {
        "author": "韦骧",
        "paragraphs": [
            "紫艳暮春庭，少陵诗思清。",
            "老蛟蟠曲干，丹矿缀繁英。",
            "花谱元无品，春工别有情。",
            "不随桃李色，俗眼莫相轻。"
        ],
        "title": "紫荆花",
        "id": "ce5c7d1f-0bb9-4251-93d2-154bf4e80530"
    },
    {
        "author": "韦骧",
        "paragraphs": [
            "春阴荡尽见春妍，立马长坡思渺然。",
            "望断双旌已难见，声闻五袴只空传。",
            "遥知裁割常虚刃，应赏风光蚤布筵。",
            "不省玉人歌阕处，红梅多少落樽前。"
        ],
        "title": "寄元真州",
        "id": "c2db503d-31ef-420a-9daf-71b93eb6d230"
    },
    {
        "author": "韦骧",
        "paragraphs": [
            "西风掠雨作朝寒，联马相将入乱山。",
            "愧从使车无补助，敢辞征驭历间关。",
            "日边帝阙瞻犹远，云下亲闱念未还。",
            "旅思纷纷何以慰，间求佳论一开颜。"
        ],
        "title": "荆林道中示孙张二君",
        "id": "69352958-e47b-4022-91a2-36e5460b94dd"
    },
    {
        "author": "韦骧",
        "paragraphs": [
            "画船同出汴渠湾，天末云收数点山。",
            "共应辟书离魏阙，谁持别酒唱阳关。",
            "闲论浙右经年事，此去胶东几日还。",
            "男子有为须远趾，谁能辕下久低颜。"
        ],
        "title": "再用前韵和孙正甫所示",
        "id": "e87f1174-0a12-4be5-b9fb-74faa6bcd274"
    },
    {
        "author": "韦骧",
        "paragraphs": [
            "绣衣肤使出东州，九日旌轩不暂留。",
            "固有诚心当倚注，肯缘佳节废询求。",
            "马蹄远践天涯路，雁翼横飞海角秋。",
            "安得一樽黄菊酒，代公冰饮过宵休。"
        ],
        "title": "胶水道中逢九日呈温伯舍人",
        "id": "f7e7d00f-6247-4f84-b0b6-74de25d939ec"
    },
    {
        "author": "韦骧",
        "paragraphs": [
            "虽知自古有言酬，倍获佳篇却重留。",
            "袭璞固宜资一笑，报瑶何意足多求。",
            "词源浩若江河注，笔力成如造化秋。",
            "询度余闲吟咏作，岂非夫子德公休。"
        ],
        "title": "再用前韵谢和诗二首",
        "id": "b57b4f9c-05d1-41ed-95eb-7063c8fc711a"
    },
    {
        "author": "韦骧",
        "paragraphs": [
            "昼从旌旗过碧山，夜陪巾履望漫漫。",
            "蛟龙睡著风波静，鸿雁影低星月寒。",
            "不极清光分岛屿，无边爽气接栏干。",
            "此时此兴真夷旷，莫作尘游一等看。"
        ],
        "title": "九月十八夜宿莱州海庙夜分登亭望月观海呈伯温舍人",
        "id": "6a5288eb-fbee-425d-9e35-8220ee77652e"
    },
    {
        "author": "韦骧",
        "paragraphs": [
            "老稚相携出翳林，玉沙堤上听车音。",
            "便安赤子朝廷意，补助清时使者心。",
            "畎亩均休无一役，岁时赈乏有千金。",
            "东人祇见东溟阔，不识君恩似海深。"
        ],
        "title": "出东莱城示海傍观者",
        "id": "40b30368-db6d-478c-b127-c5fb5c5d0c81"
    },
    {
        "author": "韦骧",
        "paragraphs": [
            "峨峨气格冠书林，落落文章叩玉音。",
            "暂别谏垣虚谠论，聊持使节慰焦心。",
            "红尘翠霭飘衣绣，紫幅黄油护印金。",
            "采尽舆情将入告，谋谟谁得见精深。"
        ],
        "title": "再和孙正甫音字韵呈舍人",
        "id": "fc0c4463-7bdb-474e-ab5a-b8c2b7ca3aa7"
    },
    {
        "author": "韦骧",
        "paragraphs": [
            "九日登州路，西风暴作威。",
            "黄桑犹半在，白雪已交飞。",
            "惯见邦人眼，难当旅客衣。",
            "来思尚稽咏，遽此对霏霏。"
        ],
        "title": "九月二十二日黄县道中遇雪",
        "id": "526c1a23-8435-4e61-a1f2-3ebc1c59de23"
    },
    {
        "author": "韦骧",
        "paragraphs": [
            "长途冉冉马萧萧，风势横来带雪飘。",
            "雁队去成铧觜阵，螘樽行向剑头挑。",
            "气清肝膈诗还健，寒切肌肤酒易消。",
            "顾我不才无寸补，徒瞻使骑旆旌摇。"
        ],
        "title": "将至登州",
        "id": "efff84a4-0f7b-43fa-abd6-8feff809130e"
    },
    {
        "author": "韦骧",
        "paragraphs": [
            "钱塘江上吾家近，惯听秋潮动地鸣。",
            "今日蓬莱于役处，却疑身在故乡行。"
        ],
        "tags": [
            "钱塘江"
        ],
        "title": "闻潮",
        "id": "d5e3a1bb-2738-4245-a044-f3e5e495840e"
    },
    {
        "author": "韦骧",
        "paragraphs": [
            "冉冉征途似梦间，相从未几又先还。",
            "却思前日同清会，不若当年醉碧山。",
            "别去载怀眉宇旧，书来重说鬓毛斑。",
            "吾侪固有襟期远，肯向明时容易闲。"
        ],
        "title": "和淮阳颜长道见寄",
        "id": "0d0f69b7-4ed9-4051-9dd5-dd7c27efbfb6"
    },
    {
        "author": "韦骧",
        "paragraphs": [
            "行尽东州到此州，登临更尽北山头。",
            "孤城突兀连沧海，三岛参差耸暮秋。",
            "广座下疑鼇负石，危簷远学蜃为楼。",
            "蓬莱方丈虽冥邈，高阁今朝亦胜游。"
        ],
        "title": "登蓬莱阁",
        "id": "b146c934-1294-4c7a-be42-2177a90303b6"
    },
    {
        "author": "韦骧",
        "paragraphs": [
            "马头今日向西行，不比来时道路生。",
            "与子联镳下长阪，无人回首望高城。",
            "疏林积叶牛闲卧，衰草牵风兔自惊。",
            "诗思过于归思好，征鸿斜衬落霞明。"
        ],
        "title": "和孙正甫二首  其一",
        "id": "187e1fc9-d9ba-4f47-8ec7-c019831ef3de"
    },
    {
        "author": "韦骧",
        "paragraphs": [
            "马头今日向西行，仆驭欣欣脚力生。",
            "白雪波涛离海国，黄金宫阙想京城。",
            "墙间笑语羣儿集，木末冲飞独鸟惊。",
            "从此归程宜倍道，解鞍须到众星明。"
        ],
        "title": "和孙正甫二首  其二",
        "id": "08917125-e158-4136-8648-6e9c174ab95b"
    },
    {
        "author": "韦骧",
        "paragraphs": [
            "晓起仍行迈，征途一梦新。",
            "雁低如有信，马急似无尘。",
            "青讶山长雨，黄疑柳自春。",
            "此身从衮衮，奔走岂由人。"
        ],
        "title": "路疑  其一",
        "id": "ea51b322-42a4-4efc-9576-99dd8b465b61"
    },
    {
        "author": "韦骧",
        "paragraphs": [
            "莫夜仍投宿，邮亭葺半新。",
            "风帷如涨海，烟蜡似征尘。",
            "白讶窗催晓，红疑炉变春。",
            "归期尚淹晚，鞅绊可尤人。"
        ],
        "title": "路疑  其二",
        "id": "7fdb030b-5a62-44ea-b815-e278bc3652f5"
    },
    {
        "author": "韦骧",
        "paragraphs": [
            "征尘汹汹顿消磨，路入灵巖好趣多。",
            "崖穴透空疑昼月，泉池凝渌似春波。",
            "锦帷香细薫千佛，金殿灯明觉众魔。",
            "一宿禅房幸安稳，明朝骑马又长坡。"
        ],
        "title": "游齐州灵巖四首  其一",
        "id": "1eba6d91-58ce-46ad-bcc5-e4b43d575d0c"
    },
    {
        "author": "韦骧",
        "paragraphs": [
            "东国名高独此巖，羣峰环抱自韬钤。",
            "道场岑寂规风古，禅室空疏杖喝严。",
            "木落有时飘殿角，云寒终日蔽山尖。",
            "不知双鹤归何处，留得灵泉与众甜。"
        ],
        "title": "游齐州灵巖四首  其二",
        "id": "7bd8ec0c-a66b-4f5d-908d-ac1752cf1d2f"
    },
    {
        "author": "韦骧",
        "paragraphs": [
            "区区不觉路岐难，尘土衣冠喜动颜。",
            "已见成书归上国，更逢便道覧名山。",
            "随轩幸涉三时久，弭节仍陪半日闲。",
            "却与禅翁自相悦，绣衣云步共追攀。"
        ],
        "title": "游齐州灵巖四首  其三",
        "id": "b96c1416-4be3-4429-b88c-5c1f4cecbb33"
    },
    {
        "author": "韦骧",
        "paragraphs": [
            "鸡鸣峰外日曈昽，欲去踌躇兴未穷。",
            "索笔请题青石柱，留名愿附碧纱笼。",
            "重裘迥触千山雾，回辔轻随一径风。",
            "跋马频频望苍翠，他时应与梦魂通。"
        ],
        "title": "游齐州灵巖四首  其四",
        "id": "2d119bf3-527c-4764-9b83-f635842c6413"
    },
    {
        "author": "韦骧",
        "paragraphs": [
            "行役牵挛好思悭，诗筒旬浃未能还。",
            "驱驰东国黄尘路，梦想南乡碧玉山。",
            "顾我俗情方充分衮衮，爱君佳句独班班。",
            "再吟再和都缄寄，幸有冥鸿羽翼闲。"
        ],
        "title": "再和颜长道见寄",
        "id": "f22e71a9-98c6-4b6e-a50a-8720d35d1a4a"
    },
    {
        "author": "韦骧",
        "paragraphs": [
            "西林枯枿著繁霜，一品仙葩独自芳。",
            "天意似教惊世俗，岁寒方信属花王。",
            "才迎晓日仍添色，不得春风也倍香。",
            "修竹茂松应内愧，后凋从此是寻常。"
        ],
        "title": "小雪后牡丹号朝天红者开于县宅西圃",
        "id": "2d823b42-7319-4fad-b79b-bce421605a4f"
    },
    {
        "author": "韦骧",
        "paragraphs": [
            "八月西风动地来，枯株衰卉惨池台。",
            "如何春色花王品，独对霜威御史开。",
            "冷艳自然欺竹柏，清香足以荐樽罍。",
            "岂非千里寛羸俗，召得阳和暗里回。"
        ],
        "title": "八月二十四日州牡丹",
        "id": "84048f86-97eb-4f6d-87a0-9d7376b00b22"
    },
    {
        "author": "韦骧",
        "paragraphs": [
            "金包磊落冒朝阳，煇映秋林气燄长。",
            "带露摘来盈翠笼，披云擎去荐黄堂。",
            "野芹谩欲分微意，杯菊应嫌夺异香。",
            "沙上木奴还可贡，题书须待洞庭霜。"
        ],
        "tags": [
            "洞庭湖"
        ],
        "title": "寄橙与孙叔康",
        "id": "4a2c1b05-9137-4170-8aca-98633d65a329"
    },
    {
        "author": "韦骧",
        "paragraphs": [
            "使符星火急，骑马徧郊原。",
            "水旱生灵瘁，朝廷惠泽存。",
            "纵横来履亩，高下必分村。",
            "诉牒秋云积，批毫墨电奔。",
            "岂无忧岁计，何敢隘君恩。",
            "不许胥徒欬，宁从仆驭繁。",
            "恐惊民室困，愁蹴路尘翻。",
            "县令非能此，邦侯预戒言。",
            "流离乌忍去，恺悌莫轻论。",
            "輙代疲甿手，为诗谢戟门。"
        ],
        "title": "按水旱之灾将毕呈叔康太守",
        "id": "065289ec-0524-4474-8466-6a8fda73f141"
    },
    {
        "author": "韦骧",
        "paragraphs": [
            "传道前驺入郡城，白狼山外一驰情。",
            "谈锋暌远踰三月，使指间关涉几程。",
            "我独贤劳肯嗟叹，国之武备藉经营。",
            "公余未省诗多少，愿借沧浪许濯缨。"
        ],
        "title": "喜潘通甫回郡",
        "id": "7f5cd489-b499-4251-99c7-00524c41400f"
    },
    {
        "author": "韦骧",
        "paragraphs": [
            "众卉已萧索，朱栏始盛开。",
            "尚先秋后菊，肯羡腊前梅。",
            "秀出丝头软，红深脍缕堆。",
            "疏明怜点襭，巧丽爱重台。",
            "倍得花神力，偏当吏部才。",
            "雨枝成堕髻，风叶自扶腮。",
            "彩笔真难写，金刀未易裁。",
            "狂香晴转暴，醒态晓方回。",
            "议品须推贵，论功鄙接栽。",
            "仙宫疑彷彿，安得不徘徊。"
        ],
        "title": "和潘通甫芍药十韵",
        "id": "8b5ac88b-319c-4965-a0f3-9f7c3fc78f96"
    },
    {
        "author": "韦骧",
        "paragraphs": [
            "暑雨应时至，年来民气和。",
            "池塘假灔滪，畎亩小滹沱。",
            "跧缩栖梁燕，淋浪贴水荷。",
            "一番新涤垢，何处不盈科。",
            "旦市犹无蹟，寒门愈可罗。",
            "庭柯均见濯，簷溜独成波。",
            "猎子愁收弋，田翁喜荷蓑。",
            "蜂衙忘刻候，蛙吹恣吟哦。",
            "箧恨书生蠧，场忧麦化蛾。",
            "凉风飒以度，清兴迥然多。",
            "公退书帷寂，诗余道服拖。",
            "虽非侔击玉，仅可比鸣鼍。",
            "屡促低弦轸，频倾浊酒蠡。",
            "自存惟浩气，兼养类菁莪。",
            "衣葛疏仍补，羮藜淡不鹾。",
            "百瓴舒足力，六字习心呵。",
            "未有焚鱼兴，宁为扣角歌。",
            "兹辰拜高咏，适足慰蹉跎。"
        ],
        "title": "暑雨言怀和潘倅十八韵",
        "id": "18dfe0b3-f786-4f15-b048-22a7fa018ef6"
    },
    {
        "author": "韦骧",
        "paragraphs": [
            "楼压西城埤堄重，使君才思浩无穷。",
            "芳罇泛出陶潜菊，健笔吟成老杜风。",
            "西座一时飞大白，双旌尽晚卷深红。",
            "自怜远蹟违高会，九月篇章亦幸同。"
        ],
        "title": "和孙叔康九日三首  其一",
        "id": "7c9410ba-84d8-4316-8c42-a492f323e078"
    },
    {
        "author": "韦骧",
        "paragraphs": [
            "使旆登高拂晓来，贤宾道旧喜追陪。",
            "东篱黄菊因时盛，北海清樽趁节开。",
            "帘幕云收见洲渚，笙箫风引下楼台。",
            "新诗侑酒穷佳兴，不惜当筵耻执罍。"
        ],
        "title": "和孙叔康九日三首  其二",
        "id": "a265727d-334a-49e6-bd47-3960194c2c44"
    },
    {
        "author": "韦骧",
        "paragraphs": [
            "区区冷色度凉秋，不得乘时奉胜游。",
            "九日杯觞虽独远，一番珠玉幸兼收。",
            "紫萸随分浮金盏，明月还能照荻洲。",
            "欲写萧条才思拙，临牋尤愧乏银钩。"
        ],
        "title": "和孙叔康九日三首  其三",
        "id": "8ceedbd9-d299-494f-b129-73be26375dda"
    },
    {
        "author": "韦骧",
        "paragraphs": [
            "牡丹谢后觉荒凉，此艳中兴百步香。",
            "莫诮雕栏当晚节，须知名卉绝羣芳。",
            "金刀剪处云霞被，翠笼擎来锦绣裳。",
            "别乘殷勤华府宴，应将花谱议前王。"
        ],
        "title": "和潘通甫芍药",
        "id": "1ee729ea-261f-4b67-878c-6de4808e0a7b"
    },
    {
        "author": "韦骧",
        "paragraphs": [
            "晚扬红旆出郊关，昼奉安舆上碧山。",
            "野色苍茫云色外，岚光飞动水光间。",
            "行庖荐馔烹金鼎，荷剑挑罇结玉环。",
            "归路邦人瞻庆侍，银龟朱绂照酡颜。"
        ],
        "title": "和叔康侍亲游琅山  其一",
        "id": "9c1189ca-4334-4e58-b4d4-7b08b9eee949"
    },
    {
        "author": "韦骧",
        "paragraphs": [
            "五十如婴孝慕难，公余彩服侍登山。",
            "回头民社千闾密，引望乡关一水间。",
            "暂奉清游临佛界，都将尘事付庄环。",
            "凭谁画与东州看，刺史何如闵与颜。"
        ],
        "title": "和叔康侍亲游琅山  其二",
        "id": "3506a71f-b6f7-443a-b75e-57fa806bf5d7"
    },
    {
        "author": "韦骧",
        "paragraphs": [
            "清淳一阕听埙篪，磊落堆盘享芋鸱。",
            "拙令此时心饫足，暂忘野外有民饥。"
        ],
        "title": "和孙叔康以诗寄芋",
        "id": "40e41ba2-a368-49e3-bbcd-53445f2e31d8"
    },
    {
        "author": "韦骧",
        "paragraphs": [
            "秋深危阁气凄清，来听先生促轸声。",
            "一曲写成君子操，七弦传尽古人情。",
            "游云簷外如将合，幽鸟枝间不敢鸣。",
            "未省琴心在何处，高山流水对前楹。"
        ],
        "title": "琅山听窦山人琴",
        "id": "1f9b0ea3-bcd1-469f-9851-4894d9e555e4"
    },
    {
        "author": "韦骧",
        "paragraphs": [
            "薄雾轻笼晓日黄，攀从旌旆到禅坊。",
            "坐怜古木荣枯惯，仰笑秋云聚散忙。",
            "酒约覆盆分甲乙，诗成击钵互宫商。",
            "兴酣犹恨严闉逼，少促归鞭趁月光。"
        ],
        "title": "又和孙太守琅山席上",
        "id": "beb6ff93-e64d-444d-9d0e-8e736d82fbf7"
    },
    {
        "author": "韦骧",
        "paragraphs": [
            "去望犹三夕，光华宛矣同。",
            "炎天几及半，午夜喜当中。",
            "爽气干坤满，清辉宇宙通。",
            "恍瞻银界白，遽失火云红。",
            "庭叶霜花泛，池波雪色融。",
            "闾阎消烈暑，寥廓散轻风。",
            "快若离深甑，飘然出大笼。",
            "秋毫归一鉴，宿翳却千重。",
            "谁弄桓伊笛，徒思范蠡篷。",
            "魁杓俄转北，箕尾渐回东。",
            "林静疏瑶圃，桥虚卧玉虹。",
            "余凉入幽室，暗雾泫深丛。",
            "纬象光仍小，银河派自洪。",
            "依希太清境，彷彿广寒宫。",
            "鸟宿羣疑定，人闲万虑空。",
            "调琴闲对客，酌酒旋呼童。",
            "莫语身兼世，休论萍与蓬。",
            "且来明月下，举白听梧桐。"
        ],
        "title": "和潘通甫六月十二夜月",
        "id": "09cfa5a9-366d-4c50-98af-e7bc9cf65cc5"
    },
    {
        "author": "韦骧",
        "paragraphs": [
            "火云燄燄野无风，浅涩河流小舸通。",
            "尺纸遽传朝命下，翼朝齐送使旌东。",
            "道间覧物应多感，职外成诗寓几筒。",
            "王事念深忘畏景，贤劳安肯动胸中。"
        ],
        "title": "送潘通甫沿牒淮东",
        "id": "385bc42c-408c-4485-ba20-8bab8488666b"
    },
    {
        "author": "韦骧",
        "paragraphs": [
            "几年持养副天成，造次云为必中程。",
            "乐内何希傥来贵，畏知唯有白丝清。",
            "蓬瀛尚欠文章手，寰海徒传学行声。",
            "今日诗筒互酬唱，他时回记岂忘情。"
        ],
        "title": "和通甫见赠二首  其一",
        "id": "09106065-91f5-4573-a390-81bd64e1ff39"
    },
    {
        "author": "韦骧",
        "paragraphs": [
            "肝胆区区岂足矜，抟风宁复计鹏程。",
            "未能名迹如山重，且固心诚似水清。",
            "学譬治畦犹失溉，文参击缶不成声。",
            "感君篇贶虚褒借，强抉蓁芜写鄙情。"
        ],
        "title": "和通甫见赠二首  其二",
        "id": "75c5ad19-e79d-4a50-a932-c77422b8e019"
    },
    {
        "author": "韦骧",
        "paragraphs": [
            "神明不爽久𨈊跧，一望旌轩旧观旋。",
            "残腊光阴江海上，新春消息柳梅间。",
            "倾风固喜同披雾，窃禄仍羞似抱关。",
            "更奉诗筒先寄贶，解颐高句动苍颜。"
        ],
        "title": "和通甫道中先寄",
        "id": "91e3e7f9-a7f3-4e2c-b149-a624b2de60c0"
    },
    {
        "author": "韦骧",
        "paragraphs": [
            "佛宫楼阁倚云端，人世尘埃杳不干。",
            "万里海光生目眩，半天风势切肌寒。",
            "老僧指境依稀辨，往客题名次第看。",
            "一奉胜游承健句，诗魔暗里为摧肝。"
        ],
        "title": "和通甫同登庆和寺阁",
        "id": "716aba17-0291-4012-b9fa-2e47b1fa4a08"
    },
    {
        "author": "韦骧",
        "paragraphs": [
            "五马传呼尽避骢，二车行县海壖东。",
            "歌声被管腾新曲，酒盏垂莲学倒蓬。",
            "回驭望仙双旆晚，戒程余庆一帆风。",
            "拘挛不得陪供帐，只许区区鄙句通。"
        ],
        "title": "和潘通甫寄孙太守",
        "id": "9a3053e3-0b42-42da-b609-a332dc6c2e33"
    },
    {
        "author": "韦骧",
        "paragraphs": [
            "飞空恨乏王乔舄，拥弊几如晏子裘。",
            "兴利略行田际港，冒寒仍上海边楼。",
            "草埋古迹存荒垒，云漏阳光见远洲。",
            "不独区区祗吏役，又随轩旆作清游。"
        ],
        "title": "和潘通甫陈贴港道中作",
        "id": "e9e2f928-155c-45dc-953c-301bc55c3753"
    },
    {
        "author": "韦骧",
        "paragraphs": [
            "岁华垂改月犹圆，寒夜长思一欿然。",
            "从政谩图行幼学，济民何术御凶年。",
            "消忧姑酌贤人酒，托德唯瞻刺史天。",
            "安得居诸如过隙，早看麰麦被原田。"
        ],
        "title": "寄孙叔康",
        "id": "65212bd0-da1f-49c3-ae62-9688cae76e67"
    },
    {
        "author": "韦骧",
        "paragraphs": [
            "顷随旌旆按东州，一别门阑物再秋。",
            "内诵德言如在耳，仰瞻云步但昂头。",
            "掖垣遥想丝纶暇，海角方深赈卹忧。",
            "安得此身如泛梗，区区能傍济川舟。"
        ],
        "title": "寄邓舍人二首  其一",
        "id": "aecf827f-40cc-42d1-8578-47b54cda780a"
    },
    {
        "author": "韦骧",
        "paragraphs": [
            "白髪书生意气完，确然行学效民官。",
            "九天宫阙心长在，万里江河分亦安。",
            "屡愧姓名尘荐牍，岂论明类必弹冠。",
            "感公知遇如何报，唯有霜筠敌岁寒。"
        ],
        "title": "寄邓舍人二首  其二",
        "id": "24f1173d-f100-4def-95e1-982870e0439d"
    },
    {
        "author": "韦骧",
        "paragraphs": [
            "纳庆新春八十年，更逢诞日一开筵。",
            "童颜鹤髪人间贵，道服乌巾地上仙。",
            "玉盏煇煇擎寿酒，金炉苒苒泛香烟。",
            "暂停丝管听祈颂，愿见恩书历九迁。"
        ],
        "title": "廷评庆寿口号",
        "id": "13564887-4f8d-4e5e-8dce-1d04f7f92107"
    },
    {
        "author": "韦骧",
        "paragraphs": [
            "簿书虽是不离身，一宿精庐兴味真。",
            "莫道后栏花未坼，夜来霜月岂惭春。"
        ],
        "title": "乙卯十二月十四日夜宿东禅僧舍",
        "id": "76376062-56c6-4270-8833-ea559acead2a"
    },
    {
        "author": "韦骧",
        "paragraphs": [
            "天地收功固欲全，朝廷恩惠岂容偏。",
            "饥羸大众粟不足，县令胡颜入俸钱。"
        ],
        "title": "又题僧壁即事",
        "id": "66c706b0-b047-454a-a4da-d231acc42462"
    },
    {
        "author": "韦骧",
        "paragraphs": [
            "杂花交错裹楼台，二月向残三月来。",
            "尘迹遇时随分乐，酒樽逢景等闲开。",
            "幽禽有意名相唤，飞絮无情舞自回。",
            "游覧莫为频数厌，逡巡便举送春杯。"
        ],
        "title": "和潘通甫中春即事",
        "id": "20b01aa5-a297-4d1b-b231-88d4228dc0f9"
    },
    {
        "author": "韦骧",
        "paragraphs": [
            "遶栏矜赏日千回，赋咏惭无卓荦才。",
            "天意似嫌羣卉杂，花王留在晚春开。",
            "曾经唐苑声歌后，不是隋园剪彩来。",
            "安用繁言警躭惑，爱奇能有几人栽。"
        ],
        "title": "和季春初牡丹花",
        "id": "be24013b-fb32-439b-b6cf-d9f2164eb518"
    },
    {
        "author": "韦骧",
        "paragraphs": [
            "一番新雨洗楼台，何处红芳不烂开。",
            "春色渐随流水去，薫风还入弄琴来。",
            "梁巢戢戢鸣雏燕，林叶阴阴覆老梅。",
            "遇景乘时须自适，江头每到日西回。"
        ],
        "title": "暮春对景书怀",
        "id": "f991eacd-1152-4f22-9b35-c195daaee925"
    },
    {
        "author": "韦骧",
        "paragraphs": [
            "油云卷尽晓天明，风色融和日色轻。",
            "著处余花知有命，一番绵雨喜初晴。",
            "园林经润春难老，庭馆无尘气转清。",
            "谁道东君忘所属，此时于物特垂情。"
        ],
        "title": "和晚春雨霁",
        "id": "635201ed-1034-4ecd-8f20-97ada5e75f72"
    },
    {
        "author": "韦骧",
        "paragraphs": [
            "春风几日为催开，却趁春风委翠苔。",
            "莫讶花王留不住，本缘真宰傥然来。",
            "暗随蝶梦飘书榻，半逐莺声落吹台。",
            "绿叶依依犹可爱，吟肠终日为萦回。"
        ],
        "title": "和落花",
        "id": "044b8df4-1b4e-4cf7-9503-1d2335dc787b"
    },
    {
        "author": "韦骧",
        "paragraphs": [
            "架竹引繁英，青罗簇素琼。",
            "潜卑宝相色，远过瑞香清。",
            "被雨凝云重，困风舞雪轻。",
            "凭谁变花谱，升在最高名。"
        ],
        "title": "和木香花",
        "id": "818a4ce9-2357-4cbb-a945-469918311d6f"
    },
    {
        "author": "韦骧",
        "paragraphs": [
            "盈盈仙蘤忽双开，似把轻罗一样裁。",
            "绿蒂相扶真艳出，芳心齐送异香来。",
            "浪吟莫惜诗千首，烂赏何妨酒百杯。",
            "剪寄黄堂有余爱，也应蝶梦不空回。"
        ],
        "title": "和以双头牡丹赠叔康太守",
        "id": "3f481b29-ea57-4e60-abf0-f4a40c035460"
    },
    {
        "author": "韦骧",
        "paragraphs": [
            "佛宫突兀枕琅山，金碧楼台诘曲栏。",
            "霁雨愿收田潦积，盛阳祈变麦秋寒。",
            "红旌苒苒来何肃，赤子林林意自寛。",
            "早晚丰登应精恳，行看展报上层峦。"
        ],
        "title": "和登琅山为民祈福",
        "id": "f54372e9-9860-477f-9162-319edceee2a2"
    },
    {
        "author": "韦骧",
        "paragraphs": [
            "朴拙从来附会疏，恬然养内肯求无。",
            "自怜结髪遭平世，不愧孤踪在坦途。",
            "一意固当知趣舍，百钱宁复问荣枯。",
            "钟鸣鼎食非吾动，所得须论象罔珠。"
        ],
        "title": "和书怀",
        "id": "8d0899f1-1d6b-4cb1-a6b0-0c6340428dc5"
    },
    {
        "author": "韦骧",
        "paragraphs": [
            "圆荷贴水翠钱稀，风掠余花片片飞。",
            "细雨有情容易歇，青春无系等闲归。",
            "楼头晚鼓牵声远，海上云山乱点微。",
            "坐喜民田见丰兆，幅巾谈笑对残晖。"
        ],
        "title": "和晚晴书事",
        "id": "dc7f8347-d7b1-4862-a79f-f12da1b2c152"
    },
    {
        "author": "韦骧",
        "paragraphs": [
            "腊过春将近，江梅想已苞。",
            "逢时在南国，探信出东郊。",
            "径雪晴初扫，河冰薄易敲。",
            "寻香望林隙，惊素辨山坳。",
            "跃马回宾雁，飞旟慑蜡猫。",
            "初芳得消息，喜气自并包。",
            "岂待莺声促，宁忧蝶足跑。",
            "先容为桃李，脱迹远萧茅。",
            "此日花神睠，他年驿使譊。",
            "前驺传已的，后乘听犹声。",
            "独被阳功早，奚论地势硗。",
            "新葩同众阅，秀句仗谁抄。",
            "湛湛尘缨濯，纤纤痒背抓。",
            "金丝才出莟，珠琲遍攒梢。",
            "攀折诚难忍，将承亦旋教。",
            "重疑仙界种，复过岁寒交。",
            "莹洁疏情窦，精神动目窅。",
            "贪幽频倚杖，薄晚倦回鞘。",
            "有酒安辞釂，无鱼孰叹庖。",
            "轻裘忘拥腋，短发任垂髾。",
            "坐不娱歌舞，盘非贵烙炮。",
            "量尊钟与鼎，器隘斗兼筲。",
            "勇作先春计，甘从玩物嘲。",
            "琼英行渐盛，玲赏莫轻抛。",
            "次第篘兵酿，随宜馔野肴。",
            "投闲集簪履，尽日卷旌旓。",
            "陇笛终当起，涂歌或载呶。",
            "空枝徒取恨，片片若为胶。"
        ],
        "title": "和孙叔康探梅二十八韵",
        "id": "fa08fd1d-d213-492e-9b3f-19d0e95b76f1"
    },
    {
        "author": "韦骧",
        "paragraphs": [
            "纷纷随朔吹，及物任洪纤。",
            "足以称为瑞，疏哉比撒盐。",
            "朝飞收羽翼，夜象晦钩钤。",
            "农望先知喜，童心岂易厌。",
            "对疑银界色，啖胜露华甜。",
            "寸隙期皆徧，微埃迥不兼。",
            "豪筵宾酒壮，远塞虏兵殱。",
            "长坂愁羁旅，空山困隐潜。",
            "尘怀经岁挠，清兴此时添。",
            "已变琼铺砌，还惊絮扑帘。",
            "扁舟谁念戴，采笔自追淹。",
            "野思生犹浅，诗情雅若爓。",
            "凝眸万顷白，引袖六花尖。",
            "和寡思琴操，赀高忆酒帘。",
            "江潮云盖水，楼阁玉妆簷。",
            "折竹惊寒雀，衰葭拥暮鹣。",
            "冷官饶寂寞，僻邑飬安恬。",
            "坐患凶年久，行忧疠气渐。",
            "探深评尺咫，均庆及闾阎。",
            "仰恃贤侯德，无劳太史占。"
        ],
        "title": "和观雪二十韵",
        "id": "b3af29d4-4cb2-4e5a-9b8a-52f7321fd258"
    },
    {
        "author": "韦骧",
        "paragraphs": [
            "两麾相遇百花春，烟海漫漫共此垠。",
            "席上笑谈成秀句，一番传咏乐邦人。"
        ],
        "title": "和叔康席上  其一",
        "id": "5d48cfab-ee8e-45da-bd40-84451f82c5fe"
    },
    {
        "author": "韦骧",
        "paragraphs": [
            "海上风光入暮春，使轩轻过古城垠。",
            "琴台此去犹千里，已有先声慰昔人。"
        ],
        "title": "和叔康席上  其二",
        "id": "75055d0b-1def-456d-b3fe-2a7c93a31537"
    },
    {
        "author": "韦骧",
        "paragraphs": [
            "器业本青云，泥涂竟屈身。",
            "盖棺穷海角，还葬大江滨。",
            "子幼今无怙，家清正苦贫。",
            "传闻动归旐，西望一沾巾。"
        ],
        "title": "哭路长吉",
        "id": "e6a6eec4-8fa4-4c91-b49a-2a624f4270d8"
    },
    {
        "author": "韦骧",
        "paragraphs": [
            "簿领羁拘日少休，江山清兴未能酬。",
            "宓琴希弄缘谁咎，陶柳不栽还自谋。",
            "谩道庸庸多后福，岂甘泛泛祗随流。",
            "高轩一过尘襟爽，旋折堂萱记酒筹。"
        ],
        "title": "和潘通甫颐斋书事",
        "id": "3f7a028c-b628-40f1-8edc-1ab0103cd9c5"
    },
    {
        "author": "韦骧",
        "paragraphs": [
            "碧玉阑干白石除，虚堂潇洒聚书图。",
            "窗明昼可窥蚊睫，簷静时闻噪雀雏。",
            "凉吹东南生砌竹，繁阴朝夕在庭梧。",
            "主人襟量清如水，此段幽佳称得无。"
        ],
        "title": "和中夏清虚堂",
        "id": "816b913d-a481-4d41-8163-fb7b907c3e0d"
    },
    {
        "author": "韦骧",
        "paragraphs": [
            "地交淮浙属通川，官守区区改岁年。",
            "鍳照自惊生鬓雪，感时还听噪林蝉。",
            "钟鸣鼎食何为动，鹤引熊经似有缘。",
            "内乐无穷奚恤外，便便休诮孝先眠。"
        ],
        "title": "中夏偶成",
        "id": "8019f788-82b3-4f07-995d-226e825123ba"
    },
    {
        "author": "韦骧",
        "paragraphs": [
            "翠蔓缘株上，红芳冒暑开。",
            "凌霄诚有谓，托质岂无媒。"
        ],
        "title": "和凌霄花",
        "id": "4bed7486-c327-4911-93df-802ae7c60c20"
    },
    {
        "author": "韦骧",
        "paragraphs": [
            "荒凉古邑近东溟，时喜轩车出按行。",
            "水鸟逆风如有向，晚蜺收雨似多情。",
            "心探畎浍丰年兆，目极云沙远思生。",
            "佳句更从清旷得，肯由尘事汩聪明。"
        ],
        "title": "和余庆道中",
        "id": "42a8a666-9e34-4dab-a8c3-5b1931c1d096"
    },
    {
        "author": "韦骧",
        "paragraphs": [
            "郡堞危楼夜气清，江光海色接天平。",
            "凉秋一半无边爽，皓月十分何太明。",
            "使者星轺行暂远，史君兵酿恨徒倾。",
            "自怜负弩区区迹，却向澄霄望旆旌。"
        ],
        "title": "和孙叔康中秋寄运判胡秘丞",
        "id": "6667af62-7471-4e6c-8322-e17d8525e10d"
    },
    {
        "author": "韦骧",
        "paragraphs": [
            "城近江山夕霭澄，楼开栏槛与山平。",
            "秋光正似鸿沟判，月影圆如白璧明。",
            "诗压东阳台上句，酒睎北海座中倾。",
            "荒壖拙令方匏系，引脰西风画隼旌。"
        ],
        "title": "又借韵寄太守叔康",
        "id": "85cdf7f8-af96-433a-ba40-a36108f79fbf"
    },
    {
        "author": "韦骧",
        "paragraphs": [
            "铃阁挥毫写浩才，云牋艳艳发松煤。",
            "桃投愧匪千年种，瑶报荣夸十袭开。",
            "目送武陵佳实去，耳听清庙雅音来。",
            "不龟献药尝封地，未似芹诚致赠瑰。"
        ],
        "title": "和太守叔康以诗答桃",
        "id": "ae1afcb1-7773-40cf-a9e0-8f2caf32a742"
    },
    {
        "author": "韦骧",
        "paragraphs": [
            "灵芽产自越巖限，精制须调焙下煤。",
            "隐士寄题缄且密，使君分惠重其开。",
            "点疑白雪盈瓯泛，啜恐清风两腋来。",
            "却抒短章酬雅贶，画墁何以谢琼瑰。"
        ],
        "title": "又借前韵谢惠茶",
        "id": "b9f80011-1965-43c2-9b28-846520f011e8"
    },
    {
        "author": "韦骧",
        "paragraphs": [
            "海门橘柚胜湖湘，采献铃斋有意将。",
            "旧岁空希杜陵句，今年方报董泾霜。",
            "敢私磊落充宾豆，愿贡甘香佐寿觞。",
            "蕴藻可羞诚所致，厥包况是重维扬。"
        ],
        "title": "寄橘柚",
        "id": "9185d759-0fec-4d93-b199-2817f0236ff5"
    },
    {
        "author": "韦骧",
        "paragraphs": [
            "坐婴簿领久纷纷，解印终更兴味新。",
            "尽室图书离海角，一船风雪渡淮滨。",
            "家山远认云门晓，里社行看孟宅春。",
            "术学似君须得路，早教马足踏京尘。"
        ],
        "title": "送王圣途得代还青社",
        "id": "54cc47ac-84ce-49bd-ba10-89be889933ae"
    },
    {
        "author": "韦骧",
        "paragraphs": [
            "萝蔓新懽可重夸，葭莩旧契转增华。",
            "闺门素守先生训，牢卺来归御史家。",
            "直户三星乘节候，迎车百两减浮奢。",
            "鹊桥深夜飞霜冷，早对菱花整鬓花。"
        ],
        "title": "孙太守席赋催妆",
        "id": "31cf0134-2dcd-4a1d-b0f3-5fd78be8c656"
    },
    {
        "author": "韦骧",
        "paragraphs": [
            "闻说邦人庆上元，使君同乐具宾筵。",
            "朱轓不得陪清赏，明月空能共此圆。",
            "和气暗随香穗散，微风轻送烛花偏。",
            "谩将鄙句追高会，已负当时白玉船。"
        ],
        "title": "和孙叔康寄示上元",
        "id": "f7c80023-33f1-4927-9ff9-f2378d24a462"
    },
    {
        "author": "韦骧",
        "paragraphs": [
            "密雪连空散，同云盖野繁。",
            "朝晖掩羲驭，暮象蔽天垠。",
            "皦皦漫长陌，霏霏集短垣。",
            "杉松苍翠夺，禽鸟语声吞。",
            "病足樵斤敛，寻踪猎骑奔。",
            "金茎迷沆瀣，银界变昆仑。",
            "光借寒儒牖，威消贵胄门。",
            "酤帘表深巷，爨屋露幽村。",
            "可响红炉烬，难忘醁酒樽。",
            "竹梢低欲折，梅蕚重犹存。",
            "没谷吟当楚，离江咏去袁。",
            "高才题不尽，妙曲写仍翻。",
            "旅雁宵飞戢，栖鸡晓舌扪。",
            "塞严添玉垒，林迥化琼园。",
            "远岸舟藏鹢，高楼瓦匿鸳。",
            "秋涛千浪叠，夜甲万军屯。",
            "缀若凝酥洁，堆如琢琥蹲。",
            "脂车休旅传，锵佩放天阍。",
            "不以多为瑞，谁言即也温。",
            "神锋翦何利，地轴卷无痕。",
            "暗与春工敌，清随朔吹喷。",
            "朽株银作叶，圆沼璧为盆。",
            "照耀偏宜月，侵陵只有萱。",
            "藩篱白羽插，略彴素虬蜿。",
            "汀鹭难求侣，城乌不辨昏。",
            "流年垂改籥，危坐祗销魂。",
            "自视丰和兆，心穷造化元。",
            "纷纷霑动植，渺渺助干坤。",
            "屏盭殊强力，滋枯独飬原。",
            "芸然知矣否，雨露未成恩。"
        ],
        "title": "和雪三十韵",
        "id": "e5a36496-d543-444a-8838-d94a1256191e"
    },
    {
        "author": "韦骧",
        "paragraphs": [
            "匿疵真有德，值物不偏恩。",
            "细或穿幽隙，悠然被广原。",
            "皑皑均旦暮，浩浩壹干坤。",
            "凛冽添寒气，苍茫返混元。",
            "鹄鸥潜失影，狐貉暗忘魂。",
            "竹重风旌褭，池凝晓鉴昏。",
            "飞毫玉兔脱，蟠径素龙蜿。",
            "陵弱侵庭柳，埋青抑砌萱。",
            "屑琼谁措手，炼粉若为盆。",
            "当迥墙头积，回飚瓦口喷。",
            "羣飞停啅噪，万丑掩瘢痕。",
            "穷巷情方惮，豪堂势自温。",
            "萧条孤驿路，冷落古祠阍。",
            "乱辙分明印，双鸱彷彿蹲。",
            "何时飘絮定，著处白云屯。",
            "酒榼倾浮螘，吟牋染戏鸳。",
            "妙才窥赋象，佳兴袭游园。",
            "冰鉴清相照，瑶枝俯可扪。",
            "剡舟那遽载，郢唱且重翻。",
            "啖齧深怜武，栖迟酷爱袁。",
            "韩诗高孰抗，谢赋久仍存。",
            "肃肃东方骑，优优北海樽。",
            "危楼登郡堞，远目瞰江村。",
            "摛藻踰梁苑，申严过棘门。",
            "雄辞端獬豸，险句崪昆仑。",
            "缀韵金声恊，挥毫墨电奔。",
            "丰年见先兆，沴气已横吞。",
            "氛霭销中夜，球琳冒短垣。",
            "清光交素魄，余润浃枯根。",
            "嘉瑞由嘉政，舆歌莫厌繁。"
        ],
        "title": "又和倒韵",
        "id": "52806864-e67c-4990-8d58-bb1b4b86521e"
    },
    {
        "author": "韦骧",
        "paragraphs": [
            "闻道新轩外，长春日日花。",
            "幽人自薖轴，佳卉对葩华。",
            "波浪千重险，烟云一望赊。",
            "徒思故园旧，短句寄君家。"
        ],
        "title": "陈次全长春轩",
        "id": "2787b9ee-d2f5-422d-b6b7-0ef0a6a254be"
    },
    {
        "author": "韦骧",
        "paragraphs": [
            "荣过故里拥朱轮，乞得偏城便奉亲。",
            "道路尚惊持斧使，衣冠犹是避骢人。",
            "下车恳恳唯宣泽，濒海元元正食贫。",
            "草木无情还自喜，霜威不见见阳春。"
        ],
        "title": "太守孙叔康下车",
        "id": "4cca4769-10c5-4e94-b4b6-69ffcbbe73b3"
    },
    {
        "author": "韦骧",
        "paragraphs": [
            "数年为邑幸焉依，德论源源每霁威。",
            "瓜代逡巡惊易及，棠阴踯躅忍轻违。",
            "倦踪方此从尘路，旅梦多应遶绣衣。",
            "回首海城烟雾杳，愿闻三节召公归。"
        ],
        "title": "别叔康",
        "id": "998bc2b8-1643-4fe1-ae97-67fed91cd351"
    },
    {
        "author": "韦骧",
        "paragraphs": [
            "岸柳参差影画桥，云横日薄旆旌高。",
            "赠言有宠荣褒衮，制锦无功愧释刀。",
            "苒苒征途行渐远，拳拳德表望空劳。",
            "仰衔顾遇知何似，负戴丘山过巨鼇。"
        ],
        "title": "复用叔康送篇韵和答",
        "id": "80bc987b-4f02-4fdc-95ef-4f60b058684a"
    },
    {
        "author": "韦骧",
        "paragraphs": [
            "舳舻幸会舣江干，再别情悰岂易安。",
            "坐邑三年师恺悌，归程累日奉盘桓。",
            "金山寺外波涛晓，鐡瓮城头草木寒。",
            "欲上孤舟又南望，何时重戴触邪冠。"
        ],
        "title": "京口别叔康",
        "id": "8e967d3b-baec-470a-8e8f-eae8b51c2286"
    },
    {
        "author": "韦骧",
        "paragraphs": [
            "藩侯遣亊风霆疾，御史高谈宇宙寛。",
            "千里几年成远别，一樽相对尽清懽。",
            "知无红袖翻新曲，想有琱弓敌暮寒。",
            "尘迹钩牵违燕集，坐追佳兴入毫端。"
        ],
        "title": "昨日以事不得陪赴和甫学士之召",
        "id": "fb42b6cc-76c5-46c4-809f-2c1698fb2915"
    },
    {
        "author": "韦骧",
        "paragraphs": [
            "蒜山高阁直连云，酒以山名味独醇。",
            "玉盏横飞光照眼，金罍满泛气回春。",
            "幕天欲似刘生颂，卧瓮宁为毕卓身。",
            "须信主人如此酒，酣酣千里醉深仁。"
        ],
        "title": "蒜山酒",
        "id": "e5aa1cfd-4a73-4b5f-86e9-a59f4f937dda"
    },
    {
        "author": "韦骧",
        "paragraphs": [
            "川原浩荡杳回环，附郭苍然独此山。",
            "殿阁栖云长苒苒，庵巖度日自闲闲。",
            "凋零花草三春后，彷彿阎闾十里闲。",
            "远邑拘挛闻胜覧，驰心闇逐旆旌还。"
        ],
        "title": "和潘倅通甫游狼山寺三首  其一",
        "id": "1ec6092d-85aa-468b-b5b0-86c558714937"
    },
    {
        "author": "韦骧",
        "paragraphs": [
            "参天云木覆危冈，下瞰丛林释氏坊。",
            "图按古今询露井，水分淮浙看风樯。",
            "清才得景吟还健，浩气登高力更强。",
            "公暇此游真可乐，纷纷何算少年场。"
        ],
        "title": "和潘倅通甫游狼山寺三首  其二",
        "id": "c924ee1c-0545-477c-948c-fd9a0a6bce15"
    },
    {
        "author": "韦骧",
        "paragraphs": [
            "谯门南向是狼山，车马朝行意思寛。",
            "风散落花红糁糁，日随飞盖翠团团。",
            "望穷沧海尘寰小，坐逼空巖昼景寒。",
            "三伏生秋有余地，无人画与雍州看。"
        ],
        "title": "和潘倅通甫游狼山寺三首  其三",
        "id": "baece3b9-bd44-4681-9fb4-a6bf9414c75f"
    },
    {
        "author": "韦骧",
        "paragraphs": [
            "画船轻过绿杨湾，风掠双旗势自翻。",
            "笔吏濡毫写新句，厨人鲙玉荐行樽。",
            "翩翩舞燕随樯影，一一惊鸥破水痕。",
            "按部从容有佳趣，苍烟落日肯销魂。"
        ],
        "title": "和行海门",
        "id": "4b8073f6-134e-445e-a810-a46ad845f4af"
    },
    {
        "author": "韦骧",
        "paragraphs": [
            "海燕飞如织，红花巧胜裁。",
            "春光随水去，野色向人来。",
            "苇薄农家露，林疏古寺开。",
            "扁舟暂跧缩，旷望指层台。"
        ],
        "title": "和金沙道中晚景",
        "id": "584a285e-5a22-4b8f-be50-8f153517d2a0"
    },
    {
        "author": "韦骧",
        "paragraphs": [
            "仰高诚府日钦钦，翰墨飞光忽见临。",
            "练气指迷先六字，饵丹传诀胜千金。",
            "仁人锡类多推己，尘迹知非早有心。",
            "聊抒小诗酬厚赐，自惭布鼓若为音。"
        ],
        "title": "谢通甫寄交藤方并气术图",
        "id": "5ab2eeaa-1054-4666-9092-d54579f8ecdb"
    },
    {
        "author": "韦骧",
        "paragraphs": [
            "催得春归始自安，杜鹃啼血血应干。",
            "晴林日永午阴重，烟海风多晓气寒。",
            "壮志经时嗟苒苒，苍颜覧照愧团团。",
            "公余且学田家饮，也胜沙场引椟丸。"
        ],
        "title": "和叔康首夏书怀五首  其一",
        "id": "83ca5256-cdd7-4e90-9061-9c21bfb29f1f"
    },
    {
        "author": "韦骧",
        "paragraphs": [
            "清和气候爽衣冠，海邑稀逢柱础干。",
            "朝拂玉徽琴韵紧，夜开宝匣剑光寒。",
            "肺肠似石终难变，利禄如沙岂易团。",
            "行学但知无所负，奚为逢射与僚丸。"
        ],
        "title": "和叔康首夏书怀五首  其二",
        "id": "f2b45bc5-e375-464e-9365-913a534763a8"
    },
    {
        "author": "韦骧",
        "paragraphs": [
            "阮屐因山固少完，陶巾缘酒未尝干。",
            "庭疏红药三春过，地近沧溟四月寒。",
            "堂燕语酣如有诉，林蜂衙退自分团。",
            "太平吏隐真夷旷，安用机心寓腊丸。"
        ],
        "title": "和叔康首夏书怀五首  其三",
        "id": "4b74b764-45c7-4400-a565-80d8bad6d081"
    },
    {
        "author": "韦骧",
        "paragraphs": [
            "区区并海作民官，手里鱼须竹已干。",
            "仕路蹉跎诚计拙，世情巘险为心寒。",
            "但全冲气充丹府，莫问灵苗采紫团。",
            "夏景渐长民事简，静开黄卷爇香丸。"
        ],
        "title": "和叔康首夏书怀五首  其四",
        "id": "60018e98-6a95-4646-9270-f24ad1d96fec"
    },
    {
        "author": "韦骧",
        "paragraphs": [
            "诗坛老将气桓桓，招集同盟插未干。",
            "句险直从天上落，辞清能使座中寒。",
            "勇挥健笔蛟生角，旋襞华笺凤破团。",
            "更爱一时皆善和，声声严鼓中隤丸。"
        ],
        "title": "和叔康首夏书怀五首  其五",
        "id": "e5b5dd26-1b92-43db-a0e2-bf100d59d11d"
    },
    {
        "author": "韦骧",
        "paragraphs": [
            "解印踰旬君已知，新诗相寄重相违。",
            "由来从宦无期定，不得同时受代归。",
            "揽辔益嗟贤谊远，异乡况是故人稀。",
            "宜春台外空回首，独整区区倦翼飞。"
        ],
        "title": "次韵和孙世则以诗送别",
        "id": "6adc8e47-ad8b-4f43-9a0f-9554f6bc6047"
    },
    {
        "author": "韦骧",
        "paragraphs": [
            "列石何年出，危亭不日成。",
            "两行分磊落，八顾壮经营。",
            "表里山川秀，朝晡气象清。",
            "江湖俱有趣，天地岂无情。",
            "聚井看棋布，重城视带萦。",
            "望通鱼鼈远，势压凤凰轻。",
            "鸟背飞来见，云头过去平。",
            "屈盘疏一迳，浩荡接双盈。",
            "难秘神僊境，兹逢赏识精。",
            "元侯挟余裕，乐俗沸休声。",
            "物外笼真概，胸中惬雅诚。",
            "有时陵翠霭，极目耸红旌。",
            "九万鹏程近，三千客履荣。",
            "樽罍卑北海，篇咏小宣城。",
            "岘首空多嗜，蓬莱谩自评。",
            "古今为绝观，风月快平生。",
            "覧景聪明旷，书铭意思宏。",
            "优游傲圭衮，端正等权衡。",
            "恺悌均吾众，中和得所行。",
            "此心非苟豫，奚愧介之名。"
        ],
        "title": "介亭二十韵呈杭守祖龙图",
        "id": "16788dbf-f68c-4ac4-a9ba-44a7575c6993"
    },
    {
        "author": "韦骧",
        "paragraphs": [
            "翰林清兴满江乡，尤忆梅花趁腊芳。",
            "已写幽屏外桃李，更摅藻思压班扬。",
            "自期造化加先意，岂待婵娟借末光。",
            "幸预樽前此佳赏，还祈手植早飘香。"
        ],
        "title": "和陈和叔内翰忆梅花因手植数本又命画工作生枝于屏间",
        "id": "f1356589-e40a-46f9-83ad-d8c174306e8f"
    },
    {
        "author": "韦骧",
        "paragraphs": [
            "经营新自翰林公，势压南谯气象雄。",
            "四顾高明千里近，一团苍翠万山丛。",
            "琅邪路入青林转，丰乐泉疏白石空。",
            "唐相若能前此制，当时应不暇怀嵩。"
        ],
        "title": "丛山堂",
        "id": "bdeeedcc-f683-4620-bea0-614dc3717ca0"
    },
    {
        "author": "韦骧",
        "paragraphs": [
            "岂弟移风州事稀，何妨退食自逶迤。",
            "新阳来复茅庵暖，喜奉高篇促对棋。"
        ],
        "title": "次韵答和叔见招茅庵弈棋",
        "id": "68ba32f4-c18a-41e0-8def-64099e571042"
    },
    {
        "author": "韦骧",
        "paragraphs": [
            "追攀却忆谪仙诗，曾向东城倒接䍦。",
            "此日清游非痛饮，一时幽趣有枯棋。",
            "鸟声似逐新阳啭，竹色如便晚景迟。",
            "胜概佳辰莫轻寘，看看召节动归期。"
        ],
        "title": "次韵和同游溪北竹园",
        "id": "05955856-b08c-4725-9b06-9dbf7dbed26c"
    },
    {
        "author": "韦骧",
        "paragraphs": [
            "密雪乘新腊，凝阴混太清。",
            "洒空寒送色，著物静无声。",
            "舞恨庭除隘，铺宜原野平。",
            "枯株资点缀，朽壤藉包并。",
            "价踊村罏酒，愁添古塞兵。",
            "巧裁梁苑赋，幽动剡溪情。",
            "可庆丰年兆，何虞盭气生。",
            "行看穷岁籥，坐喜覆山城。",
            "远祖篇章在，元侯德政成。",
            "与民为福外，阊阖一心倾。"
        ],
        "title": "咏雪",
        "id": "a1304597-ac3a-45ef-b16c-5ab1ee1a6136"
    },
    {
        "author": "韦骧",
        "paragraphs": [
            "百尺城头雪月间，城楼更向碧霄干。",
            "优游野步来危坐，彷彿仙踪在广寒。",
            "幽致独为中夜赏，清辉分与近邻看。",
            "瑶台十二传佳句，潇洒高情岂易阑。"
        ],
        "title": "咏雪霁月夜见简",
        "id": "474ee7c3-b285-4706-a205-bb9c7abc8777"
    },
    {
        "author": "韦骧",
        "paragraphs": [
            "君恩无远近，千里到山城。",
            "人意方均喜，天心为降霙。",
            "旌旗增德色，箫鼓变和声。",
            "盛际千年会，谁将史册评。"
        ],
        "title": "和雪前数刻迎郊赦口占",
        "id": "46a103aa-9437-40dd-a17e-6eedf0a00d93"
    },
    {
        "author": "韦骧",
        "paragraphs": [
            "南谯郡古牙城壮，城上楼台屹相向。",
            "晴天落日碧山横，登覧依稀在屏障。",
            "从容北步上茅庵，圆如毡帐幽如巖。",
            "眼前竹石皆自得，物外气象容谁探。",
            "公余时来兴清切，幅巾道服双笻节。",
            "廓然遗照坐可忘，更向庵心画明月。"
        ],
        "title": "明月庵",
        "id": "71902160-8ead-4cc4-87a5-50c1e296c731"
    },
    {
        "author": "韦骧",
        "paragraphs": [
            "城南古木未全凋，溪里寒鱼正可撩。",
            "红旆追攀真得趣，尘怀万斛等闲消。"
        ],
        "title": "和闲步城上率游城南",
        "id": "8dc4218f-cdad-4d73-b224-5089143e7b59"
    },
    {
        "author": "韦骧",
        "paragraphs": [
            "夜初乘兴上城头，白玉蟾蜍碧玉天。",
            "爽旷襟怀谁得似，谪仙身世岂非前。"
        ],
        "title": "和夜登东阁",
        "id": "a8bc485f-f2aa-441a-b114-4ac868804097"
    },
    {
        "author": "韦骧",
        "paragraphs": [
            "主意固慇懃，须辞酒味醇。",
            "愿为投辖客，不作吐茵人。"
        ],
        "title": "辞劝饮",
        "id": "24610c6b-108a-405b-bd75-9f96cf18ad99"
    },
    {
        "author": "韦骧",
        "paragraphs": [
            "南溪约幽寻，西岭极遐观。",
            "初阳色朦胧，残雪光汗漫。",
            "相望楼殿间，宛在云霄半。",
            "泉声减琤淙，山势欲飞窜。",
            "巖寒雨花霏，谷暖烟絮乱。",
            "幽鸟度乔林，惊猿折枯干。",
            "决决涨溪流，辉辉披野岸。",
            "兰芽吐尚微，冰乳凝未泮。",
            "佛屋对峰尖，禅庵倚崖断。",
            "轩窗爱虚豁，赤白从漫漶。",
            "竹敲玉玲琅，松溜珠璀璨。",
            "宁将琼砾分，未省兰蒿判。",
            "行幽兔迹深，瞩远鸦翅缓。",
            "登宜阮孚屐，隐称嵇康锻。",
            "结游贤躅多，镵石清诗烂。",
            "极目穷跻攀，投隙违羁绊。",
            "荣观太帝书，暂憩飞仙馆。",
            "石立翠屏张，霞收丹锦散。",
            "觇坐客炉拥，负暄僧衲换。",
            "选胜唯务得，陟危宁复惮。",
            "谁乘泛海槎，直欲傍银汉。",
            "况有凌云才，何妨举风翰。",
            "景多苦冥搜，欢解惬佳玩。",
            "乃情慰悬想，昔传非谩谰。",
            "题舆真莫俦，刻烛愧非伴。",
            "玉局共藏机，瑶琴越操缦。",
            "谣泽喜年丰，评文同月旦。",
            "大笔肆滂葩，小巫成泚汗。",
            "造适寓林泉，贪萦任冰炭。",
            "通侻去末礼，从容占奇段。",
            "促节歌更新，衔杯酌无算。",
            "敢谓良会难，堪为画图看。",
            "感慨非独醒，赓酬每三叹。",
            "翔步虽异途，清懽归一贯。",
            "洒落似青冥，拘挛岂狴犴。",
            "绝顶所见稀，清狂兹兴罕。",
            "立饫谢珍鲜，行庖后樵爨。",
            "唯恐三节来，难留千骑駻。",
            "何时金鼇客，重亲玉皇案。",
            "回首念斯游，驰精杳无畔。"
        ],
        "title": "雪后游琅邪山联句",
        "id": "9798383c-0ad4-4b6a-9324-a3b9854401c1"
    },
    {
        "author": "韦骧",
        "paragraphs": [
            "千峰环聚翠糢糊，欲卜为邻岂易图。",
            "且使缣绡画将去，披观未必后仙都。"
        ],
        "title": "和会峰亭",
        "id": "dcbdd903-b89b-4280-babc-4c588aaa788a"
    },
    {
        "author": "韦骧",
        "paragraphs": [
            "改号泥封下碧空，天光远烛郡城中。",
            "禁林旧德承宣重，预向偏州致岁丰。"
        ],
        "title": "和喜奉御札改元元丰口号",
        "id": "4db9442c-bc8a-49d7-a72a-adf22d0ad953"
    },
    {
        "author": "韦骧",
        "paragraphs": [
            "元丰嘉号改明年，万里江山色愈鲜。",
            "侍从旧臣承紫诏，拜恩如在御床前。"
        ],
        "title": "又和",
        "id": "2ada4607-7218-413b-b6d8-863298fce9c9"
    },
    {
        "author": "韦骧",
        "paragraphs": [
            "五骑行歌五马前，乱云轻点乱峰巅。",
            "此时佳兴此中醉，一阕清诗一玉船。"
        ],
        "title": "幽谷回口占呈和叔内翰",
        "id": "a897ae3a-5892-4d87-9633-bd7634a41243"
    },
    {
        "author": "韦骧",
        "paragraphs": [
            "牙城晓色动旌旗，笔吏来钞枕上诗。",
            "溪柳山梅应闇觉，先春芳意肯迟迟。"
        ],
        "title": "和山郡早起  其一",
        "id": "de0ac7b4-6641-4f3c-b4ec-12529a985f6d"
    },
    {
        "author": "韦骧",
        "paragraphs": [
            "铃斋书几烛花消，帘外寒霜晓尚飘。",
            "却忆夜乘行乐处，烟村云坞听农谣。"
        ],
        "title": "和山郡早起  其二",
        "id": "fe1026d9-8507-4eb2-8cd0-c7d65b1eeab4"
    },
    {
        "author": "韦骧",
        "paragraphs": [
            "晓风吹雨作晴云，腊日山城已似春。",
            "林木欣欣初有趣，郡斋皦皦迥无尘。",
            "祭军雅戏齐酣战，矍圃环观密布鳞。",
            "此乐得为知所自，天将丰岁与滁人。"
        ],
        "title": "和腊日初晴会同僚射饮投壶",
        "id": "f2b830e0-dd80-4bca-a974-1116f5f780fb"
    },
    {
        "author": "韦骧",
        "paragraphs": [
            "冻云惨淡连吴野，舞雪缤纷鬬楚宫。",
            "郡守华堂方置酒，山翁鹤驭忽乘风。",
            "未看夜月光辉助，已喜寒梅信息通。",
            "欲把新诗解嗟叹，强随高韵愧无功。"
        ],
        "title": "和雪意",
        "id": "196c8459-47b2-446d-81a9-8bb27dd9832b"
    },
    {
        "author": "韦骧",
        "paragraphs": [
            "故岁妖疠逐，新春祥庆多。",
            "旌旗催出猎，箫鼓引殴傩。",
            "𠿕𧇠将军至，鬅鬙罗刹过。",
            "丹书神按籍，白昼士挥戈。",
            "革面徒为异，清门岂有魔。",
            "成功在搜厌，正气满天龢。"
        ],
        "title": "坐中闻击鼓殴傩声戏联数韵",
        "id": "665622a5-5b59-4b48-83bd-cba765152c88"
    },
    {
        "author": "韦骧",
        "paragraphs": [
            "清江雀鲊冠江南，罝兔鲜腴美可参。",
            "旅食寻常疑指动，铃斋方丈忽分甘。",
            "行庖饤饾珍非八，下筯矜持嗅必三。",
            "知味便知公意重，属餍宁以小人贪。"
        ],
        "title": "行县坐野馆食次得所贶手墨兼惠雀鲊兔馔因以鄙句驰谢",
        "id": "52fb92da-9486-4e9a-864a-eab0bd8daa0b"
    },
    {
        "author": "韦骧",
        "paragraphs": [
            "郡斋铃索静无声，风引香烟入翠屏。",
            "棋胜文枰子收玉，诗成汗简竹书青。",
            "治民不害为高卧，对客何尝衒独醒。",
            "他日凤凰池上乐，也应难忘养生经。"
        ],
        "title": "和郡斋即事",
        "id": "9fa02b8a-d262-40b0-a85c-bd6b3ed8e326"
    },
    {
        "author": "韦骧",
        "paragraphs": [
            "莫惜年华此夕凋，漫漫将旦即春朝。",
            "缇帷指刻更残律，析木循环复建杓。",
            "玉琖椒花投晓荐，银檠蜡炬隔年消。",
            "祗应幽谷知时早，已欲飞迁翠木乔。"
        ],
        "title": "和岁除",
        "id": "9d957de9-7159-4172-924a-afabbc37f8e9"
    },
    {
        "author": "韦骧",
        "paragraphs": [
            "夜尽铜壶漏，朝生玉律春。",
            "日称元最重，年与号俱新。",
            "郡阁晴光早，山城喜气均。",
            "椒觞初献寿，仙木已书神。",
            "鹰隼飞还止，龙蛇蛰欲伸。",
            "溪冰仍泛泛，园柳自欣欣。",
            "物意幡然作，人情岂不伦。",
            "区区添甲子，敛拙任洪钧。"
        ],
        "title": "元丰改元元日登行春阁",
        "id": "ec22f34c-d201-4fb9-994e-29bcc7f96e88"
    },
    {
        "author": "韦骧",
        "paragraphs": [
            "山头宿霭微微见，木末春风细细生。",
            "动植逢时俱有意，干坤造物本无情。",
            "拘挛未易逃绳检，休暇何妨解组缨。",
            "所幸得吟潇洒句，又随旌旆上牙城。"
        ],
        "title": "和岁节见招城上闲步",
        "id": "0943ef93-8fea-4bb2-9a28-40fa7c91d3dc"
    },
    {
        "author": "韦骧",
        "paragraphs": [
            "璧月团团彻晓明，琳宫深邃寂无声。",
            "传闻此夜曾斋宿，读著新诗骨也清。"
        ],
        "title": "和天庆观醮宿",
        "id": "a961b48d-b571-4266-aacb-0689559b937c"
    },
    {
        "author": "韦骧",
        "paragraphs": [
            "一丈深溪一丈鱼，不论高价只愁无。",
            "携来缕作霜盘鲙，美玉纷纷得所沽。"
        ],
        "title": "和因观罩鱼斫鲙  其一",
        "id": "7386229f-2d96-4d21-87d7-26e03026778f"
    },
    {
        "author": "韦骧",
        "paragraphs": [
            "昔咏洗刀鱼眼红，少陵才思摩秋空。",
            "今朝大嚼有余兴，佳句复出文章翁。"
        ],
        "title": "和因观罩鱼斫鲙  其二",
        "id": "465ad746-9d9e-45b6-a8a0-1438c238eab6"
    },
    {
        "author": "韦骧",
        "paragraphs": [
            "追随仙舫南溪去，欲向春波掷钓竿。",
            "无奈东风揽清兴，却吹晴霭作溪寒。"
        ],
        "title": "和野步",
        "id": "bdac7a44-9333-4200-81cc-0dae47f32f83"
    },
    {
        "author": "韦骧",
        "paragraphs": [
            "觇烟窥月早于梅，不待东风著意催。",
            "应为朱轮屡回顾，未春先向道傍开。"
        ],
        "title": "和柳眼",
        "id": "245b05e2-f298-47a1-ad9d-c73d3f553bf5"
    },
    {
        "author": "韦骧",
        "paragraphs": [
            "裁芳翦嫩巧间关，屈叶蟠枝不可攀。",
            "抛掷似遗春女戏，一团轻翠在朱栏。"
        ],
        "title": "小桧毬",
        "id": "20e05885-b7fe-4b1f-948d-004d53f27de2"
    },
    {
        "author": "韦骧",
        "paragraphs": [
            "仙馆憩旌舆，清篇手自书。",
            "拨烦虽欲往，俗吏得休无。"
        ],
        "title": "和见招",
        "id": "8f4e1c1e-565b-44ca-bb3f-057d0ddc20ee"
    },
    {
        "author": "韦骧",
        "paragraphs": [
            "萦纡一道贯檀栾，入翠穿斜步履悭。",
            "俗客也应无暇到，不烦春笋为遮拦。"
        ],
        "title": "竹径",
        "id": "03b0fe3f-8760-426f-95ed-b6bbb06d34f4"
    },
    {
        "author": "韦骧",
        "paragraphs": [
            "佛宫高阁踞城东，巾履闲来面碧峰。",
            "风却云头护清景，春催柳眼作先容。",
            "溪傍几簇红梢露，竹外谁家翠幕重。",
            "玉局棋收归路近，昏鸦惊溃一声钟。"
        ],
        "title": "和宝严阁",
        "id": "e43af95c-7734-4fb4-b54d-986c341c4175"
    },
    {
        "author": "韦骧",
        "paragraphs": [
            "紞紞城头五鼓催，东风连夜逐春回。",
            "物心方喜寒威改，云色犹将雪意来。",
            "戟户劝农牛破土，琴堂介寿螘浮醅。",
            "何妨盈尺饶嘉瑞，发滞开萌有迅雷。"
        ],
        "title": "和立春日东风雪意偶作",
        "id": "c3769f53-92d8-4766-8c75-397aecdb2587"
    },
    {
        "author": "韦骧",
        "paragraphs": [
            "山城灯夕兴厌厌，俗乐年丰令节参。",
            "竿首挂星还拱北，云中回雁倦图南。",
            "笙箫度曲喧芳席，彩翠交光结秀巖。",
            "邦伯欲归人恋恋，帐兵休报鼓声三。"
        ],
        "title": "和山城灯夜",
        "id": "f3b3d7d0-4d24-4bb5-97a9-eb0455f23b98"
    },
    {
        "author": "韦骧",
        "paragraphs": [
            "野渡半篙水，春风一苇航。",
            "柳梢舒嫩绿，梅蕚泛幽香。",
            "绣羽惊波起，翠鳞跳日光。",
            "环城得佳趣，清思满高塘。"
        ],
        "title": "上元后南溪泛舟联句",
        "id": "4a895144-fe5d-4926-9698-fa4ba083b2d9"
    },
    {
        "author": "韦骧",
        "paragraphs": [
            "阳春催物态，清暇养天和。",
            "求外于情薄，陶真所得多。",
            "梅苞新烂漫，松影旧婆娑。",
            "此日衔杯乐，何如鼓腹歌。"
        ],
        "title": "和适意",
        "id": "9071abe9-4547-4f82-9739-4eb697d7830d"
    },
    {
        "author": "韦骧",
        "paragraphs": [
            "铃阁兴何幽，公庭讼不留。",
            "未能清昼寝，偶作夹城游。",
            "竹色仍烟翠，梅香趁水流。",
            "持杯听暮角，一任起楼头。"
        ],
        "title": "和春阴倦游",
        "id": "24debcdb-fc11-49f4-aafd-8fdd956789ea"
    },
    {
        "author": "韦骧",
        "paragraphs": [
            "泛鹢兼乘竹，高低秀色间。",
            "鸭头生野水，凤翼展晴山。",
            "掎摭青春态，消磨白日闲。",
            "郡园双白鹭，投晚逐人还。"
        ],
        "title": "和新晴",
        "id": "46d47adf-4e01-48b2-a940-9ab551232ef5"
    },
    {
        "author": "韦骧",
        "paragraphs": [
            "百尺危亭旧路榛，自公呼吸变兰荪。",
            "更怜数奉亲舆到，分惠芳斋碧瓦墩。"
        ],
        "title": "谢惠瓦墩",
        "id": "4f0d709d-0055-49b9-8341-5925d72a9530"
    },
    {
        "author": "韦骧",
        "paragraphs": [
            "铃下雕盘送，山蔬雅惠沾。",
            "乱丝银鲫鲙，交叠玉龙髯。",
            "日膳荣分美，晨羞荷见添。",
            "题诗授来使，珍重岂知餍。"
        ],
        "title": "谢惠山花菜",
        "id": "11caeb56-667a-497e-8032-b4370d476225"
    },
    {
        "author": "韦骧",
        "paragraphs": [
            "东城老圃扫青苔，竹柏深中一迳开。",
            "桃蕊柳芽俱有意，安排春态待公来。"
        ],
        "title": "和见招游城东园",
        "id": "813704e5-c244-4932-b809-50bb6f9e4e6f"
    },
    {
        "author": "韦骧",
        "paragraphs": [
            "竹里行厨洗玉盘，旋寻新笋捃檀栾。",
            "柔鞭乍断泥犹湿，嫩箨初苞藓未干。",
            "象箸偶存遗様短，琼林才拆冷光寒。",
            "如何且缓雕觞荐，留作青林虎豹看。"
        ],
        "title": "赋新笋",
        "id": "1f4e58f3-6df1-4c91-9324-2cc4b6adb940"
    },
    {
        "author": "韦骧",
        "paragraphs": [
            "欺梅压柳肯相然，佳号迎春岂浪传。",
            "细叶茸茸垂绿髪，繁英璨璨簇金钿。",
            "先时不入林莺妬，晚节唯容露菊鲜。",
            "绣在罗衣真有趣，不将红紫累婵娟。"
        ],
        "title": "迎春花",
        "id": "daffd5c7-7cfc-4b9c-9a65-3729556017af"
    },
    {
        "author": "韦骧",
        "paragraphs": [
            "春寒山色似昏烟，风度谯门昼漏传。",
            "露柳软条金缀纽，雨苔圆点翠遗钿。",
            "登楼引领情方远，行帐来诗墨尚鲜。",
            "坐想琅邪归路晚，两行红蜡代婵娟。"
        ],
        "title": "以前韵作春寒攀迓",
        "id": "4ec2c808-fd99-4f1b-955b-7c8d38f2cc04"
    },
    {
        "author": "韦骧",
        "paragraphs": [
            "云迷晓日山头闇，风落春梅水面香。",
            "十里郊原皆有趣，一番歌吹从寻芳。",
            "佳辰浩荡情怀惬，化国优游晷刻长。",
            "更把高才酬胜景，他年吟诵倍难忘。"
        ],
        "title": "再和春寒次来韵",
        "id": "d53ecf95-9b5b-4466-aa06-7856f587b9d6"
    },
    {
        "author": "韦骧",
        "paragraphs": [
            "灵巖山下石，采拾比珠玑。",
            "圜璞生难小，文楸数可围。",
            "纷纭星并霣，黑白玉争辉。",
            "值赋神工妙，磨礲俗巧非。",
            "透关经手耐，争道转心稀。",
            "落落无情甚，谁为胜负机。"
        ],
        "title": "赋石棋子以机字韵",
        "id": "71c10ca6-366a-454b-aba2-5db9a887c409"
    },
    {
        "author": "韦骧",
        "paragraphs": [
            "阴晴淮海气何殊，一昔风光互惨舒。",
            "大块养春禆造化，繁云闲日蔽居诸。",
            "暖回沙碛催来雁，寒彻冰池怯上鱼。",
            "山色晦明如代谢，花枝凉曝似相于。",
            "朝暾忽荡川原净，夕翳还笼井落疏。",
            "快适得朋酾醁酒，困眠无兴读残书。",
            "红霞灼灼飞琳馆，烟霭濛濛袭隼旟。",
            "定与物情均燥湿，殆非星好有盈虚。",
            "连空雪意迷高柳，遶舍阳和坼嫩蔬。",
            "林外昏鸦啼野尽，城头新月上帘初。"
        ],
        "title": "滁上闲日阴晴联句",
        "id": "55031042-f997-45bb-bd77-68dc8fbabed5"
    },
    {
        "author": "韦骧",
        "paragraphs": [
            "玉琯初回太簇春，新颁中朔到淮滨。",
            "眼前节物南来雁，出处知时似智人。"
        ],
        "title": "和观新历  其一",
        "id": "5d9a6b11-bb4e-4d8b-8c8b-c8858ba534a3"
    },
    {
        "author": "韦骧",
        "paragraphs": [
            "龙蛇蛰久待春雷，鸿雁图南去却回。",
            "山国不惊时节改，九天新赐历书来。"
        ],
        "title": "和观新历  其二",
        "id": "17157bde-593a-4482-b0d1-29ac017d2df6"
    },
    {
        "author": "韦骧",
        "paragraphs": [
            "不惮移根远，姑怜向日姿。",
            "春风从自得，夜雨况相资。",
            "敏速飞霜镢，婆娑拥碧枝。",
            "幽葩兹有待，杂卉漫多奇。",
            "野藿非余尙，庭兰盍尔知。",
            "倾心安所守，卫足岂其私。",
            "得地何妨徙，干霄固可疑。",
            "采幢须夏节，绿饼与秋期。",
            "莫以丛生陋，唯其秀出宜。",
            "迁非拔茅进，爱岂揠苗为。",
            "色解凌溪锦，花应当酒巵。",
            "遶栏窠尙小，傍砌影犹卑。",
            "援护情宜倍，栽培力已施。",
            "桃蹊容烂熳，竹迳耸参差。",
            "不待毛嫱妬，何嫌鲁相辞。",
            "土簁忧压嫩，竹插为扶欹。",
            "疏密齐行列，芳华递疾迟。",
            "纤茎簪闲导，繁蕊珥交垂。",
            "恐践禽须逐，防侵草必夷。",
            "飬完先固本，采折俟乘时。",
            "屡戒园夫守，频烦墨客窥。",
            "拾来同地芥，吟就比江蓠。",
            "泛与萧蒿长，偏饶雨露滋。",
            "何如君子德，修直任荣衰。"
        ],
        "title": "雨后城上种蜀葵效辘轳体联句",
        "id": "2ba52bda-65fa-4ccc-b3ea-5ac7787fbd0d"
    },
    {
        "author": "韦骧",
        "paragraphs": [
            "远想阴云锁碧山，坐听簷溜响潺潺。",
            "却惊漏泄洪钧妙，变化风雷顷刻间。"
        ],
        "title": "和答代简二绝  其一",
        "id": "a0175619-4313-48c7-a041-6050bd69c5d8"
    },
    {
        "author": "韦骧",
        "paragraphs": [
            "晓风吹聚几山云，掩抑朝晖气候昏。",
            "想望城头飞盖阻，郡斋应乐旧书温。"
        ],
        "title": "和答代简二绝  其二",
        "id": "ca1bdb13-256e-4615-bbaf-9741aaa26891"
    },
    {
        "author": "韦骧",
        "paragraphs": [
            "雨余山溜涨春沟，欲上危亭奉燕游。",
            "前望篮舆转城角，恍疑仙步在鳌头。"
        ],
        "title": "和城头相望",
        "id": "0d480a9d-9d6a-4dc9-bed0-ba67cbef4ea7"
    },
    {
        "author": "韦骧",
        "paragraphs": [
            "近郭风光日日新，城头溪上互寻春。",
            "欲知昨日篮舆客，便是今朝画舫人。"
        ],
        "title": "画舫泛春偶联一绝",
        "id": "6bed7aa4-ea47-4855-b08c-0d6c636449cf"
    },
    {
        "author": "韦骧",
        "paragraphs": [
            "出郭爱暄韶，芳蹊接涧桥。",
            "轻车侵草色，飞盖拂林梢。",
            "自得行春乐，且无眠昼嘲。",
            "浅黄看柳嫩，淡碧辨山遥。",
            "此院游曾记，他林隐倦招。",
            "放怀天地阔，落日听歌樵。"
        ],
        "title": "和野步自幽谷之寺庄",
        "id": "85556280-a68b-4676-8a52-8889168dc48e"
    },
    {
        "author": "韦骧",
        "paragraphs": [
            "茅亭高对杏花丛，漠漠阴云小雨中。",
            "蜀锦濯来添润色，燕脂洗出变轻红。",
            "幽香肯怯残梅妬，腻艳尤便弱柳笼。",
            "不放晴阳老芳态，令人曲意度春工。"
        ],
        "title": "茅亭观雨中杏花得中字",
        "id": "e9716240-e1af-4dd8-a3cd-43b74e47422f"
    },
    {
        "author": "韦骧",
        "paragraphs": [
            "花里深深使语传，银壶乘酒副珍鲜。",
            "翰林旧德垂情至，鹤髪慈亲荷惠偏。",
            "寿琖此时添乐只，彩衣今日倍忻然。",
            "却吟鄙句通铃阁，匪报尤惭木李篇。"
        ],
        "title": "幽谷谢惠新酿家馔奉亲",
        "id": "c2a0b528-9c25-4791-ac9e-f803973e800c"
    },
    {
        "author": "韦骧",
        "paragraphs": [
            "樱桃花里置行厨，一榼琼浆数尾鲈。",
            "勇趁红芳集宾履，玉山倾倚照冰壶。"
        ],
        "title": "和樱桃花开帐饮口占",
        "id": "a17947c1-a073-40c3-81c9-60651acec860"
    },
    {
        "author": "韦骧",
        "paragraphs": [
            "东风如酒醉朱樱，终日酣酣弄秀英。",
            "天上谪仙乘兴赏，一番歌吹傍云行。"
        ],
        "title": "又和行字二韵",
        "id": "7907280e-e93c-4b38-93f3-5fe793674d3d"
    },
    {
        "author": "韦骧",
        "paragraphs": [
            "孟陬闰晦半春光，夜刻初消昼刻强。",
            "谷鸟有声皆得意，林花无处不飘香。",
            "池经夕雨添新渌，柳舞东风发故狂。",
            "亭压高城延过躅，湛然清兴引杯长。"
        ],
        "title": "和正闰晦日",
        "id": "f6b76bd4-c211-457d-a189-86a51289fa5d"
    },
    {
        "author": "韦骧",
        "paragraphs": [
            "先春当日探芳芽，瞬息而今已落花。",
            "碧实有心应见笑，岂须新艳引流霞。"
        ],
        "title": "和春晚过幽谷口占",
        "id": "0cd7f279-3ea0-4a78-869a-b1af990fe5da"
    },
    {
        "author": "韦骧",
        "paragraphs": [
            "残红新绿媚朝晴，脚到丛山眼倍明。",
            "春老物情皆有趣，只应犹欠早莺声。"
        ],
        "title": "又和至丛山堂口占",
        "id": "fe846e05-96a0-40e5-8ffe-2eda5d6021c8"
    },
    {
        "author": "韦骧",
        "paragraphs": [
            "冷逼林坳笋未筠，润通花底砌无尘。",
            "且倾文举盈樽酒，莫惜林宗折角巾。"
        ],
        "title": "和小雨乘兴游城西竹园",
        "id": "86ea0e42-4bd9-43d0-ab7d-e4aa45c3ddb8"
    },
    {
        "author": "韦骧",
        "paragraphs": [
            "移樽近槛就香多，輙效花前小子歌。",
            "愿扩酒肠无惜醉，淡红楼子独嵯峨。"
        ],
        "title": "和会饮牡丹丛间",
        "id": "3aa5498a-59e1-4427-a7d6-bc78abfe71f5"
    },
    {
        "author": "韦骧",
        "paragraphs": [
            "宛转眉山效蜀峨，花前执板为清歌。",
            "歌声暗与春风合，催折芳心不厌多。"
        ],
        "title": "倒用前韵",
        "id": "95904a9b-dd41-42d2-9ab7-32c675f47e08"
    },
    {
        "author": "韦骧",
        "paragraphs": [
            "峨冠莫惜插花多，多插名花壮醉歌。",
            "歌罢襟怀肆夷旷，愿平羣险刬嵯峨。"
        ],
        "title": "再和前韵仍以峨字为首尾",
        "id": "17a95ddb-3edc-4f1a-b562-157c0ce56d88"
    },
    {
        "author": "韦骧",
        "paragraphs": [
            "云軿回处引笙箫，疑向春宵度鹊桥。",
            "桥上茗杯烹白雪，枯肠搜遍俗缘消。"
        ],
        "title": "和山行回坐临清桥啜茶",
        "id": "b39abc20-c646-49b5-bf84-9b482599581c"
    },
    {
        "author": "韦骧",
        "paragraphs": [
            "醉向溪头按洞箫，夜瞻略彴似星桥。",
            "清欢未足班荆坐，一任纱笼蜡炬消。"
        ],
        "title": "再和  其一",
        "id": "56f4bdc0-6697-41d1-89a5-a289b53531bf"
    },
    {
        "author": "韦骧",
        "paragraphs": [
            "暮角清声杂凤箫，一时冠带似圜桥。",
            "谪仙诗句春泉涌，万斛量愁顷刻消。"
        ],
        "title": "再和  其二",
        "id": "aea40328-4c4a-4993-b11d-a8d75966d34a"
    },
    {
        "author": "韦骧",
        "paragraphs": [
            "小城春物已阑珊，病肺朝来强自寛。",
            "疲苶未堪随骥尾，高明空想到龙蟠。",
            "日烘栏楯花枝卧，风滚阶除柳絮团。",
            "索笔题诗待回驭，肯将尘语累清欢。"
        ],
        "title": "偶疾未平不得预龙蟠之游輙成诗以迓还旆",
        "id": "88ba0be0-8ea9-47f7-b94b-657a1a07cbb2"
    },
    {
        "author": "韦骧",
        "paragraphs": [
            "移节名藩去有期，牙城重上思依依。",
            "落花也似人情恋，扑袂飘香不浪飞。"
        ],
        "title": "牙城话别口占",
        "id": "f512a635-e19f-4fe3-a30b-e81eca80a20d"
    },
    {
        "author": "韦骧",
        "paragraphs": [
            "垂杨楼上卷珠帘，歌扇轻摇落絮黏。",
            "邦伯指期移绛节，州人终日拥彤襜。",
            "危弦脆筦催金盏，芳草青山照画簷。",
            "酩酊愿公无惜醉，祗应羲驭驻峰尖。"
        ],
        "title": "饯别劝饮",
        "id": "4a7e5ea3-4894-4f03-ae49-751fd9f02ed3"
    },
    {
        "author": "韦骧",
        "paragraphs": [
            "祖饯初还重仳违，懒鞭款段入城扉。",
            "旌旗人去山川晚，台榭春归花药稀。",
            "鼓吹渐遥空望望，旄倪相顾共依依。",
            "自怜无以纾诚恋，唯有诗筒殆庶几。"
        ],
        "title": "送别回作",
        "id": "ca320ce8-e119-4586-9689-feacf39ae2d1"
    },
    {
        "author": "韦骧",
        "paragraphs": [
            "根如芝草不因栽，叶似春云容易开。",
            "应有靓妆偷艳去，且无狂蝶为香来。",
            "殷勤玉盏频飞举，酬酢金刀巧剪裁。",
            "烂赏更于何处好，蟾光雪色在瑶台。"
        ],
        "title": "和耿天隲翦彩梅花得开字",
        "id": "8f9f168b-f828-4b57-97b9-3f9c6ff23ac6"
    },
    {
        "author": "韦骧",
        "paragraphs": [
            "蔟律新声应，寅杓旧观还。",
            "三朝思北阙，万寿祝南山。",
            "谬忝金闺籍，遐违玉笋班。",
            "山城濡滞迹，望日想天颜。"
        ],
        "title": "元日",
        "id": "5e4b3d2e-a37c-441b-89f5-56d2435a406f"
    },
    {
        "author": "韦骧",
        "paragraphs": [
            "百盏先尝一盏醇，三分才破一分春。",
            "花间剔火香烟细，竹外垂缣画笔新。",
            "落日穿林照簷额，绪风吹草动阶唇。",
            "莫愁酩酊辞公劝，金斝空时迹已陈。"
        ],
        "title": "席上劝仲元著作勿辞酒",
        "id": "64687bb3-342d-4bb1-a052-ab35aa8af94d"
    },
    {
        "author": "韦骧",
        "paragraphs": [
            "芳陌草萋萋，相逢又解携。",
            "柳梢迷酒绿，歌韵怨春低。",
            "兰菊时难一，鹪鹏乐自齐。",
            "送君须满饮，未放锦障泥。"
        ],
        "title": "和苏正甫劝饮之作",
        "id": "efc28dbf-363a-434d-9052-f204d21740de"
    },
    {
        "author": "韦骧",
        "paragraphs": [
            "闰月春光助物华，杏园迎赏欲开花。",
            "昼慵闺绣工犹浅，晓起宫妆色渐佳。",
            "嫋嫋风枝偏弄送，酣酣烟蕊自交加。",
            "对君安得辞昏醉，更作狂歌恣所夸。"
        ],
        "title": "赋迎赏欲开杏花得花字",
        "id": "68bfb88a-b2dd-4627-ba21-d0010cb85036"
    },
    {
        "author": "韦骧",
        "paragraphs": [
            "春色漫漫不可涯，谪仙亭馆最幽佳。",
            "歌声闇逐风中絮，酒算旁看盏里花。",
            "击钵题诗助清旷，藏阄传令止喧哗。",
            "他年追念从真适，炊熟黄粱一梦赊。"
        ],
        "title": "又用花字为即席",
        "id": "5dc02536-bdaf-45b9-9b79-02eea935d701"
    },
    {
        "author": "韦骧",
        "paragraphs": [
            "城南幽谷去非赊，踏石穿云境趣佳。",
            "门下车鱼情浃洽，道旁旌旆影鬖髿。",
            "笙箫宛转随风远，台榭参差对日斜。",
            "白玉为船载琼醑，未容轻负一川花。"
        ],
        "title": "陪秋叔游幽谷即席赋一川花",
        "id": "b6cfd515-d06e-4dbb-a52e-8c9a5a978b45"
    },
    {
        "author": "韦骧",
        "paragraphs": [
            "挑菜佳辰过夕醺，又逢春社举清罇。",
            "不为归遗东方态，且对韶妍一醉昏。"
        ],
        "title": "和社日小饮",
        "id": "2215d1d1-a418-4936-8a7a-708cb68f9cf2"
    },
    {
        "author": "韦骧",
        "paragraphs": [
            "依栏凋谢若为情，旋拾残红入鼎烹。",
            "吞秀嚼香须细细，送春唯此一杯羮。"
        ],
        "title": "赋牡丹黄虀",
        "id": "db31929d-ccd8-40bc-892b-c63fa704a287"
    },
    {
        "author": "韦骧",
        "paragraphs": [
            "屹然榱桷傍云烟，榜揭堂名以二贤。",
            "翰苑钜公存往躅，集仙肤使出新篇。",
            "寒光共杳山椒月，幽韵相投陇下泉。",
            "一等声辉惊海内，后先踪迹似忘年。"
        ],
        "title": "和范子功学士留题二贤堂",
        "id": "545dd5f3-012e-4781-ae20-8150995c6e72"
    },
    {
        "author": "韦骧",
        "paragraphs": [
            "洗涤炎蒸夕雨凉，瞥然行役过邻邦。",
            "旅怀耿耿通秋漏，征舸萧萧倚暮江。",
            "礼豆輙辞蕲义许，绪言倾听祇心降。",
            "莫疑迹以便奔走，云下孤亲雪鬓双。"
        ],
        "title": "真守侯公辅见留之勤因辞以诗言欲遽往早还之意",
        "id": "5785ebc3-651b-49eb-9cc1-278734d0250e"
    },
    {
        "author": "韦骧",
        "paragraphs": [
            "古岸维舟夜向深，胡床踞坐绝嚣音。",
            "烟林隐隐成孤垒，水月辉辉滉碎金。",
            "勉强官途情易厌，冲蒙狙诈力难任。",
            "予心欲道从谁语，祗有清宵一苦吟。"
        ],
        "title": "夜宿淤丘",
        "id": "391078b3-6c6e-42be-9079-5494178eb713"
    },
    {
        "author": "韦骧",
        "paragraphs": [
            "十里之间五六湾，行舟终日绕青山。",
            "更为先后枫林翠，互出东西古屋闲。",
            "酒为孤斟心易倦，诗非共赋思仍悭。",
            "秋风飒飒吹襟袂，可是无情促鬓斑。"
        ],
        "title": "泛滁河",
        "id": "a2516fd9-245d-4b1f-a95e-da1f7973bfe8"
    },
    {
        "author": "韦骧",
        "paragraphs": [
            "逆风吹浪雪花翻，舟出滁河浩荡间。",
            "柁转一声鸣似鼓，橹摇数丈漩如环。",
            "路通淮右千源水，望断江南一带山。",
            "莫恨区区缘吏役，此时清旷亦开颜。"
        ],
        "title": "出滁口入江峡",
        "id": "8cc0a86e-438b-4c4c-85f3-4c01b2d15462"
    },
    {
        "author": "韦骧",
        "paragraphs": [
            "火云涌起势崔巍，行舸纱窗一一开。",
            "自是宦途无定迹，莫嫌台檄属非材。",
            "往还倐忽南柯梦，离合殷勤北海垒。",
            "更谢□人为吉语，果然朝夕得归来。"
        ],
        "title": "和徐仲元以诗见送",
        "id": "2b2fe815-bea3-4e41-98ba-8a08d623a6ea"
    },
    {
        "author": "韦骧",
        "paragraphs": [
            "单舸西来六月初，偶逃远役且踌躇。",
            "幽寻古寺情怀放，高会虚堂暑气除。",
            "地主延留情已厚，故人邂逅乐何如。",
            "回头陈迹无寻处，姓字闲于壁上书。"
        ],
        "title": "吴六合道原席上",
        "id": "e6ff05ab-21f7-4359-99fd-a6742ad04505"
    },
    {
        "author": "韦骧",
        "paragraphs": [
            "祠宇前临姑熟溪，溪流湛湛清无泥。",
            "春来秋去几百载，朝云夜月长相繄。",
            "堂间画像冰玉质，高风爽气何凄凄。",
            "文章光燄本万丈，来此寂寞由谗挤。",
            "当时放荡沉清骨，因有声名不漂没。",
            "莫论楚屈与吴胥，谁有高才追彷彿。"
        ],
        "title": "李白祠堂",
        "id": "8fada209-6341-4489-acfd-91c42c387c62"
    },
    {
        "author": "韦骧",
        "paragraphs": [
            "古郡萧萧草木秋，牙城北出上扁舟。",
            "乔林有隙山微见，曲岸无风水自流。",
            "竹色雅如侵筦研，鸟声时似劝觥筹。",
            "勿咍吏役能拘束，酒兴诗肠亦自由。"
        ],
        "title": "姑熟州宅后泛舟清饮",
        "id": "5363f0c6-48f0-43ba-b77c-c43206ef4a04"
    },
    {
        "author": "韦骧",
        "paragraphs": [
            "旌骑前头是九华，未能游历已咨嗟。",
            "好将秀色开尘眼，又被浮云一半遮。"
        ],
        "tags": [
            "九华山"
        ],
        "title": "过九华山",
        "id": "421ebfb6-b0bd-4b59-87a7-ac5e10983c80"
    },
    {
        "author": "韦骧",
        "paragraphs": [
            "渡江行役走埃尘，路过名山兴味新。",
            "冠帻危峰勿相笑，俨然云外亦辛勤。"
        ],
        "title": "冠帻峰",
        "id": "84447b32-2f69-44aa-8d88-a50d32ce7c12"
    },
    {
        "author": "韦骧",
        "paragraphs": [
            "仙居巖巘几千重，秀入青冥气势崇。",
            "他日却来寻胜境，且将图录记诸峰。"
        ],
        "title": "阅九华录",
        "id": "e08d09f1-5179-43ae-b74d-85e98a5e74ff"
    },
    {
        "author": "韦骧",
        "paragraphs": [
            "喜无簷溜滴空阶，秣马轻装入夜催。",
            "一阵松风惊晓枕，又疑天外雨声来。"
        ],
        "title": "宿九华驿阻雨",
        "id": "79912c8f-9579-40af-ace9-c5be80a00d46"
    },
    {
        "author": "韦骧",
        "paragraphs": [
            "昔年尝慕此山游，今日经行不暇留。",
            "好意尙为尘迹累，碧鸡山凤勿相尤。"
        ],
        "tags": [
            "九华山"
        ],
        "title": "又过九华山",
        "id": "3d764204-c7ed-4c2c-be49-2ee7b99510d8"
    },
    {
        "author": "韦骧",
        "paragraphs": [
            "临岐跋马向齐山，苒苒烟萝试一攀。",
            "怪石何年居物表，白云终日伴僧闲。",
            "气吞城郭纷嚣外，势接江湖浩荡间。",
            "况是重阳时节近，紫微前咏好开颜。"
        ],
        "title": "登齐山",
        "id": "8de3490d-5bae-4908-b733-2bce519cef34"
    },
    {
        "author": "韦骧",
        "paragraphs": [
            "清溪翠巘两相宜，雄构峥嵘压贵池。",
            "弄水得名应有谓，登山留咏想同时。",
            "角声北起秋云动，桥影西横晚照迟。",
            "佳趣古今看不尽，前人遗美后人思。"
        ],
        "title": "弄水亭",
        "id": "7b32eb4d-ab24-41e4-ab31-3cf3dbdb4e52"
    },
    {
        "author": "韦骧",
        "paragraphs": [
            "孤城西出夕阳偏，岭上行行思渺然。",
            "草木高低共秋色，江湖左右各天边。",
            "凌风短鬓无由掠，投宿轻蹄不用鞭。",
            "一簇人烟紫巖驿，解鞍聊看月婵娟。"
        ],
        "title": "离池州过长围岭",
        "id": "2b05585d-b952-4afb-95b5-6b9eec44a4f5"
    },
    {
        "author": "韦骧",
        "paragraphs": [
            "尘役间关旅思收，幸瞻旌戟少淹留。",
            "多年目断丹霄步，再拜心轻万户侯。",
            "三节行催虎符去，双毛将近凤池游。",
            "门阑欲别徒惆怅，吟对江山迥不休。"
        ],
        "title": "别滕元发侍郎",
        "id": "7bb3b048-6ab1-435a-84cc-6bc4e8f8bccd"
    },
    {
        "author": "韦骧",
        "paragraphs": [
            "两壁万千嶂，一村三四家。",
            "度桥逢古驿，下马踏秋花。",
            "夜永蛩尤苦，云空月自华。",
            "冷官无好趣，安用五书车。"
        ],
        "title": "宿杨梅驿",
        "id": "ff33d3aa-8d5f-4a0f-9303-7b937589e910"
    },
    {
        "author": "韦骧",
        "paragraphs": [
            "鸡声喔喔似相催，秣马登途酒一杯。",
            "海日欲升山顶赤，林霏初散岭头开。",
            "自怜旅梦经千变，谁谓离肠祇九回。",
            "苟禄奔驰还窃笑，未能容易赋归来。"
        ],
        "title": "早行",
        "id": "9e93000d-b978-4413-bc7e-8b181241688a"
    },
    {
        "author": "韦骧",
        "paragraphs": [
            "长坡峻阪足崎岖，晓出杨梅古驿孤。",
            "山腹带云如曳练，稻梢垂露欲流珠。",
            "穿篱鸭脚深深碧，近水鸡冠小小株。",
            "行役虽劳遇佳境，且将幽句慰瘏痡。"
        ],
        "title": "晓离杨梅驿",
        "id": "f12d4590-c3eb-45de-b7fd-01f9873ba21e"
    },
    {
        "author": "韦骧",
        "paragraphs": [
            "舞蝶双飞穿宿露，鸣禽相唤弄朝暾。",
            "涧盘石迳长蛇转，山入秋空翠凤骞。",
            "枫叶园林看自好，菊花时节兴难论。",
            "高怀不为尘劳减，安用笙箫簇酒樽。"
        ],
        "title": "即事",
        "id": "a0735da7-fe04-4aeb-a9f9-6968c9fb519a"
    },
    {
        "author": "韦骧",
        "paragraphs": [
            "碧溪深水不胜篙，船尾呕哑一橹摇。",
            "岸北岸南秋色好，西风吹叶马萧萧。"
        ],
        "title": "过面山渡",
        "id": "44bcda64-f447-47d2-be9c-87ca705404d3"
    },
    {
        "author": "韦骧",
        "paragraphs": [
            "踰尺秋江鳜，赀轻愧自深。",
            "穿腮窥秣頳，引鬛讶涂金。",
            "捂鼎情虽锐，飞刀爱不任。",
            "何须鲈满箸，始动季鹰心。"
        ],
        "title": "食鳜",
        "id": "4f0abd5e-e882-4662-a9c2-4acf11bc1fa9"
    },
    {
        "author": "韦骧",
        "paragraphs": [
            "寒光满尺余，拂拭在朝晡。",
            "敌面知相应，纤毫肯见诬。",
            "壮颜随岁老，短髪任秋枯。",
            "皦皦胸中事，君能照得无。"
        ],
        "title": "对鉴",
        "id": "75d8c354-d5b5-4996-995c-044fc8c760d2"
    },
    {
        "author": "韦骧",
        "paragraphs": [
            "穿云度水涉修程，日日长亭复短亭。",
            "秋老声音闻过雁，夜凉精彩见飞萤。",
            "羁怀遇物如萦絮，诗思投闲似建瓴。",
            "却羡野人收刈毕，寂然无事掩柴扃。"
        ],
        "title": "建德道中感兴",
        "id": "a9ad3add-4ac6-458c-8a3b-ef875cd59f7f"
    },
    {
        "author": "韦骧",
        "paragraphs": [
            "旅宦经秋厌路尘，家书累日寂无闻。",
            "劳身江左驰单传，目极淮东望白云。",
            "俚听难将至音悦，天和不学众人焚。",
            "趋庭往往逢寒律，叱驭回辕两未分。"
        ],
        "title": "思侍",
        "id": "9eaad6ea-3715-4a01-a880-952581957ae7"
    },
    {
        "author": "韦骧",
        "paragraphs": [
            "埃壒满袛裯，谁矜意气豪。",
            "独知安履坦，宁复叹屯膏。",
            "剑气藏秋匣，弓声闭古弢。",
            "临风浩歌罢，短髪不胜搔。"
        ],
        "title": "感怀",
        "id": "6fab25e7-ce8a-424f-9ddf-d7fc8daef593"
    },
    {
        "author": "韦骧",
        "paragraphs": [
            "村落园林有几家，隔墙遥出拒霜花。",
            "自怜马上看秋色，不似城头覧物华。"
        ],
        "title": "忆后城覧秀亭登望",
        "id": "bbe0ec53-809d-4367-b49f-9d6ab89111fb"
    },
    {
        "author": "韦骧",
        "paragraphs": [
            "路向山腰转，云从陇首飞。",
            "晓天初衣裌，村驿罕乘肥。",
            "覧物惊秋老，论心悟境非。",
            "归期且寛计，雨雪或霏霏。"
        ],
        "title": "过查林",
        "id": "0e334560-be78-43a7-9342-b82d0a43f8d3"
    },
    {
        "author": "韦骧",
        "paragraphs": [
            "郊原爽气入衣巾，佳趣源源立马频。",
            "落日山川无限思，秋风江海未闲身。"
        ],
        "title": "落日",
        "id": "3e8d8cb1-5eae-4520-a55f-570c44e16b47"
    },
    {
        "author": "韦骧",
        "paragraphs": [
            "却扫阴云藉晚风，十分圆月挂天东。",
            "中秋此夜光华盛，万国钧情喜翫同。",
            "何处楼台恨偏照，几家樽俎对寒空。",
            "自怜独宿荒山驿，浩兴长歌未易穷。"
        ],
        "title": "阐阳驿观中秋月",
        "id": "a25f617e-e9cf-40b4-8f7e-8087791bf84a"
    },
    {
        "author": "韦骧",
        "paragraphs": [
            "秋高征袂怯西风，寂寞邮亭倍旅悰。",
            "独有无心清夜月，更深山里也相逢。"
        ],
        "title": "宿坛石驿六首  其一",
        "id": "bdf4ba08-6c5a-4c59-9496-c6a19f04297c"
    },
    {
        "author": "韦骧",
        "paragraphs": [
            "山馆萧条冷似冰，黄昏四壁但蛩声。",
            "无端更恶飞萤点，强起前簷鬭月明。"
        ],
        "title": "宿坛石驿六首  其二",
        "id": "5658c80d-a9bd-4628-8160-0b4fe03c5c11"
    },
    {
        "author": "韦骧",
        "paragraphs": [
            "归期尙远路程赊，已觉秋林菊渐花。",
            "莫怪临风多北望，琅邪山外寄吾家。"
        ],
        "title": "宿坛石驿六首  其三",
        "id": "a8f237e6-f293-4a55-93a1-a38a4754c934"
    },
    {
        "author": "韦骧",
        "paragraphs": [
            "求官穷僻本藏头，远冒风霜不自由。",
            "岂是有才如硕鼠，可能无术似蜗牛。"
        ],
        "title": "宿坛石驿六首  其四",
        "id": "866387ff-a32a-431b-a008-c289ca166a23"
    },
    {
        "author": "韦骧",
        "paragraphs": [
            "纷纷贵贱别锱铢，义命由来共取诸。",
            "推己及人人所慕，不然何以称襟裾。"
        ],
        "title": "宿坛石驿六首  其五",
        "id": "25bdc396-4238-413f-8d1d-b1d1f53060c0"
    },
    {
        "author": "韦骧",
        "paragraphs": [
            "独贤安敢辄咨嗟，靡盬当如载旧诗。",
            "回辔未堪期早晚，望云终日起亲思。"
        ],
        "title": "宿坛石驿六首  其六",
        "id": "eafaa1ba-d9d0-4659-b4dc-ec0ec151ac7d"
    },
    {
        "author": "韦骧",
        "paragraphs": [
            "昔年曾遇九江秋，引睇庐山不及游。",
            "行役今朝垂欲到，无端牵制又回辀。"
        ],
        "tags": [
            "庐山"
        ],
        "title": "想庐山三首  其一",
        "id": "f5e28e16-0fe8-4b3c-9c6a-3dca4804bf2d"
    },
    {
        "author": "韦骧",
        "paragraphs": [
            "访水寻山好已迂，胜游难必果何如。",
            "二林咫尺还淹兴，空读匡庐易覧书。"
        ],
        "tags": [
            "庐山"
        ],
        "title": "想庐山三首  其二",
        "id": "58ed4a41-94c7-4075-9aca-c956648438bf"
    },
    {
        "author": "韦骧",
        "paragraphs": [
            "走徧江南二十州，庐山未到谩悠悠。",
            "故知尘事相邀阻，唯想他年取次游。"
        ],
        "tags": [
            "庐山"
        ],
        "title": "想庐山三首  其三",
        "id": "9f85af6e-8c5d-496d-8900-1ed760825d4b"
    },
    {
        "author": "韦骧",
        "paragraphs": [
            "水落山高古渡幽，马蹄轻健蹴溪流。",
            "朝行暮止三千里，叙旧逢新一十州。",
            "倦听乱蝉催落日，喜看黄菊助残秋。",
            "不才于世无禆补，强就奔驰祗自羞。"
        ],
        "title": "适江表",
        "id": "0327af9f-bdd2-475f-b997-8ebcebf6635d"
    },
    {
        "author": "韦骧",
        "paragraphs": [
            "赏过中秋才两夕，人心独待月华多。",
            "也知不惜饶光照，争奈闲云好事何。"
        ],
        "title": "中秋十八夜雨望月阻兴",
        "id": "e221ec7a-5343-4af0-960b-cf4c575e9b16"
    },
    {
        "author": "韦骧",
        "paragraphs": [
            "西风吹叶影悠悠，行役江城旅思收。",
            "名慕荆州欣一见，道经鄱水爱三秋。",
            "芙蓉欲蕊斜阳转，鸿雁初飞爽气浮。",
            "不用樽前苦相劝，斗筲唯恨怯觥筹。"
        ],
        "title": "饶守游晋老席上偶成",
        "id": "a58e499f-9934-4d66-9f6a-1b236a2b112d"
    },
    {
        "author": "韦骧",
        "paragraphs": [
            "落日山川晚鼓休，西风楼阁远烟收。",
            "清谈亹亹忘尘役，醁酒深深战暮秋。",
            "独恨去当霜草路，不能留见菊花浮。",
            "更惭健句酬衰唱，刻烛甘输第一筹。"
        ],
        "title": "再答和篇",
        "id": "a75ffe09-d2cf-4f64-9612-be2fb8e281a7"
    },
    {
        "author": "韦骧",
        "paragraphs": [
            "风骞绣额炉香转，江照金樽宿霭收。",
            "尘客轻装渡寒水，主人佳句压清秋。",
            "自忘远驭瘏兼病，岂顾闲书沈与浮。",
            "回首高城空企望，驰情无算不堪筹。"
        ],
        "title": "又和答并叙别",
        "id": "89594931-23c5-4dee-9aeb-3e9aeccf6fb3"
    },
    {
        "author": "韦骧",
        "paragraphs": [
            "偶向尘劳得胜游，纵观三十六峰秋。",
            "巢云负月几千岁，欲问神龟不转头。"
        ],
        "title": "龟峰  其一",
        "id": "2972c8fe-86cc-4b50-83e6-61f660e021a1"
    },
    {
        "author": "韦骧",
        "paragraphs": [
            "龟凤猿鳌各定名，峰峰峭怪倚青冥。",
            "也知造物无情甚，凝结如何特肖形。"
        ],
        "title": "龟峰  其二",
        "id": "192636f3-ae09-4d0d-908c-00ce26dc0afc"
    },
    {
        "author": "韦骧",
        "paragraphs": [
            "征尘淟涊暮秋时，税鞅登堂暗澣衣。",
            "久别自怜心鬰鬰，相逢今喜语霏霏。",
            "池中尽谓蛟难畜，塞上行看马自归。",
            "落日西风满襟袖，临岐回首重瞻依。"
        ],
        "title": "别铅山杨公济",
        "id": "9d6eb1d9-670d-401c-923c-124fcee8af27"
    },
    {
        "author": "韦骧",
        "paragraphs": [
            "石迳踏羊肠，朦胧晓日光。",
            "久行情易厌，少事兴还长。",
            "林表霜枫赤，山根露菊黄。",
            "从来清冷趣，今日倍阳阳。"
        ],
        "title": "行赴云门驿",
        "id": "9ef68780-5865-490d-82bb-cbb3b32351c0"
    },
    {
        "author": "韦骧",
        "paragraphs": [
            "越岭掇春英，淮城惠不轻。",
            "一杯分爽气，千里想高情。",
            "啜与幽人共，烹宜庶子清。",
            "挥毫答珍贶，还愧玉川名。"
        ],
        "title": "谢简夫太博惠茶",
        "id": "8cf0297e-d910-4c6c-80c8-ba2a718e0252"
    },
    {
        "author": "韦骧",
        "paragraphs": [
            "小城幽趣远，海国暮寒多。",
            "委琐从谁遣，拘挛祗自诃。",
            "庭虚哀度雁，巷閴绝鸣珂。",
            "案牍萦仍外，陈编亦可磨。"
        ],
        "title": "海陵按事",
        "id": "a4e90968-117c-4e39-9ce1-c9344e03155f"
    },
    {
        "author": "韦骧",
        "paragraphs": [
            "双鹤栖华表，仙山自此通。",
            "云霞自扃锁，尘土若为攻。"
        ],
        "title": "琅邪三十二咏 琅邪山门",
        "id": "99d60d0d-e5f6-47d7-ab65-8d9ffa558292"
    },
    {
        "author": "韦骧",
        "paragraphs": [
            "十里开幽迳，松阴互蔽亏。",
            "山翁心亦侈，步幛用青丝。"
        ],
        "title": "琅邪三十二咏 长松迳",
        "id": "65e7f83b-dc2c-4572-9a81-daf25ee32b1a"
    },
    {
        "author": "韦骧",
        "paragraphs": [
            "路转翬簷出，山回秀气多。",
            "亭名不须看，对镜已如何。"
        ],
        "title": "琅邪三十二咏 净镜亭",
        "id": "4156fbda-d5bb-4ebb-b0e5-64e31bc3c7d9"
    },
    {
        "author": "韦骧",
        "paragraphs": [
            "谢屐低前齿，登临势渐雄。",
            "岚光动衣袂，知在翠微中。"
        ],
        "title": "琅邪三十二咏 翠微亭",
        "id": "0de20b04-91c2-4008-b482-973cd2e326c5"
    },
    {
        "author": "韦骧",
        "paragraphs": [
            "路作两岐分，亭多聚白云。",
            "无心本无恋，于此尙纷纷。"
        ],
        "title": "琅邪三十二咏 白云亭",
        "id": "32ab99c2-4964-47c0-8057-7ba9c3b6e695"
    },
    {
        "author": "韦骧",
        "paragraphs": [
            "醉翁虽已没，遗构在山阿。",
            "不比陶潜石，清时乐自多。"
        ],
        "title": "琅邪三十二咏 醉翁亭",
        "id": "6fa0332d-70e0-4709-9954-8911818c39f1"
    },
    {
        "author": "韦骧",
        "paragraphs": [
            "流泉渟处阔，跨石石桥横。",
            "题柱无踪迹，茫然薛老名。"
        ],
        "title": "琅邪三十二咏 薛老桥",
        "id": "6586c6ab-4406-41ad-8d99-31c420a05324"
    },
    {
        "author": "韦骧",
        "paragraphs": [
            "两窦涓涓泻，无何后却前。",
            "谁能来酌饮，回意学相先。"
        ],
        "title": "琅邪三十二咏 逊泉",
        "id": "16f6026e-1ba8-445b-8882-2b312f403205"
    },
    {
        "author": "韦骧",
        "paragraphs": [
            "云木气氤氲，风光日日新。",
            "丰谣随五马，来此听班春。"
        ],
        "title": "琅邪三十二咏 班春亭",
        "id": "dace05ff-67a6-42a3-a7f3-917f3cb57aec"
    },
    {
        "author": "韦骧",
        "paragraphs": [
            "凿渠疏白石，绕槛走清泉。",
            "不为流觞醉，来当涤万缘。"
        ],
        "title": "琅邪三十二咏 石流渠",
        "id": "ac1d4a73-039b-4971-bf18-4ba04b0b74f1"
    },
    {
        "author": "韦骧",
        "paragraphs": [
            "晋王曾此隐，释子住何年。",
            "泉石无今古，图经有后先。"
        ],
        "title": "琅邪三十二咏 琅邪山",
        "id": "8b50f18d-cc31-4ac9-9c37-8ae0eb95db12"
    },
    {
        "author": "韦骧",
        "paragraphs": [
            "有意寻幽胜，跻攀固所怀。",
            "如今岭路稳，鞍马不须回。"
        ],
        "title": "琅邪三十二咏 回马岭",
        "id": "79e6418e-fa8f-4e5c-95a2-5771a98b298e"
    },
    {
        "author": "韦骧",
        "paragraphs": [
            "架巘及依崖，轩窗次第开。",
            "等为方外客，于此更清怀。"
        ],
        "title": "琅邪三十二咏 开化寺",
        "id": "cfea9436-a11b-48ea-a74c-6ca691d58692"
    },
    {
        "author": "韦骧",
        "paragraphs": [
            "岌岌凌霄汉，风传宝阁香。",
            "三朝神翰在，奎壁夜交光。"
        ],
        "title": "琅邪三十二咏 御书阁",
        "id": "607a801c-3dec-44f3-9f92-d8a6585de03e"
    },
    {
        "author": "韦骧",
        "paragraphs": [
            "笔力真奇伟，磨崖几百年。",
            "勿嫌人贵耳，此学世无传。"
        ],
        "title": "琅邪三十二咏 阳冰篆",
        "id": "8f11da6a-eab7-4385-b0ce-4ec0157b82c1"
    },
    {
        "author": "韦骧",
        "paragraphs": [
            "宫相湮沦久，兹泉日夜生。",
            "泉存人不见，空复著虚名。"
        ],
        "title": "琅邪三十二咏 庶子泉",
        "id": "634460bb-f6a1-4901-a84d-79b0aca01ade"
    },
    {
        "author": "韦骧",
        "paragraphs": [
            "殿角滀泓澄，源高登地灵。",
            "老僧来洗钵，不畏白龙腥。"
        ],
        "title": "琅邪三十二咏 白龙泉",
        "id": "9830e912-085f-4219-9227-bc3f383d68b6"
    },
    {
        "author": "韦骧",
        "paragraphs": [
            "诘曲小轩斜，酴醾一架遮。",
            "春风零落后，浑似雨天花。"
        ],
        "title": "琅邪三十二咏 酴醾轩",
        "id": "d80bff89-e8f7-4bf8-905e-3ae1ba667823"
    },
    {
        "author": "韦骧",
        "paragraphs": [
            "踏石穿林去，披云就坐来。",
            "禅翁寂乐地，猿鸟肯相猜。"
        ],
        "title": "琅邪三十二咏 寂乐亭",
        "id": "24df5ceb-9010-4932-8915-303979fa6e27"
    },
    {
        "author": "韦骧",
        "paragraphs": [
            "小蹊回石角，缔构倚山腰。",
            "一片幽栖地，谁令便可招。"
        ],
        "title": "琅邪三十二咏 招隐堂",
        "id": "f3082b08-a906-42ca-be17-df6bbb4d4881"
    },
    {
        "author": "韦骧",
        "paragraphs": [
            "石洞何年有，名传事或非。",
            "那知为雨后，却向此中归。"
        ],
        "title": "琅邪三十二咏 归云洞",
        "id": "f6f589f2-0ca5-42a9-bb2d-159b3c2e77a1"
    },
    {
        "author": "韦骧",
        "paragraphs": [
            "松竹繁阴满，峰峦秀色并。",
            "暑风从此度，别是一般清。"
        ],
        "title": "琅邪三十二咏 清风亭",
        "id": "c6ad19aa-1857-4497-96aa-ebbca0b2d1a6"
    },
    {
        "author": "韦骧",
        "paragraphs": [
            "竹里藏深井，栏镌大历春。",
            "不知开凿后，几过炼丹人。"
        ],
        "title": "琅邪三十二咏 大历井",
        "id": "3156696e-52c7-4356-a522-378d6ae87798"
    },
    {
        "author": "韦骧",
        "paragraphs": [
            "礲石施丹雘，凌云势亦孤。",
            "如何千种相，并在一浮图。"
        ],
        "title": "琅邪三十二咏 千佛塔",
        "id": "5163a68e-f6e8-4bff-868d-c7c37ded287b"
    },
    {
        "author": "韦骧",
        "paragraphs": [
            "不独烟霞窟，天然石作庵。",
            "坐禅遗迹在，巖溜自香甘。"
        ],
        "title": "琅邪三十二咏 石庵",
        "id": "4bf237d0-c591-4cce-8612-5d48d2d13008"
    },
    {
        "author": "韦骧",
        "paragraphs": [
            "东面双峰缺，遐瞻万里平。",
            "朝朝沧海日，先向此中明。"
        ],
        "title": "琅邪三十二咏 晓光亭",
        "id": "b308d0d8-f5c2-4bfb-9393-3a10cd3f8d97"
    },
    {
        "author": "韦骧",
        "paragraphs": [
            "了了还未了，都忘了始真。",
            "登堂知此意，方悟死前身。"
        ],
        "title": "琅邪三十二咏 了了堂",
        "id": "109aeb91-f75c-4b7a-b8ae-3da9100e9f07"
    },
    {
        "author": "韦骧",
        "paragraphs": [
            "曾有长安客，题为望日台。",
            "樵苏人不测，到此亦裴回。"
        ],
        "title": "琅邪三十二咏 望日台",
        "id": "345b8196-1394-464b-9c52-2eb0b78cd237"
    },
    {
        "author": "韦骧",
        "paragraphs": [
            "造化非无意，都如图画中。",
            "犹嫌未奇怪，更出石屏风。"
        ],
        "title": "琅邪三十二咏 石屏风",
        "id": "56845a22-6493-4b04-a8f6-801706b1ac7e"
    },
    {
        "author": "韦骧",
        "paragraphs": [
            "胜概当冲要，回环拥翠峦。",
            "烟云藏不得，如在掌中看。"
        ],
        "title": "琅邪三十二咏 会峰亭",
        "id": "4fc3df17-3fff-4119-a0fb-44b8c7372f03"
    },
    {
        "author": "韦骧",
        "paragraphs": [
            "会峰亭下路，斜带法华池。",
            "不待观池水，尘迷已顿离。"
        ],
        "title": "琅邪三十二咏 法华池",
        "id": "dd1bdae0-455b-4542-97d9-d2568b0042d7"
    },
    {
        "author": "韦骧",
        "paragraphs": [
            "山中时节早，地势近春华。",
            "岁岁东风至，先看傍砌花。"
        ],
        "title": "琅邪三十二咏 东峰亭",
        "id": "657dbf5a-9ee5-4eaf-b781-a4d6a5a6927a"
    },
    {
        "author": "韦骧",
        "paragraphs": [
            "早春晴霭乍悠悠，客舍深沈物趣幽。",
            "日薄草头初破甲，风旋鸟毳偶成毬。",
            "庭柯憔悴红犹远，池水澄明渌渐浮。",
            "隐吏近来多鞅掌，纾怀何处一登楼。"
        ],
        "title": "客舍早春",
        "id": "45ae3dfa-e23a-4512-9329-c75f38de8356"
    },
    {
        "author": "韦骧",
        "paragraphs": [
            "碧崖高处筑遗基，缔构岧然得所依。",
            "境趣似仙探绝迹，登临如梦悟轻飞。",
            "路穿幽谷云霞密，势接丰山草木稀。",
            "欲识主公题榜意，不容纷扰累忘机。"
        ],
        "title": "栩栩亭",
        "id": "522f2cba-5d9c-497d-a853-6a5537a6abd1"
    },
    {
        "author": "韦骧",
        "paragraphs": [
            "摧折风霜久，犹传偃盖松。",
            "只凭文笔力，何必大夫封。"
        ],
        "title": "偃盖松",
        "id": "f15b0794-9260-462e-b35f-d1a185412a08"
    },
    {
        "author": "韦骧",
        "paragraphs": [
            "百舌穿林语未完，悠悠归梦忽惊残。",
            "心知庭外春霜重，裘压单衾觉晓寒。"
        ],
        "title": "春晓",
        "id": "b16567f8-87f2-49e4-8d69-ccf984762fed"
    },
    {
        "author": "韦骧",
        "paragraphs": [
            "海角春初至，林樊气未和。",
            "天寒梅发晚，沙近雁飞多。",
            "窗纸疏明玉，帘旌荡翠波。",
            "旅怀随日长，索莫不胜歌。"
        ],
        "title": "海陵逢春",
        "id": "0c852111-597f-4ee9-980f-421bd6270e4a"
    },
    {
        "author": "韦骧",
        "paragraphs": [
            "富贵功名岂足邀，鹪鹏所得各逍遥。",
            "古今多少难齐事，烛理都如见睍消。"
        ],
        "title": "感兴",
        "id": "b6012fa7-24be-45cd-a3f2-b4e4a50ad79c"
    },
    {
        "author": "韦骧",
        "paragraphs": [
            "肃羽度春晴，差肩足弟兄。",
            "何时别燕塞，此日类秦筝。",
            "应律声犹剩，排空字宛成。",
            "冥冥奚所滞，惆怅弋人情。"
        ],
        "title": "观飞雁偶十有三",
        "id": "f2a2e9e0-132e-443c-805f-2279474810bd"
    },
    {
        "author": "韦骧",
        "paragraphs": [
            "去年幽谷探寒梅，把酒曾将累句催。",
            "不意今年行海角，玉英开尽未归来。"
        ],
        "title": "忆梅二首  其一",
        "id": "b468e222-a867-4269-a7c7-b3dfe1439417"
    },
    {
        "author": "韦骧",
        "paragraphs": [
            "向来踏雪旧枝旁，指日相期折素香。",
            "可是去春吟太苦，闇招离别间清狂。"
        ],
        "title": "忆梅二首  其二",
        "id": "7dc659fb-0651-4377-a05b-b26444914835"
    },
    {
        "author": "韦骧",
        "paragraphs": [
            "忆逐双旌下暮城，岁华垂尽魄哉生。",
            "瞬眸已见元宵月，归步犹淹累日程。",
            "远想笙箫同众乐，坐怜刀笔久相婴。",
            "驰情只有清辉共，更走诗筒代寄声。"
        ],
        "title": "近元夕怀景纯少卿",
        "id": "9950b4d7-aca0-44b1-878c-3b544cfe43cf"
    },
    {
        "author": "韦骧",
        "paragraphs": [
            "烨烨银檠上，开荣歘尔新。",
            "芳心唯报喜，艳色不关春。",
            "翠幕障风稳，兰膏借润频。",
            "屡占皆取验，始信有花神。"
        ],
        "title": "灯花",
        "id": "42fcaffd-9e3b-4d8f-b4b4-522e003c47ef"
    },
    {
        "author": "韦骧",
        "paragraphs": [
            "璞琢穷工巧，书帷适用高。",
            "得邻辉宝墨，栖迹卧文毫。",
            "匪月光长在，非冰暑自逃。",
            "千金不论直，一字若为褒。"
        ],
        "title": "水精笔架",
        "id": "6003cf69-0c40-4b9e-9cfb-93523b50b6fe"
    },
    {
        "author": "韦骧",
        "paragraphs": [
            "为爱红蕉品格殊，移根千里涉崎岖。",
            "不知今岁秋阳里，能有丹心似旧无。"
        ],
        "title": "自宝丰镇移红蕉于永阳后圃",
        "id": "057c4858-306a-46d7-a665-d9a4ae29e287"
    },
    {
        "author": "韦骧",
        "paragraphs": [
            "穴竹张弦耸碧空，不劳抑按任天风。",
            "莫夸有智藏声足，须信无心触处通。",
            "明月夜深飘更远，闲窗人静听何穷。",
            "知音弗辨山兼水，都在洪钧一噫中。"
        ],
        "title": "风琴",
        "id": "0e35a072-7de1-4c4a-95e9-e6257d5f632e"
    },
    {
        "author": "韦骧",
        "paragraphs": [
            "羽翮本云程，丹青入小屏。",
            "长年离远塞，尽日啄寒汀。",
            "暮角无惊势，春风悄去翎。",
            "几回疑繋帛，旅枕梦初醒。"
        ],
        "title": "雁屏",
        "id": "8cacc3fb-554f-4d3d-ac0d-75cb41281759"
    },
    {
        "author": "韦骧",
        "paragraphs": [
            "簷霜重如雪，池水冷于冰。",
            "鸟舌生根涩，花心起怨憎。",
            "旅人尤倍觉，年少尚难胜。",
            "欲作新春饮，高楼未可登。"
        ],
        "title": "春寒",
        "id": "93748a60-dd84-4661-958d-ba0ac7215ab0"
    },
    {
        "author": "韦骧",
        "paragraphs": [
            "云霭结青冥，成阴重复轻。",
            "虽知飬春色，终是惨人情。",
            "索莫初花态，踌躇去雁声。",
            "芳时不宜忽，紫陌待暄晴。"
        ],
        "title": "春阴",
        "id": "49889d12-691d-4391-b736-0039690e11d7"
    },
    {
        "author": "韦骧",
        "paragraphs": [
            "种格得房精，权奇岂易名。",
            "耳批秋竹薄，蹄蹴水云轻。",
            "徒受双覊制，谁知千里程。",
            "未为良乐遇，春陌自长鸣。"
        ],
        "title": "咏马",
        "id": "3c0ba095-4446-4176-8f6c-984490c6b877"
    },
    {
        "author": "韦骧",
        "paragraphs": [
            "不羡裁纨妙，唯怜入手轻。",
            "月从天上落，风向座中生。",
            "却暑期宣力，经秋任寡情。",
            "人心能似此，及物岂无成。"
        ],
        "title": "咏素扇",
        "id": "09fc9c93-c0d6-4509-bb08-c2239ae28047"
    },
    {
        "author": "韦骧",
        "paragraphs": [
            "劲直不容偏，纤纤体并圆。",
            "附炎非曲致，执热藉双全。",
            "炽炭随方减，寒灰应手然。",
            "洪炉在调适，持此以为权。"
        ],
        "title": "火筯",
        "id": "ec21deb9-e0ab-43d5-ae88-46939d98100e"
    },
    {
        "author": "韦骧",
        "paragraphs": [
            "露井无穷惠，机心在桔橰。",
            "浅深皆应取，俯仰不为劳。",
            "固免羸瓶悔，全胜短绠操。",
            "如何翻鄙笑，抱瓮自孤高。"
        ],
        "title": "桔橰",
        "id": "6055551e-8222-45ce-8535-9f73fc9bfec5"
    },
    {
        "author": "韦骧",
        "paragraphs": [
            "古来壶矢乐，今日亦钧情。",
            "庆马谁亡法，论筹自有评。",
            "较能分胜负，按数计亏盈。",
            "好是摧机中，收功特地轻。"
        ],
        "title": "投壶格",
        "id": "c141fd47-df88-4376-99a6-5ca7e86b6286"
    },
    {
        "author": "韦骧",
        "paragraphs": [
            "鐡尺平如砥，银花贴软枝。",
            "成由巧匠手，持以镇书为。",
            "弹压全繄尔，推迁实在台。",
            "不能柔绕指，方册最相宜。"
        ],
        "title": "花鐡书镇",
        "id": "5c2e5d9f-c018-45c0-be64-9f5795fa5009"
    },
    {
        "author": "韦骧",
        "paragraphs": [
            "戢翼下云中，惊狐计遂穷。",
            "笔端传击搏，座上感英雄。",
            "猛势看如活，妖魂觉已空。",
            "推奸当若此，不独画为空。"
        ],
        "title": "雕狐图",
        "id": "e88cab95-579e-4b08-8b4e-b1a112b6309a"
    },
    {
        "author": "韦骧",
        "paragraphs": [
            "所赋一何钧，悠悠各一身。",
            "行藏宁逆物，进退本由人。",
            "向晦都忘累，逢明固任真。",
            "含沙尙能祸，辨早莫因循。"
        ],
        "title": "咏影",
        "id": "aeea32ec-04db-49db-a2ff-c4d49e64586a"
    },
    {
        "author": "韦骧",
        "paragraphs": [
            "寂寞曾非迹，能闻乃辨声。",
            "于人缘有感，在物本无情。",
            "涛怒中秋盛，雷威百里惊。",
            "更论空谷答，至理自相倾。"
        ],
        "title": "咏声",
        "id": "02e0ff8a-14dc-4340-9278-a81cf7355c09"
    },
    {
        "author": "韦骧",
        "paragraphs": [
            "绮阁宝为床，庭花曲韵长。",
            "三妃惑沈湎，十客助骄荒。",
            "不作强邻备，还罹独足殃。",
            "胡颜犹侍饮，更献请封章。"
        ],
        "title": "陈后主",
        "id": "0b1ac5ea-fbbc-48c8-a3fd-22c2c2871383"
    },
    {
        "author": "韦骧",
        "paragraphs": [
            "钧是龙孙种，怜方与众殊。",
            "既能同劲直，还自表廉隅。",
            "雨露恩虽一，风霜迹更孤。",
            "端人以为杖，气类雅相符。"
        ],
        "title": "方竹杖",
        "id": "3eb9f713-3e31-4ae6-a2fe-d9f8b2c63e89"
    },
    {
        "author": "韦骧",
        "paragraphs": [
            "暂出纷嚣外，相寻寂寞乡。",
            "扫门风竹影，扑座露花香。",
            "白玉为琴轸，丹砂贮药嚢。",
            "疑年闲试问，甲子亦都忘。"
        ],
        "title": "访隐",
        "id": "7b9429cc-4ac0-4964-9b53-cb216281cadd"
    },
    {
        "author": "韦骧",
        "paragraphs": [
            "漠漠复霏霏，因风任所之。",
            "山家晨起后，渔舍晚归时。",
            "散远连云没，飘斜误鸟随。",
            "更堪萦旅思，怅望碧江湄。"
        ],
        "title": "咏烟",
        "id": "c3467d2b-2059-4269-9c83-7b1cc326c7da"
    },
    {
        "author": "韦骧",
        "paragraphs": [
            "忆对残花邀客醉，留连花下惜芳辰。",
            "而今只待微红露，便向枝头觅旧春。"
        ],
        "title": "探后园桃花二首  其一",
        "id": "09d04757-d018-447e-9534-6eb4c13b9310"
    },
    {
        "author": "韦骧",
        "paragraphs": [
            "藉草开樽往兴深，摇花落盏十分斟。",
            "当时已有今年约，肯放花残负赏心。"
        ],
        "title": "探后园桃花二首  其二",
        "id": "f0a4ded3-f9eb-459a-9117-736d9dacd179"
    },
    {
        "author": "韦骧",
        "paragraphs": [
            "数本临溪岸，春多色更夭。",
            "暗香穿水腻，细蕊入风娇。",
            "枝卧侵微草，红繁蔽小桥。",
            "武陵迷客路，与此不相辽。"
        ],
        "title": "溪上桃",
        "id": "d1ee7a96-2fec-4d1e-b8b5-5f249e442101"
    },
    {
        "author": "韦骧",
        "paragraphs": [
            "尽道人间占胜游，天将多景遗斯楼。",
            "江山远顾穷千里，风月平分入两州。",
            "日日高明疑后夜，年年潇洒觉先秋。",
            "不知今古登临客，消却尘怀几斛愁。"
        ],
        "title": "多景楼",
        "id": "658f5b4f-d9ff-40ab-8024-141ab4e52094"
    },
    {
        "author": "韦骧",
        "paragraphs": [
            "晓寒虽在有春催，坐想庭梅烂漫开。",
            "滞迹方愁冰蕊过，清风还喜玉音来。",
            "传芳酷重裁云手，比美遥评傅粉腮。",
            "归见余花须共醉，相宜况有水精杯。"
        ],
        "title": "和吕景纯以梅花盛开见寄",
        "id": "9c04d0a0-faa5-417a-b151-ea58d106027a"
    },
    {
        "author": "韦骧",
        "paragraphs": [
            "瞥来海国未言旋，歘见新春换旧年。",
            "佳节阻陪千骑乐，元宵空想万灯燃。",
            "民声喧溢丰时岁，酒价飞腾要市鄽。",
            "多谢高情不遐弃，清诗相寄宝珠圆。"
        ],
        "title": "又和灯夕见寄",
        "id": "4be2ed25-ec34-4bdf-a8a8-76a527c47be2"
    },
    {
        "author": "韦骧",
        "paragraphs": [
            "庭前弱柳黄金线，池畔新苔绿玉钱。",
            "可是燕鸿恋韶景，犹将健羽度晴天。"
        ],
        "title": "春思五首  其一",
        "id": "1da0936d-7e68-4629-b43c-b8fd4614e506"
    },
    {
        "author": "韦骧",
        "paragraphs": [
            "香心夭艳尚包藏，蜂蝶优游苦未忙。",
            "何处纸鸢飞白昼，几家归燕认雕梁。"
        ],
        "title": "春思五首  其二",
        "id": "3b48bc9e-1e9f-4f71-8687-c4173b4de318"
    },
    {
        "author": "韦骧",
        "paragraphs": [
            "青烟拂拂扑晴晖，帘幕无风永日垂。",
            "不恨离人归不早，只疑春色故相欺。"
        ],
        "title": "春思五首  其三",
        "id": "08f6360b-245e-454c-b33a-fd9ebed55024"
    },
    {
        "author": "韦骧",
        "paragraphs": [
            "近来碧瓦减朝霜，春意垂垂满众芳。",
            "未睹花光照庭榭，且看草色绕池塘。"
        ],
        "title": "春思五首  其四",
        "id": "a2a6fb1e-5fa2-4028-ba03-17c9f91b154e"
    },
    {
        "author": "韦骧",
        "paragraphs": [
            "半惨半舒云外日，似无似有水边风。",
            "覉愁不为阳和减，只恐因春绿鬓空。"
        ],
        "title": "春思五首  其五",
        "id": "b9d2e027-609d-4d9e-8148-0bbeec89b019"
    },
    {
        "author": "韦骧",
        "paragraphs": [
            "春游是处接纷华，寒食风光日欲斜。",
            "柳拂画桥嘶玉勒，草绵香陌度金车。",
            "云边蹴鞠声相远，花外秋千影半遮。",
            "莫羡少年多意思，随时行乐自无涯。"
        ],
        "title": "春游",
        "id": "c3161577-b441-47d5-9c12-ce463d5621c4"
    },
    {
        "author": "韦骧",
        "paragraphs": [
            "他乡蔽讼改新年，事竟归心顿释然。",
            "坐厌帘间窥昼景，行将马上看春天。",
            "无穷芳草含朝雾，几许初花倚暮烟。",
            "长陌风光应渐好，覊怀朝夕付金鞭。"
        ],
        "title": "将归",
        "id": "e7b10695-5f18-477b-a04a-dc1993f8e782"
    },
    {
        "author": "韦骧",
        "paragraphs": [
            "暂离翰苑出南州，匼匝金覊络马头。",
            "泉石清幽为己物，耕桑勤苦共民忧。",
            "笔驱滞事如飞电，语决尘缘似破沤。",
            "内合旧交诗远寄，心期犹未许裴休。"
        ],
        "title": "蔡仲远内翰出虢州刘龙图所寄诗因次其韵",
        "id": "811a81fe-0e60-4256-80d0-530693c5d0b2"
    },
    {
        "author": "韦骧",
        "paragraphs": [
            "当知迷悟不相因，举手如何拂鉴尘。",
            "试问禅翁住方丈，近来多少晚参人。"
        ],
        "title": "和仲远留题方锐长老方丈",
        "id": "b55e32fe-de87-4d86-a2be-d556cbd3fd00"
    },
    {
        "author": "韦骧",
        "paragraphs": [
            "庭柏经霜色半黄，暂安禅室意阳阳。",
            "高怀洞见人间世，凫鹤纷纷自短长。"
        ],
        "title": "又和仲远答锐长老二首  其一",
        "id": "2020c03b-919d-4c51-ae35-e94923d647ee"
    },
    {
        "author": "韦骧",
        "paragraphs": [
            "山前旌剑弄晴光，瞻谒裴回殿角香。",
            "却坐灵堂问禅伯，莫持迂论作金汤。"
        ],
        "title": "又和仲远答锐长老二首  其二",
        "id": "66761502-595f-4388-ae0e-ba8c60434efa"
    },
    {
        "author": "韦骧",
        "paragraphs": [
            "君繇雁荡解官时，我亦琅邪受代归。",
            "邂逅故乡方道旧，逡巡行舸又成违。",
            "十年离合都如梦，千里冲蒙勿自欷。",
            "况是枫庭将奏课，好摅奇蕴动恩辉。"
        ],
        "title": "送周开祖赴阙引对",
        "id": "f272259c-0baa-4353-8d61-ebca6a92d731"
    },
    {
        "author": "韦骧",
        "paragraphs": [
            "幸奉清游入翠微，阴云漏日照旌旗。",
            "登高预整孟嘉帽，访古闲寻白傅诗。",
            "桂子正传飘岝峉，菊英先喜泛瑠璃。",
            "公归留宿湖山暮，恐误郊关竹马儿。"
        ],
        "title": "和邓温伯内翰九月七日约游北高峰",
        "id": "99b8ffc6-a8b4-456d-8b27-0aaaac9a5d87"
    },
    {
        "author": "韦骧",
        "paragraphs": [
            "岱岳参天十八盘，当年旌旆许追攀。",
            "兹游况近重阳节，何幸还陪一日闲。",
            "陟巘舍车登岌岌，爱泉持酒听潺潺。",
            "玉堂健笔成高咏，欲和临池恨思悭。"
        ],
        "tags": [
            "泰山"
        ],
        "title": "用别韵再和",
        "id": "da9b4a8c-4ac9-491e-8c94-a03ad1feb8db"
    },
    {
        "author": "韦骧",
        "paragraphs": [
            "忆随星骑按胶东，屡说余杭气象雄。",
            "今日共为乡里庆，看公双拥旆旌红。",
            "回环山水仙壶外，高下楼台画幅中。",
            "剩把豪篇传美概，免教清话又成空。"
        ],
        "title": "和温伯道旧见寄",
        "id": "efa1c86f-5704-4e52-ba17-5e0b8229a376"
    },
    {
        "author": "韦骧",
        "paragraphs": [
            "九日风光不可辜，更堪潇洒在江隅。",
            "兴如蓝水真能适，诗比齐山亦自娱。",
            "莫向三秋悲齿髪，须将一醉等贤愚。",
            "酒阑忽忆胶东路，跋马随轩望上都。"
        ],
        "title": "又和九日有怀见寄",
        "id": "9a9748f2-7f82-44a1-9d48-b94704072bd2"
    },
    {
        "author": "韦骧",
        "paragraphs": [
            "荣参天上列星躔，闲向人间作地仙。",
            "故里相逢十华鬓，一时同会五高年。",
            "图传略过商山叟，齿序几齐洛宅贤。",
            "有子奉觞公最美，绣衣使者彩衣鲜。"
        ],
        "title": "致政孙朝请过故里为五老之会",
        "id": "27a00f23-e27a-4f42-a737-968ff6626115"
    },
    {
        "author": "韦骧",
        "paragraphs": [
            "官荣符列宿，政术妙专城。",
            "未尽平生蕴，俄从长夜行。",
            "坦情归浩荡，爽气入清明。",
            "独有南州俗，空传遗爱声。"
        ],
        "title": "胡巨源郎中挽词三首  其一",
        "id": "b45abcb2-2219-4f55-a51c-9e39054f46dd"
    },
    {
        "author": "韦骧",
        "paragraphs": [
            "语论常惊座，精神迥照人。",
            "中途多坎?，久疾遂湮沦。",
            "彷彿朱轮改，裴回画翣新。",
            "秋风入哀挽，行路亦伤神。"
        ],
        "title": "胡巨源郎中挽词三首  其二",
        "id": "0b82f283-afa3-44c8-9c15-2f135ebdfe2b"
    },
    {
        "author": "韦骧",
        "paragraphs": [
            "汲守卧犹治，冯郎髪半华。",
            "冥鸿方避弋，美玉已埋砂。",
            "露湿铭旌重，风随挽绋斜。",
            "九原无甚恨，嗣子善传家。"
        ],
        "title": "胡巨源郎中挽词三首  其三",
        "id": "44409675-6a1e-43ff-96f5-f33297a50f67"
    },
    {
        "author": "韦骧",
        "paragraphs": [
            "除书何日到宣城，水驿迢迢引旆旌。",
            "千里讴谣犹在耳，双溪风月岂忘情。",
            "行庖荐玉淮鱼美，坐席浮香楚醴清。",
            "何幸旧游衰晚者，得随舟尾共修程。"
        ],
        "title": "汴上简陈成伯学士",
        "id": "dcdc4ad9-4de5-4577-a4b4-a87a0cf74f11"
    },
    {
        "author": "韦骧",
        "paragraphs": [
            "苍茫云水度淮城，樯影联联注羽旌。",
            "汴泗幸随行舸末，潇湘况重故人情。",
            "晨征共济襟怀豁，夜泊交谈气味清。",
            "应有高篇思宛句，可无美酎继乌程。"
        ],
        "title": "次韵答所和",
        "id": "9c4c6554-563e-4ca8-81eb-e0f9b9913d18"
    },
    {
        "author": "韦骧",
        "paragraphs": [
            "公到蓬瀛十五春，我犹碌碌似轻身。",
            "自忻今日旌轩遇，却忆当年研席亲。",
            "高论耸听多皦皦，孤衷懒叙且循循。",
            "试将辈学樽前数，白髪相逢有几人。"
        ],
        "title": "和见寄",
        "id": "902a939f-e12d-4fb4-be27-716748cd4c7a"
    },
    {
        "author": "韦骧",
        "paragraphs": [
            "宝炉香穗战春寒，四座融怡极日懽。",
            "且乐杯觞随水曲，莫愁烟雨满江干。",
            "首题诗句争传咏，欲插花枝更细看。",
            "众客为公须一醉，何妨倒著接䍦冠。"
        ],
        "title": "和丹阳守许仲途朝议春深饮会即席二首  其一",
        "id": "28b5c0d7-e651-4e5c-9c81-a14228a91507"
    },
    {
        "author": "韦骧",
        "paragraphs": [
            "疑怪和风却暮寒，华堂宾主正酣欢。",
            "人间高会真难偶，身外浮名岂足干。",
            "绿螘泛杯春可吸，红英近烛夜宜看。",
            "梁尘莫逐歌声转，只恐纷纷扑醉冠。"
        ],
        "title": "和丹阳守许仲途朝议春深饮会即席二首  其二",
        "id": "2342a88a-ea8d-486d-bf12-dfa11cead1a0"
    },
    {
        "author": "韦骧",
        "paragraphs": [
            "二月已破三月来，青春白日映楼台。",
            "劝君更饮一杯酒，一月人生笑几回。"
        ],
        "title": "劝酒",
        "id": "130e78f2-ac90-47e6-9101-68f2b83da28f"
    },
    {
        "author": "韦骧",
        "paragraphs": [
            "人从北固山前去，云水苍茫日向西。",
            "今夜渡江何处宿，杨花落尽子规啼。"
        ],
        "title": "离丹阳",
        "id": "224139fd-86cf-492a-9bd9-76a94948bb87"
    },
    {
        "author": "韦骧",
        "paragraphs": [
            "东风吹园杂花开，不忍虚掷委黄埃。",
            "且来相就饮一斗，渐老逢春能几回。"
        ],
        "title": "惜花",
        "id": "847e0391-4a2b-4d02-99ca-ec8bba0bd6c1"
    },
    {
        "author": "韦骧",
        "paragraphs": [
            "布素平生友，如公乃达人。",
            "相逢临远水，累岁望清尘。",
            "万语难穷意，三杯且混真。",
            "鹏鹪各飞举，同是未归身。"
        ],
        "title": "和陈成伯小饮",
        "id": "e16a95eb-fd3e-4e9c-b47c-77583cf4f824"
    },
    {
        "author": "韦骧",
        "paragraphs": [
            "百丈卷河滨，相欢席上人。",
            "香飘清近水，歌动净无尘。",
            "良会诚难必，开怀好任真。",
            "心期在他日，湖海共闲身。"
        ],
        "title": "再和",
        "id": "96e79b1f-953f-4289-9fb2-327b00e79ec6"
    },
    {
        "author": "韦骧",
        "paragraphs": [
            "两篇藻思敌青春，开拨尘昏向此身。",
            "道旧悠悠言易感，论心炯炯谊还亲。",
            "光阴似毂何难转，事物如环且谩循。",
            "白雪调高知寡和，强歌徒愧郢中人。"
        ],
        "title": "再和陈成伯见寄集句三首",
        "id": "2ac835c5-6a3e-418d-9ea3-313cde321c53"
    },
    {
        "author": "韦骧",
        "paragraphs": [
            "久客无佳思，长途有戒心。",
            "系舟偕择地，击柝互传音。",
            "西月光犹浅，南薰候已深。",
            "一樽虽冷落，所幸不孤斟。"
        ],
        "title": "舟次柳子小饮呈成伯学士",
        "id": "907725df-6ceb-49a3-b375-1f1c932fb067"
    },
    {
        "author": "韦骧",
        "paragraphs": [
            "万石风流盛，中秋气序清。",
            "门弧当日庆，寿琖此时盈。",
            "庭下芝兰茂，腰间印绶荣。",
            "况高颐养术，龟鹤得长生。"
        ],
        "title": "石懿老大夫生日",
        "id": "a7a9eab8-94a2-4212-926f-563a388e54f1"
    },
    {
        "author": "韦骧",
        "paragraphs": [
            "夔臯事业久声华，尚鬰谋猷世所嗟。",
            "专阃收功全整暇，偃藩从请示优嘉。",
            "高谈耸服三千客，和气融怡十万家。",
            "不日九天飞诏下，行看騕褭蹴堤沙。"
        ],
        "title": "留别张枢言龙图二首  其一",
        "id": "adba935e-1350-4e3e-a5b6-275691a263c6"
    },
    {
        "author": "韦骧",
        "paragraphs": [
            "政成西蜀肆高怀，乞得东吴盛府开。",
            "千里惨舒都在手，百城趋禀孰为才。",
            "恩寛疲瘵精神健，威慑奸憸胆气摧。",
            "下客拳拳唯慕谊，欲违旌戟更徘徊。"
        ],
        "title": "留别张枢言龙图二首  其二",
        "id": "a8d0d1ed-5e7d-454f-951c-14107d6d05b7"
    },
    {
        "author": "韦骧",
        "paragraphs": [
            "身作名卿早挂冠，饮冰清节久坚完。",
            "门弧远想当年庆，寿琖宜深此日欢。",
            "簪绂诜诜侍佳讌，弦匏苒苒战轻寒。",
            "葭莩敢以诗为献，唯祝公如卫武安。"
        ],
        "title": "陈公武中散生日",
        "id": "ef033be5-a603-4a99-8a33-3f7d0e9f96da"
    },
    {
        "author": "韦骧",
        "paragraphs": [
            "天眷皇图盛，真儒德性高。",
            "文章追孔孟，事业过伊皋。",
            "难进轻三币，功收变一陶。",
            "斗枢符斡运，主柄赞持操。",
            "万务繇吾揆，千龄庆所遭。",
            "邦财理丰本，民力较秋毫。",
            "惠徧农无乏，输均役不骚。",
            "保兵知警守，禄吏绝贪饕。",
            "信令朝廷重，伸威塞境牢。",
            "深谋压夷狄，侵地复岷洮。",
            "万里耕桑富，中原气象豪。",
            "河淤开亿顷，海贡集千艘。",
            "著义尊经典，更科待隽髦。",
            "养材从引类，设学派纷袍。",
            "试士先三尺，传师或六韬。",
            "进贤轻似汲，去弊勇如薅。",
            "化俗迁狙诈，乘时等凤翺。",
            "赤心全皦皦，鄙议过滔滔。",
            "表正销羣靡，言深决众謟。",
            "郭崔奢自减，杨墨谬皆逃。",
            "勋烈轻铭鼎，光华外奏骜。",
            "台阶回远趾，仙观乞闲曹。",
            "异宠藏珍带，优恩避节旄。",
            "钟山归旧隐，槐府辍先劳。",
            "不宰经纶效，潜忘简策褒。",
            "烟云供啸咏，风月相游遨。",
            "古寺唯轻屣，秋溪只小舠。",
            "羮调梅敛实，旱救雨收膏。",
            "寰宇恬安枕，衣冠赋执翿。",
            "何时传入觐，羣望慰嗷嗷。"
        ],
        "title": "过金陵上仆射王舒公",
        "id": "def36ae2-bfc7-4010-9338-9e09e706f476"
    },
    {
        "author": "韦骧",
        "paragraphs": [
            "愿君安虑宰清源，已雪南闽大狱冤。",
            "勿叹割鸡犹屈刃，当知容驷可高门。",
            "解舟兰水春沙浅，税鞅榆关夏木繁。",
            "所得最多公谊在，他年富贵岂须论。"
        ],
        "title": "送范子镇承议同年宰清源",
        "id": "b0f28e43-e866-43a8-bbd2-7eeeb7fcf14c"
    },
    {
        "author": "韦骧",
        "paragraphs": [
            "薰风初泛舜弦声，崧岳储精王佐生。",
            "巨室当时庆弧矢，熙朝今日赞机衡。",
            "燕堂荣映台躔近，寿琖光浮昼景清。",
            "愿祝修龄如卫武，长挥相笔化隆平。"
        ],
        "title": "中书张侍郎生日",
        "id": "dacafef1-14e7-443b-8a31-ddd005da2b78"
    },
    {
        "author": "韦骧",
        "paragraphs": [
            "冷官远室足间关，疲马羸兵倦往还。",
            "局左卜居甘迫窄，城东寓迹谢寛闲。",
            "短辕助载方衔惠，灵荈蠲烦愈厚颜。",
            "两腋风生家事少，并吟惭匪昔贤班。"
        ],
        "title": "迁居近局谢陈成伯假车惠茶",
        "id": "71001a6b-b682-406e-a581-dd198b6bec7b"
    },
    {
        "author": "韦骧",
        "paragraphs": [
            "为困奔驰乃近迁，勿咍飞倦不知还。",
            "趁朝遂免三更起，归舍新添数刻闲。",
            "谩致鄙篇酬雅贶，却烦秀句解衰颜。",
            "高轩若许来惊座，陋室杯盘亦可班。"
        ],
        "title": "再和答篇",
        "id": "e308b246-1cbc-47ac-9323-6ae342b9916c"
    },
    {
        "author": "韦骧",
        "paragraphs": [
            "已愧苍葭倚玉难，更惭投砾引珠还。",
            "卢生破屋居新稳，韩子豪篇语自闲。",
            "虽有清樽伫高躅，须期黄菊奉朱颜。",
            "自惟雅集犹淹缓，诗战雄师未必班。"
        ],
        "title": "又和来篇",
        "id": "79ad019a-f45d-4e60-a7d6-65e0c746d7d3"
    },
    {
        "author": "韦骧",
        "paragraphs": [
            "元宵锁宿礼闱清，春意寒威两战争。",
            "月照楼台疑昼景，风传车马讶雷声。",
            "蹉跎自愧青云志，勤苦须怜皓首生。",
            "勿叹拘挛度良夕，共开精鍳选经明。"
        ],
        "title": "和赵达夫元夕礼闱锁宿",
        "id": "bf7ffd00-72cf-4c7f-ab4f-6cbd8112547e"
    },
    {
        "author": "韦骧",
        "paragraphs": [
            "双扉尽日关，旧观恍然还。",
            "进士将纷集，经生且暂闲。",
            "较材归俊杰，兀坐属疏顽。",
            "远想驹空谷，移文愧北山。"
        ],
        "title": "次韵杨久中将试进士",
        "id": "a16d1405-7251-4cab-a21b-82b7f7720e2c"
    },
    {
        "author": "韦骧",
        "paragraphs": [
            "金门拜敕望严宸，禁陌联镳傍早春。",
            "此日贡闱身亦与，昔年文阵意如新。",
            "为僚况偶羣英集，投隙何妨雅论频。",
            "共念残科多滞士，归期缓指甲申旬。"
        ],
        "title": "又和锁宿即事",
        "id": "80132d52-cc28-4325-b9ae-ba071981af52"
    },
    {
        "author": "韦骧",
        "paragraphs": [
            "浮世难逢故旧并，贡闱风月可忘情。",
            "当年论事皆陈迹，此日评文亦浪名。",
            "荏苒光阴踰一纪，间关志气话平生。",
            "且将觞咏消闲隙，鹏鷃逍遥理自明。"
        ],
        "title": "示黄彦发欧阳勉甫道旧",
        "id": "0575b5ed-d10d-4e95-9ec2-8820ef2ea72b"
    },
    {
        "author": "韦骧",
        "paragraphs": [
            "风摇古木影萧森，何处飘来暮笛音。",
            "杳杳迥如天上曲，悠悠不减陇头吟。",
            "未逢明月心犹恨，却忆残梅兴亦深。",
            "幽思萦回长不断，欲量应及数千寻。"
        ],
        "title": "和久中闻笛",
        "id": "cf6c5392-07cc-48a5-a9ee-ae7b24dff2fc"
    },
    {
        "author": "韦骧",
        "paragraphs": [
            "雪余著处是琼瑶，惜向春风势易消。",
            "野色澄明经一洗，鸟声喧滑自相招。",
            "润通弱柳晴林媚，清逼归鸿云路遥。",
            "浩荡幽怀吟不尽，高楼斜日望寥寥。"
        ],
        "title": "和达夫雪霁",
        "id": "eba63141-2bff-47fc-a4b0-4f0c3328589c"
    },
    {
        "author": "韦骧",
        "paragraphs": [
            "白玉墀前共得仙，而今邂逅半华颠。",
            "评文我辨异同字，由义君持难易权。",
            "畏简不能成共酌，纾情莫惜寄新篇。",
            "上林春晚归鞭动，意思何如癸巳年。"
        ],
        "title": "戏呈吴伯固同年",
        "id": "787b6819-8dc2-4c30-aa09-e2fb69199246"
    },
    {
        "author": "韦骧",
        "paragraphs": [
            "裁句清如李谪仙，挥毫放浪近张颠。",
            "偶于贡部同官责，更向诗坛擅将权。",
            "戏笔谩追丹桂旧，报言还愧木瓜篇。",
            "一樽何处偕吟啸，浩兴犹堪逐少年。"
        ],
        "title": "又次前韵答所和诗",
        "id": "36cba903-a8ac-44fe-b58e-3d7dfe6af2e1"
    },
    {
        "author": "韦骧",
        "paragraphs": [
            "二月东风势渺漫，侵陵和景作清寒。",
            "发扬造化非无力，鼓动芳菲自有端。",
            "鬭草戏儿忧手瘃，怀边思妇忍眉攒。",
            "祗输便腹忘机者，不废书帷昼寝安。"
        ],
        "title": "和久中春风",
        "id": "88fc7612-45af-43ab-a925-f84fdabab6c9"
    },
    {
        "author": "韦骧",
        "paragraphs": [
            "山阳判袂几三纪，鐡柱题名过十年。",
            "聚散信如萍逐水，光阴奚翅筈离絃。",
            "高材未用君犹健，弱羽无心我自全。",
            "凫鹤短长何足算，相逢樽酒且留连。"
        ],
        "title": "寄陈君佐",
        "id": "bf235ce1-ce68-4c08-ab1d-5c1c7a9c7334"
    },
    {
        "author": "韦骧",
        "paragraphs": [
            "晓跃骅骝紫禁开，诏音不许少淹回。",
            "斜鞭忽过天街柳，曳履还侵佛合苔。",
            "昼幕四垂如近汉，夜灯相比似占台。",
            "会将精识抡荆璞，当有孚尹应手来。"
        ],
        "title": "和吴子友贡院作",
        "id": "af6f32ea-d3a8-4627-ae94-06d234a242b7"
    },
    {
        "author": "韦骧",
        "paragraphs": [
            "君有青铜独可怜，规模奇古众疑年。",
            "寒光不减虽人致，真鉴无期本自然。",
            "秋水未堪方洞照，霜蟾应是恨长圆。",
            "主人较艺还如尔，坐别嫫施丑与妍。"
        ],
        "title": "和中裕古鉴",
        "id": "dcda0835-63f3-415a-a702-71a647e7c77d"
    },
    {
        "author": "韦骧",
        "paragraphs": [
            "冷官仍白髪，陋巷足青苔。",
            "弥月不书刺，经时长覆杯。",
            "未能依涧壑，空欲远尘埃。",
            "聊作支离况，诗成祗自咍。"
        ],
        "title": "京居",
        "id": "3bb6ff76-577b-4461-820e-1367f5a25a65"
    },
    {
        "author": "韦骧",
        "paragraphs": [
            "海角分携仅十年，钜创钧是偶生全。",
            "相逢未暇聊持酒，就别还惊欲放船。",
            "顾我滞踪徒衮衮，羡君归翅自翩翩。",
            "蕲春岂足劳余刃，应有佳声慰慊然。"
        ],
        "title": "送冯材叔宰蕲春",
        "id": "b8f7f0d2-c250-44a4-ad71-2b953f00a723"
    },
    {
        "author": "韦骧",
        "paragraphs": [
            "一枝栖息又逢春，何幸高贤晚获亲。",
            "顾我画墁惭所食，荷公倾盖异于新。",
            "绪余衮衮心尤慕，盘辟区区礼未伸。",
            "三望膺门漫刺字，且持累句愬因循。"
        ],
        "title": "韩敏之学士贰少府往拜凡三而未觏因致以诗",
        "id": "9d723d75-6b0a-4aa2-80fc-df66ee1fa8e0"
    },
    {
        "author": "韦骧",
        "paragraphs": [
            "昴宿储精岳降神，干坤钟异钜贤身。",
            "间生庆候年弥永，辅世休声日又新。",
            "台鼎梅调方夏实，凤池风好正南薰。",
            "因时愿祝松椿寿，长赞熙朝秉化钧。"
        ],
        "title": "邃明生日",
        "id": "38f9e0f5-6462-4e03-9e7f-967b9a450446"
    },
    {
        "author": "韦骧",
        "paragraphs": [
            "荣养如公世所稀，薤歌今日勿深悲。",
            "生封郎位腰金贵，老向仙乡拥节随。",
            "积德已酬高闬志，遗踪何愧北山移。",
            "义方有子声华重，千古灵丘起后思。"
        ],
        "title": "致政孙大夫挽词",
        "id": "c5831697-b6f7-44f7-ae00-19dfd0465c58"
    },
    {
        "author": "韦骧",
        "paragraphs": [
            "笔阵收锋考战文，喧喧车马隔重门。",
            "心矜力学求之密，目到雄辞气不昏。",
            "美宝辨来三献惬，雕虫屏尽六经尊。",
            "囊封奏号须明发，吉梦应先彻九阍。"
        ],
        "title": "同文馆试上舍和同事孔彦常学士即事",
        "id": "bd225ad8-d118-4360-833d-90831d4cffd0"
    },
    {
        "author": "韦骧",
        "paragraphs": [
            "强继高吟岂足论，聊持布鼓过雷门。",
            "解颐传咏知辞妙，落笔酬言怯思昏。",
            "霜叶舞风鸣碧瓦，寒云漏月射清尊。",
            "好传秀句频惊座，索马行将戒守阍。"
        ],
        "title": "又和",
        "id": "2a96db0e-83e3-4bb8-ba36-72b387fe59e0"
    },
    {
        "author": "韦骧",
        "paragraphs": [
            "软语霏霏过夜分，程文都已辨专门。",
            "香焚龙脑神还健，书检蝇头眼易昏。",
            "驺从传呼金阙晓，星辰环拱紫垣尊。",
            "拆封御史何时到，曳组相将谒禁阍。"
        ],
        "title": "又和前韵呈彦常明叔",
        "id": "09c934c2-eaa5-49a8-a999-ffdfb1e2bfb3"
    },
    {
        "author": "韦骧",
        "paragraphs": [
            "当年京口望清尘，德论于今想记频。",
            "何幸上庠参较艺，又依高鍳免遗珍。",
            "下帷昼寂霜威敛，挥麈宵寒月色新。",
            "早晚奏名归驶迅，九衢多少避骢人。"
        ],
        "title": "较试将毕呈彦衡察院上官",
        "id": "58e733e2-7815-4bf8-b4fa-9fd7e47b308e"
    },
    {
        "author": "韦骧",
        "paragraphs": [
            "城壖候馆势弘开，捧诏彤庭薄暮来。",
            "庠序旁延优上舍，行能参考见高才。",
            "糊名独得珠无胫，摭实更忻山有莱。",
            "贤杰闻风争入彀，箪瓢何足乐颜回。"
        ],
        "title": "又和彦常试院即事  其一",
        "id": "f955eaae-885c-48eb-98b2-66f90b98ebe4"
    },
    {
        "author": "韦骧",
        "paragraphs": [
            "天寒帘幕气萧骚，终日披文不厌劳。",
            "但有诚心禆藻鍳，敢矜明目察秋毫。",
            "璵璠启袭光难掩，雕鹗凌虚势自高。",
            "号奏身闲无一事，唱酬尤喜得诗豪。"
        ],
        "title": "又和彦常试院即事  其二",
        "id": "40bc74d0-cd55-4284-849f-4ccee50433d8"
    },
    {
        "author": "韦骧",
        "paragraphs": [
            "辨骏由来尽马羣，裁声今已得龙孙。",
            "不容一字虚褒贬，可见诸生究本源。",
            "衡鍳有凭宜自信，毫厘无益懒轻论。",
            "分携莫惜频交语，且尽樽前蜡泪痕。"
        ],
        "title": "又和彦常试院即事  其三",
        "id": "a95e0f6b-db3f-4de2-a15a-9ae3a900f785"
    },
    {
        "author": "韦骧",
        "paragraphs": [
            "峤北分携一纪逾，浮梁唯奉数行书。",
            "如何邂逅同萦绊，遂得从容接绪余。",
            "道旧良多动嚬笑，忘形不觉度居诸。",
            "出门幸且时相顾，更望新篇数起予。"
        ],
        "title": "呈郭奉议明叔",
        "id": "7fcde034-abfe-49b0-8665-a2656fc3b7c8"
    },
    {
        "author": "韦骧",
        "paragraphs": [
            "适口珍鲜品格高，泥深海近不能逃。",
            "若教毕卓曾知味，岂肯甘心把蟹螯。"
        ],
        "title": "食蛤蜊二首  其一",
        "id": "2925e5b3-7ed2-497f-8b2e-a77740a4b0f9"
    },
    {
        "author": "韦骧",
        "paragraphs": [
            "自卫区区亦甚勤，刳肠剔柱奈何人。",
            "若知射影能相惧，应学含沙得保身。"
        ],
        "title": "食蛤蜊二首  其二",
        "id": "58fca635-a309-4645-b343-a5f44ae3633d"
    },
    {
        "author": "韦骧",
        "paragraphs": [
            "留心不减汉张芝，体意俱完世学稀。",
            "下笔欲为来者法，临池时见古人非。",
            "篇篇骇目神如电，字字凌虚势若飞。",
            "多谢公余怜所好，璨然累幅遗珠玑。"
        ],
        "title": "谢钟离中散公序惠草书",
        "id": "caefb77a-9edd-4da4-8fec-7745cd4eeb3f"
    },
    {
        "author": "韦骧",
        "paragraphs": [
            "八座辉光道德隆，陋儒何幸奉从容。",
            "听言迥出羣贤表，顾己荣于万户封。",
            "密启更惭先荐鹗，高门况是晚登龙。",
            "荷公恩意知难报，劲节当先比涧松。"
        ],
        "title": "呈户部李尚书二首  其一",
        "id": "c9681308-b1ef-46c4-9860-f18c503d6731"
    },
    {
        "author": "韦骧",
        "paragraphs": [
            "三纪光阴疾若驰，一身孤宦亦逶迤。",
            "人疑碌碌非奇节，谁信嚣嚣足有为。",
            "白髪精神怜晚景，青云志气慊卑枝。",
            "门阑此日蒙优遇，可是嚢中颖脱时。"
        ],
        "title": "呈户部李尚书二首  其二",
        "id": "cac3fcc8-e569-4be1-bd8a-fd8e3192c7a1"
    },
    {
        "author": "韦骧",
        "paragraphs": [
            "昔咏相过人不知，于今想见少陵诗。",
            "邻居何幸偏依德，交语乘闲祗隔篱。",
            "攀桂当年联步武，近兰此日慰瞻思。",
            "冷官罢局方无頼，但向清风且乐饥。"
        ],
        "title": "呈南邻司门盛诲之同年",
        "id": "12c4530a-7657-4cc6-b4eb-8791b1bfc397"
    },
    {
        "author": "韦骧",
        "paragraphs": [
            "夜宿陈仓驿，朝行三里山。",
            "千峰排欎鬰，万石激潺潺。",
            "征驭来何亟，幽禽语自闲。",
            "尘劳亦知幸，胜景得跻攀。"
        ],
        "title": "过二里山",
        "id": "76c7d85c-e624-455a-9ec0-10c5c0eaa7c9"
    },
    {
        "author": "韦骧",
        "paragraphs": [
            "五峰列翠俨如屏，御爱知非浪得名。",
            "行客勿轻加诮咏，播迁岂是不关情。"
        ],
        "title": "御爱山",
        "id": "8463a285-6f1a-4b82-8557-76fb4a66ee4b"
    },
    {
        "author": "韦骧",
        "paragraphs": [
            "龟趺螭首势嵬然，轻重由来在所镌。",
            "名削奸臣磨伪说，像迁居士记真诠。",
            "精文本自精诚出，妙手幡因妙相传。",
            "以善辟邪殊可敬，为公嗟叹作诗篇。"
        ],
        "title": "凤翔刘明复龙图刊李茂正德政碑勒移维摩塑像文求诗因寄",
        "id": "013513fe-1a2b-4dd2-a823-e9bce5b91fe5"
    },
    {
        "author": "韦骧",
        "paragraphs": [
            "拥麾遥想陟崔嵬，骤喜清谈复屡陪。",
            "攀桂当年追远趾，偃藩今日仰高才。",
            "如公闳博难淹外，顾我迂疏任傥来。",
            "相遇且宜忘倍道，暂同持酒赋层台。"
        ],
        "title": "和遂州太守李安上年兄见贻",
        "id": "518ec892-a5f0-49a6-9a78-cdeb203437b7"
    },
    {
        "author": "韦骧",
        "paragraphs": [
            "两世同年世亦稀，同官同路复同词。",
            "登途先后无多日，聚论参差已过时。",
            "剑外石梯方息鞅，山南珍翰忽伸眉。",
            "情知邂逅当非晚，聊寓长言写所思。"
        ],
        "title": "寄提刑岑巖起",
        "id": "f8324212-64b2-49ab-aba6-779043c95c65"
    },
    {
        "author": "韦骧",
        "paragraphs": [
            "崔嵬陟尽复凌兢，暂舍银鞍杖策行。",
            "栈阁架空霄路近，栏干护险晓云平。",
            "仰看翠壁层城峻，下瞰长江一带萦。",
            "自惜仙才难蜀道，始知难此不虚名。"
        ],
        "tags": [
            "长江"
        ],
        "title": "过朝天岭",
        "id": "27cb1b96-ede9-4bf9-9c67-d5b1aa65db96"
    },
    {
        "author": "韦骧",
        "paragraphs": [
            "江山千里势雄豪，终日缘崖未是劳。",
            "欲识寒心骑马处，三盘阁上看惊涛。"
        ],
        "title": "三盘阁",
        "id": "eeaedcda-5bb6-4470-9254-98e76e078c1c"
    },
    {
        "author": "韦骧",
        "paragraphs": [
            "嵬然峭壁入青云，玉枕光辉绝世尘。",
            "岂是羣仙露奇迹，故将珍玩感途人。"
        ],
        "title": "玉枕驿",
        "id": "c7580d99-a54f-4f58-8b04-32142083641e"
    },
    {
        "author": "韦骧",
        "paragraphs": [
            "间关危栈过岧嶤，忽见平原旅恨销。",
            "却被飞涛送乡思，悠悠想见浙江潮。"
        ],
        "title": "过故平",
        "id": "c47398eb-e2b7-49da-9ecd-be10f75e8a2c"
    },
    {
        "author": "韦骧",
        "paragraphs": [
            "回首边城暮霭轻，乱山深处宿归程。",
            "流泉遶榻鸣寒夜，别是劳生一段清。"
        ],
        "title": "回宿故县驿",
        "id": "8be24101-3ca7-4e9d-ac90-2a6d59174ecb"
    },
    {
        "author": "韦骧",
        "paragraphs": [
            "剑阁文台相去遥，朝行山顶暮行腰。",
            "双眸视险睛常眩，两髀乘鞍肉半消。",
            "空有辛勤驰远道，愧无毫末补清朝。",
            "何时解组归乡国，十里西湖弄短桡。"
        ],
        "tags": [
            "西湖"
        ],
        "title": "文剑道中",
        "id": "902280b3-ce44-4aba-804e-26efb554c24d"
    },
    {
        "author": "韦骧",
        "paragraphs": [
            "先世曾夸尺五天，后来苗裔独萧然。",
            "可怜三十三年内，科第唯吾父子传。"
        ],
        "title": "登科  其一",
        "id": "68a36bdb-ea0c-41fd-8d15-979a2b75fb50"
    },
    {
        "author": "韦骧",
        "paragraphs": [
            "青云意气已参差，白髪精神祇自嗤。",
            "喜汝登科年尚少，好摅事业趁明时。"
        ],
        "title": "登科  其二",
        "id": "fd75ef01-a8ec-4862-9fd6-4f29764d78e5"
    },
    {
        "author": "韦骧",
        "paragraphs": [
            "六月羣芳歇，榴花拆浅黄。",
            "色方金菊淡，体异玉簪长。",
            "触日犹能媚，迎风不在香。",
            "无劳问朱实，秀发占中央。"
        ],
        "title": "黄石榴花",
        "id": "4972ad7f-36c1-4ca0-8849-b829667d30ea"
    },
    {
        "author": "韦骧",
        "paragraphs": [
            "圣文摅道妙，神武拓边封。",
            "治迹超三代，焦心厌九重。",
            "方仪韶乐凤，忽驾鼎湖龙。",
            "遗烈传千世，鸿基固祖宗。"
        ],
        "title": "大行皇帝挽辞二首  其一",
        "id": "b9fb309d-50e1-4cdf-b5c7-032871ff71c2"
    },
    {
        "author": "韦骧",
        "paragraphs": [
            "检玉将封岱，遗弓已上僊。",
            "新陵崇永裕，旧节罢同天。",
            "哀仗愁云外，悲笳惨月边。",
            "攀髯臣子恨，万泪欲成川。"
        ],
        "title": "大行皇帝挽辞二首  其二",
        "id": "3c717f66-49d9-47aa-b928-3dcb9d1184c8"
    },
    {
        "author": "韦骧",
        "paragraphs": [
            "花似新鹅色泽均，蕚如柘茧乱纷纷。",
            "更临返照遥凝目，翠幄无端惹瑞云。"
        ],
        "title": "再咏黄石榴花二首  其一",
        "id": "d1b5d81f-2d33-499a-91db-e5b5f5544e71"
    },
    {
        "author": "韦骧",
        "paragraphs": [
            "佳人最爱石榴红，染作轻裙步履同。",
            "唯有此花难入意，任教荣悴逐薰风。"
        ],
        "title": "再咏黄石榴花二首  其二",
        "id": "964b2d86-ffb4-4ae6-9b34-f11440a1dcd5"
    },
    {
        "author": "韦骧",
        "paragraphs": [
            "君寓姑苏吾舍杭，惯从云水乐仙乡。",
            "相逢邂逅趋端礼，同职间关到益昌。",
            "疲俗未肥心所病，故园何在梦偏长。",
            "新阳欲动林泉好，觞咏随时且自强。"
        ],
        "title": "自剑还道中寄同事苏进之",
        "id": "e1598648-a54b-49d1-b459-cc975160df57"
    },
    {
        "author": "韦骧",
        "paragraphs": [
            "按部嵚崎向梓潼，上亭孤驿倚寒空。",
            "淋铃尽想当时雨，吼地愁闻竟夕风。",
            "冲冒狂飚忧病体，驱除宿翳懒神功。",
            "翼朝揽辔逢清霁，致敬宜将樵意同。"
        ],
        "title": "宿上亭驿",
        "id": "a2121dac-dbd0-4c1f-82e0-ba9e5ca19da3"
    },
    {
        "author": "韦骧",
        "paragraphs": [
            "英威凛凛愯西州，血食潼江度几秋。",
            "曾运阴兵摧贼垒，每均甘泽惠农畴。",
            "翠帏半卷香烟动，金榜高题日影浮。",
            "暂止轺车聊一奠，肯将曲祷累神休。"
        ],
        "title": "谒梓潼庙",
        "id": "06dd5063-2ea7-46d5-be87-277862948a06"
    },
    {
        "author": "韦骧",
        "paragraphs": [
            "扑面尘埃二十年，纱笼石刻顿光鲜。",
            "廋辞不用题黄绢，自有惊人秀句传。"
        ],
        "title": "题岑巖起剑门诗刻后",
        "id": "fb61633f-5c5a-4350-9b54-c9ccc92a35bf"
    },
    {
        "author": "韦骧",
        "paragraphs": [
            "弃繻东去有遗篇，杖节西还今几年。",
            "莫向长岐悲齿髪，似君行学可怡然。"
        ],
        "title": "和巖起观旧诗有感",
        "id": "2b67ec97-1d42-4acf-bc2b-661e8f11ba6d"
    },
    {
        "author": "韦骧",
        "paragraphs": [
            "巴山险阻备尝之，笑读豪篇似抵巇。",
            "况是岁华垂尽日，却为贤者独劳时。",
            "寒多未放泉声活，春近先从柳眼知。",
            "早晚星轺趣回辔，东园共醉小枝枝。"
        ],
        "title": "又和十二月二十九日思封道中",
        "id": "0464c9b1-42f5-41fb-834f-8999c29a9e42"
    },
    {
        "author": "韦骧",
        "paragraphs": [
            "十年为别只逡巡，喜见来篇墨色新。",
            "且解征鞍同一醉，异乡难遇故乡人。"
        ],
        "title": "和资守许泽翁见寄",
        "id": "acc0bc1b-2fd2-40fa-b110-23b7da36284b"
    },
    {
        "author": "韦骧",
        "paragraphs": [
            "地名长柳柳初长，下马临泉却坐床。",
            "客舸傍沙收百丈，野禽窥水竞双翔。"
        ],
        "title": "长柳馆",
        "id": "085cdc27-613a-4123-a437-f973a1b7a03d"
    },
    {
        "author": "韦骧",
        "paragraphs": [
            "里名胜母曾车止，邑号朝歌墨驭还。",
            "我领漕权来此坐，不惟自哂且赪颜。"
        ],
        "title": "算钱铺",
        "id": "40f1eff6-5670-4587-9c32-c90dc16d2ce2"
    },
    {
        "author": "韦骧",
        "paragraphs": [
            "由来迷悟尽真如，见性名堂亦谩书。",
            "万变纷纷任交战，一心了了即安居。",
            "槛花夭秀乌能浼，庭柏孤高自有余。",
            "多谢前人为留意，使予聊得寓清虚。"
        ],
        "title": "见性堂",
        "id": "d2d4bb9e-0a67-4d19-bb4b-b83a4186195c"
    },
    {
        "author": "韦骧",
        "paragraphs": [
            "阴平才过万山重，路指江油栈阁通。",
            "峰顶云收余夕雪，马蹄尘少带春风。",
            "一溪水色瑠璃碧，几坞梅花锦绣红。",
            "莫谓奔驰足劳苦，目前佳趣亦无穷。"
        ],
        "title": "都竹道中",
        "id": "7b609210-d8fd-4e1d-bf7d-a1cc26ae1cf3"
    },
    {
        "author": "韦骧",
        "paragraphs": [
            "轻轺晓过赤崖潭，莫讶凝眸涉再三。",
            "百丈澄澜连底见，千寻翠壁与天参。",
            "钓丝森蔚迷芳岸，鹅管参差滴秀巖。",
            "胜概心藏俟能画，肯教凡笔谩镌镵。"
        ],
        "title": "过赤崖潭",
        "id": "d73bbf89-ba3d-452e-b85b-0fc6bb68974c"
    },
    {
        "author": "韦骧",
        "paragraphs": [
            "二月春将半，山高雪未消。",
            "危亭在屏障，万水缀琼瑶。",
            "似与尘寰隔，安知云路遥。",
            "区区澄按外，暂得驻轻轺。"
        ],
        "title": "过雪峰亭",
        "id": "fe1e88e9-1a28-4eaf-9301-02212ac8b25e"
    },
    {
        "author": "韦骧",
        "paragraphs": [
            "缘崖陟磴势凌兢，偏坐银鞍傍险行。",
            "更向望星山上过，扪参方信不虚名。"
        ],
        "title": "经望星山",
        "id": "f5d66d79-7443-49c1-b677-eaa9a33cf649"
    },
    {
        "author": "韦骧",
        "paragraphs": [
            "臲卼肩舆半侧身，嵚岖石磴但无尘。",
            "山行从隶难成列，路转前驱却向人。",
            "更瞰江潭尤觉险，独怜桃李解妆春。",
            "他时跃马康庄稳，莫忘欹危蹙頞频。"
        ],
        "title": "螗啼岭",
        "id": "507e5b4f-c442-4a9a-91da-80540adf95cb"
    },
    {
        "author": "韦骧",
        "paragraphs": [
            "白云起处山樱发，绿柳垂边水螘鸣。",
            "唯有晓寒殊未减，重裘还似冒霜行。"
        ],
        "title": "亭溪道晓行",
        "id": "466e2481-52e2-4774-8b18-9f2fe15ab178"
    },
    {
        "author": "韦骧",
        "paragraphs": [
            "辍程趋疾且归来，莫讶回船在不期。",
            "恐失东园桃李色，一年深悔欲何追。"
        ],
        "title": "至白水驿辍趋文还益昌",
        "id": "f83407c3-f2ee-4b9a-b1c0-e64f1052becc"
    },
    {
        "author": "韦骧",
        "paragraphs": [
            "浮屠屹屹势参天，旌骑朝临又改年。",
            "一日再登清兴足，旧游新变异时传。",
            "嘉篇却寄踰千里，遗爱相仍沸两川。",
            "尘淟剽闻肝胆醒，况陪胜覧即芳筵。"
        ],
        "title": "和许冲元内翰易元日登塔之游为再登",
        "id": "f8f26dc8-ba85-4f81-a151-2808599b09ab"
    },
    {
        "author": "韦骧",
        "paragraphs": [
            "紫诏催还二月天，清台颁历涉三年。",
            "高文昔冠羣儒首，异政今为两蜀传。",
            "此日旌旄度危栈，何时舟檝济长川。",
            "笳铙渐远劳瞻望，犹想飞花傍祖筵。"
        ],
        "title": "又借前韵为攀别之作",
        "id": "a9b0608b-d6b2-4d8e-893b-935d4f549a87"
    },
    {
        "author": "韦骧",
        "paragraphs": [
            "别来凡历几重山，又报兼途策马还。",
            "而我病躯方觉健，喜时觞酒助谈间。"
        ],
        "title": "和岑巖起见寄三绝  其一",
        "id": "9e7b9727-f445-4a1f-afa9-145a7b6f8b5b"
    },
    {
        "author": "韦骧",
        "paragraphs": [
            "分携斜日在青山，不意黎明我遽还。",
            "却向益昌迎马首，由来无定是人间。"
        ],
        "title": "和岑巖起见寄三绝  其二",
        "id": "4f94c76c-691c-4881-bc86-6131ba217cce"
    },
    {
        "author": "韦骧",
        "paragraphs": [
            "百丈江流万仞山，一车方往一车还。",
            "若教说著邯郸梦，都在胡卢掩口间。"
        ],
        "title": "和岑巖起见寄三绝  其三",
        "id": "acff277a-3183-443f-b896-f448e14beec8"
    },
    {
        "author": "韦骧",
        "paragraphs": [
            "北苑先春云凤团，封题分寄墨初干。",
            "未甘金碾消磨了，且作琼枝爱惜看。",
            "水异康王烹莫称，才非卢子咏应难。",
            "强抽鄙句惭瑶报，佳惠轻酬岂自安。"
        ],
        "title": "谢巖起寄凤团茶",
        "id": "dfd9afdc-f5d1-4d0a-8df2-4440a6f0cd48"
    },
    {
        "author": "韦骧",
        "paragraphs": [
            "所部虽同邂逅稀，今年差比去年迟。",
            "蓼图犹忆当时玩，菊酒还陪此日持。",
            "衰鬓已斑乌足叹，壮心徒在竟何施。",
            "相逢且尽从容兴，况是终更欲及期。"
        ],
        "title": "至西县走呈巖起",
        "id": "c211a42c-5afa-491e-a628-9a2b8068ca33"
    },
    {
        "author": "韦骧",
        "paragraphs": [
            "灵芽不减密云团，十袭清香翠若干。",
            "芜句聊纾情内动，明珠更得掌中看。",
            "轻投雅贶公为易，并获殊珍我自难。",
            "报德酬言古人重，斐章不再岂遑安。"
        ],
        "title": "再和巖起以诗答谢惠团茶之句",
        "id": "9be33a3f-81f6-461a-a2b5-91c3a00fccb0"
    },
    {
        "author": "韦骧",
        "paragraphs": [
            "暌违旬浃似朝晡，劳想清冰映玉壶。",
            "谩寄小诗驰鄙意，更能还贶雅篇无。"
        ],
        "title": "城固道中先寄  其一",
        "id": "b9644c07-bd8a-42ed-bef0-d72136dc3a3d"
    },
    {
        "author": "韦骧",
        "paragraphs": [
            "税鞅行邮日欲晡，汉皋重得造仙壶。",
            "不知挥麈交谈外，还许拢弦入听无。"
        ],
        "title": "城固道中先寄  其二",
        "id": "70ddec40-9cde-4617-a6cd-d47df0209af7"
    },
    {
        "author": "韦骧",
        "paragraphs": [
            "诗筒方讶惠音稀，击钵来篇果不迟。",
            "定欲擅场专独胜，岂容遗帼久相持。",
            "招邀近想融樽满，往返多惭孺榻施。",
            "况得鸾弦声出幌，肯教马足自稽期。"
        ],
        "title": "凌晨马上得惠诗再次元韵  其一",
        "id": "8f504aa6-5c7c-4639-90a6-65111e9527dc"
    },
    {
        "author": "韦骧",
        "paragraphs": [
            "建芽精嫩凤为团，海错珍鲜鳆作干。",
            "远物方惭容易献，来篇不似等闲看。",
            "始忻报玖情何厚，幡觉阳春和独难。",
            "写寄中州传好事，须教纸价踊长安。"
        ],
        "title": "凌晨马上得惠诗再次元韵  其二",
        "id": "8950a387-eebe-4d19-89ef-cf2dbf3a9ab0"
    },
    {
        "author": "韦骧",
        "paragraphs": [
            "自今酬唱不宜稀，所恨诗盟结已迟。",
            "两阵辞锋谩交战，一坛将钺敢争持。",
            "宦途何愧为难进，老境宁当效逆施。",
            "相遇相期情谊远，莫临觞咏数瓜期。"
        ],
        "title": "凌晨马上得惠诗再次元韵  其三",
        "id": "65796323-2879-4b5f-9a5e-1730d261490c"
    },
    {
        "author": "韦骧",
        "paragraphs": [
            "园林雨过秋萧索，幅巾谈笑情方乐。",
            "歘然一抹四朱弦，续续清声透帘幕。",
            "轻拢慢撚手应心，如出自然非以学。",
            "露蝉凄咽春莺啭，变化逡巡动寥廊。",
            "审音度曲肃众听，歌舞满堂生寂寞。",
            "自嗟投老饮量衰，一举为空金凿落。"
        ],
        "title": "闻胡琴一首",
        "id": "2e6dbc46-20f0-4ba7-9840-2e36cf45f42e"
    },
    {
        "author": "韦骧",
        "paragraphs": [
            "判袂知非远，驰轺约屡经。",
            "犹于暮云底，回首汉皋亭。"
        ],
        "title": "书西县壁",
        "id": "fb0d048a-dcab-474c-923a-667e768fec0f"
    },
    {
        "author": "韦骧",
        "paragraphs": [
            "宝峰亭下菊鲜鲜，妩媚秋风似可怜。",
            "欲摘一枝分玉盏，星轺莫惜屡扬鞭。"
        ],
        "title": "闻巖起至以诗先寄  其一",
        "id": "58558787-114c-45cc-abae-c973eabc0d82"
    },
    {
        "author": "韦骧",
        "paragraphs": [
            "公来税鞅且盘桓，山国萧条正早寒。",
            "虽缺鸾弦翻妙曲，聊凭螘酒助清懽。"
        ],
        "title": "闻巖起至以诗先寄  其二",
        "id": "baac793c-00de-49c0-b189-aaf2713635c7"
    },
    {
        "author": "韦骧",
        "paragraphs": [
            "酒轶刘伶颂，茶高陆羽经。",
            "庶几延笑语，何事驻长亭。"
        ],
        "title": "和道中咏怀",
        "id": "59a0909f-4ac0-454c-8d7d-e41dd0e5b9be"
    },
    {
        "author": "韦骧",
        "paragraphs": [
            "振职提三尺，潜心醉六经。",
            "高材难浅度，岂止狱平亭。"
        ],
        "title": "和述志",
        "id": "405884d0-1e46-4f84-bc5b-284a5b51d643"
    },
    {
        "author": "韦骧",
        "paragraphs": [
            "仰服籯金训，传家在一经。",
            "况当声教远，夜柝静戎亭。"
        ],
        "title": "和念祖",
        "id": "60841d8c-728d-4252-8e88-f85aa0fefee9"
    },
    {
        "author": "韦骧",
        "paragraphs": [
            "常思洞庭橘，美实冠南方。",
            "雪蘤千林谢，金衣万顷黄。",
            "辉光依泽国，彷彿在仙乡。",
            "沈咏滋迎露，韦诗寄待霜。",
            "远邦方渴想，邻圃得清香。",
            "未用矜封户，何如助釂觞。",
            "分甘音尚阻，抽思韵空长。",
            "岂必三吴渚，宁烦一苇航。",
            "搘笻即可到，反掌便堪尝。",
            "慰我东南梦，殷勤送斐章。"
        ],
        "tags": [
            "洞庭湖"
        ],
        "title": "和庭橘",
        "id": "e7935cbe-ce19-4f4e-a02c-bcd128051dee"
    },
    {
        "author": "韦骧",
        "paragraphs": [
            "嘉陵江势并山回，山寺双扉对水开。",
            "凿石千寻维佛屋，参天一举类仙台。",
            "白云有意频舒卷，幽鸟无情自往来。",
            "心境两忘真未易，登临便谓出尘埃。"
        ],
        "title": "又和告成寺",
        "id": "4991f8c8-7905-47a9-a7ce-7f27b05e1be1"
    },
    {
        "author": "韦骧",
        "paragraphs": [
            "王孙远器世功勋，材畧纵横旧出伦。",
            "春事近违文陛侧，铃兵遥指锦江滨。",
            "赠篇累什皆通贵，去国赊程少故人。",
            "倾盖相懽一樽酒，感君离思并如新。"
        ],
        "title": "送益铃高宣事",
        "id": "d6b2ff04-851f-4eb2-bb2b-ea234ef1fa1e"
    },
    {
        "author": "韦骧",
        "paragraphs": [
            "迟晓扬镳陟峻冈，马蹄凌厉踏新霜。",
            "崔嵬昨日参天碧，萧索今朝满目黄。",
            "堕叶离披疑虎迹，曲蹊盘屈类羊肠。",
            "按行若也多禆补，敢惮崎岖道路长。"
        ],
        "title": "过青山",
        "id": "1de7e2db-3646-48a5-9cf2-0623db3f0f62"
    },
    {
        "author": "韦骧",
        "paragraphs": [
            "輶轩寒入苍溪县，秀句遐追老杜诗。",
            "送客泛舟空往事，过峰来橘似当时。",
            "高材遗兴千年在，远宦覊怀万里随。",
            "索笔谩题行馆壁，可能闲料后人思。"
        ],
        "title": "至苍溪",
        "id": "4d4773c0-4be8-43c3-9600-421e9afaf1d1"
    },
    {
        "author": "韦骧",
        "paragraphs": [
            "按行回辔阆城南，登陟崎岖力不堪。",
            "却坐锦屏休倦迹，暑天冰水沃醺酣。"
        ],
        "title": "自西水还少憩锦屏山广寿院",
        "id": "06cb2717-4ad5-44d2-b3e3-8f24d7b2e1ef"
    },
    {
        "author": "韦骧",
        "paragraphs": [
            "缘崖涉涧上云台，古观稀逢车马来。",
            "翠柏迳深长蔽日，玉鱼池浅仅胜杯。",
            "取桃人去无遗迹，锁药炉存绝旧灰。",
            "唯仰天师凛然像，祗愁双剑起风雷。"
        ],
        "title": "云台观",
        "id": "c27b258b-771a-41cd-8270-a1073422af74"
    },
    {
        "author": "韦骧",
        "paragraphs": [
            "几杖安身外，于兹用智深。",
            "见贻扶倦颔，捧受识仁心。",
            "本异支离隐，何妨彦祖钦。",
            "唯愁说诗善，笑解恐难任。"
        ],
        "title": "谢巖起惠支颐二首  其一",
        "id": "33ce95ca-0015-47f0-89ef-3047ca14015c"
    },
    {
        "author": "韦骧",
        "paragraphs": [
            "引髭聊试颇安然，正好凭依学坐禅。",
            "儿女环观齐指笑，朱颜犹未怯双莲。"
        ],
        "title": "谢巖起惠支颐二首  其二",
        "id": "eec192cb-ffb1-48a9-aa05-746ff8c18dce"
    },
    {
        "author": "韦骧",
        "paragraphs": [
            "夫君捧诏独先来，趋节还先数月回。",
            "联事已忧将判袂，列城况是未丰财。",
            "翻蒙雅饯同肤使，更枉清篇费美才。",
            "若得星轺少聊缓，吐茵强酒不辞陪。"
        ],
        "title": "和苏进之见招兼简岑巖起",
        "id": "5d0b9f5e-cfeb-4639-9df2-bfff9e5a1ff9"
    },
    {
        "author": "韦骧",
        "paragraphs": [
            "登楼为喜乍晴时，欲倚栏杆日已微。",
            "头上云生还作雨，座间风劲却添衣。",
            "笑言且共须臾乐，气象休惊顷刻非。",
            "应是催诗念前况，果然高唱属先机。"
        ],
        "title": "和子方登朝京楼偶成",
        "id": "f31082bd-672e-4a50-81b0-b50de91b4395"
    },
    {
        "author": "韦骧",
        "paragraphs": [
            "楼号朝京人未归，浮云蔽日雨霏微。",
            "静论国手饶棋路，闲喜官身著道衣。",
            "心慕孟轲潜养浩，年过蘧瑗久知非。",
            "随时觞咏聊同乐，全胜区区竞巧机。"
        ],
        "title": "再和",
        "id": "aecdf432-0778-43ae-857e-90de81e0569c"
    },
    {
        "author": "韦骧",
        "paragraphs": [
            "未能形德似支离，行学由来恨力微。",
            "罔利唯羞陟龙断，可言宁念卧牛衣。",
            "高材幸遇同忧乐，公论相投壹是非。",
            "待向游从废棋局，区区安用谩藏机。"
        ],
        "title": "再用前韵奉简",
        "id": "970065b3-6343-4aae-b50a-12d596b6d4a9"
    },
    {
        "author": "韦骧",
        "paragraphs": [
            "使指频将念匪宜，闽山何敢惮驱驰。",
            "荐贤锐意先推鹗，逐恶雄心肯问貍。",
            "却愧裁篇为惠重，况当卧辙欲留时。",
            "光芒照眼观华藻，遥想张芝墨满池。"
        ],
        "title": "和答前福守林中散",
        "id": "f528b5d3-b584-40f4-8ec8-3758ab0ac679"
    },
    {
        "author": "韦骧",
        "paragraphs": [
            "过颡因人激跃成，撤珠取类亦虚名。",
            "偶观却忆钟离意，委地当时事独清。"
        ],
        "title": "福州古田天王院撤珠轩",
        "id": "35cc91ce-7362-46ca-8f9e-494323f05667"
    },
    {
        "author": "韦骧",
        "paragraphs": [
            "筠笼远致色犹鲜，咀嚼琼英真味全。",
            "多谢仁人怜病渴，故将灵液爽心㾓。"
        ],
        "title": "谢公永惠荔枝",
        "id": "c7fd71ce-0685-432c-b0f0-574fccd3dc4d"
    },
    {
        "author": "韦骧",
        "paragraphs": [
            "自愧银鱼久未成，区区从政谩辛勤。",
            "过庵佳句撩幽兴，待买青山占白云。"
        ],
        "title": "和子方夜过卧云庵绝句",
        "id": "7e997186-338a-4961-a5fc-ad41ba772d9c"
    },
    {
        "author": "韦骧",
        "paragraphs": [
            "爱君新作静常庵，况是佳名继郑南。",
            "昼坐不知人扰扰，夜存长保气酣酣。",
            "寓言记述睎庄叟，复命栖时慕老聃。",
            "标榜粲然辉众目，几何立懦与廉贪。"
        ],
        "title": "曹子方静常庵",
        "id": "8d4d74f7-cb4b-476e-8fb5-fe1137cb3b9e"
    },
    {
        "author": "韦骧",
        "paragraphs": [
            "虚堂隐几坐，忽忽若假寐。",
            "飒然清风来，顿尔爽昏思。",
            "新诗执在手，展读过三四。",
            "初言少年弄篇翰，喜道白髪聊自戏。",
            "次惊老境今且迫，岂甘物役汩其志。",
            "轻视富贵如浮云，极论穷通钧一意。",
            "高谈念平时，健句存远记。",
            "请老愧袭常，先期乃吾事。",
            "君年才知命，耳顺予阙二。",
            "自此七星霜，投绂去朝市。",
            "是时取高篇，却托冥鸿寄。",
            "公方处要途，利达沛材智。",
            "见诗当不嗔，犹认旧书字。",
            "其来不待索，应亦念衰瘁。",
            "君年方如我今日，那肯抽簪饵芝术。",
            "庶几得以警幽情，莫忘采真挥劲笔。"
        ],
        "title": "答曹子方少年弄篇翰一首",
        "id": "64b58840-d52c-4bfa-a30a-c03a95d01094"
    },
    {
        "author": "韦骧",
        "paragraphs": [
            "溯溪游覧绝尘纷，看尽奇峰过所闻。",
            "昔日幔亭何处是，寂寥空想武夷君。"
        ],
        "title": "游武夷山二绝  其一",
        "id": "3046ce68-4bca-4c67-b8b2-cf7ab7cb4e6f"
    },
    {
        "author": "韦骧",
        "paragraphs": [
            "心爱仙山役世缘，乘轺欲去谩留连。",
            "更祈秋日停羲驭，莫遣回头怨暝烟。"
        ],
        "title": "游武夷山二绝  其二",
        "id": "c0ea970f-ed6c-41b4-ad89-3a110dffba93"
    },
    {
        "author": "韦骧",
        "paragraphs": [
            "执别都门四见春，悠悠吴越断音尘。",
            "尔来虽幸官居近，所得唯蒙手翰频。",
            "折桂交游三纪外，系匏踪迹两溪滨。",
            "未能把酒论离阔，聊寄篇章托去鳞。"
        ],
        "title": "寄陈安道同年",
        "id": "5b56448d-2927-454f-844b-4df172c7158c"
    },
    {
        "author": "韦骧",
        "paragraphs": [
            "一溪秋水碧溶溶，逆掉扁舟溯晚风。",
            "卧看峰峦耸奇势，心疑造化炫殊功。",
            "宾云曲断笙箫远，机石苔荒组织空。",
            "仙理冥冥难究诘，抽簪归隐羡刘公。"
        ],
        "title": "游武夷山二首  其一",
        "id": "eb22d10b-15d8-47ee-a0ce-ee83b038f854"
    },
    {
        "author": "韦骧",
        "paragraphs": [
            "融结山川凿混元，谁为窟宅遗神仙。",
            "三千曾会幔亭客，十六仍标洞府天。",
            "崖有珍苞不缘种，棺遗清骨莫知年。",
            "披图昔谓多增饰，至此方知画未全。"
        ],
        "title": "游武夷山二首  其二",
        "id": "08eb52d3-6836-49a6-8687-77b7478d77b8"
    },
    {
        "author": "韦骧",
        "paragraphs": [
            "访寻仙迹覧羣峰，诘曲清溪两桨通。",
            "幡念不成秋后约，独游还与未来同。"
        ],
        "title": "游武夷山寄曹子方",
        "id": "fb234909-3e82-4e9a-b6ae-a7110dea643e"
    },
    {
        "author": "韦骧",
        "paragraphs": [
            "清诗题柱几朝曛，二十余年伴岭云。",
            "今夜泥轮犹宿此，隔溪依旧磬声闻。"
        ],
        "title": "和蒋颖叔重山馆留题",
        "id": "9983768c-207f-4e35-aebe-5beb8b7731fd"
    },
    {
        "author": "韦骧",
        "paragraphs": [
            "郊原秋老湛无风，孤坐危亭夕照中。",
            "刈熟人归荷肩重，嘻嘻笑语话年丰。"
        ],
        "title": "江墩铺",
        "id": "6f813c5f-389b-4dd9-8873-1d3c0d5c0845"
    },
    {
        "author": "韦骧",
        "paragraphs": [
            "紞如五鼓响寒厅，夜艾东窗未肯明。",
            "一片滩声聒幽枕，几番归梦不能成。"
        ],
        "title": "宿泰宁县驿",
        "id": "5e787148-b3cb-4320-821b-6925db84fddc"
    },
    {
        "author": "韦骧",
        "paragraphs": [
            "境穷昭武入长汀，溪侧山根指去程。",
            "护险栏干红缭绕，依稀如傍蜀江行。"
        ],
        "title": "离建宁",
        "id": "e940ea58-fd1b-470d-b4d2-71988f69df8c"
    },
    {
        "author": "韦骧",
        "paragraphs": [
            "嵌巖烂石耸溪湾，峻削陶人手不闲。",
            "落在深郊犹及此，斧斤何必叹牛山。"
        ],
        "title": "烂石",
        "id": "eca3786f-8e55-48c6-950b-586c0e5d77d9"
    },
    {
        "author": "韦骧",
        "paragraphs": [
            "轻轺冒雨势匆匆，晚入幽溪宿鹫峰。",
            "一夜泉声绕清榻，梦回何待晓来钟。"
        ],
        "title": "宿宁化县鹫峰寺",
        "id": "c585fcc1-9231-4cce-8f3a-765fea9a8c39"
    },
    {
        "author": "韦骧",
        "paragraphs": [
            "应龙何日跃天衢，不识还思旧隐无。",
            "见说至今遗惠在，每兴云雨救焦枯。"
        ],
        "title": "留题龙地巖",
        "id": "6a7ff0c1-daa4-47d3-ae0e-d4fe14f23507"
    },
    {
        "author": "韦骧",
        "paragraphs": [
            "十月临汀气候譌，桃花零落发林阿。",
            "也知欲趁春风媚，争奈穷州地暖何。"
        ],
        "title": "临汀行馆十月桃花盛开",
        "id": "6bcb9faf-ad75-4be1-835e-153fba421dcf"
    },
    {
        "author": "韦骧",
        "paragraphs": [
            "邮亭地远宿禅扃，夜永时寒睡思轻。",
            "簷溜不鸣知雨止，窗櫺半白悟天明。",
            "更攒百点催兵从，鸡送三号起使程。",
            "自愧区区少禆补，北山文在盍留情。"
        ],
        "title": "宿宁化西隐院",
        "id": "da160004-3a74-47fc-b0d8-dbb8a102d280"
    },
    {
        "author": "韦骧",
        "paragraphs": [
            "晨餐才了又遄征，驿榜鳞原以地名。",
            "山顶寒多雪花重，溪湾流浅玉沙明。",
            "田畴有获良农喜，社鼓无声暴客平。",
            "奉诏非材幸无事，行中时得肆吟情。"
        ],
        "title": "过鳞原驿",
        "id": "5addbf11-d6e0-488c-90b9-05ceeffc5b5f"
    },
    {
        "author": "韦骧",
        "paragraphs": [
            "独木为桥度烂溪，溪傍山石烂如泥。",
            "高低采削材如一，祗恐钧陶意不齐。"
        ],
        "title": "度烂溪",
        "id": "80ea0dfd-bc78-41bc-8fb5-66e767be3689"
    },
    {
        "author": "韦骧",
        "paragraphs": [
            "传车十月到长汀，鬰奥犹如暑气生。",
            "经夕山川带云雾，凌晨雷雨动簷楹。",
            "乍逢旅客殊多怪，惯见邦人悄不惊。",
            "聊作小诗传所遇，他年稳坐活平生。"
        ],
        "title": "十月十二日早按行临汀遇大雷电而雨",
        "id": "153c803e-e46f-4312-bc54-2658b22d8e20"
    },
    {
        "author": "韦骧",
        "paragraphs": [
            "行行晚洲岭，高若离人寰。",
            "肩舆薄层霄，身在杳霭间。",
            "朝天及青泥，谁谓蜀道难。",
            "岂如兹峻陟，不类羊肠盘。",
            "斗上五千尺，步步须跻攀。",
            "隆冬犹汗浃，睥睨唯心寒。",
            "旁霑宿云润，下视飞鸟闲。",
            "恍如陶公梦，插翼冲天关。",
            "潜慕汉忠臣，叱驭毋盘桓。",
            "古语固有之，酖毒比宴安。",
            "君恩思未报，何敢惮险艰。",
            "临风一长吟，所叹两鬓斑。"
        ],
        "title": "晚洲岭",
        "id": "40f39a79-69e1-4573-b89c-6fe5997b4afb"
    },
    {
        "author": "韦骧",
        "paragraphs": [
            "欲将师子号奇峰，蹲踞如真倚碧空。",
            "闻说近山无虎啸，可非潜伏畏威风。"
        ],
        "title": "师子峰",
        "id": "5ac5275e-c836-46b9-b10c-7a33414e35d9"
    },
    {
        "author": "韦骧",
        "paragraphs": [
            "按程颇自觉淹留，朝夕经行处处幽。",
            "忻逢古驿双溪水，追忆东阳八咏楼。"
        ],
        "title": "双溪驿",
        "id": "7c62fec5-2f9f-49ac-9aae-0c2eadbe6637"
    },
    {
        "author": "韦骧",
        "paragraphs": [
            "圜峰耸于前，鸣泉绕其背。",
            "若使画成图，谁云非傅会。"
        ],
        "title": "阴山馆",
        "id": "80be9c49-4e77-44f3-b119-279aa51817f8"
    },
    {
        "author": "韦骧",
        "paragraphs": [
            "度溪履险得幽巖，欲去徘徊意尚贪。",
            "吏部祝融峰下句，未宜留此付镌镵。"
        ],
        "title": "游宝盖巖",
        "id": "63bc4a0d-d0c1-416e-a45c-596fd775471c"
    },
    {
        "author": "韦骧",
        "paragraphs": [
            "建阳溪水接仙流，溪上新堂气象幽。",
            "弭节柅轮从便适，观风问俗得优游。",
            "凌虚岌岌围千嶂，据要冲冲控八州。",
            "白髪书生倦奔走，每怜潇洒为迟留。"
        ],
        "title": "题馆节堂",
        "id": "50e2edd5-9818-4eae-8443-418e9e3ac018"
    },
    {
        "author": "韦骧",
        "paragraphs": [
            "度溪踰岭一何劳，霜鬓鬅鬙首屡搔。",
            "自愧晚年空碌碌，唯逢佳境且陶陶。",
            "会仙古观风流远，馆节新堂气象豪。",
            "不得与君同啸傲，强抽荒思引吟毫。"
        ],
        "title": "寄曹子方",
        "id": "089a027c-dfc8-490d-b636-1ad5e40a5bfb"
    },
    {
        "author": "韦骧",
        "paragraphs": [
            "佳和殊堪渴想劳，幅巾霜鬓遂忘搔。",
            "长言灿灿经三复，至乐融融共一陶。",
            "遇事未能全吏隐，解颐幸得接诗豪。",
            "愿前瓜代频酬唱，任秃秋蟾玉兔毫。"
        ],
        "title": "再和",
        "id": "2d181c4d-ec5b-45e2-a805-4ed9cfb6344b"
    },
    {
        "author": "韦骧",
        "paragraphs": [
            "遶舍方怜喜鹊鸣，临风更听振金声。",
            "戅儿远宦趋庭过，善友新篇击钵成。",
            "荒学谩传乌足道，嘉辞借誉一何荣。",
            "凤毛池上他年贵，谦晦终难掩道耕。"
        ],
        "title": "和曹子方",
        "id": "d2b32f24-5e89-41fb-8c00-6f13243bb6f4"
    },
    {
        "author": "韦骧",
        "paragraphs": [
            "蓬莱为别几秋风，倅乘当年服狥公。",
            "梁汉曾嗟失高躅，瓯闽幸迟扩前功。",
            "税车白髪相看喜，把酒黄堂一笑同。",
            "行见刑清八州境，里言应不咏垣东。"
        ],
        "title": "和子方赠祖夷仲提刑",
        "id": "3129d49a-be28-42ac-ba65-3753f1d21cad"
    },
    {
        "author": "韦骧",
        "paragraphs": [
            "曦轮飞上宿云收，晚出城南趣适幽。",
            "六寺连延行复道，一溪萦绕泻寒流。",
            "世情共喜新阳复，仙境聊成极目游。",
            "不以篇章记登覧，此时清兴若为酬。"
        ],
        "title": "冬至三日游水南诸寺",
        "id": "382474b8-c918-46f0-90eb-50c1bd8796c2"
    },
    {
        "author": "韦骧",
        "paragraphs": [
            "纷华盛丽已心灰，蜡履寻山尚喜陪。",
            "聊藉琴樽乐清景，全胜车马冒黄埃。",
            "年登况毕三时务，阳复仍忻七日来。",
            "更爱启予传秀句，使君诗笔富天才。"
        ],
        "title": "次韵和公舒太守长至游水南僧寺",
        "id": "6a84ff45-df17-4207-a197-c79de3f9d61c"
    },
    {
        "author": "韦骧",
        "paragraphs": [
            "判袂长亭岁律残，天寒云霭惨溪山。",
            "间关唯恐君兼道，寂寞仍愁我独还。",
            "秀句八州神物护，轻轺千里老人攀。",
            "他时企想音书外，伫听休声耸近班。"
        ],
        "title": "送曹子方",
        "id": "783516b3-5e54-41bb-8105-054c15017194"
    },
    {
        "author": "韦骧",
        "paragraphs": [
            "闻说丰隆为剖开，非关星陨自天来。",
            "数齐元凯峥嵘势，不是寻常作削材。"
        ],
        "title": "护国院十咏 雷分石",
        "id": "3d543851-759a-4944-8ed1-44a66d83d971"
    },
    {
        "author": "韦骧",
        "paragraphs": [
            "由来元化作钧陶，赋象香炉峰势高。",
            "恰似羌庐山下见，不容太白独抽毫。"
        ],
        "tags": [
            "庐山"
        ],
        "title": "护国院十咏 香炉峰",
        "id": "9b8ef936-bd16-4d24-8d31-dde4fb7eb97c"
    },
    {
        "author": "韦骧",
        "paragraphs": [
            "欲渡银潢上九霄，回头云路正迢迢。",
            "谁知畧彴由天造，全胜间关履鹊桥。"
        ],
        "title": "护国院十咏 天然桥",
        "id": "3de8aee6-4229-45e7-9d88-a0bd147dfa0c"
    },
    {
        "author": "韦骧",
        "paragraphs": [
            "拂云苍翠势嵚崟，玉印分明带秀林。",
            "变化固非缘堕鹊，天将宝玩镇幽深。"
        ],
        "title": "护国院十咏 玉印峰",
        "id": "8e2df85e-a7b9-41b3-9989-3d55eeefead3"
    },
    {
        "author": "韦骧",
        "paragraphs": [
            "天悟迷人亦自然，团团石镜为高悬。",
            "潜令演若狂心止，忘照回情学坐禅。"
        ],
        "title": "护国院十咏 石鉴峰",
        "id": "49e18fed-1a2b-42b4-8e76-9db59bbaf14c"
    },
    {
        "author": "韦骧",
        "paragraphs": [
            "蛰龙潭上木阴森，百丈垂丝未度深。",
            "蟠屈只应如傅说，俟时腾跃作商霖。"
        ],
        "title": "护国院十咏 蛰龙潭",
        "id": "3fcae234-f60b-41c0-9885-6a6de0f30027"
    },
    {
        "author": "韦骧",
        "paragraphs": [
            "看收数罟买鲜鳞，纵在深池是亦仁。",
            "但使校人诚子产，自然微物遂天真。"
        ],
        "title": "护国院十咏 放生池",
        "id": "6b65926b-f499-4365-bbc8-2f3e94b38a9d"
    },
    {
        "author": "韦骧",
        "paragraphs": [
            "凤凰山色似晴光，半入青云两翅张。",
            "谁谓太平宁有象，峰峦犹学瑞禽翔。"
        ],
        "title": "护国院十咏 凤凰山",
        "id": "8051a098-0dc2-4b6a-ba9d-cd8b4ae187a3"
    },
    {
        "author": "韦骧",
        "paragraphs": [
            "屏名锁翠势弯环，境胜全疑出世间。",
            "枕石眠云乃其地，谁能先向此中闲。"
        ],
        "title": "护国院十咏 锁翠屏",
        "id": "4e2c2590-b17b-4b0c-a1bb-87b5845fa4aa"
    },
    {
        "author": "韦骧",
        "paragraphs": [
            "饵茆仙去绝遗踪，屹屹孤峰倚碧空。",
            "空使时人想飚驭，寸心长惑有无中。"
        ],
        "title": "护国院十咏 仙茆峰",
        "id": "ef0b5837-443c-4532-8f0b-efb7951fe6e2"
    },
    {
        "author": "韦骧",
        "paragraphs": [
            "紫竹交阴处，微行接小轩。",
            "辘轳声在井，薜荔翠依垣。",
            "自有山林趣，何妨鸟雀喧。",
            "公余聊宴坐，方寸得澄源。"
        ],
        "title": "次韵推官东庵",
        "id": "ea672c08-2404-40c4-9cea-e84c9c836851"
    },
    {
        "author": "韦骧",
        "paragraphs": [
            "官居潇洒并城壖，城上危亭势屹然。",
            "庨豁四簷通日月，回环千里见山川。",
            "凌虚迥绝寻常地，据要追吟尺五天。",
            "莫讶白云随步起，望中祠宇指梅仙。"
        ],
        "title": "步云亭",
        "id": "3460ce22-7a12-4730-901a-12507d3aee46"
    },
    {
        "author": "韦骧",
        "paragraphs": [
            "峣峣气势压南闽，彷彿鹏程近紫氛。",
            "女堞却依丹槛底，翬簷迥与碧霄分。",
            "融樽有地留清景，阮屐无时蹴乱云。",
            "引脰更劳西北望，子牟驰恋继朝曛。"
        ],
        "title": "又和李世美再题步云亭",
        "id": "d5494caf-87a9-4437-b6b9-c18e105b49b4"
    },
    {
        "author": "韦骧",
        "paragraphs": [
            "釡中何虑致鱼生，庭下宁论辍运瓴。",
            "夜厌繁声惊梦枕，朝愁润色浥书屏。",
            "无聊搔首怜垂白，遣兴题诗写杀青。",
            "此段公居正岑寂，还如旧隐掩柴扃。"
        ],
        "title": "和世美久雨枕上偶成",
        "id": "25e566e3-c977-416e-a2d1-231152dd9d47"
    },
    {
        "author": "韦骧",
        "paragraphs": [
            "继月霖霪势不停，淙淙高屋似翻瓴。",
            "气昏亭阁迷仙境，云闇山川掩画屏。",
            "垅麦潜忧化蛾白，溪荷遥想没钱青。",
            "占晴问蔡师前语，罄折恭于奉鼎扃。"
        ],
        "title": "又和久雨",
        "id": "ae393f43-b63e-475f-97a0-20909756cd8a"
    },
    {
        "author": "韦骧",
        "paragraphs": [
            "积雨锁山城，幡然喜晚晴。",
            "园林变新绿，沟浍有余声。",
            "日色间何阔，云阴否已倾。",
            "无才希杜赋，短句且纾情。"
        ],
        "title": "晚晴",
        "id": "53fa7251-b318-4b97-a8d4-3ea8f20ba795"
    },
    {
        "author": "韦骧",
        "paragraphs": [
            "红蕉秀南土，对植燕堂阴。",
            "每为开青眼，唯怜吐赤心。",
            "华丹天赋异，彫瘁岁寒深。",
            "拟夺兰荃誉，慇懃约共吟。"
        ],
        "title": "红蕉",
        "id": "70fb1b7e-48eb-45f7-93ff-1f5f1b9dd51e"
    },
    {
        "author": "韦骧",
        "paragraphs": [
            "缔构岧嶤倚碧空，建安气象瞩清雄。",
            "自矜远目穷天末，更喜新篇入彀中。",
            "坛指升仙叹梅福，山连梦笔想文通。",
            "梯云每到如平地，养勇何须羡北宫。"
        ],
        "title": "和刘公舒题步云亭",
        "id": "29c807e1-bcbd-4b49-8a84-caaf3d8128b5"
    },
    {
        "author": "韦骧",
        "paragraphs": [
            "薄薄初阳晓雾披，庭萱再见似相知。",
            "月临仲夏才三日，风折今年第一枝。",
            "蘤翦兼金黄灼烁，干瑳圆玉碧参差。",
            "韶华来岁应如旧，知在何州记此时。"
        ],
        "title": "五月三日见萱草一枝",
        "id": "5f8521d5-117c-4f2d-a286-2f72612e3083"
    },
    {
        "author": "韦骧",
        "paragraphs": [
            "山驿迢迢畏景舒，星轺不肯少踌躇。",
            "先之古寺图分袂，故约前驺幸柅车。",
            "雾卷茗瓯分啜罢，风收谈麈赠言余。",
            "虽知暂别非踰月，尚觊邮筒数惠书。"
        ],
        "title": "和世美吉祥为别",
        "id": "499bcf08-79e1-47a2-a523-aa917a159db0"
    },
    {
        "author": "韦骧",
        "paragraphs": [
            "一封黄牒下云头，受代需时若自谋。",
            "虽幸有期趋北阙，自惭无术惠南州。",
            "累年尘土甘祗役，万里烟霄想告猷。",
            "犹頼高材见禆助，不教孤迹谩淹留。"
        ],
        "title": "又次韵庆除代",
        "id": "f6e1e26b-3353-4f58-afb3-e3139c09f01a"
    },
    {
        "author": "韦骧",
        "paragraphs": [
            "拙句惭先刻，佳章幸继游。",
            "褒题踰八字，传咏入中州。",
            "舍馆仍增丽，时炎倐变秋。",
            "悠悠想清思，长似建溪流。"
        ],
        "title": "去冬留题管节堂世美朝请今夏按部过之为诗见贲輙次韵奉和",
        "id": "022236cf-1418-4e8f-8f72-886358280a6f"
    },
    {
        "author": "韦骧",
        "paragraphs": [
            "冲蒙盛暑历山川，肤使何尝叹独贤。",
            "星骑逡巡一千里，仙才洒落十三篇。",
            "笼罗绝顶裁诗句，摅发高情破万缘。",
            "但恨阳春难继和，暗投终辨夜光圆。"
        ],
        "title": "世美朝请贤友近按昭武还宠示道中杂诗十三首因成拙句奉呈",
        "id": "df3c87d8-4b64-4ff3-9282-483b7d6238fa"
    },
    {
        "author": "韦骧",
        "paragraphs": [
            "闽地高材最杰然，结成丹荔冒炎天。",
            "堆盘火齐光芒转，溜齿琼浆气味全。",
            "玉井莲房空赋咏，秀江萍实谩流传。",
            "更咍蜀品烦驰传，闇向红尘动笑妍。"
        ],
        "title": "荔子",
        "id": "de6f5815-13e6-4402-afcb-d942d6a147f9"
    },
    {
        "author": "韦骧",
        "paragraphs": [
            "盛暑宵忧动邃旒，敕催诸道决累囚。",
            "承流宣泽弥兢愓，履险航湍敢滞留。",
            "南北分驰才数夕，重轻释繋已三州。",
            "高材想尽哀矜意，美疢当从勿药瘳。"
        ],
        "title": "与世美奉诏旨分督决狱甲戌判袂之武阳壬午还宿中兴寺而得世美自延平所寄诗因次韵",
        "id": "31608c0b-5e2e-4d61-8a39-ba1f6a9c5be5"
    },
    {
        "author": "韦骧",
        "paragraphs": [
            "一日优闲九日忙，步云亭上共翺翔。",
            "地高始觉秋风劲，事隙方知昼景长。",
            "戏举禅谈一重案，静看茶战第三汤。",
            "吾民况有京坻望，远宦宜从啸咏忘。"
        ],
        "title": "八月上澣登步云亭",
        "id": "c7d3cbe3-2a21-416f-93cc-321be0ed5ee0"
    },
    {
        "author": "韦骧",
        "paragraphs": [
            "秋色中分夜气清，月华今夕最澄明。",
            "如何骤雨横来势，不徇高楼倚望情。",
            "桂子飘零无处觅，烛花煇燄为时生。",
            "莫辞尽醉酬佳节，犹觊余光接晓晴。"
        ],
        "title": "中秋夜雨",
        "id": "37565633-ce83-467d-b37e-3713863b20f1"
    },
    {
        "author": "韦骧",
        "paragraphs": [
            "邻境缄驰荔子丹，黄堂矜诧满雕盘。",
            "香收残爇余龙脑，牋写新诗掩凤团。",
            "咀嚼定嫌琼液薄，形容更比水精寒。",
            "强抽滞思聊追和，珍果清吟两可欢。"
        ],
        "title": "公舒朝请得福守所寄荔子佳品二而咏以二诗乃以为示輙次韵奉和  其一",
        "id": "ca7deb82-7158-4695-87f7-06fb747d2dc3"
    },
    {
        "author": "韦骧",
        "paragraphs": [
            "佛宫奇品号磂黄，黄縠笼珠径寸光。",
            "种异却轻萍有实，味甘全胜蔗为浆。",
            "南人拭目惊稀见，北客流涎试一尝。",
            "翻笑洞庭霜后橘，岂能当暑侑持觞。"
        ],
        "tags": [
            "洞庭湖"
        ],
        "title": "公舒朝请得福守所寄荔子佳品二而咏以二诗乃以为示輙次韵奉和  其二",
        "id": "40addae5-92d2-4e13-a8b6-c4ecdc143055"
    },
    {
        "author": "韦骧",
        "paragraphs": [
            "泮水秋深爽气全，簪绅戾止共拳拳。",
            "丹青图写三千礼，藻绘形容七十贤。",
            "如堵聿来观盛集，采芹应有赋新篇。",
            "诸生好进公卿业，此日风流亦与传。"
        ],
        "title": "建安郡庠重彩记事",
        "id": "7eb15a6f-b2dd-4a0a-9456-daec2e98b082"
    },
    {
        "author": "韦骧",
        "paragraphs": [
            "九日闽中气尚暄，扶持病体坐家筵。",
            "喜看数朵黄金菊，强引三分白玉船。",
            "浮世谩论轩冕贵，佳辰难遇子孙圆。",
            "明年汝对陶公菊，应念欣欣戏彩前。"
        ],
        "title": "九日示寿隆  其一",
        "id": "56a20689-7bbd-4eae-8c87-ca2a4ec618f7"
    },
    {
        "author": "韦骧",
        "paragraphs": [
            "建安山水亦几希，九日登高著处宜。",
            "秋杪风光自潇洒，老来情味少欢怡。",
            "举杯喜见黄花泛，落帽羞将白髪吹。",
            "佳节不能成酩酊，浪吟小杜昔年诗。"
        ],
        "title": "九日示寿隆  其二",
        "id": "aa084c69-f575-4dd0-8883-6b13f6877f17"
    },
    {
        "author": "韦骧",
        "paragraphs": [
            "危阁横空待胜游，登临尽道冠南州。",
            "面分列嶂环羣秀，坐看双溪会一流。",
            "斜纳朝晖长易旦，逆消暑气每先秋。",
            "更传宝剑深潭近，半夜寒光射斗牛。"
        ],
        "title": "留题南剑州延平阁",
        "id": "368f2f3d-38bf-4dca-ba18-c996e0faf93d"
    },
    {
        "author": "韦骧",
        "paragraphs": [
            "胜概天成所得偏，一来登覧兴飘然。",
            "拂云栏楯尘寰远，隔水楼台画幅全。",
            "隐隐归舟摇落日，悠悠飞鸟破孤烟。",
            "冷风可御非虚目，况是层峦对演仙。"
        ],
        "title": "冷风阁",
        "id": "0588653e-3bb4-4f8e-9806-e9e6d1d4d991"
    },
    {
        "author": "韦骧",
        "paragraphs": [
            "前岁方离蜀道难，崎岖今日过黄山。",
            "自嗟使事殊无补，祇向尘途历险难。"
        ],
        "title": "题尤溪县林平铺壁",
        "id": "eec5c104-346d-47cd-acc2-16d3aa554c74"
    },
    {
        "author": "韦骧",
        "paragraphs": [
            "慎操舟檝度危滩，脱险从安反掌间。",
            "岂似俗流争利达，难防笑貎伏波澜。"
        ],
        "title": "题黯淡滩",
        "id": "d800ac42-6a2a-4c6c-b9b5-1d28b750edaf"
    },
    {
        "author": "韦骧",
        "paragraphs": [
            "判袂于今涉五旬，驰驱无复寓书频。",
            "险途顿失往还倦，高谊却忻朝夕亲。",
            "近事欲蕲祛蔽塞，新吟应许和清纯。",
            "富沙此去无多地，先走诗筒致所陈。"
        ],
        "title": "将到富沙寄世美同事",
        "id": "d51e0938-1499-4fa3-8a56-1e0d85f2f4c9"
    },
    {
        "author": "韦骧",
        "paragraphs": [
            "衰迟何幸枉佳章，远引吾宗及汉唐。",
            "户挂桑蓬当日喜，毫挥珠玉此时光。",
            "欣临爱景披辞藻，怯向清飚动鬓霜。",
            "松柏由来交茂悦，愿回善颂岁寒芳。"
        ],
        "title": "和刘公舒见示生日诗",
        "id": "e11f86a1-439f-4a85-a898-d74f1a73c915"
    },
    {
        "author": "韦骧",
        "paragraphs": [
            "北风传晓角，宿雾锁寒城。",
            "秣马登途早，将雏振羽轻。",
            "一经承祖训，百里儆官成。",
            "多谢龙门秀，贻诗壮去程。"
        ],
        "title": "和李世美见寄兼送推官宰彭泽",
        "id": "0d76df68-cc0e-4239-a102-302ce87a6ff8"
    },
    {
        "author": "韦骧",
        "paragraphs": [
            "同日分携去，先期掉鞅回。",
            "驰情随道远，残岁怯春催。",
            "客舍惊新柳，山城叹落梅。",
            "佳篇慰翘望，还驭过王台。"
        ],
        "title": "又和道中书事奉怀",
        "id": "47a0d685-9c66-4419-b05b-d4e1b4222d35"
    },
    {
        "author": "韦骧",
        "paragraphs": [
            "乳雾浮浮啜新茗，祇疑春自壑原来。",
            "开筵人日踰三昼，试焙申年第一杯。",
            "首面光肥香已透，辅车津润味全回。",
            "不须七碗清风至，满盏依稀在楚台。"
        ],
        "title": "和刘守正月十日新茶",
        "id": "2f014cb0-2162-4383-bb56-e165b89903e7"
    },
    {
        "author": "韦骧",
        "paragraphs": [
            "远宦随时且自娱，看看受代又脂车。",
            "燃灯初过忘岑寂，极目相从接绪余。",
            "瘴雾催花锦零乱，春风吹鬓雪稀疏。",
            "追怀古语成新咏，万事无非酒破除。"
        ],
        "title": "和正月十七日携具见约",
        "id": "c8a9e5f3-dc70-46eb-92c5-17a6c55865e1"
    },
    {
        "author": "韦骧",
        "paragraphs": [
            "著处山川秀可娱，何妨投隙数驱车。",
            "韶华已过三分一，岁律才经半月余。",
            "北海樽罍虽自满，东阳篇咏不宜疏。",
            "惟愁南国春多雨，谁把繁阴为扫除。"
        ],
        "title": "又和",
        "id": "a6408ca7-e653-429c-a5af-c122915cb6e6"
    },
    {
        "author": "韦骧",
        "paragraphs": [
            "东亭清集幸相娱，暮角声休尚柅车。",
            "冷淡莲光灯夕后，微茫桂魄雨天余。",
            "交谈自喜高情合，投老还嗟乐事疏。",
            "况是离怀起朝夕，好凭樽酒豫驱除。"
        ],
        "title": "和世美以前韵惠诗",
        "id": "ae7b4154-4c13-4231-9a7a-0c1efeef107b"
    },
    {
        "author": "韦骧",
        "paragraphs": [
            "上元八日冒轻寒，翦送南园两牡丹。",
            "为我果能兴绝唱，知君不作等闲看。",
            "香余琱槛春犹浅，咏入华牋墨未干。",
            "更说僧坊曾寄植，纵观须待解征鞍。"
        ],
        "title": "南园正月二十三日见牡丹因翦分送而公舒太守以诗为报遂次来韵",
        "id": "7aff8cfb-c434-4b91-9832-21920527d96b"
    },
    {
        "author": "韦骧",
        "paragraphs": [
            "采凤团龙贡紫宸，今年斗柄仅离寅。",
            "四千里望中天阙，第一番题北苑春。",
            "拜表尽恭初遣使，乘轺还念未归人。",
            "太平岁集梯航献，山岳何如此效珍。"
        ],
        "title": "和世美行役不与贡第一茶",
        "id": "04fd6f19-ea81-4af6-9e97-8c00661e1307"
    },
    {
        "author": "韦骧",
        "paragraphs": [
            "旰食忧民睿思焦，默怀时雪滞层霄。",
            "十行新下寛囚诏，诸道交驰奉使轺。",
            "缧绁稀疏至恩浃，旄倪欢感大钧调。",
            "宣扬德泽惭绵弱，但采尧民撃壤谣。"
        ],
        "title": "又和督决囚",
        "id": "27521832-c22d-4849-9875-63f523c20c32"
    },
    {
        "author": "韦骧",
        "paragraphs": [
            "闲花浪蕊谩芬敷，满槛妖韶体自殊。",
            "且看淡红随分有，须知绝品此中无。",
            "翦愁魏国掺掺手，辨怯齐门一一竽。",
            "已扫幽亭待清赏，更烦佳句预相娱。"
        ],
        "title": "和刘守以诗约赏南园牡丹",
        "id": "a0daf19a-fcaf-44f2-9182-32bcc9b60c51"
    },
    {
        "author": "韦骧",
        "paragraphs": [
            "间关杖节使全闽，何幸邦侯遇故人。",
            "谈笑一樽时得暇，讴歌千里政如春。",
            "解携白髪情非昔，赠别清篇思入神。",
            "却想萍踪流未远，会看飞诏趣朱轮。"
        ],
        "title": "别刘公舒",
        "id": "83297273-dfba-4ad1-b83e-eeb190f5abf6"
    },
    {
        "author": "韦骧",
        "paragraphs": [
            "去暮愁行泗州岭，清晨喜见江东山。",
            "二年巡按劳南走，尽室安全庆北还。",
            "负弩兵回喧渡口，插秧人看立田间。",
            "却嗟奉使无禆补，征返徒添两鬓斑。"
        ],
        "title": "出闽境永丰道中",
        "id": "6fb9dd8f-4947-46bc-b2c5-ab3473a795f4"
    },
    {
        "author": "韦骧",
        "paragraphs": [
            "栖止垂杨最上枝，绿丝深罩鬰金衣。",
            "也知行客留心听，弄尽新声始肯飞。"
        ],
        "title": "道中闻莺",
        "id": "8f59f4f6-b995-47cb-a7b8-a8de1339ac12"
    },
    {
        "author": "韦骧",
        "paragraphs": [
            "杵臼功能自古施，更堪引水代人为。",
            "谁知满溢倾欹处，却是临机效力时。"
        ],
        "title": "水碓",
        "id": "1f8e4bd5-592a-414d-9957-c47eeae76828"
    },
    {
        "author": "韦骧",
        "paragraphs": [
            "践历清华四十年，老成忽逐逝波迁。",
            "盐梅未展和羮效，裘带终淹分阃权。",
            "忠义长为古人比，功名固有史臣传。",
            "不材曾附风雷末，远寓哀辞倍泫然。"
        ],
        "title": "滕龙图挽词",
        "id": "9b9b63cf-1973-4a02-997d-4e0ca98c17cd"
    },
    {
        "author": "韦骧",
        "paragraphs": [
            "当时折桂共云梯，四十余年迹久睽。",
            "白首为郎方接武，绣衣出使又分携。",
            "放船汴水寒犹浅，跋马都门日欲低。",
            "远想清风播仁闻，融融先满浙东西。"
        ],
        "title": "送孙圣微同年赴浙漕  其一",
        "id": "60de1ea9-78b1-484c-9767-5dcda2ff9153"
    },
    {
        "author": "韦骧",
        "paragraphs": [
            "雄胜东南越与吴，光华使节暂驰驱。",
            "比年郡邑多疲俗，今日朝廷用老儒。",
            "固有风声镇媮薄，何妨膏泽慰焦枯。",
            "公余且尽登临兴，严召终难缓走趋。"
        ],
        "title": "送孙圣微同年赴浙漕  其二",
        "id": "3af993fd-e8c1-4751-938e-96df9341681b"
    },
    {
        "author": "韦骧",
        "paragraphs": [
            "峥嵘仪貎国辉光，曾与明堂作栋梁。",
            "颛面钜藩方偃息，间生英气忽飘扬。",
            "文章绝笔星辰晦，德业遗芳简册香。",
            "不以修龄畀贤杰，伤嗟无处问苍苍。"
        ],
        "title": "张大资挽词  其一",
        "id": "2f97f599-12c5-4d92-bd3f-2b23862cf27f"
    },
    {
        "author": "韦骧",
        "paragraphs": [
            "熙载功成鬓未华，蕃宣屡易见褒嘉。",
            "凤池旧别经年久，鹤驭新乘去路赊。",
            "哀挽声悽霜月冷，铭旌影转晓风斜。",
            "故山归葬依先垅，千古悠悠贤世家。"
        ],
        "title": "张大资挽词  其二",
        "id": "963ecf81-2bd0-4f77-8792-ca54bae636fa"
    },
    {
        "author": "韦骧",
        "paragraphs": [
            "司刑华省健精神，容易飞章便乞身。",
            "未老先休多有志，似君勇退几何人。",
            "安车渐远京尘路，归棹仍追霅水春。",
            "而我区区尚持禄，自惭乡境谩为邻。"
        ],
        "title": "送莫和中刑部致仕归吴兴",
        "id": "c1e31e10-d40f-45ec-b11c-9a20855ccb9c"
    },
    {
        "author": "韦骧",
        "paragraphs": [
            "德业高千古，忧勤尽九年。",
            "卷帘将复辟，弛卫忽登仙。",
            "饮泣均中外，流恩在幅员。",
            "春风低挽唱，幽咽厚陵边。"
        ],
        "title": "大行太皇太后挽词  其一",
        "id": "10e831c3-9224-47c0-b708-bb4182fd9af1"
    },
    {
        "author": "韦骧",
        "paragraphs": [
            "临朝扶圣治，盛烈掩姜任。",
            "寿享尧龄浅，哀添舜慕深。",
            "灵衣粲翬翟，谥册刻球琳。",
            "仰望轩星晦，悽愁万国心。"
        ],
        "title": "大行太皇太后挽词  其二",
        "id": "96cf65ec-07c6-4133-94db-a8f4d718219a"
    },
    {
        "author": "韦骧",
        "paragraphs": [
            "九陌尘埃变玉沙，云中双阙陋仙家。",
            "丰年欲启三登兆，大巧先裁六出花。",
            "高卧洛阳逢汲引，雄文梁苑动吁嗟。",
            "郎闱自愧徒温饱，坐拥炎炉叹岁华。"
        ],
        "title": "和刘公仪郎中对雪",
        "id": "1f5ceeb9-9d8d-4136-b899-64d03204e3a7"
    },
    {
        "author": "韦骧",
        "paragraphs": [
            "夜宿冰厅愁解衣，南宫正是苦寒时。",
            "窗含积雪犹明几，炉拨残煤始卷帷。",
            "无所忸怩当俯仰，不须容易叹衰迟。",
            "更为佳句贻同舍，使我挥毫羨色丝。"
        ],
        "title": "和刘公仪省宿呈同舍",
        "id": "3cdc3f1a-a210-400b-b9f5-56cdc7d9dd71"
    },
    {
        "author": "韦骧",
        "paragraphs": [
            "凛烈寒威著寝衣，中台独宿夜分时。",
            "郎潜已叹斑冯鬓，幼学空思下董帷。",
            "直舍孤灯生晕浅，禁垣清漏送声迟。",
            "何年追语今宵事，笑向江湖理钓丝。"
        ],
        "title": "次夕宿省再用前韵呈同舍",
        "id": "025fdcc9-d707-4a93-9399-2277911f9dcc"
    },
    {
        "author": "韦骧",
        "paragraphs": [
            "匆匆下马脱朝衣，夜直仪曹岁晏时。",
            "香穗萦回清一榻，烛花明媚耀重帷。",
            "诗成白雪音难和，梦断黄粱熟已迟。",
            "见说迟明还剡奏，恳求宫钥待言丝。"
        ],
        "title": "再次韵和公仪所示",
        "id": "560ce7aa-5e70-493b-8c89-bb60017688b5"
    },
    {
        "author": "韦骧",
        "paragraphs": [
            "唱酬三峡浪飞花，敏捷曾蒙秀句夸。",
            "为感来篇惊岁暮，因成阁笔待春华。",
            "见斑固已惭窥豹，失酒当须鍳画蛇。",
            "鄙思强抽追险韵，还如策蹇度褒斜。"
        ],
        "title": "和公仪索和诗",
        "id": "ca02f3b9-6978-42a4-a0d9-aa88df4ec938"
    },
    {
        "author": "韦骧",
        "paragraphs": [
            "为忆新梅发旧枝，勇操吟笔对晴晖。",
            "幽香不到青绫被，冷艳应迷白羽衣。",
            "忽忽屡经春色改，纷纷或傍笛声飞。",
            "祗疑渴想高情剧，频向冰厅有梦归。"
        ],
        "title": "又和忆小园梅花",
        "id": "7aaccb5a-5b37-44e1-aba7-10b9651c957c"
    },
    {
        "author": "韦骧",
        "paragraphs": [
            "闻说琳公最佳处，榜题虚一一轩清。",
            "逍遥羽客真高隐，旷达星郎肯谩名。",
            "琴挂无弦藏至乐，炉存微火锁长生。",
            "未能投步资闲适，聊和新诗托寄声。"
        ],
        "title": "和喻明仲题纯粹大师虚一轩诗",
        "id": "2ac0a93d-5ed2-4d83-9aa4-9fd11150af98"
    },
    {
        "author": "韦骧",
        "paragraphs": [
            "绿槐经午转庭阴，投隙相过省闼深。",
            "且喜清谈共挥麈，莫嗟白髪各盈簪。",
            "邻曹暂幸联官乐，兼局那辞冗事侵。",
            "更辱高吟叙情旧，侑欢何必浊醪斟。"
        ],
        "title": "次韵和陈图南见喜权金部",
        "id": "f0ba8991-7373-40aa-9a46-5cba8bff81fc"
    },
    {
        "author": "韦骧",
        "paragraphs": [
            "诗将争功定绎骚，堂堂风格等刘曹。",
            "高情迭唱通三叹，险语相先较一毫。",
            "酷暑俄惊变潇洒，噪蝉何敢助雄豪。",
            "嗟予老拙慵牵强，飬勇终怜不目逃。"
        ],
        "title": "又次韵",
        "id": "3d60f430-3cf1-4f3c-a145-5bdc8012bad9"
    },
    {
        "author": "韦骧",
        "paragraphs": [
            "宣城从古号名城，新拜除书拥旆旌。",
            "剡奏屡传求外补，偃藩暂得遂高情。",
            "虎符南国先声重，鹢首秋江去意清。",
            "最好笳铙将压境，敬亭山色远相迎。"
        ],
        "title": "送孔彦常待制赴宣城",
        "id": "4d7e331c-54b1-43ae-b16a-84a5d8630645"
    },
    {
        "author": "韦骧",
        "paragraphs": [
            "开府南陵气序秋，翠屏千垒对岑楼。",
            "力宣膏泽均千里，坐赏溪山冠十州。",
            "小谢篇章耐吟讽，谪仙踪迹自风流。",
            "公余好尽登临兴，应诮区区宋玉愁。"
        ],
        "title": "又和义夫学士用其韵",
        "id": "0156b911-ea8c-4eb2-9bad-3d27f37f86a3"
    },
    {
        "author": "韦骧",
        "paragraphs": [
            "右辖辞荣重寄分，却趋召节造天阍。",
            "表仪八座方尊德，悃愊连章乞偃藩。",
            "将见辨严离凤阙，忽传感疾自鸰原。",
            "公薨不及期颐寿，至理冥冥岂易论。"
        ],
        "title": "胡右丞挽词",
        "id": "cd350136-67a3-43cb-9a27-3e5a8a0c2e56"
    },
    {
        "author": "韦骧",
        "paragraphs": [
            "术学材猷间世资，进登丞辖仅踰时。",
            "寿非德称天何吝，命与心违古所悲。",
            "一品衰荣加赠典，九重震悼辍班仪。",
            "灵舆还葬从先垅，呜咽秋风薤露辞。"
        ],
        "title": "邓左丞开府挽词",
        "id": "305017d7-7dc2-439e-a8db-b662b7f043be"
    },
    {
        "author": "韦骧",
        "paragraphs": [
            "谁谓南宫夜直频，宿斋清集迥难亲。",
            "翼朝唯幸窥新什，三纪尤欣叙古人。",
            "共庆球琳已华国，独惭樗散谩先春。",
            "更将鄙句追诗战，盖耻弢弓托负薪。"
        ],
        "title": "和盛中叔侍郎斋宿唱酬",
        "id": "9b9dc13b-6476-4a38-9544-609b62a73bb7"
    },
    {
        "author": "韦骧",
        "paragraphs": [
            "昔年北苑试龙茶，似陟云霄饮露华。",
            "今日礼曹尝御酒，又疑尘迹到仙家。",
            "自知衮衮官身幸，莫向区区俚耳夸。",
            "此段出于尸禄外，支离形体更何加。"
        ],
        "title": "尝进酒",
        "id": "822730f5-cb6e-471b-8047-7876cd159fd2"
    },
    {
        "author": "韦骧",
        "paragraphs": [
            "栅山孤驿夜寒清，幞被㸐柴坐迟明。",
            "行旆动时红日上，肩舁经处白云生。",
            "连峰峭怪浓铺翠，流水盘纡数送声。",
            "自喜区区王事外，纵观佳境有余情。"
        ],
        "title": "栅山驿早起",
        "id": "23a52988-a1c5-4d6f-b173-428a293857a4"
    },
    {
        "author": "韦骧",
        "paragraphs": [
            "万仞苍崖耸碧空，谁为危室撼云中。",
            "双扉虚辟无人到，疑是飞仙逞妙工。"
        ],
        "title": "望崖上遗构",
        "id": "85f58b46-4cd4-4402-b7c3-a70157e49122"
    },
    {
        "author": "韦骧",
        "paragraphs": [
            "山盘水转路岐开，揭厉凡经六八回。",
            "若向芳春桃盛发，几何非自武陵来。"
        ],
        "title": "四十八渡",
        "id": "8ddaea91-6648-4649-be4d-b517d05576f6"
    },
    {
        "author": "韦骧",
        "paragraphs": [
            "人间离合固寻常，契义稠重岂易忘。",
            "崇政青春同擢第，文昌白首并为郎。",
            "东城判袂情怀惨，南国分符兴味长。",
            "唯伫来风慰瞻望，治声当不减龚黄。"
        ],
        "title": "送刘公仪典四明",
        "id": "5fb56c42-521f-4736-a3fb-bd5abfc735e4"
    },
    {
        "author": "韦骧",
        "paragraphs": [
            "江河清兴渺无边，又睹新诗忆故园。",
            "仙爪虽欣搔痒背，布音还愧过雷门。",
            "祇闻松石夸朋旧，应免纷华遗子孙。",
            "何日幅巾陪燕坐，共将风月快吟魂。"
        ],
        "title": "和何子温郎中家园一首",
        "id": "c15c9875-8496-4704-889b-6821d093fc33"
    },
    {
        "author": "韦骧",
        "paragraphs": [
            "行路始知难，覆盆千石间。",
            "为逃人鲊瓮，敢惮竹竿山。",
            "晚日羣峰碧，春风两鬓班。",
            "何时似都护，还度玉门关。"
        ],
        "title": "自峡之夔过竹竿山",
        "id": "7491b48a-c88f-4ecd-bbce-7bdf5c4e4455"
    },
    {
        "author": "韦骧",
        "paragraphs": [
            "夔府春残暂息肩，感君佳遗意飘然。",
            "顿忘巇崄三千路，为得风骚五十篇。",
            "山水清音归老笔，球琳秀气满新编。",
            "虽无健句酬来贶，终日吟哦兴自全。"
        ],
        "title": "答宋茂宗诗卷",
        "id": "ba3da93a-0adc-4772-9fb1-9371a12f6bf1"
    },
    {
        "author": "韦骧",
        "paragraphs": [
            "去国三千里，携家四十程。",
            "云巖暂投宿，聊使梦魂清。"
        ],
        "title": "宿云安云巖寺",
        "id": "ef6a9e16-0fdc-4a67-8142-339f6661464a"
    },
    {
        "author": "韦骧",
        "paragraphs": [
            "终日飘零酷暑平，白莲池上独含情。",
            "已怜莹洁添花色，更爱淋浪打叶声。",
            "宫女洗妆余粉泽，水仙欹弁濯琼瑛。",
            "漫携玉盏衔冰酒，气味须教一等清。"
        ],
        "title": "雨中观白莲一首",
        "id": "61185aa9-cbe9-4fe6-a863-1bf910c0a1e7"
    },
    {
        "author": "韦骧",
        "paragraphs": [
            "昔年潘阆足诗情，曾过钱塘眼暂明。",
            "今日天涯闻此句，无穷乡思逐江声。"
        ],
        "title": "读潘阆再过钱塘一绝",
        "id": "2c8d7e22-af78-482d-bd1a-3759ba51e4d3"
    },
    {
        "author": "韦骧",
        "paragraphs": [
            "归隐无田计未成，区区叱驭又遄征。",
            "自惭白首犹尸禄，何补清时漫远行。",
            "谈麈追思挥玉色，送篇珍重发金声。",
            "欲知天末相望处，云水苍茫白帝城。"
        ],
        "title": "和答韩循之送行诗",
        "id": "a77e5763-fb91-4df7-9047-1d5c45e1feda"
    },
    {
        "author": "韦骧",
        "paragraphs": [
            "梯险航深岐路赊，国恩未报敢咨嗟。",
            "感公秀句浑惊俗，送我孤踪远使巴。",
            "民讼稀疏几吏隐，官居岑寂似山家。",
            "举头霄汉思贤躅，聊和来篇示拜嘉。"
        ],
        "title": "和答刘子先舍人送行诗",
        "id": "6d708d83-121a-48b7-b295-5f946ba6007a"
    },
    {
        "author": "韦骧",
        "paragraphs": [
            "明恕题标榜，心随目所瞻。",
            "平反长在念，燕适自无嫌。",
            "山气清朝幌，江光射昼簷。",
            "几何非吏隐，危坐兴难厌。"
        ],
        "title": "明恕斋",
        "id": "708b6c13-a9be-4fa5-8683-a0f031afd35c"
    },
    {
        "author": "韦骧",
        "paragraphs": [
            "中秋待月异寻常，桂魄如何特晦藏。",
            "疑是天心忌盈满，故将云影蔽辉光。",
            "徬徨注目瞻霄汉，冷落呼灯照豆觞。",
            "须记今宵有余恨，明年此会莫轻忘。"
        ],
        "title": "中秋夜待月不见一首",
        "id": "d5663af9-f8e8-452d-89ec-a3d42b42aa81"
    },
    {
        "author": "韦骧",
        "paragraphs": [
            "去年更直宿文昌，今日暌违各一方。",
            "遐想四明安坐府，肯思三峡险乘航。",
            "恨无羽翼亲谈席，应有笙歌簇燕堂。",
            "旧好未宜因远废，邮筒时且寄篇章。"
        ],
        "title": "寄明守刘公仪",
        "id": "128a9ca9-f2f3-432b-a611-83d469daf856"
    },
    {
        "author": "韦骧",
        "paragraphs": [
            "重九萧条秋已深，登高更在蜀江浔。",
            "黄花未肯趁时吐，白酒祇如常日斟。",
            "绝塞烟云长满目，故园风物愈关心。",
            "须凭酩酊酬佳节，追感齐山不浪吟。"
        ],
        "title": "九日",
        "id": "679b60f5-a02f-4488-bc4a-2f33479c705a"
    },
    {
        "author": "韦骧",
        "paragraphs": [
            "石磴跻攀上缙云，九峰苍翠与天邻。",
            "巖崖佛屋疑神助，烟霭禅扃绝世尘。",
            "此日乘轺宿寒夜，他年屈指数青春。",
            "山僧莫笑匆匆去，寻胜能来有几人。"
        ],
        "title": "宿缙云僧舍一首",
        "id": "3ddae2ce-00fd-4813-bda0-ce5c3dff0b69"
    },
    {
        "author": "韦骧",
        "paragraphs": [
            "一窦飞泉煖似汤，池鱼无数自洋洋。",
            "不须遶寺寻碑刻，知是南平古道场。"
        ],
        "title": "过温汤寺一绝",
        "id": "c67199d7-6be9-4672-b3f4-ff86bbdc2561"
    },
    {
        "author": "韦骧",
        "paragraphs": [
            "四十年前前进士，三千里外外官人。",
            "手提邦宪平冤抑，敢不公心报大钧。"
        ],
        "title": "武龙道中",
        "id": "eaca9cb6-1f83-434a-8c7e-96e2206be600"
    },
    {
        "author": "韦骧",
        "paragraphs": [
            "峥嵘岁垂尽，泛鹢下岷江。",
            "鸣橹风声壮，摇旌日影双。",
            "巨滩何累累，急鼓促韸韸。",
            "语疾躯生翼，论危颈缩腔。",
            "栖迟凭漆几，睥睨近纱窗。",
            "解缆侵朝雾，休程傍晚矼。",
            "童山连岌岌，古木竞摐摐。",
            "岑绝行荒县，间关按列邦。",
            "俗书慵注目，薄酒倦开缸。",
            "仙迹徒追羡，名篇乃素降。",
            "有谁陪亹亹，竟夕听淙淙。",
            "幽兴将诗遣，还嗟语意厖。"
        ],
        "title": "放船一首",
        "id": "242ab57e-a88c-4ef8-b68e-4a2141c5b22d"
    },
    {
        "author": "韦骧",
        "paragraphs": [
            "然灯数百照青樽，香穗萦回酒半醺。",
            "却怪预为元夕态，撩人乡思乱纷纷。"
        ],
        "title": "正月二日饮茂宗官舍一首",
        "id": "3c625250-457f-4049-806f-cecb11611d7d"
    },
    {
        "author": "韦骧",
        "paragraphs": [
            "道气本冲融，胡为撚鼻中。",
            "知无愿言嚏，聊以快吾衷。"
        ],
        "title": "咏八仙 撚鼻",
        "id": "cdcce296-347a-4a09-9531-3236afb95ec6"
    },
    {
        "author": "韦骧",
        "paragraphs": [
            "刻成纤手利，痒背可施功。",
            "岂待麻姑爪，携持意自通。"
        ],
        "title": "咏八仙 爬背",
        "id": "7c129259-f844-48d2-9698-96a414370cb3"
    },
    {
        "author": "韦骧",
        "paragraphs": [
            "引手如双翼，俄然一欠伸。",
            "须臾端顾盼，别是好精神。"
        ],
        "title": "咏八仙 呵欠",
        "id": "8bf26c53-4ca4-49bd-a97a-37f97adb379b"
    },
    {
        "author": "韦骧",
        "paragraphs": [
            "搔首意不满，聊凭象栉功。",
            "高情唯自适，岂恤鬓如蓬。"
        ],
        "title": "咏八仙 栉髪",
        "id": "8a4f26d6-0180-4ff1-b823-27d538a5f71e"
    },
    {
        "author": "韦骧",
        "paragraphs": [
            "万事不关心，悠悠在一琴。",
            "非山亦非水，何必问知音。"
        ],
        "title": "咏八仙 鼓琴",
        "id": "b7f01496-347e-4619-9633-4198a76ddde1"
    },
    {
        "author": "韦骧",
        "paragraphs": [
            "内乐本无声，吹箫且任情。",
            "于兹代长啸，自是一般清。"
        ],
        "title": "咏八仙 吹箫",
        "id": "63d92d3f-4856-44ac-9612-edc400734444"
    },
    {
        "author": "韦骧",
        "paragraphs": [
            "不是乐繁音，吹扬兴自深。",
            "数杯醇酎罢，更学水龙吟。"
        ],
        "title": "咏八仙 横笛",
        "id": "a95d629f-a16d-46de-a71d-63f7f5e44856"
    },
    {
        "author": "韦骧",
        "paragraphs": [
            "撚耳意阳阳，林泉白昼长。",
            "市朝声自远，聪听又何妨。"
        ],
        "title": "咏八仙 撚耳",
        "id": "6790c8a3-ca4a-4f96-b315-d9520525cc63"
    },
    {
        "author": "韦骧",
        "paragraphs": [
            "择地为亭智思全，飞甍如翼插苍烟。",
            "身栖一哄喧声外，目逆千山秀色边。",
            "腊雪春葩饶映带，峡云江月每流连。",
            "所嗟此境藏夔府，不入当年子美篇。"
        ],
        "title": "丁承受放目亭一首",
        "id": "3dca1a1f-12c6-4060-a0c6-e3b33a3f7eed"
    },
    {
        "author": "韦骧",
        "paragraphs": [
            "改年三日立青春，涉七风光日日新。",
            "列岫渐生千霭媚，幽禽初弄小声匀。",
            "篮舆度岭官兵汗，红旆穿林野雉驯。",
            "白髪自怜犹远使，何时归棹浙江滨。"
        ],
        "title": "人日太宁道中一首",
        "id": "02d9cf7c-31f2-4568-b16c-948a6e2cd72e"
    },
    {
        "author": "韦骧",
        "paragraphs": [
            "瞿塘峡口江声急，古木阴中白帝祠。",
            "犹有余灵凭险阻，往来舟楫祷安危。"
        ],
        "title": "白帝祠一绝",
        "id": "4b4c4690-8f2e-4bc1-bf56-3e840c2a6b9f"
    },
    {
        "author": "韦骧",
        "paragraphs": [
            "腊去春来只数朝，远山残雪未全消。",
            "昆冈玉出清光莹，沧海潮横白浪遥。",
            "天外画图终日展，云端仙佩许谁邀。",
            "长途极目添幽兴，更折寒梅渡野桥。"
        ],
        "title": "奉节道中望羣山有雪",
        "id": "0666b0cf-f142-448c-be1a-3a2836c57ff4"
    },
    {
        "author": "韦骧",
        "paragraphs": [
            "崎岖巴峡走单车，潇洒鄞江想载旟。",
            "驰款比追前日好，开缄忽奉去年书。",
            "篇章互及情皆见，踪迹相暌义不疏。",
            "但使鳞鸿勿虚过，何须临纸恨踌躇。"
        ],
        "title": "和刘公仪见寄",
        "id": "d7fda51c-6c27-4d3d-9617-f3c3783647d4"
    },
    {
        "author": "韦骧",
        "paragraphs": [
            "乔木开花似水莲，画图远自昔人传。",
            "化工既许殊凡品，落在遐方亦可怜。",
            "绿叶枝头灼烁红，尚疑轻易比芙蓉。",
            "根苗不自污泥出，只合移栽近佛宫。"
        ],
        "title": "忠州木莲花二绝",
        "id": "74f93683-6634-45b9-92af-dd95ea6a8e89"
    },
    {
        "author": "韦骧",
        "paragraphs": [
            "海角天涯相去遥，邮筒还往势迢迢。",
            "两篇佳咏兼金重，三复长吟万虑销。",
            "已向宦途惊聚散，休将桂籍论荣彫。",
            "承夸倒载清欢数，使我流涎乡思摇。"
        ],
        "title": "寄明守刘公仪",
        "id": "1e82f3a8-b328-411d-a316-0f5ff6002f14"
    },
    {
        "author": "韦骧",
        "paragraphs": [
            "异质本难驯，金笼摆绣频。",
            "文华真出类，舒卷速如神。",
            "怒角双枝翠，垂緌九叶新。",
            "燕堂春昼永，注目屡逡巡。"
        ],
        "title": "摆绣鸡  其一",
        "id": "66920860-c492-45b1-b2a4-7221ef90aa81"
    },
    {
        "author": "韦骧",
        "paragraphs": [
            "一片垂丹臆，鲜明锦不如。",
            "殷红间深翠，半敛又全舒。",
            "未遇夺真画，犹虚博物书。",
            "虽非孔鸾比，傥可诧其余。"
        ],
        "title": "摆绣鸡  其二",
        "id": "310488c4-8427-4268-a769-cd499de316c5"
    },
    {
        "author": "韦骧",
        "paragraphs": [
            "穿山君蹈险，逆浪我乘危。",
            "玉事以勤济，人生少暇时。",
            "多材看腾踔，无补愧衰迟。",
            "巳饱殊乡味，何烦觉后知。"
        ],
        "title": "戏答宋茂宗",
        "id": "3b05b4ce-2579-4be9-bbcb-d5e938f86b97"
    },
    {
        "author": "韦骧",
        "paragraphs": [
            "都门执别再经春，相望天涯引脰频。",
            "峡外山川愁倦翼，江西风月羡怡神。",
            "来书虽阔情还密，旧咏重窥意似新。",
            "聊寄短篇追往好，莫缘无雁便因循。"
        ],
        "title": "寄李世美",
        "id": "13e557b4-23ab-4d63-a61f-4f0bbc9e9fe2"
    },
    {
        "author": "韦骧",
        "paragraphs": [
            "三年持节使巴夔，今日飘然受代归。",
            "去棹勇争江水急，前旌遥趁峡云飞。",
            "陟明伫听跻华贯，荣觐应欣著彩衣。",
            "肯记天涯留咏处，翠巖幽洞亦几稀。"
        ],
        "title": "送宋茂宗",
        "id": "08f176e4-0c78-4e60-a16e-33bba9493d28"
    },
    {
        "author": "韦骧",
        "paragraphs": [
            "草草开筵重九日，区区奉使第三年。",
            "黄花不肯趁时节，薄酒可堪无管弦。",
            "秋雨岷山犹涨水，夕阳巴峤自生烟。",
            "登高兴味空惆怅，万里乡关在目前。"
        ],
        "title": "渝南九日",
        "id": "5e31e21a-1d65-4392-be6f-7e4d3cc1135c"
    },
    {
        "author": "韦骧",
        "paragraphs": [
            "南陵坡对巫山县，直上青冥百八盘。",
            "此日身由岁巡到，他年愁向画图看。",
            "可堪雨湿羊肠险，更怯风冲狐腋寒。",
            "却想九天朝谒罢，禁街平稳跃金鞍。"
        ],
        "title": "南陵坡",
        "id": "381ae7d6-a106-4ac7-bba8-e728e7b8afc4"
    },
    {
        "author": "韦骧",
        "paragraphs": [
            "金山目逆路之隅，峭壁奇峰画不如。",
            "若使峥嵘近京雒，未应声价减南徐。"
        ],
        "title": "金山",
        "id": "74e4f942-e7de-4876-a2e2-bcdfd47d1145"
    },
    {
        "author": "韦骧",
        "paragraphs": [
            "马瘏前咏闵驰驱，登岭今朝歉瘦驴。",
            "自是老来情味减，欲图靡盬可安居。"
        ],
        "title": "瘦驴岭",
        "id": "e170687e-9824-438e-882c-3ef528ccdb9c"
    },
    {
        "author": "韦骧",
        "paragraphs": [
            "路过黔江石榻平，七峰奇杰翠峥嵘。",
            "祇应自有神仙宅，肯向人间浪得名。"
        ],
        "title": "石榻平望七峰山",
        "id": "f529dcd6-1ba4-43c2-ac8d-5b48975f66a7"
    },
    {
        "author": "韦骧",
        "paragraphs": [
            "暮投荒驿傍巖隈，更柝声频梦易回。",
            "半夜忽惊飞霰急，凌晨还喜冻云开。",
            "雪凝山表平如截，梅发林坳迥若堆。",
            "问俗观风何所补，勤劳唯有马虺隤。"
        ],
        "title": "宿木宗驿",
        "id": "5cc0277d-e5b2-4ff9-a3fe-677370c0bbb5"
    },
    {
        "author": "韦骧",
        "paragraphs": [
            "二月渝南春已老，西园桃李顿萧然。",
            "傍簷飞絮纷如雪，贴水圆荷大似钱。",
            "览物未能忘感概，纾情聊且缀诗篇。",
            "冯郎白髪知多少，更向巴山听杜鹃。"
        ],
        "title": "二月",
        "id": "895838cb-03af-4172-a0b2-b60ea76fd723"
    },
    {
        "author": "韦骧",
        "paragraphs": [
            "官路蹉跎晚景斜，更堪踪迹在天涯。",
            "江春已老犹寒色，山雨相仍减物华。",
            "留滞唯知搔白首，衰疲何可泥丹砂。",
            "无聊情思翻成喜，喜见邻垣架上花。"
        ],
        "title": "邻垣",
        "id": "4108ab57-380a-4626-9481-05463317c938"
    },
    {
        "author": "韦骧",
        "paragraphs": [
            "乡党推贤懿，宗婣慕孝慈。",
            "享年非及耄，造物固难知。",
            "神护铭旌远，龟从葬宅宜。",
            "幽冥复何恨，夫子映清时。"
        ],
        "title": "寿安县君挽词一首",
        "id": "7f21543a-6d8e-4f9f-98f8-190fb271a3ad"
    },
    {
        "author": "韦骧",
        "paragraphs": [
            "天气融融近禁烟，巴渝风俗自熙然。",
            "排门沽酒易成市，著处看花不用钱。",
            "一带江山入图画，几番云雨促诗篇。",
            "独嗟久使无裨补，终日归心趁杜鹃。"
        ],
        "title": "再和张从道 二月",
        "id": "d004d506-cdc4-4605-8a4f-1408370fa1ac"
    },
    {
        "author": "韦骧",
        "paragraphs": [
            "官舍相依吾二家，碧山之麓水之涯。",
            "祇知闲暇交谈屑，不觉逡巡改岁华。",
            "坐喜良农得麰麦，行闻异俗贡毡砂。",
            "衔杯且尽兵厨酿，安用呼儿索五花。"
        ],
        "title": "再和张从道 邻垣",
        "id": "d1a42a18-fe7b-4ed7-8685-be511b60e225"
    },
    {
        "author": "韦骧",
        "paragraphs": [
            "无心固无恋，犹爱宿危簷。",
            "况复寻幽客，高情岂易厌。"
        ],
        "title": "和唐韦相国盛山十二咏 宿云亭",
        "id": "cbfbebbe-ac57-402e-9b86-51db4057942a"
    },
    {
        "author": "韦骧",
        "paragraphs": [
            "隐月月非隐，岫名诚强名。",
            "清光中夜满，谁谓碍峥嵘。"
        ],
        "title": "和唐韦相国盛山十二咏 隐月岫",
        "id": "c8d71d72-8bbb-417b-a409-41393152c8fd"
    },
    {
        "author": "韦骧",
        "paragraphs": [
            "种茶当岭上，日近地先春。",
            "始自钧陶手，遗芳及后人。"
        ],
        "title": "和唐韦相国盛山十二咏 茶岭",
        "id": "ff519bce-f0c2-41aa-86d1-5f0bf96156ba"
    },
    {
        "author": "韦骧",
        "paragraphs": [
            "清影笼寒水，幽香逐晚风。",
            "和羮人已远，谿上自芳丛。"
        ],
        "title": "和唐韦相国盛山十二咏 梅谿",
        "id": "b45a32eb-1a63-43cb-8a70-aa9762976f78"
    },
    {
        "author": "韦骧",
        "paragraphs": [
            "渠湾水流速，杯漾酒行迟。",
            "莫诮经营巧，清懽得所施。"
        ],
        "title": "和唐韦相国盛山十二咏 流杯渠",
        "id": "a7fa5021-934e-4844-8dc7-90761ce631b8"
    },
    {
        "author": "韦骧",
        "paragraphs": [
            "盘石以为磴，萦纡上翠岑。",
            "披云瞩佳境，适此慰登临。"
        ],
        "title": "和唐韦相国盛山十二咏 盘石磴",
        "id": "4cb5a9c4-2fe6-4f05-8474-e39898018725"
    },
    {
        "author": "韦骧",
        "paragraphs": [
            "当日桃花坞，多应傚武陵。",
            "春风今寂寞，犹以旧名称。"
        ],
        "title": "和唐韦相国盛山十二咏 桃坞",
        "id": "701e66c9-3769-494d-bf67-4c6fa97acfc7"
    },
    {
        "author": "韦骧",
        "paragraphs": [
            "栉密翠婵娟，结根巖石前。",
            "不饶尘土地，自信雪霜天。"
        ],
        "title": "和唐韦相国盛山十二咏 竹巖",
        "id": "12cd683e-d433-4483-9476-2b453a6104d2"
    },
    {
        "author": "韦骧",
        "paragraphs": [
            "象物名台势，琵琶出自然。",
            "登临得真趣，所乐类无弦。"
        ],
        "title": "和唐韦相国盛山十二咏 琵琶台",
        "id": "0dd10cd1-4b32-4dec-9dd7-ef5bb2e0a69e"
    }
]
]