[
    {
        "author": "释子淳",
        "paragraphs": [
            "今日重来坐暖霞，故人笑谓老年华。",
            "劫空别有壶春在，云对青山兴莫涯。"
        ],
        "title": "和张伯威见寄",
        "id": "33571392-1617-4c71-bd44-e14295c90c25"
    },
    {
        "author": "释子淳",
        "paragraphs": [
            "休将水乳试鹅王，妙识醇醨别有方。",
            "本地不消春气力，灵枝劫外有余芳。"
        ],
        "title": "和章阳叔见寄二首  其一",
        "id": "070b39ef-5b64-46c2-8be0-b22e16165d63"
    },
    {
        "author": "释子淳",
        "paragraphs": [
            "师旷离娄不我徒，昭然罔象得玄珠。",
            "心萌口拟成途辙，底事圆明异有无。"
        ],
        "title": "和章阳叔见寄二首  其二",
        "id": "a294cb51-e14f-4ee4-92f4-56a4749b74a3"
    },
    {
        "author": "释子淳",
        "paragraphs": [
            "妙句灵然溢目寒，幽微旨趣曾还难。",
            "相逢更问无弦曲，风入松梢不在弹。"
        ],
        "title": "酬时于叔",
        "id": "015b6de8-aec1-469a-a956-2b6c2560e7a0"
    },
    {
        "author": "释子淳",
        "paragraphs": [
            "干坤之内，宇宙之间。",
            "要有一宝，秘在形山。"
        ],
        "title": "偈五首  其一",
        "id": "681d6daf-f4c4-40e1-a68e-98452c6012c2"
    },
    {
        "author": "释子淳",
        "paragraphs": [
            "我宗有语句，金刀剪不开。",
            "深深玄妙旨，玉女夜怀胎。"
        ],
        "title": "偈五首  其二",
        "id": "b2858a93-3202-4965-978f-d04177fccfed"
    },
    {
        "author": "释子淳",
        "paragraphs": [
            "亭亭日午犹亏半，寂寂三更尚未圆。",
            "六户不曾知暖意，往来常在三更前。"
        ],
        "title": "偈五首  其三",
        "id": "6561173b-9f3c-489b-acd5-e327c1cdaede"
    },
    {
        "author": "释子淳",
        "paragraphs": [
            "宝月流辉，澄潭布影。",
            "水无蘸月之意，月无分照之心。",
            "水月两忘，方可称断。"
        ],
        "title": "偈五首  其四",
        "id": "621b9f75-8347-49bc-b24b-cc445cf4a272"
    },
    {
        "author": "释子淳",
        "paragraphs": [
            "日照孤峰翠，月临溪水寒。",
            "祖师玄妙诀，莫向寸心安。"
        ],
        "title": "偈五首  其五",
        "id": "ba7a6f7c-d9f6-495c-bce9-5038e714ff2f"
    },
    {
        "author": "释子淳",
        "paragraphs": [
            "妙相圆明不可亲，奴儿婢子自殷勤。",
            "指天指地称尊大，也是传言送语人。"
        ],
        "title": "颂古一○一首  其一",
        "id": "3107dc2a-9526-42f1-b691-a55d4993f04e"
    },
    {
        "author": "释子淳",
        "paragraphs": [
            "相好巍巍大丈夫，一生无智恰如愚。",
            "从来佛祖犹难望，地狱天堂岂可拘。"
        ],
        "title": "颂古一○一首  其二",
        "id": "d313c58d-5d9c-4aec-b608-e89acf1bc077"
    },
    {
        "author": "释子淳",
        "paragraphs": [
            "卓尔难将正眼窥，回超今古类难齐。",
            "苔封古殿无人侍，月锁苍梧凤不栖。"
        ],
        "title": "颂古一○一首  其三",
        "id": "b1c597ef-e031-46a4-9763-40cb2ab24fa8"
    },
    {
        "author": "释子淳",
        "paragraphs": [
            "木人来问青霄路，石女年尊似不闻。",
            "携手相将归故国，暮山岌岌锁重云。"
        ],
        "title": "颂古一○一首  其四",
        "id": "7f5c1a8f-549e-46a7-8a76-64e6d58c76ed"
    },
    {
        "author": "释子淳",
        "paragraphs": [
            "玄微及尽本翛然，若谓渠闲万八千。",
            "月印澄江鱼不见，钓人何必更抛筌。"
        ],
        "title": "颂古一○一首  其五",
        "id": "4e8ea8b3-d8ac-4e99-a606-557757e161d9"
    },
    {
        "author": "释子淳",
        "paragraphs": [
            "垂手还他作者机，寻常语里布鎗旗。",
            "重询拟进归方丈，一句分明更不疑。"
        ],
        "title": "颂古一○一首  其六",
        "id": "c9404fa6-8277-4e91-9097-4613b3c26e0a"
    },
    {
        "author": "释子淳",
        "paragraphs": [
            "白云深处路难通，拟问踪由已涉功。",
            "挂角羚羊无影迹，从容还落正偏中。"
        ],
        "title": "颂古一○一首  其七",
        "id": "0fb5cca0-a956-450e-b934-8c64487ca18d"
    },
    {
        "author": "释子淳",
        "paragraphs": [
            "饥冷嫩草遥山去，渴饮寒泉曲涧回。",
            "放荡不耕空劫地，暮天何用牧歌催。"
        ],
        "title": "颂古一○一首  其八",
        "id": "3ab060d6-c236-48e5-8eb4-b4d794d762b4"
    },
    {
        "author": "释子淳",
        "paragraphs": [
            "王鞭高举击金门，引出珊瑚价莫论。",
            "回古轮王全意气，不彰宝印自然尊。"
        ],
        "title": "颂古一○一首  其九",
        "id": "9f2bd0fe-ff41-4b54-b6e8-efb661a24309"
    },
    {
        "author": "释子淳",
        "paragraphs": [
            "偶尔垂言借问伊，知音争使落今时。",
            "胡笳不犯宫商曲，玉笛横时劫外吹。"
        ],
        "title": "颂古一○一首  其一○",
        "id": "c45b9989-6e5d-4eb3-9747-5f7f0f5d594b"
    },
    {
        "author": "释子淳",
        "paragraphs": [
            "烧香人静杳无声，苔满丹墀皓月明。",
            "入户当堂慵正坐，出门尤懒下阶行。"
        ],
        "title": "颂古一○一首  其一一",
        "id": "f4942baa-9ebd-4778-8c05-2ed99b3a910b"
    },
    {
        "author": "释子淳",
        "paragraphs": [
            "白云槛外思悠哉，密密金刀剪不开。",
            "幽洞不拘金锁意，纵横无系去还来。"
        ],
        "title": "颂古一○一首  其一二",
        "id": "b98ee457-4ccf-442d-851c-dba345921a71"
    },
    {
        "author": "释子淳",
        "paragraphs": [
            "家山归到莫因循，竭力寅昏奉二亲。",
            "机尽功忘恩义断，便成不孝阐提人。"
        ],
        "title": "颂古一○一首  其一三",
        "id": "fa61d0e0-1a23-4687-a74e-6bd17630557d"
    },
    {
        "author": "释子淳",
        "paragraphs": [
            "从来父子不相离，石女何劳更问伊。",
            "昨夜寒岩无影木，白云深处露横枝。"
        ],
        "title": "颂古一○一首  其一四",
        "id": "7943095b-1b99-498d-b2d0-0cf8edc1f0f8"
    },
    {
        "author": "释子淳",
        "paragraphs": [
            "古路翛然倚太虚，行玄犹是涉崎岖。",
            "不登鸟道虽为妙，点捡将来已触途。"
        ],
        "title": "颂古一○一首  其一五",
        "id": "1478565d-cf02-4f12-b0b5-0404fa6a3cfe"
    },
    {
        "author": "释子淳",
        "paragraphs": [
            "镬汤炉炭几何般，地狱三途未苦酸。",
            "须信新丰亲切语，袈裟之下莫颟顸。"
        ],
        "title": "颂古一○一首  其一六",
        "id": "9c9d5363-d08f-424e-96ed-0c1d8bcb65f9"
    },
    {
        "author": "释子淳",
        "paragraphs": [
            "平地无端凿陷坑，木桥拈起使人行。",
            "沉沉寒水如何渡，月夜金鸡报五更。"
        ],
        "title": "颂古一○一首  其一七",
        "id": "48ba6edc-a59a-46d1-a03c-bba52c2d91c6"
    },
    {
        "author": "释子淳",
        "paragraphs": [
            "本地灵明无一物，几人认得黄金骨。",
            "扶锹肩上便行时，大辩从来还若讷。"
        ],
        "title": "颂古一○一首  其一八",
        "id": "aef71531-8a08-4d36-8cbc-b66f00adb9fd"
    },
    {
        "author": "释子淳",
        "paragraphs": [
            "当机一句玉珊珊，内外玲珑溢目寒。",
            "无漏国中曾不住，月华影里见应难。"
        ],
        "title": "颂古一○一首  其一九",
        "id": "7c5ddd9f-a3d2-4786-9fee-2dc3dbb12572"
    },
    {
        "author": "释子淳",
        "paragraphs": [
            "蚌含明月珠生腹，龙拥深云雨洒空。",
            "莫向平田翻巨浪，直须点点尽朝东。"
        ],
        "title": "颂古一○一首  其二○",
        "id": "639b0a76-a296-433e-b92a-5431c3939039"
    },
    {
        "author": "释子淳",
        "paragraphs": [
            "威音那畔不能行，撒手还家懒问程。",
            "寝殿无人空寂寂，满窗唯有月虚明。"
        ],
        "title": "颂古一○一首  其二一",
        "id": "fd3881bd-9820-4758-8c3d-c911384b303b"
    },
    {
        "author": "释子淳",
        "paragraphs": [
            "归家岂坐碧云床，出户不行青草地。",
            "南北东西本自由，渠无向背那回避。"
        ],
        "title": "颂古一○一首  其二二",
        "id": "4c6cdff1-54d5-4e4d-8d2e-44b57b5f10bf"
    },
    {
        "author": "释子淳",
        "paragraphs": [
            "淘金岂假披沙得，不触波澜犹费力。",
            "露柱三更忽放光，此时未审何人识。"
        ],
        "title": "颂古一○一首  其二三",
        "id": "97e5d309-e5aa-424c-adf1-9234a81bdd11"
    },
    {
        "author": "释子淳",
        "paragraphs": [
            "羣花未发梅先拆，万木凋零柏转奇。",
            "云淡不彰节月影，烟轻那露引风枝。"
        ],
        "title": "颂古一○一首  其二四",
        "id": "4c1a58cf-b2f6-45a5-89d2-05b7fb3c4fc9"
    },
    {
        "author": "释子淳",
        "paragraphs": [
            "岩脱虽有云千顷，户内殊无半夜灯。",
            "极目危峦今古秀，暮天斜照碧层层。"
        ],
        "title": "颂古一○一首  其二五",
        "id": "9b584214-e911-407a-88c3-95a318c1c192"
    },
    {
        "author": "释子淳",
        "paragraphs": [
            "这般消息不寻常，蟾桂枝枝布远香。",
            "昨夜姮娥呈巧妙，眼睛直上绣鸳鸯。"
        ],
        "title": "颂古一○一首  其二六",
        "id": "21853aa1-87b9-4cea-933d-4d2bc91d6dc0"
    },
    {
        "author": "释子淳",
        "paragraphs": [
            "拾得疏慵非觉晓，寒山懒惰不知归。",
            "声前一句圆音美，物外三山片月辉。"
        ],
        "title": "颂古一○一首  其二七",
        "id": "a3f9a801-4cfd-462e-86fc-1e6e54f0081e"
    },
    {
        "author": "释子淳",
        "paragraphs": [
            "海底龙吟云雨润，林中虎啸谷风清。",
            "莫言满路生荆棘，况是家贫少送迎。"
        ],
        "title": "颂古一○一首  其二八",
        "id": "dd27c8d0-65a8-40de-8c1b-c9ff4e9d0580"
    },
    {
        "author": "释子淳",
        "paragraphs": [
            "太平乡国路空赊，归兴悠悠思莫涯。",
            "撒手到家何所有，琉璃宝殿锁蟾华。"
        ],
        "title": "颂古一○一首  其二九",
        "id": "b83a3844-fba4-44d7-af54-2df21e2c0c07"
    },
    {
        "author": "释子淳",
        "paragraphs": [
            "月筛松影高低树，日照池心上下天。",
            "赫赫炎空非卓午，团团秋夜不知圆。"
        ],
        "title": "颂古一○一首  其三○",
        "id": "6d2a2ac8-32c6-40e3-ab13-b76b5865e5df"
    },
    {
        "author": "释子淳",
        "paragraphs": [
            "妙峰孤顶偏肥腻，天产灵苗不触地。",
            "翠叶无风常自摇，清香那逐春光媚。"
        ],
        "title": "颂古一○一首  其三一",
        "id": "275444b9-02bc-4b00-b768-0bd2db76da31"
    },
    {
        "author": "释子淳",
        "paragraphs": [
            "叉手须知已隔津，更重进步转漂沦。",
            "顽铜若作黄金货，祇可瞒他无眼人。"
        ],
        "title": "颂古一○一首  其三二",
        "id": "60847165-391d-4072-946d-36f661a294c6"
    },
    {
        "author": "释子淳",
        "paragraphs": [
            "父子相逢眼倍明，灵苗丛里坦然行。",
            "个中若为金毛子，已是盐梅触大羹。"
        ],
        "title": "颂古一○一首  其三三",
        "id": "7d7bb2ec-486c-494e-b806-97fd51507fe9"
    },
    {
        "author": "释子淳",
        "paragraphs": [
            "一片灵明本妙圆，个中非正亦非偏。",
            "宝峰瑞草无根蒂，不待春功色自鲜。"
        ],
        "title": "颂古一○一首  其三四",
        "id": "88cd03b4-6640-4620-8046-5a0f6615ebac"
    },
    {
        "author": "释子淳",
        "paragraphs": [
            "曹溪源派古之今，意识徒将渡浅深。",
            "好是昔人游戏处，虽然入井不曾沉。"
        ],
        "title": "颂古一○一首  其三五",
        "id": "8fa0ff72-0fc5-4cf0-b550-43681d470b65"
    },
    {
        "author": "释子淳",
        "paragraphs": [
            "前後三三不失宗，迥迢千圣数难穷。",
            "金刚脑後全轩露，叠叠青山锁翠空。"
        ],
        "title": "颂古一○一首  其三六",
        "id": "f189483c-acd7-48ca-bcbd-cb88077426c9"
    },
    {
        "author": "释子淳",
        "paragraphs": [
            "少林续焰事堪可，腊夜梅开雪後枝。",
            "黄蘗昔年曾有语，大唐国里没禅师。"
        ],
        "title": "颂古一○一首  其三七",
        "id": "9bac9c8f-0664-4670-8f92-95d3edda81a1"
    },
    {
        "author": "释子淳",
        "paragraphs": [
            "带角披毛异类身，寒灰枯木眼中尘。",
            "虽然未曾先师意，争奈临行一着亲。"
        ],
        "title": "颂古一○一首  其三八",
        "id": "a183c050-ff5f-4266-9efe-f5ec6c81b5e0"
    },
    {
        "author": "释子淳",
        "paragraphs": [
            "多是从人学得来，一生空把口胡开。",
            "欲穷此片虚明地，七佛前前总不该。"
        ],
        "title": "颂古一○一首  其三九",
        "id": "052a48c5-2d64-4a66-896b-93cdcda2c1ba"
    },
    {
        "author": "释子淳",
        "paragraphs": [
            "虽然答尽深深意，争奈投机句未亲。",
            "欲曾本来无垢的，更须入水见长人。"
        ],
        "title": "颂古一○一首  其四○",
        "id": "d5d6f37c-2b86-4f34-80e4-3c56ed9fdc2e"
    },
    {
        "author": "释子淳",
        "paragraphs": [
            "寂光影里现全身，贵异天然迥出伦。",
            "家富儿奴偏得力，夜分灯火照西邻。"
        ],
        "title": "颂古一○一首  其四一",
        "id": "f3420451-97f3-41a2-84b5-5b76339c05ca"
    },
    {
        "author": "释子淳",
        "paragraphs": [
            "海底泥牛耕白月，云中木马骤清风。",
            "胡僧懒捧西干钵，半夜乘舟过海东。"
        ],
        "title": "颂古一○一首  其四二",
        "id": "e0567c16-faf7-4413-8c02-7901fc459c0c"
    },
    {
        "author": "释子淳",
        "paragraphs": [
            "芳草漫漫岂变秋，牧童白牯恣优游。",
            "异中有路人难见，却谓骑牛不识牛。"
        ],
        "title": "颂古一○一首  其四三",
        "id": "b38e622d-71ad-4a31-bbe0-53b678c88e17"
    },
    {
        "author": "释子淳",
        "paragraphs": [
            "月沉碧海龙非隐，雾锁苍梧凤不知。",
            "劫外森森无影木，垂阴自有未萌枝。"
        ],
        "title": "颂古一○一首  其四四",
        "id": "ca263f67-0cb9-42ff-99c3-b4d730d5a1c3"
    },
    {
        "author": "释子淳",
        "paragraphs": [
            "依依半月沉寒水，耿耿三星落碧巑。",
            "昔日云岩曾漏泄，金轮王子宝花冠。"
        ],
        "title": "颂古一○一首  其四五",
        "id": "b3588924-70a9-4d2c-bf90-1632d9ab8de5"
    },
    {
        "author": "释子淳",
        "paragraphs": [
            "身光炽盛相巍巍，妙手如何彩绘伊。",
            "休问僧繇吴道士，志公佗日不能知。"
        ],
        "title": "颂古一○一首  其四六",
        "id": "827ce9d1-aa64-4a6b-bba8-854034977451"
    },
    {
        "author": "释子淳",
        "paragraphs": [
            "腥臊红烂不堪亲，触动轻轻血污身。",
            "何事杳无人着价，为伊非是世间珍。"
        ],
        "title": "颂古一○一首  其四七",
        "id": "dbb420d0-6096-45a9-9717-27005ed17da8"
    },
    {
        "author": "释子淳",
        "paragraphs": [
            "家家门掩蟾蜍月，处处莺啼杨柳风。",
            "若谓纵横无变异，犹如掷剑拟虚空。"
        ],
        "title": "颂古一○一首  其四八",
        "id": "90137461-abcd-4fbd-9014-f0f02883e1bc"
    },
    {
        "author": "释子淳",
        "paragraphs": [
            "月中玉兔夜怀胎，日里金乌朝抱卵。",
            "黑漆昆仑踏雪行，转身打破琉璃椀。"
        ],
        "title": "颂古一○一首  其四九",
        "id": "ebe5b2ac-095b-4387-92ee-c2d8ec3d8227"
    },
    {
        "author": "释子淳",
        "paragraphs": [
            "寒月依依上远峰，平湖万顷练光封。",
            "渔歌惊起沙洲鹭，飞入芦花不见踪。"
        ],
        "title": "颂古一○一首  其五○",
        "id": "7be50fe4-6936-4c20-a984-093baab4e981"
    },
    {
        "author": "释子淳",
        "paragraphs": [
            "清风吹动钓鱼船，鼓起澄波浪拍天。",
            "堪笑锦鳞争戏水，到头俱被钓丝牵。"
        ],
        "title": "颂古一○一首  其五一",
        "id": "68cea436-c876-44f7-9e50-6e2fe3997d62"
    },
    {
        "author": "释子淳",
        "paragraphs": [
            "京师出大黄，熟处最难忘。",
            "道吾常作舞，元是谢三郎。"
        ],
        "title": "颂古一○一首  其五二",
        "id": "e59bfd58-c992-413f-86b7-65c225ab3584"
    },
    {
        "author": "释子淳",
        "paragraphs": [
            "沧海无风波浪平，烟收水色虚含月。",
            "寒光一带望何穷，谁辨个中龙退骨。"
        ],
        "title": "颂古一○一首  其五三",
        "id": "ed5b596b-0558-435f-84c4-550d409e2468"
    },
    {
        "author": "释子淳",
        "paragraphs": [
            "门头户尾事千差，了尽犹来未到家。",
            "明月堂前无影木，严凝雪夜正开花。"
        ],
        "title": "颂古一○一首  其五四",
        "id": "10d434e7-634d-44dd-bb80-030585e08ee5"
    },
    {
        "author": "释子淳",
        "paragraphs": [
            "长江澄澈即蟾华，满目清光未是家。",
            "借问渔舟何处去，夜深依旧宿芦花。"
        ],
        "tags": [
            "长江"
        ],
        "title": "颂古一○一首  其五五",
        "id": "a28fbb9b-51e7-4e21-8538-9d1d0e9e0fdd"
    },
    {
        "author": "释子淳",
        "paragraphs": [
            "声前一句口如眉，佛祖从来总不知。",
            "昨夜昆仑闲说梦，白头生得黑头儿。"
        ],
        "title": "颂古一○一首  其五六",
        "id": "08c1cdec-d91e-4d5c-8502-3f22f112acab"
    },
    {
        "author": "释子淳",
        "paragraphs": [
            "色自色兮声自声，新莺啼处柳烟轻。",
            "门门有路通京国，三岛斜横海月明。"
        ],
        "title": "颂古一○一首  其五七",
        "id": "783a9d2c-57c0-433d-9046-6fbced9c4c2b"
    },
    {
        "author": "释子淳",
        "paragraphs": [
            "九重深密视听难，玉殿琼楼宿雾攒。",
            "燮理尽归臣相事，轮王不戴宝花冠。"
        ],
        "title": "颂古一○一首  其五八",
        "id": "3812b39e-da47-4afc-a3fe-049eb3d18620"
    },
    {
        "author": "释子淳",
        "paragraphs": [
            "盲聋瘖痖迥天真，眼似眉毛道始邻。",
            "昨夜东君潜布令，黄莺啼处绿杨春。"
        ],
        "title": "颂古一○一首  其五九",
        "id": "30ed8b03-4c0b-4d2c-a062-44af1314a1d5"
    },
    {
        "author": "释子淳",
        "paragraphs": [
            "三番白纸问寒暄，千里同风月满船。",
            "夺得高标全用处，盘蛇口内打秋千。"
        ],
        "title": "颂古一○一首  其六○",
        "id": "8e5269df-5979-40ad-8269-6dc038aa6fac"
    },
    {
        "author": "释子淳",
        "paragraphs": [
            "宝杖亲携挂翠缨，徘徊常遶玉阶行。",
            "转身就父无标的，拈却花冠不得名。"
        ],
        "title": "颂古一○一首  其六一",
        "id": "855c58f1-57dc-478f-8170-4683586fa64d"
    },
    {
        "author": "释子淳",
        "paragraphs": [
            "昆冈片玉火中润，碧落孤蟾水底圆。",
            "一念翛然无异色，任从沧海变桑田。"
        ],
        "title": "颂古一○一首  其六二",
        "id": "51fc448f-7cf5-4b8b-b728-52ad9997b47a"
    },
    {
        "author": "释子淳",
        "paragraphs": [
            "金乌玉兔两交驰，照破威音未兆时。",
            "若谓青霄别在路，木人依旧皴双眉。"
        ],
        "title": "颂古一○一首  其六三",
        "id": "8893aa98-ab86-4682-a804-70b254f2e57b"
    },
    {
        "author": "释子淳",
        "paragraphs": [
            "瑞霭祥烟锁玉楼，妙年王子恣优游。",
            "琉璃殿上骑金马，明月堂前辊绣球。"
        ],
        "title": "颂古一○一首  其六四",
        "id": "5f3c2fb7-7515-4172-90bb-00d6ee5e7590"
    },
    {
        "author": "释子淳",
        "paragraphs": [
            "白头童子智尤长，半夜三更渡渺茫。",
            "任运往来无间断，不消船艇与浮囊。"
        ],
        "title": "颂古一○一首  其六五",
        "id": "7aa17ce6-40c4-4970-92e1-aacc529b512d"
    },
    {
        "author": "释子淳",
        "paragraphs": [
            "秘殿重围晓尚寒，丹墀苔润未排班。",
            "宝香凤烛烟云合，寂寂帘垂不露颜。"
        ],
        "title": "颂古一○一首  其六六",
        "id": "73c6b4d3-719d-40b1-973d-b533234c24df"
    },
    {
        "author": "释子淳",
        "paragraphs": [
            "故国清平久有年，白头犹自恋生缘。",
            "牧童却解忘功业，懒放牛儿不把鞭。"
        ],
        "title": "颂古一○一首  其六七",
        "id": "84d36ee8-428e-427c-a334-9ed25991baee"
    },
    {
        "author": "释子淳",
        "paragraphs": [
            "曹溪古路绿苔生，车马登临已涉程。",
            "野老痿羸兼跛挈，手携玉杖夜深行。"
        ],
        "title": "颂古一○一首  其六八",
        "id": "2c0e4537-bcd5-405d-be80-5235eefb2038"
    },
    {
        "author": "释子淳",
        "paragraphs": [
            "四十九年成露布，五千余轴尽言诠。",
            "妙明一句威音外，折角泥牛雪里眠。"
        ],
        "title": "颂古一○一首  其六九",
        "id": "3de0fc60-107d-40f1-bca4-897d9213bd56"
    },
    {
        "author": "释子淳",
        "paragraphs": [
            "干坤尽是黄金国，万有全彰凈妙身。",
            "玉女背风无巧拙，灵苗花秀不知春。"
        ],
        "title": "颂古一○一首  其七○",
        "id": "a941239e-48bf-4ba9-8259-0a9531d93027"
    },
    {
        "author": "释子淳",
        "paragraphs": [
            "一念萧萧不记年，皮肤脱落自完全。",
            "长天夜夜清如镜，万里无云孤月圆。"
        ],
        "title": "颂古一○一首  其七一",
        "id": "7a8dd1ee-f007-46c4-be26-9787b99b61dc"
    },
    {
        "author": "释子淳",
        "paragraphs": [
            "日午烟凝山突兀，夜央天淡月婵娟。",
            "混然寂照寒宵永，明暗圆融未兆前。"
        ],
        "title": "颂古一○一首  其七二",
        "id": "5ec4ea94-7835-4af9-8de9-5e9a49f2d2c8"
    },
    {
        "author": "释子淳",
        "paragraphs": [
            "法尔非修本十成，平常酬答最分明。",
            "端然指出长安道，无奈游人不肯行。"
        ],
        "title": "颂古一○一首  其七三",
        "id": "6a2fa41d-350b-430a-9d39-9b347f964027"
    },
    {
        "author": "释子淳",
        "paragraphs": [
            "无相光中未兆身，清虚渺邈岂为邻。",
            "一轮明月当轩照，玉殿萧萧不见人。"
        ],
        "title": "颂古一○一首  其七四",
        "id": "b6b43b37-2f80-4fb4-9dde-79e3d358e3d2"
    },
    {
        "author": "释子淳",
        "paragraphs": [
            "虚堂寂寂夜深寒，携得瑶琴月下弹。",
            "不是知音徒侧耳，悲风流水岂相干。"
        ],
        "title": "颂古一○一首  其七五",
        "id": "f598ab8d-085b-48ed-8047-59f27e4e1bcf"
    },
    {
        "author": "释子淳",
        "paragraphs": [
            "祖代家风没一文，清贫中更是清贫。",
            "着衣吃饭随丰俭，物物头角用最亲。"
        ],
        "title": "颂古一○一首  其七六",
        "id": "4014a10e-d737-4ab2-9beb-187cbd4732be"
    },
    {
        "author": "释子淳",
        "paragraphs": [
            "三脚灵龟荒径走，一枝瑞草乱峰垂。",
            "昆冈含玉山先润，凉兔怀胎月未知。"
        ],
        "title": "颂古一○一首  其七七",
        "id": "2a4210e4-5131-4191-b598-6073fe13c602"
    },
    {
        "author": "释子淳",
        "paragraphs": [
            "出门徧界无知己，入户盈眸不见亲。",
            "虚室夜寒何所有，碧天明月颇为邻。"
        ],
        "title": "颂古一○一首  其七八",
        "id": "c31bbdcd-d95d-4a4e-8973-ea9be6b8e973"
    },
    {
        "author": "释子淳",
        "paragraphs": [
            "一点灵明六不收，照然何用更凝眸。",
            "个中消息人难委，独有虚空暗点头。"
        ],
        "title": "颂古一○一首  其七九",
        "id": "76c42182-77b7-4cd3-bee2-05176307bd9a"
    },
    {
        "author": "释子淳",
        "paragraphs": [
            "体妙探玄尽涉程，争如野老异中行。",
            "功忘日月平怀稳，免事君王宠辱惊。"
        ],
        "title": "颂古一○一首  其八○",
        "id": "5387eac3-380a-446e-8efe-17fecc76160c"
    },
    {
        "author": "释子淳",
        "paragraphs": [
            "夜明帘外月朦胧，骑象翻身击宝钟。",
            "洪韵上腾三界外，聋夫何事睡犹浓。"
        ],
        "title": "颂古一○一首  其八一",
        "id": "dc2e9c05-e47d-4785-8738-5973a74c552d"
    },
    {
        "author": "释子淳",
        "paragraphs": [
            "白藕未萌非隐的，红花出水不当阳。",
            "游人莫用传消息，自有清风透远香。"
        ],
        "title": "颂古一○一首  其八二",
        "id": "708c1216-505b-4307-afbd-8997c4803bb1"
    },
    {
        "author": "释子淳",
        "paragraphs": [
            "这边那畔总难逢，一句无私不处中。",
            "红日暮沉西嶂外，空留孤影照溪东。"
        ],
        "title": "颂古一○一首  其八三",
        "id": "35be9bcb-c58f-47c2-a27a-c963744b72f9"
    },
    {
        "author": "释子淳",
        "paragraphs": [
            "妙湛圆明第一机，降生成道涅盘时。",
            "迦维摩竭双林树，认着元来不是伊。"
        ],
        "title": "颂古一○一首  其八四",
        "id": "a5dc58d0-d570-4c76-92d9-b3d84765465b"
    },
    {
        "author": "释子淳",
        "paragraphs": [
            "妙体堂堂相好全，青霄独步蹑金莲。",
            "千华台上犹慵坐，弊垢襕衫岂肯穿。"
        ],
        "title": "颂古一○一首  其八五",
        "id": "edbab777-c142-49e4-a039-a39674b92e6f"
    },
    {
        "author": "释子淳",
        "paragraphs": [
            "瑞艹丛中懒欲眠，徐行处处迥翛然。",
            "披毛戴角人难识，为报芒童不用鞭。"
        ],
        "title": "颂古一○一首  其八六",
        "id": "ef6ea19f-f8ef-4efc-8ccc-e145ac735aa0"
    },
    {
        "author": "释子淳",
        "paragraphs": [
            "一句相酬难取则，轮王不化阎浮国。",
            "无边剎海浪痕平，独驾泥牛耕月色。"
        ],
        "title": "颂古一○一首  其八七",
        "id": "b169e912-1dd8-4590-b3a5-42fbdd2013c7"
    },
    {
        "author": "释子淳",
        "paragraphs": [
            "妙圆无相劫前人，随类权分百亿身。",
            "月夜御楼纔报晓，平明六国尽逢春。"
        ],
        "title": "颂古一○一首  其八八",
        "id": "1632d7e4-a919-4f0d-81e0-f57c83aa3004"
    },
    {
        "author": "释子淳",
        "paragraphs": [
            "虚空为鼓须弥槌，击者虽多听者稀。",
            "半夜髑髅惊破梦，港头明月不思归。"
        ],
        "title": "颂古一○一首  其八九",
        "id": "3df42712-0929-4564-b7e9-f8f1e8ed186b"
    },
    {
        "author": "释子淳",
        "paragraphs": [
            "灵山会上言虽普，少室峰前句未形。",
            "瑞草蒙茸含月秀，寒松蓊鬰出云青。"
        ],
        "title": "颂古一○一首  其九○",
        "id": "046315c8-7446-4f8e-8953-de89067afeb6"
    },
    {
        "author": "释子淳",
        "paragraphs": [
            "劫火洞然无相宅，金门不睹玉楼家。",
            "宝天云淡银河冷，浩浩波澜岂动沙。"
        ],
        "title": "颂古一○一首  其九一",
        "id": "e5f390b4-ab76-4c42-8f6f-6fa4d9d6ef9b"
    },
    {
        "author": "释子淳",
        "paragraphs": [
            "不挂唇皮一句奇，少林冷坐最慈悲。",
            "须知此道非传授，立雪神光已强为。"
        ],
        "title": "颂古一○一首  其九二",
        "id": "91de4e98-0cc7-407b-ac33-afd7166e58e0"
    },
    {
        "author": "释子淳",
        "paragraphs": [
            "荆山美玉何须辨，赤水玄珠不用拈。",
            "罔象无心黄帝重，卞和有智楚王嫌。"
        ],
        "title": "颂古一○一首  其九三",
        "id": "3ebd1ec7-556c-4709-82b9-03f70e7259f2"
    },
    {
        "author": "释子淳",
        "paragraphs": [
            "珊瑚枝上玉花开，风递清香遍九垓。",
            "勿谓干坤成委曲，韶阳亲见睦州来。"
        ],
        "title": "颂古一○一首  其九四",
        "id": "bc7f191e-a219-40a2-b567-2e8944e9c8bd"
    },
    {
        "author": "释子淳",
        "paragraphs": [
            "水澄月满道人愁，妙尽无依类莫收。",
            "劫外正偏兼带路，不萌枝上辨春秋。"
        ],
        "title": "颂古一○一首  其九五",
        "id": "9eb38d8a-cdde-4742-9427-ad64079b794a"
    },
    {
        "author": "释子淳",
        "paragraphs": [
            "六国清平贺圣年，珠帘高卷月明前。",
            "金轮那肯当堂坐，不用丹墀击静鞭。"
        ],
        "title": "颂古一○一首  其九六",
        "id": "26581306-62f6-430a-874c-1d3d92996d0a"
    },
    {
        "author": "释子淳",
        "paragraphs": [
            "等闲应问岂安排，一句全提隐显该。",
            "薄雾依依笼古径，孤峰终不露崔嵬。"
        ],
        "title": "颂古一○一首  其九七",
        "id": "9ef4a56c-6252-4f76-964b-7fc67f0a45ea"
    },
    {
        "author": "释子淳",
        "paragraphs": [
            "星流水国夜然灯，月印江天明似镜。",
            "隐显无私位不该，依稀拟动成偏正。"
        ],
        "title": "颂古一○一首  其九八",
        "id": "075ddd94-c3e1-4a3e-85a4-dbcdeaa766c3"
    },
    {
        "author": "释子淳",
        "paragraphs": [
            "道合平常绝异端，行人何必历艰难。",
            "从今莫信孙膑卜，龟殻无灵不用钻。"
        ],
        "title": "颂古一○一首  其九九",
        "id": "6ed29573-3dd9-4859-a9a1-560c1eb7e8cf"
    },
    {
        "author": "释子淳",
        "paragraphs": [
            "此树不从天地生，登山涉水承渠力。",
            "如今掷向乱峰前，免致丛林为轨则。"
        ],
        "title": "颂古一○一首  其一○○",
        "id": "2fb56a4b-8908-41d4-bdcd-781495644cb5"
    },
    {
        "author": "释子淳",
        "paragraphs": [
            "灵然不涉古来今，三界都卢一点心。",
            "槛外桃花春蝶舞，门前杨柳晓莺吟。"
        ],
        "title": "颂古一○一首  其一○一",
        "id": "1a1fb6e5-bb16-45c5-9d25-2795da4ffc01"
    },
    {
        "author": "晁冲之",
        "paragraphs": [
            "大星何历历，小星烂如石。",
            "掖垣崔嵬横紫微，十二羽林森北极。",
            "今夕何夕月欲没，虎抱空关龙厌直。",
            "峥嵘北斗着地垂，手去瓠瓜不盈尺。",
            "严陵醉卧光武傍，浮楂正值天孙织。",
            "王良挟策飞上天，傅说空骑箕尾立。",
            "君不见茂陵弃子欲登仙，自将壮士终南边。",
            "忽然遭窘出玺绶，归来下诏除民田。",
            "阿瞒急示乘舆物，鲜卑仍弃珊瑚鞭。",
            "又不见古来垂堂戒华屋，敌国挟辀戎接毂。",
            "白龙鱼服误网罗，孔雀金花被牛触。"
        ],
        "title": "古乐府",
        "id": "558586ff-c2e4-4c06-8904-7783719a2129"
    },
    {
        "author": "晁冲之",
        "paragraphs": [
            "月落鸡声寒，晓色静茅屋。",
            "开门惊不知，夜雪压修竹。",
            "槎牙生新冰，鳞甲刻溪谷。",
            "皛皛洲渚明，冽冽川原肃。",
            "孤蹲雀不动，沉酣客犹宿。",
            "呼童晨汲归，独潄寒泉玉。"
        ],
        "title": "雪效柳子厚",
        "id": "cfe98626-fa87-49a0-91dd-13f805cf6735"
    },
    {
        "author": "晁冲之",
        "paragraphs": [
            "中夜雪打窗，灯暗火照屋。",
            "袖手地炉火，缾声起丝竹。",
            "忆我故山房，松风韵崖谷。",
            "山空牛斗寒，寺静鱼鼓肃。",
            "西寨鹿不归，东岭鹤独宿。",
            "更想醉翁亭，两峰高并玉。"
        ],
        "title": "拟一上人怀山之什",
        "id": "b2d25ef5-3f0d-4535-a8cf-fead04f575bb"
    },
    {
        "author": "晁冲之",
        "paragraphs": [
            "平生耳熟闻骊山，梦寐不到临潼关。",
            "当年太液金井碧，温泉宛在关山间。",
            "忆昔君来必十月，骑玉花骢带风雪。",
            "太真独侍沐浴边，鲸甲龙鳞影清绝。",
            "五十年升平一迷，却驱万骑出关西。",
            "自为前朝同祸水，翻令後代异廉溪。",
            "君不见汝海之南鲁山左，亦有此泉名不播。",
            "征夫问路说汤头，可怜是亦陈惊坐。"
        ],
        "title": "题鲁山温泉",
        "id": "32f15d2f-288c-41b4-80ee-d6f45b891b89"
    },
    {
        "author": "晁冲之",
        "paragraphs": [
            "我来南经几山过，马行似冲山色破。",
            "风烟席卷嵓穴开，涧花萦回水流左。",
            "悬崖彷佛闻松声，下瞰幽深鸟飞堕。",
            "老夫他年有所归，定结白茅依紫逻。",
            "日高下马古寺门，鱼鼓欣闻脱清饿。",
            "道人碧眼照川谷，云起盘陀藉高坐。",
            "殷勤劝我更莫归，泪鹤啼猿亦相和。",
            "窗前笑唤祁孔宾，世间安用招魂些。"
        ],
        "title": "香山示孔处厚",
        "id": "30afddfc-4adc-4d5d-9fe7-05e609302ab7"
    },
    {
        "author": "晁冲之",
        "paragraphs": [
            "落叶如流人，迁徙不可收。",
            "严霜枯百草，清此山下沟。",
            "我行将涉之，脱屦笑复休。",
            "怃然顾篮舆，崎岖反经丘。",
            "天风吹我裳，彼亦难久留。",
            "晚过柳下门，鸟声上嘲啾。",
            "父老四五辈，向我如有求。",
            "邀我酌白酒，酒酣语和柔。",
            "指云此屋南，颇有良田畴。",
            "劝我耕其中，庶结同社游。",
            "吾母性慈险，此事诚易谋。",
            "伯也久吏隐，可以吾无忧。",
            "请归召家室，卖衣买肥牛。",
            "所望上帝喜，祈谷常有秋。"
        ],
        "title": "田中行",
        "id": "f967ce7f-5620-4718-a4d7-91dabfdbde83"
    },
    {
        "author": "晁冲之",
        "paragraphs": [
            "君不见鲁阳之西两山麓，十里连冈写平陆。",
            "青林白昼暗古祠，雀啅虚檐蛛网屋。",
            "屋边怪石何瑰奇，鳯筋虎骨连肌肉。",
            "巉岩欲下落涧渚，澒洞千钧一毫属。",
            "天匠惟知刻画功，鬼力深忧护持哭。",
            "前峰高蹇下如揖，余峰危慓皆俯伏。",
            "披寻宿莽得佳趣，洼为溪壑呀为谷。",
            "香炉佛迹不在外，仙掌蛾眉此其足。",
            "秀润潜涵夏木清，空蒙映带春江绿。",
            "我知此必藴灵异，何止怀藏易城玉。",
            "閴寂嗟来麋鹿游，孤峻幸免牛羊触。",
            "自经千载禹刊凿，不逢万里秦驱逐。",
            "踟蹰三遶回高冈，却立下视云苍苍。",
            "古今谁为好事者，後有韩子前奇章。",
            "君不见玉川先生洛阳宅，修竹萧萧独为客。",
            "他年如与鹤乘轩，可来相见铜驼陌。"
        ],
        "title": "同鲁山韩丞观女灵庙前险石",
        "id": "4d490dee-1b2d-42c8-9c5a-4c9f986b65d6"
    },
    {
        "author": "晁冲之",
        "paragraphs": [
            "我昔不知风雅颂，草木独以茶比讽。",
            "陋哉徐铉说茶苦，欲与淇园竹同种。",
            "又疑禹漏税九州，橘柚当年错包贡。",
            "腐儒妄测圣人意，远物劳民亦安用。",
            "含桃熟荐当在盘，荔子生来枉飞鞚。",
            "羊爼异好亦何有，蚶菜殊珍要非奉。",
            "君家季疵真祸首，毁论徒劳世仍重。",
            "争新斗试夸撃拂，风俗移人可深痛。",
            "老夫病渴手自煎，嗜好悠悠亦从众。",
            "更烦小陆分日注，密封细字蛮奴送。",
            "枪旗却忆采撷初，雪花似是云溪动。",
            "更期遗我但敲门，玉川无复周公梦。"
        ],
        "title": "陆元钧寄日注茶",
        "id": "1e03730b-7a9c-43b6-a2b7-fb6d65e52f57"
    },
    {
        "author": "晁冲之",
        "paragraphs": [
            "先君有六女，所托皆高门。",
            "季也久择壻，晚得与子婚。",
            "子家望海内，实惟谪仙孙。",
            "笔也有家法，势作风雷奔。",
            "结交多英豪，坐致名誉喧。",
            "忆昔识子初，河流出昆仑。",
            "中间一再见，骐骥始伏辕。",
            "去年接同居，底里见所存。",
            "磊落忠义人，爱国忧黎元。",
            "使当元佑时，密勿与讨论。",
            "上可参廊庙，下可禆谏垣。",
            "惜哉不遇知，白发早已繁。",
            "卑官不可说，感激有主恩。",
            "烂漫有归期，系舟古槐根。",
            "祖饯无酒食，赠遗请以言。",
            "子家钟山下，随事有田园。",
            "竹径背古寺，草堂面江村。",
            "高轩纳翠微，修筒引潺湲。",
            "林影散疏帙，山色摇酒罇。",
            "日饮建康水，时登谢公墩。",
            "沈酣左氏学，浩荡极辞源。",
            "客至勿多语，欲吐且复吞。",
            "书来无匆匆，慰我别後魂。"
        ],
        "title": "送王敦素",
        "id": "14dae84b-4a85-4ada-99b1-f607466adeb7"
    },
    {
        "author": "晁冲之",
        "paragraphs": [
            "羣雄将风骚，敌若攻守墨。",
            "公将百万兵，如一剧孟足。",
            "间楚或挥金，伐虞还取玉。",
            "使我备偏裨，授书防败辱。",
            "安敢凯旋歌，直可向师哭。",
            "短兵不须接，长城已完筑。",
            "畏强我但守，用奇公自出。",
            "入垒畏膝行，免冠谢头秃。",
            "论功毂可丹，锡命绶当绿。",
            "顾我老更痴，猛虎空手触。"
        ],
        "title": "次四兄韵答许下诸公",
        "id": "3fe171f5-d577-4d2e-bc63-4d4c885495ff"
    },
    {
        "author": "晁冲之",
        "paragraphs": [
            "黄山之巅百尺松，虬枝偃盖连羣峰。",
            "山神守护魑魅避，道人剪伐天为容。",
            "扪崖踸踔篝火远，绝壁晻霭凝烟浓。",
            "玄霜霏霏玉杵下，捕麋煮角当严冬。",
            "阴房风日不可到，律管吹尽灰无踪。",
            "小书细字着名姓，黄金照耀图双龙。",
            "守臣再拜选进日，九关有诏开重重。",
            "老儒偶得实天幸，千金更买无由逢。",
            "上人澹泊何所好，工书草隶如飞蓬。",
            "苦来求我惜不得，一酬十载相过从。",
            "君不见玉堂词人紫垣客，拜赐舞蹈黄罗封。",
            "长安纸价犹未贵，江南江北山皆童。"
        ],
        "title": "赠僧法一墨",
        "id": "dcd20b0d-f849-4fdf-94a8-9b730460319d"
    },
    {
        "author": "晁冲之",
        "paragraphs": [
            "上人好事世莫当，罗列四宝如文房。",
            "广交往往得奇物，有墨尺度如圭长。",
            "秋麋折角胶与力，春麝入脐煤生香。",
            "已将雪覆轻罗帕，更令花映红纱囊。",
            "草堂老人不自料，亦藏一饼夸精妙。",
            "自言和璧持赠君，反为燕石遭讥诮。",
            "呜呼万事孰不然，古今工拙那同调。",
            "君不见当年诸李数不到廷寛，只今赐墨无老潘。"
        ],
        "title": "法一以余所赠墨为不佳",
        "id": "dbc533bd-8595-46e9-af71-ae6299adf03a"
    },
    {
        "author": "晁冲之",
        "paragraphs": [
            "我闻江南墨官有诸奚，老超尚不如庭珪。",
            "後来承晏复秀出，喧然父子名相齐。",
            "百年相传文断碎，彷佛尚见蛟龙背。",
            "电光属天星斗昏，雨痕倒海风云晦。",
            "却忆当年清暑殿，黄门侍立才人见。",
            "银钩洒落金花笺，牙床磨试红丝研。",
            "同时书画三万轴，大徐小篆徐熙竹。",
            "御题四绝海内传，秘府毫芒惜如玉。",
            "君不见建隆天子开国初，曹公受诏行扫除。",
            "王侯旧物人今得，更写西天贝叶书。"
        ],
        "title": "复以承晏墨赠之",
        "id": "39e82fea-3c0c-4d40-a958-53ddb1652646"
    },
    {
        "author": "晁冲之",
        "paragraphs": [
            "北风吹我裳，夏潦漂我屋。",
            "牛羊践我稼，雀鼠耗我谷。",
            "雪寒堕我指，雨淫疾我腹。",
            "朝行桑榆间，秋序伤远目。",
            "莫涉水之涯，含沙中两足。",
            "揽辔马病黄，伏轼舆脱輹。",
            "陟山既见虎，还舍乃对鵩。",
            "一沐三握发，十饭九不肉。",
            "先生昔离垢，居士今耐辱。",
            "饱闻戒畏涂，那知有沈陆。"
        ],
        "title": "纪愁",
        "id": "717c283a-e602-4a51-b8ec-5cc4551bd333"
    },
    {
        "author": "晁冲之",
        "paragraphs": [
            "狺狺犬护门，喔喔鸡登屋。",
            "不疑故人来，但谓风敲竹。",
            "孤僧雪中归，白马度堑谷。",
            "坐久饭食讫，尚说毛髪肃。",
            "吹灯燃湿薪，我起子就宿。",
            "明日且复留，长安米如玉。"
        ],
        "title": "四兄诸人皆用屋字诗送一上人余独留之",
        "id": "d131665c-511a-4608-801b-2fc9cdd97a9a"
    },
    {
        "author": "晁冲之",
        "paragraphs": [
            "上人法一朝过我，问我作诗三昧门。",
            "我闻大士入词海，不起宴坐澄心源。",
            "禅波洞彻百渊底，法水荡涤诸尘根。",
            "迅流速度超鬼国，到岸舍筏登昆仑。",
            "无边草木悉妙药，一切禽鸟皆能言。",
            "化身八万四千臂，神通转物如干坤。",
            "山河大地悉自说，是身口意初不喧。",
            "世间何事在妙理，悟处不独非风幡。",
            "羣鹅转颈感王子，佳人舞剑惊公孙。",
            "风飘素练有飞势，雨注破屋空留痕。",
            "惜哉数子枉玄解，但令笔画空腾骞。",
            "君看琅琊酿泉上，醉翁妙语今犹存。",
            "向来溪壑不改色，青嶂尚属僧家园。",
            "君行到此知此意，辨才第二文中尊。",
            "西江一口尽可吸，云梦八九何劳吞。",
            "他年一瓣炉中香，此老与有法乳恩。"
        ],
        "title": "送一上人还滁州琅琊山",
        "id": "8deb62ff-baf6-426c-92bd-fe946d0eeec1"
    },
    {
        "author": "晁冲之",
        "paragraphs": [
            "渊明诗百篇，无一不说酒。",
            "四顾宇宙间，独与此物厚。",
            "子云苦家贫，日给或亡有。",
            "艰难识奇字，草玄至白首。",
            "时时载酒来，尚乃好事友。",
            "吾兄斯人徒，性亦嗜醇酎。",
            "宁知俗士嫌，益觉儿女丑。",
            "孰云醉无度，婉婉春月柳。",
            "区区布肉论，迟速同一朽。",
            "但看古圣贤，得如饮者不。"
        ],
        "title": "和十二兄五首  其一",
        "id": "f34f2d2c-d72d-4524-9b06-14738923fa4e"
    },
    {
        "author": "晁冲之",
        "paragraphs": [
            "伯也今代豪，嗜诗如嗜酒。",
            "赋多转遒劲，语老愈深厚。",
            "尘言删不存，妙句元自有。",
            "白华忽补亡，关睢不为首。",
            "埙篪起兄弟，珠玉到朋友。",
            "吟咏九日菊，沉酣八月酎。",
            "搜剔发清新，联翩杂奇丑。",
            "详味吁谟章，用意过杨柳。",
            "但使身愈穷，未信名可朽。",
            "不知造物意，令作清庙不。"
        ],
        "title": "和十二兄五首  其二",
        "id": "bb59a719-7fa4-40c5-858c-fa12e1c7d8f7"
    },
    {
        "author": "晁冲之",
        "paragraphs": [
            "崎岖谪仙人，豪放一寓酒。",
            "平生韩荆州，未识意已厚。",
            "幕府强辟召，此例未见有。",
            "书币入吾庐，鞍马望陇首。",
            "出处计已熟，不复讯交友。",
            "南山别何时，气尚若酣酎。",
            "筹策屈大才，谈笑诛小丑。",
            "戍角断落梅，羌笛起折柳。",
            "将军意未快，战士骨已朽。",
            "请公入参谋，可用和戎不。"
        ],
        "title": "和十二兄五首  其三",
        "id": "5bdb9b3a-a1de-48e0-a92e-feb24ccb43da"
    },
    {
        "author": "晁冲之",
        "paragraphs": [
            "先生翰墨英，挥洒每被酒。",
            "气凌苍柱穹，势压坤轴厚。",
            "俊拔今固无，妙绝古未有。",
            "惊鸾忽矫翼，犇马时骧首。",
            "高步禇薛流，下视钟王友。",
            "好事随取之，所至具名酎。",
            "简疏秦隶奇，谲怪夏篆丑。",
            "么么张芝草，妩媚元和柳。",
            "载观碑籍存，尚恐金石朽。",
            "未知太极成，有请于公不。"
        ],
        "title": "和十二兄五首  其四",
        "id": "f412b34c-d527-43cf-85c2-ed305109c55f"
    },
    {
        "author": "晁冲之",
        "paragraphs": [
            "我家溱洧间，春水色如酒。",
            "嵩少在吾旁，日夕意亦厚。",
            "田园虽不广，幽兴随事有。",
            "药畦灌陈根，芋区采骈首。",
            "春郊饷耕徒，秋社接酒友。",
            "饱诵传家书，促酿供客酎。",
            "益知简易真，未媿疏拙丑。",
            "迩来居东都，物色不见柳。",
            "造次遇摧折，荏苒及衰朽。",
            "欲归便可尔，未知公果不。"
        ],
        "title": "和十二兄五首  其五",
        "id": "6000ef5a-76d3-4788-bc4f-62ee03204b10"
    },
    {
        "author": "晁冲之",
        "paragraphs": [
            "君不见夷门客有侯嬴风，杀人白昼红尘中。",
            "京兆知名不敢捕，倚天长剑着崆峒。",
            "同时结交三数公，联翩走马几马骢。",
            "仰天一笑万事空，入门宾客不复通。",
            "起家簪笏明光宫。",
            "呜呼男儿名重太山身如叶，手犯龙鳞心莫慑。",
            "一生好色马相如，慷慨直辞犹谏猎。"
        ],
        "title": "夷门行赠秦夷仲",
        "id": "230eb4b2-430d-43ce-ae77-8270c5c96e44"
    },
    {
        "author": "晁冲之",
        "paragraphs": [
            "夏虫不知冰，越犬不识雪。",
            "我独冰雪间，肘见冠缨绝。",
            "青灯挂长檠，文字夜涉猎。",
            "问米米已无，问酒酒已竭。",
            "当时陶渊明，同日无此阙。",
            "置书忽不乐，面壁卧呕噎。",
            "虫犬两不如，悲歌聊一发。"
        ],
        "title": "次四兄雪夜韵",
        "id": "3ccae4f1-fcdf-4109-bbed-36f315049a46"
    },
    {
        "author": "晁冲之",
        "paragraphs": [
            "秋风吹畦蔬，农事亦已阑。",
            "黄黄杞下菊，佳色尸冢间。",
            "我生复何如，憔悴尝照颜。",
            "清晨戴星出，薄暮及目还。",
            "骯脏二十载，老发羞儒冠。",
            "天未有佳人，秀擢如芝兰。",
            "怃然念夙昔，风流得余欢。",
            "缅想蒲柳姿，与君同岁寒。",
            "一别事瓦裂，令人气如山。"
        ],
        "title": "书怀寄李相如",
        "id": "5d373ba9-8cb9-4b35-b79f-3226d3062bce"
    },
    {
        "author": "晁冲之",
        "paragraphs": [
            "秋高访幽居，风急桑未落。",
            "天寒鸡犬静，地僻门巷阔。",
            "主人避世贤，自说久栖泊。",
            "呼儿出罇罍，梨栗亦不恶。",
            "宾客四五人，谈笑动林薄。",
            "夜阑惨无欢，离忧倏中作。",
            "伯也天下士，千金轻一诺。",
            "挥斥杨墨徒，正是邹鲁学。",
            "如何但银鱼，生事了无托。",
            "惜哉桃李姿，见笑葵与藿。",
            "鸡鸣驱车行，令人意参错。"
        ],
        "title": "次韵集津兄会羣从王敦素宿王立之园明日西征马上寄示诸人",
        "id": "fa3a11e4-1ca1-4d18-9838-4f9537df6f12"
    },
    {
        "author": "晁冲之",
        "paragraphs": [
            "驱车出吾庐，落月犹在树。",
            "我行欲何之，所以河源去。",
            "去去益以远，炯炯不可论。",
            "羣语车铎间，尚想儿女喧。",
            "稍涉原上路，渐见柳下村。",
            "雾草结宿露，风林散朝暾。",
            "悠悠望蘧庐，我仆欣载犇。",
            "昔出日在毕，今出壁中昏。",
            "昔如水上鸥，今如槛中猿。",
            "所忧负平生，岂但感寒暄。",
            "明济十里黄，漪漪见淇园。",
            "晚投伯氏廨，拓落复何言。",
            "周覧故时居，愐见松菊存。",
            "故侣未易招，且自置肴罇。"
        ],
        "title": "复至新乡廨寄张穉",
        "id": "841100a9-7dbb-4649-b349-74fdd3789b92"
    },
    {
        "author": "晁冲之",
        "paragraphs": [
            "霸桥春水波鳞鳞，桥边结束何圉人。",
            "解鞍傍水入洗马，飞龙九尺凌漪沦。",
            "风鬃雾鬣才一沐，玉花照影光满身。",
            "月题却贯黄金勒，更觉闪艳开精神。",
            "主人贵想不必问，特赐内厩天麒麟。",
            "即今此物亦安用，燕山万里胡无尘。",
            "嫖姚功高自不出，长鸣但踏城西春。",
            "君不见少陵时已无伯乐，尚有曹将军写真。"
        ],
        "title": "洗马次十一兄之道韵",
        "id": "62287674-68c7-46c1-8814-11f74380b149"
    },
    {
        "author": "晁冲之",
        "paragraphs": [
            "遥岑不娱人，苍莽颇愁绝。",
            "东南有断梁，水寒不可涉。",
            "西闉不欲往，旦莫畏喋亵。",
            "归来坐北堂，悠然理书策。",
            "之人阿堵中，虽死情不隔。",
            "周公徂东山，仲尼陈蔡厄。",
            "大儒且不遇，小子何足责。",
            "时命姑置之，胡为常促迫。"
        ],
        "title": "览古",
        "id": "b2c243d0-ce50-4e81-9dcf-f9eb53233185"
    },
    {
        "author": "晁冲之",
        "paragraphs": [
            "舍人固多奇，奉璧登章台。",
            "君王撃缶罢，将军负荆来。",
            "长卿束发时，亦复悦名字。",
            "一从临卭游，心迹了不似。",
            "茂陵未得仕，要是才足依。",
            "高堂援哀琴，月出载妇归。",
            "文君入成都，乃复愧四壁。",
            "晚见负弩来，良悔抱颈泣。"
        ],
        "title": "戏李相如携妇还金乡",
        "id": "e200c845-01b9-432b-b532-a9b55d2c0178"
    },
    {
        "author": "晁冲之",
        "paragraphs": [
            "朔云惨惨驱朝暄，龙沙一尺人相怜。",
            "寒猿哀啸失山木，饥鹤仰唳空舞天。",
            "当年补天真戏尔，不知修月何时已。",
            "坐烦耆旧说辛卯，至遣儿童忧甲子。",
            "城中米价贵如玉，举家倒廪无斗粟。",
            "千金狐裘岂易得，百结鹑衣不堪鬻。",
            "我生但识茅与菅，何曾过眼逢瑶璠。",
            "辱君新诗问所似，欲辨不敢非忘言。",
            "开壶酌酒浇我胸，酒酣起舞颜为红。",
            "会见东风扫冰雪，江梅塞柳烦春工。"
        ],
        "title": "次韵王立之雪中以酒见饷",
        "id": "96eaa6c3-1514-45b5-95bd-1908436c5be1"
    },
    {
        "author": "晁冲之",
        "paragraphs": [
            "我家京洛间，桂玉资薄产。",
            "平生丘壑心，水竹不满眼。",
            "清晨有客吴中来，山川指授收奇才。",
            "笑谈长揖波浪下，怀抱远承岩穴开。",
            "东阳山人高华隐，豪侠持身复修谨。",
            "旁山多辟黍秫田，碧溪东流及春酝。",
            "溪南一亩当翠微，秋风莼熟菰叶肥。",
            "龟鱼上带藻荇动，鸥鹭下拂芙蓉飞。",
            "亭阴野塘亦新筑，溪山共作窗中绿。",
            "诸郎年少皆知书，子夜哦诗动修竹。",
            "岁时冠盖如浮云，撃钟鼎食江淮闻。",
            "爱山自比谢康乐，多士不减春申君。",
            "我欲沿溪扬小楫，亭边共醉藤萝月。",
            "叩门夜访君家时，扁舟重载山阴雪。"
        ],
        "title": "东阳山人僻居",
        "id": "4e37825a-892e-4beb-8e03-f7f52ac2c881"
    },
    {
        "author": "晁冲之",
        "paragraphs": [
            "沈侯笔力鼎可扛，左手截取吴淞江。",
            "折流来此一尺枕，指麾巨鳄回涛泷。",
            "平生性不好长物，举以遗我嗟无双。",
            "呼儿快取蕲笛簟，扫除尘榻移当窗。",
            "随眠置我丘壑里，始信孙郎真枕水。",
            "我生不出长安城，四十二年尘涴耳。",
            "领君此枕何洒然，睡起醒心如一洗。"
        ],
        "title": "谢沈次律水枕",
        "id": "a1c4be65-fd3e-4803-972f-709fd4e780b9"
    },
    {
        "author": "晁冲之",
        "paragraphs": [
            "政和密云不作团，小夸寸许苍龙蟠。",
            "金花绛囊如截玉，绿面仿佛松溪寒。",
            "人间此品那可得，三年闻有终未识。",
            "老夫于此百不忙，饱食但苦夏日长。",
            "北窗无风睡不解，齿颊苦涩思清凉。",
            "故人新除协律郎，交游多在白玉堂，拣牙斗夸皆饮尝。",
            "幸为传声李太府，烦渠折简买头纲。"
        ],
        "title": "简江子之求茶",
        "id": "f62b353a-9dbe-4f3f-acfb-62a904680b7b"
    },
    {
        "author": "晁冲之",
        "paragraphs": [
            "春风颇清识，评议登草木。",
            "燕麦与菟葵，种种承标目。",
            "如何桃李姿，结根滞空谷。",
            "我将俎豆之，折泄恐不欲。",
            "君且为此情，吾亦未免俗。"
        ],
        "title": "赠张琪君章",
        "id": "bf9e44a6-1761-457c-a3b3-bae37bffa52f"
    },
    {
        "author": "晁冲之",
        "paragraphs": [
            "千载一相逢，相见无浃旬。",
            "一生能几别，且复无此身。",
            "昔别尚可惜，此别重惜之。",
            "两髀跨鞍马，非复少壮时。",
            "他人怪康强，自觉筋力衰。",
            "所苦气如缕，所忧命如丝。",
            "死生亦大矣，而乃常别离。",
            "人生一月间，得笑无六七。",
            "朝为众狙喜，莫作枯鱼泣。",
            "已矣泉下人，优哉冢中骨。"
        ],
        "title": "效古别昭德羣从",
        "id": "f89e27f9-3fba-4cd7-88f7-9d48a6159931"
    },
    {
        "author": "晁冲之",
        "paragraphs": [
            "素屏纹簟彻轻纱，睡起冰盘自削瓜。",
            "风笋微微开绿箨，雨槐细细落黄花。",
            "经营薄产初无意，补葺疏篱渐有涯。",
            "待得高秋寻靖老，临流坐石问丹砂。"
        ],
        "title": "睡起",
        "id": "7b8515b6-d51e-479b-806f-deac46a84dea"
    },
    {
        "author": "晁冲之",
        "paragraphs": [
            "东风未晓放船行，卧唱阳关发渭城。",
            "老去与人浑惜别，不知何处可忘情。"
        ],
        "title": "送韩温父",
        "id": "b9509b0d-cd2a-4257-816a-353febf6424d"
    },
    {
        "author": "晁冲之",
        "paragraphs": [
            "掩卷忽不乐，扪心空浩叹。",
            "家声畏沦坠，世态属艰难。",
            "月倒迎门屣，风弹挂壁冠。",
            "萧然对孤竹，一笑共衰残。"
        ],
        "title": "和四兄闲居感叹有作",
        "id": "67997ff0-f67b-4603-9e72-4d6c9cf78d16"
    },
    {
        "author": "晁冲之",
        "paragraphs": [
            "出门吾所懒，无客亦何叹。",
            "举世遽如许，孤风良独难。",
            "荒芜蒋诩径，破敝晏婴冠。",
            "兴发看山去，书签记读残。"
        ],
        "title": "复次韵",
        "id": "a2194ffc-6ac0-4e64-8433-eec09150bc70"
    },
    {
        "author": "晁冲之",
        "paragraphs": [
            "平生江季子，疏懒近忘吾。",
            "不啻三年别，如何一字无。",
            "烧丹岣嵝令，酿酒步兵厨。",
            "二者将安择，功名莫浪图。"
        ],
        "title": "寄江子之",
        "id": "cf060794-efd6-4ea0-b3fb-25b4fbcbe383"
    },
    {
        "author": "晁冲之",
        "paragraphs": [
            "莫冬一丈长安雪，壮士临风独慨慷。",
            "门巷岂无骑马客，江湖犹有捕鱼郎。",
            "夜平蔡贼兵轻敌，晓入梁园赋擅场。",
            "载酒欲寻谁与饮，江梅头白自悲伤。"
        ],
        "title": "次四兄韵效李义山雪",
        "id": "378c7a06-d7f2-4099-b995-e8ec2d28632b"
    },
    {
        "author": "晁冲之",
        "paragraphs": [
            "契阔三秋日，情亲四海兄。",
            "只应常折柳，何必更班荆。",
            "老把诗为活，遥将月伴行。",
            "功名君莫懒，吾病负平生。"
        ],
        "title": "寄江子我",
        "id": "59f03874-a9fb-4002-966f-1faec372f05c"
    },
    {
        "author": "晁冲之",
        "paragraphs": [
            "长夏轩窗倚碧岑，人间尘土莫相侵。",
            "榴花不得春风力，颜色何如桃杏深。"
        ],
        "title": "戏成",
        "id": "122aa74f-0008-4bb0-a426-2532f500ac68"
    },
    {
        "author": "晁冲之",
        "paragraphs": [
            "七里湾头宿发飞，六家店上行人稀。",
            "渡口有船招不得，归来稚子候柴扉。"
        ],
        "title": "和子我晚归",
        "id": "7d64ef83-78b8-4b8d-ad16-2dc1e8c16631"
    },
    {
        "author": "晁冲之",
        "paragraphs": [
            "昔在新中日，苏门岁一游。",
            "石连沙凿凿，水遶竹悠悠。",
            "丘壑从兹得，江山及此不。",
            "吾衰思卜筑，城阙恨淹留。"
        ],
        "title": "怀苏门山",
        "id": "777a2aa8-f4db-4702-8218-7478339ea6e2"
    },
    {
        "author": "晁冲之",
        "paragraphs": [
            "金盘满贮华清水，看浴兰芽玉雪容。",
            "自是乃翁怀直道，还为健妇有家风。",
            "树从此日栽成後，酒到他年酿熟中。",
            "剩买嫁资挥百万，不悉婚与贵人通。"
        ],
        "title": "二十一兄生女有诗次韵",
        "id": "149146f4-ed76-478a-9d92-a88dc5a2d3df"
    },
    {
        "author": "晁冲之",
        "paragraphs": [
            "季也获金印，籀文秦不如。",
            "情知非鬼篆，恨不识天书。",
            "池静龟游罢，庭闲散斗余。",
            "春风还旧物，疏俊独怜渠。"
        ],
        "title": "决道念八弟得小金印以诗赠之",
        "id": "6f8d717f-2f7e-4c7f-8407-02adc0ae2108"
    },
    {
        "author": "晁冲之",
        "paragraphs": [
            "入夜暑气薄，辉辉星满空。",
            "钩帘倚新月，却扇受微风。",
            "痟混几时愈，浮楂何处通。",
            "轻生一快意，波浪五湖中。"
        ],
        "title": "夜坐",
        "id": "29a36609-34d1-4b04-84b4-ce9a7373aed2"
    },
    {
        "author": "晁冲之",
        "paragraphs": [
            "北李园池推甲第，西冈人物复诸生。",
            "乘鸾此地回缑岭，走马何人出大明。",
            "六月火云无复暑，百年水木有余清。",
            "敢陪宾客追前辈，知子能诗近得声。"
        ],
        "title": "和人游李文和园",
        "id": "731ac951-e8f7-47c1-aa8e-08c8c7af7dd9"
    },
    {
        "author": "晁冲之",
        "paragraphs": [
            "无端伏枕日，不见放舟时。",
            "晚得平安报，初成送别诗。",
            "山深归履急，江阔度杯迟。",
            "定许同香火，终参惠远师。"
        ],
        "title": "送僧",
        "id": "20155941-f351-4b31-bdb3-dba5fd858da9"
    },
    {
        "author": "晁冲之",
        "paragraphs": [
            "病来饮不敌羣豪，笑岸纱巾卸锦袍。",
            "一座空烦春笋手，玉杯乳酪贮樱桃。"
        ],
        "title": "乐府二首  其一",
        "id": "43874460-9f8d-44a8-b5a6-ce3d1e0c3bfa"
    },
    {
        "author": "晁冲之",
        "paragraphs": [
            "自摘酴醾满架空，拟将豪气敌春风。",
            "欲知盏面玻瓈阔，看照红颜在酒中。"
        ],
        "title": "乐府二首  其二",
        "id": "fabd826d-5769-4bfc-9bd4-69a148f8429a"
    },
    {
        "author": "晁冲之",
        "paragraphs": [
            "沙路朱轓想驭轩，伤心岁月似星奔。",
            "平泉有墅空流水，绿野无人但绕垣。",
            "九老画图传盛事，四朝书史载殊恩。",
            "如何圬者持镘过，已向比邻问子孙。"
        ],
        "title": "伤心",
        "id": "4d28e9a9-cac3-4513-9802-562777960aa8"
    },
    {
        "author": "晁冲之",
        "paragraphs": [
            "先生骨老劲如松，柴米辛勤只自供。",
            "每笑燃萁何太急，应怜舂粟不相容。",
            "虽能有弟同斯乐，忍使在儿继此踪。",
            "已约伯兄同卜筑，连墙投老愿相从。"
        ],
        "title": "怡怡轩赠王次翁",
        "id": "27474c49-67ab-4b7a-8ee8-3683900be79e"
    },
    {
        "author": "晁冲之",
        "paragraphs": [
            "故里佗年隐，新亭此日成。",
            "江山俱有助，草木尽知名。",
            "圃菊黄浮酒，汀莼紫泛羹。",
            "松风如与便，愿许从诸生。"
        ],
        "title": "亭成",
        "id": "a6cdab52-3c9f-49a1-ab37-5ffa1186cc5e"
    },
    {
        "author": "晁冲之",
        "paragraphs": [
            "短晷催长至，新晴改故阴。",
            "风霜游子鬓，节序异乡心。",
            "合坐呼卢转，分曹举白深。",
            "百年家魏阙，存没一沾襟。"
        ],
        "title": "至日",
        "id": "a2bf630e-011c-4ef9-8094-c82a338fbe18"
    },
    {
        "author": "晁冲之",
        "paragraphs": [
            "禅房白几静无尘，野服黄冠意甚真。",
            "避世全生深得策，闭门谢客亦高人。",
            "忍情断酒非关病，随意收书不计贫。",
            "近约嵩阳陈叔易，趁移丹灶过残春。"
        ],
        "title": "赠山人沈广汉",
        "id": "80a044cf-e056-4e35-80dc-19669917ce1f"
    },
    {
        "author": "晁冲之",
        "paragraphs": [
            "涧道垂黄花，山城拥红叶。",
            "人争小舟渡，马就平沙涉。"
        ],
        "title": "龙兴道中",
        "id": "5abe6079-0190-4a52-83e8-39504dbee6c9"
    },
    {
        "author": "晁冲之",
        "paragraphs": [
            "君王侧席访词臣，万里江湖贺季真。",
            "翰苑向来非此老，道山何处得斯人。",
            "朝回金马门前晓，宴罢铜驼陌上春。",
            "底事年年最如意，春风还试彩衣新。"
        ],
        "title": "敦素有以书局处之者作诗迎之",
        "id": "f5d80a7d-f089-4615-83ac-8fd6877253f8"
    },
    {
        "author": "晁冲之",
        "paragraphs": [
            "巧胜金花真乐事，堆盘细菜亦宜人。",
            "自惭白发嘲吾老，不上谯门看打春。"
        ],
        "title": "立春",
        "id": "5250a4b6-9f03-48d1-947c-6a70e1246775"
    },
    {
        "author": "晁冲之",
        "paragraphs": [
            "故园桃李秋摇落，扫地无花可恼公。",
            "近说城南王子妓，亦持红拂剧西风。"
        ],
        "title": "和集津兄谢王立之红丝花",
        "id": "2b2ae351-e084-4bc3-a303-37c1f6d62ad5"
    },
    {
        "author": "晁冲之",
        "paragraphs": [
            "老来嗜酒无宾主，我醉应眠不遣卿。",
            "如许此花同九日，为君采掇笑渊明。"
        ],
        "title": "又次韵谢王立之惠红丝花",
        "id": "b5f9ac3b-5450-475f-89cb-17f700a9d5b1"
    },
    {
        "author": "晁冲之",
        "paragraphs": [
            "谏议茶犹送，郎官迹已疏。",
            "斜封三道印，不奉一行书。"
        ],
        "title": "谢任伯久无书常子然寄茶谢之因简任伯",
        "id": "04e8870b-b197-471a-b397-67aac538ebdd"
    },
    {
        "author": "晁冲之",
        "paragraphs": [
            "胡儿少欲立奇功，贵买西宛玉面骢。",
            "金躞蹀微鸣蹑影，锦连钱不动追风。",
            "庭槐洗立清阴下，沙路调行返照中。",
            "出郭借人乘岂肯，自夸骑入大明宫。"
        ],
        "title": "客有驽马不肯借诗诮之",
        "id": "c9ea7a0f-f7bd-434c-9547-fe7d1fa3f4c6"
    },
    {
        "author": "晁冲之",
        "paragraphs": [
            "先生手不废经营，白屋凭虚结此亭。",
            "燕夌兔丝侵密坐，南箕北斗挂疏棂。",
            "青松夹日交倾盖，翠柏分风倚列屏。",
            "莫道君家无长物，案头灯火有流萤。"
        ],
        "title": "自然诗",
        "id": "5a647f2a-b672-4de9-b7e8-0e311b3f4cce"
    },
    {
        "author": "晁冲之",
        "paragraphs": [
            "夭矫柏如龙，清幽閟一宫。",
            "庭无御史雨，门有大王风。",
            "今日名天下，羣公坐此中。",
            "阿戎相就语，历历见元丰。"
        ],
        "title": "避暑普净院",
        "id": "48db232e-00d6-471e-b384-4673d383301b"
    },
    {
        "author": "晁冲之",
        "paragraphs": [
            "蚤听闽人说土风，此身尝欲到闽中。",
            "春沟水动茶花白，夏谷云生荔子红。",
            "襟带九江山不断，梯航百粤海相通。",
            "北窗夜展图经看，手自题书寄远公。"
        ],
        "title": "送惠纯上人游闽",
        "id": "6340ee95-9d7a-468a-8442-de9f082211e0"
    },
    {
        "author": "晁冲之",
        "paragraphs": [
            "北风吹雨不能晴，羸病人骑瘦马行。",
            "须髪向来浑白尽，半缘忧患半多情。"
        ],
        "title": "道中",
        "id": "a1a8cf8a-c286-434a-87a4-68ed480efc6a"
    },
    {
        "author": "晁冲之",
        "paragraphs": [
            "肃肃郊原静，牛羊草树间。",
            "石矶寒不扫，水阁静常关。",
            "故里无消息，孤城绝往还。",
            "多愁独来此。",
            "犹得见河山。"
        ],
        "title": "行泌水上",
        "id": "f66e8b30-cdff-4f70-a46b-2b851ac6beec"
    },
    {
        "author": "晁冲之",
        "paragraphs": [
            "龙蟠山色引衡庐，霜落江清影碧虚。",
            "鼓枻厌骑沙苑马，行厨欲食武昌鱼。",
            "缓歌玉树翻新曲，趣入金銮续旧书。",
            "官达故人稀会面，君来相见肯如初。"
        ],
        "title": "送王敦素",
        "id": "296617ad-d505-4267-91aa-a9c1ba21a377"
    },
    {
        "author": "晁冲之",
        "paragraphs": [
            "步屧穿花醉晓风，翻枝摘叶兴何穷。",
            "他年上苑求佳种，越白江红扫地空。"
        ],
        "title": "次韵江子我蜡梅二首  其一",
        "id": "95c819cd-868d-475d-ab3b-1725aa3c33db"
    },
    {
        "author": "晁冲之",
        "paragraphs": [
            "江城仍似锦城无，半额轻黄笑越姝。",
            "我亦少花如杜老，舍南为乞两三株。"
        ],
        "title": "次韵江子我蜡梅二首  其二",
        "id": "412822f5-178c-46cb-822b-e667f6df9f3d"
    },
    {
        "author": "晁冲之",
        "paragraphs": [
            "早闻三十六峰前，愿寄茅茨一涧边。",
            "谷转马蹄山缭绕，嵓开虎口树婵娟。",
            "阳坡日暖宜瓜地，阴岭天寒熟芋田。",
            "便好与公相隐去，不宜相对尚茫然。"
        ],
        "title": "次韵集津兄怀嵩少示王立之",
        "id": "396d787b-2fac-4327-8023-0dc43cef23d1"
    },
    {
        "author": "晁冲之",
        "paragraphs": [
            "茅檐竹坞两幽奇，岸帻寻花醉亦知。",
            "崖蜜已成蜂去尽，夜寒惟有露房垂。"
        ],
        "title": "和王立之蜡梅二首  其一",
        "id": "d0a55756-4717-402d-8adf-6e673be20192"
    },
    {
        "author": "晁冲之",
        "paragraphs": [
            "老去攀翻兴益奇，招携风月作新知。",
            "但令春酿皆如此，百罚深杯亦倒垂。"
        ],
        "title": "和王立之蜡梅二首  其二",
        "id": "14b4b206-f0ba-4157-831e-acd56ad66cf6"
    },
    {
        "author": "晁冲之",
        "paragraphs": [
            "去年冬不雪，今雪太匆匆。",
            "轻薄愁兼雨，欹斜怯受风。",
            "雁依寒浦静，鸦噪暮林空。",
            "憔悴西征客，惟应白髪同。"
        ],
        "title": "荥泽驿阻雪",
        "id": "c17bf0e0-1f61-4c9f-b171-0fbdad860f54"
    },
    {
        "author": "晁冲之",
        "paragraphs": [
            "苦雨荒秋宅，寒生木叶悲。",
            "半垂藤护壁，中缺蔓穿篱。",
            "书校时开帙，壶提日系丝。",
            "儒冠吾已悞，何责五男儿。"
        ],
        "title": "秋雨感事",
        "id": "b12b843d-4414-4444-9111-c716c90bfe4b"
    },
    {
        "author": "晁冲之",
        "paragraphs": [
            "清秋九日至，晚菊两三开。",
            "愁把他乡酒，思登故国台。",
            "赐怀朝士宠，诗想从臣才。",
            "向晚能无泪，飘飘雁影来。"
        ],
        "title": "次二十一兄九日韵",
        "id": "a499e306-db83-4ee1-bbcb-3f5aeee42121"
    },
    {
        "author": "晁冲之",
        "paragraphs": [
            "问讯西南戍，提封莫远开。",
            "休传通蜀道，端可弃轮台。",
            "拟上平戎策，惭无属国才。",
            "何须千里马，远自渥注来。"
        ],
        "title": "问讯次九日韵",
        "id": "eaa633d2-5ec1-408f-ace5-3957659682d8"
    },
    {
        "author": "晁冲之",
        "paragraphs": [
            "星次朝当赦，龙符夜改元。",
            "忽传优老诏，周及庶臣门。",
            "细札颁殊礼，陪封锡异恩。",
            "大酺堪一笑，束帛不须论。",
            "缅想吾宗盛，恭惟母德尊。",
            "孝忠兼仲子，辞翰竞诸孙。",
            "掖诰金鸾润，宫衣翠翟温。",
            "万钱宾客贺，五色帝王言。",
            "谖草开新夏，蟠桃属旧樽。",
            "曲迎团扇度，舞接彩衣翻。",
            "冰下看鱼尾，霜边见笋根。",
            "英声彤管在，绘事画屏存。",
            "有客依同姓，逢人问故园。",
            "淹留惊伏腊，俛仰媿晨昏。",
            "西望浮云合，巾车拟载奔。"
        ],
        "title": "积善堂诗",
        "id": "3722ebc4-1ca4-4e54-8b32-5b5182353a16"
    },
    {
        "author": "晁冲之",
        "paragraphs": [
            "男儿更老气如虹，知鬓何嫌似断蓬。",
            "欲问桃花借颜色，未甘着笑向春风。"
        ],
        "title": "春日二首  其一",
        "id": "d77d5bb1-0253-4035-88c7-372f9db137aa"
    },
    {
        "author": "晁冲之",
        "paragraphs": [
            "阴阴溪曲绿交加，小雨翻萍上浅沙。",
            "鹅鸭不知春去尽，争随流水趁桃花。"
        ],
        "tags": [
            "古诗三百首",
            "惜春",
            "宋诗",
            "写景"
        ],
        "title": "春日二首  其二",
        "id": "e635fdd9-e558-4223-94f7-4b9e3a5d4fdd"
    },
    {
        "author": "晁冲之",
        "paragraphs": [
            "忆在长安最少年，酒酣到处一欣然。",
            "猎回汉苑秋高夜，饮罢秦台雪作天。",
            "不拟伊优陪殿下，相随于蔿过楼前。",
            "如今白发山城里，宴坐观空习断缘。"
        ],
        "title": "次二十一兄韵",
        "id": "42bb7ccc-a207-4dcf-80c8-5e5a8718fe67"
    },
    {
        "author": "晁冲之",
        "paragraphs": [
            "少傅三朝老，文章壮九州。",
            "赋诗资政殿，赐字太清楼。",
            "拔烛辞轩陛，簪花近冕旒。",
            "庆门吾老矣，华国汝能不。"
        ],
        "title": "别饰道二十弟",
        "id": "9056f5ed-3c3b-4eee-8d21-a4a94f54ec1a"
    },
    {
        "author": "晁冲之",
        "paragraphs": [
            "溅溅流水曲穿沙，林叶深深不过鸦。",
            "自恨春来浑不识，殷勤着地拾残花。"
        ],
        "title": "暮春",
        "id": "0e016e00-4ca4-438d-9057-b77666078a8e"
    },
    {
        "author": "晁冲之",
        "paragraphs": [
            "中令有清德，风流二百年。",
            "举家惟食粥，绝口不言钱。",
            "里闬容吾老，庭闱赖汝贤。",
            "陶丘过范蠡，莫泛五湖船。"
        ],
        "title": "别息道士二十弟",
        "id": "a7b3735e-7ba1-4fa7-83e1-016c9fa55d8d"
    },
    {
        "author": "晁冲之",
        "paragraphs": [
            "黄藤白簟倦呼卢，高卧南窗示楷模。",
            "郭芍药情元最密，郑樱桃迹近相疏。",
            "下帷度日甘同梦，隐几终年得异书。",
            "晚向禅房陪杖屦，清秋霜霰意如何。"
        ],
        "title": "和江子我竹夫人",
        "id": "79edabcd-bbe8-45dc-9be3-f74eace92045"
    },
    {
        "author": "晁冲之",
        "paragraphs": [
            "白下春泥尚未干，汴流更待小潺湲。",
            "不知汝定成行不，寒食今无数日间。"
        ],
        "title": "戏留次褒三十三弟",
        "id": "dbf23786-cee9-49d2-bd46-bf66ff7d8ab8"
    },
    {
        "author": "晁冲之",
        "paragraphs": [
            "惯习儿童喜，从容父老欢。",
            "桔槔看俯仰，稼穑愧艰难。",
            "荷叶生池岸，蒲萄落井干。",
            "求田如得此，当为驻征鞍。"
        ],
        "title": "行武涉田中",
        "id": "63c36b4b-bcad-45a1-bb8d-51612d0e6bdf"
    },
    {
        "author": "晁冲之",
        "paragraphs": [
            "久客思吾子，生涯滞故乡。",
            "独携高士传，翻忆紫香囊。",
            "合榻言犹在，同堂乐未央。",
            "翩翩春草梦，随意遶池塘。"
        ],
        "title": "怀济北弟侄",
        "id": "0d884d8e-a8bc-4588-b0fa-d40280418b1b"
    },
    {
        "author": "晁冲之",
        "paragraphs": [
            "摩娑垢面戏陶泓，拂拭苍髯笑管城。",
            "已与陈玄俱绝倒，从君更召楮先生。"
        ],
        "title": "王敦素许纸不至戏简促之",
        "id": "82b207fa-49ff-42ae-890b-5bcb926a369d"
    },
    {
        "author": "晁冲之",
        "paragraphs": [
            "吾庐去汝到何期，四十年间此别离。",
            "合抱树元从旧种，几丛菊始自新移。",
            "老无兄弟飘零日，远有公卿旷绝时。",
            "努力不思勤负米，欲求三径可从谁。"
        ],
        "title": "别昭德弟怆然伤怀",
        "id": "d54b3aa5-b567-4d6a-b700-e9c1ec1296f7"
    },
    {
        "author": "晁冲之",
        "paragraphs": [
            "飘零南北一衰门，知是澶渊五世孙。",
            "嗟我独无兄弟在，怜君尚有典型存。",
            "老身素苦贫常瘦，病目仍缘哭转昏。",
            "他日汝归驰驷马，访吾肯过浣花村。"
        ],
        "title": "别饰道二十弟",
        "id": "262dfb73-6874-46e1-99af-7107ae1ad865"
    },
    {
        "author": "晁冲之",
        "paragraphs": [
            "千载风流贺秘书，也知今有此人无。",
            "吾家父子真相似，不愧朝廷乞鉴湖。"
        ],
        "title": "和虞道二十三弟",
        "id": "0edd1f39-568d-415d-8a43-2fc7e7fe8eaa"
    },
    {
        "author": "晁冲之",
        "paragraphs": [
            "使君重凿西湖罢，也复封诗寄我来。",
            "洲上新题花岛处，苑中旧体柏梁台。",
            "风烟直觉钟山近，鱼鸟浑疑涧水开。",
            "挥翰玉堂还有日，行春停骑且留杯。"
        ],
        "tags": [
            "西湖"
        ],
        "title": "和叶甥少藴内翰重开西湖见寄二首  其一",
        "id": "23ea0309-5522-40d5-8072-171e7422b320"
    },
    {
        "author": "晁冲之",
        "paragraphs": [
            "一麾偃蹇江湖去，五马侵寻观阙来。",
            "就日金波通汉苑，望云玉涧断苏台。",
            "自迎檝立看时渡，手种花行到处开。",
            "笑语风流韩别驾，莫令鹦鹉诉余杯。"
        ],
        "tags": [
            "西湖"
        ],
        "title": "和叶甥少藴内翰重开西湖见寄二首  其二",
        "id": "31503438-45f4-4cb4-a8fe-04ac8f6f9d89"
    },
    {
        "author": "晁冲之",
        "paragraphs": [
            "翰林赫奕今如此，莫道人惟旧雨来。",
            "庞老终身远州府，刘郎何面向春台。",
            "园宜杏子非时结，溪阔梅花过日开。",
            "两地声闻无百里，相望一覆手中杯。"
        ],
        "title": "和寄叶甥少藴内翰见招",
        "id": "f22d7bb4-f6f4-421d-8acd-d8c5d16dd422"
    },
    {
        "author": "晁冲之",
        "paragraphs": [
            "锦袍昔是诗成得，别墅今非棋赌来。",
            "山蔚蓝光交抱舍，水桃花色合围台。",
            "通人竹坞深深入，谢客松扉远远开。",
            "定与西湖争胜负，只应惟欠使君杯。"
        ],
        "tags": [
            "西湖"
        ],
        "title": "次韵再答少藴知府甥和四兄长句并见寄二首  其一",
        "id": "b6a7385c-738f-4dee-bc0b-c3ceb5640223"
    },
    {
        "author": "晁冲之",
        "paragraphs": [
            "尘埃自与青云断，岁月谁令白发来。",
            "数口无归关外客，一春多病几登台。",
            "常闲水上鸥从远，只老笼中鹤任开。",
            "日日避愁无处脱，直须到手不停杯。"
        ],
        "title": "次韵再答少藴知府甥和四兄长句并见寄二首  其二",
        "id": "8a88bfd3-8476-4917-8af9-f4cea10cc375"
    },
    {
        "author": "晁冲之",
        "paragraphs": [
            "西湖波浪还佳色，风物悲人老可惊。",
            "游接竹林公对叔，梦迷春色我思兄。",
            "酒沽鹦鹉杯行尽，诗傍蟾蜍研立成。",
            "壮思不逢韩吏部，高名谁伴谢宣城。"
        ],
        "tags": [
            "西湖"
        ],
        "title": "复和少藴内翰甥兼谢伯藴通判兄再赠",
        "id": "1315d349-de5c-4484-be9f-a1512fc0ee98"
    },
    {
        "author": "晁冲之",
        "paragraphs": [
            "史奏德星今复聚，郷评月旦昔何惊。",
            "颍川人望须公守，荀氏家声付此儿。",
            "湖影龟鱼同聚散，棠阴燕雀半生成。",
            "若为修禊无丝竹，古调新诗唱渭城。"
        ],
        "title": "复用韵",
        "id": "d82d65fd-dc3c-49d0-b248-e3d733558ea2"
    },
    {
        "author": "晁冲之",
        "paragraphs": [
            "此老绝萧洒，久参曹洞禅。",
            "胸中有丘壑，左手取山川。",
            "树小风声细，岩深日影圆。",
            "江湖不归客，相对一茫然。"
        ],
        "title": "僧舍小山三首  其一",
        "id": "fa0f7199-bccd-4ce8-a384-579b6412e5aa"
    },
    {
        "author": "晁冲之",
        "paragraphs": [
            "爱此聚沙戏，知自法王孙。",
            "一运郢斤手，都无禹凿痕。",
            "藤梢未挂壁，荷叶欲生盆。",
            "笑问山阴道，潜通何处村。"
        ],
        "title": "僧舍小山三首  其二",
        "id": "eaccfe1a-06ca-495b-81df-8d9d4f2dd3a9"
    },
    {
        "author": "晁冲之",
        "paragraphs": [
            "烂石有佳色，禅房叠更幽。",
            "九疑峰不断，十字水长流。",
            "枕簟日逃暑，轩窗时卧游。",
            "吾衰更何往，只此对汤休。"
        ],
        "title": "僧舍小山三首  其三",
        "id": "3759443e-9813-4e02-b738-c987c0a2cb84"
    },
    {
        "author": "晁冲之",
        "paragraphs": [
            "惨淡鱼山路，公归膺获麟。",
            "车送逾千两，人哀备百身。",
            "伤心蒿里夜，挥泪竹林春。"
        ],
        "title": "挽十六叔父朝散  其一",
        "id": "a4db28eb-2fb3-4b38-8c25-510b86960a86"
    },
    {
        "author": "晁冲之",
        "paragraphs": [
            "翰墨传名教，公深有世风。",
            "斯文今乃丧，吾道亦何穷。",
            "埋玉嗟何及，挥金乐未终。",
            "子孙知心盛，断狱有阴功。"
        ],
        "title": "挽十六叔父朝散  其二",
        "id": "43d850a5-8848-4e00-a604-0a1075b8a3f0"
    },
    {
        "author": "晁冲之",
        "paragraphs": [
            "静处偷看肘後书，幽栖古有此人无。",
            "绿蓑青箬非吾事，白浪狂风满太湖。"
        ],
        "tags": [
            "太湖"
        ],
        "title": "和二十二弟二首  其一",
        "id": "694ab795-4d10-4bb3-b32b-5b502cbe889b"
    },
    {
        "author": "晁冲之",
        "paragraphs": [
            "襟抱恢疏老更寛，笑谈终夕尽君欢。",
            "主人更有桃花面，病眼其如隔雾看。"
        ],
        "title": "和二十二弟二首  其二",
        "id": "208b1874-6612-468a-b768-deb18f25bbea"
    },
    {
        "author": "晁冲之",
        "paragraphs": [
            "曲池风定碧澜平，小白鱼如镜里行。",
            "水竹再来应试我，壁间不用更题名。"
        ],
        "title": "题超化寺壁",
        "id": "d8bb3ac5-1193-4d35-9b25-e12fd192f742"
    },
    {
        "author": "晁冲之",
        "paragraphs": [
            "老去功名意转疏，独骑瘦马取长途。",
            "孤村到晓犹灯火，知有人家夜读书。"
        ],
        "title": "夜行",
        "id": "cebf8c92-0454-4a92-9dea-0bf9dbab3db0"
    },
    {
        "author": "晁冲之",
        "paragraphs": [
            "向别已复久，此怀谁与明。",
            "书来慰吾意，诗重识君情。",
            "放鹤惜未到，飞鸿今尚横。",
            "何由一随汝，端为薄浮名。"
        ],
        "title": "和虞道二十三弟",
        "id": "d29ee731-b3e4-4aca-83ea-2c99613b5807"
    },
    {
        "author": "晁冲之",
        "paragraphs": [
            "尽室飘零去上都，试于溱洧卜幽居。",
            "不从刺史求彭泽，敢向君王乞镜湖。",
            "平日甚豪今潦倒，少年最乐晚崎岖。",
            "故人鼎贵甘相绝，别後君须寄一书。"
        ],
        "title": "留别江子之",
        "id": "fcce0da0-a37a-452a-84a1-fad2598ac26b"
    },
    {
        "author": "晁冲之",
        "paragraphs": [
            "腊雨城南宅，冲寒忆屡陪。",
            "拊怜庭下石，问讯竹间梅。",
            "诸子譍门立，羣公跋马回。",
            "不知多病後，谁与倒罇罍。"
        ],
        "title": "寄王立之",
        "id": "ba68f0d1-eda7-4f0e-b5e5-8d9a3e8ca14b"
    },
    {
        "author": "晁冲之",
        "paragraphs": [
            "刘郎白首尚多疑，百战功臣迹转危。",
            "致使文成谢封邑，未如还荐魏无知。"
        ],
        "title": "读陈平传",
        "id": "7e4044cb-1057-4fd8-a788-6b09046285e0"
    },
    {
        "author": "晁冲之",
        "paragraphs": [
            "敢恨新居僻，深怀故国尊。",
            "耕耘得遗物，版筑尚颓垣。",
            "溪隔城南寺，崖通市北门。",
            "他时如访我，但认语音存。"
        ],
        "title": "次韵江子我见寄",
        "id": "802d835c-20e5-4016-919e-d6a4ce25ec0d"
    },
    {
        "author": "晁冲之",
        "paragraphs": [
            "看书不觉雨如渑，稚子惊呼妻怒嗔。",
            "岂意持竿护鸡者，翻同挟策牧羊人。"
        ],
        "title": "朱少章曝麦为雨所漂",
        "id": "232ef554-a378-4f9d-b36e-43af80af59bd"
    },
    {
        "author": "晁冲之",
        "paragraphs": [
            "锁门脱落封将尽，题壁污漫字不分。",
            "我亦尝参诸弟子，往来徒步拜公坟。"
        ],
        "title": "过陈无己墓",
        "id": "0fce2ddc-bc6f-4250-a866-3d708cef1e43"
    },
    {
        "author": "晁冲之",
        "paragraphs": [
            "乘流从此去，河汉失清都。",
            "送骑沙边散，征帆雨外孤。",
            "挟雌栖陇雉，生子哺巢乌。",
            "宇宙将安往，飘飘尽畏途。"
        ],
        "title": "初来东里",
        "id": "75d2d6fb-5068-4d1d-811c-aceacf417265"
    },
    {
        "author": "晁冲之",
        "paragraphs": [
            "茂陵家四壁，不必在成都。",
            "老矣招魂苦，伤哉问影孤。",
            "市中宁有虎，屋上岂无乌。",
            "四海皆行路，吾何必此途。"
        ],
        "title": "至东里次前韵",
        "id": "5e1849b3-2be2-465f-b205-6ab9627cb4b8"
    },
    {
        "author": "晁冲之",
        "paragraphs": [
            "少年使酒走京华，纵步曾游小小家。",
            "看舞霓裳羽衣曲，听歌玉树後庭花。",
            "门侵杨柳垂珠箔，窗对樱桃卷碧纱。",
            "坐客半惊随逝水，主人星散落天涯。"
        ],
        "title": "都下追感往昔因成二首  其一",
        "id": "4322ec62-d968-4bce-9669-eb6278a905fc"
    },
    {
        "author": "晁冲之",
        "paragraphs": [
            "春风踏月过章华，青鸟双邀阿母家。",
            "系马柳低当户叶，迎人桃出隔墙花。",
            "鬓深钗暖云侵脸，臂薄衫寒玉映纱。",
            "莫作一生惆怅事，邻州不在海西涯。"
        ],
        "title": "都下追感往昔因成二首  其二",
        "id": "16e3f3b5-fe0d-4abb-83c7-026d265b29a5"
    },
    {
        "author": "晁冲之",
        "paragraphs": [
            "公如柳柳州，柳桥如柳浪。",
            "恼杀涉溱人，望望不可上。"
        ],
        "title": "次韵四兄芦  其一",
        "id": "6f7d2a68-4ad6-423f-9993-68351312b2d4"
    },
    {
        "author": "晁冲之",
        "paragraphs": [
            "碧芦自愁绝，黄芦正枯折。",
            "宵征雁影孤，堕此桥下月。"
        ],
        "title": "次韵四兄芦  其二",
        "id": "fecf3134-1d91-4e98-920b-21375c1650fe"
    },
    {
        "author": "晁冲之",
        "paragraphs": [
            "落日河梁上，迟留客去时。",
            "近邻无远送，莫说最长枝。"
        ],
        "title": "次韵陈叔易芦桥柳桥二首  其一",
        "id": "87c1f846-f7aa-446f-80c4-7916c3215a7c"
    },
    {
        "author": "晁冲之",
        "paragraphs": [
            "桥阔狭如马，芦高低似人。",
            "白苹洲上客，枉恨洞庭春。"
        ],
        "tags": [
            "洞庭湖"
        ],
        "title": "次韵陈叔易芦桥柳桥二首  其二",
        "id": "6990fa56-4d2c-4bd7-bc9a-84ab98332abe"
    },
    {
        "author": "晁冲之",
        "paragraphs": [
            "芦桥复柳桥，芦枯柳可爱。",
            "不厌春与秋，主人客有待。"
        ],
        "title": "次韵朱少章芦桥柳桥二首  其一",
        "id": "6710086f-3638-4c5f-a3ca-0887fe408627"
    },
    {
        "author": "晁冲之",
        "paragraphs": [
            "洞庭生白波，陇首起黄云。",
            "渔舟雾里见，羌笛月中闻。"
        ],
        "tags": [
            "洞庭湖"
        ],
        "title": "次韵朱少章芦桥柳桥二首  其二",
        "id": "34c0c785-65b7-4083-a30c-f928b19d361e"
    },
    {
        "author": "晁冲之",
        "paragraphs": [
            "南部清笳咽，东门素旐飞。",
            "如何一老汉，不及二疏归。",
            "宇宙那复见，死生从此违。",
            "吾年未四十，已叹故人稀。"
        ],
        "title": "挽蔡晋如",
        "id": "278a9bfb-b09c-4805-af43-9e64d0485fd2"
    },
    {
        "author": "晁冲之",
        "paragraphs": [
            "夏室不御暑，竹阴新未交。",
            "幽花时结子，晚燕续开巢。",
            "午梦还高枕，晨炊出近庖。",
            "此生吾自了，客至莫相嘲。"
        ],
        "title": "夏室",
        "id": "1934c988-bb90-4e9f-b1a4-c97a4ac5a2b8"
    },
    {
        "author": "晁冲之",
        "paragraphs": [
            "苻郎传檄度江南，谢老风流倚翠岚。",
            "但自围棋君莫问，顾轮别墅乞羊昙。"
        ],
        "title": "谩兴",
        "id": "a0684644-dede-41cf-9d18-39a89c852f1e"
    },
    {
        "author": "晁冲之",
        "paragraphs": [
            "折苇枯荷倒浦风，黑云垂雨挂长虹。",
            "山僧生养池鱼看，不许游人学钓翁。"
        ],
        "title": "过鸿仪寺",
        "id": "0ea94acc-adb1-4d3d-9bdb-ec9f311e73d3"
    },
    {
        "author": "晁冲之",
        "paragraphs": [
            "百年鄠杜家相近，人物凋零我独惊。",
            "但见少陵能继祖，不闻小陆可优兄。",
            "终朝诗赋遒仍郁，老去文章健更成。",
            "敢拟济河轻一战，隐然望已怯长城。"
        ],
        "title": "答韩君表",
        "id": "ed306b4a-091a-45dd-9371-03ccc2a5f858"
    },
    {
        "author": "晁冲之",
        "paragraphs": [
            "老去幽栖谁比数，传君诗一邑人惊。",
            "敢叨礼亦推甥舅，借问年犹愧弟兄。",
            "今日蓍龟真有望，终身木雁两无成。",
            "凡才那可供□去，目送飞霞向赤城。"
        ],
        "title": "次君表韵答叶少藴甥",
        "id": "456720b2-3bf3-4101-b106-0fe4d430fa13"
    },
    {
        "author": "晁冲之",
        "paragraphs": [
            "楚山全控蜀，汉水半呑吴。",
            "老眼知佳处，曾看八景图。"
        ],
        "title": "与秦少章题汉江远帆五首  其一",
        "id": "52adca3e-1393-4594-adbb-a49afb8ed78f"
    },
    {
        "author": "晁冲之",
        "paragraphs": [
            "江山起暮色，草木敛余昏。",
            "谁感离骚赋，丹青吊屈原。"
        ],
        "title": "与秦少章题汉江远帆五首  其二",
        "id": "d5ccd717-a27b-48b9-8682-56efe76ab709"
    },
    {
        "author": "晁冲之",
        "paragraphs": [
            "雪埋鳯林寺，浪打鹿门山。",
            "今日江风恶，郎船劝不还。"
        ],
        "title": "与秦少章题汉江远帆五首  其三",
        "id": "4bae0768-c7db-4e0c-b5a6-aa7c99c75fd6"
    },
    {
        "author": "晁冲之",
        "paragraphs": [
            "江阔雁不到，山深猿自迷。",
            "传闻杜陵老，只在瀼东西。"
        ],
        "title": "与秦少章题汉江远帆五首  其四",
        "id": "869c5315-7b5f-43b5-a2c0-ea3bf9dabc1f"
    },
    {
        "author": "晁冲之",
        "paragraphs": [
            "石似浣沙石，江如濯锦江。",
            "征帆向何处，云雾晦蓬窗。"
        ],
        "title": "与秦少章题汉江远帆五首  其五",
        "id": "5d86be3f-36cd-438f-b16d-5fe16da787ad"
    },
    {
        "author": "晁冲之",
        "paragraphs": [
            "少年犹在老书生，酒後思家夜起程。",
            "自佩弓刀防不测，独随骡驮雨中行。"
        ],
        "title": "莫春书事",
        "id": "136e0e7c-3bc8-48f5-97a1-a8bf968f7fe0"
    },
    {
        "author": "晁冲之",
        "paragraphs": [
            "饭蔬君莫厌，瓜菓我时须。",
            "自可随丰俭，谁能问有无。",
            "堕蜂冲博局，惊燕避投壶。",
            "不惮过从远，频来访老夫。"
        ],
        "title": "谢富察见过",
        "id": "fa7f4cf6-76f6-4860-af65-d2575e8e048f"
    },
    {
        "author": "晁冲之",
        "paragraphs": [
            "君家文物冠先朝，破甑生尘久寂寥。",
            "借有三千两钟乳，定无八百石胡椒。",
            "湘妃暗鼓卦边瑟，秦女高吹月下箫。",
            "不待青春行乐了，直持玉检上宸宵。"
        ],
        "title": "范元章惠然相过见问奇章公服钟乳三千两事因为长句戏之",
        "id": "58a8c9ec-ad7e-45c7-b627-2e02d891c2d2"
    },
    {
        "author": "晁冲之",
        "paragraphs": [
            "峥嵘花蕚西，清晓望犹迷。",
            "御路红尘合，宫槐碧瓦齐。",
            "夹城知辇过，复道觉香低。",
            "中使传宣入，千门避马蹄。"
        ],
        "title": "再至都成",
        "id": "fd3aa8c0-5ad7-4551-95df-413230235597"
    },
    {
        "author": "晁冲之",
        "paragraphs": [
            "度柳穿桥听午鸡，一沟春水国门西。",
            "行人不用伤新别，看取尘间万马蹄。"
        ],
        "title": "春晚圃田道中三首  其一",
        "id": "0f319530-b550-49b5-a35a-dfe87cfdd42c"
    },
    {
        "author": "晁冲之",
        "paragraphs": [
            "酒酣驰马笑弯弓，便拟长驱向虏中。",
            "但恐老儒无骨相，不堪剑履画南宫。"
        ],
        "title": "春晚圃田道中三首  其二",
        "id": "c305443a-1e8b-48b8-bfe9-5ef32590a62e"
    },
    {
        "author": "晁冲之",
        "paragraphs": [
            "君王重老降褒书，特赐宣阳宅一区。",
            "闻说会稽人不识，鉴湖还肯借臣无。"
        ],
        "title": "春晚圃田道中三首  其三",
        "id": "c7e6204f-c167-4dc0-9339-137eb756eb22"
    },
    {
        "author": "晁冲之",
        "paragraphs": [
            "宝气宵缠北斗间，仙书自把下天坛。",
            "误缘不是凡心起，月户云窗读字难。"
        ],
        "title": "玉字黄庭经",
        "id": "109d3b7e-2ee4-46e2-8fe1-124be14cffe6"
    },
    {
        "author": "晁冲之",
        "paragraphs": [
            "秋色远如许，寒花奈若何。",
            "客行伤老大，野次记经过。",
            "废圃犹残菊，枯池但折荷。",
            "吾生与物态，天意岂蹉跎。"
        ],
        "title": "重过鸿仪寺",
        "id": "c132714d-5c4f-4a31-8442-1b8f31364077"
    },
    {
        "author": "晁冲之",
        "paragraphs": [
            "江郎淮海秀，经术古同师。",
            "温润无前辈，清新有近诗。",
            "一丘须早计，五斗莫坚辞。",
            "献赋修竿牍，知君定不为。"
        ],
        "title": "赠江子我子之",
        "id": "6aee99d9-55d3-4453-9ae2-43463de82ac3"
    },
    {
        "author": "晁冲之",
        "paragraphs": [
            "亸免鸡豚今日债，断除妻子宿生缘。",
            "丰登便是人天供，努力东皋自种田。"
        ],
        "title": "赠江端本子我",
        "id": "0b7a1489-66cf-4ab1-a8aa-0b4779bb6348"
    },
    {
        "author": "晁冲之",
        "paragraphs": [
            "清秋颍汝归时晚，不及羣公送惠休。",
            "曲几数行题字别，扁舟几日为诗留。",
            "东吴杨柳云中渚，南越梅花雪外洲。",
            "万里故郷聊一到，江山风物往来游。"
        ],
        "title": "送僧归建州",
        "id": "ec6dd5cf-d2cc-4fd9-bcbf-f799e2ee99e8"
    },
    {
        "author": "晁冲之",
        "paragraphs": [
            "近市危楼通野寺，隔溪高柳接京华。",
            "荡舟不怕风波急，看尽芙蓉十里花。"
        ],
        "title": "和新乡二十一兄华严水亭五首  其一",
        "id": "f8ec5e6a-4283-427a-b1f4-347e355145ca"
    },
    {
        "author": "晁冲之",
        "paragraphs": [
            "池水泠泠渌未深，丛篁低草背庭阴。",
            "晚来欲别龟鱼去，更向轩西独瞰临。"
        ],
        "title": "和新乡二十一兄华严水亭五首  其二",
        "id": "28a36fd5-e968-4158-ad23-463e0f7357f7"
    },
    {
        "author": "晁冲之",
        "paragraphs": [
            "嗜酒不知淹岁月，好闲久欲弃簪缨。",
            "暂游莲社同陶令，终向瓜田学邵平。"
        ],
        "title": "和新乡二十一兄华严水亭五首  其三",
        "id": "886d02ad-2f0c-4987-a28a-7f7711eeb33e"
    },
    {
        "author": "晁冲之",
        "paragraphs": [
            "渚蒲浙浙风犹急，岸柳纤纤雨尚余。",
            "栖鹭宿鸥浑去尽，泝溪还有两三鱼。"
        ],
        "title": "和新乡二十一兄华严水亭五首  其四",
        "id": "cc12feca-332c-4308-a14d-c16547e4bd87"
    },
    {
        "author": "晁冲之",
        "paragraphs": [
            "荷盖点溪三数叶，藤梢遶树几千层。",
            "投闲更与高人约，重抱琴来听广陵。"
        ],
        "title": "和新乡二十一兄华严水亭五首  其五",
        "id": "500d1e95-e759-4d0f-815f-be65e450baea"
    },
    {
        "author": "晁冲之",
        "paragraphs": [
            "王子已仙去，梅花空自新。",
            "江山余此物，海岱失斯人。",
            "宾客他乡老，园林几度春。",
            "城南载酒地，生死一沾巾。"
        ],
        "title": "感梅忆王立之",
        "id": "3ef81b13-e9c5-4004-be1c-0ca149d64c6d"
    },
    {
        "author": "晁冲之",
        "paragraphs": [
            "涌金门外断红尘，衣锦城边着白苹。",
            "不到西湖看山色，定应未可作诗人。"
        ],
        "tags": [
            "西湖"
        ],
        "title": "送人游江南",
        "id": "074982ca-140b-4b4c-bc18-03a9f7c6dbfd"
    },
    {
        "author": "晁冲之",
        "paragraphs": [
            "松门石磴隐山家，钟鼓萧然一院花。",
            "斋罢老僧来施食，阶前驯雀趁饥鸦。"
        ],
        "title": "和颜伯武丈山寺",
        "id": "a56dbc14-d934-47f1-93d8-cf4375abd05d"
    },
    {
        "author": "晁冲之",
        "paragraphs": [
            "闻说黄金厩，骐驎惜别羣。",
            "犹来果下马，不必五花纹。",
            "骏骨愁时晚，芗萁念夕矄。",
            "老夫慵杖屦，待汝入嵩云。"
        ],
        "title": "小魏买马久不至以诗寄之",
        "id": "397e3a94-b7e1-4e95-b287-87cec67d4dbc"
    },
    {
        "author": "晁冲之",
        "paragraphs": [
            "清绝端因柏子香，风流特可付文房。",
            "如何石火须臾顷，得尽人间一日长。"
        ],
        "title": "和四兄清泉香饼子",
        "id": "220d531b-037e-46e7-b96c-cd535d0bb73a"
    },
    {
        "author": "晁冲之",
        "paragraphs": [
            "闻说齐州路，遥通古睡乡。",
            "云岩迷傅说，风峡宴襄王。",
            "日月星辰静，山川草木长。",
            "不知三代贵，何似一张床。"
        ],
        "title": "昼寝",
        "id": "2cefdfe8-50af-46fd-a66f-5f75896099cc"
    },
    {
        "author": "晁冲之",
        "paragraphs": [
            "以我怀公意，知公待我情。",
            "五年三过客，九岁一门生。",
            "近访遗文录，重经故里行。",
            "寄书无郑尹，谁为葬彭城。"
        ],
        "title": "过陈无己墓",
        "id": "7796b21e-4f4e-471d-b173-20b2f92f3a86"
    },
    {
        "author": "晁冲之",
        "paragraphs": [
            "不到城南久，黄梅几度新。",
            "忽看人日作，泪尽大和春。",
            "翰墨犹如在，壶觞不复陈。",
            "常思醉风度，花底岸纶巾。"
        ],
        "title": "怀王立之",
        "id": "3674ea63-4623-4e0b-995e-c0168c16b33e"
    },
    {
        "author": "晁冲之",
        "paragraphs": [
            "金籍曾通玉虚殿，仙曹拟拜翠微郎。",
            "莫嫌薄上温黁火，犹得浓薫笃耨香。"
        ],
        "title": "以少炭寄江子之",
        "id": "a5f2f7c4-c0b3-4511-9a58-c62bc6ce3dd8"
    },
    {
        "author": "晁冲之",
        "paragraphs": [
            "素月清溪上，临风不自胜。",
            "影寒垂积雪，枝薄带春冰。",
            "香近行犹远，人来折未曾。",
            "江山正萧瑟，玉色照松藤。"
        ],
        "title": "梅",
        "id": "73f28f14-1e18-4ade-808c-04d7e9e95a22"
    },
    {
        "author": "晁冲之",
        "paragraphs": [
            "酴醿架倒花仍发，薜荔墙摧石亦移。",
            "此地与君凡几醉，年年同赋蜡梅诗。"
        ],
        "title": "过王立之故居",
        "id": "37a34b45-3442-4505-be60-4e297ba2ac10"
    },
    {
        "author": "晁冲之",
        "paragraphs": [
            "去年客徐得范子，今年客徐不得人。",
            "断无草木与同味，宛有鱼鸟来相亲。",
            "南寻白门傍山麓，西望黄楼行水濵。",
            "还家作诗示羣从，早晚一游携二陈。"
        ],
        "title": "再至徐州示诸弟",
        "id": "9846a905-891c-451d-a8f1-8a18d6efa733"
    },
    {
        "author": "晁冲之",
        "paragraphs": [
            "独眠百感秋夜情，孤城急雨中闻更。",
            "明朝覧镜视鬓发，不知白从何处生。"
        ],
        "title": "秋夜情",
        "id": "7626c0a4-048d-4e14-8b5d-514a77ecfd5e"
    },
    {
        "author": "晁冲之",
        "paragraphs": [
            "谏议茶犹寄，郎官迹已疏。",
            "斜封三道印，不奉一行书。",
            "会远长安去，终临顾渚居。",
            "大江清见底，为问渴如何。"
        ],
        "title": "谢胡御史寄茶兼简深明",
        "id": "af2dd19b-9e62-4dcb-93dc-d9e514b7c34a"
    },
    {
        "author": "晁冲之",
        "paragraphs": [
            "我家得姓自卫史，文王之昭铁厥美。",
            "西京御史府大夫，父慈子忠不惜死。",
            "至今墓上无曲棘，颍川岁时虔庙祀。",
            "中原丧乱厌风尘，南渡不及渡辽水。",
            "晚惟道武揽英雄，辽东之晁同兴起。",
            "世封颍川刺济州，子孙婵媛冠剑伟。",
            "唐有贤良如汉初，名动集贤为学士。",
            "是时海内图书家，一晁未让张与李。",
            "忠实文华入本朝，三祖百孙同一体。",
            "中祖颍川袭远封，东祖西祖复于济。",
            "自从决策罢兵来，平进不厌百寮底。",
            "即今门户益衰微，揽古怀今情曷已。",
            "上恩坱圠播无垠，宿莽心存春藿靡。",
            "漳州有母行百龄，疏封钿服明光里。",
            "夫人眼力尚针缕，拜恩不易从稚齿。",
            "初惟夫人有子贤，曰此布濩敢不俾。",
            "何劳梦帝血面论，直以微诚动旒扆。",
            "华堂白发喜更新，即看青袍子高第。",
            "寿斝千场日未央，膝下曾玄扶且倚。",
            "中眷有孙不能叫，东眷孙文刊烨炜。"
        ],
        "title": "积善堂诗",
        "id": "ee697689-3efc-410d-adaa-1afc2da735dd"
    },
    {
        "author": "晁冲之",
        "paragraphs": [
            "雨子收还急，溪流直又斜。",
            "迢迢旁山路，漠漠满林花。",
            "破水双鸥影，掀泥百草芽。",
            "川原有高下，随处着人家。"
        ],
        "title": "道中",
        "id": "9a1851e9-f397-4f6d-b300-2e5e5df28455"
    },
    {
        "author": "晁冲之",
        "paragraphs": [
            "扁舟几日为诗留。"
        ],
        "title": "句  其一",
        "id": "ca986bf2-3ec3-4bc6-bd59-ca07f8695f2f"
    },
    {
        "author": "晁冲之",
        "paragraphs": [
            "老景人情一羽轻。"
        ],
        "title": "句  其二",
        "id": "1552e9f0-8db0-4e82-92c4-a6b5d6dd2bee"
    },
    {
        "author": "晁冲之",
        "paragraphs": [
            "叔子拟度骅骝前。"
        ],
        "title": "句  其三",
        "id": "4e430675-65ca-4d72-b084-c11791e67a43"
    },
    {
        "author": "晁贯之",
        "paragraphs": [
            "思与诸公论人物，试凭清议赋招魂。"
        ],
        "title": "句  其一",
        "id": "015de7b6-f3ad-4500-b0c8-5d3e2c0a3c35"
    },
    {
        "author": "晁贯之",
        "paragraphs": [
            "草堂不见杜陵老，折得青松度水归。"
        ],
        "title": "句  其二",
        "id": "26bbdbdd-e61d-48a5-b015-614f9eb4b014"
    },
    {
        "author": "耿南仲",
        "paragraphs": [
            "秋日同文馆，闲无一事依。",
            "鬬羊谁得隽，倦鸟客思归。",
            "寝处还相向，过从不患稀。",
            "何当有星聚，谁为问璇玑。"
        ],
        "title": "和邓慎思诗呈同院诸公三首  其一",
        "id": "580df366-c48a-4480-98a9-d6ea5ca52370"
    },
    {
        "author": "耿南仲",
        "paragraphs": [
            "秋日同文馆，褎然观国光。",
            "泗滨何限磬，岱麓易求梁。",
            "剑气频冲斗，锥锋定出囊。",
            "于余惭拙匠，操尺预量长。"
        ],
        "title": "和邓慎思诗呈同院诸公三首  其二",
        "id": "daf5a39e-79e5-4059-ab93-f50fe4a3e7e9"
    },
    {
        "author": "耿南仲",
        "paragraphs": [
            "秋日同文馆，新凉逐雨回。",
            "棘垣婴吏局，蕙帐忆山隈。",
            "射为巧狙发，田因文豹来。",
            "西城随分鎻，夫我室多才。"
        ],
        "title": "和邓慎思诗呈同院诸公三首  其三",
        "id": "9f5f51f9-785d-4d0c-8168-79f9ba67eee8"
    },
    {
        "author": "耿南仲",
        "paragraphs": [
            "诏命连催发，英髦一日齐。",
            "周瑜醇似酒，崔远爽于梨。",
            "高馆清无梦，寒灯坐赋题。",
            "还同宿山驿，风雨闭重闺。"
        ],
        "title": "和邓慎思秋日同文馆诗三首  其一",
        "id": "5dc7a02d-282f-4fa0-93ba-1e71b1b37be8"
    },
    {
        "author": "耿南仲",
        "paragraphs": [
            "槐市任花黄，赓歌且辟场。",
            "醒心流水曲，警耳白云章。",
            "冷竹枝枝翠，芳兰叶叶香。",
            "满前皆俊彦，何但有三康。"
        ],
        "title": "和邓慎思秋日同文馆诗三首  其二",
        "id": "2da3b02f-d061-45e9-8da0-cba756e11942"
    },
    {
        "author": "耿南仲",
        "paragraphs": [
            "翠幕春云合，场登看舞鸡。",
            "冥搜人不到，惊盼日沉西。",
            "矒学愁精鉴，英材喜巨题。",
            "何人当首选，双觡起蚖泥。"
        ],
        "title": "和邓慎思秋日同文馆诗三首  其三",
        "id": "5b8487b6-c5f1-4f90-8854-2ea2394485e3"
    },
    {
        "author": "耿南仲",
        "paragraphs": [
            "败叶扫还飞，秋容肃粉闱。",
            "青钱如已选，白璧会须归。",
            "燕坐书横案，孤吟月满衣。",
            "还同潘散骑，鱼鸟性都违。"
        ],
        "title": "和邓慎思未试即事杂书率用秋日同文馆为首句三首  其一",
        "id": "072a3a92-b082-46a7-b8e7-e69cff24371f"
    },
    {
        "author": "耿南仲",
        "paragraphs": [
            "大轴累千箱，鳬中见鹤长。",
            "静临窓几读，爽入肺肝凉。",
            "夸咤争求胜，疲劳忽自忘。",
            "由来京邑贡，正合冠多方。"
        ],
        "title": "和邓慎思未试即事杂书率用秋日同文馆为首句三首  其二",
        "id": "72991521-931b-44ff-94e4-786f8cbc25c2"
    },
    {
        "author": "耿南仲",
        "paragraphs": [
            "蔼蔼儒冠至，恢恢贤路开。",
            "才须金鉴别，人自玉山来。",
            "谢客书千卷，嵇康酒一杯。",
            "如君富术业，当与雉为媒。"
        ],
        "title": "和邓慎思未试即事杂书率用秋日同文馆为首句三首  其三",
        "id": "5b6ad846-f5c5-4eb3-85e5-a64f2e5a2d2a"
    },
    {
        "author": "耿南仲",
        "paragraphs": [
            "昭回云汉九天横，冠带彬彬尽俊英。",
            "梁国有珠光照乘，赵人怀璧价连城。",
            "道山邃处分羣彦，文律持来考正声。",
            "秋晚定知谁入彀，叔通还进鲁诸生。"
        ],
        "title": "和邓慎思初入试院",
        "id": "6e35e4f7-de5a-4f2c-be0e-2cb8648163ca"
    },
    {
        "author": "耿南仲",
        "paragraphs": [
            "重门键钥阻山河，顾有良朋不厌过。",
            "唾落如珠倾巨斛，袂挥成幕散轻罗。",
            "惭分处士吹竽俸，谩学东人掩鼻歌。",
            "笑语哄堂俄又夜，客愁还奈我曹何。"
        ],
        "title": "和余樗年试院即事呈诸公",
        "id": "8aceceac-3592-4f71-9929-65472d87a8d7"
    },
    {
        "author": "耿南仲",
        "paragraphs": [
            "贡珍已选茂良充，犹被拘縻类縳钟。",
            "渌酒强陪高馆饮，黄花不似故园逢。",
            "碁枰苦战挑灯坐，藓壁闲题捧砚从。",
            "风叶满庭秋索寞，更筹向尽睡方浓。"
        ],
        "title": "和邓慎思重九考罢试卷书呈同院诸公",
        "id": "56c4b7b7-a98c-4f0b-9eb4-e28dc7834cc8"
    },
    {
        "author": "耿南仲",
        "paragraphs": [
            "草庐高卧对千峰，白眼谁能顾万钟。",
            "仄席不因天子诏，藏诗未许世人逢。",
            "他年社禝勋如立，归老烟霞志会从。",
            "五柳一松应好在，月明空自结阴浓。"
        ],
        "title": "和邓慎思同舍问及故山景物用钟字韵诗以答",
        "id": "d0dcf0ae-d3cc-4d50-a11b-9ce8e65de868"
    },
    {
        "author": "耿南仲",
        "paragraphs": [
            "罗浮仙客隐，准拟访丹台。",
            "为国身将老，逢山眼倍开。",
            "月依松上过，风自竹间来。",
            "僧欲延清话，茶香屡拨灰。"
        ],
        "title": "延祥寺",
        "id": "d3be863a-a64c-4328-8433-2a1abc6f2feb"
    },
    {
        "author": "耿南仲",
        "paragraphs": [
            "穉川初隐地，山邃枕如城。",
            "宝鼎丹何在，云衣骨亦轻。"
        ],
        "title": "题丹灶  其一",
        "id": "5c287f2b-3a83-4a97-bc77-f9fdddaf1920"
    },
    {
        "author": "耿南仲",
        "paragraphs": [
            "金鼎交龙虎，当年想闭扃。",
            "一丸丹既就，五色土犹灵。"
        ],
        "title": "题丹灶  其二",
        "id": "cb89a2a7-f105-49bb-afa1-7319751fe421"
    },
    {
        "author": "耿南仲",
        "paragraphs": [
            "始知勾漏地，犹胜步兵营。",
            "往躅今谁继，游人空慕名。"
        ],
        "title": "题丹灶  其三",
        "id": "81007779-7d16-42a2-9f69-5a5005fac4d5"
    },
    {
        "author": "耿南仲",
        "paragraphs": [
            "过客空寻访，飞仙已杳冥。",
            "他山多可买，归去读黄庭。"
        ],
        "title": "题丹灶  其四",
        "id": "d53cdf65-3574-4abd-b9a8-3db893171594"
    },
    {
        "author": "赵泽",
        "paragraphs": [
            "嘉陵天虹饮东海，西溪玉带萦南山。",
            "诸峰四面罗髻鬟，周遭百里如一环。",
            "炊烟万灶斜阳里，繁弦脆管东风起。"
        ],
        "title": "仙鹤楼",
        "id": "217c08f0-10b3-4925-be78-6cc0232d96dd"
    },
    {
        "author": "时孝孙",
        "paragraphs": [
            "昔经龙洞看飞泉，疋练穿岩落半天。",
            "今日挈家来碧落，萧然秋色满晴川。"
        ],
        "title": "游碧落洞",
        "id": "0dbfe087-9410-4c71-b1b6-aac3ec06b6d4"
    },
    {
        "author": "廖君玉",
        "paragraphs": [
            "一洞清虚锁茂林，我来寻访叹何深。",
            "游人刻石有兴废，流水穿岩无古今。",
            "岭上烟云长带雨，路旁松桂日成阴。",
            "到难未得言归去，且对金罇满满斟。"
        ],
        "title": "留题碧落洞",
        "id": "104f86ef-9160-4675-bb78-563a87ea28d1"
    },
    {
        "author": "廖君玉",
        "paragraphs": [
            "清人耳目中流水，壮客精神两岸山。"
        ],
        "title": "句",
        "id": "52d2ddad-142b-4ce1-a7fb-f9ed9dd080e3"
    },
    {
        "author": "田昼",
        "paragraphs": [
            "筑长堤，白头荷杵随者妻。",
            "背胁伛偻筋力微，以手置胸路旁啼。",
            "老夫七十妪与齐，五尺应门生两儿。",
            "夜来春雨深一犁，破晓径去耕南陂。",
            "南邻里正豪且强，白纸大字来呼追。",
            "科头跣足不得稽，要与官长修长堤。",
            "官长亦大贤，能得使者意。",
            "正堤驾轺轩，不复问余事。",
            "终当升诸朝，自足富妻子。",
            "何惜桑榆年，一为官长死。"
        ],
        "title": "筑长堤",
        "id": "5b864dbe-7e53-4a49-8402-a3eef36b878b"
    },
    {
        "author": "田昼",
        "paragraphs": [
            "弟病兄孤失所依，当时书语最堪悲。",
            "岂图乞得南州後，却恨寻芳去较迟。"
        ],
        "title": "杜牧",
        "id": "2f74af0a-ebc2-4c78-a76a-fbf25160f7d5"
    },
    {
        "author": "田昼",
        "paragraphs": [
            "末学纷纷自有师，能言兼爱我独疑。",
            "定知已驾云梯後，却悔初心泣染丝。"
        ],
        "title": "墨子",
        "id": "a98586a3-e3f7-48ec-a05d-bb2c9facd3e5"
    },
    {
        "author": "田昼",
        "paragraphs": [
            "少皡磨成白玉盘，六丁擎出太虚宽。",
            "青光千古称万古，留向人间此夜看。"
        ],
        "title": "玉盘",
        "id": "fe123cc9-5969-4a2a-b4d6-4fae22d19395"
    },
    {
        "author": "刘旦",
        "paragraphs": [
            "衡岳真人称福地，南齐高士寄山河。",
            "赤城仙去骑丹凤，墨沼人传咏白鹅。",
            "一世风流俱寂寞，千年气象故嵯峨。",
            "登临不尽怀人恨，唯有苍苍石可磨。"
        ],
        "title": "游金庭",
        "id": "e7de223e-c821-4079-b56f-a24774dc382d"
    },
    {
        "author": "刘旦",
        "paragraphs": [
            "风雩三月初三日，褉事宣和胜永和。",
            "又见会稽王内史，兰亭封酒爱新鹅。"
        ],
        "title": "上巳谢王丰父惠酒",
        "id": "c237d46f-ec7a-4a24-9eba-172d594920ef"
    },
    {
        "author": "刘旦",
        "paragraphs": [
            "元日甘泉会，衣冠拜冕旒。",
            "图书一四海，玉帛万诸侯。"
        ],
        "title": "元日",
        "id": "826bc4c4-315f-421d-8122-94490259b3b7"
    },
    {
        "author": "刘旦",
        "paragraphs": [
            "紫宸拜赐鸣双笏，皂盖颁春佩左符。"
        ],
        "title": "句  其一",
        "id": "ff12e191-9465-468e-ad2e-597447afff84"
    },
    {
        "author": "刘旦",
        "paragraphs": [
            "膺门昔忝登龙客，董墓今悲下马人。"
        ],
        "title": "句  其二",
        "id": "c5beae3b-d2e4-4217-92a7-0416ae907196"
    },
    {
        "author": "刘旦",
        "paragraphs": [
            "感恻复何言。"
        ],
        "title": "句  其三",
        "id": "87f60521-3dcf-4559-8538-8129ca44f33f"
    },
    {
        "author": "王山",
        "paragraphs": [
            "东风艳艳桃李松，花园春入屠酥浓。",
            "龙脑透缕鲛绡红，鸳鸯十二罗芙蓉。",
            "盈盈初见十五六，眉试青膏鬓垂绿。",
            "道字不正娇满怀，学得襄阳大堤曲。",
            "阿母偏怜掌上看，自此风流难管束。",
            "莺啄含桃未咽时，便会郎时风动竹。",
            "日高一丈罗窗晚，啼鸟压花新睡短。",
            "腻云纤指摆还偏，半被可怜留翠暖。",
            "淡黄衫袖仙衣轻，红玉栏干妆粉浅。",
            "酒痕落腮梅忍寒，春羞入眼横波艳。",
            "一缕未消山枕红，斜睇整衣移步懒。",
            "才如韩寿潘安亚，掷果窃香心暗嫁。",
            "小花静院酒阑珊，别有私言银烛下。",
            "帘声浪皱金泥额，六尺牙床罗帐窄。",
            "钗横啼笑两不分，历尽风期腰一搦。",
            "若敎飞上九天歌，一声自可倾人国。",
            "娇多必是春工与，有能动人情几许。",
            "前年按舞使君筵，睡起忍羞头不举。",
            "凤凰箫冷曲成迟，凝醉桃花过风雨。",
            "阿盈阿盈听我语，劝君休向阳台住。",
            "一生纵得楚王怜，宋玉才多谁解赋。",
            "洛阳无限青楼女，袖笼红牙金凤缕。",
            "春衫粉面谁家郎，只把黄金买歌舞。",
            "就中薄幸五陵儿，一日冷心玉如土。",
            "云零雨落正堪悲，空入他人梦来去。",
            "浣花溪上海棠湾，薛涛朱户皆金镮。",
            "韦皋笔逸玳瑁落，张佑盏滑琉璃干。",
            "压倒念奴价百倍，兴来奇怪生毫端。",
            "醉眸觑纸聊一扫，落花飞雪声漫漫。",
            "梦得见之为改观，乐天更敢寻常看。",
            "花间不肯下翠幕，竟日烜赫罗雕鞍。",
            "扫眉涂粉迨七十，老大始顶菖蒲冠。",
            "至今愁人锦江口，秋蛩露草孤坟寒。",
            "盈盈大雅真可惜，尔身此後不可得。",
            "满天风月独倚阑，醉岸浓云呼佚墨。",
            "久之不见予心忆，高城去天无几尺。",
            "斜阳衡山云半红，远水无风天一碧。",
            "望眼空遥沈翠翼，银河易阔天南北。",
            "瘦尽休文带眼移，忍向小楼清泪滴。"
        ],
        "tags": [
            "衡山"
        ],
        "title": "答盈盈",
        "id": "98a17cf8-2b2b-462d-8c2a-45b150cf14a7"
    },
    {
        "author": "王山",
        "paragraphs": [
            "烛花红死睡初醒，一枕孤怀病客情。",
            "海上有山应大梦，人间无路可长生。",
            "干坤意入凭栏阔，风月人归似旧情。",
            "汉殿香销春寂寂，夕阳无语下西城。"
        ],
        "title": "吊盈盈三首  其一",
        "id": "d44e4ae0-c217-454f-af33-b0b175e9c0fa"
    },
    {
        "author": "王山",
        "paragraphs": [
            "弦绝秦筝镜任尘，细腰休舞凤凰茵。",
            "一枝浓艳埋香土，万颗珍珠湿袖巾。",
            "行雨不归魂梦断，落花难伴绮罗春。",
            "汉皇甲帐当年意，纵有芳魂不似真。"
        ],
        "title": "吊盈盈三首  其二",
        "id": "1f5d7d55-6607-45e5-8e31-9c5b7855cfa6"
    },
    {
        "author": "王山",
        "paragraphs": [
            "小巷朱桥花又春，洞房何事不归云。",
            "二年前过曾携手，今日重来忽见坟。",
            "香魄已飞天上去，凤箫犹似月中闻。",
            "纵然却入襄王梦，会向阳台忆使君。"
        ],
        "title": "吊盈盈三首  其三",
        "id": "0de9e507-f036-4b20-9eab-979c69c98816"
    },
    {
        "author": "王山",
        "paragraphs": [
            "浮世繁华一梦休，登临因忆昔年游。",
            "人归依旧野花笑，玉冷几经坟树秋。",
            "风月过情须感慨，江山多恨即迟留。",
            "如今纵拟夸才思，事往情多特地愁。"
        ],
        "title": "忆盈盈题玉女池二首  其一",
        "id": "4a6be440-458b-470e-9362-02f63c43c307"
    },
    {
        "author": "王山",
        "paragraphs": [
            "柳条黄尽杏梢新，山翠无非昔日春。",
            "花色笑风春似醉，寂寥惟少赏花人。",
            "忆昔闲妆淡纻衣，一枝红拂牡丹徽。",
            "无端不入襄王梦，为雨为云到处飞。"
        ],
        "title": "忆盈盈题玉女池二首  其二",
        "id": "df9ca7a8-c1e1-41ed-af60-0341944bcee1"
    },
    {
        "author": "王山",
        "paragraphs": [
            "绛阙琳宫锁乱霞，长生未晓弃繁华。",
            "断无方朔入间信，远阻麻姑洞里家。",
            "历劫易翻沧海水，浓春难谢碧桃花。",
            "紫台树稳瑶池阔，凤懒龙娇日又斜。"
        ],
        "title": "梦中作",
        "id": "52c054c0-3ef7-4ee9-8f27-42b3cc98f115"
    },
    {
        "author": "盈盈",
        "paragraphs": [
            "芳菲时节，花压枝折。",
            "蜂蝶撩乱，阑槛光发。",
            "一旦碎花魂，葬花骨。",
            "蜂兮蝶兮何不来，空使雕阑对寒月。"
        ],
        "title": "伤春曲",
        "id": "3e393cb9-c6ed-478e-b9a3-d37176978950"
    },
    {
        "author": "盈盈",
        "paragraphs": [
            "枝上差差绿，林间簌簌红。",
            "已叹芳菲尽，安能樽俎空。",
            "君不见岳驼茂草长安东，金玉镳勒雪花骢。",
            "二十年前是侠少，累累昨日成衰翁。",
            "几时港饮流霞钟，共君倒载夕阳中。"
        ],
        "title": "寄王山",
        "id": "0bbea921-48e0-48f6-b887-a6f6042e560b"
    },
    {
        "author": "赵院判",
        "paragraphs": [
            "当时名妓镇东吴，不好黄金只好书。",
            "借问钱塘苏小小，风流还似大苏无。"
        ],
        "title": "寄苏小娟",
        "id": "6a9d7f0e-45b8-46d9-9550-3825f93ce642"
    },
    {
        "author": "苏小娟",
        "paragraphs": [
            "君住襄阳妾住吴，无情人寄有情书。",
            "当年若也来相访，还有于潜官绢无。"
        ],
        "title": "和赵院判",
        "id": "d2119c46-b1da-465a-a72a-069b15eddfc0"
    },
    {
        "author": "邹浩",
        "paragraphs": [
            "秋风快如刀，着木木欲折。",
            "蕃鲜转凄凄，入眼无一悦。",
            "青蝇独何为，飞鸣犹未灭。",
            "造化本无私，尔生亦偶窃。",
            "念方三伏中，日车午停辙。",
            "下照人世间，何异红炉热。",
            "劲鸟倦戢翼，狞兽喘吐舌。",
            "惟人于此时，体懈剧疲薾。",
            "虚堂幸可逃，枕簟随意设。",
            "好睡边韶同，素懒稽康埒。",
            "更此值清凉，酣寝谓须决。",
            "双睫才欲交，汗肤遭尔啮。",
            "营营不绝声，宛类谗口呐。",
            "使我寝不安，欲息还复挈。",
            "况如一箪贫，未能万钱歠。",
            "园蔬荐脱粟，杯盘殊灭裂。",
            "双筯才欲拈，咀嚼遭尔餮。",
            "适从何处来，食饮污修洁。",
            "使我味不甘，欲咽还复噎。",
            "驱除付疲兵，祗足增跛蹩。",
            "宜哉孙权弹，为尔情激切。",
            "期望秋风回，一扫无余孽。",
            "偶此延朝昏，勿谓风不烈。",
            "气候侵凝凛，龙蛇且藏穴。",
            "尔形大豆然，岂能坚如鐡。"
        ],
        "title": "秋蝇",
        "id": "f41f1c4b-1d9d-4897-9f1a-8e2f44dec2ff"
    },
    {
        "author": "邹浩",
        "paragraphs": [
            "古人往矣名空存，尔来冠带谁其伦。",
            "语言渊骞行跖蹻，俯仰不愧何缤纷。",
            "先生道义完且洁，去彼取此非今人。",
            "事亲不但彩衣戏，刻木省定长悲辛。",
            "抛官却扫醉经史，胸中宁复留纤尘。",
            "履穿袍敝突不墨，辞币与粟甘清贫。",
            "自从秀髪到白首，造次于是如一晨。",
            "当知有昊悯浇散，先生故出援斯民。",
            "嗟余禀赋虽不敏，管窥偶幸知所因。",
            "讲闻先生亦已久，云为輙以书诸绅。",
            "朅来广陵两阅岁，所得比旧尤加亲。",
            "此编雅什数百计，覃思成诵惊余神。",
            "恍如听乐周太庙，黄钟大吕皦且纯。",
            "又如典瑞出圭璧，璀璨满目非玞珉。",
            "伟哉固足信万一，彷佛相见容彬彬。",
            "吾皇图治急遗逸，空谷相望推蒲轮。",
            "先生高卧焉得遂，细扎匪日颁严闉。",
            "奈何缰锁脱无计，洒扫犹阻致此身。",
            "愿言师法不少懈，庶几有立逃湮沦。"
        ],
        "title": "书徐仲车先生诗集後",
        "id": "e1785163-87e0-4328-b82c-bbd56bbcda35"
    },
    {
        "author": "邹浩",
        "paragraphs": [
            "豫章拂青冥，密荫覆百亩。",
            "初由拱把微，封植岁月久。",
            "大厦捜栋梁，匠者终见偶。",
            "甘井如车轮，千寻彻坤厚。",
            "畚锸非一朝，致力自培塿。",
            "河流涸生尘，源源独清浏。",
            "李子素绮纨，操约世莫诱。",
            "字画尤劲奇，往往过虞柳。",
            "当其求帖时，彷佛昔人呕。",
            "吾惟蜩翼知，岂暇恤众口。",
            "愿言举斯心，夙昔仁义薮。",
            "甘井与豫章，勿使擅所有。"
        ],
        "title": "送李光道承事罢高邮酒官",
        "id": "3e2f2f3b-47e6-4dcd-acd8-0fd1b57679e1"
    },
    {
        "author": "邹浩",
        "paragraphs": [
            "忆昨随侍游鄞川，穷探欲上苍崖颠。",
            "峥嵘古寺忽邂逅，眸子顾我惊瞭然。",
            "子时苫块惨无意，挥麈岂暇论幽玄。",
            "星离雨散已五载，谁谓此地方周旋。",
            "胸中突兀富经史，欬唾落纸珠玑圆。",
            "明明君王正侧席，何事版籍从拘挛。",
            "匡庐胜槩半境内，足以寄傲追前贤。",
            "穿云潄涧徧所历，妙句流落人间传。",
            "却来隐几北窗下，博山深炷沉香烟。",
            "细观身世究竟处，何者当好何当捐。",
            "纷纷万事付一笑，聊复尔耳姑随缘。",
            "吁嗟二轮挽莫住，愿子于此同勉旃。"
        ],
        "tags": [
            "庐山"
        ],
        "title": "送楼谦中赴江州德化主簿",
        "id": "c66d5744-2a06-4b0e-9def-044b47ef959a"
    },
    {
        "author": "邹浩",
        "paragraphs": [
            "道人本是红尘客，曾把锥刀闹胸臆。",
            "一朝矫首看冥鸿，弃子捐妻人莫测。",
            "三茅峰北华阳南，凌乱烟霞閟殊特。",
            "筑庵寄傲知几年，但见日月忙如织。",
            "饥餐落英饮沆瀣，策杖溪云随降陟。",
            "蟾辉倒射松风寒，长啸一声山欲辟。",
            "飘然行止信自由，或到人间蹑人迹。",
            "朱门瓮牖初不分，遇酒輙倾论斗石。",
            "有时巧发惊四筵，季主犹惭多失策。",
            "纷纷流俗争称奇，岂识道人真所适。",
            "茅君仙去空遗踪，高行三千当自积。",
            "琴闲棋罢幸相过，却恐鸾飞无处觅。"
        ],
        "title": "赠茅山范道人",
        "id": "41f2aa55-c8e0-4947-abfb-8d4e6bf6d20c"
    },
    {
        "author": "邹浩",
        "paragraphs": [
            "古木暗长堤，清涟涨轻縠。",
            "南风聒乌樯，动子归兴速。",
            "今日共一樽，明朝各川陆。",
            "我心久已灰，惨怆輙眉蹙。",
            "鲍叔实我知，嵇康亦子熟。",
            "少年挺奇姿，绮丽诱莫逐。",
            "抑首掾雄藩，哀矜见推鞫。",
            "季文毎三思，石庆惧谴戮。",
            "多事如不胜，投刀斯中族。",
            "重华虽前旒，疏逖无隐伏。",
            "杂沓登俊良，能官真棫朴。",
            "行看万里涂，追电恣腾蹴。",
            "赫赫继家声，勿忘勤圣读。"
        ],
        "title": "送宋司理赴吏部",
        "id": "4c16c35d-2e33-4dae-907a-b2690b16174b"
    },
    {
        "author": "邹浩",
        "paragraphs": [
            "广陵最佳处，堂与南山平。",
            "慨然寄远瞩，溷浊为冰清。",
            "冷官从无徒，犹阻窥朱甍。",
            "矧兹斗野构，名实久已倾。",
            "距我逾一舍，何由偕友生。",
            "王事有邂逅，川途假新城。",
            "登亭若为慰，饥渇甘大烹。",
            "莲花袭襟裾，双鹤唳且行。",
            "一笑发深省，坐见星斗明。",
            "回首莫逆交，物外正采荣。"
        ],
        "title": "登召伯斗野亭用孙莘老韵寄秀老参寥",
        "id": "bfa1db26-8785-4627-a483-fb752f8b517a"
    },
    {
        "author": "邹浩",
        "paragraphs": [
            "三年客扬州，鄙吝谁与晤。",
            "美人海上来，青眼独余顾。",
            "荒凉吊遗踪，毎毎参杖屦。",
            "败意无俗物，欣快平生遇。",
            "陶丘今杜门，习懒殆成痼。",
            "麈尾挂壁间，琴书自朝暮。",
            "匡山正倚天，枕潄实幽趣。",
            "清壮增茟力，重规谪仙句。",
            "相望越千里，欵段不获驱。",
            "何当继畴昔，把手论情素。",
            "惟有月下桐，秋声已如故。"
        ],
        "tags": [
            "庐山"
        ],
        "title": "寄楼谦中",
        "id": "2af46841-28d3-4e45-a7e6-4df4b36d327d"
    },
    {
        "author": "邹浩",
        "paragraphs": [
            "区区鼯鼠技不优，鼓刀要使无全牛。",
            "力探虎穴必有获，纵如兔窟焉能谋。",
            "好龙既久乃龙至，画蛇添足岂蛇侔。",
            "骢马御史风烈在，痩羊博士声名流。",
            "棘端犹作刻猴用，宝鼎忽患烹鸡求。",
            "相狗他年会见赏，牧豕海上非吾忧。"
        ],
        "title": "效十二属体",
        "id": "3c0eb781-77bf-4e9a-9c1d-177426af12b2"
    },
    {
        "author": "邹浩",
        "paragraphs": [
            "一世三十年，我今二十九。",
            "昔人当此时，事业已不朽。",
            "颜渊语心斋，瞠若夫子後。",
            "着录盈三千，独居四科首。",
            "荀彧王佐才，智略子房偶。",
            "脱身作谋主，谈笑解纷纠。",
            "元宾与习之，二李相左右。",
            "复命索玄微，词章配韩柳。",
            "夙成更超伦，初不愧黄耉。",
            "项槖实可师，仲尼安敢友。",
            "孔融登龙门，元礼接弥厚。",
            "叔度千顷波，能使荀淑忸。",
            "陈蕃置一室，誓涤天下垢。",
            "贾谊入朝廷，号咷动明后。",
            "陆机文赋成，见者咸敛手。",
            "祢衡孰比俊，帝室宜见受。",
            "李贺锦囊中，佳句敌琼玖。",
            "相望编简上，灼灼列星斗。",
            "而我独何人，拟之一无有。",
            "追维故时事，浃背汗如浏。",
            "穷年坐井底，曾不辨虀臼。",
            "多岐既亡羊，画虎欲类狗。",
            "狂澜傥不回，何以刷兹丑。",
            "吁嗟岁律逝，易于屈伸肘。",
            "分阴所当惜，来者勿复苟。",
            "譬彼力田子，耘锄肯卤莽。",
            "所期嘉苗成，不使乱于莠。",
            "血气况方刚，龙钟未为叟。",
            "高名非我心，没齿庶无咎。"
        ],
        "title": "感年",
        "id": "87d5e2be-bf61-4f9d-a635-524704d6e05b"
    },
    {
        "author": "邹浩",
        "paragraphs": [
            "滔天洚水非凡灾，平地汹汹生风雷。",
            "帝尧哀民作鱼鳖，咨禹平之时懋哉。",
            "未暇雍容堂陛上，和羮以尔为盐梅。",
            "禹知休戚系予手，汲汲岂获怜婴孩。",
            "疏凿高低捐四海，校量势力天须回。",
            "尔时菏泽次第及，导引一股从东来。",
            "就中不独豫州利，八荒赖以川原开。",
            "农桑处处酬愿欲，鸟兽蹄迹还蓬莱。",
            "此泽虽微与有力，掲之载籍悬星魁。",
            "禹归上天已万祀，遗利犹今分九垓。",
            "帝里虎士不知数，朝昏待哺张其顋。",
            "转输粟布自东部，浃日何啻浮千桅。",
            "始知寸胶无足用，安危须仗经纶才。",
            "君不见黄河泛滥金堤摧，縻费皇家几亿财。",
            "华衣肉食皆妙选，年年议论喧中台。"
        ],
        "title": "菏泽",
        "id": "ba23ed60-c159-4a6a-a333-e4a1d9e16780"
    },
    {
        "author": "邹浩",
        "paragraphs": [
            "山河融结皆奇状，此丘之形谁与剏。",
            "一成为敦再为陶，二帝昌时已询访。",
            "至今禹贡名字存，气势仍容菏泽傍。",
            "普天率土此其中，杂沓舟车来四向。",
            "分茅开国南面尊，屡致千金谢齐相。",
            "尔来日月几春冬，兴废相寻人物上。",
            "纷纷万事已尘埃，此丘迤逦初无恙。",
            "平生苦死嗜登临，准拟携笻事疏放。",
            "冷云寒日满荆榛，蕞尔令人重凄怆。",
            "会须东走泰山颠，纵目干坤更何障。"
        ],
        "tags": [
            "泰山"
        ],
        "title": "陶丘",
        "id": "a37fc76c-fbb6-47ed-949e-5db8609fcbf2"
    },
    {
        "author": "邹浩",
        "paragraphs": [
            "後悔宁可追，称误岂容数。",
            "试观古来人，何以为先觉。",
            "一日三省躬，此事在力学。",
            "年光捷霜蹄，我心羞龌龊。"
        ],
        "title": "默坐有感",
        "id": "be1dccf0-3d37-4f5f-9a02-47823095843f"
    },
    {
        "author": "邹浩",
        "paragraphs": [
            "天边故人赠明月，恍惚如临沧海阔。",
            "几年麈尾阻清谈，一日中肠寛百结。",
            "钟君骨朽谁能琴，流水高山犹到今。",
            "平生宫征愧伯牙，邂逅夫子还知心。",
            "相期端欲追前古，诸事斯言逃责数。",
            "青云穷达岂须论，廊庙由来齐子午。"
        ],
        "title": "次韵罗正之提刑见寄",
        "id": "e3f9abf7-c930-477b-b7bf-fb8dfd845a83"
    },
    {
        "author": "邹浩",
        "paragraphs": [
            "先生不出二十年，幅巾种树老卢泉。",
            "卢泉水木清且妍，筑堂流水茂树间。",
            "晁侯作记笔如椽，画栏素壁青瑶镌。",
            "明珠白璧光射天，先生矜诧喜欲颠。",
            "春归野岸绿漪涟，青山东缺如断环。",
            "雪消风软山苍然，杏梢红破臙脂寒。",
            "先生醉狂梦思山，自驾草车束尘编。",
            "上堂读书门画关，金徽朱丝弄猗兰。",
            "相思古人太古前，若非豪士鲁仲连。",
            "即是幽人梁伯鸾，先生好学老益坚。",
            "少时不信功名艰，青衫屡补履决穿。",
            "晚知有命绝可怜，归来自买汶上田。",
            "䆉稏香露凝秋殷，只知留客有酒钱。",
            "肯问釡粥寒韲酸，拖金曳绣卷晓班。",
            "何似布褐暖且寛，先生所愿一何亷。",
            "贵人孰与先生贤，朱门铜臭厨肉膻。",
            "夜阑白月照管弦，美人一笑夭桃燃。",
            "安知贤达死丘园，正恐後世终无传。",
            "此意已输先生先，我今欲归无由缘。",
            "蕙帐依约闻清猨，何时相从一醉眠。",
            "梨花杨柳傍禁烟，曾点浴沂春衣单。",
            "德公渡沔应已还，山中桂枝聊攀援。"
        ],
        "title": "王景亮携晁无咎清美堂记来求诗为赋此一篇",
        "id": "c99c3078-0dd3-44f0-a45d-5ae3e9690329"
    },
    {
        "author": "邹浩",
        "paragraphs": [
            "结构安在哉，荒凉但郊薮。",
            "无言对斜阳，庐儿亦搔首。",
            "唯余旧时春，年年暗榆柳。",
            "弃置勿复论，兴衰古来有。"
        ],
        "title": "三朡亭",
        "id": "62d1bb8e-8458-4c56-a37a-448623439567"
    },
    {
        "author": "邹浩",
        "paragraphs": [
            "茅茨土阶不图好，想见游宫滋草草。",
            "有时警跸从天来，谇语应无路傍老。",
            "可封之民纷万邦，岂独兹城知所保。",
            "谷林南畔今如何，烟草茫茫车马道。"
        ],
        "title": "成阳",
        "id": "51ea78fb-3d5f-431d-ba2f-6347c95dbc4f"
    },
    {
        "author": "邹浩",
        "paragraphs": [
            "山栖尝胆时，祸胎久已孕。",
            "欲令苏台倾，端俟天人应。",
            "夫子实奇才，大事力能胜。",
            "中分句践忧，内外各宜称。",
            "一鼓雪前羞，功名在乘兴。",
            "向非断以独，未必还千乘。",
            "荆棘梗寒宫，晨朝露常凝。",
            "可怜东门眼，至此不得瞪。",
            "乌喙鲜克终，天道亦恶剩。",
            "脱身海上来，嘉言谁与赠。",
            "位高金更多，所向岂蹭蹬。",
            "况有绝代姿，提携充妾媵。",
            "试看剑头血，何如穷绝磴。",
            "由来进退间，处之贵不懵。",
            "孤坟忽生疑，文献良足证。",
            "吴人未忘情，高楼时一凭。"
        ],
        "title": "范蠡冢",
        "id": "1ae21259-2d08-4b75-a5e6-472981f3b117"
    },
    {
        "author": "邹浩",
        "paragraphs": [
            "昔人语君臣，相须比弓矢。",
            "乃若父子间，至情非所拟。",
            "惟王适帝心，重以才艺美。",
            "朝罢正临轩，隤丸未云已。",
            "谁令羽翮摧，高飞为中止。",
            "朅来天宇东，基构傍菏水。",
            "灵光屹相望，应陋苟完矣。",
            "于今崇传舍，便是当时址。",
            "那知王者居，日与行子市。",
            "悲风起庭槐，飒飒盈双耳。"
        ],
        "title": "恭王殿",
        "id": "ad278398-4f34-4cd6-833b-d1c0d4cb67cc"
    },
    {
        "author": "邹浩",
        "paragraphs": [
            "頖宫久戢身，所造益了了。",
            "慷慨揖古人，百为无一矫。",
            "就令力回天，初不变忽眇。",
            "璀璨文字间，与此故相表。",
            "服膺今十年，邂逅辱继绍。",
            "遇我逾故交，微言几昏晓。",
            "可怜不两留，行色逐飞鸟。",
            "蓬山插青冥，鬰鬰佳气遶。",
            "怀铅谢风尘，大用此其兆。",
            "愿子更勉旃，真贤古来少。"
        ],
        "title": "送交代荣子邕",
        "id": "589a1737-09d9-43e2-8a48-882bb4c11df4"
    },
    {
        "author": "邹浩",
        "paragraphs": [
            "叔度久不见，我心如乱茅。",
            "良辰适端午，万事聊一抛。",
            "策马指圭窦，同焉有神交。",
            "森森千亩竹，正尔清乐郊。",
            "相与造其下，香泉荐嘉肴。",
            "高谈落美玊，逸气腾长蛟。",
            "径就真乐处，古音奏陶匏。",
            "日车驻晴空，木杪疑焚巢。",
            "何必蒲葵风，翛然涤惛怓。",
            "兹游信物外，孰与娱云髾。",
            "无端消息来，主人随钲铙。",
            "会须更卜日，城府方胶胶。"
        ],
        "title": "端午郊园",
        "id": "ef9d2612-51ea-4618-b21f-9f2f3eaaf7db"
    },
    {
        "author": "邹浩",
        "paragraphs": [
            "豫章控江南，山高水沄沄。",
            "钟此千里秀，君家贤弟昆。",
            "文采映诸父，鸾凤争腾骞。",
            "伯氏晚相遇，许我游其藩。",
            "聪明置不用，道术臻忘言。",
            "妥然稠人中，容貌白玉温。",
            "求之古君子，端若李仲元。",
            "一尉聊尔耳，谁识君所存。",
            "霜风惨黄叶，雪雨埋朝暾。",
            "柴车竟行哉，我心忧聋昏。"
        ],
        "title": "送黄元明赴梁县尉",
        "id": "e65a5dff-0f44-43df-87bc-e4752e955c05"
    },
    {
        "author": "邹浩",
        "paragraphs": [
            "此身风中蓬，飘飖洛西豪。",
            "所向不胶漆，杜门天自高。",
            "坐怀平生友，皎皎眉间毫。",
            "书随鹊声来，厚我逾绨袍。",
            "如何东野鸣，亦复追离骚。",
            "彼苍久已均，後逸须先劳。",
            "试看刀笔微，他日犹萧曹。",
            "麹蘖正多事，要在餔其糟。",
            "勿谓伯乐死，辕下终奇遭。",
            "况乃掣电中，几许堪游遨。",
            "展江涵清空，春光集渔舠。",
            "命驾裁数驿，慰此心忉忉。",
            "吕安何人斯，君首无徒搔。"
        ],
        "title": "次韵醇中见寄",
        "id": "98b6d191-f378-4fc2-a38a-769be1a7aa6d"
    },
    {
        "author": "邹浩",
        "paragraphs": [
            "春风挽我出，邂逅陪友生。",
            "滨湖足胜事，系马聊班荆。",
            "疏柳傲清浅，孤芳媚晴明。",
            "禽咔杂鱼跃，日转无人行。",
            "此间已深趣，继踵仍高情。",
            "犀局自胜负，玉轸谁亏成。",
            "盈樽不在饮，会意时一倾。",
            "岂减七贤游，亦云四者并。",
            "如何渺茫外，忽起丝竹声。",
            "未暇从尔为，目断陉山横。"
        ],
        "title": "韩园",
        "id": "de80803c-7243-4a25-beff-c19b43d4aa8c"
    },
    {
        "author": "邹浩",
        "paragraphs": [
            "富贵如烈火，销铄谁为钢。",
            "黄金攫清旦，一视无四旁。",
            "夫子真璞玉，炎炎讵能伤。",
            "万事有规矩，岂与时低昻。",
            "五十犹幕府，鬓髪初不霜。",
            "天眼终自清，弹冠指明光。",
            "卿云澹朝日，舞蹈萦炉香。",
            "勿忧雨露隔，二圣方当阳。",
            "大器故晚成，此去未易量。",
            "巾车难更轫，潩水徒汤汤。"
        ],
        "title": "送宋子发节推",
        "id": "e799d3d7-ce08-4a64-9490-04b1f4b303e3"
    },
    {
        "author": "邹浩",
        "paragraphs": [
            "无双蔼嘉誉，夫子真黄香。",
            "磥砢傲松桧，人间自炎凉。",
            "平生翰墨中，赤增戏萧娘。",
            "颍川今何时，鼓翼端来翔。",
            "西湖谢尘土，危楼更斜阳。",
            "幽期得高士，一笑歌沧浪。",
            "新诗落圭璧，岂异连城偿。",
            "胡为独缰锁，不作逢潇湘。",
            "杖屦行清秋，从容酬所望。"
        ],
        "tags": [
            "西湖"
        ],
        "title": "次韵崔德符游湖",
        "id": "c5b5f94d-421d-4692-bf80-d39f479e9522"
    },
    {
        "author": "邹浩",
        "paragraphs": [
            "平湖泛日月，清光渺无端。",
            "并包入眼界，危构何轩轩。",
            "轮蹄隘行路，逸步谁与攀。",
            "只应空旷中，缥缈飞神仙。",
            "我心本虚室，朝市成青山。",
            "居然发余照，妙用同一天。",
            "凭栏岂无人，杯盘争击鲜。"
        ],
        "title": "次德符湖光亭之什",
        "id": "13dda29a-d9d2-4a26-bb14-1fd412ccdb3d"
    },
    {
        "author": "邹浩",
        "paragraphs": [
            "清标藐冰壶，一见涤袢暑。",
            "况乃北窗风，穷辰荐佳语。",
            "郑声正喧天，忽此闻柷敔。",
            "坐令偕生疾，不得砭石去。",
            "我愚虽绝人，志气肯为鼠。",
            "如何城下盟，欣然为君举。",
            "请看时雨来，润泽先柱础。",
            "岂无力使然，默感自难阻。",
            "高堂久悬榻，宝剑已心许。",
            "昨宵共灯光，今作参商处。",
            "秋意入梧桐，滴沥鬬东序。",
            "连墙莫至前，念君初逆旅。",
            "蛇影勿狐疑，当思啖虀杵。",
            "桑蓬元四方，事业在伊吕。",
            "匪石讵可转，纷纷任儿女。",
            "但愿早晴明，交臂无龃龉。",
            "更约靖节君，相与富毫楮。",
            "朝昏经史间，端知植禾黍。",
            "他年羊子妻，焉能断机杼。",
            "君席果不分，我知逃尔汝。"
        ],
        "title": "简德符",
        "id": "0b7b5d3c-fc9e-4f7e-b325-46b97cd8ab1a"
    },
    {
        "author": "邹浩",
        "paragraphs": [
            "天资不纷华，脱身礼白足。",
            "一笑语曹溪，与世作眼目。",
            "有时戏毛颖，新诗奴郑谷。",
            "翘然百家中，疏烟澹修竹。",
            "顷年古招提，山青水澄渌。",
            "倾盖揖孤标，令人惭逐逐。",
            "平生稻粱谋，从此在鸿鹄。",
            "尔来落高阳，辕下方局促。",
            "况乃建隆师，黄垆已埋玉。",
            "岂必阮步兵，途穷泫然哭。",
            "赖君金石声，丁宁鴈飞速。",
            "我心端何如，盲龟得浮木。",
            "遥闻玉堂老，初情敦夏屋。",
            "支遁久尘埃，风流一朝续。",
            "营营覆载间，万事风前烛。",
            "愿言扫云窗，聊对传灯录。"
        ],
        "title": "用王宪韵寄参寥",
        "id": "0b2836c5-28fa-435e-ab7c-e55e80ac6793"
    },
    {
        "author": "邹浩",
        "paragraphs": [
            "高木纷万状，皆从毫末来。",
            "天时与人事，相资以为媒。",
            "根本初不同，他时终异材。",
            "东风动霄壌，繁华媚池台。",
            "花枝竟无言，车马争徘徊。",
            "霜雪一朝怒，孰与松柏陪。",
            "青青几千尺，寒峰正崔嵬。",
            "向来丝竹处，索寞空尘埃。",
            "明堂屹南面，梁栋支倾摧。",
            "匠石有青眼，肯为桃李开。",
            "穷年後悔心，何似今日回。"
        ],
        "title": "送张舜谐游上庠",
        "id": "601446db-1d0b-4567-ac71-e6961170d692"
    },
    {
        "author": "邹浩",
        "paragraphs": [
            "食肝何必马，食鱼何必鲂。",
            "趣操苟冰炭，谁能屈邹阳。",
            "人间所荣观，金门与玉堂。",
            "患失纷鄙夫，白首犹悢悢。",
            "岂识君子心，草衣如绣裳。",
            "薮泽方尉罗，鹪鹏已翱翔。"
        ],
        "title": "颖桥僧舍壁间有诗颇怨不遇因次其韵刺之",
        "id": "7888a9fb-41b0-4b3c-9e2a-951e44a81a35"
    },
    {
        "author": "邹浩",
        "paragraphs": [
            "洪造初无私，物自生殊异。",
            "丛丛路傍草，枝叶一何悴。",
            "行人或陵践，牛羊肆残毁。",
            "纵能胜疾风，厥害还遭值。",
            "瞻彼山中兰，孤芳常茂遂。",
            "馨香动君子，采撷远而至。",
            "须知得失间，所托惟其地。",
            "呜呼儒衣冠，如何不尚志。"
        ],
        "title": "路傍草",
        "id": "9b6f9672-0a2d-433c-942c-6750728ba701"
    },
    {
        "author": "邹浩",
        "paragraphs": [
            "宰我嗜昼寝，边韶仍爱眠。",
            "当时师弟子，指摘良纷然。",
            "韦弦以为戒，僶俛亦有年。",
            "分作蠧书鱼，文字相周旋。",
            "纵不叔夜懒，犹惭头在悬。",
            "如何到此地，午枕有所便。",
            "晨餐未停筯，睡思潜予牵。",
            "蒙眬眼自醉，百体柔于绵。",
            "茗饮虽再三，驱逐无由缘。",
            "解衣卧北窗，径走姬旦前。",
            "往往随物化，飞跃参鱼鸢。",
            "老木森古砌，日转惊鸣蝉。",
            "矍然整巾屦，衙鼓忽已传。",
            "由来棘围中，疏放成拘挛。",
            "气血似止水，鬰鬰为此愆。",
            "何当彻门牡，四顾还青天。",
            "朝昏递消息，有节亦有宣。",
            "焚膏续清昼，冥心寄韦编。",
            "往失固莫救，尚得来者全。",
            "圣处几万里，行矣勤着鞭。"
        ],
        "title": "午枕有感",
        "id": "11f17d34-688e-445f-b18a-08cb2f9f2a80"
    },
    {
        "author": "邹浩",
        "paragraphs": [
            "落笔文章真宋玉，八面纵横欺炙毂。",
            "潜藏头角卧南阳，刖足岂是王骀辱。",
            "每嗟愚贾谩操金，他日辛勤只书簏。",
            "丈夫事业会惊人，谁知范叔成张禄。",
            "相逢怜我再虀盐，不羡高门厌粱肉。",
            "追惟吴国旧时踪，山澹晴烟水输渌。",
            "几年嵇阮作参商，漠漠茂林空自竹。",
            "欢然一笑换凄凉，端遇牛公容杜牧。",
            "尔来日月更中天，未应寂寞餐秋菊。"
        ],
        "title": "次韵邓州范仲成秘校见寄",
        "id": "5872b25e-8d8e-4376-aeeb-72d10347a294"
    },
    {
        "author": "邹浩",
        "paragraphs": [
            "策府名卿厌鸣玉，朅来南阳朱两毂。",
            "胸中云梦吞八九，终然不贮闲荣辱。",
            "坐令政事邈前人，容易端如探筐簏。",
            "去年持刃今扶犁，所至熙熙丰谷禄。",
            "华堂梦断燕丝簧，笑谓邹枚不如肉。",
            "公虽饮少客自醉，但见银缾倒轻渌。",
            "明明天子正搜贤，真贤继踵还符竹。",
            "勋劳矧已疏屏风，八命难淹一州牧。",
            "愿公快向百花洲，更集宾僚勤把菊。"
        ],
        "title": "用前韵寄邓帅杜君章学士",
        "id": "73775a9d-c0d4-4197-9bdb-133e2e1d8ae8"
    },
    {
        "author": "邹浩",
        "paragraphs": [
            "邂逅蒹葭来倚玉，浅见惭如视车毂。",
            "荷君倾倒过平生，妙处令人忘宠辱。",
            "并包今古入灵台，欬唾珠玑几盈簏。",
            "纷纷年少多公卿，何独斯人犹寸禄。",
            "南阳刺史今伯乐，叹息龙媒异凡肉。",
            "剡章求以助风流，岂减红莲泛澄渌。",
            "更将余力付蟠根，迎刃无留真破竹。",
            "才全如此帝未知，燕闲却自思颇牧。",
            "东山出处是家风，莫学渊明恋私菊。"
        ],
        "title": "用前韵寄穣城谢公静推官",
        "id": "d44dbbcd-8bf5-4a9f-adf1-247d9effe351"
    },
    {
        "author": "邹浩",
        "paragraphs": [
            "勿叹卞和犹抱玉，勿嘲扬雄未丹毂。",
            "由来识拔须待时，阨穷不是男儿辱。",
            "相逢相别竟匆匆，赖有好诗藏敝簏。",
            "居然成诵想英标，杀马无因愧持禄。",
            "还家青镜览形容，鞍上岂徒消髀肉。",
            "故人要我泛西湖，万顷弥漫浸天渌。",
            "坐中寂寞欠车公，只应冒雪歌黄竹。",
            "从今尘榻扫南窗，日俟高车起耕牧。",
            "悬知乐事与众分，把琖追论灯下菊。"
        ],
        "tags": [
            "西湖"
        ],
        "title": "范仲成约非晚过颖昌留数日因邓兵还追用前韵寄之",
        "id": "d4dfdd5b-186a-4525-91b6-f1cdcf1c4a10"
    },
    {
        "author": "邹浩",
        "paragraphs": [
            "西豪星聚时，有客还頖宫。",
            "解骖听挥麈，落落凌霜风。",
            "平子素我厚，缪入题品中。",
            "夷甫不复言，目系心已同。",
            "埙箎竞远韵，欣逢吾道东。",
            "平生仰高山，鹄立拘樊笼。",
            "谁令燕雀微，一旦追冥鸿。",
            "明珠继来投，照夜惊儿童。",
            "从今日虚徐，所冀资磨砻。",
            "只恐天池鲲，朝夕抟晴空。"
        ],
        "title": "与王仲弓分韵得东字",
        "id": "5fdc6a31-2b21-41dd-b2c8-b4df51358447"
    },
    {
        "author": "邹浩",
        "paragraphs": [
            "我生分稽古，未始怀宴安。",
            "万事不入眼，人间自悲欢。",
            "独于文会时，所取良必端。",
            "起废赖发药，他年逃素餐。",
            "苏君日千里，逸步逾飞翰。",
            "一从断金来，况也宁永叹。",
            "于今更天诱，还逢鲁圆冠。",
            "倾盖如旧识，礼法能见寛。",
            "须知高门闾，阶庭富芝兰。",
            "何独仲弓家，弟兄称二难。",
            "琴张诚可友，愿言谢外观。",
            "圣域渺无旁，观水须观澜。"
        ],
        "title": "次韵仲弓见赠",
        "id": "32e29571-a8e1-415d-b3f7-5de3a26b3eb6"
    },
    {
        "author": "邹浩",
        "paragraphs": [
            "我读醉翁思颍诗，恨不六翮西南飞。",
            "頖宫朅来滨颍水，颍水虽同非颍尾。",
            "羡君匹马秋风前，吏隐去作南昌仙。",
            "霜威凛凛肃普天，环湖潇洒皆当年。",
            "时丰铙鼓如寒蝉，想见丝缗上钓船。",
            "太白还光醉翁死，邻家仍无隐君子。",
            "山高水深谁与知，只恐未乐君先悲。",
            "朱方豪士森戈矛，青云蹭蹬犹督邮，不如黄鸡白酒相与醉即休。"
        ],
        "title": "送裴仲孺摄汝阴尉",
        "id": "544f3aa5-a40e-4439-b9cf-fd3fccc82144"
    },
    {
        "author": "邹浩",
        "paragraphs": [
            "肇分五岳尊，上帝委奇石。",
            "维嵩据地中，屹立万仞壁。",
            "远与四镇殊，式应土圭测。",
            "有人仰崇高，坐厌拘名迹。",
            "邂逅天际来，骅骝脱车轭。",
            "将圣祭泰山，此心岂悬隔。",
            "扰扰尘土中，一朝复一夕。",
            "闻君有风期，欣然双蜡屐。",
            "焉知马足非，迥隔千峰碧。",
            "古人亦多端，相望托幽寂。",
            "法音动山灵，松栝惟所适。",
            "寄径登显途，自恃捷无敌。",
            "遗辙谅未泯，一一可游历。",
            "借问去来人，谁堪比心迹。"
        ],
        "tags": [
            "泰山"
        ],
        "title": "次韵世美游嵩山",
        "id": "96bac2ca-c6e0-445f-acc1-dc559bdaffc7"
    },
    {
        "author": "邹浩",
        "paragraphs": [
            "君家如武库，人物常森森。",
            "伯氏妙难测，一笑冥古今。",
            "蒲团与蔾杖，终然作知音。",
            "王事挽以去，岁杪霜雪侵。",
            "轻轩奉白髪，遥指甑山岑。",
            "臣子难有已，忠孝亦已深。",
            "南方拥兵刃，调发多呻吟。",
            "使民还击壌，屏星实分任。",
            "况乃功业本，从来在无心。",
            "独恨锁天北，谁与同瑶琴。"
        ],
        "title": "送崔子厚朝散倅安州",
        "id": "ac11a952-934e-44cd-9943-23d2263cec4f"
    },
    {
        "author": "邹浩",
        "paragraphs": [
            "与子风雨散，掩关非世喧。",
            "琴书到古人，危坐屡忘言。",
            "何当同此趣，脱略文物繁。",
            "岁晏犹清居，厉节真王尊。"
        ],
        "title": "次韵仲弓见怀",
        "id": "0d8fe840-6983-457e-878d-9d22fad7aff5"
    },
    {
        "author": "邹浩",
        "paragraphs": [
            "豪商破浪随东风，辘轳相继沧溟中。",
            "回环极目渺无际，万石之载裁飘蓬。",
            "一朝六鶂不得进，十舟八九成虚空。",
            "一舟邂逅脱鱼腹，开帆岂暇论西东。",
            "大明出没夜复旦，何许清越鸣晨钟。",
            "舟人侧耳正惊喜，忽瞻水际排奇峰。",
            "落帆沉矴泊古岸，介然荒径云间通。",
            "鄞川书生托舟尾，见之踊跃追猿狨。",
            "扶疏怪木进十里，突兀古院题天宫。",
            "入门长廊转寂寂，堂上高拱厖眉翁。",
            "左右侍立满三百，谈玄演义声玲珑。",
            "相逢问劳悯流落，旋启虚室栖行踪。",
            "纷纷袍布欺腊雪，独此锦帐朝霞红。",
            "黄金白玉荐丰馔，药苗蔬甲青茸茸。",
            "主翁自言避巢寇，朅来不与中原同。",
            "于今天子果谁氏，语罢默默如盲聋。",
            "日遣二子共游处，因得细诘开冥蒙。",
            "皆云我辈号处士，名字非列神仙宗。",
            "三等三百奉一主，上等第一裴休公。",
            "提携峻陟几千丈，笑秦亭上聊从容。",
            "秦皇可笑笑不已，声撼亭角摧穹隆。",
            "徐福曼倩亦何在，前後石壁犹房栊。",
            "举头指似蓬莱岛，霜雪直上磨苍穹。",
            "波涛作势撞山脚，鲁有神圣躬磨砻。",
            "欲令异物知所畏，周遭水面盘蛟龙。",
            "书生名利浃肌骨，尘念日久生心胸。",
            "老翁照见輙微笑，血盆再入宁易攻。",
            "蓬莱有路尔常睹，此别旷劫无由逢。",
            "吾今舟楫助尔往，尔其登览庶可穷。",
            "日轮迎晓傍山出，水声先沸惊寷窿。",
            "赤光散合动天地，顷刻气候分春冬。",
            "高低殿角屹相向，一一镌凿非人工。",
            "穷晨不复值仙子，卿云瑞雾空蒙茏。",
            "询之处士盖有谓，近世人迹几相重。",
            "鸾骖鹤驭厌凡肉，矫然远举归鸿蒙。",
            "先生吕翁独于此，一年三四眠松风。",
            "书生尘念竟不断，主翁但问何所供。",
            "人参如人更长大，愿乞数本扶疲癃。",
            "翁言此物有神护，特经海道须罹凶。",
            "良金美玉亦至宝，尔诚欲之吾当从。",
            "殷懃教告岂一事，尤戒卧语详初终。",
            "楞严秘密偈四句，奉以周旋宜恪恭。",
            "书生再拜起沉矴，转盼已入鄞州封。",
            "还家妻子久黄壌，单形只影反匆匆。",
            "却思投翁事清净，天南天北惟飞鸿。",
            "茫然进退真捕景，一生颠倒终狂童。",
            "君不见秦皇汉武操利势，自许神仙力能致。",
            "海边方士日从横，毕竟千非无一是。",
            "书生径步蓬莱巅，况乃天人勤指示。",
            "若为名宦苦死坚，失脚青云坠平地。",
            "仙兮仙兮一何异，求不求兮两莫遂。",
            "我虽忘情亦欷歔，仲尼之门非所议，率然作诗纪其事。"
        ],
        "title": "悼陈生",
        "id": "542b8a5a-8dcf-49ad-b18f-a19696b83e4e"
    },
    {
        "author": "邹浩",
        "paragraphs": [
            "君家儒学频公侯，岂知孔孟穷于邹。",
            "他年事业知未艾，诜诜孙子多清流。",
            "红莲上客更超诣，劲节耻与今人俦。",
            "自言名宦亦何有，回看家法长包羞。",
            "芜城岁月已波逝，朅来文会消吾忧。",
            "青天白日有崔子，亦许交臂闻嘉谋。",
            "人生南北那可必，合散倐忽春云浮。",
            "会须着鞭入圣域，无使後悔空冥搜。"
        ],
        "title": "次韵世美冬夜见怀",
        "id": "e7eeecd0-7539-42e7-b66a-c97dcac1821b"
    },
    {
        "author": "邹浩",
        "paragraphs": [
            "霜严识苍柏，火烈知黄金。",
            "不有小人谤，孰窥君子心。",
            "前程已如此，纷纷矧于今。",
            "衡门杜朝夕，巧舌犹追寻。",
            "一与接为构，何以逃交侵。",
            "任大始多事，由来天意深。",
            "北风动秋夜，兴落西山岑。",
            "逸驾岂受挽，耿耿聊分襟。",
            "太丘阻眉宇，为我先寄音。",
            "渔父可师否，兹焉共浮沉。"
        ],
        "title": "送德符还阳翟并简陈叔易",
        "id": "403b8b4b-dfcc-43c6-8cec-dc4418453dec"
    },
    {
        "author": "邹浩",
        "paragraphs": [
            "君不见子建七步俄一诗，太冲十年仅三赋。",
            "相去何啻楚与越，尔来题品皆才具。",
            "我生尚友到古人，袖手寒窗重惭惧。",
            "巧迟拙速非所长，舟泝湍流只如故。",
            "秋风逸思谁肯分，惟资茗饮祛昏瞀。",
            "人间气味足奇功，毕竟不能成好句。",
            "集仙公子天上回，拭目元丰新制度。",
            "夜光明月岂足珍，矫矫真龙翳云雾。",
            "潜藏飞跃自有时，只恐缄縢终不固。",
            "况闻醉翁归颍东，更号六一逃机务。",
            "震霆端的助滂沱，名称恰应当年数。",
            "从今掩卷待青禽，晴轩屑玉和甘露。",
            "胸中无复旧尘埃，五物狂吟在朝暮。",
            "须知料虎戚自贻，莫讥恶客君家蠧。"
        ],
        "title": "烹密云龙",
        "id": "b297839f-a938-42c8-9a9e-ef7e2902e06a"
    },
    {
        "author": "邹浩",
        "paragraphs": [
            "霜风战芜城，耿耿袖间手。",
            "峩冠何许来，逸气蟠九有。",
            "入眼无可人，终焉收下走。",
            "舌端写天河，那知胆非斗。",
            "离亭巧梯媒，节物几榆柳。",
            "所向曹匼阿，刚肠欲雷吼。",
            "饥寒挽柴车，莫获亲可否。",
            "年来但韦编，妙处知不朽。",
            "规模绵古今，元自一布肘。",
            "翛然环堵中，未觉羲皇久。",
            "三复鹡鸰诗，亦已等妍丑。",
            "此心千里同，岂愧鼻如口。",
            "更闻隐君子，随风落岩薮。",
            "崇朝公事休，嗜好斥杯酒。",
            "幅巾欵玄谈，聪明谢天诱。",
            "万象悬目前，轩豁开户牖。",
            "坐令黄堂上，观浄亦成垢。",
            "维皇急亲贤，承庸拔师友。",
            "丘壑难自娱，岩廊拱文母。",
            "只恐行赐环，仙去误鸡狗。",
            "与其羡长生，孰若寿黔首。",
            "一语君试听，黄梅未当剖。"
        ],
        "title": "次韵苏子骏寄其弟世美",
        "id": "b4bfa497-83ef-41e5-a527-ceb56be4de6d"
    },
    {
        "author": "邹浩",
        "paragraphs": [
            "儒衣隘绵区，冰炭非一种。",
            "邂逅心事同，清标揖孤耸。",
            "驾言仁义涂，相与戒前从。",
            "廓廓膺肺间，何由纳天宠。",
            "春风入高堂，文字竞拳勇。",
            "妙句窥杜陵，微语倾叔重。",
            "翘然真四夔，吾道有扶拥。",
            "遂令斥鷃姿，端为钟鼓悚。",
            "从今日喧妍，胜处宜接踵。",
            "独恨韩城君，伶俜泣新垄。"
        ],
        "title": "靖节堂分题得重字",
        "id": "be754013-8b49-4850-b351-30bcb5953eed"
    },
    {
        "author": "邹浩",
        "paragraphs": [
            "春游有客忘朝暮，酷似经星好风雨。",
            "岂知仲蔚长蓬蒿，寂寂儒宫裁一亩。",
            "新诗故委黄耳来，舌在惊疑为频吐。",
            "鸿钧觅运扫辙踪，万物终然归鼓舞。",
            "去年枯槁欲樵苏，今已蕃鲜媚农圃。",
            "我家吹律信参天，苗裔非才閴无睹。",
            "族寒官冷自离奇，安能仰赞娲皇补。",
            "庙堂爕理皆少年，伫见囊金罄花坞。"
        ],
        "title": "次韵崔光先见简作诗催春色",
        "id": "39fa047a-853e-4fa4-b8e5-8c78cf7ce717"
    },
    {
        "author": "邹浩",
        "paragraphs": [
            "人生本逆旅，行止良悠悠。",
            "试看康荘上，辙迹多成沟。",
            "公子分闭户，时来亦何由。",
            "载书晓遄迈，春令方如秋。",
            "河滨古城府，税鞅聊优游。",
            "青云捷径在，氏庾非君优。",
            "臧孙故有後，斩斩承风流。",
            "故为重作恶，日暮犹登楼。"
        ],
        "title": "送幼安赴澶仓",
        "id": "7da119c8-5c20-4c0f-889c-5ad45319dc35"
    },
    {
        "author": "邹浩",
        "paragraphs": [
            "清都密云龙，遐方久驰名。",
            "无因饮天赐，叹息非公卿。",
            "尔来牛斗间，瑞气蟠纵横。",
            "龟书识至宝，近在璧假城。",
            "物色到君箧，发视凡骨惊。",
            "君心本鐡石，从此亦变更。",
            "自言匹夫耳，乃有怀玉声。",
            "羣嘲杜潜隙，径约良友烹。",
            "伊予岂其人，重以慰平生。",
            "可怜谢康乐，新诗徒尔鸣。"
        ],
        "title": "仲儒烹密云龙得烹字",
        "id": "a534f0ba-db77-41de-8c6a-d1c2e2c85d0d"
    },
    {
        "author": "邹浩",
        "paragraphs": [
            "斵轮知读书，解牛知养生。",
            "天下一致耳，冰泮无余情。",
            "向来所筌蹄，俄已蜩甲轻。",
            "岂必吟泽畔，始为当世清。",
            "鲁堂殆庶几，居然黜聪明。",
            "蠢蠢冠屦间，胸中妙难名。",
            "鼓铸虽有自，竟脱模范成。",
            "诗翁既迁去，委蜕今韩城。",
            "闭门作龙蛰，端俟风雷惊。",
            "文史聊寄径，与古将抗衡。",
            "何以识此心，标牓辉前楹。",
            "他年付卷舒，会见推善鸣。",
            "应怜刘季陵，寂寞初无声。"
        ],
        "title": "鲜于大受蜕轩",
        "id": "d0958898-3f6e-4787-bf2a-c4f8c8afe2eb"
    },
    {
        "author": "邹浩",
        "paragraphs": [
            "闽中男子多儒衣，龙骧虎视惟四夔。",
            "门前蓬藋老风雨，籍籍声名天下驰。",
            "尔来半作古人去，亦或霜鬓甘伏雌。",
            "独随日月上星斗，即今先生侍丹墀。",
            "先生胸次真武库，无所不有世莫窥。",
            "早年剖符勤抚字，晚年赐环妙论思。",
            "朝廷远览得治本，务先长育英豪姿。",
            "凌云大厦岂一木，要在鉅细皆其宜。",
            "先生彬彬掲模楷，仰膺帝可端为师。",
            "鸾飞鳯举徧台阁，辟雍祭酒终不移。",
            "下帷庄坐对沉燎，诸生自耻専浮词。",
            "斯文与天共澄霁，肃驾圣域无多岐。",
            "他时合抱挽梁栋，论功较德谁高卑。",
            "先生胡不长风宪，豺狼在念略狐狸。",
            "坐令饮恨深发喜，簪缨无复藏奸欺。",
            "先生胡不同翰墨，形容尧仁晓天涯。",
            "鲁官典诰从此复，大哉王言非寄私。",
            "先生胡不秉枢极，以道揆事如蓍龟。",
            "河防民役有定论，简拔贤俊去嫌疑。",
            "吏员一一底乃绩，二虏拜手受指撝。",
            "东西南北几万里，匹夫匹妇违寒饥。",
            "人言太平亦无象，但见父老同儿嬉。",
            "胡为五湖入清梦，忽焉幽兴落武夷。",
            "千钧一发谁挽得，径约赤松歌紫芝。",
            "长安车马竞回首，颇似巨源辞位时。",
            "通德高门想如昨，溪风旦暮犹有期。",
            "冷然杖屦远俗物，此心惟许江鸥知。",
            "巍巍北辰拱天子，还淳直欲跻皇羲。",
            "人才未登常侧席，鹤书毎毎空山茨。",
            "金瓯况复旧名氏，只恐先生难自怡。"
        ],
        "title": "送郑祭酒得宫观还乡",
        "id": "91c9389a-3f7a-41d6-bac8-c09f6f7f7e3b"
    },
    {
        "author": "邹浩",
        "paragraphs": [
            "秋风卷轻帷，似送东归帆。",
            "亲心为恻恻，谷马驰两衔。",
            "吴江渺清冷，吴山鬰巉岩。",
            "侍行不尔俱，官曹犹治凡。"
        ],
        "title": "元鲁侍亲还以凡今之人莫如兄弟赋诗送之  其一",
        "id": "bd155852-edcf-4446-969d-703562d42240"
    },
    {
        "author": "邹浩",
        "paragraphs": [
            "北去青山门，宰木行森森。",
            "吾祖不可见，岁月成古今。",
            "侍亲奠鸡酒，应慰久客心。",
            "尔心故自慰，尔兄涕沾襟。"
        ],
        "title": "元鲁侍亲还以凡今之人莫如兄弟赋诗送之  其二",
        "id": "12b0c091-2fb3-41c1-b294-ea321f43d2a0"
    },
    {
        "author": "邹浩",
        "paragraphs": [
            "尔生见天地，较我两岁迟。",
            "儿童作壮夫，恍若旦暮期。",
            "诗礼久服膺，飞鸣当及时。",
            "慎勿醉乡去，志士良耻之。"
        ],
        "title": "元鲁侍亲还以凡今之人莫如兄弟赋诗送之  其三",
        "id": "3e6b5392-4ede-4e66-887f-0e9f524a9b88"
    },
    {
        "author": "邹浩",
        "paragraphs": [
            "姑苏一都会，井径分龙鳞。",
            "风俗如郓城，臧否朝朝新。",
            "况尔随侍子，动与嫌疑邻。",
            "延笃傥可师，不如陪古人。"
        ],
        "title": "元鲁侍亲还以凡今之人莫如兄弟赋诗送之  其四",
        "id": "02c191ee-3de3-47ec-bea9-d55aea9783fb"
    },
    {
        "author": "邹浩",
        "paragraphs": [
            "至远挽不来，庭竹屡陨箨。",
            "剖鱼得素书，颇说甘寂寞。",
            "矫枉勿过正，执中思子莫。",
            "他年同我心，俯仰无愧怍。"
        ],
        "title": "元鲁侍亲还以凡今之人莫如兄弟赋诗送之  其五",
        "id": "87179b86-da41-4e60-943e-bb68cfd69543"
    },
    {
        "author": "邹浩",
        "paragraphs": [
            "至虚走桥门，所乐在羣居。",
            "羣居固可乐，他途亦纷如。",
            "合抱自毫末，要须慎其初。",
            "大带有余否，此语当急书。"
        ],
        "title": "元鲁侍亲还以凡今之人莫如兄弟赋诗送之  其六",
        "id": "dd448e8a-455e-4047-805e-b7c6e9bedfd6"
    },
    {
        "author": "邹浩",
        "paragraphs": [
            "詹何我师友，文行悬高名。",
            "天命岂易度，栖迟尚柴荆。",
            "省定余白昼，相与发大鸣。",
            "才进非故吾，从此难为兄。"
        ],
        "title": "元鲁侍亲还以凡今之人莫如兄弟赋诗送之  其七",
        "id": "10414c9d-e9cf-4db0-9f7e-df215221cb10"
    },
    {
        "author": "邹浩",
        "paragraphs": [
            "四人如四支，阙一不成体。",
            "故为各天涯，阻异晨昏礼。",
            "但愿器业成，高阳亦兄弟。",
            "此意何时穷，颍川方弥弥。"
        ],
        "title": "元鲁侍亲还以凡今之人莫如兄弟赋诗送之  其八",
        "id": "29253f76-a045-4afc-a203-8fc77d5e323d"
    },
    {
        "author": "邹浩",
        "paragraphs": [
            "苏子甫及瓜，装赍动檐楹。",
            "念此不数见，柴门行昼扃。",
            "幅巾策藜杖，邂逅诸友生。",
            "凉月委新照，无烦聚飞萤。",
            "欢然造空洞，却顾轻簪缨。",
            "虀盐未果腹，饱德如楚萍。",
            "只应他夕来，矫首心盈盈。"
        ],
        "title": "次韵德符夜访世美",
        "id": "7c9b13ed-2cc7-43b9-9f6e-41c6a4ac2214"
    },
    {
        "author": "邹浩",
        "paragraphs": [
            "一身能几何，首尾复自畏。",
            "岂知尘表姿，落落惟所值。",
            "官攡忽相逢，欣悲十年事。",
            "须知袭人间，舒卷在毋意。",
            "他时况英声，曾冠通侯次。",
            "行矣方坦途，真贤不难继。"
        ],
        "title": "次韵樗年见简",
        "id": "4a7c780f-4226-48ea-8c4e-a177e2f69a8e"
    },
    {
        "author": "邹浩",
        "paragraphs": [
            "乡邦蔼儒冠，後生良可畏。",
            "况乃领袖贤，疑与古人值。",
            "尔来索吾居，南北几岁事。",
            "冥鸿云外心，疲马风前意。",
            "遥知松菊间，青编焕鳞次。",
            "何当返柴车，故步欢然继。"
        ],
        "title": "用前韵寄乡中诸长者",
        "id": "ed972c6a-892e-4fe4-a53d-184f557a1a02"
    },
    {
        "author": "邹浩",
        "paragraphs": [
            "东方澹残星，车马各有之。",
            "心落声利间，摇摇无静时。",
            "幽人独朝彻，蟾光濯涟漪。",
            "赋诗鸥鹭边，妙绝中郎词。",
            "青时正相向，白驹忽已驰。",
            "归来过我谈，闻风徒振衣。"
        ],
        "title": "次韵德符过曾园  其一",
        "id": "f059fe3a-0172-4058-8582-958eac3f04df"
    },
    {
        "author": "邹浩",
        "paragraphs": [
            "数子清玉峙，粲粲凌朝辉。",
            "持竿谢高风，钵囊聊自携。",
            "岂不一趣尚，因缘非兔丝。",
            "北去得幽圃，相与无町畦。",
            "白鸟亦忘我，共此天然姿。",
            "只应太史奏，还在颍水涯。",
            "九原审难作，幸及同襟期。"
        ],
        "title": "次韵德符过曾园  其二",
        "id": "e9161a6d-c2a3-4735-9f64-cf37a172ef0f"
    },
    {
        "author": "邹浩",
        "paragraphs": [
            "世事多好还，往躅端可视。",
            "崟岩辉奇功，颇愧文王肆。",
            "他年焚舟来，几作涂炭坠。",
            "驷马岂及追，我今亦如是。",
            "狂言编虎须，得报逾掐鼻。",
            "平生储春芽，美恶初一意。",
            "浊氛腾墨云，君舌故历试。",
            "小龙落几前，毕竟不知异。",
            "方欲事烹煎，姜盐以为使。",
            "赖君呼回头，丝桐识秋思。",
            "会当扫南轩，石铫沃清泚。",
            "从此师金人，三缄诚有味。"
        ],
        "title": "次韵仲孺见督烹小团",
        "id": "0d88664d-2dbd-4cdf-9467-2afc35fc3f69"
    },
    {
        "author": "邹浩",
        "paragraphs": [
            "龙团方启封，数子已惊视。",
            "端如肖壁人，骑羊入城肆。",
            "又如金谷姿，不合楼前坠。",
            "嚢衣本酸寒，茶具无一是。",
            "纷纷诘邻家，浪欲学拥鼻。",
            "秋空輙云雷，秘惜乃天意。",
            "未敢还巾车，且集诸生试。",
            "岂非今年芽，岁月与君异。",
            "直须如印刓，诗驿趼来使。",
            "念君才患多，落笔有余思。",
            "盈编故可期，河流几时泚。",
            "君应嘲马肝，不食亦知味。"
        ],
        "title": "再酬仲孺",
        "id": "3d7801e3-6594-4bfc-9c2a-632d8b602a94"
    },
    {
        "author": "邹浩",
        "paragraphs": [
            "情伪初难分，饱闻不如视。",
            "君看求马时，安得走唐肆。",
            "此茶亦先声，入手恐失坠。",
            "泠然风御还，共饮乃非是。",
            "坐令竹边心，追悔如刻鼻。",
            "故人岂欺予，姑以将远意。",
            "由来毁誉间，夫子犹必试。",
            "八床志多金，龙断何足异。",
            "胡为不三思，取信輶轩使。",
            "超超莆阳公，铨量妙清思。",
            "仰止一喟然，背浃欲流泚。",
            "尚赖君诗存，高吟忘肉味。"
        ],
        "title": "仲孺督烹小团既而非真物也怅然次韵以谢不敏",
        "id": "3555a451-85b2-4db7-9139-55efafc9cb47"
    },
    {
        "author": "邹浩",
        "paragraphs": [
            "杨家绝艺十六弦，公卿往往趋宾筵。",
            "妙龄才子更豪酌，月中醉倒西湖船。",
            "楚宫残梦几春晓，五陵好事犹喧传。",
            "只今展江尝托足，香风带恨留苔钱。",
            "谁令故人不他寓，朅来亭上仍秋天。",
            "幽花脉脉鉴清潩，似与当日争蚩妍。",
            "此心如水亦滉漾，那堪焊拨还锵然。",
            "骅骝夜半解归镫，青灯烱烱空韦编。",
            "砧声渔唱起何许，坐久波面生寒烟。",
            "故应鸥鹭有深意，忽焉鼓趐鸣窗前。"
        ],
        "tags": [
            "西湖"
        ],
        "title": "戏世美",
        "id": "5b412e52-2063-42a2-accc-7d015f6b3fa8"
    },
    {
        "author": "邹浩",
        "paragraphs": [
            "使君终宴先归休，菱盘藻带妨移舟。",
            "湖边何处月已到，观音堂下寒光浮。",
            "鼎来谈笑托新兴，沉沉万籁干坤幽。",
            "云端飞翼弄清霭，波间戏鬛吹轻沤。",
            "凉飙袭尘了无迹，似动不动蒹葭洲。",
            "却观落日倚栏处，天东缥缈横高楼。",
            "不须要月共形影，吾曺兹焉成献酬。",
            "单衣盈露坐忘返，亦忘佳客相与留。",
            "始知人世恶尘土，生平今夕方中秋。",
            "昨宵莲社二三子，借问赏心如此不。"
        ],
        "title": "十六夜府会湖光亭呈世美",
        "id": "cff017e2-0550-4735-8374-e6eefe0f9a49"
    },
    {
        "author": "邹浩",
        "paragraphs": [
            "秋晨饭香积，举袂清风生。",
            "朅来展江道，老木森亭亭。",
            "纤埃不随步，昨宵寒露零。",
            "人境两相值，简编焕新晴。",
            "迁固久黄壌，椽笔窥群英。",
            "崔子独异趣，一笑铅椠轻。",
            "诗成似金钥，为我开尘扃。"
        ],
        "title": "次韵德符访世美",
        "id": "8cb039cf-d619-4db1-9d0d-b148ddcc31d8"
    },
    {
        "author": "邹浩",
        "paragraphs": [
            "嘉佑纪庚子，犬马初冬生。",
            "安知拱尧舜，不事沉香亭。",
            "尔来百寮底，霏霏清涕零。",
            "弓剑谁与问，白云飞晚晴。",
            "恭闻语干造，凛如班集英。",
            "遗恩泰山重，死报鸿毛轻。",
            "圣孙王纂承，行当叩天扃。"
        ],
        "tags": [
            "泰山"
        ],
        "title": "敬读仁祖实录用前韵",
        "id": "f2db085c-9cfd-45e4-8b95-57a0d911b9f4"
    },
    {
        "author": "邹浩",
        "paragraphs": [
            "西风猎猎鸣旌旗，南阳学士趋丹墀。",
            "南阳父老挽不住，家声复如东汉时。",
            "堂堂材具中梁栋，鬓边寒暑惊驹驰。",
            "垂衣继照掲日月，只应一见舒尧眉。",
            "鸾台凤阁有新路，着鞭宁许驽骀知。",
            "委身报国一心耳，嶷如嵩岱谁能移。",
            "他时廷尉妙生死，还将此道供论思。",
            "凌云大厦肃天宇，千秋万岁无倾欹。",
            "焦头烂额岂足尚，长堤蚁穴今图之。",
            "回看蹇浅丈夫子，攫金清旦方沉迷。",
            "矢来无乡亦可恤，付与公议分高卑。",
            "前人得失焕清简，纳公胸次无孑遗。",
            "愿言朝退坐华省，更以反己为元龟。",
            "儒冠往往喙三尺，勿令白玉生瑕疵。"
        ],
        "title": "送杜君童学士赴阙",
        "id": "8855f09f-c37d-4db1-9bf2-9a69d4aed8b2"
    },
    {
        "author": "邹浩",
        "paragraphs": [
            "泛泛莲花池，日月几宾送。",
            "乳燕辞故窠，征途亦飞鞚。",
            "会合安可常，万事惊残梦。",
            "何以寛我愁，风流在民众。"
        ],
        "title": "世美归侍政府以送君南浦伤如之何作诗送之  其一",
        "id": "bad729d8-045d-42e2-86aa-10e82102b042"
    },
    {
        "author": "邹浩",
        "paragraphs": [
            "妙年公卿子，可人逢此君。",
            "退然数尺耳，气节凌青云。",
            "从今奉亲暇，简策陪朝曛。",
            "应怜四杰流，勤勤但空文。"
        ],
        "title": "世美归侍政府以送君南浦伤如之何作诗送之  其二",
        "id": "9481b8e6-26e3-4310-9d08-47e39ed44258"
    },
    {
        "author": "邹浩",
        "paragraphs": [
            "岩廊拱真人，妙与天地参。",
            "政教似寒暑，岂罪樵夫谈。",
            "木铎久不振，相府方潭潭。",
            "公子饱见闻，归献北斗南。"
        ],
        "title": "世美归侍政府以送君南浦伤如之何作诗送之  其三",
        "id": "f7b47d6a-f215-4167-b477-4193e56909ad"
    },
    {
        "author": "邹浩",
        "paragraphs": [
            "忠孝非两心，事君如事父。",
            "事君贵以人，事父孰为愈。",
            "真贤绝骅骝，骨相未易取。",
            "愿子继法真，毋令老江浦。"
        ],
        "title": "世美归侍政府以送君南浦伤如之何作诗送之  其四",
        "id": "c5838856-8d43-4edc-a79c-caecbf87c61f"
    },
    {
        "author": "邹浩",
        "paragraphs": [
            "前年可罗雀，朱幡出濠梁。",
            "今年可炙手，衮衣登庙堂。",
            "公家本金玉，何曾变炎凉。",
            "公子不展眉，端为斯人伤。"
        ],
        "title": "世美归侍政府以送君南浦伤如之何作诗送之  其五",
        "id": "ba9ca6d2-dc1b-414c-88f2-ae96436e95d9"
    },
    {
        "author": "邹浩",
        "paragraphs": [
            "卞氏称六龙，公家宛相如。",
            "久作风雨散，于今共诗书。",
            "山前犹制锦，江上方题舆。",
            "遥想侍侧心，夙夕鴈与鱼。"
        ],
        "title": "世美归侍政府以送君南浦伤如之何作诗送之  其六",
        "id": "6ef582d7-4831-483e-8cb2-0e45623b8c5f"
    },
    {
        "author": "邹浩",
        "paragraphs": [
            "犹子知几人，子独欣白眉。",
            "风霆破春晓，怒翼鸣天池。",
            "未促南昌行，还为竹间期。",
            "傥及马伏波，一书重示之。"
        ],
        "title": "世美归侍政府以送君南浦伤如之何作诗送之  其七",
        "id": "58c1e9e5-0d08-4ca3-8258-0fa081516d78"
    },
    {
        "author": "邹浩",
        "paragraphs": [
            "芜城兆霜雪，颍川凋芰荷。",
            "昔别情已矣，今别情奈何。",
            "英英二三子，行亦车悬𨍋。",
            "後日知谁同，蝉声犹暮多。"
        ],
        "title": "世美归侍政府以送君南浦伤如之何作诗送之  其八",
        "id": "a3e78865-46c9-423b-87f5-ae5c0386b5dd"
    },
    {
        "author": "邹浩",
        "paragraphs": [
            "与君本南北，作吏同一邦。",
            "诗书雅相好，旨酒空盈缸。",
            "岁晏赋归去，冉冉车轮双。",
            "我亦非匏瓜，兹焉念松江。"
        ],
        "title": "送杜堪才以江汉故人少为韵  其一",
        "id": "7e6603a3-a4e6-4e98-a966-0b73b853fe1b"
    },
    {
        "author": "邹浩",
        "paragraphs": [
            "杜陵世多人，风流自唐汉。",
            "振衣入朝廷，玉立争璀璨。",
            "若人独何为，辕下尚羁绊。",
            "舌在且加餐，慎勿发长叹。"
        ],
        "title": "送杜堪才以江汉故人少为韵  其二",
        "id": "bb95751c-8a01-4ba0-a737-36e8b81de853"
    },
    {
        "author": "邹浩",
        "paragraphs": [
            "秋来几何时，送远惊已屡。",
            "山川澹无情，苍莽亦非故。",
            "分与人迹疏，韦编对香雾。",
            "只应知此心，西陂有鸥鹭。"
        ],
        "title": "送杜堪才以江汉故人少为韵  其三",
        "id": "937656ad-5d99-40ec-9015-46b51c3050ec"
    },
    {
        "author": "邹浩",
        "paragraphs": [
            "青衫勿自少，委质皆王臣。",
            "贵贱物外耳，直道惟其人。",
            "下惠信先觉，到今如北辰。",
            "居闲傥未能，君志终当伸。"
        ],
        "title": "送杜堪才以江汉故人少为韵  其四",
        "id": "5467360e-c32f-4731-8327-be85b6376bfc"
    },
    {
        "author": "邹浩",
        "paragraphs": [
            "汉水方涸流，梁园正秋杪。",
            "驾言托朝昏，陈事有台沼。",
            "他年李杜来，慷慨识者少。",
            "安得从君游，一笑今古了。"
        ],
        "title": "送杜堪才以江汉故人少为韵  其五",
        "id": "630ceb11-0317-4a5c-b2a7-1f0f488cf9a7"
    },
    {
        "author": "邹浩",
        "paragraphs": [
            "穷年不挥斧，叹息无妙质。",
            "谁知深眇中，环堵以为室。",
            "纷笔如万牛，力挽未曾出。",
            "论交余此君，聊为拂巾栉。",
            "人间方好竽，萧萧乃鸣瑟。",
            "兹焉得所投，陈雷信难匹。",
            "昨来面墙心，举倡有风日。",
            "莫似白乐天，殷勤在兜率。"
        ],
        "title": "马叔宝寄种竹诗次其韵",
        "id": "be187405-0722-4d02-a0fa-205f20d8477e"
    },
    {
        "author": "邹浩",
        "paragraphs": [
            "飞雪一何情，拜我南轩竹。",
            "骈头控于地，默默隃信宿。",
            "寒花本轻扬，丛集乃折轴。",
            "况此梢云姿，萧然异凡木。",
            "飘风亦狂生，端来助陵蹴。",
            "似欲揉直柯，绕指惟所欲。",
            "焉知天与刚，初不愧幽独。",
            "罄折虽尔为，且异望尘辱。",
            "晨光破沈阴，春色盈两目。",
            "风雪安在哉，竹犹故时玉。"
        ],
        "title": "雪中对竹",
        "id": "822382be-1aa3-4048-8702-746d5553ac71"
    },
    {
        "author": "邹浩",
        "paragraphs": [
            "龙衣不解颜，忧民向来急。",
            "天高委真符，年丰兆原隰。",
            "连山水气昏，过云鴈声涩。",
            "先春凌马奔，投隙作尘入。",
            "濒竹乍萧萧，惊风还汲汲。",
            "颇轻花闘狂，肯共雨争湿。",
            "夜半回晓光，木杪森鹄立。",
            "开编适吾心，鼓枻辍清集。",
            "一饱傥可偿，万事非所及。",
            "想见秋稼前，腰镰荷青笠。"
        ],
        "title": "次韵韩君表雪中感怀",
        "id": "63b8337c-a785-4e0c-8107-e4bee4970cd8"
    },
    {
        "author": "邹浩",
        "paragraphs": [
            "叩门无季心，尔来空缓急。",
            "若人作枯蓬，随风落遥隰。",
            "袖书珠玉昏，匣剑蛟龙涩。",
            "雪花陵春阳，山寒拥扉入。",
            "孤松初自高，短绠岂易汲。",
            "伊予不逢年，所向惊束湿。",
            "分携忽岁迁，结念成骨立。",
            "萧萧清潩滨，冉冉白鸥集。",
            "盟好何当寻，瓜时亦云及。",
            "东游傥未忘，芦边一渔笠。"
        ],
        "title": "用前韵寄德符",
        "id": "e040c647-464c-4651-b6cf-ce05a95be16c"
    },
    {
        "author": "邹浩",
        "paragraphs": [
            "箪食凄穷阎，彩衣焕华屋。",
            "公子谢羣居，几年羊胛熟。",
            "逢迎纷故人，趣异终疑独。",
            "精诚洞虚无，相应比如竹。",
            "不羡春风前，流莺啭乔木。",
            "勤勤通昔心，全胜书一束。",
            "胡然亦神游，邂逅同梦鹿。",
            "夜旦环中来，梦觉更主仆。",
            "只今所见闻，转手惊莫复。",
            "冰释倘未能，兹焉良可烛。"
        ],
        "title": "次韵仲孺梦与世美诸友同集",
        "id": "dbddd92f-be1d-48c0-8dec-e8fe140d6b07"
    },
    {
        "author": "邹浩",
        "paragraphs": [
            "岩廊未旋归，故国聊自晦。",
            "尘表澹崧高，胸中妙天对。",
            "丰年随政还，嘉雪徧境内。",
            "从容陟九层，指顾纷百态。",
            "经纶动初心，枯槁入长嘅。",
            "虽陈北海樽，终念东皋耒。",
            "只应沙路干，依前符帝赉。"
        ],
        "title": "次韵和韩大资湖光亭对雪之什",
        "id": "679b260f-16a2-410a-84c7-52ceb71f4f7a"
    },
    {
        "author": "邹浩",
        "paragraphs": [
            "栖迟颍水无三年，四见长途事鞍马。",
            "问君胡为乐驱驰，告我吾非苟然者。",
            "向来庭闱故当尔，今乃从知古塞下。",
            "男儿出腹在四方，龊龊南窗吾未暇。",
            "只手扛鼎非吾力，百步穿杨非吾射。",
            "眇然躯干仅数尺，智略岂分子房亚。",
            "诗书礼乐工作谋，元帅轩轩更儒雅。",
            "相知不与今人同，往游其藩跃如也。",
            "君言慷慨得我惊，我有私忧为君写。",
            "巍巍法座天中央，万物生成得陶冶。",
            "边尘吹风不见人，麟凤犹阻游郊野。",
            "烦将此意问元帅，何当鐡甲悬高架。",
            "君家一唯如雷霆，震动干坤失聋哑。",
            "愿回庐阜异时心，白刃前头荐潇洒。",
            "家风欻从千古还，上策酬恩真土苴。",
            "口终拂袖两无言，因送飞鸿不知夜。"
        ],
        "title": "送曾仲敷赴庆州司户",
        "id": "84371ea9-41b6-4d35-8969-78ef2402db7a"
    },
    {
        "author": "邹浩",
        "paragraphs": [
            "江梅飞故枝，桃李日夕更。",
            "宰物初无心，芳菲自奔竞。",
            "幽禽衘真如，历历唤不醒。",
            "东里似得之，与春忘谒请。",
            "颓然蘧庐中，盘薄天地永。",
            "交情海沤发，吟兴秋翮劲。",
            "璀璨十二旒，陶谢不获骋。",
            "须知云气蒸，未害山石硬。",
            "但君已追风，顾我犹蹇乘。",
            "试冯作诗光，普照万物盛。",
            "物尽照亦空，何许开绝景。",
            "他时从此来，一眄躐千圣。"
        ],
        "title": "次韵仲孺见怀十二韵",
        "id": "85fda947-221b-4e0f-b7c9-8d530652df79"
    },
    {
        "author": "邹浩",
        "paragraphs": [
            "鼻端漫故蝇，心与天地远。",
            "声容天地前，长似西湖晚。",
            "判合亦何常，从古车轮转。",
            "君不见儒衣壌壌趋白头，几人管鲍情相收。",
            "我岂季子难之邹，行矣同听黄栗留。"
        ],
        "tags": [
            "西湖"
        ],
        "title": "次韵世美见寄",
        "id": "5cb5dfb0-d06b-4866-970c-5db42f6cecc0"
    },
    {
        "author": "邹浩",
        "paragraphs": [
            "争携懃意烹春风，终焉臧谷同一踪。",
            "莫言不落第二月，须知所好非真龙。",
            "窃香安得青琐趣，效矉颇惭西子容。",
            "此言虽小有大喻，冯君转达裨时雍。"
        ],
        "title": "与仲孺破兔饼色味皆恶同一绝倒既而述之又烹小团亦兔饼也作诗报世美",
        "id": "be19d28b-6cad-4cd0-8654-302baad45565"
    },
    {
        "author": "邹浩",
        "paragraphs": [
            "凤园佳人孤凤起，草木无光春披靡。",
            "红亭碧沼政高深，借问何由驻双履。",
            "王涂开泰日月中，玉堂仙翁是知已。",
            "瀛洲蓬岛未横飞，且向籍田聊尔耳。",
            "北道仲容休说贫，东山太白谁比拟。",
            "云汀荷芰供远凉，遶砌青青更兰芷。",
            "丞相上马台阁空，长鞭往往城南指。",
            "君身虽不作羊膻，自然尘表门如蚁。",
            "清谈秀句得豪英，合抱他年欝松梓。",
            "要须万口一同声，文恪风流今有子。"
        ],
        "title": "与仲孺文仲述之作诗送仲弓赴籍田以之子于征为韵分得子字",
        "id": "5e2851be-cacd-42a6-9002-d85c007f864a"
    },
    {
        "author": "邹浩",
        "paragraphs": [
            "真人拱南向，羣英纷玉除。",
            "趯趯动环海，夙怀思远摅。",
            "争弹冠上尘，丘壑空故居。",
            "之子建安裔，少长惟诗书。",
            "毎笑靖节君，归来但巾车。",
            "拟倍万乘器，璨璨雕璠玙。",
            "终然怒剑横，锐气埋忧虞。",
            "须知梦镜中，所适难一如。",
            "倘不达本原，触事成自诬。",
            "试焚定慧香，矫首瞻六铢。",
            "于此发深省，鼓瑟犹吹竽。"
        ],
        "title": "次韵刘元因赠王幼安",
        "id": "2e21bc48-2152-4385-bf56-c8cddc11bbb2"
    },
    {
        "author": "邹浩",
        "paragraphs": [
            "门前朝市喧，门内山谷寂。",
            "昨来有虑心，到此了无迹。",
            "况复有高僧，炯炯双眼碧。",
            "渠今未易亲，拄杖鸣百尺。",
            "知君从之游，勤我遥相忆。",
            "安得双树傍，题名拂尘壁。"
        ],
        "title": "次韵钱济明访定力僧及寄吴行古三首  其一",
        "id": "71331f1e-083a-4b7e-badd-611d1c1aefa6"
    },
    {
        "author": "邹浩",
        "paragraphs": [
            "北阙来新荣，南溪抱初寂。",
            "二子非世交，穷通偶殊迹。",
            "诗书寄平生，孤云卷晴碧。",
            "遥遥天一涯，回首无咫尺。",
            "伊予亦乡邦，岂敢烦记忆。",
            "尚误分隋珠，宵光动墙壁。"
        ],
        "title": "次韵钱济明访定力僧及寄吴行古三首  其二",
        "id": "dd637883-67cf-46d8-bcc5-5cc82695510c"
    },
    {
        "author": "邹浩",
        "paragraphs": [
            "万物递先死，憧憧尝未寂。",
            "中有不动尊，随方示形迹。",
            "巨海何曾波，长天自来碧。",
            "谁令失坦途，认此躯七尺。",
            "空华初无根，欣厌浪思忆。",
            "君今倘回光，奚须凿邻壁。"
        ],
        "title": "次韵钱济明访定力僧及寄吴行古三首  其三",
        "id": "92dc0463-2331-4eb7-92ad-d51a566502a1"
    },
    {
        "author": "邹浩",
        "paragraphs": [
            "仁皇御宇作太平，朝廷玉立森贤英。",
            "岩耕溪钓日寂寞，何独先生歌滍城。",
            "遭世不比徐孺子，设心不愧司马承。",
            "唐虞垂拱岂不盛，巢由亦自非公卿。",
            "冥冥三圣妙相遇，六爻一半曾吞并。",
            "倐遗象数入天籁，无声之中端有声。",
            "有时鼓腹散秋步，有时击壌舒春情。",
            "他年野叟得不尽，独与杖屦同纵横。",
            "故知造物有深意，凤凰来仪治功成。",
            "凤凰飞去定难久，直使先生为凤鸣。",
            "先生道德初不死，先生歌声犹可听。",
            "微风淅沥动草木，幽禽上下喧阴晴。",
            "可怜双耳不到此，龙山滍水空危亭。"
        ],
        "title": "寄题孔先生行歌亭",
        "id": "f381c506-831e-4929-a48d-ca8dff0be5b0"
    },
    {
        "author": "邹浩",
        "paragraphs": [
            "曾参爱孝通神明，乐正子春游其门。",
            "下堂伤足不忍出，流光至今覃後昆。",
            "阿文全似李令伯，更相为命母与孙。",
            "母年可惧髪委雪，诸父骈头埋九原。",
            "淮山之阳归未得，饮啜无以供晨昏。",
            "脱身来寄岂获己，方寸摇摇旌旆翻。",
            "飞云入望且还岫，况乃凯风吹棘薪。",
            "白水真人挽不住，却垂故槖驰京尘。",
            "皇天后土识君意，如君勿忧长贱贫。"
        ],
        "title": "送文仲省亲",
        "id": "fab9c4f4-80de-46b0-b3bb-015ddd862d79"
    },
    {
        "author": "邹浩",
        "paragraphs": [
            "妙达万物祖，天地生胸中。",
            "坦腹夏日眠，五柳来熏风。",
            "不弦虞舜琴，不觞唐尧钟。",
            "况复羲皇前，岂直将无同。"
        ],
        "title": "赋羲皇上人分韵得风字",
        "id": "3a3600be-f988-4c74-97e1-a407be3417a7"
    },
    {
        "author": "邹浩",
        "paragraphs": [
            "元佑真人初御天，四门穆穆来忠言。",
            "阆风学士望朝野，即日赐环司諌垣。",
            "当时同列继登用，独先朝露归九原。",
            "位不酬身在孙子，嶷嶷诸子声名喧。",
            "叔也纵横五经内，娱目未始窥家园。",
            "苟闻某所有贤者，弊车趼仆从之奔。",
            "甘陵南北正分党，攘臂其间无怨恩。",
            "未见其止见其进，会须一指收干坤。",
            "素冠俛首琴复御，鹏飞九万方化鲲。",
            "于今怙恃只明主，肯与世俗均寒暄。",
            "早知妙笔三千牍，矧已恸哭论元元。",
            "韩城父老傥改作，为报及此高闾门。"
        ],
        "title": "送大受赴天官",
        "id": "69ba9891-3fba-4179-90aa-a7da72c4b9e0"
    },
    {
        "author": "邹浩",
        "paragraphs": [
            "君不见朱公托身天地中，四方万货常憧憧。",
            "其间双璧最奇宝，分明日月生西东。",
            "问公酬价初几所，一者千金一半此。",
            "精神肉好非不同，侧视裁差厚薄耳。",
            "公心夙悟谁得窥，但无故槖无留赀。",
            "交贫族远富衣食，高义日与清风驰。",
            "梁人有狱久不决，君臣相顾空嚬眉。",
            "公来答问只一语，群疑亟判如蓍龟。",
            "须知成效异霄壌，颇恨儒冠多失之。",
            "多失之，胡弗思，他年薄俗待尔移，奈何璧价先自亏。"
        ],
        "title": "双璧歌寄马叔宝",
        "id": "d287c591-a62a-4fc4-a259-c6f242024eab"
    },
    {
        "author": "邹浩",
        "paragraphs": [
            "颐山颍水天西东，四载相望二千里。",
            "我守枯株未得还，君逐飞蓬忽然至。",
            "坐令桑梓落眼中，顿觉精神到尘外。",
            "昔人逃空喜足音，况乃謦欬逢昆弟。",
            "此会由来天予之，几日冷风清暑气。",
            "君才荣华早驰名，荆国先生曾改视。",
            "殿前射策失龙头，仕处波涛起平地。",
            "胸中万虑不一施，却作明时岭南尉。",
            "太夫人年七十三，诸子半掩黄垆逝。",
            "兰陔养志独赖君，路远何由复迎侍。",
            "当思有以慰其心，莫把光阴较荣悴。",
            "本朝丞相岂不盛，尚辈流人已三岁。",
            "君今补考裁秋冬，托身民上与之异。",
            "萧条官府似僧居，春入梅花更堪醉。",
            "要须相与无町畦，卷舌为喑真得计。",
            "我家宅相世所知，矫首南云从此俟。"
        ],
        "title": "送表兄华元翰赴四会尉",
        "id": "e5e61c9a-1d94-4a8f-8f77-a0f8e04c850e"
    },
    {
        "author": "邹浩",
        "paragraphs": [
            "高堂夫人九十余，一子晚方趋仕途。",
            "前年封邑非子致，更待子荣新命书。",
            "子纡墨绶来汉东，百里气和年屡丰。",
            "声名籍籍动羣耳，还似当时诗赋中。",
            "诸公欲默安得已，争遡日边飞荐纸。",
            "拔身左选归尚书，摅发平生从此始。",
            "摅发平生从此始，未足为子增欣喜，所喜荣亲有期矣。",
            "郡邑疏恩寿齯齿，斑衣儿啼奉甘旨。"
        ],
        "title": "送章显父推官改官",
        "id": "f44763bb-04e2-4034-9515-2d38b2533c5a"
    },
    {
        "author": "邹浩",
        "paragraphs": [
            "道德不与禄位期，富贵自随时命至。",
            "君宾以明故自销，御寇于羊知去意。",
            "城南岂复异墙东，诗句由来胜刺字。",
            "直作朱游真丈夫，莫使小生敢相吏。"
        ],
        "title": "寄仲弓",
        "id": "9d7731cd-c295-41a7-bc1f-d56aa02069f4"
    },
    {
        "author": "邹浩",
        "paragraphs": [
            "秋容未觉成萧飒，修竹疏桐阴四匝。",
            "先生归驾挟西风，堕我南堂似凋叶。",
            "对床邀月入高谈，梦想从来谢三接。",
            "是非火作正炎空，忍与纷纷竞牙颊。",
            "莫欺鸥鸟不知人，须信天机在眉睫。",
            "妙哉托处无何乡，一念能回百千劫。",
            "君诚有意涉其流，请为安行具舟楫。"
        ],
        "title": "次德符韵六诗 书怀二首 其一",
        "id": "1c114385-7dea-459e-a6a4-f46212018ce7"
    },
    {
        "author": "邹浩",
        "paragraphs": [
            "木杪秋风鸣飒飒，环步空亭日千匝。",
            "忽迂征辔入衡门，共看霜轮上云叶。",
            "紫烟收尽拟阶升，白露漙空欣手接。",
            "何须清酌浣枯肠，自觉爽气滋双颊。",
            "可怜末路竞牛毛，不悟劳生寄蚊睫。",
            "向非覇处务功成，争得盟时遭智劫。",
            "西山君故有风期，我亦从今理归楫。"
        ],
        "title": "次德符韵六诗 书怀二首 其二",
        "id": "91f13d2f-3358-4ad4-b4ab-32fde56424de"
    },
    {
        "author": "邹浩",
        "paragraphs": [
            "幽人寄岩谷，志士从簪缨。",
            "所尚初不同，出处皆有行。",
            "夫子胡为哉，饮露餐秋英。",
            "和璧以为质，黄钟以为声。",
            "皎皎文史中，久作星斗明。",
            "一见輙心降，端如屈人兵。",
            "天意亦可料，祸患矧已经。",
            "岂其礼乐时，而不收珪珽。",
            "故知阿衡任，便是西山清。",
            "我岂夫子徒，猥辱薮泽并。",
            "驱车远过我，为我开天庭。",
            "凡今落松麈，皆昔所未聆。",
            "念此坐相阻，三十六峰横。",
            "子言不子随，犹得座右铭。"
        ],
        "title": "次德符韵六诗 分韵见简",
        "id": "8fb5340f-4a04-4ead-a149-602ef3681602"
    },
    {
        "author": "邹浩",
        "paragraphs": [
            "从容白露前，转盼一岁隔。",
            "念我方促装，夫君复来客。",
            "疏篁生晚音，霁月澹秋色。",
            "此会岂易谐，未用询长陌。"
        ],
        "title": "次德符韵六诗 与德符仲孺述之宿南堂分得客字",
        "id": "6a3fced5-37be-4540-b45a-97bedcf01930"
    },
    {
        "author": "邹浩",
        "paragraphs": [
            "大火不东驻，高堂文字秋。",
            "青蝇付驱除，白日堪迟留。",
            "鸡痈落新烹，瓜疐收轻浮。",
            "尚有明月在，倘能如故不。"
        ],
        "title": "次德符韵六诗 南堂分韵得秋字",
        "id": "6d8385fb-6b43-4e59-ac3c-7dd42d48d518"
    },
    {
        "author": "邹浩",
        "paragraphs": [
            "藩城富池塘，所向輙荆棘。",
            "天风初转西，朋簪共来北。",
            "暑清随处幽，莲高向人默。",
            "羣鸥安在哉，我今均尔得。"
        ],
        "title": "次德符韵六诗 曾园分韵得得字",
        "id": "5ac2eafa-d069-4c6b-b798-89cfb52e5f6b"
    },
    {
        "author": "邹浩",
        "paragraphs": [
            "夕云不成雨，冉冉东南征。",
            "凉月挂河汉，鲜风起阶庭。",
            "蛩韵响新织，萤光驶流星。",
            "谁知亦有念，夙驾在青冥。"
        ],
        "title": "再宿南堂分韵得星字",
        "id": "7a4e0877-2bdf-460d-bd39-a50a31aa6896"
    },
    {
        "author": "邹浩",
        "paragraphs": [
            "秋风歘来归，秋事日夕动。",
            "叶净嵩岭高，烟空颍川纵。",
            "茅斋鬰其傍，妙与猿鹤共。",
            "拂衣问前途，不作河滨梦。",
            "念君如病松，重以旻天恸。",
            "未屠朱子龙，且集黄公凤。",
            "伊予亦何为，于此迭宾送。",
            "慎勿甘自埋，斯文要梁栋。"
        ],
        "title": "分韵送德符还山得送字",
        "id": "c5a5cdcc-0793-47d3-8a66-430b76db890d"
    },
    {
        "author": "邹浩",
        "paragraphs": [
            "佳人宰木悬秋月，穉子霏霏洒清血。",
            "枯风冷雨暗长天，借使端居亦心折。",
            "问君夙驾今何之，万里关河西复西。",
            "西州平昔但闻语，不意黄尘随绿衣。",
            "将军雅歌飞玉觞，健儿如鼠马如羊。",
            "桁杨生耳卧庭庑，日冀宾僚来畯良。",
            "雪霜肃杀百草死，孤峰袅袅砂碛光。",
            "城头笳鼓咽初晓，梦破衾禂皆异乡。",
            "情钟矧复是君辈，只应矛矟攅中肠。",
            "只应矛矟攅中肠，当思大人在高堂。"
        ],
        "title": "送陈志仁赴河州司理",
        "id": "2535af44-2993-42cd-b521-76500ad32aab"
    },
    {
        "author": "邹浩",
        "paragraphs": [
            "沧溟可枯山可移，公心独与天地期。",
            "田间经术入州县，所至父老均儿嬉。",
            "明明日月照肝胆，谓言吾民方阻饥。",
            "回车为我作丰岁，要令国体无疮痍。",
            "买臣郡去不持节，季真逸请非康时。",
            "几年梦想在松槚，再拜一觞今得之。",
            "乡人拥路识忠孝，雅慰平生良可知。",
            "恩光到此何以报，行矣二浙如王畿。"
        ],
        "title": "送罗正之为两浙提刑",
        "id": "4961afdc-4119-43fd-b0f1-e88610a2eca4"
    },
    {
        "author": "邹浩",
        "paragraphs": [
            "波涛几千里，汹汹东南注。",
            "故人帆北风，绝意蛟龙怒。",
            "孤州何处城，几尽长江路。",
            "鸿鴈方来飞，霜雪且凝冱。",
            "夜旦耳目中，动与客心忤。",
            "况乃青云姿，四十困不遇。",
            "有室常罄悬，未免折腰去。",
            "命也天造之，智力岂其预。",
            "端能一判然，楚越犹跬步。",
            "崖边晚分携，君颜湛如故。"
        ],
        "tags": [
            "长江"
        ],
        "title": "送裴仲孺为太和尉",
        "id": "bde6ed7a-e569-4acd-9fe5-2962396b8f38"
    },
    {
        "author": "邹浩",
        "paragraphs": [
            "人间勋业如作诗，先生能诗端自知。",
            "人间得丧如奕棋，先生能棋复何疑。",
            "此身未免人间世，南北东西聊尔耳。",
            "波涛风际涌丘山，不害江河为止水。",
            "今年青春草木青，只有白髪日日新。",
            "先生一笑谢簪绂，归作三吴高尚人。",
            "三吴寒暄几来去，童时闾井今犹故。",
            "闾门亲旧半成空，往往子孙无托处。",
            "先生第宅濒清流，负郭岁有千钟收。",
            "挥金买酒醉花月，一局一篇方外游。",
            "诸郎森森美且修，名声相继彻冕旒。",
            "斑衣夙夕奉颜色，借问达官谁与俦。",
            "他年再拜乡人後，犹能敬为先生寿。"
        ],
        "title": "送李子威致仕还乡",
        "id": "9332bd85-6930-4b8a-8b10-ce57c968cc56"
    },
    {
        "author": "邹浩",
        "paragraphs": [
            "长安冥冥砂砾飞，道人趼足来何为。",
            "师恩浃髓未云报，誓求卿相成其碑。",
            "卿相盈朝成者谁，尚书妙墨侍郎词。",
            "二公奔走天下士，士获一面犹几希。",
            "道人愿力岂不满，文字乃今兼得之。",
            "龙井神龙应护持，杖头星斗东南垂。",
            "过门别我自色喜，我愧儒冠多背师。"
        ],
        "title": "送散老归龙井",
        "id": "5b8247fd-bb73-4730-93fe-feec2146475c"
    },
    {
        "author": "邹浩",
        "paragraphs": [
            "子渊陋巷居，子真岩下耕。",
            "穷约一如此，不妨道自行。",
            "矧君有民社，南面恩光荣。",
            "问学□经济，岂不慰高情。",
            "尔来几薫风，许洛犹声名。",
            "还将模范心，农桑厚羣生。",
            "行矣舆人歌，国侨相弟兄。"
        ],
        "title": "送荣子邕宰新郑",
        "id": "0f6534c4-c8ed-49ba-8dae-811f776ed50e"
    },
    {
        "author": "邹浩",
        "paragraphs": [
            "霜雪下群木，江山拱高城。",
            "旷然爽气中，幅巾日将迎。",
            "精神在文史，朋旧皆公卿。",
            "乃于功最时，冰泮人间情。",
            "不待髭髪改，干坤付柴荆。",
            "虚□本无系，风御聊尔行。",
            "此邦鬰多贤，向来集聪明。",
            "德翁可君心，归欤助长生。"
        ],
        "title": "送郑州吴绶通直北归",
        "id": "a6d447ab-8363-47a7-bd6d-57ec7efbe617"
    },
    {
        "author": "邹浩",
        "paragraphs": [
            "吾乡蔼多士，夫子惟英才。",
            "妙年双眸清，不为纷华开。",
            "飞声动寰宇，着录争徘徊。",
            "论说翕以定，端如匡鼎来。",
            "着鞭青云衢，飘飘谢尘埃。",
            "伯鸾赋五噫，少陵歌七哀。",
            "岂比太平遇，得志无疑猜。",
            "朝纲举天网，升黜常恢恢。",
            "胡然落泮宫，犹歉南山台。",
            "维今尧舜君，侧席方虚怀。",
            "简拔到寒谷，未始由梯媒。",
            "悬知器业成，指日登蓬莱。",
            "伊予愧朴樕，聿来托高斋。",
            "与君出处间，一一金石谐。",
            "岘首鬰苍莾，江流澹萦廽。",
            "龙卧缩头角，腾骧竢春雷。",
            "君车亦难缓，行矣明诏催。",
            "逸步从此分，驽驾安能陪。"
        ],
        "title": "次韵答交代俞樗年教授见简之什",
        "id": "fdb87894-6963-4eaa-9d9f-bf5a4602092d"
    },
    {
        "author": "邹浩",
        "paragraphs": [
            "使君出吾乡，门墙扫尘务。",
            "诸生拥经来，翕然影响赴。",
            "维时夫子贤，独入青眼顾。",
            "河南拔贾生，千载一高步。",
            "尔来十五年，终然阻鹓鹭。",
            "如星不丽天，而乃西南雨。",
            "晚逢使君车，亦复此邦驻。",
            "从容平生欢，万事散朝雾。",
            "江山飞雪霜，冉冉岁云暮。",
            "我来踵规模，夫子故长路。",
            "使君有高情，肃以豆觞寓。",
            "宾僚集清夜，健笔落佳句。",
            "行矣勿稽迟，青云答知遇。"
        ],
        "title": "知府吕大卿饯别樗年以今我来思雨雪载涂分韵赋诗得雨字",
        "id": "874133ac-5b9e-4fbf-b2c6-308d5babf5a1"
    },
    {
        "author": "邹浩",
        "paragraphs": [
            "冷风不动水无声，倒影冲融漾太清。",
            "公为少留谁会意，且凭诗句作长城。"
        ],
        "title": "奉和邢舍人寄望之愚溪朝阳岩  其一",
        "id": "334b28ec-72bf-4e8c-93b8-2c55b0cc5475"
    },
    {
        "author": "邹浩",
        "paragraphs": [
            "我闻紫微公，润色迈东里。",
            "道阻未识面，驰心极云驶。",
            "及此襄汉游，黄堂见名氏。",
            "乃知吏民上，屹若楚山峙。",
            "不以外自殊，夙兴酬寄委。",
            "陶瓦焕穷阎，长堤矗江涘。",
            "陋彼绳墨拘，畏首复畏尾。",
            "坐令焚溺余，衣食就安址。",
            "流泽配羊杜，如水注无底。",
            "念兹智略成，愚者岂同履。",
            "胡为愚溪水，啸咏送寒晷。",
            "虚涵万象幽，清绝一尘滓。",
            "想公溪上心，所得似夫子。",
            "岁律方峥嵘，抚事聊尔耳。",
            "鼓枻得浮沉，观鱼谢竿饵。",
            "应怜柳司马，爱身异桐梓。"
        ],
        "title": "奉和邢舍人寄望之愚溪朝阳岩  其二",
        "id": "cca113a3-03bc-490d-ba33-c15bafb8b283"
    },
    {
        "author": "邹浩",
        "paragraphs": [
            "出门无他岐，一径指山麓。",
            "余寒弄晴阴，淅沥散轻玉。",
            "我仆亦赏心，我马亦飞肉。",
            "回首幕中英，文书正拘束。"
        ],
        "title": "仲益约游延庆不至作此戏之",
        "id": "26a916cd-c33b-4607-bcd9-fc15265f41d2"
    },
    {
        "author": "邹浩",
        "paragraphs": [
            "无心一何求，无垢一何洗。",
            "与子入山来，放脚东风里。",
            "岩根初着花，溪冰半流水。",
            "一笑真偶然，松声为谁起。"
        ],
        "title": "与节推李师益游谷隐习池",
        "id": "bea4aed7-99de-4ef2-b4b0-ae1086498efd"
    },
    {
        "author": "邹浩",
        "paragraphs": [
            "邻家得兰惜不得，数本分来好颜色。",
            "儿童见之喜欲颠，惊回午梦松江侧。",
            "起随斤斸聊斋前，面势栏干相并植。",
            "氤氲犹帯凤山云，弥天道安端我即。",
            "璧丘亭高秀谷幽，想见僧移动晴碧。",
            "根深丛迥无他虞，青眼东君方着力。",
            "影连桂月共扶疏，香入梅风更引翼。",
            "此心莫逆知谁何，金粟如来在东壁。"
        ],
        "title": "谢仲益惠兰",
        "id": "dd70514a-8318-4feb-abca-77c99af4fa74"
    },
    {
        "author": "邹浩",
        "paragraphs": [
            "我生泉石中，清赏殊不足。",
            "得官汉上来，邂逅亦溪谷。",
            "他时长安尘，用此尘外赎。",
            "城南百余里，洒落自风俗。",
            "招提密相忘，一一俨西竺。",
            "缅维作者谋，永集荆楚福。",
            "兴国最佳胜，千柱列岩屋。",
            "前疏白马泉，後据双凤麓。",
            "衲衣拥云外，拄杖倚藤竹。",
            "天龙咫尺耳，入户体生粟。",
            "谁为逢氏迷，不复枨也欲。",
            "落英无再红，秀髪岂常绿。",
            "共将香火心，稽首千手目。",
            "老僧独何为，瞬我掣电速。",
            "已矣勿重言，良药反成毒。"
        ],
        "title": "次韵和端夫游谷隐",
        "id": "baf3faad-d2d5-4cd9-8696-2f45d8b05f3f"
    },
    {
        "author": "邹浩",
        "paragraphs": [
            "万事根本初难明，声之所发由声声。",
            "不有智者抉其□，直如宝剑埋丰城。",
            "风生风济孰嘘吸，制作解成琴与筝。",
            "矧兹江汉泻荆楚，含桃初熟飞流莺。",
            "波涛暗逐岁月长，激激滩际春雷谹。",
            "白沙湖边更湍急，五磨因缘资养生。",
            "城中鞭驴喘欲死，亦或人劳僵自横。",
            "借令麦破面浮玉，青蝇遽集争营营。",
            "乃知此策最长利，朱墨岂复嗤南荣。",
            "天轮地轴骇昼夜，彷佛飓扇吹苍瀛。",
            "游江夫人俨然坐，蛟龙不动如石鲸。",
            "只应神物亦持护，我辈何妨双耳清。"
        ],
        "title": "次韵端夫闻江北水磨",
        "id": "1623111c-e81d-454d-9f97-60cce435cf0f"
    },
    {
        "author": "邹浩",
        "paragraphs": [
            "荆湖地与蛮獠通，江陵开府节制雄。",
            "劲兵十万拥罴虎，鼓角声动波涛风。",
            "列城如子满棋面，一一元帅呼吸中。",
            "陛下钩帘抚天宇，妙选百辟今属公。",
            "楚峰峻拔江汉广，晴光带影落渚宫。",
            "悬知黄馘日饱饭，酣歌鼓腹均儿童。",
            "裕陵松柏老霜露，钟山杖屦埋蒿蓬。",
            "自从知已失君相，隼旟熊轼西复东。",
            "赭袍可想不可见，十年一梦朝来空。",
            "荆湖虽重岂留处，朝廷百度皆元丰。"
        ],
        "title": "送望之移帅荆南",
        "id": "31047a9b-0ee8-44d5-bc2a-488eab079521"
    },
    {
        "author": "邹浩",
        "paragraphs": [
            "霜风未放江梅折，似向人间将价索。",
            "冷然一解冰雪颜，花有天伦此其伯。",
            "见卵求鸡亦非早，只今已觉和羹好。",
            "殷勤犹是故时香，驿路一枝情淼淼。",
            "我公所向物皆春，想见新花如汉滨。",
            "新花故人政如此，欲了此心惟斵轮。"
        ],
        "title": "次韵魏道辅教授折梅怀荆帅望之",
        "id": "cc2ff524-202f-472c-8813-4fcbf9577fda"
    },
    {
        "author": "邹浩",
        "paragraphs": [
            "秋声起庭端，索索故时语。",
            "几人清镜中，鬓髪默自许。",
            "东邻坐长叹，曰此非吾所。",
            "平生困一官，湎若醉醪醑。",
            "幸今豁然醒，可以事高举。",
            "田园熟瓜芋，茅茨庇风雨。",
            "向来避席人，把臂相尔汝。",
            "年光虽云暮，犹足送寒暑。",
            "斯言不浪酬，即日去幕府。",
            "我惟尘世浮，贵贱等逆旅。",
            "寛为百年期，形骸一丘土。",
            "夫君脱身还，岂不知所处。",
            "行矣数珠功，青天走龙虎。"
        ],
        "title": "送察推贾时以通直郎致仕还荆南",
        "id": "c94da80c-605b-42c7-aaed-a8b2337ab698"
    },
    {
        "author": "邹浩",
        "paragraphs": [
            "先生家□余玉粒，粉以为饼陪春羹。",
            "春羹品物谢时味，江流暖泛园中英。",
            "晴窗对案忽举首，径走长须呼友生。",
            "襄阳大夫腹如鼎，一着九牛犹未盈。",
            "欢然放筯即过我，自叹珍庖逾大烹。",
            "且言初意亦在我，属我府事留西城。",
            "先生饭不饭俗客，若苦转眄相倒倾。",
            "东风雕刻物物好，槎头缩颈尾不赪。",
            "药苗蔬甲破土出，似与刍豢争功名。",
            "应怜十载痩藜苋，为我一除饥肠鸣。"
        ],
        "title": "戏督潜亨作春羹",
        "id": "113cee9a-1b10-4207-b35d-db5eb7ec04ae"
    },
    {
        "author": "邹浩",
        "paragraphs": [
            "不作苟见如君平，不以礼屈如樊英。",
            "扊扅坚卧三十载，凛凛风声人自倾。",
            "墙东墙西过高马，往往愧汗面发赪。",
            "岂知嗜欲极豺虎，白昼择肉无厌盈。",
            "有时一饭稔奇祸，他年五鼎还遭烹。",
            "狡兔未灭黄犬在，突兀上蔡空前城。",
            "先生谢去既饱德，鼓腹之趣终难名。",
            "更要我辈集匙筯，风雨不变如鸡鸣。",
            "自怜头额乏奇表，几与虀盐同此生。",
            "不愁捩手遂倾覆，只愁未至闻戞羹。"
        ],
        "title": "潜亨既见和再作此赠之",
        "id": "5f96e21c-30f9-4be4-983b-07d4146fbd73"
    },
    {
        "author": "邹浩",
        "paragraphs": [
            "真宰干万物，物物相乘除。",
            "童角赎以牙，毕竟均有无。",
            "江山与丝竹，等为荐虚徐。",
            "江山寂寞生，丝竹富贵余。",
            "要知谢安石，青史端几书。",
            "达人眼目开，洞照无亲疏。",
            "安用欣厌间，浪取尔与余。",
            "独喜丰蔀幽，坐获骊龙珠。"
        ],
        "title": "次韵仲益解嘲",
        "id": "a9022189-a0fd-4e36-ab47-30c4e03c18d0"
    },
    {
        "author": "邹浩",
        "paragraphs": [
            "山行迹未扫，倐忽岁已除。",
            "东风从东还，天机动群无。",
            "自怜藜苋中，遭时谢严徐。",
            "两曜栖睫端，辉光照三余。",
            "尔来知昨非，一笑捐诗书。",
            "虚堂自朝夕，与世成阔疏。",
            "胡为公子贤，宾集亦到余。",
            "鸣泉春际飞，聊复观跳珠。"
        ],
        "title": "和欧阳彦立再用仲益前韵",
        "id": "3a262b83-14b1-41c9-885c-265abe28b8ea"
    },
    {
        "author": "邹浩",
        "paragraphs": [
            "盲风日日吹尘土，谩说有年歌自古。",
            "纷纷机械空作劳，况乃象龙求致雨。",
            "黄堂学士极忧心，忍复宾前事悬堵。",
            "倘助丰穣能出云，境内山川无不举。",
            "丞相威灵凛一方，远瞩祠宫途可取。",
            "旌旗拂晓动长庚，彷佛飞云趋两府。",
            "精神洞达金石开，此意豫应神已睹。",
            "况公爱民如爱子，不以斯民供鼎俎。",
            "居士庵中常默然，田里人人自安处。",
            "他时刀剑倚市门，往往买牛耕草莽。",
            "心绝多岐礼义生，和气氤氲见眉宇。",
            "惟天至聪下其耳，饱听欢谣荐佳语。",
            "故宜神力导休祥，不待牲醪集轩庑。",
            "胡为风旱久未宁，行矣斗柄将建午。",
            "岂烦瑞祝更殷勤，祷处由来似尼父。",
            "三分天下指掌间，頋此提封才一羽。",
            "沛为甘泽定不难，沟浍纵横互吞吐。",
            "坐令百谷暗郊原，会见腰镰分勤苦。",
            "儒宫釡鱼端欲生，自笑年来遽如许。",
            "虽无高廪并坻京，犹得朝昏鸣食鼓。"
        ],
        "title": "次韵和知府欧阳叔弼学士祷雨武侯祠",
        "id": "5c9b3a6f-ec9d-4adf-91c8-10290a664a42"
    },
    {
        "author": "邹浩",
        "paragraphs": [
            "低檐荫茅竹，陋如野人居。",
            "夫子莞尔笑，曰此真吾庐。",
            "庭前鬰乔木，庭後犹榛芜。",
            "芟削随手净，春兰植扶疏。",
            "光影动窗几，馨香袭文书。",
            "皎然纫佩心，邂逅同三闾。",
            "尔来基构新，百事凌往初。",
            "突兀焕华屋，茅竹扫莫余。",
            "双楠庭之珍，斩代殊荣枯。",
            "要知碧油幢，特立当阶除。",
            "念念入勋业，不与蓬荜俱。",
            "兰虽不生门，安能逭诛锄。",
            "剖琴如剖薪，烹鹤如烹鱼。",
            "珠玉抵飞鸟，镈钟委洪炉。",
            "逝矣覆辙存，来车犹此涂。",
            "尚欲取修竹，永以娱朝晡。",
            "问竹竹无言，冷风一虚徐。"
        ],
        "title": "嘲仲益",
        "id": "47646d7a-576d-474f-9614-d9e3ad2c7643"
    },
    {
        "author": "邹浩",
        "paragraphs": [
            "襄州城东十里余，天仙大悲江上居。",
            "白龙盘伏不敢动，澄波如练风前纾。",
            "饱闻黔首喜相谓，微此妙相吾其鱼。",
            "鼎来巾屦陪作礼，他年假道今题舆。",
            "毫端愿力歘有感，手目纵横随卷舒。",
            "高亭短棹青春里，云雨晓霁干坤虚。",
            "谁将五色染万物，物物可意难亲疏。",
            "会须指顾发深省，此心长似楚香初。"
        ],
        "title": "寛夫率同诸公谒大悲寺观所画圣像以回向心地初分韵赋诗得初字",
        "id": "f10bff93-670d-4860-b6c2-4df3dfc233af"
    },
    {
        "author": "邹浩",
        "paragraphs": [
            "卧龙得风霆，天宇不难肃。",
            "历数端何归，转昐移祸福。",
            "庙食凛平生，光灵走川陆。",
            "欲知庇斯人，绵延视巫祝。"
        ],
        "title": "次韵和签判靳慎微奉议谒武侯祠有作",
        "id": "de0cc772-e4fc-4ca1-94a6-2ceca487b0fa"
    },
    {
        "author": "邹浩",
        "paragraphs": [
            "汝为狮子时，而作狮子吼。",
            "他年毛骨成，一顾百兽走。"
        ],
        "title": "戏示柄",
        "id": "e967d710-2698-4430-97dc-576018ec4594"
    },
    {
        "author": "邹浩",
        "paragraphs": [
            "龙凤小团分禁户，往往称珍减前语。",
            "元丰天子妙风雷，万古埃尘洒新雨。",
            "壑源春贡识此心，不比豫州常枲纻。",
            "卿云密密拥蜿蜒，御府仅能千百数。",
            "匪颁台阁裁几人，恩逐味增沦骨髓。",
            "帝乡仙去鼎湖空，井閟合门犹玉乳。",
            "龙髯虽在龙莫形，只有云留瑞民伍。",
            "叶家所得最非常，好事殷勤始容取。",
            "故人分赠不遐遗，怜我哀摧病方愈。",
            "莆阳英爽杳难攀，品目纵横谁扞御。",
            "仰惟笔削到茶经，亟以将诚归许与。",
            "诗来寒谷歘然春，坐觉辉光满禾黍。"
        ],
        "title": "次韵答詹成老谢密云龙之什",
        "id": "f4eae0f7-6d0d-4b77-b65e-a8f1180c8036"
    },
    {
        "author": "邹浩",
        "paragraphs": [
            "沧溟倒挽供缾罍，少年取醉真豪哉。",
            "天旋地转胆如斗，何独谪仙方逸才。",
            "尔来意气折忧患，霜雪仍从双鬓催。",
            "吾师吾友得浑沌，有口不复□□开。",
            "宾筵竟日但趺坐，竦听摇犀谈玉杯。",
            "中分鲁国两夫子，道德未逢贤者哀。",
            "黄钟大吕相应和，儒风赖以扶倾颓。",
            "伊予幸甚获亲炙，独愧不如匡鼎来。"
        ],
        "title": "次韵和成老谢何伯震",
        "id": "3eec2df3-ddb3-4a71-8215-0bcbb85e8c90"
    },
    {
        "author": "邹浩",
        "paragraphs": [
            "官失常丁民破产，仅有流波入春眼。",
            "行人不管居人愁，但喜船头解初绾。",
            "汀洲梦破白鸥前，归意峥嵘净如刬。",
            "挽君君竟逐风东，瞑立西楼思何限。",
            "念君心似岭云高，卷雨收雷依𡾰嵼。",
            "弟兄元恺正功名，独自巢由谢青简。",
            "君今杖屦烟云中，我忆当年寄萧散。",
            "情深人合脗天伦，相与宫商真律管。",
            "可怜燕越阻寻盟，夜壑不留空旧馆。",
            "只应石佛俨巍巍，为我旃檀荐诚欵。"
        ],
        "title": "送石师稷还新昌",
        "id": "53deef63-38ca-45dc-9c42-44677568190d"
    },
    {
        "author": "邹浩",
        "paragraphs": [
            "赐还殊无功可论，放逐复向山前奔。",
            "道人眸子炯如故，邀我累日游祗园。",
            "御书新合插霄汉，祝融严拱世所尊。",
            "恍然身世脱尘垢，矫若鸿鹄辞笼樊。",
            "是时秋老雨脚断，晴光万里凌朝昏。",
            "北辰直下望天阙，纷纷郁郁卿云屯。",
            "彩衣兰膳奉颜色，想见协气还闺门。",
            "鴈飞不到竟何许，日冀□□除瘢痕。",
            "四年之中两到此，易摇难立怜孤根。",
            "方寸倐忽丛百感，湘源白鹤空盈樽。",
            "道人顾我亦无语，但指幡从风际翻。",
            "由来否泰反其类，况逢主圣同羲轩。",
            "而今而後戒覆辙，长记崇宁初纪元。"
        ],
        "title": "游湘西道林寺用沈传师韵",
        "id": "6512a0db-e345-4b21-b929-f894e18a0764"
    },
    {
        "author": "邹浩",
        "paragraphs": [
            "正月一日雨不休，朝来四望阴云收。",
            "众阳扶导日轮出，辉光倐忽盈九州。",
            "欣欣草木动新意，鸾凤鼓翅翔天游。",
            "高山托处将半载，真人风韵长凝眸。",
            "精神澡雪亦已久，欢言夙驾南冈头。",
            "仙居楼阁拱形象，祥烟瑞霭檐间浮。",
            "焚香再拜适我愿，想见王母同优游。",
            "蟠桃不老春更永，人间变化知几秋。",
            "轮囷重盖拥车马，气势赫赫移山丘。",
            "万方有口莫敢议，勋劳自以为伊周。",
            "门墙旦暮祝遐筭，长守富贵无与俦。",
            "于今扫荡一何有，白杨影里令人愁。",
            "丈夫祈向乃如此，孰为女子能清修。",
            "功成直上紫霄去，遗踪犹向潇湘留。",
            "我来不及叩真诀，真诀固在冥心求。",
            "五行八卦自流转，生天生地生物稠。",
            "骑龙跨虎越宇宙，岂但洗涤无愆尤。",
            "他年谁作□仙传，□入高仙吾姓邹。"
        ],
        "title": "谒女贞何氏祠",
        "id": "bb777aa8-1f3f-4504-b3cf-1b5ba184591f"
    },
    {
        "author": "邹浩",
        "paragraphs": [
            "我生不嗜酒，断来仍十年。",
            "前年窜岭表，去年斥湖边。",
            "欲以御瘴湿，乃复酒至前。",
            "一杯复一杯，朝暮常醺然。",
            "因之醉乡游，别是一山川。",
            "日月不相促，万物同暄妍。",
            "眼界绝尘污，耳根遗俗譞。",
            "心平气自和，妙与天地全。",
            "歠糟而餔醨，信以昔人贤。",
            "琴外陶靖节，诗中李谪仙。",
            "声利挽不回，昏昏长醉眠。",
            "有师谁得之，我奉以周旋。"
        ],
        "title": "醉饮",
        "id": "ca55d303-c8af-4a96-975a-de9b4be30e96"
    },
    {
        "author": "邹浩",
        "paragraphs": [
            "道人秀骨生何许，若耶溪边清气聚。",
            "不从章甫事功名，游历诸方参佛祖。",
            "祝融峰下忽抬头，觑破虚空笑而舞。",
            "折脚木床二十年，门外草深无寸土。",
            "偶然消息落人间，挽出花光照今古。",
            "我舟邂逅泊山前，雾卷云开见眉宇。",
            "更知我自浙东来，曾拥旌旗尘督府。",
            "千巗万壑绕罇罍，梦断卧龙谁是主。",
            "为将池墨洒鲛绡，故国封疆归择取。",
            "曹娥江接贺家湖，环以峰峦暝烟雨。",
            "森森乔木动樵风，庙貌峥嵘閟神禹。",
            "碑留遗刻蔡邕题，注目端为杨主簿。",
            "子猷兴尽季真亡，彷佛棹声回远浦。",
            "干端坤倪渺莫穷，咫尺并包入庭户。",
            "坐令乡思满潇湘，恨不归飞插双羽。",
            "苍梧洞庭南北中，气象纵横随步武。",
            "祗缘流放阻君亲，入眼虽奇若无睹。",
            "道人方便巧施为，乃以家山慰心腑。",
            "旧愆犹冀获湔除，恩锡余年返农圃。",
            "青鞋布袜谢尘埃，肯使高踪惭杜甫。"
        ],
        "tags": [
            "洞庭湖"
        ],
        "title": "谢衡州花光寺仲仁长老寄作镜湖曹娥墨景枕屏",
        "id": "fab550bd-6440-4464-a596-830aa81c8b30"
    },
    {
        "author": "邹浩",
        "paragraphs": [
            "前年除名窜新州，今年除名窜昭州。",
            "我名无实浪自得，坐此人间多怨雠。",
            "恩深天地贷斧钺，除之又除名不留。",
            "虽然未即听逐便，已觉此身民是俦。",
            "裂冠毁冕散车马，幅巾杖屦西南陬。",
            "行者争道舍争席，所向尔汝纷应酬。",
            "洞山有语久弗契，忽然一笑知来由。",
            "我追我随非我患，那用避如韩伯休。"
        ],
        "title": "除名",
        "id": "a0101bb1-07dd-4ef5-8a7c-b5ac32af8469"
    },
    {
        "author": "邹浩",
        "paragraphs": [
            "零陵讵中邦，道阻五千里。",
            "我以放逐来，本非心乐只。",
            "身止高山巅，忽忽弥半禩。",
            "人情久自亲，况复多可喜。",
            "坐使故乡念，如火沃之水。",
            "罪大不得留，今兹动行李。",
            "昭州虽岭南，流寓盖均耳。",
            "倘未还庭闱，在彼犹在此。",
            "胡然当作离，耿耿殊不已。",
            "物我要兼忘，咄哉从此始。"
        ],
        "title": "别零陵",
        "id": "e788b55e-039f-4ca8-b3a4-7d823dd58e8c"
    },
    {
        "author": "邹浩",
        "paragraphs": [
            "与汝暂相别，南作昭州行。",
            "昭州距零陵，坦坦十日程。",
            "音信昜来往，勿动异乡情。",
            "但自勤读书，思索厥义精。",
            "圣贤如日月，为汝出光明。",
            "修身识根本，力践以其诚。",
            "发为文字间，笔墨自纵横。",
            "零陵豪杰士，张邓尤高名。",
            "汝其师事之，北面听指令。",
            "分阴古所惜，况乃汝後生。",
            "省定汝母外，谨勿他事萦。",
            "皇恩极天地，我罪终从轻。",
            "还家知有时，欣见汝向成。",
            "用为祖母寿，慰叔及弟兄。",
            "携汝返乡国，重增门户荣。"
        ],
        "title": "将往昭州示柄",
        "id": "c212084a-e597-41ad-ae45-aa5eaca0a882"
    },
    {
        "author": "邹浩",
        "paragraphs": [
            "好酒如好人，虽久略不变。",
            "炎凉互推移，气味愈可见。",
            "岂若茅柴浆，多为众所贱。",
            "举杯吾得师，足以警闲燕。"
        ],
        "title": "饮桂州酒示柄",
        "id": "99d60901-1abc-44cf-8662-b8505906b032"
    },
    {
        "author": "邹浩",
        "paragraphs": [
            "结草依山名定慧，于此冥心第一义。",
            "垆香深炷席帘垂，老僧不见庵外事。"
        ],
        "title": "题义明定慧庵",
        "id": "6c5f9a7b-830d-4f26-9444-e423aac38cc9"
    },
    {
        "author": "邹浩",
        "paragraphs": [
            "客寓天地间，本无南北异。",
            "此语安从生，却成相钝置。"
        ],
        "title": "答曾敷文有书见寄",
        "id": "7a3dc946-df3c-479d-9c6d-be34214f4b28"
    },
    {
        "author": "邹浩",
        "paragraphs": [
            "作自我作，止自我止。",
            "莫被傍人，推倒扶起。"
        ],
        "title": "戏作",
        "id": "5a2bc16a-c075-41bf-ac9a-183031066598"
    },
    {
        "author": "邹浩",
        "paragraphs": [
            "赤路如龙蛇，不知几千丈。",
            "出没山水间，一下复一上。",
            "伊予独何为，与之同俯仰。"
        ],
        "tags": [
            "咏物诗",
            "抒怀",
            "咏物",
            "感慨"
        ],
        "title": "咏路",
        "id": "67b7e6a6-059c-477f-98d7-19d20f16ca51"
    },
    {
        "author": "邹浩",
        "paragraphs": [
            "我心如虚空，无物可伦比。",
            "湖南与岭南，谁行复谁止。",
            "宝山得楼居，屹枕乐川水。",
            "森森青琅玕，却暑几千里。",
            "团蒲叠双趺，炉烟凝然起。",
            "圎觉首楞严，遮眼聊尔耳。",
            "幽禽忽来鸣，一切诸佛子。"
        ],
        "title": "一切诸佛子",
        "id": "e18244e4-66ae-402a-808e-a8b8572e9b1a"
    },
    {
        "author": "邹浩",
        "paragraphs": [
            "阁东阁西安石榴，两株相映花枝稠。",
            "山高江阔万木叶，独此烂熳开不休。",
            "有如牙门集缨绂，碧油幢外红光浮。",
            "又如青天驻羲御，火龙鳞鬛惊人眸。",
            "朝朝莫莫看愈好，直若有意寛离忧。",
            "无穷归念姑且置，栏边取醉商声讴。"
        ],
        "title": "榴花",
        "id": "1af7ad1a-a261-42d4-97b3-b7cbc3cb73cd"
    },
    {
        "author": "邹浩",
        "paragraphs": [
            "晓云生岭端，遮日成清阴。",
            "炎氛遽辟易，兴逸安能禁。",
            "仙宫风尘表，高高百千寻。",
            "石路上曲折，健足犹难任。",
            "绰约两仙子，双鬟坐沉吟。",
            "巫觋意何许，门窗藤蔓深。",
            "樵叟向我言，自古传至今。",
            "去州五十里，有峒鬰森森。",
            "陶家李家女，年各胜巾衿。",
            "恍惚若逢遇，相与登崎崯。",
            "一朝作蝉脱，英魂不坠沉。",
            "乡人共祠之，彷佛来顾歆。",
            "水旱祷輙应，民吏同所钦。",
            "此宫乃行宫，春秋荐诚谌。",
            "言已叟仙去，四望祛烦襟。",
            "荥山直南耸，龙岳山朝壬。",
            "越王连佛子，密山秀孤岑。",
            "回环万峰峦，插云皆玉簪。",
            "滔滔两川流，会合通梧浔。",
            "渔舟糁木叶，城郭几突黔。",
            "虚徐韵长松，飞鸣集珍禽。",
            "须臾烟霭青，遐迩浮祲祲。",
            "变化纷见门，饮酒时一斟。",
            "我罪贷五鼎，我躯重千金。",
            "虽居瘴疠乡，肯使瘴疠侵。",
            "嚢衣完旧裾，匣剑存初镡。",
            "气听谢耳力，谁到无弦琴。",
            "子期久冥漠，天地为知音。",
            "中和王度新，祈招咏愔愔。",
            "赐环谅匪朝，聊以写我心。"
        ],
        "title": "仙宫岭",
        "id": "10d53f51-4c1d-40b3-946c-1463904c2296"
    },
    {
        "author": "邹浩",
        "paragraphs": [
            "我自罪大当投荒，君胡为乎亦遑遑。",
            "马蹄舟楫困川陆，省定违离萱草堂。",
            "由来孤操绝流俗，屹与巨镇遥相望。",
            "洞庭以南渺无际，气象突兀收湖湘。",
            "平时事事不入眼，惟恐有愧如毫芒。",
            "色难直到古人处，以其绪余均四旁。",
            "余波邂逅亦及我，使我方寸失感伤。",
            "我亲白髪照闾里，我身局蹐瘴疠乡。",
            "两儿随母仍旧寄，骨肉星散知几方。",
            "干坤子初无薄厚，恩为雨露威雪霜。",
            "二柄交持不偏用，万汇生成如审量。",
            "我虽弃掷五岭外，亦必有日蒙恩光。",
            "故人亭边是归路，尚得握手输中肠。",
            "将分无可为君语，独有高义无时忘。"
        ],
        "tags": [
            "洞庭湖"
        ],
        "title": "送子发还零陵",
        "id": "1129995a-2d30-4578-9186-fb05bca1451b"
    },
    {
        "author": "邹浩",
        "paragraphs": [
            "云回雨歇天欲晴，鹁鸠唤妇皆和声。",
            "山南山北树阴里，欢然相趁争飞鸣。",
            "伊予流窜止平乐，妻孥尚寄潇湘城。",
            "五岭横空唤不闻，不如鹁鸠犹有情。"
        ],
        "title": "有感",
        "id": "1ee712bd-3b2c-47f2-82f6-060796449269"
    },
    {
        "author": "邹浩",
        "paragraphs": [
            "人臣难有己，况复顾其家。",
            "忘家以狥国，致主为勋华。",
            "割爱非不仁，成功讵能加。",
            "御史殿中杰，指摘生疵瑕。",
            "昔如鹄矫云，今如兔罹罝。",
            "省符到房陵，驱逐殊喧哗。",
            "即日出门去，形影自天涯。",
            "羁皇携众雏，惊散随风沙。",
            "渺漭失处所，何由书报嘉。",
            "君心固已定，闻者空伤嗟。"
        ],
        "title": "闻彦和过桂州  其一",
        "id": "2c678595-71ee-40f9-93ae-bef7b92463fb"
    },
    {
        "author": "邹浩",
        "paragraphs": [
            "削迹投炎荒，有吏督其後。",
            "一州一易之，稍缓輙訾诟。",
            "所历多官僚，岂无亲且旧。",
            "前车覆未遥，不敢略回脰。",
            "谁谓桂岭僧，于君独勤厚。",
            "沐浴君髪肤，澣濯君领袖。",
            "使君霜柏姿，凛凛出尘雾。",
            "真风绝顾瞻，高义激颓仆。",
            "乃知世外情，非复世间构。",
            "呜呼君何忧，时命不终缪。"
        ],
        "title": "闻彦和过桂州  其二",
        "id": "864c4963-0614-44f6-b813-d84d299c00a3"
    },
    {
        "author": "邹浩",
        "paragraphs": [
            "看书勿苦多，多看目力眊。",
            "作文勿苦多，多作心力糟。",
            "初虽莫觉悟，久乃成悔懊。",
            "维心神所居，惟目神所造。",
            "开阖出入间，神伤气亦暴。",
            "所以古真人，丁宁有深告。",
            "平时当勤行，况复处炎燠。",
            "况复病初愈，力始胜巾帽。",
            "老母在乡邦，倚门望佳报。",
            "尤宜决择精，全神以自好。",
            "收目以内视，冥心以存奥。",
            "气舒形康强，外务一除扫。",
            "生理保安完，天恩垂覆帱。",
            "归看老莱衣，欢欣长舞蹈。"
        ],
        "title": "自警",
        "id": "26ccfd39-e767-40ea-afa6-00f1adfa6959"
    },
    {
        "author": "邹浩",
        "paragraphs": [
            "一犬捕执将祭神，羣犬随之号极声。",
            "恶伤其类乃如此，虽至苟贱亦有情。",
            "人于天地最为贵，诗书礼乐开聪明。",
            "推恩尚欲极万物，而况等列皆簪缨。",
            "奈何心忍所不忍，相残相贼争功名。",
            "因知微畜反可尚，使我感叹无由平。"
        ],
        "title": "感叹",
        "id": "908b1a05-89e6-4915-aa38-7d2391b74d86"
    },
    {
        "author": "邹浩",
        "paragraphs": [
            "视国如视家，爱民如爱子。",
            "秉心金石坚，古人概如此。",
            "今人亦古人，但患物转徙。",
            "遑遑声利间，自不明本已。",
            "安能使元元，一以父母比。",
            "问其所居位，广分国百里。",
            "问其所食禄，尽出民骨髓。",
            "奈何莫之思，颠倒以为是。",
            "祖道于今古，问学妙穷理。",
            "内重外物轻，识者久叹美。",
            "宰制得耒阳，何啻牛刀委。",
            "导达圣主恩，千仞决溪水。",
            "雨旸随指呼，丝谷饫邻鄙。",
            "明神实听之，日夜介福祉。",
            "君虽不求通，轩冕自难已。",
            "工部有英灵，吾知为君喜。"
        ],
        "title": "送李师聃祖道长官赴衡州耒阳令",
        "id": "1002d868-f62d-4cc0-a2a6-7a42466d5d6e"
    },
    {
        "author": "邹浩",
        "paragraphs": [
            "道人千里来，触热废寝膳。",
            "问其何所为，但云求识面。",
            "南方诸公门，二年走略徧。",
            "亦有苦苦留，诸事颇安便。",
            "念未见侍郎，跋涉遂忘倦。",
            "皇帝与天同，深恩满州县。",
            "瘴乡宁久留，行复侍金殿。",
            "卖药至京师，礼数隔贵贱。",
            "姓名且难通，况敢冀垂盼。",
            "汝言岂吾知，答之一笑倩。"
        ],
        "title": "示徐道人",
        "id": "51a42c58-2c79-4fb6-85e2-e8e26a05e5b7"
    },
    {
        "author": "邹浩",
        "paragraphs": [
            "孔明拜床下，德公初不止。",
            "道人必见喏，我令勿复尔。",
            "道人非孔明，喏拜不相似。",
            "维我德公心，寥寥无彼此。"
        ],
        "title": "谕徐道人少唱喏",
        "id": "482d1640-2f46-42ba-8a8f-899e0f56a1e0"
    },
    {
        "author": "邹浩",
        "paragraphs": [
            "菊，菊。",
            "丛丛，簇簇。",
            "种阶除，脱岩谷。",
            "玉干碧鲜，金英黄郁。",
            "争妍无小桃，结好有修竹。",
            "满泛醇酒千杯，高簪道巾一幅。",
            "庭前子美休作诗，篱外渊明自留目。"
        ],
        "title": "咏菊",
        "id": "027362de-9830-4d10-bc23-b936ddee3904"
    },
    {
        "author": "邹浩",
        "paragraphs": [
            "竹，竹。",
            "濒江，遶屋。",
            "声泠泠，影矗矗。",
            "霜雪难侵，尘埃莫渎。",
            "梢云齐老松，带日映寒菊。",
            "箨置顶上高冠，叶成樽中美禄。",
            "行看威凤饱相从，不但子猷情最熟。"
        ],
        "title": "咏竹",
        "id": "914552dc-2487-4eae-9606-ab243bd450ad"
    },
    {
        "author": "邹浩",
        "paragraphs": [
            "亲者如路人，故者如世雠。",
            "路人与世雠，反与亲故侔。",
            "无日不同处，无事不同谋。",
            "自谓腹心托，长久逾千秋。",
            "不知祸有孕，有识所深忧。",
            "一旦乘间作，四顾谁依投。",
            "往往舍之去，掉臂不回头。",
            "却思故与亲，大寒索衣裘。",
            "聪明天资高，反已亦易求。",
            "及此早觉悟，厥疾犹可瘳。"
        ],
        "title": "有所叹",
        "id": "41e48b6c-339f-4797-9d85-c2392bdf5b91"
    },
    {
        "author": "邹浩",
        "paragraphs": [
            "饭罢何所之，曳履江之湄。",
            "粼潾白石间，得石殊瓌奇。",
            "莹然如紫玉，屹立平不欹。",
            "振衣坐其上，聊以垂纶丝。",
            "吾钩既不曲，吾饵亦不施。",
            "持钓非有钓，与鱼均莫为。",
            "鱼乐吾已得，吾意鱼岂知。",
            "投竿归去来，晨昏以为期。"
        ],
        "title": "莫钓矶",
        "id": "2a439284-62eb-4e2d-94bc-cf57aa91bd9f"
    },
    {
        "author": "邹浩",
        "paragraphs": [
            "此心久已灰，入鸟无惊猜。",
            "轻鸥翔集处，邀我相徘徊。",
            "方圆十丈许，疑是天所开。",
            "锵金两滩瀬，簪玉千崔嵬。",
            "耳目肝肺中，何由着纤埃。",
            "鸥虽不解饮，屡舞劝我杯。",
            "清狂与酒狂，似此知几回。",
            "我归有日矣，鸥飞安在哉。"
        ],
        "title": "下鸥台",
        "id": "01469f77-0a43-4a8f-b912-3cbd6fcba5ef"
    },
    {
        "author": "邹浩",
        "paragraphs": [
            "灵龟不语亦不食，深之又深乃其息。",
            "清泠渊中能事毕，天长地久无终极。",
            "朵颐自朵非自得，何暇外观惟汝即。",
            "吾言易行休更惑，抱一故为天下式。"
        ],
        "title": "读颐卦",
        "id": "08a1d95c-161c-49cc-b26d-ae512b12222d"
    },
    {
        "author": "邹浩",
        "paragraphs": [
            "不雨江亦干，草木翳尘土。",
            "重阳到眼前，菊蘃犹未吐。",
            "邻家一株来，高才尺四五。",
            "种之小庭中，亦自足风矩。",
            "摘叶以当花，茱萸可为伍。",
            "泛我流霞杯，喜色动眉宇。",
            "颓然逍遥游，妙处有谁睹。",
            "渊明何人斯，东篱傲今古。"
        ],
        "title": "九日对菊",
        "id": "31ada9ab-e825-4cc3-9ae8-9e76693d06b6"
    },
    {
        "author": "邹浩",
        "paragraphs": [
            "要识道乡去处，只在微尘里许。",
            "不立四至封疆，不问二仪寒暑。",
            "日月常放光明，鸟兽率同歌舞。",
            "其俗无举无非，其民无喜无怒。",
            "别是一种干坤，全异九州风土。",
            "师旷倾耳莫闻，离娄拭目莫睹。",
            "谁知有个冥蒙，踏着从来门户。",
            "入也不动脚跟，居也不记年所。",
            "行住坐卧虚徐，色声香味愚鲁。",
            "偶然成矩成规，未尝为鼠为虎。",
            "任他卜度纵横，迥脱机关取与。",
            "人间天上无明，可谓自今自古。"
        ],
        "title": "道乡歌",
        "id": "c7a0ac31-dc5a-4e2c-b006-60d7c2823523"
    },
    {
        "author": "邹浩",
        "paragraphs": [
            "老潘飞蹑烟霞去，墨宝流传能几许。",
            "尚方犹以比庭珪，况复人间故人处。",
            "夫君好事追前贤，巾袭深藏二十年。",
            "雨旸燥湿莫知数，毕竟挺然金石坚。",
            "一朝酒发南箕舌，信在言前可中辍。",
            "有如印弄掌握间，棱角虽刓终一决。",
            "着书天禄垂无期，云将掉头吾弗知。",
            "但欣厚意厚若此，来仙阁上信双眉。",
            "我有歙州韫玉石，琢成高秋远天碧。",
            "平时长自水流珠，未省呼童助涓滴。",
            "我有常州饱霜毫，千钱一管价不高。",
            "真行隶草字百万，劲锋凛凛方遒豪。",
            "绛人陈元乃其伍，相得欢甚谁能御。",
            "心灰缘此亦复然，和我精神动寰宇。",
            "便涤砚，便操笔，便启轩窗磨此墨。",
            "敲冰佳纸适及门，罗列千张耀晴日。",
            "也吟诗，也作文，也把黄庭模右军。",
            "并包万类入方寸，倐忽变化生干坤。",
            "君不见老子绝学故能学，君不见孔子捐书故能书。",
            "因君起我书且学，我书且学孔老俱。",
            "孔老俱，竟何如，写我长句酬勤渠。"
        ],
        "title": "梦臣惠潘谷墨  其一",
        "id": "77cbf3d5-5260-4efe-a1b0-30a112db907b"
    },
    {
        "author": "邹浩",
        "paragraphs": [
            "潘谷卖墨时，吕翁尝过之。",
            "指授长生诀，举世那能窥。",
            "但称众墨中，谷墨最珍奇。",
            "一旦内药成，解去逃喧卑。",
            "忽忽期月後，来与丹元期。",
            "夜饮晓分手，丹元初不知。",
            "仍留墨数片，属元付其儿。",
            "有儿旋其门，顶白元惊疑。",
            "细诘所以然，始知谷如斯。",
            "谷仙今几年，谷墨今在兹。",
            "静言人间世，舟壑常密移。",
            "朱颜兀槁木，绿髪垂素丝。",
            "借令富贵极，毕竟将奚为。",
            "谷乎真可人，得墨吾得师。"
        ],
        "title": "梦臣惠潘谷墨  其二",
        "id": "6d5bddc8-7a9e-4eb9-89ab-b5d57efecdad"
    },
    {
        "author": "邹浩",
        "paragraphs": [
            "孙郎文史外，所好墨而已。",
            "龟玉藏椟中，涓辰乃开视。",
            "未尝轻示人，毎戒卞和耻。",
            "谓予心事同，分惠真可喜。",
            "磨去五之一，余者恰盈咫。",
            "印弄棱角刓，前言戏之耳。",
            "苍头忽踵门，喘汗殊不止。",
            "恍疑皂囊药，无因至于此。",
            "亟取启缄封，入眼胜双鲤。",
            "其长应天数，其光动晴晷。",
            "当暑尚挟纩，岂但什袭比。",
            "且云此不刓，品色尤更美。",
            "始知雅意来，要以补前毁。",
            "想初闻语时，废书频拊髀。",
            "兵法善致人，所致必如指。",
            "一朝下两城，曾不费一矢。",
            "坐令鼎足心，成辙乱旗靡。",
            "堂堂莫我过，势若建瓴水。",
            "墨果多乎哉，一一是孤垒。",
            "齐城七十二，受降从此始。"
        ],
        "title": "梦臣再以墨来",
        "id": "b06d5904-7f49-45b7-b2b9-1980338e2ebf"
    },
    {
        "author": "邹浩",
        "paragraphs": [
            "江山本无情，别去亦何语。",
            "向来爽气中，食息三月许。",
            "来非吾所求，去非吾所御。",
            "回首谢江山，吾今若轻举。"
        ],
        "title": "别昭平",
        "id": "0a25c409-64fc-4220-9fc4-f43299ab4ca0"
    },
    {
        "author": "邹浩",
        "paragraphs": [
            "来迁梦破知何处，今君归去仙宫路。",
            "江头舟楫岭头云，曾许乘风邀月住。",
            "翛然三载与君同，信我此心惟白鹭。",
            "白鹭忘情亦有情，君更情多无量数。",
            "天绘亭前不忍分，远送我来欣进步。",
            "霜凋万木见孤松，颜色青青独如故。",
            "湘南湘北旧光阴，从此回头但烟雾。",
            "得志轩前藕未花，梅率小桃先已露。",
            "与君同醉复同醒，千顷池塘渺新霔。",
            "好随鱼跃趁风雷，飞上青天休反顾。"
        ],
        "title": "留别张云立立之",
        "id": "cd7939f6-eb56-4c10-b5ad-a6c4176dd214"
    },
    {
        "author": "邹浩",
        "paragraphs": [
            "转降适斗藏初九，上清密语谁知有。",
            "七星峰顶紫霞前，占得辉光长不朽。"
        ],
        "title": "桂州紫极观主求亭名名曰转斗而示此句",
        "id": "6b72d2f0-6509-4c3f-bd17-01999fd72562"
    },
    {
        "author": "邹浩",
        "paragraphs": [
            "道言谁复书诸绅，潇湘江上逢斯人。",
            "向来滨死入魑魅，胸腹洞然无甲鳞。",
            "炎氛吹风作旗靡，玉楼倒影明蒿里。",
            "孤心还逐冷云飞，历历长亭不知几。",
            "圣王开了睹天庭，妙脱筌蹄合喙鸣。",
            "个中无可无不可，智者亦迷何处名。",
            "浑沌兼忘儵与忽，有口鼻如欣莫咄。",
            "北山之北草堂深，怨鹤惊猿它自物。"
        ],
        "title": "信中以诗来因次其韵送之",
        "id": "12c2b1a7-0f0a-4f90-bd48-fd7923bbb6b6"
    },
    {
        "author": "邹浩",
        "paragraphs": [
            "我迁汉阳居，君为建阳掾。",
            "江山几千里，何当重会面。",
            "身世波上萍，岁月弦上箭。",
            "自古以叹嗟，不古乃独见。",
            "为仁岂由人，弘道道该徧。",
            "万生无终穷，同我一方便。",
            "壑源春焙香，黄鹂静中啭。",
            "简书有光阴，归坐亦可燕。",
            "此事入高明，了了为君见。",
            "舟车暂西东，勿受离情转。"
        ],
        "title": "送李方几仲司户",
        "id": "9b921362-c7d8-47da-9723-6451afb5b9e9"
    },
    {
        "author": "邹浩",
        "paragraphs": [
            "何仙饥食王母桃，王母唤去瑶台高。",
            "怀中核乃长生种，付与东君谁适遭。",
            "蒋侯本是神仙族，杨州骑鹤飞游遨。",
            "回也不愚愚故道，不肯钓海连六鳌。",
            "变邓家田作蓝田，产玉成芝天所褒。",
            "柳将眼觑竟何睹，花着心觅空自劳。",
            "东风莫逆花柳外，洞然启尽扃鐍牢。",
            "铺张云霞驻迟日，暖红牵梦春陶陶。",
            "恍疑何仙只春是，衣绣还乡导旗旄。",
            "蒲萄浪兀弄明月，宁比倒着宫锦袍。",
            "从今结就千年实，食之工力逾圭刀。",
            "闻说扬州鹤知得，鼓翼已先鸣九皋。"
        ],
        "title": "题蒋彦回绯桃轩",
        "id": "b25ad528-e363-48d3-847f-93c35d68ac8e"
    },
    {
        "author": "邹浩",
        "paragraphs": [
            "碧池千亩红莲花，勅书楼下醇儒家。",
            "跻民仁寿逢主圣，欣与万邦无叹嗟。",
            "六经变化天地阔，何处不可为生涯。",
            "只今耆域在庭户，信手掇取皆灵芽。",
            "气运回环助调爕，各正性命逾尘沙。",
            "是渠病愈我亦愈，红莲影里薫风斜。",
            "阴功乘香飞北极，上帝首肯羣仙夸。",
            "赠之丹桂一千尺，攀条直上凌苍霞。"
        ],
        "title": "题成立道飞香阁",
        "id": "5536aade-a5aa-4cfb-baa0-113b087aa896"
    },
    {
        "author": "邹浩",
        "paragraphs": [
            "永州城北十五里，二水初同为一水。",
            "天花开玉满前飞，人在故人亭子里。"
        ],
        "title": "少隐惠所尽潇湘雪景  其一",
        "id": "0fc86de2-db70-4727-81a6-29daf810d82b"
    },
    {
        "author": "邹浩",
        "paragraphs": [
            "前年深冬一丈雪，岩拥朝阳渡黄叶。",
            "鸬鹚插颈梦圆时，天作高山付双睫。"
        ],
        "title": "少隐惠所尽潇湘雪景  其二",
        "id": "e09a4c19-9794-4fe5-a8ac-eb5ff315dd38"
    },
    {
        "author": "邹浩",
        "paragraphs": [
            "将谓雪消无觅处，元来只在毫端住。",
            "为余展出冻云天，一片潇湘宛如故。"
        ],
        "title": "少隐惠所尽潇湘雪景  其三",
        "id": "ede90b18-8bd5-4fb0-90f6-cf2f6152d1c7"
    },
    {
        "author": "邹浩",
        "paragraphs": [
            "永州怀素精草书，毫端万象纷卷舒。",
            "浑身是眼看不破，一笔至今藏物初。",
            "浯溪得之不自用，却要他人书作图。",
            "蓦然打个筋斗去，觅纸觅绢一物无。",
            "急将床上被来拆，手忙脚乱纵横铺。",
            "五云和尚巧言语，扫尽六幅裁须臾。",
            "叠了又开开又叠，喜欢胜获衣内珠。",
            "二三子笑几绝倒，左右僮仆咸惊呼。",
            "宁比酸寒杜陵老，海图拆应家人须。",
            "脱巾漉酒解龟当，表里空旷真丈夫。",
            "吾行天下何啻半，常恨眼前无此徒。",
            "那知兴发乃方外，与彼嗜好同根株。",
            "小中现大大可睹，跳出规矩渠非愚。",
            "他时风雪夜参半，灰炉冰冷灯影孤。",
            "坐披破絮似鱼网，数挽不揜皴肌肤。",
            "只应侍者隔壁私自语，我师为谁说法声呜呜。"
        ],
        "title": "戏浯溪长老伯新",
        "id": "b840cc27-5e58-4e2f-8e1a-50ca81f6252c"
    },
    {
        "author": "邹浩",
        "paragraphs": [
            "我从梅花海里来，惊此两枝堂上开。",
            "不由天降非地出，道人作么生栽培。",
            "无缝塔子通一线，放光照醒陈根荄。",
            "玊蟾银汉雨初霁，半启琼室通瑶台。",
            "香云漠漠护颜色，世眼欲睹诚难哉。",
            "不如取酒共春醉，一杯一杯复一杯。"
        ],
        "title": "观华光长老仲仁墨梅",
        "id": "e7ec9d1c-3c40-4d52-bee7-5f8d76df505a"
    },
    {
        "author": "邹浩",
        "paragraphs": [
            "花药山去来，难遇此天日。",
            "深衣书眼青，摩衲禅眼碧。",
            "鴈峰相与高，可以同我适。",
            "浮云当面开，千里见丛荜。",
            "况紫盖祝融，插天日未夕。",
            "正尔无能名，僧来乞题石。"
        ],
        "title": "次韵和范信中同游花药有作",
        "id": "b73b9fde-95a5-41b7-8d45-be019bab4be6"
    },
    {
        "author": "邹浩",
        "paragraphs": [
            "卧云云无心，听松松有韵。",
            "快哉耳目中，吾今亦同分。"
        ],
        "title": "湘阴邓氏翠微洞",
        "id": "2b70c7bc-8202-4f2c-8a00-2cf027d4b0d4"
    },
    {
        "author": "邹浩",
        "paragraphs": [
            "先生出逢尧舜时，自当勋业追皋夔。",
            "胸中廊庙乃州县，雪霜次骨西安驰。",
            "旁观往往屡兴叹，色初不变心希夷。",
            "但云将圣世所大，乘田委吏皆尝为。",
            "道通为一无不可，等君事耳何高卑。",
            "高斋高居万物表，清献清风天下师。",
            "此心妙与此公契，莫或遑处今其谁。",
            "民歌仁恩到天耳，天须默荐君王知。",
            "坐令四海归一握，阴阳变化随设施。",
            "行即验矣姑且置，聊引花前金屈巵。"
        ],
        "title": "送成老赴西安",
        "id": "7e30b787-5574-4445-93f8-04178b4fffe1"
    },
    {
        "author": "邹浩",
        "paragraphs": [
            "朝读一卷经，暮读一卷书。",
            "一卷复一卷，三藏与五车。",
            "儒释本不异，昧者自亲疏。",
            "昧者不足道，明者当何如。"
        ],
        "title": "偶书",
        "id": "d14499db-8ac6-4cae-bd23-9d18d1f0d9e8"
    },
    {
        "author": "邹浩",
        "paragraphs": [
            "寂不闻凤鸣，双耳聋已久。",
            "聿来丹山子，一旦惊户牖。",
            "旧听歘我还，喜气薄牛斗。",
            "箫韶方九成，飞勿众禽後。"
        ],
        "title": "送陈公晦",
        "id": "4d616dca-6f2c-4203-90e0-31cee3fa484e"
    },
    {
        "author": "邹浩",
        "paragraphs": [
            "述德高堂在何许，述德高人欣可睹。",
            "彭州梦破知几年，遗爱远追曾大父。",
            "至今民数旧邦君，毎及吴公歌且舞。",
            "述而行之德莫穷，定可周流浃天宇。",
            "谁令千里便归休，炯炯此心元自古。",
            "四百六十五甲子，貌若岩松傲风雨。",
            "胸中何啻法界寛，普集尘沙诸佛祖。",
            "一如一切悉皆如，迥脱拘挛不踰矩。",
            "从横肉眼讵能窥，但见鼻间常栩栩。",
            "只应高与老人星，长现升平瑞明主。"
        ],
        "title": "吴公蔚将还滁阳出所集述德堂诗作此送之",
        "id": "c489b17a-01aa-44d7-9a69-7547b429f2d5"
    },
    {
        "author": "邹浩",
        "paragraphs": [
            "此芝初无根，生自孝诚里。",
            "孝哉本于诚，非缘利心起。",
            "无芝非所怍，有芝非所喜。",
            "不期芝有无，秀出乃如此。",
            "养志勤色难，送终极哀毁。",
            "既葬不忍归，结庐独留止。",
            "孺慕秋复春，泪接九泉水。",
            "比邻或未知，天已知之矣。",
            "因芝示邦人，邦人争赞美。",
            "会逢当路贤，荐此八行始。"
        ],
        "title": "咏张公奭庐墓有芝三本",
        "id": "3b9665c9-efe4-4a9c-bd1a-5540cc23a913"
    },
    {
        "author": "邹浩",
        "paragraphs": [
            "韩范天下贤，褒贬不妄出。",
            "舌端有春秋，所与惟其实。",
            "一举十五丧，富贵所难必。",
            "公孙贱且贫，兹事乃能毕。",
            "心追古人高，迹付今人述。",
            "二老首形容，昭劝无终日。",
            "伊予特後闻，叹恨颇自失。",
            "东望天山平，风松正萧瑟。"
        ],
        "title": "书公孙卷末",
        "id": "fb0bf420-c80e-4998-909d-2bf26c2751c6"
    },
    {
        "author": "邹浩",
        "paragraphs": [
            "从来游戏常三昧，出语纵横无忌讳。",
            "老聃全与释迦同，人畏犹云亦当畏。"
        ],
        "title": "代书寄清老",
        "id": "ee9f3c52-7055-4119-9d0d-443911a37938"
    },
    {
        "author": "邹浩",
        "paragraphs": [
            "难弟难兄强氏子，太学声名耸多士。",
            "同时流辈久公卿，犹傍短檠业文史。",
            "今年鉴拔贡辟廱，伯仲皆升从此起。",
            "集英春晓拱天临，龙头妙绝人间喜。",
            "鸾台凤阁便腾骞，况乃吾乡有前比。",
            "向来胸中宇宙寛，包尽华夷无复委。",
            "发为勋业助尧仁，肯令元凯常専美。",
            "倘如不信视双芝，端不虚生漫黄紫。"
        ],
        "title": "题双芝轩",
        "id": "13e5653c-eb85-47c5-84e0-59155fb79829"
    },
    {
        "author": "邹浩",
        "paragraphs": [
            "造物初无欠与余，盈虚消息自洪垆。",
            "晴空已见云如火，秋获难期米似珠。",
            "剧邑君宜形远虑，泮宫我亦念羣枯。",
            "若为惊起苍龙睡，赖有新诗胜大雩。"
        ],
        "title": "和路主簿思雨",
        "id": "7b33f30a-03bd-4d11-831e-b95dd6e4a157"
    },
    {
        "author": "邹浩",
        "paragraphs": [
            "梧桐沐雨响玲珑，帘幕阴阴扬晚风。",
            "讲诵乍闻人语息，满床书史兴何穷。"
        ],
        "title": "独坐偶书",
        "id": "9ec0f073-7bfd-44e3-8f5d-46581caaabf8"
    },
    {
        "author": "邹浩",
        "paragraphs": [
            "台枕长淮耸半空，登临应得古人风。",
            "水天上下碧无际，莫获观鱼与子同。"
        ],
        "title": "寄濠州陶户曹",
        "id": "2516082f-7928-4b0e-aed5-2440f76203b2"
    },
    {
        "author": "邹浩",
        "paragraphs": [
            "男儿数偶奇，不必苦嗟咨。",
            "颜子犹箪食，荘生亦布衣。",
            "百年容易老，万卷卒难窥。",
            "致力宜为者，腾骧自有时。"
        ],
        "title": "勉毕元明",
        "id": "d97f0931-6846-4c46-acc1-7d2eb7351868"
    },
    {
        "author": "邹浩",
        "paragraphs": [
            "惠我柏虽小，观君意实深。",
            "欲令儒服者，同此岁寒心。",
            "月映庭雕玉，风来韵响金。",
            "公车已驰节，不及待清阴。"
        ],
        "title": "谢罗朝奉惠柏栽",
        "id": "9e0af961-abbb-4cf7-bb47-4233d0b68127"
    },
    {
        "author": "邹浩",
        "paragraphs": [
            "公余来访习家池，楚楚王孙桂一枝。",
            "九十春光未过半，倒罍尤喜有前期。"
        ],
        "title": "和钱签判赠胡都曹",
        "id": "d4e7a0f5-7e2d-4aa3-87cb-599c7a57e0f2"
    },
    {
        "author": "邹浩",
        "paragraphs": [
            "因革纷然岂用情，由来消息与时行。",
            "奏封直指财并力，造法当期实应名。",
            "可使华夷渐润泽，不烦衡石自均平。",
            "将明况是忧民者，即见熙熙百室盈。"
        ],
        "title": "和路主簿喜罢役法并酬范奉议见寄",
        "id": "1eb28589-f87e-46bd-a63e-2521be264ad3"
    },
    {
        "author": "邹浩",
        "paragraphs": [
            "自期谋道不谋身，不逐轻狂戏此春。",
            "读史穷经求在我，攀龙附凤彼何人。",
            "一言逢主未如志，百结成衣肯叹贫。",
            "早晚病除堪属思，新诗莫厌起予频。"
        ],
        "title": "酬黄秀才见寄",
        "id": "e109a51f-835c-4217-a68a-263e721672bb"
    },
    {
        "author": "邹浩",
        "paragraphs": [
            "底事爰丝不自高，倾心剧孟久游遨。",
            "元来缓急叩门处，狥义忘躯胜我曹。"
        ],
        "title": "偶书",
        "id": "fffcc6c9-f693-46f4-990b-4e29654c8068"
    },
    {
        "author": "邹浩",
        "paragraphs": [
            "管鲍当年志，风霜固自如。",
            "信衰缘嗜欲，岂在数行书。"
        ],
        "title": "和郡主簿绝句九绝  其一",
        "id": "3161e97f-daa9-46aa-8cc2-928c0bc089dc"
    },
    {
        "author": "邹浩",
        "paragraphs": [
            "俗论长纷若，微言仅梦如。",
            "逢君挥玉麈，胜读十年书。"
        ],
        "title": "和郡主簿绝句九绝  其二",
        "id": "b91731cf-d310-44ac-9494-e09fd92f5635"
    },
    {
        "author": "邹浩",
        "paragraphs": [
            "肘後虚金印，梅仙职偶如。",
            "升高元自下，功业异时书。"
        ],
        "title": "和郡主簿绝句九绝  其三",
        "id": "70e89bce-1e89-4d96-840c-07966f5297e0"
    },
    {
        "author": "邹浩",
        "paragraphs": [
            "塞北亢喉地，并门子所如。",
            "六花无处用，却縠自诗书。"
        ],
        "title": "和郡主簿绝句九绝  其四",
        "id": "6ceb5dd5-96e9-4337-b366-43b038d6704d"
    },
    {
        "author": "邹浩",
        "paragraphs": [
            "能诗唐太白，善赋汉相如。",
            "元帅真文举，应先荐祢书。"
        ],
        "title": "和郡主簿绝句九绝  其五",
        "id": "63deb800-e772-47fe-89d1-9ca7c849ea77"
    },
    {
        "author": "邹浩",
        "paragraphs": [
            "取友能无怍，初终贵一如。",
            "陈张遗辙在，试展马迁书。"
        ],
        "title": "和郡主簿绝句九绝  其六",
        "id": "15527e2c-809e-4dcf-bcc0-12f4e6277a01"
    },
    {
        "author": "邹浩",
        "paragraphs": [
            "咳唾成珠玉，吾侪孰子如。",
            "更勤潘氏学，岂愧乐尚书。"
        ],
        "title": "和郡主簿绝句九绝  其七",
        "id": "ed57acec-7cf1-4bf6-b115-0a545a5601ae"
    },
    {
        "author": "邹浩",
        "paragraphs": [
            "提履归何处，观花笑自如。",
            "期君求向上，糟粕古人书。"
        ],
        "title": "和郡主簿绝句九绝  其八",
        "id": "f2bce861-d808-4eae-a106-d829a5459082"
    },
    {
        "author": "邹浩",
        "paragraphs": [
            "春风暗杨柳，相见意何如。",
            "虽愧江淹笔，狂言为子书。"
        ],
        "title": "和郡主簿绝句九绝  其九",
        "id": "4159af82-95f9-436e-be58-bed12045bc9d"
    },
    {
        "author": "邹浩",
        "paragraphs": [
            "盈轴新诗字字清，弥天元不愧声名。",
            "茂陵消渇无医处，赖有醍醐得细倾。"
        ],
        "title": "送诗卷还参寥",
        "id": "a862781a-12fe-4169-98c7-0f5af96c881e"
    },
    {
        "author": "邹浩",
        "paragraphs": [
            "野阔天低四望赊，霏微膏雨兆休嘉。",
            "早钟鬰鬰穿云断，官柳垂垂夹道斜。",
            "邂逅庭前方指柏，逡巡木末已栖鸦。",
            "杨朱易服归来处，荷笠收车几万家。"
        ],
        "title": "和路子高微雨中至山光寺",
        "id": "cdd05b6d-64d5-45f9-a61d-277f62a9984f"
    },
    {
        "author": "邹浩",
        "paragraphs": [
            "盟府功臣奕世孙，低回筦库尚随羣。",
            "干戈分职名虽武，诗酒忘怀格自文。",
            "倾盖二年嗟往事，赢粮一日指行云。",
            "江梅欺雪南枝发，如綍新除定此闻。"
        ],
        "title": "送监作院潘供备  其一",
        "id": "21ad5358-6fde-4880-9eac-cf550511fff1"
    },
    {
        "author": "邹浩",
        "paragraphs": [
            "飘飘雅致孰如君，旋辟西轩置酒樽。",
            "振木岂惟闻白雪，断缨仍许醉黄昏。",
            "长亭风顺已言别，小圃春回空自繁。",
            "惆怅潜斋不知处，何年携手却重论。"
        ],
        "title": "送监作院潘供备  其二",
        "id": "30c8120f-a52b-4502-9dd0-dd61d4d44c3a"
    },
    {
        "author": "邹浩",
        "paragraphs": [
            "瓮面蛆浮玉，槽头水滴珠。",
            "未能如茂世，聊与义城俱。"
        ],
        "title": "简王正父觅酒",
        "id": "fe3c2fb0-5329-4ad1-845a-d5e04f394c31"
    },
    {
        "author": "邹浩",
        "paragraphs": [
            "楚水不风鱼逝远，霜天初月鴈飞高。",
            "履穿袍敝浑无暇，目断心驰祗自劳。"
        ],
        "title": "寄周彦亷",
        "id": "daa023ef-a793-4ed9-aba5-077ab1045d05"
    },
    {
        "author": "邹浩",
        "paragraphs": [
            "刘郎爽气晓霜晴，阳子高怀宝鉴明。",
            "虽幸竹林容入会，每惭布鼓独无声。",
            "一杯葵藿真佳趣，五鼎牛羊谩宰生。",
            "廊庙他年调爕手，不妨潜室且和羮。"
        ],
        "title": "和刘知录见寄并简阳先生",
        "id": "8dc494d7-0267-4294-aa58-b586b16a1ad6"
    },
    {
        "author": "邹浩",
        "paragraphs": [
            "万卷藏书肯自闲，沉涵圣道欲晞颜。",
            "片心既与人寰远，逸驾宁容俗士攀。",
            "嗟我曳裾胶扰处，荷君置榻寂寥间。",
            "藜羮玉麈清何限，每到斜阳不忍还。"
        ],
        "title": "和阳先生见赠",
        "id": "480e8025-316f-4249-866b-5c8401fd15d5"
    },
    {
        "author": "邹浩",
        "paragraphs": [
            "千卷新书三叠琴，青灯炯炯夜沉沉。",
            "野人此外无余好，只欠澄泥一炷深。"
        ],
        "title": "求刘知录澄泥香炉",
        "id": "969bf9a2-fb9d-4473-9f3a-cb1f420ffbaf"
    },
    {
        "author": "邹浩",
        "paragraphs": [
            "霜风折木雨如倾，敛板泥中厮役并。",
            "遥想先生鼓琴罢，观书正傍短灯檠。"
        ],
        "title": "大雨中接宪使因成小诗呈阳先生",
        "id": "6734d1e3-4301-4578-a7d0-29eb48fdbf90"
    },
    {
        "author": "邹浩",
        "paragraphs": [
            "九万鹏程戢怒飞，驱愁却叹酒无威。",
            "頖宫官冷非文举，一斗何能醉十围。"
        ],
        "title": "次韵盛长官觅酒",
        "id": "5c9844dc-bd93-45f9-bd8d-fb0be67e85b3"
    },
    {
        "author": "邹浩",
        "paragraphs": [
            "灼灼桃源数朵红，青禽传到荜门中。",
            "傍人只喜窥春色，达士元来寄祖风。",
            "谩说几经千岁赏，会须一笑万缘空。",
            "沉香散处圆蒲稳，花自蕃鲜体自同。"
        ],
        "title": "次韵胡秀才遗桃花",
        "id": "e483c90b-ced7-4ac7-9afe-6afbf4c23b18"
    },
    {
        "author": "邹浩",
        "paragraphs": [
            "道人不独是诗豪，曾把沧溟注一毛。",
            "破晓联镳访孤寂，致身如在太山高。"
        ],
        "title": "次韵俞秀老建隆道中",
        "id": "a302ef1c-be17-455c-866c-820fe3b15c5e"
    },
    {
        "author": "邹浩",
        "paragraphs": [
            "从来文史足三冬，何事明时作退翁。",
            "刺口岂能论扰扰，冥心直欲似空空。",
            "半轩苍莽雨初霁，一钓清泠月正胧。",
            "好把晨昏付香火，个中真乐更无穷。"
        ],
        "title": "次韵慕公实",
        "id": "ef7c4c6e-0682-445b-b2a2-e9e2a7da895d"
    },
    {
        "author": "邹浩",
        "paragraphs": [
            "六出飞琼玖，云愁正腊天。",
            "寒声生密竹，爽气彻纯绵。",
            "故苑风初静，重楼月向圆。",
            "何当酬此景，蘸甲引金船。"
        ],
        "title": "次韵钱𡵒雪中",
        "id": "e4ad21fc-acba-4bb7-9315-2bac1932a35d"
    },
    {
        "author": "邹浩",
        "paragraphs": [
            "修涂几阅岁终穷，鹤唳猿啼蕙帐空。",
            "杖屦何当归旧隐，静看五柳扬春风。"
        ],
        "title": "次韵王贤良赠阳先生  其一",
        "id": "db6625ce-2c93-454f-a149-203878053025"
    },
    {
        "author": "邹浩",
        "paragraphs": [
            "嚣嚣所乐本非穷，曾向真乘悟色空。",
            "闻说近添方外友，清谈应得晋人风。"
        ],
        "title": "次韵王贤良赠阳先生  其二",
        "id": "5a7f2cfc-4faf-4052-afb9-f3c4667c9a32"
    },
    {
        "author": "邹浩",
        "paragraphs": [
            "单衣迎犯晓风清，斗柄回南月尚明。",
            "柳密行人看不见，轮蹄相属但闻声。"
        ],
        "title": "二月十五日朝拜建隆桥上偶作",
        "id": "4f3d6a30-c6ff-487b-821b-8c9eef258c6c"
    },
    {
        "author": "邹浩",
        "paragraphs": [
            "春风荡漾遍天涯，纵步郊原事事嘉。",
            "不许游人同所得，竹林深处试龙茶。"
        ],
        "title": "清明日游大明道中",
        "id": "949c0f6f-f63d-4b5f-98bb-b4d013b8e1ce"
    },
    {
        "author": "邹浩",
        "paragraphs": [
            "流年忽忽又残春，策杖郊原肯厌频。",
            "往古来今何足校，闲花幽草自争新。",
            "旋开酒蚁成高会，共解名缰作逸民。",
            "随处怡然真有味，不须千里忆吴莼。"
        ],
        "title": "和通判王定国承议游竹西  其一",
        "id": "3cd31f0a-3bfa-493e-9624-ab210fdefe13"
    },
    {
        "author": "邹浩",
        "paragraphs": [
            "一霎狂飙破晓阴，春光极目几千寻。",
            "会须胜事追莲社，更约幽人访竹林。",
            "渺渺平田涵白水，萧萧苍桧聒清音。",
            "郑虔才大犹遭骂，重愧持杯许脱簪。"
        ],
        "title": "和通判王定国承议游竹西  其二",
        "id": "fc28584d-66ff-452c-ab37-7f832c528525"
    },
    {
        "author": "邹浩",
        "paragraphs": [
            "十年星散忽相逢，寂寞芜城古頖宫。",
            "一炷澄泥窥祖要，三巵浮蚁对春丛。",
            "牢刍岂解留天骥，云路还闻逐塞鸿。",
            "莲社故人如见问，为言涉世百无功。"
        ],
        "title": "送胡适道秀才东归",
        "id": "59242217-8a2b-4f76-a408-04a0a01fa7fd"
    },
    {
        "author": "邹浩",
        "paragraphs": [
            "九十青阳安在哉，临风搔首谩迟回。",
            "春于我辈非无意，诗必先成为有才。",
            "拖架酴醾香破麝，翻阶芍药大逾杯。",
            "病除更约归愚子，浮蚁犹堪席地开。"
        ],
        "title": "次韵蔡寛夫解元暮春见怀  其一",
        "id": "4a954ec6-c3e9-4734-a4f0-5b6e3a765b28"
    },
    {
        "author": "邹浩",
        "paragraphs": [
            "惊红簌簌点苍苔，春去黄鹂唤不回。",
            "九藏脉参知我病，千人笔扫见君才。",
            "会须磥砢挥谈尘，方悟蜿蜒落酒杯。",
            "命驾相应怜叔夜，笑颜一月几能开。"
        ],
        "title": "次韵蔡寛夫解元暮春见怀  其二",
        "id": "65e7c867-6102-4058-ad06-935b0e8b3449"
    },
    {
        "author": "邹浩",
        "paragraphs": [
            "休论花草与楼台，借得江南叠嶂开。",
            "纵使春归无觅处，何妨人乐自持杯。",
            "棋如孙武推多算，诗似颜渊已竭才。",
            "早晚竹林修故事，更看君笔灿昭回。"
        ],
        "title": "又倒用前韵",
        "id": "97dd324d-1524-4c6f-bd79-b3a0fc234d6f"
    },
    {
        "author": "邹浩",
        "paragraphs": [
            "屏迹人间二十年，下帷搰搰究陈编。",
            "新书曾入老商盼，高弟谁如颜子贤。",
            "策杖青山元有约，挥金红药故无缘。",
            "岂宜便隐双溪去，优诏行闻坠日边。"
        ],
        "title": "送及之贤良游钱塘",
        "id": "efdfc38e-ecac-489f-89d3-b2219602c86a"
    },
    {
        "author": "邹浩",
        "paragraphs": [
            "踏雪驱驱原宪履，御风猎猎老莱衣。",
            "情投岂比钟山出，兴尽远同剡水归。",
            "炀帝池边松荫远，维摩室内烛光微。",
            "携笻促席相羊处，应记当年接下机。"
        ],
        "title": "送俞秀老归维扬",
        "id": "30a834f5-7dbe-43c9-92da-48b74511e089"
    },
    {
        "author": "邹浩",
        "paragraphs": [
            "引舟西上正隆冬，千里隋堤雪翳空。",
            "恰似常年三月尾，柳花凌乱逐东风。"
        ],
        "title": "雪中呈秀老原道",
        "id": "ddbb57f8-dec7-4753-8be5-cbb8917053d9"
    },
    {
        "author": "邹浩",
        "paragraphs": [
            "耿耿僧坊寄日边，晚移穷巷避諠阗。",
            "羮藜不饱同攻苦，秣马言归独处先。",
            "木叶已随风力远，霜轮行作璧形圆。",
            "衣冠返敝文昌路，何似高堂坦腹眠。"
        ],
        "title": "戏孙扬休",
        "id": "51a9ad5f-3791-4ff1-a5e0-3067322840fb"
    },
    {
        "author": "邹浩",
        "paragraphs": [
            "太冲当日号无兄，苗裔于今更绝伦。",
            "力究本原书簏富，唾成珠玉锦嚢新。",
            "龙门久欲攀高躅，鼎角方欣觇後尘。",
            "借问竹溪余地否，狂吟聊伴谪仙人。"
        ],
        "title": "简李子温推官",
        "id": "5728acef-52e1-4b4d-a2eb-0bfb25d59ec6"
    },
    {
        "author": "邹浩",
        "paragraphs": [
            "不见冰清几岁周，乘风举翮恨无由。",
            "濒江松竹三秋後，隐几情怀万事休。",
            "险阻艰难空蚁闘，东西南北正萍浮。",
            "与君相好如兄弟，莫惜微言为置邮。"
        ],
        "title": "寄周亷彦",
        "id": "7f607f9b-111f-4d36-a91d-03c579611187"
    },
    {
        "author": "邹浩",
        "paragraphs": [
            "秋来鬰鬰但炎蒸，一夜狂飙骇四邻。",
            "断送冥鸿尤得势，留连残暑更无因。",
            "镜中鬓髪虽非故，窗下灯檠渐可亲。",
            "勿似安仁儿女态，由看节物重悲辛。"
        ],
        "title": "风起有感",
        "id": "b2db574f-701e-47a2-96d0-7ba87c58447f"
    },
    {
        "author": "邹浩",
        "paragraphs": [
            "功名从古病难成，况作天西绝域行。",
            "縦有平陵同落落，其如卫候尚营营。",
            "杀妻吴起终遭逐，上疏鸿卿不免刑。",
            "定远独能逢圣主，千年万岁蔼嘉声。"
        ],
        "title": "班超",
        "id": "f539fd55-183c-4dac-8972-9784cb9bda75"
    },
    {
        "author": "邹浩",
        "paragraphs": [
            "谁为冥行作指南，青灯黄卷久间关。",
            "逢君岂测陂千顷，许我时窥豹一斑。",
            "骥足拘挛虽未展，龙鳞腾踏会须攀。",
            "如何暗把隋珠掷，欲报殷勤只强颜。"
        ],
        "title": "次韵崔浚明见赠",
        "id": "0aff9fae-f510-4f0e-85cb-20cd54d56715"
    },
    {
        "author": "邹浩",
        "paragraphs": [
            "得之平陆我登车，不见羣优孟子诛。",
            "只恐鼻端无好质，归时依旧腹空虚。"
        ],
        "title": "将至南京简应介中  其一",
        "id": "afa001a5-aa1f-44c8-bd04-22acf05c190f"
    },
    {
        "author": "邹浩",
        "paragraphs": [
            "几日风尘困马蹄，忽瞻孤塔献云霓。",
            "双眸已似清江洗，况入亭城见角犀。"
        ],
        "title": "将至南京简应介中  其二",
        "id": "3c90e929-622d-4d61-b16a-deb251f0daf4"
    },
    {
        "author": "邹浩",
        "paragraphs": [
            "先生不得醉红裙，何以留连逆旅人。",
            "故苑池台老秋色，頖宫讲罢走车轮。"
        ],
        "title": "将至南京简应介中  其三",
        "id": "a2cb0797-13a6-4c6d-8066-d67f1b23246e"
    },
    {
        "author": "邹浩",
        "paragraphs": [
            "直谅多闻许我亲，迷途从此遂知津。",
            "社中忽怪尔来进，曾向睢阳见异人。"
        ],
        "title": "将至南京简应介中  其四",
        "id": "f4f307e9-9e77-46d0-89d9-dd3f48102145"
    },
    {
        "author": "邹浩",
        "paragraphs": [
            "尘蒙蛛网暗东斋，设榻君能待我来。",
            "昨夜梧桐有消息，会须急上宋王台。"
        ],
        "title": "九月朔夜闻雨",
        "id": "b9e8f4a9-bbb9-44de-bcae-963e4cf5c11e"
    },
    {
        "author": "邹浩",
        "paragraphs": [
            "高堂且置琴中操，骏马初驰陌上尘。",
            "无限清风与明月，一时分付属闲人。"
        ],
        "title": "送曹巨源之南都",
        "id": "1a08a459-e35b-482b-b91f-b633e7399bdf"
    },
    {
        "author": "邹浩",
        "paragraphs": [
            "剸犀翻羽早称奇，亨会难遭但布衣。",
            "不使牙筹烦伯仲，果然玉树照庭闱。",
            "灵台久已天昭鍳，奏籍初闻子发挥。",
            "三世簪缨正无恙，如何遽作百年归。"
        ],
        "title": "挽石适中  其一",
        "id": "b0cf08cc-c9f2-45ca-a757-bc72f96be863"
    },
    {
        "author": "邹浩",
        "paragraphs": [
            "南明山下读书堂，曾许寒生借烛光。",
            "高义岂殊亲骨肉，令人无复念家乡。",
            "那知十载天涯别，忽起三泉薤露伤。",
            "追恨故时携手处，不能执绋助棺傍。"
        ],
        "title": "挽石适中  其二",
        "id": "a45ffcb2-d68a-4920-8731-5fc2ca601d6b"
    },
    {
        "author": "邹浩",
        "paragraphs": [
            "子期骨髪已埃尘，谁谓知音不复生。",
            "触处折杨争属和，独君忘味叹遗声。",
            "荜门寒日正多暇，玉麈高谈相与清。",
            "鹤举鱼沉重惆怅，一樽麦酒荐藜羮。"
        ],
        "title": "和朱仲明见赠闻琴",
        "id": "e532608a-a162-4563-bfc7-1fa64b9e4995"
    },
    {
        "author": "邹浩",
        "paragraphs": [
            "万花头上占天工，得意开时斗未东。",
            "破月麝脐来馥郁，横烟玉树浄玲珑。",
            "暖归故蘃应欺雪，人在他乡正御风。",
            "借问殷勤动诗兴，忘机争似鹿皮翁。"
        ],
        "title": "次韵赵希元忆处州梅花",
        "id": "d9521d7c-3ac9-4e2b-a7fb-39c5093b7ff5"
    },
    {
        "author": "邹浩",
        "paragraphs": [
            "炉烟飒飒对团蒲，暮去朝来只自如。",
            "还见人间好时节，羣阴消尽一阳初。"
        ],
        "title": "冬至夜梦中作",
        "id": "cf3ed257-24be-4828-8eb7-e2a4f1939829"
    },
    {
        "author": "邹浩",
        "paragraphs": [
            "竹上松间敲玉花，最宜石鼎荐灵芽。",
            "蓬门不识苍龙璧，借问风流宰相家。"
        ],
        "title": "雪中简次萧求团茶",
        "id": "63819421-e739-421a-8f31-e476a8500629"
    },
    {
        "author": "邹浩",
        "paragraphs": [
            "忌子当年妙五音，曾令按剑革初心。",
            "昭文重愧难成曲，潘岳胡为缪见寻。",
            "在昔丝桐尝弃置，到今山水自高深。",
            "何当共造无弦处，莫使渊明擅此琴。"
        ],
        "title": "和晦之见赠听琴",
        "id": "a1181841-b1a7-47e7-a175-5cfaac2573ce"
    },
    {
        "author": "邹浩",
        "paragraphs": [
            "举世欣欣濮上音，丝桐还寄长卿心。",
            "知君韶濩思千载，劲节松筠挺几寻。",
            "万籁息时霜剑立，一灯明处夜堂深。",
            "他年振铎收遗器，岂愧云和瑟与琴。"
        ],
        "title": "再和晦之",
        "id": "5c1008a8-bff9-4062-a559-64040e41d74a"
    },
    {
        "author": "邹浩",
        "paragraphs": [
            "我有一张琴，穷高更极深。",
            "瓠巴那解鼓，师旷杳难寻。",
            "寂寂三冬夜，悠悠万古心。",
            "衣冠徧天宇，谁为作知音。"
        ],
        "title": "倒用前韵",
        "id": "5e340259-bc79-44df-bf71-3996667a1f8d"
    },
    {
        "author": "邹浩",
        "paragraphs": [
            "从事休嗟我独劳，何如对雪咏瀌瀌。",
            "圣贤潋灔冬来美，朋旧绸缪老不凋。",
            "仇覧初年犹主簿，田单他日竟屠聊。",
            "上方侧席捜遗逸，未易沅湘作大招。"
        ],
        "title": "次韵道卿寄同僚",
        "id": "2c594f60-6864-4f7b-abc0-bf5bf7967c79"
    },
    {
        "author": "邹浩",
        "paragraphs": [
            "诗成七步有家风，底事淹留岁已穷。",
            "应笑枚皋太容易，欲令句似长卿工。"
        ],
        "title": "督巨源和诗",
        "id": "f8658338-7dfc-4d65-8768-f7e1252b26e8"
    },
    {
        "author": "邹浩",
        "paragraphs": [
            "迟日初干雪径沙，等闲联骑过田家。",
            "长官标格风尘外，衰草坡前报晚衙。"
        ],
        "title": "郊行呈彦祖",
        "id": "98496950-8a27-42c2-a718-4152c348ad62"
    },
    {
        "author": "邹浩",
        "paragraphs": [
            "格外参军事事嘉，竹窗全是子猷家。",
            "清狂上客知何处，恨不同燃柏径槎。"
        ],
        "title": "和彦祖寄次萧",
        "id": "8a287b20-da8d-4665-89b9-45d281fef927"
    },
    {
        "author": "邹浩",
        "paragraphs": [
            "主人生长绮纨中，标致分明儒者同。",
            "结构不因穷鼎俎，栖迟聊欲事磨砻。",
            "血漫霜剑悲王凤，坐拥云鬟笑马融。",
            "铭府功勋久牢落，会须腾踏振家风。"
        ],
        "title": "柬理堂",
        "id": "89ae65ed-eff4-4b79-bec4-9324d20d9e68"
    },
    {
        "author": "邹浩",
        "paragraphs": [
            "红莲上客有新篇，不见长安驿使传。",
            "寄语持纲社中老，可怜三百青铜钱。"
        ],
        "title": "戏社正李子温",
        "id": "d4ef6642-099c-40db-86af-3fd1ef06c548"
    },
    {
        "author": "邹浩",
        "paragraphs": [
            "长揖公卿不转头，五车图籍指虔州。",
            "屑榆肯使家风坠，谢币空令世俗羞。",
            "弄凤骑龙诚莫及，壊车杀马恨无由。",
            "嵩山出处君知否，似与高人作覆辀。"
        ],
        "title": "寄阳先生",
        "id": "ba47c746-aa01-47a8-8b7c-967ae2ccfb66"
    },
    {
        "author": "邹浩",
        "paragraphs": [
            "烟笼官柳柳笼堤，风引澄波细细移。",
            "骏马不知鞍上意，回头已是获麟陂。"
        ],
        "title": "发山口堤上",
        "id": "2fd5be9f-9447-4e4e-a3a2-3f1a63001a07"
    },
    {
        "author": "邹浩",
        "paragraphs": [
            "旧来纸上得河名，今日横过彻底清。",
            "浚治早经神禹手，若为汩汩尚西行。"
        ],
        "title": "渡汶河",
        "id": "5b2abb6c-f9a9-4f75-b221-660cd21e4d0f"
    },
    {
        "author": "邹浩",
        "paragraphs": [
            "一时多难见忠臣，力拥貔貅扞此城。",
            "岂为圣人曾作宰，由来壮志在留名。",
            "鐡鎗埋没今何处，庙食追崇事若生。",
            "功业已经华衮赠，只应长伴斗魁明。"
        ],
        "title": "过中都王彦章庙",
        "id": "aceaa070-f1bd-4c43-9a8c-c59e70509ea5"
    },
    {
        "author": "邹浩",
        "paragraphs": [
            "百錬终成绕指柔，何人劲节拟横秋。",
            "目前轩冕自来去，堂上诗书尝讲求。",
            "风度绮疏香漠漠，月移苔砌竹幽幽。",
            "将军此意生平事，不似空言不到头。"
        ],
        "title": "慎夺堂",
        "id": "31b428c4-58b1-41c7-a5d4-b47e96b615e8"
    },
    {
        "author": "邹浩",
        "paragraphs": [
            "结构俯危城，公余杖履轻。",
            "事随尘自远，心与水长清。",
            "隐几鱼方乐，开窗雨乍晴。",
            "憧憧渡头客，谁会此时情。"
        ],
        "title": "闲轩",
        "id": "39f90bc4-70c0-4a10-a765-e8d21dc2824f"
    },
    {
        "author": "邹浩",
        "paragraphs": [
            "使星明处是天河，习习轻飙生芰荷。",
            "自有芝兰随後乘，更容簪履侍鸣珂。",
            "未甘城鼓促清赏，聊与汀鸥分素波。",
            "异日定应如此少，云雷行欲起龙梭。"
        ],
        "title": "王宪湖上分韵得荷字",
        "id": "a6d83d9e-3da2-41e3-97f6-3f5b417d9ff2"
    },
    {
        "author": "邹浩",
        "paragraphs": [
            "凤诏传天北，輶轩指建章。",
            "既能思贾谊，何患老冯唐。",
            "况是高门庆，从来美誉彰。",
            "灵台悬宝镜，峻节凛秋霜。",
            "庖刃诚难敌，黄陂岂易量。",
            "承家但清白，报国颇施张。",
            "属部分牦犬，终朝事锦囊。",
            "收功殊俗士，知已恃明王。",
            "此去堪前贺，胡为独倍伤。",
            "昔沾淮水润，今借德星光。",
            "折柳故多恨，衔环空不忘。",
            "他年重望履，应已步岩廊。"
        ],
        "title": "送王宪赴阙",
        "id": "9c44199e-d249-4dc9-9a0b-899ac22187e7"
    },
    {
        "author": "邹浩",
        "paragraphs": [
            "置榻初相得，膏车忽起行。",
            "秋风无限事，麦酒不胜情。",
            "原宪何曾病，丘明竟有声。",
            "从容湖上语，他日看功成。"
        ],
        "title": "送王裘仲侍亲赴阙",
        "id": "4d296823-599b-4b7a-ab74-72d760d70017"
    },
    {
        "author": "邹浩",
        "paragraphs": [
            "挟策刚为泮水行，暖风迟日试诸生。",
            "姚黄魏紫知何许，独有杨花扑砚轻。"
        ],
        "title": "试日怀世美",
        "id": "b871c16a-8869-4439-bd26-97fb07df691d"
    },
    {
        "author": "邹浩",
        "paragraphs": [
            "晚来闻说醉黄封，弦管欣欣急雨中。",
            "应笑西邻少风味，一炉沉水对梧桐。"
        ],
        "title": "戏王寛之  其一",
        "id": "6b8cf9e5-8ea3-4e68-9796-5c635f45109e"
    },
    {
        "author": "邹浩",
        "paragraphs": [
            "墨龙翻海几朝昏，今日晴阴似欲分。",
            "不道谷飞多作蛊，犹敎歌扇遏行云。"
        ],
        "title": "戏王寛之  其二",
        "id": "8ab2c354-e242-4ae1-9045-4b78754b95a6"
    },
    {
        "author": "邹浩",
        "paragraphs": [
            "一勺龙泉甫到城，滂沱疑是泻南溟。",
            "枣心正为斯民赤，菜色宁忧异日青。",
            "击壌田家方自得，掷金诗轴已交形。",
            "病来无复高阳兴，宴喜空烦置醁醽。"
        ],
        "title": "次韵世美简别乘喜雨",
        "id": "2f8fe33a-b463-4c78-9493-4316cca2f4a9"
    },
    {
        "author": "邹浩",
        "paragraphs": [
            "荷叶如钱三月时，幅巾藜杖一追随。",
            "尔来胜事知多少，惟有风标公子知。"
        ],
        "title": "湖上杂咏  其一",
        "id": "93ce6742-5d9c-4f83-bcfd-10c306681f31"
    },
    {
        "author": "邹浩",
        "paragraphs": [
            "何处清风作晚凉，解衣相与面沧浪。",
            "青萍紫芡令人恨，遮却琉璃万顷光。"
        ],
        "title": "湖上杂咏  其二",
        "id": "6381ee13-a270-444c-9033-01d6ba350748"
    },
    {
        "author": "邹浩",
        "paragraphs": [
            "华亭标格本青云，邂逅西湖秋复春。",
            "作意一声君会否，鹓鸾集处是真人。"
        ],
        "tags": [
            "西湖"
        ],
        "title": "湖上杂咏  其三",
        "id": "efad15d5-14ff-49ba-b728-1814d531828f"
    },
    {
        "author": "邹浩",
        "paragraphs": [
            "疾病经旬厌药杯，喜君折简傍湖来。",
            "浓云几败乃翁事，赖有南风为约开。"
        ],
        "title": "湖上杂咏  其四",
        "id": "b2162e69-2e6a-4333-b377-79b42ca52a7b"
    },
    {
        "author": "邹浩",
        "paragraphs": [
            "滨湖一一敞雕栏，自是黄尘不汝闲。",
            "今日舒眉宁易得，未应轻作剡溪还。"
        ],
        "title": "湖上杂咏  其五",
        "id": "5149322a-34ab-4630-9d6b-63d769686921"
    },
    {
        "author": "邹浩",
        "paragraphs": [
            "霜蹄桧楫久途穷，暂喜天时人事同。",
            "濯热不须三岛去，高谈落麈自生风。"
        ],
        "title": "湖上杂咏  其六",
        "id": "dc70c560-ec8a-4381-96a7-dbadade45701"
    },
    {
        "author": "邹浩",
        "paragraphs": [
            "嵯峨秀色雨晴时，极目城隅更落晖。",
            "何必鲈鱼动秋意，好携双屐便言归。"
        ],
        "title": "湖上杂咏  其七",
        "id": "65032585-4021-4dc5-9020-937f89c265f9"
    },
    {
        "author": "邹浩",
        "paragraphs": [
            "荜门真蚁穴，旷快一登楼。",
            "天地投双睫，诗书落九州。",
            "栏杆元诘曲，日脚更迟留。",
            "借问同来客，能同此意不。"
        ],
        "title": "登楼",
        "id": "20a458d9-74fc-4162-8c04-7f0af5dd75f4"
    },
    {
        "author": "邹浩",
        "paragraphs": [
            "天中悬日月，激激正鸣泉。",
            "洗耳岂吾事，披襟聊石边。",
            "焦桐无杂弄，佩玉有羣仙。",
            "欲识偃溪语，于今蹄与筌。"
        ],
        "title": "听泉",
        "id": "0cd6c654-8c59-4fbe-9d05-6bc7f7fab4dd"
    },
    {
        "author": "邹浩",
        "paragraphs": [
            "太史占星久寂寥，高阳烟月但蓬蒿。",
            "人才岂是非前日，天意端如待我曹。",
            "万古衣冠归指顾，一时天地入风骚。",
            "他年南北参商去，知有青编破鬰陶。"
        ],
        "title": "呈同社",
        "id": "562de674-f8d4-429f-a0d4-afb59f8ff971"
    },
    {
        "author": "邹浩",
        "paragraphs": [
            "策马戴残星，郊原破暑清。",
            "人间千万事，并入一时情。"
        ],
        "title": "马上  其一",
        "id": "d1d3055f-da47-4dfe-9adc-d7aa150732bf"
    },
    {
        "author": "邹浩",
        "paragraphs": [
            "晴空云物不留形，大块遥呈一点青。",
            "闻说嵁岩隐君子，何当北面问黄庭。"
        ],
        "title": "马上  其二",
        "id": "d67e9b4e-2877-4d0f-aad6-9d644780c34c"
    },
    {
        "author": "邹浩",
        "paragraphs": [
            "孤冢如山官路傍，老农指似是前王。",
            "可怜烜赫当年计，牧笛樵歌付夕阳。"
        ],
        "title": "马上  其三",
        "id": "9ca4fa7d-5a38-4d66-b39e-084b6fd7c473"
    },
    {
        "author": "邹浩",
        "paragraphs": [
            "三伏流金石，端居若探汤。",
            "古松摇落照，芒履促追凉。",
            "天壌知谁似，形骸亦自忘。",
            "何须北窗下，始解到羲皇。"
        ],
        "title": "追凉",
        "id": "119036bd-155c-4bd9-bf9d-392fc419165f"
    },
    {
        "author": "邹浩",
        "paragraphs": [
            "千岩万壑久青天，一钵新从淮上旋。",
            "昨日浮云今止水，谁知庵内更无边。"
        ],
        "title": "参寥示简元规诗用其韵寄之  其一",
        "id": "6661becb-ac92-488f-8271-4603047009a9"
    },
    {
        "author": "邹浩",
        "paragraphs": [
            "人间何向不盐梅，江海元从蚁穴开。",
            "列戟门庭扫踪迹，只应飞矢亦潜来。"
        ],
        "title": "参寥示简元规诗用其韵寄之  其二",
        "id": "9bcd506f-c758-4797-babc-1062f2016fea"
    },
    {
        "author": "邹浩",
        "paragraphs": [
            "湖边高节与谁邻，落落寒松往往皴。",
            "就使衡门已尘土，不妨千古自阳春。"
        ],
        "title": "次韵参寥访和靖先生故居",
        "id": "cec20351-4f29-472e-a673-6f20d9d5ad94"
    },
    {
        "author": "邹浩",
        "paragraphs": [
            "孤亭缥缈枕烟霞，面面江山不用赊。",
            "何日乘风指星纪，与君携手逐飞鸦。"
        ],
        "title": "关氏四照亭",
        "id": "92a669bf-32c2-4fb5-8bfd-c2a548e59fb6"
    },
    {
        "author": "邹浩",
        "paragraphs": [
            "祗园寂寞耸高材，自有鸾凰接翅来。",
            "回首壷觞散桃李，日斜风动使人哀。"
        ],
        "title": "寿星院观竹",
        "id": "5cd84ce9-51ee-4c12-88c0-50cd9caa9c09"
    },
    {
        "author": "邹浩",
        "paragraphs": [
            "几年幽径委榛芜，此去寒生孰子如。",
            "笔下奔腾三峡水，胸中突兀五车书。",
            "岂惟丽赋欺弘正，会使清时识仲舒。",
            "富贵由来皆骨相，门闾高处莫趦趄。"
        ],
        "title": "送王幼安赴举",
        "id": "9ec9d117-56db-48c4-b197-176c5ae654b3"
    },
    {
        "author": "邹浩",
        "paragraphs": [
            "古人捧檄缘亲喜，况值秋风一鹗天。",
            "相与抟空谢蓬艾，归来称寿彩衣鲜。"
        ],
        "title": "送二弟赴开封举",
        "id": "d845a7d9-0471-4c63-b494-3d1de913b240"
    },
    {
        "author": "邹浩",
        "paragraphs": [
            "武当在何许，漠漠西南天。",
            "雷电正多事，道途如去年。",
            "参差挥麈约，妨废把书眠。",
            "破我征鞍恨，清诗犹灿然。"
        ],
        "title": "椹涧马铺壁间有黄元明诗因次其韵",
        "id": "a9edb4dd-06d1-4063-953c-192de2af0d43"
    },
    {
        "author": "邹浩",
        "paragraphs": [
            "禽犊何知尚母怀，黄泉相见岂宜哉。",
            "向非雅意一杯去，安得迷心中路回。",
            "自古功名随日月，于今庙貌倚崔嵬。",
            "可怜肉食趋朝者，粪壌纷纷久已灰。"
        ],
        "title": "纯孝墓",
        "id": "f187c9e7-7d5a-4d6a-83e6-65edc2e348e9"
    },
    {
        "author": "邹浩",
        "paragraphs": [
            "物外风期迹已陈，须知日月去来频。",
            "我今欲换神仙骨，还向山前逢异人。"
        ],
        "title": "仙翁山下遇王由正用驿壁二诗之韵见意  其一",
        "id": "4cb9f911-726f-4b7a-a8a2-0798ed125ef8"
    },
    {
        "author": "邹浩",
        "paragraphs": [
            "烟雨冥冥不肯晴，无因飞步数峰青。",
            "朅来山下倾谈麈，全似江边语醉醒。"
        ],
        "title": "仙翁山下遇王由正用驿壁二诗之韵见意  其二",
        "id": "59d15efa-8a61-4577-aed7-d2300f459e09"
    },
    {
        "author": "邹浩",
        "paragraphs": [
            "秋风吹雨入疏棂，永夜漫漫双眼明。",
            "借问泥涂困行李，何如南亩念西成。"
        ],
        "title": "阻雨呈由正  其一",
        "id": "d2f14ac9-70ae-47d0-a852-847e11d89a59"
    },
    {
        "author": "邹浩",
        "paragraphs": [
            "炼石曾闻补就天，如何滛雨尚绵绵。",
            "只应知我班荆意，欲使从容夫子前。"
        ],
        "title": "阻雨呈由正  其二",
        "id": "f8a57896-1622-421b-baf6-ed0a41f570eb"
    },
    {
        "author": "邹浩",
        "paragraphs": [
            "羣山环拱一山青，曾驻仙翁竟得名。",
            "前日授书非我事，旄头不耀正休兵。"
        ],
        "title": "过仙翁山",
        "id": "0b823b0a-5540-4862-828f-7b0154f2bb84"
    },
    {
        "author": "邹浩",
        "paragraphs": [
            "许汝相望无百里，政声文誉益惊人。",
            "岂知今日俱长路，重慰平生仰後尘。",
            "云澹京山黄鹄举，风回汉水白鸥驯。",
            "归来有约天从否，凖拟冥行细问津。"
        ],
        "title": "别由正",
        "id": "71ae1c89-fc9b-46e8-a126-9f63ac50f4d7"
    },
    {
        "author": "邹浩",
        "paragraphs": [
            "棰辔驱驰长眼花，更堪风雨作泥沙。",
            "邮亭准拟一醉倒，白酒黄鸡无处赊。"
        ],
        "title": "穣东驿壁间有诗因次其韵",
        "id": "f63fd234-1a9f-4bb0-90f8-803f4a636e0a"
    },
    {
        "author": "邹浩",
        "paragraphs": [
            "日转山亭寂寂，梦迷蝴蝶双双。",
            "何独渊明寄傲，吾今亦是南窗。"
        ],
        "title": "林堠驿壁间有诗因用其韵",
        "id": "06057d54-f26a-464b-b5c8-342f5ef25495"
    },
    {
        "author": "邹浩",
        "paragraphs": [
            "朝来由气鋭，前程入马蹄。",
            "天形随月见，斗柄傍人低。",
            "路转纔萦白，沙平岂辨泥。",
            "露零欺鬓髪，犬吠隔蒿藜。",
            "恍惚南柯梦，参差逢氏迷。",
            "比经十里堠，始报一声鸡。",
            "似脱关中日，如趋圯下蹊。",
            "修真空有术，习懒信无梯。",
            "行李几时北，武当犹在西。",
            "谁知贵公子，角枕正清闺。"
        ],
        "title": "早行",
        "id": "fd51a219-b283-446c-a661-59d3b8c336e1"
    },
    {
        "author": "邹浩",
        "paragraphs": [
            "行尽江山知几重，山前池沼尚残红。",
            "尘埃满眼欣相见，驻马垂杨夹岸风。"
        ],
        "title": "顺阳东山下小池",
        "id": "e0083b23-2fc1-497b-9d6a-616259bfb68e"
    },
    {
        "author": "邹浩",
        "paragraphs": [
            "武当孤垒插天西，一见都忘渇与饥。",
            "倦客惟贪早休歇，不知匏系未成归。"
        ],
        "title": "将到均州",
        "id": "c7659ac5-a877-450f-abe8-ddeb5378661d"
    },
    {
        "author": "邹浩",
        "paragraphs": [
            "骥尾曾容蹑後尘，柳花榆荚古河滨。",
            "天衢事业已腾世，山驿诗篇知几春。",
            "梅蕚故应如异日，风骚仍得慰幽人。",
            "须知犹是枯株在，早晚吹嘘近紫宸。"
        ],
        "title": "次韵宇文伯修题清溪驿梅花",
        "id": "54d9fd60-30c2-4bce-b344-bf162c8397eb"
    },
    {
        "author": "邹浩",
        "paragraphs": [
            "汉江汹汹不知休，江上谯门鼓角秋。",
            "匹马崎岖随国事，同心邂逅得儒流。",
            "何妨蟋蟀床头急，况是芭蕉雨脚收。",
            "别乘端容共萧散，从今相与傲浮丘。"
        ],
        "title": "入试院呈同事章显父推官及监试柴承之朝奉",
        "id": "53af0942-e235-4153-a54b-7e2a2f6c380b"
    },
    {
        "author": "邹浩",
        "paragraphs": [
            "睡乡天地肃秋风，日日欣随宰我踪。",
            "靖节有人须命驾，道途何事不相逢。"
        ],
        "title": "午枕觉怀世美",
        "id": "004a34f7-3cd7-4732-a8d3-b4f581dc3fc3"
    },
    {
        "author": "邹浩",
        "paragraphs": [
            "几年模楷掲天中，四海衣冠尽影从。",
            "必待名人裁受谒，遂令当世比登龙。",
            "求通谩负孔融志，执御难追荀爽踪。",
            "回首高门正如市，悲风猎猎起长松。"
        ],
        "title": "李元礼墓",
        "id": "4eb045ae-7b1c-46f1-b9e6-3cfe165d11a4"
    },
    {
        "author": "邹浩",
        "paragraphs": [
            "汉江衮衮接天流，百里舟行一转眸。",
            "白浪激风鸣战鼓，青山迎棹走长虬。",
            "均阳已断南柯梦，鄼上还惊宋玉秋。",
            "南望祖茔能几驿，王程不得下荆州。"
        ],
        "title": "泛汉江  其一",
        "id": "a9a251b6-ce27-4d8e-b5d6-c1b5e68017a6"
    },
    {
        "author": "邹浩",
        "paragraphs": [
            "谁家游女戏江滨，纔见舟来竞敛身。",
            "须信文王风化远，至今犹自被行人。"
        ],
        "title": "泛汉江  其二",
        "id": "e6d91fe7-0e2c-4a5c-8fd8-badaee0c066c"
    },
    {
        "author": "邹浩",
        "paragraphs": [
            "山束长江激箭奔，扁舟冲破白鸥羣。",
            "故人正在笙篁里，一枕滩声谁与分。"
        ],
        "tags": [
            "长江"
        ],
        "title": "泛汉江  其三",
        "id": "2cf43773-4e4a-4bd0-8e2e-8537f48935df"
    },
    {
        "author": "邹浩",
        "paragraphs": [
            "寄迹襄阳北，无因吊古人。",
            "卧龙应索寞，堕泪想鳞皴。",
            "不作庞公客，空回徐庶身。",
            "风流终自若，他日引车轮。"
        ],
        "title": "怀襄阳",
        "id": "c7b60ee0-51b8-480c-b447-7d64f68b1076"
    },
    {
        "author": "邹浩",
        "paragraphs": [
            "杜门无复辙声来，一日刚肠欲九廽。",
            "消遣但能眠白昼，较量犹胜走黄埃。",
            "霜风却暑通归路，篱菊要人荐寿杯。",
            "同我此心君最切，更将幽思托清才。"
        ],
        "title": "次韵显父睡起偶成",
        "id": "cffa9393-cfed-4c84-a10d-1ba00ea04857"
    },
    {
        "author": "邹浩",
        "paragraphs": [
            "风帆催我上轻舟，不得追陪自在游。",
            "山路马蹄新雨霁，早来携手百花洲。"
        ],
        "title": "留别显父且约相见于南阳",
        "id": "5ed63729-6586-4920-b8e7-230303a018f4"
    },
    {
        "author": "邹浩",
        "paragraphs": [
            "朅来凡韵续高张，鳬鹤居然分短长。",
            "鸣鼓未窥才气勇，悬河先饫古今详。",
            "三秋欲半月方好，万事兼忘心更凉。",
            "只愿真贤起山国，异时端委赞垂裳。"
        ],
        "title": "次韵监试喜引试有日",
        "id": "fec0dbb9-94d4-440f-a647-8a804cd116e1"
    },
    {
        "author": "邹浩",
        "paragraphs": [
            "遥岑舣舟见，野思过桥生。",
            "兴尽回兰棹，归鞍月正明。"
        ],
        "title": "湖上联句",
        "id": "217e5711-2b60-40e6-8aac-7b4df8b9d528"
    },
    {
        "author": "邹浩",
        "paragraphs": [
            "等闲来棹钓鱼船，鸥鹭相忘亦自然。",
            "多事修鳞跃波底，一齐鸣翼上青天。"
        ],
        "title": "湖上  其一",
        "id": "8e4e0691-163e-4d98-8efb-d1d2065a267f"
    },
    {
        "author": "邹浩",
        "paragraphs": [
            "烟含夜色迷修竹，鴈带秋声落晚沙。",
            "不是胸中有云梦，只应凄恻满天涯。"
        ],
        "title": "湖上  其二",
        "id": "5f6c7b37-c956-4160-a3cd-f11b975206c9"
    },
    {
        "author": "邹浩",
        "paragraphs": [
            "河东文物久尘埃，之子亭亭鬰有材。",
            "已见中天鸣鸑鷟，不应环堵更蒿莱。",
            "绿衣春色知谁共，青简风流自此开。",
            "倾耳西州人快意，玉阶曾上直言来。"
        ],
        "title": "送薛唐卿赴省试",
        "id": "2ecc69e1-cd0e-455a-8c0d-0f5188898bca"
    },
    {
        "author": "邹浩",
        "paragraphs": [
            "草衣藿食寄尘编，凛凛声名玉几前。",
            "命数曲留成大器，乡书重上欲华颠。",
            "一鸣竟与凡禽远，三献方知美璞全。",
            "二十余年古人志，从今摅发到青天。"
        ],
        "title": "送周茂宗学正赴省试",
        "id": "a9345248-b03e-4273-a0be-830087835589"
    },
    {
        "author": "邹浩",
        "paragraphs": [
            "日月交光万国同，羣英无复叹途穷。",
            "长松竟拔徂徕雪，骏马争驰冀北风。",
            "黄卷论心窥圣域，青云携手赴王功。",
            "归来协气充闾里，好是邦人识頖宫。"
        ],
        "title": "送周天和学谕以次十一人赴省试",
        "id": "390b9583-22cc-42d8-8317-0994b45c8936"
    },
    {
        "author": "邹浩",
        "paragraphs": [
            "契阔吴门千里，栖迟颍水三年。",
            "臈炬光中气味，洞庭波上风烟。"
        ],
        "tags": [
            "洞庭湖"
        ],
        "title": "元夕席上食柑子",
        "id": "6e4c4e66-c49a-41ae-aa3c-359d979b9718"
    },
    {
        "author": "邹浩",
        "paragraphs": [
            "晓来城府春融怡，博陵先生还自西。",
            "天时人事已如此，不应璧月空云霓。"
        ],
        "title": "简仲孺",
        "id": "f7374c21-e3b8-440d-898c-e798fa02aa96"
    },
    {
        "author": "邹浩",
        "paragraphs": [
            "乘风曾到水晶宫，春色椎轮日力中。",
            "几处梅花傲残雪，不随桃李事轻红。"
        ],
        "title": "次韵酬德符湖上春色",
        "id": "c12a81c5-44a2-4e31-8d0d-8400f1b7466f"
    },
    {
        "author": "邹浩",
        "paragraphs": [
            "穷当益坚愧枉道，心不胜术思齐贤。",
            "如何东里史夫子，骨相勤勤挥酒钱。"
        ],
        "title": "戏史述古多问相",
        "id": "e9e07e8c-7e0e-4f38-ad01-39d00e30db14"
    },
    {
        "author": "邹浩",
        "paragraphs": [
            "风尘作恶败清游，杖履无光久自羞。",
            "约我晚来寻小艇，与君愁破对高楼。",
            "山分远翠凝衣重，月借澄辉扑水浮。",
            "不是严城不容与，径随双鹤宿沧州。"
        ],
        "title": "世美约仲孺述之同泛清潩登楼待月分得楼字  其一",
        "id": "f67a63fe-b1d1-4ba7-a295-0ac6fcc701f6"
    },
    {
        "author": "邹浩",
        "paragraphs": [
            "采石仙人放小舟，荆州老子上南楼。",
            "平生风度归遐想，今日还逢第一流。"
        ],
        "title": "世美约仲孺述之同泛清潩登楼待月分得楼字  其二",
        "id": "d44a94a8-57e7-4034-9947-28f6dc63c773"
    },
    {
        "author": "邹浩",
        "paragraphs": [
            "清风多处是精庐，饭罢俱来校异书。",
            "车马焉能落吾事，未斜桐影且安居。"
        ],
        "title": "与仲孺述之世美东禅纳凉校韩文世美以韩公召先去  其一",
        "id": "37e6654e-fa9d-485d-993b-c8862733eb69"
    },
    {
        "author": "邹浩",
        "paragraphs": [
            "红衣青简竟多岐，无复寻盟作四夔。",
            "同见韩公不同趣，城南城北啭黄鹂。"
        ],
        "title": "与仲孺述之世美东禅纳凉校韩文世美以韩公召先去  其二",
        "id": "16b9bcb3-bea2-4968-b3df-61c63ac98989"
    },
    {
        "author": "邹浩",
        "paragraphs": [
            "乃翁鬓髪已秋霜，药裹仍闻满北堂。",
            "贫欲釡鱼勤子职，分甘足蠒寄他乡。",
            "山前黄石空猿鹤，溪上青编屹栋梁。",
            "想见使亲忘我後，借书寻旧日徜徉。"
        ],
        "title": "送杜謷居方城",
        "id": "493a7520-90d8-4012-9743-da08f8cc4e0c"
    },
    {
        "author": "邹浩",
        "paragraphs": [
            "震霆几日动天阍，河汉朝来竟一翻。",
            "顿觉炎歊辞枕簟，只应爽气满干坤。",
            "鸡窗岂但开千卷，云稼悬知亘九原。",
            "北事平生最关虑，从今得意遂忘言。"
        ],
        "title": "晓雨枕上有作",
        "id": "2b79bb1b-e791-48ab-8846-22c999582ff4"
    },
    {
        "author": "邹浩",
        "paragraphs": [
            "凉雨霏霏肃径沙，芰荷无数拥烟霞。",
            "幽人不受市朝挽，竟日池边藉落花。"
        ],
        "title": "次韵德符曾家池上四诗  其一",
        "id": "3fe551e0-aaeb-4d33-8eec-543b879e7c1e"
    },
    {
        "author": "邹浩",
        "paragraphs": [
            "平生一语事诚忘，鳬鹤不知谁短长。",
            "跬步秋园作殊域，从他白眼嘲帬裆。"
        ],
        "title": "次韵德符曾家池上四诗  其二",
        "id": "9a87af53-768c-47df-825a-89824775563f"
    },
    {
        "author": "邹浩",
        "paragraphs": [
            "庭前叶下风萧萧，暑气不敢凭虚骄。",
            "青天碧水与君共，他日谪仙宫锦袍。"
        ],
        "title": "次韵德符曾家池上四诗  其三",
        "id": "3ebd4006-8136-4518-beb8-a00671cb40a5"
    },
    {
        "author": "邹浩",
        "paragraphs": [
            "真乐油油波底鳞，相从欵欵波上萍。",
            "雁奴燕子社前後，玉树鲜风吹晚庭。"
        ],
        "title": "次韵德符曾家池上四诗  其四",
        "id": "faa230a6-0f13-4e85-b330-551ee5376170"
    },
    {
        "author": "邹浩",
        "paragraphs": [
            "白鹭飞时天宇清，君家琴瑟寄江滨。",
            "不愁折柳无多日，且喜荷花有主人。"
        ],
        "title": "世美寓展江作此简之  其一",
        "id": "cd9883c1-d4a7-4738-9abc-a27fd9619120"
    },
    {
        "author": "邹浩",
        "paragraphs": [
            "翩翩俭府几西风，更拟真游渌水中。",
            "秋晚倚栏应记得，全家看尽渚莲红。"
        ],
        "title": "世美寓展江作此简之  其二",
        "id": "8a3d95d0-0075-459d-8257-31e3ee3cbb3f"
    },
    {
        "author": "邹浩",
        "paragraphs": [
            "欣欣花草不关心，绝倒宫庭一亩阴。",
            "夏箨陨风裁几日，秋筠要月拟千寻。",
            "携持斤斧从他怪，缭绕栏干着意深。",
            "全是吴中旧潇洒，过门应喜伴龙吟。"
        ],
        "title": "洗竹",
        "id": "2dd47441-f55d-4fb8-80cd-070bdb595eb6"
    },
    {
        "author": "邹浩",
        "paragraphs": [
            "几度秋陂老芰荷，蓬门不见雁来过。",
            "照人眉字今何似，得意诗篇日更多。",
            "事逐风云空白马，功随山岳尚黄河。",
            "无因双眼陪君子，暝立西楼一楚歌。"
        ],
        "title": "寄裘仲",
        "id": "370f56b4-8fe7-4ba4-a774-3384b8051864"
    },
    {
        "author": "邹浩",
        "paragraphs": [
            "圣贤祠毕诸生散，曳履斜阳哦杜诗。",
            "幽鸟飞来似相好，竹枝深处语多时。"
        ],
        "title": "南堂八绝句  其一",
        "id": "2e3f7b25-1470-4e7d-9b05-9d004e0f68c5"
    },
    {
        "author": "邹浩",
        "paragraphs": [
            "桐竹交阴覆广庭，秋风时与叶争鸣。",
            "可怜一曲明君操，不似高山流水声。"
        ],
        "title": "南堂八绝句  其二",
        "id": "794174e6-0c66-4538-a48e-341f0f3f1291"
    },
    {
        "author": "邹浩",
        "paragraphs": [
            "长廊耿耿注西东，鼓腹循环返照中。",
            "更拟将心寄明月，无端云叶上晴空。"
        ],
        "title": "南堂八绝句  其三",
        "id": "210bbba8-77cc-409e-b266-acdef08c0585"
    },
    {
        "author": "邹浩",
        "paragraphs": [
            "盆水如池傍竹根，早期功业在龙孙。",
            "尔来取饮多奇羽，更得南堂幽趣繁。"
        ],
        "title": "南堂八绝句  其四",
        "id": "ececfbca-f8f0-440e-8721-4883f08e0a5c"
    },
    {
        "author": "邹浩",
        "paragraphs": [
            "窭人何缘有遗啄，一饮聊分秋水清。",
            "贪泉盗泉满机械，鸟鹊故应知此情。"
        ],
        "title": "南堂八绝句  其五",
        "id": "4afe4ba3-d98a-4eb5-8246-7551a4a33b82"
    },
    {
        "author": "邹浩",
        "paragraphs": [
            "风摇疏影落清漪，泛泛鱼儿趁晚嬉。",
            "不是来禽惊不去，窗前从此使人疑。"
        ],
        "title": "南堂八绝句  其六",
        "id": "d777d5da-3f2f-4b36-8c02-c3fe8e3317fe"
    },
    {
        "author": "邹浩",
        "paragraphs": [
            "倦来搘策立阶除，深喜官居似隐居。",
            "寒日西流报衙鼓，纷纷清影上圗书。"
        ],
        "title": "南堂八绝句  其七",
        "id": "4ae5c697-323c-47b3-b094-d27c1d3fcb0e"
    },
    {
        "author": "邹浩",
        "paragraphs": [
            "绿竹不应忘旧好，黄花还拟结新交。",
            "栏边醉倒非吾事，只爱金英嫓玉梢。"
        ],
        "title": "南堂八绝句  其八",
        "id": "de750c76-37b3-434f-863d-f1403ec8b790"
    },
    {
        "author": "邹浩",
        "paragraphs": [
            "田郎风节薄清旻，耻踏冥冥车马尘。",
            "远业不应忘魏阙，高人聊喜得东邻。",
            "鹿门隐去曾携子，绵上归来亦侍亲。",
            "早晚云飞雨天下，勒移何愧北山神。"
        ],
        "title": "送田承君隐大留山",
        "id": "b0d3ba0a-6cf7-4641-9fc1-e9093c8411e5"
    },
    {
        "author": "邹浩",
        "paragraphs": [
            "夜雨朝晴似蜀天，湖光山色故人边。",
            "琵琶不许陪犀麈，听水亭东一黯然。"
        ],
        "title": "湖上访世美不遇",
        "id": "a6846e46-2023-417f-849d-81119c0ff705"
    },
    {
        "author": "邹浩",
        "paragraphs": [
            "常时二妙过晴窗，丙夜犹同秋月光。",
            "不分城扉日多事，天南天北又参商。"
        ],
        "title": "月下怀同盟  其一",
        "id": "3a68f742-c92d-414f-a80a-5dbf60389084"
    },
    {
        "author": "邹浩",
        "paragraphs": [
            "碧天如水驻冰轮，粲粲裁余一两星。",
            "想见墙东病居士，废书捐枕步中庭。"
        ],
        "title": "月下怀同盟  其二",
        "id": "7161489e-0abd-4e52-ac67-464ddc73d342"
    },
    {
        "author": "邹浩",
        "paragraphs": [
            "晚云携雨入陉山，月到西湖万象闲。",
            "公子归来泛家宅，只应诗思落人间。"
        ],
        "tags": [
            "西湖"
        ],
        "title": "月下怀同盟  其三",
        "id": "6bdd8a3e-626a-4831-8590-479e5ce68645"
    },
    {
        "author": "邹浩",
        "paragraphs": [
            "睡觉谯门已转更，小童徐报月重明。",
            "揽衣起与妻孥共，矫首惟闻鸟鹊惊。",
            "濒水杯盘无俗物，隔墙巾屦有真情。",
            "相从竟日今相望，四者由来不易并。"
        ],
        "title": "月下怀同盟  其四",
        "id": "4382e256-e3b2-40ab-96d1-a06780c9ffd5"
    },
    {
        "author": "邹浩",
        "paragraphs": [
            "一经三五一亏盈，此夕胡然分外明。",
            "金令中分寒暑候，蟾辉独占古今清。",
            "樽罍自是常年事，天地何难永夜晴。",
            "寄语风云莫无赖，万方矫首此时情。"
        ],
        "title": "月下怀同盟  其五",
        "id": "79700a10-b216-420c-8de9-abc03fbd7662"
    },
    {
        "author": "邹浩",
        "paragraphs": [
            "过尽西城百丈堤，村村鸡犬午声齐。",
            "风前匹马不回首，知有幽人在竹溪。"
        ],
        "title": "次韵王彦温邂逅登舟",
        "id": "b2ca537f-e331-47df-97ac-1bba01ed25f3"
    },
    {
        "author": "邹浩",
        "paragraphs": [
            "凉雨吹丝络晚空，朅来秋兴与君同。",
            "巽亭鹄立云霓上，未许山川落眼中。"
        ],
        "title": "访仲弓",
        "id": "a0df8b35-b327-4ddd-9d8e-f25519018b81"
    },
    {
        "author": "邹浩",
        "paragraphs": [
            "高柳茏苁暝晚烟，拍堤秋水远连天。",
            "恨君不见桃花盛，十里红波送酒船。"
        ],
        "title": "中秋日泛湖杂诗  其一",
        "id": "20dead1e-9c13-47d1-aa4c-c5a670a58364"
    },
    {
        "author": "邹浩",
        "paragraphs": [
            "赏心自与月俱圆，今夜晴阴莫问天。",
            "秋色向人方有意，不逢星女不回船。"
        ],
        "title": "中秋日泛湖杂诗  其二",
        "id": "25715401-8747-4f49-84bd-e12ff650987e"
    },
    {
        "author": "邹浩",
        "paragraphs": [
            "望中白鸟点青烟，秋意交情两薄天。",
            "仙李骑鲸不知处，高吟谁继岳阳船。"
        ],
        "title": "中秋日泛湖杂诗  其三",
        "id": "bc40f88d-ffca-4c53-ace5-c26c38c6ddae"
    },
    {
        "author": "邹浩",
        "paragraphs": [
            "晚风知我兴飘然，力战浮云露远天。",
            "判却明朝官长骂，与君彻晓引金船。"
        ],
        "title": "中秋日泛湖杂诗  其四",
        "id": "25f8d779-91c9-44ec-824c-2243c11dd89c"
    },
    {
        "author": "邹浩",
        "paragraphs": [
            "从来笔力扫千军，卷舌无声岂不能。",
            "欲似元戎耀奇策，故令偏帅作先登。"
        ],
        "title": "中秋日泛湖杂诗  其五",
        "id": "3b6375a5-6ed4-4b76-b7f1-b7b0e0e85674"
    },
    {
        "author": "邹浩",
        "paragraphs": [
            "荷花影里逢君辈，棋子声中愧我能。",
            "拟上高楼对殷浩，更凭长啸引孙登。"
        ],
        "title": "中秋日泛湖杂诗  其六",
        "id": "8e64534a-cc22-4681-a664-348255258131"
    },
    {
        "author": "邹浩",
        "paragraphs": [
            "胡床兀兀坐忘情，似向曹溪见老能。",
            "若处樵歌好消息，妙高峰上许人登。"
        ],
        "title": "中秋日泛湖杂诗  其七",
        "id": "80563f5d-922c-40be-8285-3b2d89f67108"
    },
    {
        "author": "邹浩",
        "paragraphs": [
            "路转城隅更可怜，尽桥横处响潺湲。",
            "篙人不会凭舟意，径逐西风过水源。"
        ],
        "title": "中秋日泛湖杂诗  其八",
        "id": "cb7932c9-b4f6-4524-b08a-4db7628dab59"
    },
    {
        "author": "邹浩",
        "paragraphs": [
            "灵隐山前独子知，清溪浑似颍川湄。",
            "何当把手东南去，却向山前话此时。"
        ],
        "title": "中秋日泛湖杂诗  其九",
        "id": "23d75da4-2d3b-47aa-a08e-587c42f4075f"
    },
    {
        "author": "邹浩",
        "paragraphs": [
            "士龙拥鼻时一笑，司马忘机只言好。",
            "野人浪测君子心，应为狂吟分枯槁。"
        ],
        "title": "中秋日泛湖杂诗  其一○",
        "id": "3f030ff0-1928-4b46-ad06-9b7bcad4d823"
    },
    {
        "author": "邹浩",
        "paragraphs": [
            "舟去舟还秋半时，孤花细草雨霏霏。",
            "怪来诗句无清思，不见沙头双鹤飞。"
        ],
        "title": "中秋日泛湖杂诗  其一一",
        "id": "0431ff85-da71-4233-b96e-d9ba1c15be66"
    },
    {
        "author": "邹浩",
        "paragraphs": [
            "每将冲韵拟琴高，不值飞鸣心更劳。",
            "邂逅诗成似招隐，稲花深处举霜毛。"
        ],
        "title": "中秋日泛湖杂诗  其一二",
        "id": "3ca02c46-ffce-4073-abb7-5717e977410b"
    },
    {
        "author": "邹浩",
        "paragraphs": [
            "谁家修竹拂云电，影带晴光漾渌漪。",
            "风日无情促归楫，不教闲客共题诗。"
        ],
        "title": "中秋日泛湖杂诗  其一三",
        "id": "4a75aaf3-1ff1-42e3-9391-04760bacd544"
    },
    {
        "author": "邹浩",
        "paragraphs": [
            "早觉鸣鸠啼木杪，晚来晴日破天颜。",
            "不愁今夜云遮月，且凭阑干一看山。"
        ],
        "title": "中秋日泛湖杂诗  其一四",
        "id": "64482972-d9bf-400d-b583-7825eb9a7c1a"
    },
    {
        "author": "邹浩",
        "paragraphs": [
            "乍疑绝岸行飞鹜，还误游鱼出听琴。",
            "公子自随星斗去，水声他日是棠阴。"
        ],
        "title": "中秋日泛湖杂诗  其一五",
        "id": "ed161fff-4b9d-4fbe-bb09-a5bdf1d7c282"
    },
    {
        "author": "邹浩",
        "paragraphs": [
            "滥巾文会出重城，把笔时为蚯蚓鸣。",
            "日暮归来理章句，低头惭愧楮先生。"
        ],
        "title": "中秋日泛湖杂诗  其一六",
        "id": "9d26f5f8-de6b-4c97-887d-35c01600fbf9"
    },
    {
        "author": "邹浩",
        "paragraphs": [
            "兴尽归来潩水边，翠阴亭上奏繁弦。",
            "龙媒耳接新声惯，驻足西风不受鞭。"
        ],
        "title": "中秋日泛湖杂诗  其一七",
        "id": "8336bddc-e119-4cbe-a74c-cf8056b08ce1"
    },
    {
        "author": "邹浩",
        "paragraphs": [
            "杜陵秋拟问真源，博望亲从天上还。",
            "不使清风委平地，斯人今日在陉山。"
        ],
        "title": "次韵述之",
        "id": "b2c8857e-a373-416d-bb66-262369d2bace"
    },
    {
        "author": "邹浩",
        "paragraphs": [
            "翩翩风御返瀛洲，清梦还应此地游。",
            "凭仗云鸿寄消息，尔来何啻度三秋。"
        ],
        "title": "次韵德符展江怀世美",
        "id": "2d7301fe-e2e2-44ec-bd1a-347e3fd8eb28"
    },
    {
        "author": "邹浩",
        "paragraphs": [
            "霜落西陂晚，追携物外欢。",
            "孤芳迎日动，轻浪逐莲干。",
            "鱼计从来审，鸥盟未易寒。",
            "谁知少陵老，爱客似苏端。"
        ],
        "title": "次韵先生湖上有作",
        "id": "1c8741e8-6b61-45cf-b1c6-bfa102902f48"
    },
    {
        "author": "邹浩",
        "paragraphs": [
            "菱盘不复藏秋水，蒲剑犹能战晚风。",
            "共陟孤高更忘适，纷纷霜叶下晴空。"
        ],
        "title": "湖上",
        "id": "667b7413-0ce1-4532-b490-100b5f27827d"
    },
    {
        "author": "邹浩",
        "paragraphs": [
            "冉冉岁云暮，泠然流水心。",
            "他邦勤短策，今日慰孤斟。",
            "竹韵凌风远，花光受月侵。",
            "毫端落珠琲，三复故情深。"
        ],
        "title": "次韵陈君益见寄",
        "id": "03ecd71c-1707-4d9d-9697-04cdc0247d6a"
    },
    {
        "author": "邹浩",
        "paragraphs": [
            "何事委天数，平生嗤李寻。",
            "同时得君子，如古惜分阴。",
            "白髪日非故，黄花秋似深。",
            "谁知千里驾，中有岁寒心。"
        ],
        "title": "次韵罗正之朝散到临颍见寄",
        "id": "51be0693-929f-48ff-83c4-37c7c1e78c8c"
    },
    {
        "author": "邹浩",
        "paragraphs": [
            "北风鸣四野，饥鸟下黄昏。",
            "寒烛照无寐，孤怀谁与论。",
            "伊予赋招隐，抚事倍销魂。",
            "莫使衡门下，朝来独负暄。"
        ],
        "title": "代书招德符",
        "id": "d50d936f-df7b-403f-99d9-108d39fb5408"
    },
    {
        "author": "邹浩",
        "paragraphs": [
            "玄鸟未来阳鸟稀，广庭松竹皆故枝。",
            "书边痴坐送日月，春色过门都不知。"
        ],
        "title": "偶书",
        "id": "e0f8d35e-697e-48ee-80e7-bf4396165258"
    },
    {
        "author": "邹浩",
        "paragraphs": [
            "故人知我久忘情，不假苞苴远寄诚。",
            "金范晬容窥往制，丝传流水得遗声。",
            "邻鸡破晓炉边静，霜月储清席上横。",
            "香散曲终谁会意，与君相望一高城。"
        ],
        "title": "谢马叔宝惠佛像琴弦",
        "id": "518bd1a9-c036-4c97-a048-19b3764664ac"
    },
    {
        "author": "邹浩",
        "paragraphs": [
            "不见从来庵内人，结茅濒水更殷懃。",
            "云飞日日满天地，借问如何能伫云。"
        ],
        "title": "曾存之以伫云名庵以待缁流因作此戏之",
        "id": "b5113ea0-4854-4686-8b2b-64c9866444be"
    },
    {
        "author": "邹浩",
        "paragraphs": [
            "幕天云不动，庭竹晚生寒。",
            "好事倐假盖，拥炉聊整冠。",
            "香煤团薄雾，松麈落惊湍。",
            "思逸何当尽，邻家有谢安。"
        ],
        "title": "仲弓见访同过叔原",
        "id": "2a86a98e-a95e-4182-afcf-da5388c34c95"
    },
    {
        "author": "邹浩",
        "paragraphs": [
            "朅来幽韵与时分，雅称深沉扬子云。",
            "记取人间多恶草，一莸能败十年薫。"
        ],
        "title": "次韵述之谢寄兰",
        "id": "86d8071e-e209-4553-8fd8-739f4163bea2"
    },
    {
        "author": "邹浩",
        "paragraphs": [
            "浮云不傍此庵来，竹静幽兰一笑开。",
            "若处鲜鲜解人意，等闲冰破作春雷。"
        ],
        "title": "曾氏北园  其一",
        "id": "e907f692-89de-424a-a69e-30e714537b0e"
    },
    {
        "author": "邹浩",
        "paragraphs": [
            "藕花莲叶弄晴晖，长记君来作好诗。",
            "我亦池塘兴不浅，若为相望北风时。"
        ],
        "title": "曾氏北园  其二",
        "id": "36095332-42d1-4983-abf8-9504b95c26ea"
    },
    {
        "author": "邹浩",
        "paragraphs": [
            "江禽插颈梦初成，庭树横烟晚更轻。",
            "已恨重城落吾事，更堪明月向人生。"
        ],
        "title": "曾氏北园  其三",
        "id": "a23aa514-d33a-4efe-b6ae-0c71fb500cf6"
    },
    {
        "author": "邹浩",
        "paragraphs": [
            "苏郎北阙未寻盟，崔子西山尚掩扃。",
            "矫首空庭问怀抱，天高无路鴈边青。"
        ],
        "title": "曾氏北园  其四",
        "id": "51a3fdf5-5876-4bba-8c28-c98369c23ace"
    },
    {
        "author": "邹浩",
        "paragraphs": [
            "十年不折江南春，亭下双梅是故人。",
            "凭仗开时属青翼，已判飞雪满悬鹑。"
        ],
        "title": "曾氏北园  其五",
        "id": "ae96578f-5243-47dc-9d83-4fc6adc34ba5"
    },
    {
        "author": "邹浩",
        "paragraphs": [
            "白莲香火久凋零，还似乐天今服膺。",
            "我有一言人不解，请君问取北来僧。"
        ],
        "title": "曾氏北园  其六",
        "id": "b01ce6fa-adaa-4400-a084-42fff7d25bba"
    },
    {
        "author": "邹浩",
        "paragraphs": [
            "去年今日常种竹，今年此日还添栽。",
            "岂论传舍不吾有，但愿清阴遗後来。"
        ],
        "title": "种竹",
        "id": "d914fbb9-5a7b-4d2b-8f4a-430049094821"
    },
    {
        "author": "邹浩",
        "paragraphs": [
            "织女牵牛饯我车，归来篱菊已荣枯。",
            "韩城夫子旧青眼，肯使东斋屐齿疏。"
        ],
        "title": "次韵德符寄世美因以招之",
        "id": "a1e8dc38-28d9-4a9f-81f5-e4dd8146f00b"
    },
    {
        "author": "邹浩",
        "paragraphs": [
            "纷纷市道久成风，平地青楼作帝宫。",
            "白玉相看有君子，坐令高议薄冥鸿。"
        ],
        "title": "次韵承君见寄  其一",
        "id": "72964575-3ed6-455c-ae18-b479cc849764"
    },
    {
        "author": "邹浩",
        "paragraphs": [
            "生平勋业在诗书，黑绶翩翩下蘂珠。",
            "漳水功名未为最，他年丹槛更捐躯。"
        ],
        "title": "次韵承君见寄  其二",
        "id": "b0638df8-0a99-45d2-8fff-afda96cf280a"
    },
    {
        "author": "邹浩",
        "paragraphs": [
            "龙吟虎啸岭云开，卷罢残经首重回。",
            "命驾直因中散去，赍羊不为护军来。",
            "真情破腊融初日，高论先春骇迅雷。",
            "勉力古人论一报，终惭瓦砾异琼瑰。"
        ],
        "title": "谢承君见访",
        "id": "9af6f7a9-4820-4af0-8185-badf59365847"
    },
    {
        "author": "邹浩",
        "paragraphs": [
            "诗书久与壮心期，邂逅尘埃满客衣。",
            "不分寿陵终失步，更怜蘧瑗早知非。",
            "龙蟠旧水风雷在，玉韫寒山草木辉。",
            "大抵穷通有时节，莫将吾道羡雄飞。"
        ],
        "title": "次韵刘世德见赠",
        "id": "33ffae4d-03dc-4322-b2c2-4e11fecdbcfe"
    },
    {
        "author": "邹浩",
        "paragraphs": [
            "春随鼓角静浮游，放浪干坤百尺楼。",
            "北陌东阡政车马，一时高兴属清流。"
        ],
        "title": "次韵文仲元日登巽亭  其一",
        "id": "9b942c78-bb89-4d16-8a51-aa0552bca4b9"
    },
    {
        "author": "邹浩",
        "paragraphs": [
            "刺字漫来得古城，柳枝桃叶入春情。",
            "人间久迟东君到，独子相投盖始倾。"
        ],
        "title": "次韵文仲元日登巽亭  其二",
        "id": "e7eeaca3-3cf3-4bae-a6d3-8fdb23f188d3"
    },
    {
        "author": "邹浩",
        "paragraphs": [
            "儒冠染尽马蹄尘，又见年光冉冉新。",
            "寄我一枝无驿使，赖君佳句有阳春。",
            "雪边孤韵谢安石，风际幽香韩得真。",
            "何日相携拂衣去，澹烟微月楚江滨。"
        ],
        "title": "次韵马叔宝忆梅",
        "id": "0b7ee2d2-a73f-4f65-962e-96491f790a5e"
    },
    {
        "author": "邹浩",
        "paragraphs": [
            "王郎豪翰落明珠，自合鹓行俨帝居。",
            "底事奉常思协律，不归天禄更雠书。"
        ],
        "title": "仲弓意欲协律作此戏之",
        "id": "8976cb3e-6741-4992-8686-06bb7b4f7ffe"
    },
    {
        "author": "邹浩",
        "paragraphs": [
            "雪霁高阳里，欣欣春意深。",
            "旧游还入眼，何处复挥金。",
            "尘表谁南北，杯中失古今。",
            "重怜非土木，犹自一沉吟。"
        ],
        "title": "次韵仲孺用前韵寄世美二首  其一",
        "id": "2674e943-4205-4787-bf3d-d5272d089e2f"
    },
    {
        "author": "邹浩",
        "paragraphs": [
            "天宇梅边静，春光破蚁封。",
            "岭云犹过鴈，冰浪欲飞龙。",
            "玉镫随新约，茅檐祗故容。",
            "何当卷书去，相与豁尘胸。"
        ],
        "title": "次韵仲孺用前韵寄世美二首  其二",
        "id": "68331347-fdf0-4c04-9db5-f83f0cfbf698"
    },
    {
        "author": "邹浩",
        "paragraphs": [
            "前引苍龙驾，人间春欲光。",
            "遽先鸿灭影，应误蝶寻香。",
            "何事雪霜际，不随松桧长。",
            "无言倚晴日，酌水与君尝。"
        ],
        "title": "次韵文仲落梅",
        "id": "6666faab-670c-4419-877c-4270040f9051"
    },
    {
        "author": "邹浩",
        "paragraphs": [
            "二子麻衣掩旧春，霏霏眦血洒惊尘。",
            "白云不雨还遮岫，清颍无心解阅人。",
            "祸福循环终有数，诗书饱腹未为贫。",
            "何当跋马同君去，萝月松风慰秃巾。"
        ],
        "title": "次韵仲弓寄德符大受",
        "id": "71217f99-a46f-4739-b808-ef7c7694eafb"
    },
    {
        "author": "邹浩",
        "paragraphs": [
            "墙东金鼓不停声，知是将军奕世孙。",
            "莫浪鸣弓向飞鴈，一年一度到中原。"
        ],
        "title": "邻家集射",
        "id": "77cdd581-b723-4c2e-8673-7534828dd67e"
    },
    {
        "author": "邹浩",
        "paragraphs": [
            "滨水娟娟四五枝，不甘柳眼巧相窥。",
            "晚来快我江南思，似欲殷懃报小诗。"
        ],
        "title": "曾园见梅  其一",
        "id": "0b5f3561-bebc-4aed-a03a-5f451b31f9d3"
    },
    {
        "author": "邹浩",
        "paragraphs": [
            "姑射冰肌不黄土，洛阳玉容更青春。",
            "嗅风影日了无语，知我此心能几人。"
        ],
        "title": "曾园见梅  其二",
        "id": "18cd1baf-f37a-49dd-9f43-a262db27f125"
    },
    {
        "author": "邹浩",
        "paragraphs": [
            "不为梁园赋，因辞颍水滨。",
            "谁知遇风雪，孤坐耿阳春。",
            "问路无来辙，携笻匪旧邻。",
            "从君一樽酒，犹喜有诗人。"
        ],
        "title": "雪中怀述之",
        "id": "c2797ba9-c70f-4cf4-a158-3ebc82c33c37"
    },
    {
        "author": "邹浩",
        "paragraphs": [
            "晖晖晴日动寒灰，书罢衡门为子开。",
            "莫似王郎着杯酒，更无茶思竹边来。"
        ],
        "title": "招文仲",
        "id": "f59c654b-3de6-4588-b844-d49a6e57c5b2"
    },
    {
        "author": "邹浩",
        "paragraphs": [
            "香中日月久无邻，特地过从两玉人。",
            "何必开轩视天壤，角声嘹亮自知春。"
        ],
        "title": "闻小引呈仲孺文仲",
        "id": "dd9570cb-f53e-4e3d-9c4a-13cfd2dc21c4"
    },
    {
        "author": "邹浩",
        "paragraphs": [
            "庭下芝兰秀，堂中简策清。",
            "都缘无嗜好，不是近声名。"
        ],
        "title": "独坐",
        "id": "69bdfabf-6c02-4b27-ab5c-06fd7f0921b7"
    },
    {
        "author": "邹浩",
        "paragraphs": [
            "夏木如云作昼清，西豪无复岸纶巾。",
            "知君谈笑籍田去，又喜长安有故人。"
        ],
        "title": "闻仲弓得籍田令",
        "id": "0707ed49-9823-4a36-a26d-07d1c9a0a0f7"
    },
    {
        "author": "邹浩",
        "paragraphs": [
            "不为泥融俟燕还，自携秋事入春田。",
            "人间因得风光好，洗出从来寒食天。"
        ],
        "title": "对雨",
        "id": "e9d24b49-7224-48ae-bb95-0a5472867f8d"
    },
    {
        "author": "邹浩",
        "paragraphs": [
            "燕子声中藿食寒，北辕同轨得儒冠。",
            "槐檀新火未曾试，为觅山泉破小团。"
        ],
        "title": "寒食日诸友见过",
        "id": "939381a0-036c-4891-8435-15e8b2d3d0b6"
    },
    {
        "author": "邹浩",
        "paragraphs": [
            "西蜀地暖北地寒，长条殿春走衣冠。",
            "江亭巧作故时面，濯濯宫锦花成圑。"
        ],
        "title": "和仲孺前韵约赏展江海棠及简仲弓述之  其一",
        "id": "f1d3b34e-5f93-4d08-ba40-2bed004f0424"
    },
    {
        "author": "邹浩",
        "paragraphs": [
            "一日秋阳十日寒，李下多机难整冠。",
            "戴崇彭宣各天性，玉斧何当新月团。"
        ],
        "title": "和仲孺前韵约赏展江海棠及简仲弓述之  其二",
        "id": "5d3583a3-18c8-4c7d-8fc1-a29519a0dd1f"
    },
    {
        "author": "邹浩",
        "paragraphs": [
            "海棠簇簇弄繁英，随分相逢眼自青。",
            "一种风流似西蜀，何须心着展江亭。"
        ],
        "title": "曾园见海棠",
        "id": "53e9ca74-2e62-4e76-a824-55d411c4c0d4"
    },
    {
        "author": "邹浩",
        "paragraphs": [
            "西幕情真庭驻云，东幕心机门闭春。",
            "无端幽梦落蛇虺，漏泄风光来近邻。"
        ],
        "title": "戏明豫",
        "id": "08f24ec5-1c82-4adb-9c1a-f1559c2cd7c9"
    },
    {
        "author": "邹浩",
        "paragraphs": [
            "平日莼鲈计，犹随黄犊留。",
            "苏君验前语，裴子但孤舟。",
            "隋柳薫风岸，淮山霁月楼。",
            "故应今好在，为我一回头。"
        ],
        "title": "代者不以时至失仲孺同行之约怆然作此",
        "id": "dee776a7-f7eb-484e-b3f8-2c0d7ebaf1d3"
    },
    {
        "author": "邹浩",
        "paragraphs": [
            "三月三日颍水滨，兰亭故事颓冠巾。",
            "与君嗜好酷相似，速来同鲙盘中鳞。"
        ],
        "title": "上巳日招仲孺述之",
        "id": "c9bcc284-0893-4b27-b9d8-dbcdc99ad540"
    },
    {
        "author": "邹浩",
        "paragraphs": [
            "霜蹄遥指日边飞，犹得春湖一笑期。",
            "到此君方动离思，并将怀抱入新诗。"
        ],
        "title": "次韵仲弓马上",
        "id": "1a5232cc-3595-4ade-ac1e-6091ad6b29bf"
    },
    {
        "author": "邹浩",
        "paragraphs": [
            "北野阴成幄，崇朝得暂休。",
            "班荆无浊酒，交辔有清流。",
            "风絮闲相逐，晴丝懒自游。",
            "吾行亦朝夕，未拟问功裘。"
        ],
        "title": "次韵君表送仲弓回有作",
        "id": "77877475-d330-492f-8a1e-f7ae4b869313"
    },
    {
        "author": "邹浩",
        "paragraphs": [
            "芝堂公子读书忙，堂下酴醾晚自香。",
            "犹喜阿文清兴在，拟携双璧步斜阳。"
        ],
        "title": "招仲孺述之同过文仲看酴醾",
        "id": "98a7429a-1fcf-4a50-8e4c-b29d42c73b21"
    },
    {
        "author": "邹浩",
        "paragraphs": [
            "遶架应怜不记归，故分新摘慰栖迟。",
            "慧香妙质无人共，赖有青笺寄我诗。"
        ],
        "title": "次韵谢文仲惠酴醾",
        "id": "2d994968-1c1b-40bb-8ce9-2a76436ac4b2"
    },
    {
        "author": "邹浩",
        "paragraphs": [
            "黄落龙山暮，天高霁色澄。",
            "栖岩方自若，吾子亦难能。",
            "家学潜东国，时文斥茂陵。",
            "遥知见怀处，诗就耿寒灯。"
        ],
        "title": "次韵龙阳孔方平秋居见怀",
        "id": "393a274e-4839-4331-b86d-6e9b8601a444"
    },
    {
        "author": "邹浩",
        "paragraphs": [
            "冲寒来访喜生和，破恨新诗不必多。",
            "太皥初还好消息，从今日饮更无何。"
        ],
        "title": "次韵和钱塘诸公赏梅十绝  其一",
        "id": "038470ea-a528-4a22-b12f-a5939b5c26a3"
    },
    {
        "author": "邹浩",
        "paragraphs": [
            "琼英潜解叩灵台，一见先令双眼开。",
            "欲识情缘未忘处，不辞珠履步苍苔。"
        ],
        "title": "次韵和钱塘诸公赏梅十绝  其二",
        "id": "948eafd0-7be2-4152-b90c-8fb248f9acb1"
    },
    {
        "author": "邹浩",
        "paragraphs": [
            "云山寂寂水回回，幽境非缘世俗开。",
            "桃李无言且如此，自然人逐暗香来。"
        ],
        "title": "次韵和钱塘诸公赏梅十绝  其三",
        "id": "2029cbb1-b4ca-44b3-87a3-ffce79cef038"
    },
    {
        "author": "邹浩",
        "paragraphs": [
            "江天吹雪不胜繁，南北东西晚更昏。",
            "料得时人散车马，清吟应亦有英魂。"
        ],
        "title": "次韵和钱塘诸公赏梅十绝  其四",
        "id": "436a19fc-5117-4097-9d01-23ba8f39fa50"
    },
    {
        "author": "邹浩",
        "paragraphs": [
            "陈根未作去年花，天宇空明鴈影斜。",
            "忽上溪桥见颜色，不施朱粉似东家。"
        ],
        "title": "次韵和钱塘诸公赏梅十绝  其五",
        "id": "d26de75a-89e2-46a2-9fde-d14f0c5b086d"
    },
    {
        "author": "邹浩",
        "paragraphs": [
            "排闼端令天地开，万花从此四时催。",
            "政如匠石椎轮後，始有光华大辂来。"
        ],
        "title": "次韵和钱塘诸公赏梅十绝  其六",
        "id": "101d9c1f-0de8-4543-8caa-ef45dbafb0b2"
    },
    {
        "author": "邹浩",
        "paragraphs": [
            "东风柝柝动冰泥，素蕚迎春满故枝。",
            "早晚团空熟青实，人间消渇待真医。"
        ],
        "title": "次韵和钱塘诸公赏梅十绝  其七",
        "id": "7e5ef67b-cd02-43ac-ba76-97759d2b54a2"
    },
    {
        "author": "邹浩",
        "paragraphs": [
            "蜜蜂蝴蝶未狂飞，蝼蚁仍难上冻枝。",
            "惟有青松一千丈，相看曾共岁寒时。"
        ],
        "title": "次韵和钱塘诸公赏梅十绝  其八",
        "id": "37c9dd5c-e5ae-4f51-bfa2-b3e7560c98d8"
    },
    {
        "author": "邹浩",
        "paragraphs": [
            "绰约冰肌故自轻，玉衣玉食更鲜明。",
            "无心来此与君遇，莫起他时儿女情。"
        ],
        "title": "次韵和钱塘诸公赏梅十绝  其九",
        "id": "63b38422-5df3-42f7-b2dd-e1cf23c652e1"
    },
    {
        "author": "邹浩",
        "paragraphs": [
            "玉树森森太傅家，玲珑徐动晓风斜。",
            "可怜刻楮空机事，一叶三年犹未花。"
        ],
        "title": "次韵和钱塘诸公赏梅十绝  其一○",
        "id": "93888078-a3e3-49a4-b495-1ef441ba1be0"
    },
    {
        "author": "邹浩",
        "paragraphs": [
            "湖光收尽只芙蕖，决眦飞来白鸟孤。",
            "想见城南葛藤老，又将心境示妻孥。"
        ],
        "tags": [
            "西湖"
        ],
        "title": "戏舜俞游西湖",
        "id": "24eb69c4-6cdc-4e2a-86fa-803c223f84f7"
    },
    {
        "author": "邹浩",
        "paragraphs": [
            "西来黄轴塞虚空，都在圆光一点中。",
            "陌路劝君高着眼，宗风况即是家风。"
        ],
        "title": "赠周仁熟教授",
        "id": "bad63729-281a-431c-9892-4c1c162cadac"
    },
    {
        "author": "邹浩",
        "paragraphs": [
            "数椽茆屋异千间，惭愧君歌行路难。",
            "自昔牛羊多列鼎，只今藜藿未盈箪。",
            "须将嘉木殷勤植，莫把修鳞取次蟠。",
            "请看齐城不危困，功名岂复有田单。"
        ],
        "title": "次韵答李希白秀才",
        "id": "e4db9511-acd4-41ea-ab20-3e091878dce6"
    },
    {
        "author": "邹浩",
        "paragraphs": [
            "直欲掩关心似水，不知开国面如田。",
            "相逢一枕秋光里，疑是先生亦姓边。"
        ],
        "title": "次韵德符马上口占",
        "id": "f8ee42a7-c838-4a54-b86d-69bcd9b04903"
    },
    {
        "author": "邹浩",
        "paragraphs": [
            "极目三封日易斜，无因重守故庭花。",
            "春阴又是怜花草，燕子飞来知几家。"
        ],
        "title": "春阴",
        "id": "962468f8-feb9-485a-983c-7c085223a5c0"
    },
    {
        "author": "邹浩",
        "paragraphs": [
            "樱桃初熟露珠轻，客里光阴晓更清。",
            "犹恐先生只归梦，故携天籁入风声。"
        ],
        "title": "闻莺",
        "id": "b610f4ca-1b25-4fdf-80dd-c816054fc33b"
    },
    {
        "author": "邹浩",
        "paragraphs": [
            "山为屏障草为裀，黄犊群中早奋身。",
            "骨立诗书亦何有，不如参取坐忘人。"
        ],
        "title": "病卧读书",
        "id": "077444a2-4425-48e1-a578-6c36b6e3ab38"
    },
    {
        "author": "邹浩",
        "paragraphs": [
            "青衫白马吏天边，胸次长年只辋川。",
            "我愧无才似裴迪，亦缘春步见新篇。"
        ],
        "title": "次韵仲弓见答",
        "id": "516f9a78-f7ef-430c-923d-47e410c289ad"
    },
    {
        "author": "邹浩",
        "paragraphs": [
            "诵诗久欲陪苏焕，载酒谁怜访子云。",
            "莫道囊空乏供给，邻家芹菊许人分。"
        ],
        "title": "席上呈仲明",
        "id": "a4880223-6946-4681-8d7e-bf3f751b5c5f"
    },
    {
        "author": "邹浩",
        "paragraphs": [
            "城南兼吏隐，草树水中央。",
            "飞鸟有时到，惊尘无处扬。",
            "留春供燕集，落日借辉光。",
            "一自乌衣後，风流知几王。"
        ],
        "title": "次王彦鲁韵呈仲弓",
        "id": "cb977067-d62f-4937-9ef0-3bd82e4e9219"
    },
    {
        "author": "邹浩",
        "paragraphs": [
            "谷雨冥冥春尽头，故人重解去时舟。",
            "西湖好在一百顷，为我传声到白鸥。"
        ],
        "tags": [
            "西湖"
        ],
        "title": "送郭舜俞再任颍昌",
        "id": "f773d5e4-1ef1-445d-891f-546677d1c071"
    },
    {
        "author": "邹浩",
        "paragraphs": [
            "邹阳谩说曳长裾，东阁由来礼自殊。",
            "负郭田园倘无恙，不如归去老江湖。"
        ],
        "title": "初到京谒执政",
        "id": "8c76b653-c302-48de-8d83-7c8403e465fb"
    },
    {
        "author": "邹浩",
        "paragraphs": [
            "抱经何必叹空言，看取东郊旧力田。",
            "藨蓘倘能无落事，太阴居卯定丰年。"
        ],
        "title": "次韵文仲冬夜书怀  其一",
        "id": "a07c81b3-e111-4c60-9e01-44e659281aff"
    },
    {
        "author": "邹浩",
        "paragraphs": [
            "长冰迎日动堤塍，堤上人行似独醒。",
            "只有群鸥疑着在，一时飞舞起寒汀。"
        ],
        "title": "次韵文仲冬夜书怀  其二",
        "id": "e1c5b140-304e-4752-ab7c-df30e00984f1"
    },
    {
        "author": "邹浩",
        "paragraphs": [
            "冷官裘马怯凌风，咫尺云窗邈异封。",
            "长忆去年同燕处，竹边梨栗送残冬。"
        ],
        "title": "次韵文仲冬夜书怀  其三",
        "id": "8382d2eb-f910-4cf8-bf6e-f29fb7c7cad7"
    },
    {
        "author": "邹浩",
        "paragraphs": [
            "红香吹尽绿阴垂，恰似当年锡宴时。",
            "今日玉津楼下过，午声依旧啭黄鹂。"
        ],
        "title": "初夏过西苑呈商居平程良弼二年兄",
        "id": "98545beb-4197-44bb-93d5-ebacfd9146a9"
    },
    {
        "author": "邹浩",
        "paragraphs": [
            "兴来云路欲飞仙，风更吹凉入绮钱。",
            "岂但乌衣今莫逆，也知白鸟旧相便。",
            "波随静止荷初展，舟逐闲移楫自眠。",
            "我亦书边有余日，与君同到五湖天。"
        ],
        "title": "次韵蔡天启寄籍田令",
        "id": "86908297-6db2-4d79-819b-b36e3bf73de4"
    },
    {
        "author": "邹浩",
        "paragraphs": [
            "五月沉阴久不开，冷风吹雨满天街。",
            "老农且莫愁蚕麦，丞相祈晴已宿斋。"
        ],
        "title": "雨中",
        "id": "ca25a13c-2176-4479-aa8b-a580bb1c7c83"
    },
    {
        "author": "邹浩",
        "paragraphs": [
            "雨中竹叶不胜翠，风过榴花元自红。",
            "门外喧喧正商贾，与君趺坐入真空。"
        ],
        "title": "与存之会相国",
        "id": "98dba763-6647-4a52-93d9-afa8fb7d863e"
    },
    {
        "author": "邹浩",
        "paragraphs": [
            "朱衣象笏肃宾阶，平昔襟怀向我开。",
            "犹恐孤根自摇荡，故传好语梦中来。"
        ],
        "title": "梦阎求仁",
        "id": "54b99373-490f-4878-bc14-bd31785dbeb2"
    },
    {
        "author": "邹浩",
        "paragraphs": [
            "痩骨崚嶒耸碧峰，应缘曾住大明东。",
            "道吾埋没今何处，少室分张昔已空。",
            "殿阁不移秋际影，松篁犹韵晓来风。",
            "为人彻困无人解，借问三生庞德翁。"
        ],
        "title": "登建隆回呈俞秀老",
        "id": "efee1821-54fb-47b6-b3c6-7c8268e83d83"
    },
    {
        "author": "邹浩",
        "paragraphs": [
            "虎丘山色最宜秋，山下溅溅亦可舟。",
            "北去几年空好梦，东来今日快昏眸。",
            "邦畿正蔼无双誉，杖履仍逢第一流。",
            "邂逅高风许追逐，异时应拟岘山头。"
        ],
        "title": "虎丘晚归呈同游",
        "id": "c7c47e25-2c18-4370-b3a2-7eaa093c749e"
    },
    {
        "author": "邹浩",
        "paragraphs": [
            "虎据千年一故丘，尔来形胜绝南州。",
            "池清不碍龙收影，台迥犹疑石点头。",
            "白日青天秋更好，幅巾藜杖晓同游。",
            "遥知正拥双旌坐，直上云峰一凭楼。"
        ],
        "title": "济明不预虎丘之游作此寄之",
        "id": "fc194b63-1c22-48b3-9633-609b9c1a4f9e"
    },
    {
        "author": "邹浩",
        "paragraphs": [
            "长笑空言谩九丘，更携余刃佐方州。",
            "老奸不复潜封内，佳句终然到笔头。",
            "秋入江山供远思，路回猿鹤伫清游。",
            "只应未厌斯民乐，还听钟鸣十二楼。"
        ],
        "title": "再用前韵答济明见和",
        "id": "8f1f5c96-6aa0-47f7-916f-e61f6cb3f7de"
    },
    {
        "author": "邹浩",
        "paragraphs": [
            "天宇霜来岘首高，爽心先寄雪中桡。",
            "早陪胜集方多暇，应念前人不复朝。",
            "鴈影有时摇莽苍，江声终日上岧嶤。",
            "遥知清绝诗成际，正似寒窗火欲销。"
        ],
        "title": "次韵和通判梁端夫朝奉晓登岘山有作",
        "id": "ff11d429-8508-4339-93df-b2e91b10ad82"
    },
    {
        "author": "邹浩",
        "paragraphs": [
            "过额纷纷竞扫眉，此心直与古人期。",
            "三年并席惟夫子，一笑忘言谢小儿。",
            "江国旧编尘漠漠，帝乡新路日迟迟。",
            "儒冠道在无通塞，莫问高门知不知。"
        ],
        "title": "次韵和端夫席上送樗年",
        "id": "d0cbc5b9-acce-4306-9d06-26a2d583566c"
    },
    {
        "author": "邹浩",
        "paragraphs": [
            "江南秀色满崔嵬，上得平山入眼来。",
            "遥想归心动朝夕，不应犹待八仙开。"
        ],
        "title": "寄世美",
        "id": "67fb445f-c7b5-4f4e-aa57-b83814071795"
    },
    {
        "author": "邹浩",
        "paragraphs": [
            "破竹诛茆屋数椽，尔来风雨荡朝昏。",
            "岂知东阁犹堪廐，若比胶庠不可园。",
            "蓬荜已甘聊卒岁，栋梁谁谓入衡门。",
            "因公起我高堂意，更乞余材千万根。"
        ],
        "title": "谢端夫惠梁因求余材",
        "id": "fdf89d50-24c8-41ce-90a3-5e39a6377731"
    },
    {
        "author": "邹浩",
        "paragraphs": [
            "朝衣暂此拥屏星，长笑他时智慧昏。",
            "不以诚心尊孔氏，却将吾道奉祇园。",
            "由来博施能周物，曾是寒生亦叩门。",
            "只恐堂成待公落，镜中黄色尚山根。"
        ],
        "title": "再用前韵答端夫见和",
        "id": "9ea7a9fa-db5a-4f7f-a1d2-54aea131c1ee"
    },
    {
        "author": "邹浩",
        "paragraphs": [
            "百里江天指顾中，大夫真有古人风。",
            "似闻斋馆成功久，应许余材入泮宫。"
        ],
        "title": "简襄阳令田世德通直求余材",
        "id": "82da45c7-a8d4-4884-8375-5793e0e04d8d"
    },
    {
        "author": "邹浩",
        "paragraphs": [
            "诚意通羣祀，朝来忽已飘。",
            "六花纷汗漫，千里入均调。",
            "赵璧光凌日，隋珠暗掷宵。",
            "老农愁自判，稚子喜来娇。",
            "化育知难诘，形容岂易描。",
            "白盐聊比拟，黄竹谩讴谣。",
            "谈柄迷修麈，朝衣夺素貂。",
            "丰穰归嗣岁，收拾谢枯樵。",
            "浅露先生履，深齐惠可腰。",
            "思添韦应物，狂助盖寛饶。",
            "民食逃艰粒，宸心定解焦。",
            "楼高天构玉，池迥地疏瑶。",
            "爽韵陪松桧，严声陋鼓箫。",
            "亡羊空道路，失鹤但云霄。",
            "抚运年将往，侵人鬓欲凋。",
            "题舆真健笔，险句压寒绡。",
            "重愧非名士，兹焉缀下寮。",
            "主宾参沔渡，杖履集山椒。",
            "故事梁园在，风流楚国遥。",
            "琼瑰争报复，宇宙一漂摇。",
            "莫讶春来晚，春来待此消。"
        ],
        "title": "次韵和端夫喜望之祈雪有应",
        "id": "b978e879-c67e-4b91-8b12-47aef882ddd2"
    },
    {
        "author": "邹浩",
        "paragraphs": [
            "万物归根後，端来兆物华。",
            "仙姿凝鹤氅，云路拥羊车。",
            "但喜天时正，宁知帝力加。",
            "有田皆玉粒，无树不琼花。",
            "浪说朱蹄马，空余白首鸦。",
            "酒边深荐爽，穽处巧藏窊。",
            "径断回樵斧，波浑倚钓槎。",
            "高门委金帛，阴壑蜕龙蛇。",
            "功茂丰年谷，名喧好事茶。",
            "丛轻颓瓦竹，摇迥动签牙。",
            "蝶冷残初梦，蜂寒閟两衙。",
            "殷勤非俗韵，潇洒是生涯。",
            "火变人窥异，军潜夜肃哗。",
            "暗香迷绽蘂，新筑路平沙。",
            "寸食方从寄，扁舟未可拏。",
            "只应清兴在，犹似子猷家。"
        ],
        "title": "次韵慎微雪",
        "id": "876ac0d2-a76d-49e1-bdaf-6daedcb1838a"
    },
    {
        "author": "邹浩",
        "paragraphs": [
            "篮舆还自斗边城，雪夜干坤分外清。",
            "我为捐书径眠去，寒光犹助一窗明。"
        ],
        "title": "次韵和慎微雪夜饮归",
        "id": "a10bf108-0427-4432-8454-a08e7a237784"
    },
    {
        "author": "邹浩",
        "paragraphs": [
            "荆山汉水雪边春，满眼风流见古人。",
            "领略此心谁与尽，从容高义势难亲。",
            "静摇庵影竹如昨，清弄池光梅欲新。",
            "知子相忘忘未得，禅床推倒就车轮。"
        ],
        "title": "招颍昌曾存之",
        "id": "9fbcf0ae-eba9-4f92-87d7-56dcb2245228"
    },
    {
        "author": "邹浩",
        "paragraphs": [
            "云拥招提自一家，僧前百鸟正衔花。",
            "长官不怕惊飞去，犹向山头放晚衙。"
        ],
        "title": "延庆山中呈田世德",
        "id": "a17439aa-a1be-4b78-b3f0-e017fb3614f2"
    },
    {
        "author": "邹浩",
        "paragraphs": [
            "红锦暖笼樽酒後，绛纱轻覆简书前。",
            "悬知纸帐君无用，斥与边韶助昼眠。"
        ],
        "title": "简仲益求纸帐",
        "id": "4094206e-0296-4d71-9801-d7b0760b2113"
    },
    {
        "author": "邹浩",
        "paragraphs": [
            "茆屋初成亦可怜，更悬青帐小窗前。",
            "不嫌索寞无春梦，解使君心合眼眠。"
        ],
        "title": "仲益以帐来且有就榻眠之句复次韵与之",
        "id": "2831f1ad-30d5-48e8-876d-fab90dfcbe59"
    },
    {
        "author": "邹浩",
        "paragraphs": [
            "干坤为室月为灯，今夕先生眼倍青。",
            "笑尽筌蹄聊把手，不知何处是中庭。"
        ],
        "title": "元夕过唐潜亨  其一",
        "id": "609af9e4-7698-469a-a73e-3d8b3606ef6b"
    },
    {
        "author": "邹浩",
        "paragraphs": [
            "藏拙堂深不浪开，夜光容我卷书来。",
            "梅花傲雪初无语，斗柄催春忽自回。"
        ],
        "title": "元夕过唐潜亨  其二",
        "id": "fef849fe-17ee-4835-9dc8-0963b819d911"
    },
    {
        "author": "邹浩",
        "paragraphs": [
            "参禅不学庞居士，得句犹如孟浩然。",
            "要识从来用心处，閴无车马到门前。"
        ],
        "title": "元夕过唐潜亨  其三",
        "id": "6bdc39aa-d717-4ee0-85d7-2d1fefa51a02"
    },
    {
        "author": "邹浩",
        "paragraphs": [
            "窈窕峰峦藏宝刹，峥嵘楼阁倚晴天。",
            "我来不问东西寺，径就僧堂借榻眠。"
        ],
        "title": "送谷隐呈同行诸公",
        "id": "bff3d9c6-83be-4c70-9d6b-ae7ff78271bd"
    },
    {
        "author": "邹浩",
        "paragraphs": [
            "关西关北渐芳菲，晓马凌春入翠微。",
            "山向吾曹正多思，不应揽辔屡言归。"
        ],
        "title": "仲益欲归作此留之",
        "id": "fa67c955-1a3b-4b1e-ae01-45a38cd06941"
    },
    {
        "author": "邹浩",
        "paragraphs": [
            "分如松柏老相看，桃李风前共岁寒。",
            "只恐功名挽公去，一春能得几游盘。"
        ],
        "title": "次韵答端夫约春游",
        "id": "d87359a7-40d6-46c2-a4b3-32cc21651343"
    },
    {
        "author": "邹浩",
        "paragraphs": [
            "镜里年华鬓未苍，春山且喜渐芬芳。",
            "功名富贵时来耳，底事灵台着庙堂。"
        ],
        "title": "次韵答仲益见简",
        "id": "4a94c0ea-991a-4119-a3d4-be07b8d50c44"
    },
    {
        "author": "邹浩",
        "paragraphs": [
            "暖律稽迟太史占，风前犹复弄威严。",
            "不妨豪客成樽俎，重使斯民困米盐。",
            "但见青峰皆玉笋，岂知白屋是茆檐。",
            "何人隐入羣羊去，应笑痴儿认角尖。"
        ],
        "title": "次韵和潜亨雪  其一",
        "id": "bcbada39-8f10-4298-b068-6db262354f05"
    },
    {
        "author": "邹浩",
        "paragraphs": [
            "朝来一色换纷华，眩眼端如醉後车。",
            "岂待三年方楮叶，虽非八月亦芦花。",
            "李边照曜河南日，柳外缤纷靖节家。",
            "欲上云岩访禅老，路迷空想举长叉。"
        ],
        "title": "次韵和潜亨雪  其二",
        "id": "b1cc95d0-a936-4728-8e6c-77bd3f981ae0"
    },
    {
        "author": "邹浩",
        "paragraphs": [
            "万株桑柘拥江城，中有梅花独自清。",
            "不近樽罍免攀折，会须结实助和羮。"
        ],
        "title": "谒武侯道中  其一",
        "id": "c39d0ae3-6c6f-4496-b7a3-a8d1180acdff"
    },
    {
        "author": "邹浩",
        "paragraphs": [
            "先生龙卧此山丘，宇宙曾经几运筹。",
            "一自英雄三顾後，至今车马不曾休。"
        ],
        "title": "谒武侯道中  其二",
        "id": "bd50f9ef-c2ce-4b46-acda-cb9d944fcb98"
    },
    {
        "author": "邹浩",
        "paragraphs": [
            "万山山上塔擎天，万山山下碑沉渊。",
            "天光渊影晓相入，一碧万里青春前。"
        ],
        "title": "谒武侯道中  其三",
        "id": "ee6ad4d8-d02c-4ebc-ba25-f1606040aa19"
    },
    {
        "author": "邹浩",
        "paragraphs": [
            "晚雨霏霏江上来，长江水色蒲萄醅。",
            "鸬鹚鸧鸹得意处，凌风荡桨从东回。"
        ],
        "tags": [
            "长江"
        ],
        "title": "谒武侯道中  其四",
        "id": "8e48277f-3aba-4386-ba6d-212f531e3898"
    },
    {
        "author": "邹浩",
        "paragraphs": [
            "万山横出波面浮，山前舟楫凌飞鸥。",
            "遥看塔庙带残日，蓬莱方丈金鳌头。"
        ],
        "title": "谒武侯道中  其五",
        "id": "a76bac2d-7085-49a1-b290-c91eb61b3dc6"
    },
    {
        "author": "邹浩",
        "paragraphs": [
            "炙背轩楹日转时，博山炉顶驻游丝。",
            "先生妙与此心契，凭仗清香一解颐。"
        ],
        "title": "送香潜亨",
        "id": "a6752800-8f22-4fff-95da-9e24b6690ef2"
    },
    {
        "author": "邹浩",
        "paragraphs": [
            "不见紫芝今几年，朅来眉宇照山川。",
            "关南关北风流在，犹得时时一举鞭。"
        ],
        "title": "次韵答谢公靖节推将至襄阳见寄  其一",
        "id": "c2b11000-25a2-495e-a48c-3cfc4ebe096a"
    },
    {
        "author": "邹浩",
        "paragraphs": [
            "宾主相忘沔水滨，高风谁与向来亲。",
            "君能鸡黍酬初诺，我亦虀盐得此春。",
            "桃李无言方永日，江山有路正宜人。",
            "直须弄凤骑龙去，莫使身为可畏身。"
        ],
        "title": "次韵答谢公靖节推将至襄阳见寄  其二",
        "id": "449f5c10-d902-4a79-b99d-fb3c8720dbe2"
    },
    {
        "author": "邹浩",
        "paragraphs": [
            "少室峰前松插天，栋梁余力焕青编。",
            "东斋政欲捐书坐，往助子云成太玄。"
        ],
        "title": "送墨潜亨",
        "id": "fe0da39c-fd58-4763-b926-0891c9da5f46"
    },
    {
        "author": "邹浩",
        "paragraphs": [
            "真淡先生早杜门，三香亭上自干坤。",
            "人间巧舌犹蠭起，子独抠衣识道尊。",
            "几日凯风吹户牖，只今归路指丘园。",
            "将分索我微言赠，欲赠微言无可言。"
        ],
        "title": "送李拱之秀才还唐州",
        "id": "d33f9ad9-5529-4546-8317-cb8e690769f7"
    },
    {
        "author": "邹浩",
        "paragraphs": [
            "拄杖横担得自由，冷云飞雪下南州。",
            "殷勤要识庐山面，五老峰前一举头。"
        ],
        "tags": [
            "庐山"
        ],
        "title": "送居政禅者游庐阜",
        "id": "c84156fd-e247-4fac-9961-28ab209522fd"
    },
    {
        "author": "邹浩",
        "paragraphs": [
            "岘山脚下江水生，普宁寺前舟楫行。",
            "细民无钱不得渡，老幼相持愁叹声。"
        ],
        "title": "六月六日城外马上呈世德  其一",
        "id": "e74064d8-eb91-4810-86ef-7816d6bc037c"
    },
    {
        "author": "邹浩",
        "paragraphs": [
            "虎头凤麓连长堤，随山刊木路可为。",
            "长官仁政及物远，一时力役民忘疲。"
        ],
        "title": "六月六日城外马上呈世德  其二",
        "id": "9f5d8132-0b82-40d2-b45b-8bd46d32443d"
    },
    {
        "author": "邹浩",
        "paragraphs": [
            "闭门不啻似泄柳，排闼何由如舞阳。",
            "怜君肝胆便楚越，使我南北成参商。"
        ],
        "title": "仲益遽塞便门作此戏之",
        "id": "292e834a-338a-4c2d-8f2c-6792ad2196a8"
    },
    {
        "author": "邹浩",
        "paragraphs": [
            "暑窗已觉书生蠧，饥腹还惊雨後雷。",
            "珍重先生解人意，芸香桃实一时来。"
        ],
        "title": "谢潜亨惠芸香紫桃",
        "id": "e9bb2b1f-f5c1-4978-8222-82e638086f70"
    },
    {
        "author": "邹浩",
        "paragraphs": [
            "昨来不肯听朝鸡，乞得真宫即日归。",
            "老衲蒲团闲共倚，少师玉麈醉同挥。",
            "谁知捷径嵩山在，未觉心驰魏阙非。",
            "绿鸭陂中钓竿手，只应从此叩黄扉。"
        ],
        "title": "闻存之游京师且邸报达官有荐之者",
        "id": "33e80392-9934-4f2f-b225-33e4eb8cbb14"
    },
    {
        "author": "邹浩",
        "paragraphs": [
            "扫尽人间冰雪寒，鱼龙鳞甲动斒斓。",
            "向来协气无踪迹，从此氤氲满世还。"
        ],
        "title": "次韵和师稷清明怀乡之什  其一",
        "id": "d93face1-28d8-4bbc-a648-a79eb9aadcea"
    },
    {
        "author": "邹浩",
        "paragraphs": [
            "眼里飞蝇日夜侵，对时宁复壮年心。",
            "故人把手知难遇，强起禅冠插旧簪。"
        ],
        "title": "次韵和师稷清明怀乡之什  其二",
        "id": "19640f43-f4b9-4adb-84fb-06fc0d266bff"
    },
    {
        "author": "邹浩",
        "paragraphs": [
            "天路幽禽暖颉颃，芝兰抽砌叶初长。",
            "自怜骨立风光里，勉向原头泣奉尝。"
        ],
        "title": "次韵和师稷清明怀乡之什  其三",
        "id": "70beb999-9c2e-4300-81db-b4331123e50a"
    },
    {
        "author": "邹浩",
        "paragraphs": [
            "春声入鼓晓冬冬，春色盈花晚更红。",
            "陶冶东君了无意，一时分付与晴风。"
        ],
        "title": "次韵和师稷清明怀乡之什  其四",
        "id": "1a2128e5-fc8b-4596-9821-be1f6d2e612b"
    },
    {
        "author": "邹浩",
        "paragraphs": [
            "冥心无物契毘耶，触处俱为剡水涯。",
            "却怪年来被春恼，逢人不觉叹浮家。"
        ],
        "title": "次韵和师稷清明怀乡之什  其五",
        "id": "5d87569f-2ac4-4214-9195-1e52f9991d11"
    },
    {
        "author": "邹浩",
        "paragraphs": [
            "青鞋布袜水云乡，胜践曾同物外忙。",
            "欲寄沃州双涙去，松阴高冢是星郎。"
        ],
        "title": "次韵和师稷清明怀乡之什  其六",
        "id": "d4d97269-f852-4601-b686-28bdfc2b2b48"
    },
    {
        "author": "邹浩",
        "paragraphs": [
            "南明山下枕清流，胸次尘无一点留。",
            "只恐少微黄色动，终然来作济川舟。"
        ],
        "title": "次韵和师稷清明怀乡之什  其七",
        "id": "bcd4b8e1-f282-4762-9a10-29c2650b3aa3"
    },
    {
        "author": "邹浩",
        "paragraphs": [
            "高水笼轩翠作行，枕书闲听雨浪浪。",
            "别来一念终难灭，犹得追论几席傍。"
        ],
        "title": "次韵和师稷清明怀乡之什  其八",
        "id": "06ae9ad3-2cb7-4194-b2cb-574705464c91"
    },
    {
        "author": "邹浩",
        "paragraphs": [
            "观象悬知岁有成，通宵格泽照天明。",
            "余生饭饱无它事，坐看纷纷万物情。"
        ],
        "title": "次韵和师稷清明怀乡之什  其九",
        "id": "f31c194b-f31f-4fac-81dd-4f8c84b74141"
    },
    {
        "author": "邹浩",
        "paragraphs": [
            "三元甲子几回旋，前日沧溟今甫田。",
            "惟有交情似春寿，蟠桃花里自年年。"
        ],
        "title": "次韵和师稷清明怀乡之什  其一○",
        "id": "8f0f9a63-97e7-4c06-b862-c795411ff79f"
    },
    {
        "author": "邹浩",
        "paragraphs": [
            "几日江云凝不流，欲将胜事一齐收。",
            "干坤破夜端为昼，草木留春不复秋。",
            "黄竹作歌君得意，素娥行酒我消愁。",
            "须知身世尘埃尽，直到广寒宫里游。"
        ],
        "title": "次韵和永守丁葆光大夫对雪",
        "id": "d1b32c76-061e-49aa-8ae9-b23854a72c73"
    },
    {
        "author": "邹浩",
        "paragraphs": [
            "雪晴新兴与春俱，脱略司空城旦书。",
            "衡岳带云回玉辇，楚江浮日动金鱼。",
            "故人情远欣相遇，梦境时来信所如。",
            "北阙遥瞻念图报，恩深犹在免诛锄。"
        ],
        "title": "次韵和葆光晚望",
        "id": "7ad96cfd-db51-4e00-ad9b-7a002e593895"
    },
    {
        "author": "邹浩",
        "paragraphs": [
            "岳阳楼上望重湖，混合干坤入太虚。",
            "若比恩波未为阔，此身犹得曳长裾。"
        ],
        "tags": [
            "岳阳楼"
        ],
        "title": "登岳阳楼",
        "id": "8a9a7d26-6fbe-40cf-b6fc-fc851034615b"
    },
    {
        "author": "邹浩",
        "paragraphs": [
            "清湘浮影动涟漪，寒日收光下翠微。",
            "回首君亲正无奈，幽禽俄叫不如归。"
        ],
        "title": "潇湘道中  其一",
        "id": "fb1621f9-d46a-4cac-b515-0c36053254f8"
    },
    {
        "author": "邹浩",
        "paragraphs": [
            "极目潇湘漾碧澜，万峰插水巧弯环。",
            "我来日日忘饥坐，却爱真山似假山。"
        ],
        "title": "潇湘道中  其二",
        "id": "027c2225-488a-40a6-b193-af0a7aa2dcca"
    },
    {
        "author": "邹浩",
        "paragraphs": [
            "万死犹轻罪有余，恩容循省但流居。",
            "潇湘二水相逢处，无复波涛今自如。"
        ],
        "title": "潇湘道中  其三",
        "id": "49eb9de5-f487-448b-9402-a748c40704f9"
    },
    {
        "author": "邹浩",
        "paragraphs": [
            "杉松无数拥高坟，想见今朝奠酒樽。",
            "惟我罪深难赦宥，五千里外惨销魂。"
        ],
        "title": "十月一日",
        "id": "8f19c73f-4568-41d0-8ffe-d4cc9daec331"
    },
    {
        "author": "邹浩",
        "paragraphs": [
            "祖考流光岂有穷，不能肖似忝家风。",
            "北红塔畔清明节，心折高山怅望中。"
        ],
        "title": "寒食日",
        "id": "3c3a2fae-cfa2-48c0-ab57-248b241765b7"
    },
    {
        "author": "邹浩",
        "paragraphs": [
            "行尽江湖见尽山，无穷气象杳难攀。",
            "知师笔有维摩力，为我移来助解颜。"
        ],
        "title": "寄花光仁老",
        "id": "52a9d404-3775-4cbc-b86a-08f375cf1652"
    },
    {
        "author": "邹浩",
        "paragraphs": [
            "二月八日春气分，忽见梅英枝上繁。",
            "颠狂索酒醉复醒，知是笔端回化元。"
        ],
        "title": "仁老寄墨梅  其一",
        "id": "c98d528b-187c-4729-ae84-fe98e5fad6a3"
    },
    {
        "author": "邹浩",
        "paragraphs": [
            "岭南消息报来新，正想梅花傍酒樽。",
            "生出两枝遥寄我，道人方便信多门。"
        ],
        "title": "仁老寄墨梅  其二",
        "id": "a45c71b1-1195-488f-aa13-a9d5012f453e"
    },
    {
        "author": "邹浩",
        "paragraphs": [
            "前年谪向新州去，岭上寒梅正作花。",
            "今日霜缣玩标格，宛然风外数枝斜。"
        ],
        "title": "仁老寄墨梅  其三",
        "id": "54eb5b21-c572-427e-8ee5-8341a7238046"
    },
    {
        "author": "邹浩",
        "paragraphs": [
            "马祖庵头挂钵囊，晚随缘出住花光。",
            "僧繇一笔无人会，戏作寒梅自在芳。"
        ],
        "title": "仁老寄墨梅  其四",
        "id": "04106f9c-d7a7-4ea4-82d6-a1c09cbadb59"
    },
    {
        "author": "邹浩",
        "paragraphs": [
            "解衣盘礴写梅真，一段风流墨外新。",
            "依约江南山谷里，溪烟疏雨见精神。"
        ],
        "title": "仁老寄墨梅  其五",
        "id": "130434b7-017e-439b-a051-9be96b6e278e"
    },
    {
        "author": "邹浩",
        "paragraphs": [
            "金张许史竞东风，魏紫姚黄醉眼中。",
            "宾客贵人吾不预，独将清韵照禅宫。"
        ],
        "title": "仁老寄墨梅  其六",
        "id": "de7fa02c-3fd1-462b-b96e-19beefd79f0c"
    },
    {
        "author": "邹浩",
        "paragraphs": [
            "春晚晴光破雨回，闲将花轴傍檐开。",
            "炉烟细逐轻风散，疑是香随梅处来。"
        ],
        "title": "仁老寄墨梅  其七",
        "id": "c8a49a6d-b45a-49da-867d-262dc7f81bce"
    },
    {
        "author": "邹浩",
        "paragraphs": [
            "南华老子定相亲，应问三湘放逐臣。",
            "为报君恩似天地，不教重作岭南人。"
        ],
        "title": "送僧慈愿游南华",
        "id": "620af6d9-a93f-49e1-89fd-e47f1bd1d5d3"
    },
    {
        "author": "邹浩",
        "paragraphs": [
            "踏雪寻山亦自奇，归来追想欲吟诗。",
            "孺人顾我忽然笑，却道君今休更痴。"
        ],
        "title": "冒雪渡江游朝阳火星二岩既归戏作",
        "id": "cc0fcf9e-d14d-44e2-96b6-439eee04a670"
    },
    {
        "author": "邹浩",
        "paragraphs": [
            "合门拜表贺君王，数载追陪鹓鹭行。",
            "郁郁匆匆又元日，望云空断九回肠。"
        ],
        "title": "元日  其一",
        "id": "7b424c1b-4b36-422d-9864-d2fe545cb082"
    },
    {
        "author": "邹浩",
        "paragraphs": [
            "斑衣爵跃为亲寿，岁岁年年兄弟同。",
            "今日潇湘亦佳节，独将无语对东风。"
        ],
        "title": "元日  其二",
        "id": "642556d2-f49d-44e8-8f35-e4e2c86f716f"
    },
    {
        "author": "邹浩",
        "paragraphs": [
            "此身何物比仪形，风里孤蓬水上萍。",
            "莫道南来无可绩，为谁扶出老人星。"
        ],
        "title": "元日  其三",
        "id": "fadf907a-2111-40d7-9035-1371f0d595af"
    },
    {
        "author": "邹浩",
        "paragraphs": [
            "南来日日望新年，今日新年到眼前。",
            "笑语妻儿莫惆怅，即随归燕上归船。"
        ],
        "title": "元日  其四",
        "id": "d1e4cba9-e4bd-4139-a01f-bcb16f85dfa0"
    },
    {
        "author": "邹浩",
        "paragraphs": [
            "寒雪欻随残臈尽，暖风端逐早春回。",
            "人间无数芳菲眼，会见干坤特地开。"
        ],
        "title": "元日  其五",
        "id": "7a64201e-e395-42a7-918b-8620248bd756"
    },
    {
        "author": "邹浩",
        "paragraphs": [
            "红梅阁下梅香动，青草湖边草色新。",
            "鼓枻行将指归路，倚栏犹得会乡人。"
        ],
        "title": "元日  其六",
        "id": "84dafccc-edfc-43f5-bdd3-44c31688773b"
    },
    {
        "author": "邹浩",
        "paragraphs": [
            "莫怪今朝雨不休，天工着意在年头。",
            "尘埃浣涤须教尽，始得风光遍九州。"
        ],
        "title": "元日  其七",
        "id": "d41176ad-acc5-4c33-b5ef-ec65710e93a8"
    },
    {
        "author": "邹浩",
        "paragraphs": [
            "版筑何求终见起，金縢不辩自能开。",
            "君恩滉漾无边际，解逐东风向我来。"
        ],
        "title": "元日  其八",
        "id": "6a320154-dcb6-4fc3-a999-e1fd75f03e5d"
    },
    {
        "author": "邹浩",
        "paragraphs": [
            "钟铭勋业今何在，土偶形容尚俨然。",
            "惟有老僧心不改，殷懃歌呗作三年。"
        ],
        "title": "悼范丞相  其一",
        "id": "283be6c4-9773-49a1-82b1-ba35fbe6fe7d"
    },
    {
        "author": "邹浩",
        "paragraphs": [
            "公骑箕尾归天去，我放江湖继踵来。",
            "邂逅招提见遗像，尚疑东合为贤开。"
        ],
        "title": "悼范丞相  其二",
        "id": "e6cdfdcf-b3a9-4a1e-93d3-547ddbe3ff1b"
    },
    {
        "author": "邹浩",
        "paragraphs": [
            "针芥相投有几人，故人亭畔忽相亲。",
            "四门开了无它事，笑倚潇湘一片春。"
        ],
        "title": "赠祖泽长老",
        "id": "a3305b1f-4fd0-4bb6-98e0-c2063574f543"
    },
    {
        "author": "邹浩",
        "paragraphs": [
            "要识漳州李秀才，无髭无髪恶追陪。",
            "如今熟也君知否，不独江西有大梅。"
        ],
        "title": "戏泽老",
        "id": "e03f5d0a-e024-43df-af57-510b13df8298"
    },
    {
        "author": "邹浩",
        "paragraphs": [
            "觌面相呈是此时，了无犹豫与狐疑。",
            "南山云起北山雨，爵跃掉头吾弗知。"
        ],
        "title": "次韵答泽老  其一",
        "id": "e3368593-fbd5-4f82-b6f1-351c5c012e0a"
    },
    {
        "author": "邹浩",
        "paragraphs": [
            "高山不动白云深，一炷香凝弄水沉。",
            "欲去复留谁会意，黄鹂枝上啭新音。"
        ],
        "title": "次韵答泽老  其二",
        "id": "d7edc0c6-e270-423d-a37c-87fba7fbeb42"
    },
    {
        "author": "邹浩",
        "paragraphs": [
            "枝头挑着祖师禅，走徧三千与大千。",
            "又被草鞋勾引去，善财游处弄云烟。"
        ],
        "title": "送泽长老往南方",
        "id": "1c6b6ed7-4f7e-477e-97df-9ae70958729c"
    },
    {
        "author": "邹浩",
        "paragraphs": [
            "春色集檐楹，今朝兴倍生。",
            "一樽谁与共，促驾有豪英。"
        ],
        "title": "招梦臣",
        "id": "8d6a6242-1b01-498b-a635-b2e4d1e7b36f"
    },
    {
        "author": "邹浩",
        "paragraphs": [
            "昔侍先君官四明，往来皆向此中行。",
            "昊天欲报嗟何及，空对小屏无限情。"
        ],
        "title": "题仁老所画枕屏  其一",
        "id": "b38d681a-f62b-44ad-9135-7582eb835542"
    },
    {
        "author": "邹浩",
        "paragraphs": [
            "万顷红蕖照落晖，五云门外贺家池。",
            "别来无复当时兴，二十四年空自知。"
        ],
        "title": "题仁老所画枕屏  其二",
        "id": "89cc6c13-dca9-45ee-afb5-c17f9322cbeb"
    },
    {
        "author": "邹浩",
        "paragraphs": [
            "古堰横空舟楫回，曹娥江上候潮来。",
            "全家弥月寒光里，日日鲜鳞醉泼醅。"
        ],
        "title": "题仁老所画枕屏  其三",
        "id": "464393db-67fc-4480-87e5-409fbec7e4fe"
    },
    {
        "author": "邹浩",
        "paragraphs": [
            "天华寺前维小舟，僧窗轩豁留清眸。",
            "平湖秋霁浄如镜，时复轻轻飞白鸥。"
        ],
        "title": "题仁老所画枕屏  其四",
        "id": "289a2663-ab18-446d-883b-12d321aad35e"
    },
    {
        "author": "邹浩",
        "paragraphs": [
            "身在九疑麓，门当二水流。",
            "谁知剡中胜，朝夕助嬉游。"
        ],
        "title": "题仁老所画枕屏  其五",
        "id": "00f43cd9-3f05-4a49-831a-047852ba1acc"
    },
    {
        "author": "邹浩",
        "paragraphs": [
            "南极星中见老人，祥光垂照喜生春。",
            "身如龟鹤心如石，进德功夫常日新。"
        ],
        "title": "柄生日",
        "id": "78e98fca-16a3-4126-b6e4-7792f65b2883"
    },
    {
        "author": "邹浩",
        "paragraphs": [
            "叉手前来问我禅，我无言句与人传。",
            "一杯茶罢抽身起，笑指长松直上天。"
        ],
        "title": "示愚溪守道山主",
        "id": "79aeecb8-e310-4bbc-aef3-521f950c870b"
    },
    {
        "author": "邹浩",
        "paragraphs": [
            "三分春色一分空，莫负花前酒满钟。",
            "醉里是非浑忘却，任它禅客自分宗。"
        ],
        "title": "次韵和李余庆",
        "id": "dc7076f4-e978-4b58-9b3f-4fe21c5cc2dc"
    },
    {
        "author": "邹浩",
        "paragraphs": [
            "心镜圆明照不穷，晋公元自宝青铜。",
            "真人外景虽能睹，争识希夷造化功。"
        ],
        "title": "题仙居阁",
        "id": "dfd3eabd-8b69-4ef5-bb45-c0bac2703a36"
    },
    {
        "author": "邹浩",
        "paragraphs": [
            "潇湘之胜渺无穷，尽入西轩一览中。",
            "须信高山巧方便，为人别自有家风。"
        ],
        "title": "霞老于云会堂後开小轩为以览胜名之因示短句",
        "id": "4cd99413-8bed-490b-bc90-e0a157931ca0"
    },
    {
        "author": "邹浩",
        "paragraphs": [
            "邻舍南来不得书，口传消息到吾庐。",
            "白云入望无休歇，何日斑衣奉版舆。"
        ],
        "title": "西邻葛长源司录到",
        "id": "d5067285-a468-46f3-bda2-b0daa9809c15"
    },
    {
        "author": "邹浩",
        "paragraphs": [
            "老鸦声里度朝昏，凶吉由来我不分。",
            "惟有渊明心莫逆，一函经罢醉醺醺。"
        ],
        "title": "鸦鸣",
        "id": "9e6490e6-7bf1-4da7-9741-10f89a6aa5d4"
    },
    {
        "author": "邹浩",
        "paragraphs": [
            "长折松枝为麈尾，圆刳杉树作茅庵。",
            "本来面目无人识，却许江山静处参。"
        ],
        "title": "偶书",
        "id": "c79cfbe0-dda7-4761-ba36-853e1b0f7021"
    },
    {
        "author": "邹浩",
        "paragraphs": [
            "澹山形势冠零陵，咫尺拘挛去未能。",
            "怅望烟霞今阻隔，尚期归路一来登。"
        ],
        "title": "望澹山",
        "id": "bdf1f8d4-534a-40f6-a97b-285350e9ed70"
    },
    {
        "author": "邹浩",
        "paragraphs": [
            "广南东西四十州，瘴疠莫与新昭侔。",
            "我身多病亦知免，陛下仁同天地流。"
        ],
        "title": "移居昭州  其一",
        "id": "a44a99ea-020f-4076-ac58-913e92728a74"
    },
    {
        "author": "邹浩",
        "paragraphs": [
            "日日闻人说桂州，桂州朝夕遂经由。",
            "自怜罪大当踰岭，深荷皇恩不远投。"
        ],
        "title": "移居昭州  其二",
        "id": "735d5424-ef26-44ac-9015-71541cfa5b02"
    },
    {
        "author": "邹浩",
        "paragraphs": [
            "忠孝从来不两全，两无忠孝倍堪怜。",
            "自新有路君恩重，犹冀它时不愧天。"
        ],
        "title": "移居昭州  其三",
        "id": "d9289ab8-2dc9-404c-93d9-b4c7d931affe"
    },
    {
        "author": "邹浩",
        "paragraphs": [
            "览镜朝来心自知，鼻端色动有光辉。",
            "乡邦回首见归路，已觉欢欣生彩衣。"
        ],
        "title": "览镜",
        "id": "f9d91d53-821d-430a-b35e-ea2634b6fcd3"
    },
    {
        "author": "邹浩",
        "paragraphs": [
            "满堂当日亦飞升，金笋无根不复生。",
            "惟有明皇留辇处，至今云雾半山横。"
        ],
        "title": "陈满堂",
        "id": "936657f9-fd38-48ed-835d-a096b528f8d6"
    },
    {
        "author": "邹浩",
        "paragraphs": [
            "长滩斗折转城隅，激浪飞声昼夜俱。",
            "猛讶龙骧带雷雨，缓疑仙会集笙竽。",
            "吟风古木那能和，弄影幽禽只自娱。",
            "我已无心到天籁，凭栏聊为一踟蹰。"
        ],
        "title": "滩声  其一",
        "id": "8b12fe08-98d5-4797-aeb5-2d47a8bb1b35"
    },
    {
        "author": "邹浩",
        "paragraphs": [
            "洗耳何须颍水清，滛哇涤去有滩声。",
            "宫商别奏天然曲，淡薄追还物外情。",
            "聊与沙鸥均至乐，谩同渔父引余觥。",
            "个中一拍谁人会，长啸归来烟雾生。"
        ],
        "title": "滩声  其二",
        "id": "7a5bb964-33fe-46fc-8b28-921cfa88b037"
    },
    {
        "author": "邹浩",
        "paragraphs": [
            "辟廱泮水旧先生，十五余年经自横。",
            "今日传闻试多士，尚疑身复任权衡。"
        ],
        "title": "闻州学补试",
        "id": "a8ca1dce-b8c5-4662-b14c-7ea2cb7187ef"
    },
    {
        "author": "邹浩",
        "paragraphs": [
            "胸中云梦向来寛，妙入微尘心更安。",
            "天北梧桐正鸣凤，江东枳棘尚栖鸾。",
            "渊明可是忘三径，下惠犹能仕小官。",
            "何日相从坐金粟，静听飞雪洒琅玕。"
        ],
        "title": "怀詹成老",
        "id": "805117d4-b9d4-4f4b-bd92-0781bed2bed6"
    },
    {
        "author": "邹浩",
        "paragraphs": [
            "平时咳唾落珠玑，未掌丝纶亦数奇。",
            "远去天官空帐幄，中分淮水动旌旗。",
            "圜扉荡涤民知免，列位搜扬士不遗。",
            "报国功成有余日，也应回首念流离。"
        ],
        "title": "怀霍子侔",
        "id": "857d6f5f-e3a6-4aea-87bf-2732b758f136"
    },
    {
        "author": "邹浩",
        "paragraphs": [
            "我别家时君在床，後来南北两相忘。",
            "直饶伏枕到新岁，也胜投身居瘴乡。",
            "孤节未尝交世俗，清贫何以度星霜。",
            "皇天默相谁窥得，看取它年吾道光。"
        ],
        "title": "怀何伯震",
        "id": "7315f48e-aeae-44a4-8667-bbb1fd6fc0aa"
    },
    {
        "author": "邹浩",
        "paragraphs": [
            "年少东邻新亲家，奋然鳞鬛脱泥沙。",
            "传闻昨者数时弊，想见迩来双鬓华。",
            "局上光阴聊斗马，杯中意气莫生蛇。",
            "江鲈已过河鲀出，准拟从君烹荻芽。"
        ],
        "title": "怀张晋卿",
        "id": "d70bc42f-a204-424f-ad7c-3f36c0db4651"
    },
    {
        "author": "邹浩",
        "paragraphs": [
            "远托同门寄好音，夫君不改岁寒心。",
            "因思明月共千里，亦似家书抵万金。",
            "美玉会开和氏璞，高山犹袐伯牙琴。",
            "真人训诰知无爽，快我它时朋盍簪。"
        ],
        "title": "怀黄光晖",
        "id": "dab22649-78c5-4ac3-8b60-85b1ab9595a8"
    },
    {
        "author": "邹浩",
        "paragraphs": [
            "门向山城静处开，更无一点旧尘埃。",
            "葛藤尚忆龙溪老，拄杖横担便可来。"
        ],
        "title": "招泽老",
        "id": "cd164734-017b-48b1-bf08-3365785cc8a3"
    },
    {
        "author": "邹浩",
        "paragraphs": [
            "长插双钗低系裙，手持青伞步如云。",
            "忽然退傍芭蕉立，元是前头逢伯君。"
        ],
        "title": "道傍妇",
        "id": "aa4fd2e1-b97d-45f6-aca0-f1a59d2d80bd"
    },
    {
        "author": "邹浩",
        "paragraphs": [
            "青衫虽已被天恩，蹩躠难趋犹杜门。",
            "分手于今十个月，寄书何事一无言。",
            "但勤药饵寛吾母，休费心神接乃昆。",
            "我罪湔除归有路，彩衣相与应篪埙。"
        ],
        "title": "怀至明弟",
        "id": "b23de376-1514-450a-b5ba-62d208284089"
    },
    {
        "author": "邹浩",
        "paragraphs": [
            "机警如君亦可人，经营门户不因循。",
            "须知孝友是为政，莫叹功名难奋身。",
            "北塔杉松培万本，东皋禾黍列千囷。",
            "尔兄倍觉归来好，百事无为只奉亲。"
        ],
        "title": "怀至远弟",
        "id": "0a18c12e-e8e0-42f4-af76-a44afa160193"
    },
    {
        "author": "邹浩",
        "paragraphs": [
            "记得承天老古锥，呵呵拍手几人知。",
            "年来饱饭应无数，门外小桥真可为。",
            "浙右普瞻圆照塔，室中高挂建降师。",
            "我身虽窜心如昨，落笔犹能挥寺碑。"
        ],
        "title": "怀承天岑老",
        "id": "1e76b620-6fca-41e4-8cf4-6e5a3c6e688b"
    },
    {
        "author": "邹浩",
        "paragraphs": [
            "淮海维扬第一流，三关齐透万缘休。",
            "真心岂复随灰劫，遗骨终然寄橘州。",
            "専为流通深叹赏，莫相钝置豁愁忧。",
            "觉来欲语无人听，屋角荧荧空斗牛。"
        ],
        "title": "梦秦少游",
        "id": "f660dd3d-f348-43d4-9ddd-35cbc6b92f0c"
    },
    {
        "author": "邹浩",
        "paragraphs": [
            "天地曾无一物遗，孤臣今许返庭闱。",
            "黄茅瘴里抽身出，青草湖边鼓棹归。",
            "衣锦还乡难并比，承颜称寿倍光辉。",
            "恩深骨肉何由报，空有精诚贯紫微。"
        ],
        "title": "闻放归田",
        "id": "56c7c08c-7275-4c3c-b641-2a69cc1b8c69"
    },
    {
        "author": "邹浩",
        "paragraphs": [
            "谁道衡阳鴈即回，也传书向岭南来。",
            "故人得报皇恩至，约我同归青眼开。",
            "爽有江湖清暑气，豁无尘土溷灵台。",
            "功曹法掾相随处，邂逅追踪真快哉。"
        ],
        "title": "寄曾敷文",
        "id": "248bee6b-2ba1-4089-9c52-71b399dbd48d"
    },
    {
        "author": "邹浩",
        "paragraphs": [
            "八年之中三往回，道人一意金石开。",
            "非干桑梓有分好，自是针芥无嫌猜。",
            "焚香说了四句偈，把手直上千尺台。",
            "洞庭青草不我隔，东吴可归归去来。"
        ],
        "tags": [
            "洞庭湖"
        ],
        "title": "赠湘西琳老",
        "id": "0b5eead5-f319-4183-ab92-baba4d3c0bd3"
    },
    {
        "author": "邹浩",
        "paragraphs": [
            "吾乡魁选久萧条，深喜高才偶圣朝。",
            "天子六龙飞紫极，状元一鹗奋丹霄。",
            "拜亲此日荣谁及，报国他时事更超。",
            "四海讙然重改观，常州真是出英标。"
        ],
        "title": "闻霍仁仲唱名第一",
        "id": "5045c45b-e133-4efb-b285-d6c372a63413"
    },
    {
        "author": "邹浩",
        "paragraphs": [
            "日日思归今得归，朝衣不着着斑衣。",
            "谁人得似邹居士，跳出轮回无是非。"
        ],
        "title": "喜归",
        "id": "e3e00853-ab21-4514-802d-863914a2236e"
    },
    {
        "author": "邹浩",
        "paragraphs": [
            "不雨人忧旱，晨兴忽沛然。",
            "早禾欣长王，炎瘴敢留连。",
            "气象还丰岁，歌谣动乐川。",
            "皇恩亦如此，特放我归田。"
        ],
        "title": "喜雨",
        "id": "2b997219-bbe9-462f-806f-f37568fdad37"
    },
    {
        "author": "邹浩",
        "paragraphs": [
            "自作中都吏，道乡难更居。",
            "今予返田里，就尔乐琴书。",
            "闭户温生席，开窗凉满裾。",
            "年来通物理，得计在渊鱼。"
        ],
        "title": "将归先寄道乡",
        "id": "f18465f7-faf8-424a-ba7f-e18688df3f9d"
    },
    {
        "author": "邹浩",
        "paragraphs": [
            "昨朝清露石，今日涨汀湾。",
            "翕受无边水，流来有众山。",
            "鱼龙随浪跃，鸥鹭掠波还。",
            "因念盈虚数，高楼一破颜。"
        ],
        "title": "川涨",
        "id": "e100a0f4-e0ba-42f3-8dfd-a33016e1a6e4"
    },
    {
        "author": "邹浩",
        "paragraphs": [
            "何处飞来傍隐居，就中声与众禽殊。",
            "长拖缓转娇无力，一似汴孙吹画乌。"
        ],
        "title": "山禽",
        "id": "16b7ecdd-743a-4810-84cf-0ee54bfcbc0a"
    },
    {
        "author": "邹浩",
        "paragraphs": [
            "朝天坊里朝天客，北去朝天已赐环。",
            "从此昭平梦不到，剩凭栏槛看青山。"
        ],
        "title": "凭栏",
        "id": "523e6497-68a1-449b-befb-273b0f871e93"
    },
    {
        "author": "邹浩",
        "paragraphs": [
            "味如橄榄久方回，初苦终甘要得知。",
            "不但炎荒能已疾，携归北地亦相宜。"
        ],
        "title": "修仁茶  其一",
        "id": "3f478502-00c2-49be-be4e-ce9850aa6f34"
    },
    {
        "author": "邹浩",
        "paragraphs": [
            "岭南州县接湖南，处处烹煎极口谈。",
            "北苑春芽虽绝品，不能消鬲御烟岚。"
        ],
        "title": "修仁茶  其二",
        "id": "ab9389ce-3e5e-42bf-bfd4-b4bb539cd5a0"
    },
    {
        "author": "邹浩",
        "paragraphs": [
            "龙凤新团出帝家，南人不顾自煎茶。",
            "夜光明月真投暗，怅望长安天一涯。"
        ],
        "title": "修仁茶  其三",
        "id": "8e89fbc3-6982-4e93-8b4e-dbcdf11216d7"
    },
    {
        "author": "邹浩",
        "paragraphs": [
            "乌鹊每来檐外集，蛛丝时向眼边明。",
            "心知有喜寻归路，今日音书果见迎。"
        ],
        "title": "得家书",
        "id": "af66987b-2c7f-4cbe-8354-1c47c6e7aa81"
    },
    {
        "author": "邹浩",
        "paragraphs": [
            "一封黄勑下天关，岭表湖南释旧跧。",
            "吏部回头真可笑，拾遗作伴竟同还。",
            "张公洞里花流水，扬子江边雪满山。",
            "更约家居多暇日，相从莫遣鬓毛斑。"
        ],
        "title": "又得敷文书",
        "id": "a1a4c94c-31ea-40d9-973d-c6b1bf0a7a75"
    },
    {
        "author": "邹浩",
        "paragraphs": [
            "乐平主簿詹成老，平乐流人邹至完。",
            "莫逆于心心古道，不知其异异时官。",
            "一觞一咏风光胜，无咎无誉世界寛。",
            "北陌东阡好归去，幅巾藜杖永相安。"
        ],
        "title": "怀成老",
        "id": "c4dec058-7755-4348-a0ab-ad937de3c871"
    },
    {
        "author": "邹浩",
        "paragraphs": [
            "平乐舂陵地接连，岭南岭北异风烟。",
            "罪分轻重当如此，坐阻声容空自怜。",
            "天上恩书来有日，湖边归路约同船。",
            "东门取醉邻居耳，已办金鱼当酒钱。"
        ],
        "title": "寄葛长源",
        "id": "9593b7e6-f1f3-496c-badf-f1e1b711f29b"
    },
    {
        "author": "邹浩",
        "paragraphs": [
            "左辖诸郎朝散君，顷年于此岸纶巾。",
            "谁知还是风炎日，我亦来为堂上人。",
            "菡蓞波澄端自倚，桄榔烟静几番新。",
            "静中阅尽荣枯事，独爱龙山万古春。"
        ],
        "title": "静阅堂",
        "id": "0ba9294f-1629-44ea-a29b-95b7e0b308be"
    },
    {
        "author": "邹浩",
        "paragraphs": [
            "异色殊形不可名，飞来飞去亦多情。",
            "只应知我归期近，故傍书帷送好声。"
        ],
        "title": "山禽",
        "id": "ff9d0656-562c-48ac-8f47-2085d1b2c2a9"
    },
    {
        "author": "邹浩",
        "paragraphs": [
            "缓步随山径，横前得野塘。",
            "倚风荷展玉，带日鹭翘霜。",
            "雾敛都无瘴，天晴却自凉。",
            "搘笻惬新兴，疑已到江乡。"
        ],
        "title": "晚步",
        "id": "724fa70f-6c8a-4ba7-b363-1e39a2091765"
    },
    {
        "author": "邹浩",
        "paragraphs": [
            "廊庙知心独此公，夜来魂梦忽相通。",
            "密言新命非虚语，所以流传四海中。"
        ],
        "title": "记梦",
        "id": "9fb36072-590e-4e28-9ef5-859f1464db1c"
    },
    {
        "author": "邹浩",
        "paragraphs": [
            "天道无私果是非，斯人如凤中人机。",
            "雄惊一矢从南落，雌领诸雏向北飞。",
            "且与龟龙为伴侣，未应蝼蚁损毛衣。",
            "吾皇致理肩虞舜，会见翱翔下德辉。"
        ],
        "title": "寄莹中",
        "id": "f2aafea8-076d-4cb3-846d-719c6a5bda1e"
    },
    {
        "author": "邹浩",
        "paragraphs": [
            "襟怀落落富经纶，造命奇穷道不伸。",
            "诗以百篇天上献，身为万里幕中宾。",
            "每听故老谈风节，尚有遗文照水滨。",
            "闻说神游已无碍，想经山顶亦逡巡。"
        ],
        "title": "读丘浚寺丞天绘亭记",
        "id": "376ac9f5-6bf3-4877-bf2c-b506ac2a6855"
    },
    {
        "author": "邹浩",
        "paragraphs": [
            "市门隐去不知年，蔽芾甘棠荫乐川。",
            "五瘴作时虽不染，一篇留诫指其然。",
            "直须镂版人皆与，庶使绵区病可痊。",
            "更有奇方公未说，上医医国许心传。"
        ],
        "title": "读龙图梅公瘴说",
        "id": "7e6eeebd-ada6-4cf8-ad2d-16b54f032117"
    },
    {
        "author": "邹浩",
        "paragraphs": [
            "台陟莲花见旧篇，追惟平昔倍凄然。",
            "初为百里青衫短，晚按连城白发鲜。",
            "东省联裾惊昨梦，南宫分袂忽新阡。",
            "使公虽老犹无恙，只恐投荒更我先。"
        ],
        "title": "追感董敦逸梦授侍郎",
        "id": "5743f404-b3ec-4264-972d-ab2536f5db64"
    },
    {
        "author": "邹浩",
        "paragraphs": [
            "前时递角惟忧速，今日邮筒只恐迟。",
            "书到零陵长官处，掀然一笑有谁知。"
        ],
        "title": "寄零陵令朱君陟彦明推官",
        "id": "42bfcd0e-dfff-43a6-b824-d78c28d31534"
    },
    {
        "author": "邹浩",
        "paragraphs": [
            "莫把形骸碍此心，此心真体杳难寻。",
            "太虚仅此一沤发，方寸能容万象沉。",
            "无佛无人谁是我，不来不去妙常今。",
            "更须知有全提在，拄杖从横云雾深。"
        ],
        "title": "偶书",
        "id": "20b939f6-3403-480c-b391-390cdfad1529"
    },
    {
        "author": "邹浩",
        "paragraphs": [
            "朱明初启节，分卦属纯干。",
            "善积名门久，祥开淑质贤。",
            "柔仪应月吕，和气集薫弦。",
            "奕世儒风蔼，持家礼法传。",
            "乘龙来配德，采藻助承先。",
            "姑耄勤朝乳，功余绎旧编。",
            "卜邻严子教，截发盛宾筵。",
            "萱草欣多豫，鸤鸠咏不偏。",
            "乡闾师肃穆，坤道信完全。",
            "自辍齐眉奉，尤于内典専。",
            "三车窥至喻，一笑悟真筌。",
            "荣辱忘区别，优游任众缘。",
            "居常遵坦路，方寸湛澄渊。",
            "浩也端愚陋，身兮数仆颠。",
            "范滂蒙训敕，梦得念慈怜。",
            "放逐清湘外，覉縻苍桂边。",
            "遥知今日燕，想见瑞炉烟。",
            "弟侄纷为寿，亲朋俨造前。",
            "焚香控南斗，极目望东阡。",
            "鸾鹤翔仙岭，龟鱼动乐川。",
            "安康符郡号，昌炽赋诗篇。",
            "计已闻消息，惟新获洗湔。",
            "赐环叨霈泽，衣彩即归田。",
            "省定深如志，生成实荷天。",
            "岂徒寛虑耳，必是倍欢然。",
            "虽阻随行拜，犹胜避瘴眠。",
            "鹏抟九万里，椿大八千年。",
            "就养逾曾晳，承颜继闵骞。",
            "尚存诚意在，终冀夙心圆。",
            "永结老人好，星光盈紫躔。"
        ],
        "title": "母氏安康郡太君生日三十韵",
        "id": "90bb1887-7875-4d28-9c87-26931f48559c"
    },
    {
        "author": "邹浩",
        "paragraphs": [
            "皇帝如天极至公，恩光来自大明宫。",
            "归田实遂平生志，与汝难忘造化功。",
            "料得安康无限喜，信知理数莫能穷。",
            "吾今只候文书到，便挈囊衣迎北风。"
        ],
        "title": "寄蓬菜并示柄",
        "id": "a55d81a6-bd3e-4e38-9d4f-52441881dda0"
    },
    {
        "author": "邹浩",
        "paragraphs": [
            "丹桂从来未发花，今年花发众惊嗟。",
            "盈盈簇盖真珠细，片片笼车美玉斜。",
            "阊阖携香熏席绮，嫦娥流影动窗纱。",
            "干坤着意欣逢遇，收得风光向北夸。"
        ],
        "title": "桂花",
        "id": "2e8cb804-4aa2-4e5b-86ce-97cd71dcfeb1"
    },
    {
        "author": "邹浩",
        "paragraphs": [
            "未解捐书常读书，只缘炎瘴简编疏。",
            "夜深萤火犹相勉，无数飞光照合居。"
        ],
        "title": "萤火",
        "id": "e545e0c3-a427-46c1-aade-59babe766ce3"
    },
    {
        "author": "邹浩",
        "paragraphs": [
            "仁者存心故不同，四时括子广西东。",
            "蒙恩归去虽无用，留作韦弦戒我躬。"
        ],
        "title": "广南四时摄养括子",
        "id": "db594013-d07c-4d1e-8e64-5f91d6637b5f"
    },
    {
        "author": "邹浩",
        "paragraphs": [
            "三窜湖南与岭南，生涯破荡孰能堪。",
            "归田莫虑饥寒迫，眼下新来有卧蚕。"
        ],
        "title": "览镜",
        "id": "1e2e98e9-723e-4b71-867d-3875f28a601d"
    },
    {
        "author": "邹浩",
        "paragraphs": [
            "巷僻门多掩，鸡豚散不收。",
            "後先携众士，笑语入汀洲。",
            "太尉庙前面，冠芝亭上头。",
            "旷然无障碍，谁羡尔公侯。"
        ],
        "title": "追凉晚步邂逅张云卿王文辅王子正三进士同行",
        "id": "9dc8ce3e-375a-40cc-87fc-bdd87a30d785"
    },
    {
        "author": "邹浩",
        "paragraphs": [
            "发石诛茅古道边，儒家清占静中天。",
            "数番雨水添塘水，满目红莲间白莲。",
            "望处苍龙蟠远岳，坐来朱鹭舞祥烟。",
            "我心本在风尘表，偶此相羊更豁然。"
        ],
        "title": "过张云卿所居",
        "id": "9485fe0d-b5f8-4a1c-9247-b1cbc1a6f5bb"
    },
    {
        "author": "邹浩",
        "paragraphs": [
            "形影相随向此居，柴门终日掩清虚。",
            "谁知盘礴高堂上，自与南华游物初。"
        ],
        "title": "读庄子  其一",
        "id": "6c056137-d1fe-4a4e-aa0c-a3a0c366393c"
    },
    {
        "author": "邹浩",
        "paragraphs": [
            "万物同为一体真，体真谁复见陈新。",
            "今吾故我强名耳，莫逆于心得此人。"
        ],
        "title": "读庄子  其二",
        "id": "43f578a9-6d42-486b-91cc-b593105d2114"
    },
    {
        "author": "邹浩",
        "paragraphs": [
            "简在天心世所知，赐环欣与我同归。",
            "耦耕曩已神先受，追路今休咏式微。",
            "洗脚上船无昨梦，举头见日有祥辉。",
            "扶摇本自南溟起，只恐难淹九万飞。"
        ],
        "title": "喜闻莹中同预归田之数",
        "id": "45433855-0454-480b-9fea-748e8eea4a6e"
    },
    {
        "author": "邹浩",
        "paragraphs": [
            "不知觉梦不知忧，物与心冥事事休。",
            "此是道人真境界，西家分得亦同游。"
        ],
        "title": "栩栩轩",
        "id": "511b394e-794f-42a3-9963-8a1b02df58e7"
    },
    {
        "author": "邹浩",
        "paragraphs": [
            "疋马来过笑且言，廉州象郡亦同还。",
            "今朝敕了明朝下，尽是君王独断间。"
        ],
        "title": "梦曾存之见过  其一",
        "id": "00af6e74-43ca-4146-9fec-05d083021fc6"
    },
    {
        "author": "邹浩",
        "paragraphs": [
            "衡阳深赖帝怜之，论者虽多不远移。",
            "一日一书谁管得，人生倾倒在相知。"
        ],
        "title": "梦曾存之见过  其二",
        "id": "119a66b0-d049-43a3-a775-a7d355e81e13"
    },
    {
        "author": "邹浩",
        "paragraphs": [
            "同时废逐十余人，我是丹书第一名。",
            "方向岭边思往咎，忽蒙天上许归耕。",
            "诸公想亦茅连茹，此日宜皆水濯缨。",
            "覆载恩深力图报，从今尤在罄精诚。"
        ],
        "title": "闻归田之命怀同废诸公",
        "id": "e835c003-30b8-4651-a556-8d65193d1c7c"
    },
    {
        "author": "邹浩",
        "paragraphs": [
            "荷花荷叶满池塘，柄柄摇风作晚凉。",
            "忽忆新开湖里过，遶船终日送清香。"
        ],
        "title": "池上",
        "id": "746216ac-132f-4cfe-b0f0-719133b8c384"
    },
    {
        "author": "邹浩",
        "paragraphs": [
            "杖屦追随陟杳冥，无边胜景集孤亭。",
            "解衣自若谁为史，造物难穷巧赋形。",
            "展拓二仪成缟素，均调一气作丹青。",
            "会将断取山川手，卷入中州挂户庭。"
        ],
        "title": "留题天绘亭",
        "id": "9ea1606c-4104-4ce7-b606-21d0f9262243"
    },
    {
        "author": "邹浩",
        "paragraphs": [
            "大如青菜小如乌，色亦苍然二者俱。",
            "嗣岁不惟催布谷，可人尤是劝提壶。",
            "巧兼琴弄端谁使，追得年光赖尔呼。",
            "萱草堂高欣属耳，筠笼随我入东吴。"
        ],
        "title": "山鹕",
        "id": "027cd952-35ca-455e-b674-7d66421f5a69"
    },
    {
        "author": "邹浩",
        "paragraphs": [
            "我命还须我自推，细微休更问蓍龟。",
            "枯茎朽骨犹能兆，岂有灵台不了知。"
        ],
        "title": "遣感",
        "id": "775df939-0769-431e-b23b-3a28d2687535"
    },
    {
        "author": "邹浩",
        "paragraphs": [
            "畏人常是袭人间，人不能伤自往还。",
            "争似鸾凰在寥廓，更无尘虑杳难攀。"
        ],
        "title": "鷾鸸",
        "id": "836aa9d7-1a53-4208-87ba-6b2660fe85e2"
    },
    {
        "author": "邹浩",
        "paragraphs": [
            "吾皇恭己奉三无，大赦敷天孰向隅。",
            "自顾归田夙遭遇，与人同庆倍欢呼。"
        ],
        "title": "观赦文",
        "id": "517d475e-39f8-45b5-850e-b57dd45acb78"
    },
    {
        "author": "邹浩",
        "paragraphs": [
            "不因投窜抵昭平，争得相逢一笑亲。",
            "尘里妙空居士室，琴边聊见宰官身。",
            "周颙尚以妻为累，元亮惟知隐是真。",
            "莫逆于心更何语，拨开船子过牢津。"
        ],
        "title": "留别元老",
        "id": "39ad2b6e-8c79-48fe-95ae-38569d107d0a"
    },
    {
        "author": "邹浩",
        "paragraphs": [
            "去年端午尚京居，骨肉团栾奉板舆。",
            "今日菖蒲还荐酒，犹于岭表待文书。"
        ],
        "title": "偶书",
        "id": "f0681137-7984-42dc-8429-51876e86a68f"
    },
    {
        "author": "邹浩",
        "paragraphs": [
            "水团糉子恰登门，白酒持来更满樽。",
            "节物人情总堪醉，况归田里已承恩。"
        ],
        "title": "重午王文辅送米食张云卿送新酒来因成绝句",
        "id": "0b87584a-7bb5-4987-b9f2-0297da3c0f75"
    },
    {
        "author": "邹浩",
        "paragraphs": [
            "坊村一处一龙船，擘浪飞桡斗欲先。",
            "要识晚来谁胜捷，但听歌吹鼓声喧。"
        ],
        "title": "竞渡",
        "id": "87fbebaa-8576-4b39-8a8e-3e7d5b52e3e4"
    },
    {
        "author": "邹浩",
        "paragraphs": [
            "卧龙前约竟悠悠，依旧淮南笑不休。",
            "落发出家成往事，从僧还俗惬新谋。",
            "未尝异也谁燕越，相与呼之任马牛。",
            "一滴曹溪好消息，为君船子下扬州。"
        ],
        "title": "寄俞清老",
        "id": "ab261e73-0aee-49fc-baf5-0991e7665cab"
    },
    {
        "author": "邹浩",
        "paragraphs": [
            "莲华千叶满前开，断取应从妙喜来。",
            "色带日光飞缥缈，香乘风力转徘徊。",
            "休寻物外庵罗果，且进池边鹦鹉杯。",
            "一笑真能契无染，不妨游戏挟霆雷。"
        ],
        "title": "梦立求轩名以其面莲池十许顷名之曰妙喜轩",
        "id": "a7c04d2f-6468-4842-a7bf-f5ef8c6128dc"
    },
    {
        "author": "邹浩",
        "paragraphs": [
            "白昼谈禅木上座，清宵同梦竹夫人。",
            "此心莫逆仙宫下，一片干坤特地新。"
        ],
        "title": "偶书",
        "id": "62550e2c-fe4c-45b9-ab34-9108a45279b4"
    },
    {
        "author": "邹浩",
        "paragraphs": [
            "道人新自象州来，殿院从容得屡陪。",
            "坐上拆书归有日，愁容忽作笑颜开。"
        ],
        "title": "王道人云彦和得报有归田之命",
        "id": "ca5c32f2-4ac9-42e3-a2b7-38a89ad822df"
    },
    {
        "author": "邹浩",
        "paragraphs": [
            "至化无私被远方，渔樵谁不似颠狂。",
            "得钱沽酒争酬酢，执手高歌入醉乡。"
        ],
        "title": "醉者",
        "id": "d192e93d-d065-400a-b2cb-cb0fc06ab1a3"
    },
    {
        "author": "邹浩",
        "paragraphs": [
            "视人所不窥，修人所不为。",
            "奉以无愧怍，商丘是吾师。"
        ],
        "title": "商丘",
        "id": "efcc38c0-8982-4aa5-a848-2611d899ab3a"
    },
    {
        "author": "邹浩",
        "paragraphs": [
            "工部云亡几百年，精诚如在有遗编。",
            "笔追六义回千古，名薄三光亘九天。",
            "师法周流寰海内，祠堂落寞楚江边。",
            "长官风化尊贤急，想见丹青复焕然。"
        ],
        "title": "勉祖道修子美祠堂",
        "id": "617a806a-c51c-4731-9cd6-234cfc3b6319"
    },
    {
        "author": "邹浩",
        "paragraphs": [
            "解船东下出都门，倐已弥年讵可论。",
            "圣主只应怜旧物，归欤朝夕被深恩。"
        ],
        "title": "追思去岁今日出京有作",
        "id": "ae3d3c3a-500d-4a6b-bd61-abf3b5d5edc7"
    },
    {
        "author": "邹浩",
        "paragraphs": [
            "时时飞雨作清凉，六月南方似北方。",
            "阁上独居无一事，韦编聊复到羲皇。"
        ],
        "title": "读易",
        "id": "4e54e78a-795f-4bff-91d2-500a6cddbc3a"
    },
    {
        "author": "邹浩",
        "paragraphs": [
            "白发倚门无限情，江湖渺渺秋欲生。",
            "回船捩柁见归路，天道无私怜汝诚。"
        ],
        "title": "偶书",
        "id": "616a19dc-c749-44bd-97c7-2a25b20950c0"
    },
    {
        "author": "邹浩",
        "paragraphs": [
            "仙宫岭下来仙阁，太守更名为我来。",
            "来既有时归有日，泠然从此御风回。"
        ],
        "title": "王氏阁旧名拾青郡守王藻以余寓居易名来仙",
        "id": "f248d3f1-5835-4715-b47a-6fe9427cf387"
    },
    {
        "author": "邹浩",
        "paragraphs": [
            "形影相随甫半年，皇恩今日放归田。",
            "回头一梦惊初觉，敢把穷通更问天。"
        ],
        "title": "偶书  其一",
        "id": "a8ae4594-0b58-4d88-a20c-941f51007894"
    },
    {
        "author": "邹浩",
        "paragraphs": [
            "阻奉晨昏宁孝子，窜投荒远岂忠臣。",
            "今朝恩放归田去，留得遗踪警後人。"
        ],
        "title": "偶书  其二",
        "id": "f299415e-e076-4069-bc8c-0b0e9345c008"
    },
    {
        "author": "邹浩",
        "paragraphs": [
            "水北摘禾将欲了，水南发瘴已皆安。",
            "憣然回指潇湘去，感激天恩分外寛。"
        ],
        "title": "喜书",
        "id": "d426470f-2e49-49e1-9675-3975e8f1495a"
    },
    {
        "author": "邹浩",
        "paragraphs": [
            "卜筮俱言七月嘉，夜来魂梦更高华。",
            "此生岂复公卿望，惟喜斑衣早到家。"
        ],
        "title": "记梦",
        "id": "5539dd21-6c3c-4c3c-94d5-01f2678f80e7"
    },
    {
        "author": "邹浩",
        "paragraphs": [
            "逆行天莫测，雉作渎中经。",
            "沤灭风前质，莲开火後形。",
            "钵盂残蜜白，炉灶冷烟清。",
            "空有谁家曲，人间得细听。"
        ],
        "title": "闻仲殊长老化去甚异",
        "id": "9a57cd47-8c78-40be-8b52-96554f4f6cd2"
    },
    {
        "author": "邹浩",
        "paragraphs": [
            "去年今日别庭闱，回首庭闱未得归。",
            "天道人心会相契，归欤行即被恩辉。"
        ],
        "title": "感怀",
        "id": "5a1db3a1-a46b-4e09-b8f5-a8c40f43c7ba"
    },
    {
        "author": "邹浩",
        "paragraphs": [
            "颿出丹阳恰一年，江湖陈迹慨茫然。",
            "明明归路留双目，只候恩书下九天。"
        ],
        "title": "追怀去年今日舟离润州有作",
        "id": "36502100-0c01-4013-9ab0-4ef4a240df9d"
    },
    {
        "author": "邹浩",
        "paragraphs": [
            "好学颜渊怒不迁，犯而不校古称贤。",
            "伊予物触心犹动，空抚陈编倍赧然。"
        ],
        "title": "自叹",
        "id": "f4cc0b82-ace9-4be2-a608-34cdac260152"
    },
    {
        "author": "邹浩",
        "paragraphs": [
            "疏篱诘曲巧依山，洞彻柴门气象还。",
            "恩释覉留应有日，故先通路指乡关。"
        ],
        "title": "主人忽来夹径修篱",
        "id": "7b021401-66a3-4b19-a698-f6ea6f039dfa"
    },
    {
        "author": "邹浩",
        "paragraphs": [
            "昭平八月稻禾风，吹尽浮云露碧空。",
            "日月从今无障碍，光明照我入天中。"
        ],
        "title": "大风累日不止",
        "id": "192cd83e-cc52-49c7-9690-91ce7e448343"
    }
]