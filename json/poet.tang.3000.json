[
    {
        "author": "张九龄",
        "paragraphs": [
            "登郢属岁阴，及宛懵所适。",
            "复闻东汉主，遗此南都迹。",
            "佳气蔼厥初，霸图纷在昔。",
            "兹邦称贵近，与世尝薰赫。",
            "遭遇感风云，变衰空草泽。",
            "不识邓公树，犹传阴后石。",
            "驱马历闉阇，荆榛翳阡陌。",
            "事去物无象，感来心不怿。",
            "怀古对穷秋，兴言伤远客。",
            "眇默遵岐路，辛勤弊行役。",
            "云雁号相呼，林麕走自索。",
            "顾忆徇书剑，未尝安枕席。",
            "岂暇墨突黔，空持辽豕白。",
            "迷复期非远，归欤赏农隙。"
        ],
        "title": "南阳道中作",
        "id": "d028ccdf-9ef8-4777-bce8-fcae79085318"
    },
    {
        "author": "张九龄",
        "paragraphs": [
            "湘流绕南岳，绝目转青青。",
            "怀禄未能已，瞻途屡所经。",
            "烟屿宜春望，林猿莫夜听。",
            "永路日多绪，孤舟天复冥。",
            "浮没从此去，嗟嗟劳我形。"
        ],
        "tags": [
            "衡山"
        ],
        "title": "湘中作",
        "id": "eae14fba-87b5-48d1-b270-353f76d2b898"
    },
    {
        "author": "张九龄",
        "paragraphs": [
            "沿涉经大湖，湖流多行泆。",
            "决晨趋北渚，逗浦已西日。",
            "所适虽淹旷，中流且闲逸。",
            "瑰诡良复多，感见乃非一。",
            "庐山直阳浒，孤石当阴术。",
            "一水云际飞，数峰湖心出。",
            "象类何交乣，形言岂深悉。",
            "且知皆自然，高下无相恤。"
        ],
        "tags": [
            "庐山"
        ],
        "title": "彭蠡湖上",
        "id": "f5b4ad26-6af5-4125-b43a-7840fc865f33"
    },
    {
        "author": "张九龄",
        "paragraphs": [
            "绝顶有悬泉，喧喧出烟杪。",
            "不知几时岁，但见无昏晓。",
            "闪闪青崖落，鲜鲜白日皎。",
            "洒流湿行云，溅沫惊飞鸟。",
            "雷吼何喷薄，箭驰入窈窕。",
            "昔闻山下蒙，今乃林峦表。",
            "物情有诡激，坤元曷纷矫。",
            "默然置此去，变化谁能了。"
        ],
        "tags": [
            "庐山"
        ],
        "title": "入庐山仰望瀑布水",
        "id": "dda856a1-8f74-47cf-bf5a-978a277d670c"
    },
    {
        "author": "张九龄",
        "paragraphs": [
            "兹山镇何所，乃在澄湖阴。",
            "下有蛟螭伏，上与虹蜺寻。",
            "灵仙未始旷，窟宅何其深。",
            "双阙出云峙，三宫入烟沈。",
            "攀崖犹昔境，种杏非旧林。",
            "想像终古迹，惆怅独往心。",
            "纷吾婴世网，数载忝朝簪。",
            "孤根自靡托，量力况不任。",
            "多谢周身防，常恐横议侵。",
            "岂匪鹓鸿列，惕如泉壑临。",
            "迨兹刺江郡，来此涤尘襟。",
            "有趣逢樵客，忘怀狎野禽。",
            "栖闲义未果，用拙欢在今。",
            "愿言答休命，归事丘中琴。"
        ],
        "tags": [
            "庐山"
        ],
        "title": "出为豫章郡途次庐山东巖下",
        "id": "14514787-b0e7-4d45-81cb-7998ec8c49a6"
    },
    {
        "author": "张九龄",
        "paragraphs": [
            "春令夙所奉，驾言遵此行。",
            "途中却郡掾，林下招村氓。",
            "至邑无纷剧，来人但欢迎。",
            "岂伊念邦政，尔实在时清。",
            "短才滥符竹，弱岁起柴荆。",
            "再入江村道，永怀山薮情。",
            "矧逢阳节献，默听时禽鸣。",
            "迹与素心别，感从幽思盈。",
            "流芳日不待，夙志蹇无成。",
            "知命且何欲，所图唯退耕。",
            "华簪极身泰，衰鬓慙木荣。",
            "苟得不可遂，吾其谢世婴。"
        ],
        "title": "巡属县道中作",
        "id": "c91e4c59-f6e7-4764-b866-083c2f4f2b13"
    },
    {
        "author": "张九龄",
        "paragraphs": [
            "缅然万里露，赫曦三伏时。",
            "飞走逃深林，流烁恐生疵。",
            "行李岂无苦，而我方自怡。",
            "肃事诚在公，拜庆遂及私。",
            "展力慙浅效，衔恩感深慈。",
            "且欲汤火蹈，况无鬼神欺。",
            "朝发高山阿，夕济长江湄。",
            "秋瘴宁我毒，夏水胡不夷。",
            "信知道存者，但问心所之。",
            "吕梁有出入，乃觉非虚词。"
        ],
        "tags": [
            "长江"
        ],
        "title": "夏日奉使南海在道中作",
        "id": "3751feb5-8327-48f9-ad32-101a6b23ed7a"
    },
    {
        "author": "张九龄",
        "paragraphs": [
            "理棹虽云远，饮冰宁有惜。",
            "况乃佳山川，怡然傲潭石。",
            "奇峰岌前转，茂树隈中积。",
            "猿鸟声自呼，风泉气相激。",
            "目因诡容逆，心与清晖涤。",
            "纷吾谬执简，行郡将移檄。",
            "即事聊独欢，素怀岂兼适。",
            "悠悠咏靡盬，庶以穷日夕。"
        ],
        "title": "巡按自漓水南行",
        "id": "2546b734-e622-4e0d-9251-588bea723a85"
    },
    {
        "author": "张九龄",
        "paragraphs": [
            "仓庚昨归候，阳鸟今去时。",
            "感物遽如此，劳生安可思。",
            "养真无上格，图进岂前期。",
            "清节往来苦，壮容离别衰。",
            "盛明非不遇，弱操自云私。",
            "孤楫清川泊，征衣寒露滋。",
            "风朝津树落，日夕岭猿悲。",
            "牵役而无悔，坐愁秪自怡。",
            "当须报恩已，终尔谢尘缁。"
        ],
        "title": "使还都湘东作",
        "id": "0551aa37-4b0b-4818-9966-c4dc46f08a35"
    },
    {
        "author": "张九龄",
        "paragraphs": [
            "灵境信幽绝，芳时重暄妍。",
            "再来及兹胜，一遇非无缘。",
            "万木柔可结，千花敷欲然。",
            "松间鸣好鸟，竹下流清泉。",
            "石壁开精舍，金光照法筵。",
            "真空本自寂，假有聊相宣。",
            "复此灰心者，仍追巢顶禅。",
            "简书虽有畏，身世亦相捐。"
        ],
        "title": "冬中至玉泉山寺属穷阴冰闭崖谷无色及仲春行县复往焉故有此作",
        "id": "1cf44e73-4b66-4a18-b591-324ef9879cd5"
    },
    {
        "author": "张九龄",
        "paragraphs": [
            "苹藻生南涧，蕙兰秀中林。",
            "嘉名有所在，芳气无幽深。",
            "楚子初逞志，樊妃尝献箴。",
            "能令更择士，非直罢从禽。",
            "旧国皆湮灭，先王亦莫寻。",
            "唯传贤媛陇，犹结后人心。",
            "牢落山川意，萧疎松柏阴。",
            "破墙时直上，荒径或斜侵。",
            "惠问终不绝，风流独至今。",
            "千春思窈窕，黄鸟复哀音。"
        ],
        "title": "郢城西北有大古冢数十观其封域多是楚时诸王而年代久远不复可识唯直西有樊妃冢因后人为植松柏故行路尽知之",
        "id": "3f47878a-5560-49b3-b5bd-ba3d9a67af39"
    },
    {
        "author": "张九龄",
        "paragraphs": [
            "先达志其大，求意不约文。",
            "士伸在知己，已况仕于君。",
            "微诚夙所尚，细故不足云。",
            "时来忽易失，事往良难分。",
            "顾念凡近姿，焉欲殊常勋。",
            "亦以行则是，岂必素有闻。",
            "千虑且犹失，万绪何其纷。",
            "进士苟非党，免相安得羣。",
            "众口金可铄，孤心丝共棼。",
            "意忠仗朋信，语勇同败军。",
            "古剑徒有气，幽兰秪自薰。",
            "高秩向所忝，于义如浮云。"
        ],
        "title": "荆州作二首 一",
        "id": "af03a160-91d9-4287-a65c-280c55f25067"
    },
    {
        "author": "张九龄",
        "paragraphs": [
            "千载一遭遇，往贤所至难。",
            "问余奚为者，无阶忽上抟。",
            "明圣不世出，翼亮非苟安。",
            "崇高自有配，孤陋何足干。",
            "遇恩一时来，窃位三岁寒。",
            "谁谓诚不尽，知穷力亦殚。",
            "虽至负乘寇，初无挟术钻。",
            "浩荡出江湖，翻覆如波澜。",
            "心伤不材树，自念独飞翰。",
            "徇义在匹夫，报恩犹一餐。",
            "况乃山海泽，效无毫发端。",
            "内讼已慙沮，积毁今摧残。",
            "胡为复惕息，伤鸟畏虚弹。"
        ],
        "title": "荆州作二首 二",
        "id": "af6305ad-f7e9-46fb-8b7b-5de448d3800d"
    },
    {
        "author": "张九龄",
        "paragraphs": [
            "秋风入前林，萧瑟鸣高枝。",
            "寂寞游子思，寤叹何人知。",
            "宦成名不立，志存岁已驰。",
            "五十而无闻，古人深所疵。",
            "平生去外饰，直道如不羁。",
            "未得操割效，忽复寒暑移。",
            "物情自古然，身退毁亦随。",
            "悠悠沧江渚，望望白云涯。",
            "露下霜且降，泽中草离披。",
            "兰艾若不分，安用馨香为。"
        ],
        "title": "在郡秋怀二首 一",
        "id": "40c2882a-7e79-4915-a77a-95acb7cc4715"
    },
    {
        "author": "张九龄",
        "paragraphs": [
            "庭芜生白露，岁候感遐心。",
            "策蹇慙远途，巢枝思故林。",
            "小人恐致寇，终日如临深。",
            "鱼鸟好自逸，池笼安所钦。",
            "挂冠东都门，采蕨南山岑。",
            "议道诚愧昔，览分还惬今。",
            "怃然忧成老，空尔白头吟。"
        ],
        "title": "在郡秋怀二首 二",
        "id": "c7ed65df-dd08-4ffd-b3b5-82911b882ad1"
    },
    {
        "author": "张九龄",
        "paragraphs": [
            "江流去朝宗，昼夜兹不舍。",
            "仲尼在川上，子牟存阙下。",
            "圣达有由然，孰是无心者。",
            "一郡苟能化，百城岂云寡。",
            "爱礼谁为羊，恋主吾犹马。",
            "感初时不载，思奋翼无假。",
            "闲宇常自闭，沈心何用写。",
            "揽衣步前庭，登陴临旷野。",
            "白水生迢递，清风寄潇洒。",
            "愿言采芳泽，终朝不盈把。"
        ],
        "title": "忝官二十年尽在内职及为郡尝积恋因赋诗焉",
        "id": "0e50a01e-f87e-467f-aae6-a4afe5522f07"
    },
    {
        "author": "张九龄",
        "paragraphs": [
            "鸿雁自北来，嗷嗷度烟景。",
            "常怀稻粱惠，岂惮江山永。",
            "小大每相从，羽毛当自整。",
            "双凫侣晨泛，独鹤参宵警。",
            "为我更南飞，因书至梅岭。"
        ],
        "title": "二弟宰邑南海见羣鴈南飞因成咏以寄",
        "id": "2911bb59-187e-4e5c-849f-5933d8d352df"
    },
    {
        "author": "张九龄",
        "paragraphs": [
            "岁阳亦颓止，林意日萧摵。",
            "云胡当此时，缅迈复为客。",
            "至爱孰能舍，名义来相迫。",
            "负德良不赀，输诚靡所惜。",
            "一木逢厦构，纤尘愿山益。",
            "无力主君恩，宁利客卿璧。",
            "去去荣归养，怃然叹行役。"
        ],
        "title": "将发还乡示诸弟",
        "id": "e87b912d-caf9-43b6-b564-8a9449982353"
    },
    {
        "author": "张九龄",
        "paragraphs": [
            "弱岁读羣史，抗迹追古人。",
            "被褐有怀玉，佩印从负薪。",
            "志合岂兄弟，道行无贱贫。",
            "孤根亦何赖，感激此为邻。"
        ],
        "title": "叙怀二首 一",
        "id": "147f1ae8-029a-4488-8cbe-5e3674106bef"
    },
    {
        "author": "张九龄",
        "paragraphs": [
            "晚节从卑秩，岐路良非一。",
            "既闻持两端，复见挟三术。",
            "木瓜诚有报，玉楮论无实。",
            "已矣直躬者，平生壮图失。",
            "去去勿重陈，归来茹芝术。"
        ],
        "title": "叙怀二首 二",
        "id": "53bec44c-161e-45a2-8382-56f62206125a"
    },
    {
        "author": "张九龄",
        "paragraphs": [
            "心累犹不尽，果为物外牵。",
            "偶因耳目好，复假丹青妍。",
            "尝抱野间意，而迫区中缘。",
            "尘事固已矣，秉意终不迁。",
            "良工适我愿，妙墨挥巖泉。",
            "变化合羣有，高深侔自然。",
            "置陈北堂上，倣像南山前。",
            "静无户庭出，行已兹地偏。",
            "萱草忧可树，合欢忿益蠲。",
            "所因本微物，况乃凭幽筌。",
            "言象会自泯，意色聊自宣。",
            "对玩有佳趣，使我心渺绵。"
        ],
        "title": "题画山水障",
        "id": "3c490328-1b81-4bbc-9eaf-a23be0a8d648"
    },
    {
        "author": "张九龄",
        "paragraphs": [
            "万年春，三朝日，上御明台旅庭实。",
            "初瑞雪兮霏微，俄同云兮蒙密。",
            "此时骚切阴风生，先过金殿有余清。",
            "信宿婵娟飞雪度，能使玉人俱掩嫮。",
            "皓皓楼前月初白，纷纷陌上尘皆素。",
            "昨讶骄阳积数旬，始知和气待迎新。",
            "匪惟在人利，曾是扶天意。",
            "天意岂云遥，雪下不崇朝。",
            "皇情玩无斁，雪委方盈尺。",
            "草树纷早荣，京坻宛先积。",
            "君恩诚谓何，岁稔复人和。",
            "预数斯箱庆，应如此雪多。",
            "朝冕旒兮载悦，想籉笠兮农节。",
            "倚瑶琴兮或歌，续薰风兮瑞雪。",
            "福浸昌，应尤盛，瑞雪年年常感圣。",
            "愿以柏梁作，长为柳花咏。"
        ],
        "title": "奉和圣制瑞雪篇",
        "id": "da66e474-0818-4e11-9b65-2a775faaff04"
    },
    {
        "author": "张九龄",
        "paragraphs": [
            "有时神物待圣人，去后汤还冷，来时树亦春。",
            "今兹十月自东归，羽斾逶迤上翠微。",
            "温谷葱葱佳气色，离宫奕奕叶光辉。",
            "临渭川，近天邑。",
            "浴日温泉复在兹，羣仙洞府那相及。",
            "吾君利物心，玄泽浸苍黔。",
            "渐渍神汤无疾苦，薰歌一曲感人深。"
        ],
        "title": "奉和圣制温泉歌",
        "id": "a2d1123c-827f-4953-a766-5aa6a24f41dd"
    },
    {
        "author": "张九龄",
        "paragraphs": [
            "馨香惟后德，明命光天保。",
            "肃祀崇圣灵，陈信表黄道。",
            "玉戚初蹈厉，金匏既静好。",
            "介福何穰穰，精诚格穹昊。"
        ],
        "title": "南郊太尉酌献武舞作凯安之乐",
        "id": "b4c9badb-abd9-4465-a1cb-d4aeed309f3b"
    },
    {
        "author": "张九龄",
        "paragraphs": [
            "孔门太山下，不见登封时。",
            "徒有先王法，今为明主思。",
            "恩加万乘幸，礼致一牢祠。",
            "旧宅千年外，光华空在兹。"
        ],
        "title": "奉和圣制经孔子旧宅",
        "id": "7516502b-d130-4549-899a-8ff5b15b16dd"
    },
    {
        "author": "张九龄",
        "paragraphs": [
            "山祗亦望幸，云雨见灵心。",
            "岳馆逢朝霁，关门解宿阴。",
            "咸京天上近，清渭日边临。",
            "我武因冬狩，何言是即禽。"
        ],
        "title": "奉和圣制次琼岳韵",
        "id": "1de3ff7e-d9ec-41f8-ba0c-968b9b27be1c"
    },
    {
        "author": "张九龄",
        "paragraphs": [
            "眷言感忠义，何有间山川。",
            "徇节今如此，离情空复然。",
            "皇心在勤恤，德泽委昭宣。",
            "周月成功后，明年或劳还。"
        ],
        "title": "奉和圣制送李尚书入蜀",
        "id": "2edca147-372f-465b-9481-f3d056cd0494"
    },
    {
        "author": "张九龄",
        "paragraphs": [
            "东土淹龙驾，西人望翠华。",
            "山川祗询物，宫观岂为家。",
            "十月回星斗，千官捧日车。",
            "洛阳无怨思，巡幸更非赊。"
        ],
        "title": "奉和圣制初出洛城",
        "id": "0eb324f2-ca2a-41e3-bffd-db9a439962ac"
    },
    {
        "author": "张九龄",
        "paragraphs": [
            "驰道当河陕，陈诗问国风。",
            "川原三晋别，襟带两京同。",
            "后殿函关尽，前旌阙塞通。",
            "行看洛阳陌，光景丽天中。"
        ],
        "title": "奉和圣制途次陕州作",
        "id": "f9c2b5e9-57eb-442f-91a8-aa3a804ed45d"
    },
    {
        "author": "张九龄",
        "paragraphs": [
            "贤王有池馆，明主赐春游。",
            "淑气林间发，恩光水上浮。",
            "徒慙和鼎地，终谢巨川舟。",
            "皇泽空如此，轻生莫可酬。"
        ],
        "title": "勅赐宁王池宴",
        "id": "d344c2d7-81fe-429e-83d6-903921727435"
    },
    {
        "author": "张九龄",
        "paragraphs": [
            "清洛象天河，东流形胜多。",
            "朝来逢宴喜，春尽却妍和。",
            "泉鲔欢时跃，林莺醉里歌。"
        ],
        "title": "天津桥东旬宴得歌字韵",
        "id": "e005d1a3-5710-4762-aa77-b40479deb759"
    },
    {
        "author": "张九龄",
        "paragraphs": [
            "河汉非应到，汀洲忽在斯。",
            "仍逢帝乐下，如逐海槎窥。",
            "春赏时将换，皇恩岁不移。",
            "今朝游宴所，莫比天泉池。"
        ],
        "title": "上阳水窗旬宴得移字韵",
        "id": "188162e3-1363-4abf-adc6-76367dcbc45a"
    },
    {
        "author": "张九龄",
        "paragraphs": [
            "纤纤折杨柳，持此寄情人。",
            "一枝何足贵，怜是故园春。",
            "迟景那能久，芳菲不及新。",
            "更愁征戍客，容鬓老边尘。"
        ],
        "title": "折杨柳",
        "id": "d41a9682-a3ed-4712-9bd4-dd04debe2a42"
    },
    {
        "author": "张九龄",
        "paragraphs": [
            "姹女矜容色，为花不让春。",
            "既争芳意早，谁待物华真。",
            "叶作参差发，枝从点缀新。",
            "自然无限态，长在艳阳晨。"
        ],
        "title": "剪彩",
        "id": "19a55ab9-3ecd-4a29-a3da-9c39965d34d3"
    },
    {
        "author": "张九龄",
        "paragraphs": [
            "蝉嘶玉树枝，向夕惠风吹。",
            "幸入连宵听，应缘饮露知。",
            "思深秋欲近，声静夜相宜。",
            "不是黄金饰，清香徒尔为。"
        ],
        "title": "和崔黄门寓直夜听蝉之作",
        "id": "9cf781b5-1221-4251-99ab-10b0e82ff8b1"
    },
    {
        "author": "张九龄",
        "paragraphs": [
            "万乘飞黄马，千金狐白裘。",
            "正逢银霰积，如向玉京游。",
            "瑞色铺驰道，花文拂彩旒。",
            "还闻吉甫颂，不共郢歌俦。"
        ],
        "title": "和姚令公从幸温汤喜雪",
        "id": "d9f94e75-7799-4224-b67d-46dc4a82fda6"
    },
    {
        "author": "张九龄",
        "paragraphs": [
            "忽对林亭雪，瑶华处处开。",
            "今年迎气始，昨夜伴春回。",
            "玉润窗前竹，花繁院里梅。",
            "东郊斋祭所，应见五神来。"
        ],
        "title": "立春日晨起对积雪",
        "id": "4fb78b5e-232d-42ef-87a6-f47c68e8782f"
    },
    {
        "author": "张九龄",
        "paragraphs": [
            "稽亭追往事，睢苑胜前闻。",
            "飞阁凌芳树，华池落彩云。",
            "藉草人留酌，衔花鸟赴羣。",
            "向来同赏处，惟恨碧林曛。"
        ],
        "title": "三月三日申王园亭宴集",
        "id": "9073ebeb-6c93-4eee-82d1-552596d2c299"
    },
    {
        "author": "张九龄",
        "paragraphs": [
            "伊川与灞津，今日祓除人。",
            "岂似龙山上，还同湘水滨。",
            "衰颜忧更老，淑景望非春。",
            "禊饮岂吾事，聊将偶俗尘。"
        ],
        "title": "三月三日登龙山",
        "id": "11d5c4f4-3e16-46ff-9b0d-49af0d413412"
    },
    {
        "author": "张九龄",
        "paragraphs": [
            "离别念同嬉，芬荣欲共持。",
            "独攀南国树，遥寄北风时。",
            "林惜迎春早，花愁去日迟。",
            "还闻折梅处，更有棣华诗。"
        ],
        "title": "和王司马折梅寄京邑昆弟",
        "id": "cca1d03f-9fc2-4224-9538-1353ebea09e9"
    },
    {
        "author": "张九龄",
        "paragraphs": [
            "试上江楼望，初逢山雨晴。",
            "连空青嶂合，向晚白云生。",
            "彼美要殊观，萧条见远情。",
            "情来不可极，日暮水流清。"
        ],
        "title": "晚霁登王六东阁",
        "id": "b3c37ba4-57d4-4878-8b68-a2a4dd510fbf"
    },
    {
        "author": "张九龄",
        "paragraphs": [
            "仙禁生红药，微芳不自持。",
            "幸因清切地，还遇艳阳时。",
            "名见桐君箓，香闻郑国诗。",
            "孤根若可用，非直爱华滋。"
        ],
        "title": "苏侍郎紫薇庭各赋一物得芍药",
        "id": "5a42ae27-27d3-4ee0-a186-61359c052d0d"
    },
    {
        "author": "张九龄",
        "paragraphs": [
            "清切紫庭垂，葳蕤防露枝。",
            "色无玄月变，声有惠风吹。",
            "高节人相重，虚心世所知。",
            "凤皇佳可食，一去一来仪。"
        ],
        "title": "和黄门卢侍御咏竹",
        "id": "13df8265-8a72-4922-876d-f84a855147fe"
    },
    {
        "author": "张九龄",
        "paragraphs": [
            "棠棣闻余兴，乌衣有旧游。",
            "门前杜城陌，池上曲江流。",
            "暇日尝繁会，清风咏阻修。",
            "始知西峙岳，同气此相求。"
        ],
        "title": "和韦尚书答梓州兄南亭宴集",
        "id": "6033ba59-b72c-464e-905f-402fd9815ce7"
    },
    {
        "author": "张九龄",
        "paragraphs": [
            "与君尝此志，因物复知心。",
            "遗我龙钟节，非无玳瑁簪。",
            "幽素宜相重，雕华岂所任。",
            "为君安首饰，怀此代兼金。"
        ],
        "title": "答陈拾遗赠竹簪",
        "id": "d5efb2a8-0a4b-417e-9e6a-b4143f7c873b"
    },
    {
        "author": "张九龄",
        "paragraphs": [
            "君有百炼刃，堪断七重犀。",
            "谁开太阿匣，持割武城鸡。",
            "竟与尚书佩，遥应天子提。",
            "何时遇操宰，当使玉如泥。"
        ],
        "title": "赠澧阳韦明府",
        "id": "97898374-3327-49fe-b8be-ed6b11467aed"
    },
    {
        "author": "张九龄",
        "paragraphs": [
            "旬雨不愆期，由来自若时。",
            "尔无言郡政，吾岂欲天欺。",
            "常念涓尘益，惟欢草树滋。",
            "课成非所拟，人望在东菑。"
        ],
        "title": "在洪州答綦毋学士",
        "id": "a139bdc0-f4d6-48f1-9307-fec05f07cc38"
    },
    {
        "author": "张九龄",
        "paragraphs": [
            "云雨俱行罢，江天已洞开。",
            "炎氛霁后灭，边绪望中来。",
            "作骥君垂耳，为鱼我曝鳃。",
            "更怜湘水赋，还是洛阳才。"
        ],
        "title": "酬王六霁后书怀见示",
        "id": "1c5a804a-eddf-4b2b-8c7b-619262e61644"
    },
    {
        "author": "张九龄",
        "paragraphs": [
            "贾生流寓日，扬子寂寥时。",
            "在物多相背，唯君独见思。",
            "渔为江上曲，雪作郢中词。",
            "忽枉兼金讯，长怀伐木诗。"
        ],
        "title": "酬王六寒朝见诒",
        "id": "fc671646-3d93-42f6-a6d4-d5372b7b6c98"
    },
    {
        "author": "张九龄",
        "paragraphs": [
            "穿筑非求丽，幽闲欲寄情。",
            "偶怀因壤石，真意在蓬瀛。",
            "苔益山文古，池添竹气清。",
            "从兹果萧散，无事亦无营。"
        ],
        "title": "林亭咏",
        "id": "ba228114-4d41-4101-94ee-b52c283ff21b"
    },
    {
        "author": "张九龄",
        "paragraphs": [
            "晨兴步北林，萧散一开襟。",
            "复见林上月，娟娟犹未沈。",
            "片云自孤远，丛篠亦清深。",
            "无事由来贵，方知物外心。"
        ],
        "title": "晨出郡舍林下",
        "id": "fb4d6479-b750-43ee-ae45-b0437fe1c2fe"
    },
    {
        "author": "张九龄",
        "paragraphs": [
            "场藿已成岁，园葵亦向阳。",
            "兰时独不偶，露节渐无芳。",
            "旨异菁为蓄，甘非蔗有浆。",
            "人多利一饱，谁复惜馨香。"
        ],
        "title": "园中时蔬尽皆锄理唯秋兰数本委而不顾彼虽一物有足悲者遂赋二章 一",
        "id": "4e4866df-2a83-41a2-8efa-58ee7cdb40a6"
    },
    {
        "author": "张九龄",
        "paragraphs": [
            "幸得不锄去，孤苗守旧根。",
            "无心羨旨蓄，岂欲近名园。",
            "遇赏宁充佩，为生莫碍门。",
            "幽林芳意在，非是为人论。"
        ],
        "title": "园中时蔬尽皆锄理唯秋兰数本委而不顾彼虽一物有足悲者遂赋二章 二",
        "id": "3f97a646-fec0-4cf6-9046-0d0036d6a8c5"
    },
    {
        "author": "张九龄",
        "paragraphs": [
            "林居逢岁晏，遇物使情多。",
            "蘅茝不时与，芬荣奈汝何。",
            "更怜篱下菊，无如松上萝。",
            "因依自有命，非是隔阳和。"
        ],
        "title": "林亭寓言",
        "id": "23e2d526-e11f-41ef-981b-57f7370a74a8"
    },
    {
        "author": "张九龄",
        "paragraphs": [
            "家在湘源住，君今海峤行。",
            "经过正中道，相送倍为情。",
            "心逐书邮去，形随世网婴。",
            "因声谢远别，缘义不缘名。"
        ],
        "title": "送使广州",
        "id": "dfc774df-bb8d-44ab-a247-2bc9489b53a5"
    },
    {
        "author": "张九龄",
        "paragraphs": [
            "蜀严化已久，沈冥空所思。",
            "尝闻卖卜处，犹忆下帘时。",
            "驱传应经此，怀贤倘问之。",
            "归来说往事，历历偶心期。"
        ],
        "title": "送姚评事入蜀各赋一物得卜肆",
        "id": "bbe82cd9-bd55-436d-9679-dd020a7f6351"
    },
    {
        "author": "张九龄",
        "paragraphs": [
            "江水天连色，无涯净野氛。",
            "微明岸傍树，凌乱渚前云。",
            "举棹形徐转，登舻意渐分。",
            "渺茫从此去，空复惜离羣。"
        ],
        "title": "送窦校书见饯得云中辨江树",
        "id": "6a55d88c-4103-4c14-ac32-3f32dc37165c"
    },
    {
        "author": "张九龄",
        "paragraphs": [
            "元僚行上计，举饯出林丘。",
            "忽望题舆远，空思解榻游。",
            "别筵铺柳岸，征棹倚芦洲。",
            "独叹湘江水，朝宗向北流。"
        ],
        "title": "饯王司马入计同用洲字",
        "id": "b12c6595-cb59-4fb0-8ca0-d7d968f1b80b"
    },
    {
        "author": "张九龄",
        "paragraphs": [
            "南土秋虽半，东湖草未黄。",
            "聊乘风日好，来汎芰荷香。",
            "兰棹无劳速，菱歌不厌长。",
            "忽怀京洛去，难与共清光。"
        ],
        "title": "东湖临泛饯王司马",
        "id": "34f23f2b-7a80-457f-bf9d-b70627c5f87a"
    },
    {
        "author": "张九龄",
        "paragraphs": [
            "荷叶生幽渚，芳华信在兹。",
            "朝朝空此地，采采欲因谁。",
            "但恐星霜改，还将蒲稗衰。",
            "怀君美人别，聊以赠心期。"
        ],
        "title": "饯济阴梁明府各探一物得荷叶",
        "id": "1558a170-9f05-4a1a-b907-b9f6061f4772"
    },
    {
        "author": "张九龄",
        "paragraphs": [
            "荷蓧旋江澳，衔杯饯霸陵。",
            "别前林鸟息，归处海烟凝。",
            "风土乡情接，云山客念凭。",
            "圣朝巖穴选，应待鹤书征。"
        ],
        "title": "饯陈学士还江南同用征字",
        "id": "e5e6b70c-4597-432b-a708-f5ada9e13f24"
    },
    {
        "author": "张九龄",
        "paragraphs": [
            "屡别容华改，长愁意绪微。",
            "义将私爱隔，情与故人归。",
            "薄宦无时赏，劳生有事机。",
            "离魂今夕梦，先绕旧林飞。"
        ],
        "title": "通化门外送别",
        "id": "ca7182a2-f81a-421d-bc68-0c0bae3fd6f7"
    },
    {
        "author": "张九龄",
        "paragraphs": [
            "鬼谷还成道，天台去学仙。",
            "行应松子化，留与世人传。",
            "此地烟波远，何时羽驾旋？当须一把袂，城郭共依然。"
        ],
        "title": "送杨道士往天台",
        "id": "5f5da44a-6a8d-4b0f-a9a5-857a973c415e"
    },
    {
        "author": "张九龄",
        "paragraphs": [
            "平生属良友，结绶望光辉。",
            "何知人事拙，相与宦情非。",
            "别路穿林尽，征帆际海归。",
            "居然已多意，况复两乡违。"
        ],
        "title": "送杨府李功曹",
        "id": "7c1ec5aa-1eb4-4032-8579-42bbbd7c8670"
    },
    {
        "author": "张九龄",
        "paragraphs": [
            "解巾行作吏，尊酒谢离居。",
            "修竹含清景，华池澹碧虚。",
            "地将幽兴惬，人与旧游疎。",
            "林下纷相送，多逢长者车。"
        ],
        "title": "送宛句赵少府",
        "id": "b6bcc932-0955-4662-b64b-9ea6a2a73e66"
    },
    {
        "author": "张九龄",
        "paragraphs": [
            "送客南昌尉，离亭西候春。",
            "野花看欲尽，林鸟听犹新。",
            "别酒青门路，归轩白马津。",
            "相知无远近，万里尚为邻。"
        ],
        "title": "送韦城李少府",
        "id": "a7dd5fb5-96d1-4f6b-a198-c2e605d0b359"
    },
    {
        "author": "张九龄",
        "paragraphs": [
            "我与文雄别，胡然邑吏归。",
            "贤人安下位，鸷鸟欲卑飞。",
            "激节轻华冕，移官徇彩衣。",
            "羨君行乐处，从此拜庭闱。"
        ],
        "title": "送苏主簿赴偃师",
        "id": "a5b88d32-d064-4302-86ba-19c61fc38ee0"
    },
    {
        "author": "张九龄",
        "paragraphs": [
            "海郡雄蛮落，津亭壮越台。",
            "城隅百雉映，水曲万家开。",
            "里树桄榔出，时禽翡翠来。",
            "观风犹未尽，早晚使车回。"
        ],
        "title": "送广州周判官",
        "id": "4b187d7e-54d5-4cc5-a628-ca6ff1e8aff2"
    },
    {
        "author": "张九龄",
        "paragraphs": [
            "云嶂天涯尽，川途海县穷。",
            "何言此地僻，忽与故人同。",
            "身负邦君弩，情纡御史骢。",
            "王程不我驻，离思逐秋风。"
        ],
        "title": "郡江南上别孙侍御",
        "id": "d8dc1ddd-7118-41a3-890d-87f1bab28bd5"
    },
    {
        "author": "张九龄",
        "paragraphs": [
            "征骖稍靡靡，去国方迟迟。",
            "路遶南登岸，情摇北上旗。",
            "故人怜别日，旅雁逐归时。"
        ],
        "title": "道逢北使题赠京邑亲知",
        "id": "a57157fe-1c91-4a8e-aadf-8e7fb3960359"
    },
    {
        "author": "张九龄",
        "paragraphs": [
            "江路与天连，风帆何淼然。",
            "遥林浪出没，孤舫鸟联翩。",
            "常爱千钧重，深思万事捐。",
            "报恩非徇禄，还逐贾人船。"
        ],
        "title": "江上使风呈裴宣州耀卿",
        "id": "a723ee45-fd85-45da-a5b2-d6b7b1eea48f"
    },
    {
        "author": "张九龄",
        "paragraphs": [
            "山气朝来爽，溪流日向清。",
            "远心何处惬，闲棹此中行。",
            "丛桂林间待，羣鸥水上迎。",
            "徒然适我愿，幽独为谁情。"
        ],
        "title": "溪行寄王震",
        "id": "1d24c666-2922-4463-af1b-d48f6478c5e6"
    },
    {
        "author": "张九龄",
        "paragraphs": [
            "归去南江水，磷磷见底清。",
            "转逢空阔处，聊洗滞留情。",
            "浦树遥如待，江鸥近若迎。",
            "津途别有趣，况乃濯吾缨。"
        ],
        "title": "自豫章南还江上作",
        "id": "88477520-e0c5-4d15-a954-9f9220baf4e9"
    },
    {
        "author": "张九龄",
        "paragraphs": [
            "湘岸多深林，青冥昼结阴。",
            "独无谢客赏，况复贾生心。",
            "草色虽云发，天光或未临。",
            "江潭非所遇，为尔白头吟。"
        ],
        "title": "将至岳阳有怀赵二",
        "id": "61fe0569-f66c-4834-9ca8-5eb868ea75a8"
    },
    {
        "author": "张九龄",
        "paragraphs": [
            "归舟宛何处，正值楚江平。",
            "夕逗烟村宿，朝缘浦树行。",
            "于役已弥岁，言旋今惬情。",
            "乡郊尚千里，流目夏云生。"
        ],
        "title": "使还湘水",
        "id": "5c815659-b86f-4140-9788-9793892a5186"
    },
    {
        "author": "张九龄",
        "paragraphs": [
            "日夜乡山远，秋风复此时。",
            "旧闻胡马思，今听楚猿悲。",
            "念别朝昏苦，怀归岁月迟。",
            "壮图空不息，常恐发如丝。"
        ],
        "title": "初发道中寄远",
        "id": "c19a2ef2-1c93-4628-9e8e-5f2aa9af14eb"
    },
    {
        "author": "张九龄",
        "paragraphs": [
            "落日摧行舫，逶迤洲渚间。",
            "虽云有物役，乘此更休闲。",
            "暝色生前浦，清晖发近山。",
            "中流澹容与，唯爱鸟飞还。"
        ],
        "title": "自湘水南行",
        "id": "3ed6cca5-92e3-4d79-95b3-30fe0233ea46"
    },
    {
        "author": "张九龄",
        "paragraphs": [
            "征鞍穷郢路，归棹入湘流。",
            "望鸟唯贪疾，闻猿亦罢愁。",
            "两边枫作岸，数处橘为洲。",
            "却记从来意，翻疑梦里游。"
        ],
        "title": "初入湘中有喜",
        "id": "7891eecb-7315-4992-8d23-dc1bc1670655"
    },
    {
        "author": "张九龄",
        "paragraphs": [
            "乘夕棹归舟，缘源路转幽。",
            "月明看岭树，风静听溪流。",
            "岚气船间入，霜华衣上浮。",
            "猿声虽此夜，不是别家愁。"
        ],
        "title": "耒阳溪夜行",
        "id": "300b1a29-6dbc-4978-8ae7-ec7d96df209c"
    },
    {
        "author": "张九龄",
        "paragraphs": [
            "长林何缭绕，远水复悠悠。",
            "尽日余无见，为心那不愁。",
            "忆将亲爱别，行为主恩酬。",
            "感激空如此，芳时屡已遒。"
        ],
        "title": "江上",
        "id": "c95cedce-aa0e-438e-9beb-90a4ed153f90"
    },
    {
        "author": "张九龄",
        "paragraphs": [
            "江岫殊空阔，云烟处处浮。",
            "上来羣噪鸟，中去独行舟。",
            "牢落谁相顾，逶迤日自愁。",
            "更将心问影，于役复何求。"
        ],
        "title": "自彭蠡湖初入江",
        "id": "a042fcab-021e-4560-9dd1-d476d3e2328a"
    },
    {
        "author": "张九龄",
        "paragraphs": [
            "溪路日幽深，寒空入两嵚。",
            "霜清百丈水，风落万重林。",
            "夕鸟联归翼，秋猿断去心。",
            "别离多远思，况乃岁方阴。"
        ],
        "title": "赴使泷峡",
        "id": "13ee2e38-b7b8-4dba-90b2-b5738ac9bee1"
    },
    {
        "author": "张九龄",
        "paragraphs": [
            "万丈洪泉落，迢迢半紫氛。",
            "奔飞流杂树，洒落出重云。",
            "日照虹蜺似，天清风雨闻。",
            "灵山多秀色，空水共氤氲。"
        ],
        "tags": [
            "庐山",
            "瀑布",
            "山水",
            "水"
        ],
        "title": "湖口望庐山瀑布泉",
        "id": "e9632216-d53c-4548-9fd7-da40dabefaba"
    },
    {
        "author": "张九龄",
        "paragraphs": [
            "行舟傍越岑，窈窕越溪深。",
            "水闇先秋冷，山晴当昼阴。",
            "重林间五色，对壁耸千寻。",
            "惜此生遐远，谁知造化心。"
        ],
        "title": "浈阳峡",
        "id": "9bab835c-8def-41e0-8c90-f1fe9a2daded"
    },
    {
        "author": "张九龄",
        "paragraphs": [
            "昔年尝不调，兹地亦邅回。",
            "本谓双凫少，何知驷马来。",
            "人非汉使橐，郡是越王台。",
            "去去虽殊事，山川长在哉。"
        ],
        "title": "使至广州",
        "id": "95b1af8f-0e27-4687-913c-9c3e79dc9ee4"
    },
    {
        "author": "张九龄",
        "paragraphs": [
            "江林多秀发，云日复相鲜。",
            "征路那逢此，春心益渺然。",
            "兴来秪自得，佳气莫能传。",
            "薄暮津亭下，余花满客船。"
        ],
        "title": "春江晚景",
        "id": "ad75cadd-fdf6-4c6b-a5bd-f12486a2ecd7"
    },
    {
        "author": "张九龄",
        "paragraphs": [
            "明发临前渚，寒来净远空。",
            "水纹天上碧，日气海边红。",
            "景物纷为异，人情赖此同。",
            "乘槎自有适，非欲破长风。"
        ],
        "title": "与王六履震广州津亭晓望",
        "id": "37d74b17-1103-41a3-b832-e32f2b03cdb5"
    },
    {
        "author": "张九龄",
        "paragraphs": [
            "溪流清且深，松石复阴临。",
            "正尔可嘉处，胡为无赏心。",
            "我由不忍别，物亦有缘侵。",
            "自匪常行迈，谁能知此音。"
        ],
        "title": "初发曲江溪中",
        "id": "1557ae63-96b7-4dc5-b746-ccdcdb4894b8"
    },
    {
        "author": "张九龄",
        "paragraphs": [
            "日暮荒亭上，悠悠旅思多。",
            "故乡临桂水，今夜渺星河。",
            "暗草霜华发，空亭雁影过。",
            "兴来谁与晤，劳者自为歌。"
        ],
        "title": "旅宿淮阳亭口号",
        "id": "c3d15485-8c59-4c34-8dd6-6af82c3850ef"
    },
    {
        "author": "张九龄",
        "paragraphs": [
            "海上生明月，天涯共此时。",
            "情人怨遥夜，竟夕起相思。",
            "灭烛怜光满，披衣觉露滋。",
            "不堪盈手赠，还寝梦佳期。"
        ],
        "tags": [
            "唐诗三百首",
            "思念",
            "中秋节",
            "中秋",
            "思乡",
            "五言律诗",
            "月亮"
        ],
        "title": "望月怀远",
        "id": "2c152693-c25f-45ce-8ef2-cbedce1a62bc"
    },
    {
        "author": "张九龄",
        "paragraphs": [
            "清逈江城月，流光万里同。",
            "所思如梦里，相望在庭中。",
            "皎洁青苔露，萧条黄叶风。",
            "含情不得语，频使桂华空。"
        ],
        "title": "秋夕望月",
        "id": "d5c133e9-5a0b-4a8b-b9e5-dae5a857d1ab"
    },
    {
        "author": "张九龄",
        "paragraphs": [
            "海燕何微眇，乘春亦蹔来。",
            "岂知泥滓贱，秪见玉堂开。",
            "绣户时双入，华轩日几回。",
            "无心与物竞，鹰隼莫相猜。"
        ],
        "tags": [
            "寓人",
            "咏物",
            "讽刺",
            "写鸟",
            "咏物诗",
            "鸟"
        ],
        "title": "咏燕",
        "id": "72f8a535-743c-42b8-ae57-d7d132468013"
    },
    {
        "author": "张九龄",
        "paragraphs": [
            "尝闻继老耼，身退道弥耽。",
            "结宇倚青壁，疎泉喷碧潭。",
            "苔石随人古，烟花寄酒酣。",
            "山光纷向夕，归兴杜城南。"
        ],
        "title": "故刑部李尚书荆谷山集会",
        "id": "7acd3a73-d651-4c92-a43a-296916662ff3"
    },
    {
        "author": "张九龄",
        "paragraphs": [
            "一作江南守，江林三四春。",
            "相鸣不及鸟，相乐喜关人。",
            "日守朱丝直，年催华发新。",
            "淮阳秪有卧，持此度芳辰。"
        ],
        "title": "戏题春意",
        "id": "203572ad-e792-4418-9ea5-fe0683a817b7"
    },
    {
        "author": "张九龄",
        "paragraphs": [
            "芳意何能早，孤荣亦自危。",
            "更怜花蔕弱，不受岁寒移。",
            "朝雪那相妬，阴风已屡吹。",
            "馨香虽尚尔，飘荡复谁知。"
        ],
        "title": "庭梅咏",
        "id": "27c8012f-a33e-46aa-88aa-39d936052b42"
    },
    {
        "author": "张九龄",
        "paragraphs": [
            "端居正无绪，那复发秦筝。",
            "纤指传新意，繁絃起怨情。",
            "悠扬思欲绝，掩抑态还生。",
            "岂是声能感，人心自不平。"
        ],
        "title": "听筝",
        "id": "41083533-dfc2-4cd9-8fcf-c556295c1561"
    },
    {
        "author": "张九龄",
        "paragraphs": [
            "江渚秋风至，他乡离别心。",
            "孤云愁自远，一叶感何深。",
            "忧喜尝同域，飞鸣忽异林。",
            "青山西北望，堪作白头吟。"
        ],
        "title": "初秋忆金均两弟",
        "id": "72e57a19-316e-4a1c-98fd-021000e9faaa"
    },
    {
        "author": "张九龄",
        "paragraphs": [
            "感惜芳时换，谁知客思悬。",
            "忆随鸿向煖，愁学马思边。",
            "留滞机还息，纷拏网自牵。"
        ],
        "title": "秋怀",
        "id": "7f724f80-bfea-4a7a-9389-89f2cbba6ecb"
    },
    {
        "author": "张九龄",
        "paragraphs": [
            "仙宗出赵北，相业起山东。",
            "明德尝为礼，嘉谋屡作忠。",
            "论经白虎殿，献赋甘泉宫。",
            "与善今何在？苍生望已空。"
        ],
        "title": "故刑部李尚书挽词三首 一",
        "id": "d8639576-404f-4384-ad76-055f85aafc23"
    },
    {
        "author": "张九龄",
        "paragraphs": [
            "宿昔三台践，荣华驷马归。",
            "印从青琐拜，翰入紫宸挥。",
            "题剑恩方重，藏舟事已非。",
            "龙门不可望，感激涕沾衣。"
        ],
        "title": "故刑部李尚书挽词三首 二",
        "id": "cb22f551-1b39-4c82-9a56-e5f17de07a59"
    },
    {
        "author": "张九龄",
        "paragraphs": [
            "永叹常山宝，沈埋京兆阡。",
            "同盟会五月，华表记千年。",
            "渺漫野中草，微茫空里烟。",
            "共悲人事绝，唯对杜陵田。"
        ],
        "title": "故刑部李尚书挽词三首 三",
        "id": "f664c11b-b1cd-42b9-b4f0-68b47e616ec7"
    },
    {
        "author": "张九龄",
        "paragraphs": [
            "韦玄方继相，荀爽复齐名。",
            "在贵兼天爵，能贤出世卿。",
            "学闻金马诏，神见玉人清。",
            "藏壑今如此，为山遂不成。"
        ],
        "title": "故徐州刺史赠吏部侍郎苏公挽歌词三首 一",
        "id": "4046bbe3-745d-4653-a42b-af497a04c4b1"
    },
    {
        "author": "张九龄",
        "paragraphs": [
            "相如只谢病，子敬忽云亡。",
            "岂悟瑶台雪，分彫玉树行。",
            "清规留草议，故事在封章。",
            "本谓山公启，而今殁始扬。"
        ],
        "title": "故徐州刺史赠吏部侍郎苏公挽歌词三首 二",
        "id": "b517389a-315d-479e-8ee5-6aaa35c5cb93"
    },
    {
        "author": "张九龄",
        "paragraphs": [
            "返葬长安陌，秋风箫鼓悲。",
            "奈何相送者，不是平生时。",
            "寒影催年急，哀歌助晚迟。",
            "宁知建旟罢，丹旐向京师。"
        ],
        "title": "故徐州刺史赠吏部侍郎苏公挽歌词三首 三",
        "id": "f882d209-a819-41aa-b0e7-eefa30d620f0"
    },
    {
        "author": "张九龄",
        "paragraphs": [
            "门绪公侯列，嫔风诗礼行。",
            "松萝方有寄，桃李忽无成。",
            "剑去双龙别，雏哀九凤鸣。",
            "何言峄山树，还似半心生。"
        ],
        "title": "故荥阳君苏氏挽歌词三首 一",
        "id": "b13ce6a7-15ab-46be-864e-316461c5dac4"
    },
    {
        "author": "张九龄",
        "paragraphs": [
            "永叹芳魂断，行看草露滋。",
            "二宗荣盛日，千古别离时。",
            "竟罢生刍赠，空留画扇悲。"
        ],
        "title": "故荥阳君苏氏挽歌词三首 二",
        "id": "cc61c182-9db8-40d1-8303-40632cb307e3"
    },
    {
        "author": "张九龄",
        "paragraphs": [
            "缟服纷相送，玄扃翳不开。",
            "更悲泉火灭，徒见柳车回。",
            "旧室容衣奠，新茔拱树栽。",
            "唯应月照簟，潘岳此时哀。"
        ],
        "title": "故荥阳君苏氏挽歌词三首 三",
        "id": "606510b9-3076-41d4-84ce-5506da876a38"
    },
    {
        "author": "张九龄",
        "paragraphs": [
            "家受专门学，人称入室贤。",
            "刘桢徒有气，管辂独无年。",
            "谪去长沙国，魂归京兆阡。",
            "从兹匣中劒，埋没罢冲天。"
        ],
        "title": "眉州康司马挽歌词",
        "id": "7fa31da6-049e-47e3-a047-bc04819324f7"
    },
    {
        "author": "张九龄",
        "paragraphs": [
            "羽衞森森西向秦，山川历历在清晨。",
            "晴云稍卷寒巖树，宿雨能销御路尘。",
            "圣德由来合天道，灵符即此应时巡。",
            "遗贤一一皆羁致，犹欲高深访隐沦。"
        ],
        "title": "奉和圣制早发三乡山行",
        "id": "269d23e5-8f96-4b3b-91ff-a2132b3b1b5e"
    },
    {
        "author": "张九龄",
        "paragraphs": [
            "天启神龙生碧泉，泉水灵源浸迤延。",
            "飞龙已向珠潭出，积水仍将银汉连。",
            "岸傍花柳看胜画，浦上楼台问是仙。",
            "我后元符从此得，方为万岁寿图川。"
        ],
        "title": "奉和圣制龙池篇",
        "id": "5be90f21-23ca-4bb2-bc76-7f0d3a4d1673"
    },
    {
        "author": "张九龄",
        "paragraphs": [
            "配天昭圣业，率土庆辉光。",
            "春发三条路，酺开百戏场。",
            "流恩均庶品，纵观聚康庄。",
            "妙舞来平乐，新声出建章。",
            "分曹日抱戴，赴节凤归昌。",
            "幸奏承云乐，同晞湛露阳。",
            "气和皆有感，泽厚自无疆。",
            "饱德君臣醉，连歌奉柏梁。"
        ],
        "title": "奉和圣制南郊礼毕酺宴",
        "id": "8719e483-1fbe-4129-a9a8-f8dcc36c30db"
    },
    {
        "author": "张九龄",
        "paragraphs": [
            "魏武中流处，轩皇问道回。",
            "长堤春树发，高掌曙云开。",
            "龙负王舟渡，人占仙气来。",
            "河津会日月，天仗役风雷。",
            "东顾重关尽，西驰万国陪。",
            "还闻股肱郡，元首咏康哉。"
        ],
        "title": "奉和圣制早渡蒲津关",
        "id": "2db5d9c4-0672-4c67-a17c-3d62ed5d766f"
    },
    {
        "author": "张九龄",
        "paragraphs": [
            "设险诸侯地，承平圣主巡。",
            "东君朝二月，南斾拥三辰。",
            "寒出重关尽，年随行漏新。",
            "瑞云丛捧日，芳树曲迎春。",
            "舞咏先驰道，恩华及从臣。",
            "汾川花鸟意，并奉属车尘。"
        ],
        "title": "奉和圣制同二相南出雀鼠谷",
        "id": "c1c5152c-16ba-4e50-a59d-2a53fe35727e"
    },
    {
        "author": "张九龄",
        "paragraphs": [
            "昔者河边叟，谁知隐与仙。",
            "姓名终不识，章句此空传。",
            "迹为坐忘晦，言犹强著诠。",
            "精灵竟何所，祠宇独依然。",
            "道在纡宸睠，风行动睿篇。",
            "从兹化天下，清净复何先。"
        ],
        "title": "奉和圣制经河上公庙",
        "id": "210fff42-e5ab-417b-892b-b7a8a00ca875"
    },
    {
        "author": "张九龄",
        "paragraphs": [
            "宗臣事有征，庙筭在休兵。",
            "天与三台座，人当万里城。",
            "朔南方偃革，河右暂扬旌。",
            "宠锡从仙禁，光华出汉京。",
            "山川勤远畧，原隰轸皇情。",
            "为奏薰琴唱，仍题宝劒名。",
            "闻风六郡伏，计日五戎平。",
            "山甫归应疾，留侯功复成。",
            "歌钟旋可望，袵席岂难行。",
            "四牡何时入？吾君忆履声。"
        ],
        "tags": [
            "离别",
            "写人"
        ],
        "title": "奉和圣制送尚书燕国公赴朔方",
        "id": "9d419996-527b-4c14-ba4c-4afac74fdf3f"
    },
    {
        "author": "张九龄",
        "paragraphs": [
            "万乘华山下，千巖云汉中。",
            "灵居虽窅密，睿览忽玄同。",
            "日月临高掌，神仙仰大风。",
            "攒峯势岌岌，翊辇气雄雄。",
            "揆物知幽赞，铭勋表圣衷。",
            "会应陪玉检，来此告成功。"
        ],
        "title": "奉和圣制途经华山",
        "id": "7a247db3-7220-4022-8dde-432207780fdf"
    },
    {
        "author": "张九龄",
        "paragraphs": [
            "孟月摄提贞，乘时我后征。",
            "晨严九折度，暮戒六军行。",
            "日御驰中道，风师卷太清。",
            "戈鋋林表出，组练雪间明。",
            "动植希皇豫，高深奉睿情。",
            "陪游七圣列，望幸百神迎。",
            "气色烟犹喜，恩光草尚荣。",
            "之罘称万岁，今此复同声。"
        ],
        "title": "奉和圣制早登太行山率尔言志",
        "id": "a3037a96-1e76-4013-81e5-0dfd06cfb7e1"
    },
    {
        "author": "张九龄",
        "paragraphs": [
            "大君毕能事，端扆乐成功。",
            "运与千龄合，欢将万国同。",
            "汉酺歌圣酒，韶乐舞薰风。",
            "河洛荣光遍，云烟喜气通。",
            "春华顿觉早，天泽倍知崇。",
            "草木皆沾被，犹言不在躬。"
        ],
        "title": "奉和圣制登封礼毕洛城酺宴",
        "id": "9257c85b-961c-4165-a20e-bb58fd8bd2b5"
    },
    {
        "author": "张九龄",
        "paragraphs": [
            "宝筵延厚命，供帐序羣公。",
            "形胜宜春接，威仪建礼同。",
            "晞阳人似露，解愠物从风。",
            "朝庆千龄始，年华二月中。",
            "辉光遍草木，和气发丝桐。",
            "岁岁无为化，宁知乐九功。"
        ],
        "title": "恩赐乐游园宴应制",
        "id": "04dc7abc-8daa-4bcb-9742-401b0794ee12"
    },
    {
        "author": "张九龄",
        "paragraphs": [
            "汉王思钜鹿，晋将在弘农。",
            "入蜀举长筭，平吴成大功。",
            "与浑虽不协，归皓实为雄。",
            "孤绩沦千载，流名感圣衷。",
            "万乘度荒陇，一顾凛生风。",
            "古节犹不弃，今人争效忠。"
        ],
        "title": "奉和圣制过王濬墓",
        "id": "c61bcca0-a99e-4fab-a50f-5946a66d74f1"
    },
    {
        "author": "张九龄",
        "paragraphs": [
            "迢递终南顶，朝朝阊阖前。",
            "朅来青绮外，高在翠微先。",
            "双凤褰为阙，羣龙俨若仙。",
            "还知到玄圃，更是谒甘泉。",
            "夜雨尘初灭，秋空月正悬。",
            "诡容纷入望，霁色宛成妍。",
            "东极华阴践，西弥嶓冢连。",
            "奔峰出岭外，瀑水落云边。",
            "汉帝宫将苑，商君陌与阡。",
            "林华铺近甸，烟霭遶晴川。",
            "既庶仁斯及，分忧政已宣。",
            "山公启事罢，吉甫颂声传。",
            "济济金门步，洋洋玉树篇。",
            "徒歌虽有属，清越岂同年。"
        ],
        "title": "奉和吏部崔尚书雨后大明朝堂望南山",
        "id": "715a22f8-0e05-4628-a8f4-f791f59b40a5"
    },
    {
        "author": "张九龄",
        "paragraphs": [
            "积阳虽有晦，经月未为灾。",
            "上念人天重，先祈云汉回。",
            "仁心及草木，号令起风雷。",
            "照烂阴霞止，交纷瑞雨来。",
            "三辰破黍稷，四达屏氛埃。",
            "池溜因添满，林芳为洒开。",
            "听中声滴沥，望处影徘徊。",
            "惠泽成丰岁，昌言发上才。",
            "无论验石鼓，不是御云台。",
            "直颂皇恩浃，崇朝遍九垓。"
        ],
        "title": "和崔尚书喜雨",
        "id": "3a9517b6-1069-4c7e-8094-748f968d753b"
    },
    {
        "author": "张九龄",
        "paragraphs": [
            "未央钟漏晚，仙宇蔼沈沈。",
            "武衞千庐合，严扃万户深。",
            "左掖知天近，南窗见月临。",
            "树摇金掌露，庭徙玉楼阴。",
            "他日闻更直，中宵属所钦。",
            "声华大国宝，夙夜近臣心。",
            "逸兴乘高阁，雄飞在禁林。",
            "宁思窃抃者，情发为知音。"
        ],
        "title": "和许给事中直夜简诸公",
        "id": "babd64aa-067a-412e-bd4c-c3b648d1073c"
    },
    {
        "author": "张九龄",
        "paragraphs": [
            "清风阊阖至，轩盖承明归。",
            "云月爱秋景，林堂开夜扉。",
            "何言兼济日，尚与宴私违。",
            "兴逐蒹葭变，文因棠棣飞。",
            "人伦用忠孝，帝德已光辉。",
            "赠弟今为贵，方知陆氏微。"
        ],
        "title": "和苏侍郎小园夕霁寄诸弟",
        "id": "7dfb6a8c-7ed7-4465-81a8-1cabe04b849d"
    },
    {
        "author": "张九龄",
        "paragraphs": [
            "时来不自意，宿昔谬枢衡。",
            "翊圣负明主，妨贤媿友生。",
            "罢归犹右职，待罪尚南荆。",
            "政有留棠旧，风因继组成。",
            "高轩问疾苦，烝庶荷仁明。",
            "衰废时所薄，秪言僚故情。"
        ],
        "title": "酬宋使君见赠之作",
        "id": "c453b832-1154-4a91-9e86-0779f5be008c"
    },
    {
        "author": "张九龄",
        "paragraphs": [
            "陟邻初禀训，献策幸逢时。",
            "朝列且云忝，君恩复若兹。",
            "庭闱际海曲，轺传荷天慈。",
            "顾己欢乌鸟，闻君泣素丝。",
            "才明应主召，福善岂神欺。",
            "但愿白心在，终然湼不淄。"
        ],
        "title": "酬宋使君见诒",
        "id": "fba326d3-cb69-495b-8612-790a89eca98c"
    },
    {
        "author": "张九龄",
        "paragraphs": [
            "轩掖殊清秘，才华固在斯。",
            "兴因膏泽洒，情与惠风吹。",
            "所美应人誉，何私亦我仪。",
            "同声感乔木，比翼谢长离。",
            "价以陆生减，贤慙鲍叔知。",
            "薄游尝独媿，芳讯乃兼施。",
            "此夜金闺籍，伊人琼树枝。",
            "飞鸣复何远，相顾幸媞媞。"
        ],
        "title": "酬通事舍人寓直见示篇中兼起居陆舍人景献",
        "id": "4302630e-3456-4ecd-95c7-d4f05d69ed86"
    },
    {
        "author": "张九龄",
        "paragraphs": [
            "辙迹陈家巷，诗书孟子邻。",
            "偶来乘兴者，不值草玄人。",
            "契是忘年合，情非累日申。",
            "闻君还薄暮，见眷及兹辰。"
        ],
        "title": "与袁补阙寻蔡拾遗会此公出行后蔡有五韵诗见赠以此篇答焉",
        "id": "21ab2af9-7d1e-4ddb-ac11-d98f8ebac600"
    },
    {
        "author": "张九龄",
        "paragraphs": [
            "石室先鸣者，金门待制同。",
            "操刀尝愿割，持斧竟称雄。",
            "应敌兵初起，缘边虏欲空。",
            "使车经陇月，征斾绕河风。",
            "忽枉兼金讯，非徒秣马功。",
            "气清蒲海曲，声满柏台中。",
            "顾己尘华省，欣君震远戎。",
            "明时独匪报，尝欲退微躬。"
        ],
        "title": "酬赵二侍御使西军赠两省旧僚之作",
        "id": "28b38efa-5ae8-4a62-a1fd-bbe1fb46841f"
    },
    {
        "author": "张九龄",
        "paragraphs": [
            "芳月尽离居，幽怀重起予。",
            "虽言春事晚，尚想物华初。",
            "迟日皦方照，高斋澹复虚。",
            "笋成林向密，花落树应疎。",
            "赠鲤情无间，求莺思有余。",
            "暄妍不相待，含叹欲焉如。"
        ],
        "title": "武司功初有幽庭春暄见贻夏首获见以诗报焉",
        "id": "7f5f278a-dde9-4ec0-84b0-9a15110bc045"
    },
    {
        "author": "张九龄",
        "paragraphs": [
            "宅生惟海县，素业守郊园。",
            "中览霸王说，上徼明主恩。",
            "一行罢兰径，数载历金门。",
            "既负潘生拙，俄从周任言。",
            "逶迤恋轩陛，萧散反丘樊。",
            "旧迳稀人迹，前池耗水痕。",
            "并看芳树老，唯觉敝庐存。",
            "自我栖幽谷，逢君翳覆盆。",
            "孟轲应有命，贾谊得无冤。",
            "江上行伤远，林间偶避喧。",
            "地偏人事绝，时霁鸟声繁。",
            "独善心俱闭，穷居道共尊。",
            "乐因南涧藻，忧岂北堂萱。",
            "幽意加投漆，新诗重赠轩。",
            "平生徇知己，穷达与君论。"
        ],
        "title": "酬王履震游园林见贻",
        "id": "bda16b93-239d-418f-b1d6-bb842bb88d22"
    },
    {
        "author": "张九龄",
        "paragraphs": [
            "汉相推人杰，殷宗伐鬼方。",
            "还闻出将重，坐见即戎良。",
            "上策应为豫，中权且用光。",
            "令申兵气倍，威憺虏魂亡。",
            "树比公孙大，城如道济长。",
            "夏云登陇首，秋露泫辽阳。",
            "武德舒宸睠，文思饯乐章。",
            "感恩身既许，激节胆犹尝。",
            "祖帐倾朝列，军麾驻道傍。",
            "诗人何所咏，尚父欲鹰扬。"
        ],
        "title": "饯王尚书出边",
        "id": "b404320a-cd54-40b0-a061-33d056514162"
    },
    {
        "author": "张九龄",
        "paragraphs": [
            "将相有更践，简心良独难。",
            "远图尝画地，超拜乃登坛。",
            "戎即昆山序，车同渤海单。",
            "义无中国费，情必远人安。",
            "他日文兼武，而今栗且宽。",
            "自然来月窟，何用刺楼兰。",
            "南至三冬晚，西驰万里寒。",
            "封侯自有处，征马去啴啴。"
        ],
        "title": "送赵都护赴安西",
        "id": "bfcd275c-5a0c-43e6-9ecf-265ccab08b7b"
    },
    {
        "author": "张九龄",
        "paragraphs": [
            "征骖入云壑，始忆步金门。",
            "通籍微躯幸，归途明主恩。",
            "匪唯徇行役，兼得慰晨昏。",
            "是节暑云炽，纷吾心所尊。",
            "海县且悠缅，山邮日骏奔。",
            "徒知恶嚣事，未暇息阴论。",
            "峣武经陈迹，衡湘指故园。",
            "水闻南涧险，烟望北林繁。",
            "远霭千巖合，幽声百籁喧。",
            "阴泉夏犹冻，阳景昼方暾。",
            "懿此高深极，徒令梦想存。",
            "盛明期有报，长往复奚言。"
        ],
        "title": "奉使自蓝田玉山南行",
        "id": "0cc342c6-de4a-4bb8-bd8a-aa10cb9ba715"
    },
    {
        "author": "张九龄",
        "paragraphs": [
            "记言闻直史，筑室面层阿。",
            "岂不承明入，终云幽意多。",
            "沈冥高士致，休澣故人过。",
            "前岭游氛灭，中林芳气和。",
            "兹辰阻佳趣，望美独如何。"
        ],
        "title": "贺给事尝诣蔡起居郊馆有诗因命同作",
        "id": "a6ef17e6-53df-41a1-8b83-dde7dffbcf27"
    },
    {
        "author": "张九龄",
        "paragraphs": [
            "秪役已云久，乘闲返服初。",
            "块然屏尘事，幽独坐林闾。",
            "清旷前山远，纷喧此地疎。",
            "乔木凌青霭，修篁媚绿渠。",
            "耳和绣翼鸟，目畅锦鳞鱼。",
            "寂寞心还间，飘飖体自虚。",
            "兴来命旨酒，临罢阅仙书。",
            "但乐多幽意，宁知有毁誉。",
            "尚想争名者，谁云要路居。",
            "都忘下流叹，倾夺竟何如。"
        ],
        "title": "南山下旧居闲放",
        "id": "83c77296-bbc6-4528-84cf-d52b67fead5a"
    },
    {
        "author": "张九龄",
        "paragraphs": [
            "高斋复晴景，延眺属清秋。",
            "风物动归思，烟林生远愁。",
            "纷吾自穷海，薄宦此中州。",
            "取路无高足，随波适下流。",
            "岁华空冉冉，心曲且悠悠。",
            "坐惜芳时歇，胡然久滞留。"
        ],
        "title": "高斋闲望言怀",
        "id": "8c445310-bbba-4296-89aa-e2bf7c7976a6"
    },
    {
        "author": "张九龄",
        "paragraphs": [
            "橘柚南中暖，桑榆北地阴。",
            "何言荣落异，因见别离心。",
            "吾亦江乡子，思归梦寐深。",
            "闻君去水宿，结思渺云林。",
            "牵缀从浮事，迟回谢所钦。",
            "东南行舫远，秋浦念猿吟。"
        ],
        "title": "别乡人南还",
        "id": "ee8be0b9-f285-47aa-bfa6-74c9feda6dac"
    },
    {
        "author": "张九龄",
        "paragraphs": [
            "极望涔阳浦，江天渺不分。",
            "扁舟从此去，鸥鸟自为羣。",
            "他日怀真赏，中年负俗纷。",
            "适来果微尚，倏尔会斯文。",
            "复想金闺籍，何如梦渚云。",
            "我行多胜寄，浩思独氛氲。"
        ],
        "title": "初发江陵有怀",
        "id": "bcf7db91-d7f3-486d-9807-167aa32d25bc"
    },
    {
        "author": "张九龄",
        "paragraphs": [
            "栖宿岂无意，飞飞更远寻。",
            "长途未及半，中夜有遗音。",
            "月思关山笛，风号流水琴。",
            "空声两相应，幽感一何深。",
            "避缴归南浦，离羣呌北林。",
            "联翩俱不定，怜尔越乡心。"
        ],
        "title": "同綦毋学士月夜闻雁",
        "id": "f9a41ff5-2b5b-4cc7-92d6-b4635c404196"
    },
    {
        "author": "张九龄",
        "paragraphs": [
            "香阁起崔嵬，高高沙版开。",
            "攀跻千仞上，纷诡万形来。",
            "草间商君陌，云重汉后台。",
            "山从函谷断，川向斗城回。",
            "林里春容变，天边客思催。",
            "登临信为美，怀远独悠哉。"
        ],
        "title": "登总持寺阁",
        "id": "333dbe31-11a2-47fb-be67-3f5e921453be"
    },
    {
        "author": "张九龄",
        "paragraphs": [
            "披轩肆流览，云壑见深重。",
            "空水秋弥净，林烟晚更浓。",
            "坐隅分洞府，簷际列羣峰。",
            "窈窕生幽意，参差多异容。",
            "还慙大隐迹，空想列仙踪。",
            "赖此升攀处，萧条得所从。"
        ],
        "title": "晚憩王少府东阁",
        "id": "74db8f91-a97e-41ee-8f4e-f44f28ad1c03"
    },
    {
        "author": "张九龄",
        "paragraphs": [
            "城楼枕南浦，日夕顾西山。",
            "宛宛鸾鹤处，高高烟雾间。",
            "仙井今犹在，洪厓久不还。",
            "金编莫我授，羽驾亦难攀。",
            "簷际千峰出，云中一鸟闲。",
            "纵观穷水国，游思徧人寰。",
            "勿复尘埃事，归来且闭关。"
        ],
        "title": "登城楼望西山作",
        "id": "8fe5a07c-c814-40ba-86d1-97edf1524e92"
    },
    {
        "author": "张九龄",
        "paragraphs": [
            "指涂跻楚望，策马傍荆岑。",
            "稍稍松篁入，泠泠磵谷深。",
            "观奇逐幽暎，历险忘岖嵚。",
            "上界投佛影，中天扬梵音。",
            "焚香忏在昔，礼足誓来今。",
            "灵异若有对，神仙真可寻。",
            "高僧闻逝者，远俗是初心。",
            "藓驳经行处，猿啼燕坐林。",
            "归真已寂灭，留迹岂[湮沈]。",
            "法地自兹广，何云千万金。"
        ],
        "title": "祠紫盖山经玉泉山寺",
        "id": "00532c2f-0a00-4d72-9983-54ab4f6aa63f"
    },
    {
        "author": "张九龄",
        "paragraphs": [
            "兹山蕴灵异，走望良有归。",
            "丘祷虽已久，甿心难重违。",
            "迟明申藻荐，先夕旅巖扉。",
            "独宿云峰下，萧条人吏稀。",
            "我来不外适，幽抱自中微。",
            "静入风泉奏，凉生松栝围。",
            "穷年滞远想，寸晷阅清晖。",
            "虚美怅无属，素情缄所依。",
            "诡随嫌弱操，羇束谢贞肥。",
            "义济亦吾道，诚存为物祈。",
            "灵心倏已应，甘液幸而飞。",
            "闭阁且无责，随车安敢希。",
            "多慙德不感，知复是耶非。"
        ],
        "title": "洪州西山祈雨是日辄应因赋诗言事",
        "id": "846fe4c1-7800-4c19-bd05-9d1e0e72fda9"
    },
    {
        "author": "张九龄",
        "paragraphs": [
            "南国更数世，北湖方十洲。",
            "天清华林苑，日晏景阳楼。",
            "果下回仙骑，津傍驻彩斿。",
            "凫鹥喧凤管，荷芰鬬龙舟。",
            "七子陪诗赋，千人和棹讴。",
            "应言在镐乐，不让横汾秋。",
            "风俗因纾慢，江山成易由。",
            "驹王信不武，孙叔是无谋。",
            "佳气日将歇，霸功谁与修。",
            "桑田东海变，麋鹿姑苏游。",
            "否运争三国，康时劣九州。",
            "山虽幕府在，馆岂豫章留。",
            "水淀还相阅，菱歌亦故遒。",
            "雄图不足问，唯想事风流。"
        ],
        "title": "经江宁览旧迹至玄武湖",
        "id": "3ddb2f27-5e26-445e-b486-59bad0c9df97"
    },
    {
        "author": "张九龄",
        "paragraphs": [
            "昔年亟攀践，征马复来过。",
            "信若山川旧，谁如岁月何。",
            "蜀相吟安在，羊公碣已磨。",
            "令图犹寂寞，嘉会亦蹉跎。",
            "宛宛樊城岸，悠悠汉水波。",
            "逶迤春日远，感寄客情多。",
            "地本原林秀，朝来烟景和。",
            "同心不同赏，留叹此巖阿。"
        ],
        "title": "登襄阳岘山",
        "id": "b19be9f9-c4b5-4350-a9ca-3282d42a1876"
    },
    {
        "author": "张九龄",
        "paragraphs": [
            "天宇何其旷，江城坐自拘。",
            "层楼百余尺，迢递在西隅。",
            "暇日时登眺，荒郊临故都。",
            "累累见陈迹，寂寂想雄图。",
            "古往山川在，今来郡邑殊。",
            "北疆虽入郑，东距岂防吴。",
            "几代传荆国，当时敌陕郛。",
            "上流空有处，中土复何虞。",
            "枕席夷三峡，关梁豁五湖。",
            "承平无异境，守隘莫论夫。",
            "自罢金门籍，来参竹使符。",
            "端居向林薮，微尚在桑榆。",
            "直似王陵戆，非如甯武愚。",
            "今兹对南浦，乘雁与双凫。"
        ],
        "title": "登荆州城楼",
        "id": "c6a7496f-f4ae-47b8-9a60-4cce8b3e9514"
    },
    {
        "author": "张九龄",
        "paragraphs": [
            "城隅有乐游，表里见皇州。",
            "策马既长远，云山亦悠悠。",
            "万壑清光满，千门喜气浮。",
            "花间直城路，草际曲江流。",
            "凭眺兹为美，离居方独愁。",
            "已惊玄发换，空度绿荑柔。",
            "奋翼笼中鸟，归心海上鸥。",
            "既伤日月逝，且欲桑榆收。",
            "豹变焉能及，莺鸣非可求。",
            "愿言从所好，初服返林丘。"
        ],
        "title": "登乐游原春望书怀",
        "id": "ad6efc28-bd02-431b-a9f6-ed68b86c32e1"
    },
    {
        "author": "张九龄",
        "paragraphs": [
            "山槛凭南望，川途眇北流。",
            "远林天翠合，前浦日华浮。",
            "万井缘津渚，千艘咽渡头。",
            "渔商多末事，耕稼少良畴。",
            "自守陈蕃榻，尝登王粲楼。",
            "徒然骋目处，岂是获心游。",
            "向迹虽愚谷，求名异盗丘。",
            "息阴芳木所，空复越乡忧。"
        ],
        "title": "候使登石头驿楼作",
        "id": "607a04c7-d6b4-438b-b053-28330e5edee6"
    },
    {
        "author": "张九龄",
        "paragraphs": [
            "高深不可厌，巡属复来过。",
            "本与众山绝，况兹韶景和。",
            "危楼入水倒，飞槛向空摩。",
            "杂树缘青壁，樛枝挂绿萝。",
            "潭清能彻底，鱼乐好跳波。",
            "有象言虽具，无端思转多。",
            "同怀不在此，孤赏欲如何。"
        ],
        "title": "登临沮楼",
        "id": "df9eafc9-2f72-4d49-95e5-e6cfc390b67d"
    },
    {
        "author": "张九龄",
        "paragraphs": [
            "尝闻薛公泪，非直雍门琴。",
            "窜逐留遗迹，悲凉见此心。",
            "府中因暇豫，江上幸招寻。",
            "人事已成古，风流独至今。",
            "闲情多感叹，清景暂登临。",
            "无复甘棠在，空余蔓草深。",
            "晴光送远目，胜气入幽襟。",
            "水去朝沧海，春来换碧林。",
            "赋怀湘浦吊，碑想汉川沈。",
            "曾是陪游日，徒为梁父吟。"
        ],
        "title": "陪王司马登薛公逍遥台",
        "id": "42fbff3e-da06-41ca-a472-7fd4fcca0476"
    },
    {
        "author": "张九龄",
        "paragraphs": [
            "方驾与吾友，同怀不异寻。",
            "偶逢池竹处，便会江湖心。",
            "夏近林方密，春余水更深。",
            "清华两辉暎，闲步亦窥临。",
            "苹藻复佳色，凫鹥亦好音。",
            "韶芳媚洲渚，蕙气袭衣襟。",
            "萧散皆为乐，裴回从所钦。",
            "谓予成夙志，岁晚共抽簪。"
        ],
        "title": "尝与大理丞袁公太府丞田公偶诣一所林沼尤胜因并坐其次相得甚欢遂赋诗焉以咏其事",
        "id": "2306ecf4-6204-48b4-bf1b-471f5b0d2f96"
    },
    {
        "author": "张九龄",
        "paragraphs": [
            "定省荣君赐，来归是昼游。",
            "林乌飞旧里，园果让新秋。",
            "枝长南庭树，池临北涧流。",
            "星霜屡尔别，兰麝为谁幽。",
            "善积家方庆，恩深国未酬。",
            "栖栖将义动，安得久情留。"
        ],
        "title": "与弟游家园",
        "id": "bb02eaa9-b1ff-4334-94b6-d4bae0364548"
    },
    {
        "author": "张九龄",
        "paragraphs": [
            "郡阁昼常掩，庭芜日复滋。",
            "簷风落鸟毳，窗叶挂虫丝。",
            "拙病宦情少，羇闲秋气悲。",
            "理人无异绩，为郡但经时。",
            "唯有江湖意，沈冥空在兹。"
        ],
        "title": "郡内闲斋",
        "id": "d67944c6-1a69-4e14-8a34-d1e81adb5d30"
    },
    {
        "author": "张九龄",
        "paragraphs": [
            "忆昨闻佳境，驾言寻昔蹊。",
            "非惟初物变，亦与旧游暌。",
            "幽渚为君说，清晨即我携。",
            "途深独睥睨，历险共攀跻。",
            "林笋苞青箨，津杨委绿荑。",
            "荷香初出浦，草色复缘堤。",
            "乐处将鸥狎，谭端用马齐。",
            "且言临海郡，兼话武陵溪。",
            "异壤风烟绝，空山巖迳迷。",
            "如何际朝野，从此待金闺。"
        ],
        "title": "城南隅山池春中田袁二公盛称其美夏首获赏果会夙言故有此咏",
        "id": "4e5c4641-1081-43ab-bad5-09758953056f"
    },
    {
        "author": "张九龄",
        "paragraphs": [
            "遥夜人何在，澄潭月里行。",
            "悠悠天宇旷，切切故乡情。",
            "外物寂无扰，中流澹自清。",
            "念归林叶换，愁坐露华生。",
            "犹有汀洲鹤，宵分乍一鸣。"
        ],
        "tags": [
            "思念"
        ],
        "title": "西江夜行",
        "id": "32ae4c66-5f9c-4c4e-99a5-f3f96a6bc680"
    },
    {
        "author": "张九龄",
        "paragraphs": [
            "拙宦今何有？劳歌念不成。",
            "十年乖夙志，一别悔前行。",
            "归去田园老，倘来轩冕轻。",
            "江间稻正熟，林里桂初荣。",
            "鱼意思在藻，鹿心怀食苹。",
            "时哉苟不达，取乐遂吾情。"
        ],
        "title": "南还湘水言怀",
        "id": "a7d247e1-9365-4ae1-a8a6-3cfb3a00c64d"
    },
    {
        "author": "张九龄",
        "paragraphs": [
            "园绮值秦末，嘉遁此山阿。",
            "陈迹向千古，荒途始一过。",
            "硕人久沦谢，乔木自森罗。",
            "故事昔尝览，遗风今岂讹。",
            "泌泉空活活，樵叟独皤皤。",
            "是处清晖满，从中幽兴多。",
            "长怀赤松意，复忆紫芝歌。",
            "避世辞轩冕，逢时解薜萝。",
            "盛明今在运，吾道竟如何。"
        ],
        "title": "商洛山行怀古",
        "id": "070a223a-8a82-4657-b6b8-c4e1f43dedad"
    },
    {
        "author": "张九龄",
        "paragraphs": [
            "薄宦晨昏阙，尊尊义取斯。",
            "穷愁年貌改，寂历尔胡为。",
            "不谄词多忤，无容礼益卑。",
            "微生尚何有？远迹固其宜。",
            "思扰梁山曲，情遥越鸟枝。",
            "故园从海上，良友邈天涯。",
            "云雨叹一别，川原劳载驰。",
            "上慙伯乐顾，中负叔牙知。",
            "去国诚寥落，经途弊险巇。",
            "岁逢霜雪苦，林属蕙兰萎。",
            "欲赠幽芳歇，行悲旧赏移。",
            "一从关作限，两见月成规。",
            "苒苒穷年籥，行行尽路岐。",
            "征鞍税北渚，归帆指南垂。",
            "树晚犹葱蒨，江寒尚渺弥。",
            "土风从楚别，山水入湘奇。",
            "石濑相奔触，烟林更蔽亏。",
            "层崖夹洞浦，轻舸汎澄漪。",
            "松篠行皆傍，禽鱼动輙随。",
            "惜哉边地隔，不与故人窥。",
            "畴昔陪鹓鹭，朝阳振羽仪。",
            "来音虽寂寞，接景每逶迤。",
            "朝罢冥尘事，宾来话酒巵。",
            "邀欢逐芳草，结兴选华池。",
            "及此风成叹，何时雾可披。",
            "自怜无用者，谁念有情离。",
            "望美音容阔，怀贤梦想疲。",
            "因声达霄汉，持拙守东陂。"
        ],
        "title": "南还以诗代书赠京师旧僚",
        "id": "6bba0358-1035-49e3-a711-8a527144a9f5"
    },
    {
        "author": "张九龄",
        "paragraphs": [
            "昔岁尝陈力，中年退屏居。",
            "承颜方弄鸟，放性或观鱼。",
            "曾是安疵拙，诚非议卷舒。",
            "林园事益简，烟月赏恒余。",
            "不意栖愚谷，无阶奉诏书。",
            "湛恩均大造，弱植媿空虚。",
            "肃命趋仙阙，侨装抚传车。",
            "念行开祖帐，怜别降题舆。",
            "谁谓风期许，叨延礼数殊。",
            "义沾投分末，情及解携初。",
            "追饯扶江介，光辉烛里闾。",
            "子云应寂寞，公叔为吹嘘。",
            "景物春来异，音容日向疎。",
            "川原行稍稳，钟鼓听犹徐。",
            "林隔王公轝，云迷班氏庐。",
            "恋亲唯委咽，思德更踌躇。",
            "徇义当由此，怀安乃阙如。",
            "愿酬明主惠，行矣岂徒欤。"
        ],
        "title": "初发道中赠王司马兼寄诸公",
        "id": "ae688214-c442-4f7e-9a74-d2e9d79579c6"
    },
    {
        "author": "张九龄",
        "paragraphs": [
            "尝蓄名山意，兹为世网牵。",
            "征途屡及此，初服已非然。",
            "日落青巖际，溪行绿篠边。",
            "去舟乘月后，归鸟息人前。",
            "数曲迷幽嶂，连圻触闇泉。",
            "深林风绪结，遥夜客情悬。",
            "非梗胡为泛，无膏亦自煎。"
        ],
        "title": "自始兴溪夜上赴岭",
        "id": "04bfef48-2092-46e2-b281-691f11218f6a"
    },
    {
        "author": "张九龄",
        "paragraphs": [
            "故人宣城守，亦在江南偏。",
            "如何分虎竹，相与间山川。",
            "章绶胡为者，形骸非自然。",
            "含情津渡阔，倚望脰空延。",
            "远近闻佳政，平生仰大贤。",
            "推心徒有属，会面良无缘。",
            "日夕遵前渚，江村投暮烟。",
            "念行秪意默，怀远岂言宣。",
            "委曲风波事，难为尺素传。"
        ],
        "title": "当涂界寄裴宣州",
        "id": "9c4fd614-e2f8-40f5-ae94-0631da4aae47"
    },
    {
        "author": "张九龄",
        "paragraphs": [
            "云间有数鹤，抚翼意无违。",
            "晓日东田去，烟霄北渚归。",
            "欢呼良自适，罗列好相依。",
            "远集长江静，高翔众鸟稀。",
            "岂烦仙子驭，何畏野人机。",
            "却念乘轩者，拘留不得飞。"
        ],
        "tags": [
            "长江"
        ],
        "title": "郡中每晨兴輙见羣鹤东飞至暮又行列而返哢唳云路甚和乐焉予媿独处江城常目送此意有所羨遂赋以诗",
        "id": "cf065298-f718-445a-b21c-58400a224299"
    },
    {
        "author": "张九龄",
        "paragraphs": [
            "嵩岳神惟降，汾川鼎气雄。",
            "生才作霖雨，继代有清通。",
            "天下称贤相，朝端挹至公。",
            "自家来佐国，移孝入为忠。",
            "霜露多前感，丘园想旧风。",
            "扈巡过晋北，问俗到河东。",
            "便道恩华降，还乡礼教崇。",
            "野尊延故老，朝服见儿童。"
        ],
        "title": "和裴侍中承恩拜扫旋辔途中有怀寄州县官僚乡国亲故",
        "id": "14ba7616-50c4-4e67-b70c-0bdfe7bf8853"
    },
    {
        "author": "张九龄",
        "paragraphs": [
            "贵贱虽殊等，平生窃下风。",
            "云泥势已绝，山海纳还通。",
            "忽叹登龙者，翻将吊鹤同。",
            "琴诗犹可托，剑履独成空。",
            "畴昔尝论礼，兴言每匪躬。",
            "人思崔琰议，朝掩祭遵公。",
            "作善神何酷，依仁命不融。",
            "天文虚北斗，人事罢南宫。",
            "上幸既伤旧，下流弥感衷。",
            "无恩报国士，徒欲问玄穹。"
        ],
        "title": "和姚令公哭李尚书乂",
        "id": "94b9c1e7-9b5f-4925-bd3d-9499f3f1e4ec"
    },
    {
        "author": "张九龄",
        "paragraphs": [
            "函谷虽云险，黄河已复清。",
            "圣心无所隔，空此置关城。"
        ],
        "tags": [
            "黄河"
        ],
        "title": "奉和圣制经函谷关作",
        "id": "867975bd-fcc1-4ee1-8deb-c622153a120d"
    },
    {
        "author": "张九龄",
        "paragraphs": [
            "嶙嶙故城垒，荒凉空戍楼。",
            "在德不在险，方知王道休。"
        ],
        "title": "奉和圣制度潼关口号",
        "id": "bfbc2f65-71d4-4e4e-9302-860a216c61ad"
    },
    {
        "author": "张九龄",
        "paragraphs": [
            "上苑春先入，中园花尽开。",
            "唯余幽径草，尚待日光催。"
        ],
        "title": "答太常靳博士见赠一绝",
        "id": "2fd7e235-ba25-4420-972b-404e43b902d3"
    },
    {
        "author": "张九龄",
        "paragraphs": [
            "滔滔大江水，天地相终始。",
            "经阅几世人，复叹谁家子。"
        ],
        "title": "登荆州城望江二首 一",
        "id": "5ee8b55c-6446-4693-910e-b05e72617faa"
    },
    {
        "author": "张九龄",
        "paragraphs": [
            "东望何悠悠，西来昼夜流。",
            "岁月既如此，为心那不愁。"
        ],
        "title": "登荆州城望江二首 二",
        "id": "47703350-cf8c-46e9-82a3-0b8e5a1c3963"
    },
    {
        "author": "张九龄",
        "paragraphs": [
            "自君之出矣，不复理残机。",
            "思君如满月，夜夜减清辉。"
        ],
        "tags": [
            "闺怨",
            "相思",
            "妇女",
            "乐府"
        ],
        "title": "赋得自君之出矣",
        "id": "e2535853-d394-4b17-ac90-30bfc859324f"
    },
    {
        "author": "张九龄",
        "paragraphs": [
            "松叶堪为酒，春来酿几多。",
            "不辞山路远，踏雪也相过。"
        ],
        "tags": [
            "田园"
        ],
        "title": "荅陆澧",
        "id": "bbe33e07-c234-4caa-bd28-60991e3e5312"
    },
    {
        "author": "杨炯",
        "paragraphs": [
            "甲乙遇灾年，周隋送上弦。",
            "妖星六丈出，沴气七重悬。",
            "赤县空无主，苍生欲问天。",
            "龟龙开宝命，云火昭灵庆。",
            "万物覩真人，千秋逢圣政。",
            "祖宗玄泽远，文武休光盛。",
            "大号域中平，皇威天下惊。",
            "参辰昭文物，宇宙浃声名。",
            "汉后三章令，周王五伐兵。",
            "匈奴穷地角，本自远正朔。",
            "骄子起天街，由来亏礼乐。",
            "一衣扫风雨，再战夷屯剥。",
            "清明日月旦，萧索烟云涣。",
            "寒暑既平分，阴阳复贞观。",
            "惟神谐妙物，乃圣符幽赞。",
            "下武发祯祥，平阶属会昌。",
            "金泥封日观，璧水匝明堂。",
            "业盛勋华德，兴包天地皇。",
            "孝思义罔极，易礼光前式。",
            "天焕三辰辉，灵书五云色。",
            "敬时穷发歛，卜代盈千亿。",
            "五纬聚华轩，重光入望园。",
            "公卿论至道，天子拜昌言。",
            "雷解初开出，星空即便元。",
            "瑶台凉景荐，银阙秋阴遍。",
            "百戏骋鱼龙，千门壮宫殿。",
            "深仁洽蛮徼，恺乐周寰县。",
            "宣室召羣臣，明庭礼百神。",
            "仰德还符日，霑恩更似春。",
            "襄城非牧竖，楚国有巴人。"
        ],
        "title": "奉和上元酺宴应诏",
        "id": "d56f2525-ba42-4af3-98f8-d95adc8364aa"
    },
    {
        "author": "杨炯",
        "paragraphs": [
            "广溪三峡首，旷望兼川陆。",
            "山路遶羊肠，江城镇鱼腹。",
            "乔林百丈偃，飞水千寻瀑。",
            "惊浪回高天，盘涡转深谷。",
            "汉氏昔云季，中原争逐鹿。",
            "天下有英雄，襄阳有龙伏。",
            "常山集军旅，永安兴版筑。",
            "池台忽已倾，邦家遽沦覆。",
            "庸才若刘禅，忠佐为心腹。",
            "设险犹可存，当无贾生哭。"
        ],
        "title": "广溪峡",
        "id": "079f54bb-8a3f-472d-a683-014ae7949c7d"
    },
    {
        "author": "杨炯",
        "paragraphs": [
            "三峡七百里，唯言巫峡长。",
            "重巖窅不极，叠嶂凌苍苍。",
            "绝壁横天险，莓苔烂锦章。",
            "入夜分明见，无风波浪狂。",
            "忠信吾所蹈，泛舟亦何伤。",
            "可以涉砥柱，可以浮吕梁。",
            "美人今何在？灵芝徒有芳。",
            "山空夜猿啸，征客泪沾裳。"
        ],
        "title": "巫峡",
        "id": "f35edb07-a3de-4188-812f-6066e9b83d33"
    },
    {
        "author": "杨炯",
        "paragraphs": [
            "绝壁耸万仞，长波射千里。",
            "盘薄荆之门，滔滔南国纪。",
            "楚都昔全盛，高丘烜望祀。",
            "秦兵一旦侵，夷陵火潜起。",
            "四维不复设，关塞良难恃。",
            "洞庭且忽焉，孟门终已矣。",
            "自古天地辟，流为峡中水。",
            "行旅相赠言，风涛无极已。",
            "及余践斯地，瓌奇信为美。",
            "江山若有灵，千载伸知己。"
        ],
        "tags": [
            "洞庭湖"
        ],
        "title": "西陵峡",
        "id": "d4e76a73-6330-478d-8502-83458e18c416"
    },
    {
        "author": "杨炯",
        "paragraphs": [
            "烽火照西京，心中自不平。",
            "牙璋辞凤阙，铁骑绕龙城。",
            "雪暗凋旗画，风多杂鼓声。",
            "宁为百夫长，胜作一书生。"
        ],
        "tags": [
            "战争",
            "励志",
            "初中古诗",
            "边塞",
            "九年级下册(课外)"
        ],
        "title": "从军行",
        "id": "c989738d-cb18-4f0d-a353-56e6bc3a3ab3"
    },
    {
        "author": "杨炯",
        "paragraphs": [
            "卿家本六郡，年长入三秦。",
            "白璧酬知己，黄金谢主人。",
            "剑锋生赤电，马足起红尘。",
            "日暮歌钟发，喧喧动四邻。"
        ],
        "title": "刘生",
        "id": "a66b667d-75bd-4ee9-87ac-773b125d5b29"
    },
    {
        "author": "杨炯",
        "paragraphs": [
            "骢马铁连钱，长安侠少年。",
            "帝畿平若水，官路直如弦。",
            "夜玉妆车轴，秋金铸马鞭。",
            "风霜但自保，穷达任皇天。"
        ],
        "title": "骢马",
        "id": "eb0204e5-3ee1-4b08-b0ea-b5480d7af7c8"
    },
    {
        "author": "杨炯",
        "paragraphs": [
            "塞外欲纷纭，雌雄犹未分。",
            "明堂占气色，华盖辨星文。",
            "二月河魁将，三千太乙军。",
            "丈夫皆有志，会见立功勋。"
        ],
        "title": "出塞",
        "id": "153ddc69-4ed3-4c91-a13f-01fd8abab905"
    },
    {
        "author": "杨炯",
        "paragraphs": [
            "贱妾留南楚，征夫向北燕。",
            "三秋方一日，少别比千年。",
            "不掩嚬红楼，无论数绿钱。",
            "相思明月夜，迢递白云天。"
        ],
        "title": "有所思",
        "id": "3389307a-0db9-437e-a686-58794ccd18dc"
    },
    {
        "author": "杨炯",
        "paragraphs": [
            "窗外一株梅，寒花五出开。",
            "影随朝日远，香逐便风来。",
            "泣对铜钩障，愁看玉镜台。",
            "行人断消息，春恨几裴回。"
        ],
        "tags": [
            "思念",
            "咏物诗",
            "写人",
            "咏物"
        ],
        "title": "梅花落",
        "id": "d3b5a394-f179-471b-8855-8b9b6a6ce39d"
    },
    {
        "author": "杨炯",
        "paragraphs": [
            "边地遥无极，征人去不还。",
            "秋容凋翠羽，别泪损红颜。",
            "望断流星驿，心驰明月关。",
            "藁砧何处在？杨柳自堪攀。"
        ],
        "title": "折杨柳",
        "id": "82514788-2ea1-4930-80e4-f9ee3fad85fd"
    },
    {
        "author": "杨炯",
        "paragraphs": [
            "侠客重周游，金鞭控紫骝。",
            "蛇弓白羽箭，鹤辔赤茸秋。",
            "发迹来南海，长鸣向北州。",
            "匈奴今未灭，画地取封侯。"
        ],
        "title": "紫骝马",
        "id": "5d5bda08-dd9e-43cd-820e-ed52b77f35fd"
    },
    {
        "author": "杨炯",
        "paragraphs": [
            "塞北途辽远，城南战苦辛。",
            "旛旗如鸟翼，甲胄似鱼鳞。",
            "冻水寒伤马，悲风愁杀人。",
            "寸心明白日，千里暗黄尘。"
        ],
        "tags": [
            "爱国",
            "军旅"
        ],
        "title": "战城南",
        "id": "4a19c95f-68ad-4c38-8c03-a3365f32b547"
    },
    {
        "author": "杨炯",
        "paragraphs": [
            "岐路三秋别，江津万里长。",
            "烟霞驻征盖，弦奏促飞觞。",
            "阶树含斜日，池风泛早凉。",
            "赠言未终竟，流涕忽沾裳。"
        ],
        "title": "送临津房少府",
        "id": "4b049fac-a802-4c1d-a741-d8b7a3465d83"
    },
    {
        "author": "杨炯",
        "paragraphs": [
            "愁结乱如麻，长天照落霞。",
            "离亭隐乔树，沟水浸平沙。",
            "左尉才何屈，东关望渐赊。",
            "行看转牛斗，持此报张华。"
        ],
        "title": "送丰城王少府",
        "id": "7c48e67c-df64-4b13-9de4-7e0dd79d2aef"
    },
    {
        "author": "杨炯",
        "paragraphs": [
            "汉国临清渭，京城枕浊河。",
            "居人下珠泪，宾御促骊歌。",
            "望极关山远，秋深烟雾多。",
            "唯余三五夕，明月暂经过。"
        ],
        "title": "送郑州周司空",
        "id": "40eead5d-1119-4d45-b4c5-37152b06a285"
    },
    {
        "author": "杨炯",
        "paragraphs": [
            "御沟一相送，征马屡盘桓。",
            "言笑方无日，离忧独未宽。",
            "举杯聊劝酒，破涕暂为欢。",
            "别后风清夜，思君蜀路难。"
        ],
        "title": "送梓州周司功",
        "id": "9bbc999e-ece5-4074-9f2a-ad75a35be097"
    },
    {
        "author": "杨炯",
        "paragraphs": [
            "雁门归去远，垂老脱袈裟。",
            "萧寺休为客，曹溪便寄家。",
            "绿琪千岁树，黄槿四时花。",
            "别怨应无限，门前桂水斜。"
        ],
        "title": "送杨处士反初卜居曲江",
        "id": "5237dd8e-694f-481f-9a00-ef2248894867"
    },
    {
        "author": "杨炯",
        "paragraphs": [
            "悠悠辞鼎邑，去去指金墉。",
            "途路盈千里，山川亘百重。",
            "风行常有地，云出本多峰。",
            "郁郁园中柳，亭亭山上松。",
            "客心殊不乐，乡泪独无从。"
        ],
        "title": "途中",
        "id": "71bcf274-befb-4e57-b20c-f067fe4c6aa1"
    },
    {
        "author": "杨炯",
        "paragraphs": [
            "天将下三宫，星门召五戎。",
            "坐谋资庙略，飞檄伫文雄。",
            "赤土流星剑，乌号明月弓。",
            "秋阴生蜀道，杀气绕湟中。",
            "风雨何年别，琴尊此日同。",
            "离亭不可望，沟水自西东。"
        ],
        "title": "送刘校书从军",
        "id": "0a09c065-3355-47dc-8561-2d911a34b8dc"
    },
    {
        "author": "杨炯",
        "paragraphs": [
            "青幛倚丹田，荒凉数百年。",
            "犹知小山桂，尚识大罗天。",
            "药败金炉火，苔昏玉女泉。",
            "岁时无壁画，朝夕有阶烟。",
            "花柳三春节，江山四望悬。",
            "悠然出尘网，从此狎神仙。"
        ],
        "title": "游废观",
        "id": "7599fb2b-43f5-41cd-88cb-20f0fe828e99"
    },
    {
        "author": "杨炯",
        "paragraphs": [
            "烟霞非俗宇，巖壑只幽居。",
            "水浸何曾畎，荒郊不复锄。",
            "影浓山树密，香浅泽花疎。",
            "阔堑防斜径，平堤夹小渠。",
            "莲房若个实，竹节几重虚。",
            "萧然隔城市，酌醴焚枯鱼。"
        ],
        "title": "和石侍御山庄",
        "id": "837b2750-0ba8-421e-b124-3d6ab7381c16"
    },
    {
        "author": "杨炯",
        "paragraphs": [
            "此地倾城日，由来供帐华。",
            "亭逢李广骑，门接邵平瓜。",
            "原野烟氛匝，关河游望赊。",
            "白云断巖岫，绿草覆江沙。",
            "诏赐扶阳宅，人荣御史车。",
            "灞池一相送，流涕向烟霞。"
        ],
        "title": "送李庶子致仕还洛",
        "id": "7afeddef-90a3-4908-b6fc-875d2a64c3de"
    },
    {
        "author": "杨炯",
        "paragraphs": [
            "敞朗东方彻，阑干北斗斜。",
            "地气俄成雾，天云渐作霞。",
            "河流才辨马，巖路不容车。",
            "阡陌经三岁，闾阎对五家。",
            "露文沾细草，风影转高花。",
            "日月从来惜，关山犹自赊。"
        ],
        "title": "早行",
        "id": "b7fbbf94-16ae-4cbe-8ebb-05c240c60f5e"
    },
    {
        "author": "杨炯",
        "paragraphs": [
            "昔时南浦别，鹤怨宝琴弦。",
            "今日东方至，鸾销珠镜前。",
            "水流衔砌咽，月影向窗悬。",
            "妆匣悽余粉，熏炉灭旧烟。",
            "晚庭摧玉树，寒帐委金莲。",
            "佳人不再得，云日几千年。"
        ],
        "title": "和崔司空伤姬人",
        "id": "81ce81a6-2e44-432f-a440-9c548f3517ff"
    },
    {
        "author": "杨炯",
        "paragraphs": [
            "故事闲台阁，仙门蔼已深。",
            "旧章窥复道，云幌肃重阴。",
            "玄律葭灰变，青阳斗柄临。",
            "年光摇树色，春气绕兰心。",
            "风响高窗度，流痕曲岸侵。",
            "天门总枢辖，人镜辨衣簪。",
            "日暮南宫静，瑶华振雅音。"
        ],
        "title": "和骞右丞省中暮望",
        "id": "db33d521-9935-4748-a166-743e40cf4ab7"
    },
    {
        "author": "杨炯",
        "paragraphs": [
            "唇齿标形胜，关河壮邑居。",
            "寒山抵方伯，秋水面鸿胪。",
            "君子从游宦，忘情任卷舒。",
            "风霜下刀笔，轩盖拥门闾。",
            "平野芸黄遍，长洲鸿雁初。",
            "菊花宜泛酒，浦叶好裁书。",
            "昔我芝兰契，悠然云雨疎。",
            "非君重千里，谁有惠双鱼。"
        ],
        "title": "和酬虢州李司法",
        "id": "082bf240-136b-498f-88a4-48b1a1ac3c6c"
    },
    {
        "author": "杨炯",
        "paragraphs": [
            "铜门初下辟，石馆始沈研。",
            "游雾千金字，飞云五色牋。",
            "楼台横紫极，城阙俯青田。",
            "暄入瑶房里，春回玉宇前。",
            "霞文埋落照，风物澹归烟。",
            "翰墨三余隙，关山四望悬。",
            "颓峰暌酌羽，流水旷鸣絃。",
            "虽欣承白雪，终恨隔青天。"
        ],
        "title": "和郑仇校内省眺瞩思乡怀友",
        "id": "85f36d32-337d-440a-8317-a61d3d3595cc"
    },
    {
        "author": "杨炯",
        "paragraphs": [
            "净业初中日，浮生大小年。",
            "无人本无我，非后亦非前。",
            "箫鼓旁喧地，龙蛇直映天。",
            "法门摧栋宇，觉海破舟船。",
            "书镇秦王饷，经文宋国传。",
            "声华周百亿，风烈被三千。",
            "芜没青园寺，荒凉紫陌田。",
            "德音殊未远，拱木已生烟。"
        ],
        "title": "和旻上人伤果禅师",
        "id": "ed2a08a5-1d28-4144-a920-faee72408b45"
    },
    {
        "author": "杨炯",
        "paragraphs": [
            "福地阴阳合，仙都日月开。",
            "山川临四险，城树隐三台。",
            "伏槛排云出，飞轩遶涧回。",
            "参差凌倒影，潇洒轶浮埃。",
            "百果珠为实，羣峰锦作苔。",
            "悬萝暗疑雾，瀑布响成雷。",
            "方士烧丹液，真人泛玉杯。",
            "还如问桃水，更似得蓬莱。",
            "汉帝求仙日，相如作赋才。",
            "自然金石奏，何必上天台。"
        ],
        "title": "和刘侍郎入隆唐观",
        "id": "952ec2cf-b0ac-4fc9-b83e-90b60ab4c4a9"
    },
    {
        "author": "杨炯",
        "paragraphs": [
            "遁甲爰皇里，星占太乙宫。",
            "天门开奕奕，佳气郁葱葱。",
            "碧落三干外，黄图四海中。",
            "邑居环若水，城阙抵新丰。",
            "玉槛昆仑侧，金枢地轴东。",
            "上真朝北斗，元始咏南风。",
            "汉君祠五帝，淮王礼八公。",
            "道书编竹简，灵液灌梧桐。",
            "草茂琼阶绿，花繁宝树红。",
            "石楼纷似画，地镜淼如空。",
            "桑海年应积，桃源路不穷。",
            "黄轩若有问，三月住崆峒。"
        ],
        "title": "和辅先入昊天观星瞻",
        "id": "b6b3b553-be08-42d5-bc7c-fcce3348cb0d"
    },
    {
        "author": "杨炯",
        "paragraphs": [
            "帝尧平百姓，高祖宅三秦。",
            "子弟分河岳，衣冠动缙绅。",
            "盛名恒不陨，历代几相因。",
            "街巷涂山曲，门闾洛水滨。",
            "五龙金作友，一子玉为人。",
            "宝剑丰城气，明珠魏国珍。",
            "风标自落落，文质且彬彬。",
            "共许刁元亮，同推周伯仁。",
            "石城俯天阙，钟阜对江津。",
            "骥足方遐骋，狼心独未驯。",
            "鼓鼙鸣九域，风火集重闉。",
            "城势余三板，兵威乏四邻。",
            "居然混玉石，直置保松筠。",
            "耿介酬天子，危言数贼臣。",
            "钟仪琴未奏，苏武节犹新。",
            "受禄宁辞死，扬名不顾身。",
            "精诚动天地，忠义感明神。",
            "怪鸟俄垂翼，修蛇竟暴鳞。",
            "来朝拜休命，述职下梁岷。",
            "善政驰金马，嘉声绕玉轮。",
            "三荆忽有赠，四海更相亲。",
            "宫征谐鸣石，光辉掩烛银。",
            "山川遥满目，零露坐沾巾。",
            "友爱光天下，恩波浃后尘。",
            "懦夫仰高节，下里继阳春。"
        ],
        "title": "和刘长史荅十九兄",
        "id": "c262982e-59e4-4fd5-b435-31997a5aa6c6"
    },
    {
        "author": "杨炯",
        "paragraphs": [
            "赵氏连城璧，由来天下传。",
            "送君还旧府，明月满前川。"
        ],
        "tags": [
            "送别"
        ],
        "title": "夜送赵纵",
        "id": "957f6814-e4c7-4d03-b8bc-9370952dbb05"
    },
    {
        "author": "宋之问",
        "paragraphs": [
            "可怜楚破息，肠断息夫人。",
            "仍为泉下骨，不作楚王嫔。",
            "楚王宠莫盛，息君情更亲。",
            "情亲怨生别，一朝俱杀身。"
        ],
        "title": "息夫人",
        "id": "cdab1a54-9805-4c24-a89a-4b9c58594cf4"
    },
    {
        "author": "宋之问",
        "paragraphs": [
            "授衣感穷节，策马凌伊关。",
            "归齐逸人趣，日觉秋琴闲。",
            "寒露衰北阜，夕阳破东山。",
            "浩歌步榛樾，栖鸟随我还。"
        ],
        "title": "初到陆浑山庄",
        "id": "fa42d2ac-f630-4aa6-b93b-65ebba9e3d9a"
    },
    {
        "author": "宋之问",
        "paragraphs": [
            "春泉鸣大壑，皓月吐层岑。",
            "岑壑景色佳，慰我远游心。",
            "暗芳足幽气，惊栖多众音。",
            "高兴南山曲，长谣横素琴。"
        ],
        "title": "夜饮东亭",
        "id": "2846a406-001c-45f8-824e-a5cf45523500"
    },
    {
        "author": "宋之问",
        "paragraphs": [
            "何地早芳菲，宛在长门殿。",
            "夭桃色若绶，秾李光如练。",
            "啼鸟弄花疎，游蜂饮香遍。",
            "叹息春风起，飘零君不见。"
        ],
        "title": "芳树",
        "id": "7637858b-ae90-4d68-9696-83eebfd4770f"
    },
    {
        "author": "宋之问",
        "paragraphs": [
            "目断南浦云，心醉东郊柳。",
            "怨别此何时，春芳来已久。",
            "与君共时物，尽此盈樽酒。",
            "始愿今不从，春风恋携手。"
        ],
        "title": "送赵六贞固",
        "id": "90440b5c-fb49-4153-8cb1-87680ecbe3b4"
    },
    {
        "author": "宋之问",
        "paragraphs": [
            "岁晚东巖下，周顾何悽恻。",
            "日落西山阴，众草起寒色。",
            "中有乔松树，使我长叹息。",
            "百尺无寸枝，一生自孤直。"
        ],
        "title": "题张老松树",
        "id": "624fb484-7d7a-4a63-b972-c2f35c3ca313"
    },
    {
        "author": "宋之问",
        "paragraphs": [
            "鹡鸰有旧曲，调苦不成歌。",
            "自叹兄弟少，常嗟离别多。",
            "尔寻北京路，予卧南山阿。",
            "泉晚更幽咽，云秋尚嵯峨。",
            "药栏听蝉噪，书幌见禽过。",
            "愁至愿甘寝，其如乡梦何。"
        ],
        "title": "别之望后独宿蓝田山庄",
        "id": "62527274-ee49-4fd2-a641-2d6822c9f033"
    },
    {
        "author": "宋之问",
        "paragraphs": [
            "越女颜如花，越王闻浣纱。",
            "国微不自宠，献作吴宫娃。",
            "山薮半潜匿，苎萝更蒙遮。",
            "一行霸句践，再笑倾夫差。",
            "艳色夺人目，斆嚬亦相夸。",
            "一朝还旧都，靓粧寻若耶。",
            "鸟惊入松网，鱼畏沈荷花。",
            "始觉冶容妄，方悟羣心邪。",
            "钦子秉幽意，世人共称嗟。",
            "愿言托君怀，倘类蓬生麻。",
            "家住雷门曲，高阁凌飞霞。",
            "淋漓翠羽帐，旖旎采云军。",
            "春风艳楚舞，秋月缠胡笳。",
            "自昔专娇爱，袭玩唯矜奢。",
            "达本知空寂，弃彼犹泥沙。",
            "永割偏执性，自长薰修芽。",
            "携妾不障道，来止妾西家。"
        ],
        "title": "浣纱篇赠陆上人",
        "id": "1987a53d-8e9c-40de-8f6a-dea28f1c64c2"
    },
    {
        "author": "宋之问",
        "paragraphs": [
            "雨从箕山来，倏与飘风度。",
            "晴明西峰日，绿缛南溪树。",
            "此时客精庐，幸蒙真僧顾。",
            "深入清净理，妙断往来趣。",
            "意得两契如，言尽共忘喻。",
            "观花寂不动，闻鸟悬可悟。",
            "向夕闻天香，淹留不能去。"
        ],
        "title": "雨从箕山来",
        "id": "097e4aee-c82b-4d38-9ea4-b5ac775290dc"
    },
    {
        "author": "宋之问",
        "paragraphs": [
            "崖口众山断，嵚崟耸天壁。",
            "气冲落日红，影入春潭碧。",
            "锦缋织苔藓，丹青画松石。",
            "水禽泛容与，巖花飞的皪。",
            "微路从此深，我来限于役。",
            "惆怅情未已，羣峰暗将夕。"
        ],
        "title": "初至崖口",
        "id": "f2d614c6-6fa6-4f1f-b191-e5e0e49c3154"
    },
    {
        "author": "宋之问",
        "paragraphs": [
            "浮湘沿迅湍，逗浦凝远盼。",
            "渐见江势阔，行嗟水流漫。",
            "赤岸杂云霞，绿竹缘溪涧。",
            "向背羣山转，应接良景晏。",
            "沓障连夜猿，平沙覆阳雁。",
            "纷吾望阙客，归桡速已惯。",
            "中道方溯洄，迟念自兹撰。",
            "赖欣衡阳美，持以蠲忧患。"
        ],
        "tags": [
            "衡山"
        ],
        "title": "自湘源至潭州衡山县",
        "id": "2bddb506-d53e-414b-bb71-3165b72ee162"
    },
    {
        "author": "宋之问",
        "paragraphs": [
            "抱琴登绝壑，伐木溯清川。",
            "路极意谓尽，势回趣转绵。",
            "人远草木秀，山深云景鲜。",
            "余负海峤情，自昔微尚然。",
            "弥旷十余载，今来宛仍前。",
            "未窥仙源极，独进野人船。",
            "时攀乳窦憩，屡薄天窗眠。",
            "夜弦响松月，朝楫弄苔泉。",
            "因冥象外理，永谢区中缘。",
            "碧潭可遗老，丹砂堪学仙。",
            "莫使驰光暮，空令归鹤怜。"
        ],
        "title": "入崖口五渡寄李适",
        "id": "87eb79bf-7f11-4152-abb9-a20e0eb24259"
    },
    {
        "author": "宋之问",
        "paragraphs": [
            "地尽天水合，朝及洞庭湖。",
            "初日当中涌，莫辨东西隅。",
            "晶耀目何在，滢荧心欲无。",
            "灵光晏海若，游气耿天吴。",
            "张乐轩皇至，征苗夏禹徂。",
            "楚臣悲落叶，尧女泣苍梧。",
            "野积九江润，山通五岳图。",
            "风恬鱼自跃，云夕雁相呼。",
            "独此临泛漾，浩将人代殊。",
            "永言洗氛浊，卒岁为清娱。",
            "要使功成退，徒劳越大夫。"
        ],
        "tags": [
            "洞庭湖"
        ],
        "title": "洞庭湖",
        "id": "ba43da13-4f89-4d65-a1bf-62efa5f5d6c0"
    },
    {
        "author": "宋之问",
        "paragraphs": [
            "肃事祠春溟，宵斋洗蒙虑。",
            "鸡鸣见日出，鹭下惊涛鹜。",
            "地阔八荒近，天回百川澍。",
            "筵端接空曲，目外唯雰雾。",
            "暖气物象来，周游晦明互。",
            "致牲匪玄享，禋涤期灵煦。",
            "的的波际禽，沄沄岛间树。",
            "安期今何在，方丈蔑寻路。",
            "仙事与世隔，冥搜徒已屡。",
            "四明背羣山，遗老莫辨处。",
            "抚中良自慨，弱龄忝恩遇。",
            "三入文史林，两拜神仙署。",
            "虽叹出关远，始知临海趣。",
            "赏来空自多，理胜孰能喻。",
            "留楫竟何待，徙倚忽云暮。"
        ],
        "title": "景龙四年春祠海",
        "id": "d0a304ef-b9f1-4f9c-b9e3-9890a1ca86d0"
    },
    {
        "author": "宋之问",
        "paragraphs": [
            "移疾卧兹岭，寥寥倦幽独。",
            "赖有嵩丘山，高枕长在目。",
            "兹山栖灵异，朝夜翳云族。",
            "是日濛雨晴，返景入巖谷。",
            "幂幂涧畔草，青青山下木。",
            "此意方无穷，环顾怅林麓。",
            "伊洛何悠漫，川原信重复。",
            "夏余鸟兽蕃，秋末禾黍熟。",
            "秉愿守樊圃，归闲欣艺牧。",
            "惜无载酒人，徒把凉泉掬。"
        ],
        "title": "温泉庄卧病寄杨七炯",
        "id": "a9957052-6982-4ff5-9e8c-5472eaddfc6b"
    },
    {
        "author": "宋之问",
        "paragraphs": [
            "家临清溪水，溪水绕盘石。",
            "绿萝四面垂，褭褭百余尺。",
            "风泉度丝管，苔藓铺茵席。",
            "传闻颍阳人，霞外漱灵液。",
            "忽枉巖中翰，吟望朝复夕。",
            "何当遂远游，物色候逋客。"
        ],
        "title": "荅田征君",
        "id": "08aa0cab-ac13-486b-b6fa-42ef81a09899"
    },
    {
        "author": "宋之问",
        "paragraphs": [
            "谪居窜炎壑，孤帆淼不系。",
            "别家万里余，流目三春际。",
            "猿啼山馆晓，虹饮江皐霁。",
            "湘岸竹泉幽，衡峯石囷闭。",
            "岭嶂穷攀越，风涛极沿济。",
            "吾师在韶阳，欣此得躬诣。",
            "洗虑宾空寂，焚香结精誓。",
            "愿以有漏躯，聿薰无生慧。",
            "物用益冲旷，心源日闲细。",
            "伊我获此途，游道回晚计。",
            "宗师信舍法，摈落文史艺。",
            "坐禅罗浮中，寻异穷海裔。",
            "何辞御魑魅，自可乘炎疠。",
            "回首望旧乡，云林浩亏蔽。",
            "不作离别苦，归期多年岁。"
        ],
        "title": "自衡阳至韶州谒能禅师",
        "id": "d96d2ca0-c18e-4a72-abc3-b3d015bac44c"
    },
    {
        "author": "宋之问",
        "paragraphs": [
            "夕阳黯晴碧，山翠互明灭。",
            "此中意无限，要与开士说。",
            "徒郁仲举思，讵回道林辙。",
            "孤兴欲待谁，待此湖上月。"
        ],
        "title": "见南山夕阳召监师不至",
        "id": "b02d795c-799a-4d28-b5aa-26d833736bde"
    },
    {
        "author": "宋之问",
        "paragraphs": [
            "薄游京都日，遥羨稽山名。",
            "分刺江海郡，朅来征素情。",
            "松露洗心眷，象筵敷念诚。",
            "薄云界青嶂，皎日鶱朱甍。",
            "苔涧深不测，竹房闲且清。",
            "感真六象见，垂兆二𪅝鸣。",
            "古今信灵迹，中州莫与京。",
            "林巘永栖业，岂伊佐一生。",
            "浮悟虽已久，事试去来成。",
            "观念幸相续，庶几最后明。"
        ],
        "title": "游法华寺",
        "id": "563eb155-69f0-40ec-9bbb-105167dbc4ac"
    },
    {
        "author": "宋之问",
        "paragraphs": [
            "云门若邪里，泛鹢路才通。",
            "夤缘绿篠岸，遂得青莲宫。",
            "天香众壑满，夜梵前山空。",
            "漾漾潭际月，飔飗杉上风。",
            "兹焉多嘉遯，数子今莫同。",
            "凤归慨处士，鹿化闻仙公。",
            "樵路郑州北，举井阿巖东。",
            "永夜岂云寐，曙华忽葱茏。",
            "谷鸟啭尚涩，源桃惊未红。",
            "再来期春暮，当造林端穷。",
            "庶几踪谢客，开山投剡中。"
        ],
        "title": "宿云门寺",
        "id": "2a9362bf-5d80-4528-af3a-96c7cb7d0848"
    },
    {
        "author": "宋之问",
        "paragraphs": [
            "院梅发向尺，园鸟复成曲。",
            "落日游南湖，果掷颜如玉。",
            "含情不得语，转盼知所属。",
            "惆怅未可归，宁关须采菉。"
        ],
        "title": "春湖古意",
        "id": "7e923cd3-3ab2-4e21-9cd8-09b732e339eb"
    },
    {
        "author": "宋之问",
        "paragraphs": [
            "晨登歇马岭，遥望伏牛山。",
            "孤出羣峰首，熊熊元气间。",
            "太和亦崔嵬，石扇横闪倏。",
            "细岑互攒倚，浮巘竞奔蹙。",
            "白云遥入怀，青霭近可掬。",
            "徒寻灵异迹，周顾惬心目。",
            "晨拂鸟路行，暮投人烟宿。",
            "稉稻远弥秀，栗芋秋新熟。",
            "石髓非一巖，药苗乃万族。",
            "间关踏云雨，缭绕缘水木。",
            "西见商山芝，南到楚乡竹。",
            "楚竹幽且深，半杂枫香林。",
            "浩歌清潭曲，寄尔桃源心。"
        ],
        "title": "游陆浑南山自歇马岭到枫香林以诗代书荅李舍人适",
        "id": "cefe7e6a-f5fc-4cee-bf22-17c832e3bf4a"
    },
    {
        "author": "宋之问",
        "paragraphs": [
            "晨跻大庾险，驿鞍驰复息。",
            "雾露昼未开，浩途不可测。",
            "嵥起华夷界，信为造化力。",
            "歇鞍问徒旅，乡关在西北。",
            "出门怨别家，登岭恨辞国。",
            "自惟勗忠孝，斯罪懵所得。",
            "皇明颇照洗，延议日纷惑。",
            "兄弟远沦居，妻子成异域。",
            "羽翮伤已毁，童幼怜未识。",
            "踌蹰恋北顾，亭午晞霁色。",
            "春煖阴梅花，瘴回阳鸟翼。",
            "含沙缘涧聚，吻草依林植。",
            "适蛮悲疾首，怀巩泪沾臆。",
            "感谢鹓鹭朝，勤修魑魅职。",
            "生还倘非远，誓拟酬恩德。"
        ],
        "title": "早发大庾岭",
        "id": "ab2b3f7a-4caf-4d5f-9615-79c2eeb1f0a1"
    },
    {
        "author": "宋之问",
        "paragraphs": [
            "仲春辞国门，畏途横万里。",
            "越淮乘楚嶂，造江泛吴汜。",
            "严程无休隙，日夜涉风水。",
            "昔闻垂堂言，将诫千金子。",
            "问余何奇剥，迁窜极炎鄙。",
            "揆己道德余，幼闻虚白旨。",
            "贵身贱外物，抗迹远尘轨。",
            "朝游伊水湄，夕卧箕山趾。",
            "妙年拙自晦，皎洁弄文史。",
            "谬辱紫泥书，挥翰青云里。",
            "事往每增伤，宠来常誓止。",
            "铭骨怀报称，逆鳞让金紫。",
            "安位衅潜搆，退耕祸犹起。",
            "栖巖实吾策，触藩诚内耻。",
            "济济同时人，台庭鸣劒履。",
            "愚以卑自衞，兀坐去沈滓。",
            "迨兹理已极，窃位申知己。",
            "羣议负宿心，获戾光华始。",
            "黄金忽销铄，素业坐沦毁。",
            "浩叹诬平生，何独恋枌梓。",
            "浦树浮郁郁，皐兰覆靡靡。",
            "百越去魂断，九疑望心死。",
            "未尽匡阜游，远欣罗浮美。",
            "周旋本师训，佩服无生理。",
            "异国多灵仙，幽探忘年纪。",
            "敝庐嵩山下，空谷茂兰芷。",
            "悠悠南溟远，采掇长已矣。"
        ],
        "title": "自洪府舟行直书其事",
        "id": "c736146d-7acb-4eb1-84ab-ce420bbbf057"
    },
    {
        "author": "宋之问",
        "paragraphs": [
            "放溜觌前溆，连山分上干。",
            "江回云壁转，天小雾峯攒。",
            "吼沫跳急浪，合流环峻滩。",
            "欹离出漩划，缭绕避涡盘。",
            "舟子怯桂水，最言斯路难。",
            "吾生抱忠信，吟啸自安闲。",
            "旦别已千岁，夜愁劳万端。",
            "企予见夜月，委曲破林峦。",
            "潭旷竹烟尽，洲香橘露团。",
            "岂傲夙所好，对之与俱欢。",
            "思君罢琴酌，泣此夜漫漫。"
        ],
        "title": "下桂江县黎壁",
        "id": "8bff19a0-00a9-441d-902e-06058fa045e8"
    },
    {
        "author": "宋之问",
        "paragraphs": [
            "侵星发洛城，城中歌吹声。",
            "毕景至缑岭，岭上烟霞生。",
            "草树饶野意，山川多古情。",
            "大隐德所薄，归来可退耕。"
        ],
        "title": "奉使嵩山途经缑岭",
        "id": "b3744261-baec-4685-967c-0fa09ff5b9c4"
    },
    {
        "author": "宋之问",
        "paragraphs": [
            "王氏贵先宗，衡门栖道风。",
            "传心晤有物，秉化游无穷。",
            "学奥九流异，机玄三语同。",
            "书乃墨场绝，文称词伯雄。",
            "白屋藩魏主，苍生期谢公。",
            "一祗贤良诏，遂谒承明宫。",
            "补衮望奚塞，尊儒位未充。",
            "罢官七门里，归老一丘中。",
            "尝忝长者辙，微言私谓通。",
            "我行会稽郡，路出广陵东。",
            "物在人已矣，都疑淮海空。"
        ],
        "title": "伤王七秘书监寄呈扬州陆长史通简府僚广陵以广好事",
        "id": "a2d34ce5-4731-4099-98e1-7debaf6078ae"
    },
    {
        "author": "宋之问",
        "paragraphs": [
            "洛桥瞻太室，期子在云烟。",
            "归来不相见，孤赏弄寒泉。",
            "与君阔松石，于兹二十年。",
            "田公谢昭世，韩子秘幽埏。",
            "忆昔同携手，山栖接二贤。",
            "笙歌入玄地，诗酒坐寥天。",
            "旧友悉零落，罢琴私自怜。",
            "逝者非药误，餐霞意可全。",
            "为余理还策，相与事灵仙。"
        ],
        "title": "使至嵩山寻杜四不遇慨然复伤田洗马韩观主因以题壁赠杜侯杜四",
        "id": "eb4e6da2-b504-4eb3-9f74-60da168ca9a7"
    },
    {
        "author": "宋之问",
        "paragraphs": [
            "泽国韶气早，开帘延霁天。",
            "野禽宵未啭，山蜚昼仍眠。",
            "目兹海榴发，列暎巖楹前。",
            "熠爚御风静，葳蕤含景鲜。",
            "清晨绿堪佩，亭午丹欲然。",
            "昔忝金闺籍，尝见玉池莲。",
            "未若宗族地，更逢荣耀全。",
            "南金虽自贵，贺赏讵能迁。",
            "抚躬万里绝，岂染一朝妍。",
            "徒缘滞遐郡，常是惜流年。",
            "越俗鄙章甫，扪心空自怜。"
        ],
        "title": "翫郡斋海榴",
        "id": "48bfe21e-41a1-4e70-865a-322188c27a3e"
    },
    {
        "author": "宋之问",
        "paragraphs": [
            "秦地平如掌，层城出云汉。",
            "楼阁九衢春，车马千门旦。",
            "绿柳开复合，红尘聚还散。",
            "日晚鬬鸡场，经过狭斜看。"
        ],
        "title": "长安路",
        "id": "a130b9ea-0f41-4f06-8394-d9e6a053a27b"
    },
    {
        "author": "宋之问",
        "paragraphs": [
            "玉树朝日映，罗帐春风吹。",
            "拭泪攀杨柳，长条宛地垂。",
            "白花飞历乱，黄鸟思参差。",
            "妾自肝肠断，傍人那得知。"
        ],
        "title": "折杨柳",
        "id": "6c745c97-2a26-40cb-bc79-de9ca78abb77"
    },
    {
        "author": "宋之问",
        "paragraphs": [
            "君子事行役，再空芳岁期。",
            "美人旷遥伫，万里浮云思。",
            "园桃绽红艳，郊叶柔绿滋。",
            "坐看长夏晚，秋月生罗帷。"
        ],
        "title": "有所思",
        "id": "e450b85e-af1e-4bfc-ad52-deecdea08a4f"
    },
    {
        "author": "宋之问",
        "paragraphs": [
            "幽郊昨夜阴风断，顿觉朝来阳吹暖。",
            "泾水桥南柳欲黄，杜陵城北花应满。",
            "长安昨夜寄春衣，短翮登兹一望归。",
            "闻道凯旋乘骑入，看君走马见芳菲。"
        ],
        "title": "军中人日登高赠房明府",
        "id": "722a5190-983c-4b15-beae-49851178c7a4"
    },
    {
        "author": "宋之问",
        "paragraphs": [
            "洛阳城里花如雪，陆浑山中今始发。",
            "旦别河桥杨柳风，夕卧伊川桃李月。",
            "伊川桃李正芳新，寒食山中酒复春。",
            "野老不知尧舜力，酣歌一曲太平人。"
        ],
        "tags": [
            "写景",
            "抒情",
            "寒食节"
        ],
        "title": "寒食还陆浑别业",
        "id": "b129aaf4-a51b-4651-8c11-19391eb12d6f"
    },
    {
        "author": "宋之问",
        "paragraphs": [
            "去年上巳洛桥边，今年寒食庐山曲。",
            "遥怜巩树花应满，复见吴洲草新绿。",
            "吴洲春草兰杜芳，感物思归怀故乡。",
            "驿骑明朝宿何处？猿声今夜断君肠。"
        ],
        "tags": [
            "庐山",
            "寒食节",
            "思乡",
            "伤怀"
        ],
        "title": "寒食江州满塘驿",
        "id": "11f43cfd-a277-41f9-b9b9-b3347f6a6be9"
    },
    {
        "author": "宋之问",
        "paragraphs": [
            "逐臣北地承严谴，谓到南中每相见。",
            "岂意南中岐路多，千山万水分乡县。",
            "云摇雨散各翻飞，海阔天长音信稀。",
            "处处山川同瘴疠，自怜能得几人归。"
        ],
        "title": "至端州驿见杜五审言沈三佺期阎五朝隐王二无竞题壁慨然成咏",
        "id": "88a79a0a-16e5-486d-8519-53f99a76a414"
    },
    {
        "author": "宋之问",
        "paragraphs": [
            "青溪绿潭潭水侧，修竹婵娟同一色。",
            "徒生僊实凤不游，老死空山人讵识。",
            "妙年秉愿逃俗纷，归卧嵩丘弄白云。",
            "含情傲睨慰心目，何可一日无此君。"
        ],
        "title": "绿竹引",
        "id": "60057685-5b50-4eb2-8b0f-c47fe8dbe4e2"
    },
    {
        "author": "宋之问",
        "paragraphs": [
            "八月凉风天气晶，万里无云河汉明。",
            "昏见南楼清且浅，晓落西山纵复横。",
            "洛阳城阙天中起，长河夜夜千门里。",
            "复道连甍共蔽亏，画堂琼户特相宜。",
            "云母帐前初泛滥，水精帘外转逶迤。",
            "倬彼昭回如练白，复出东城接南陌。",
            "南陌征人去不归，谁家今夜擣寒衣。",
            "鸳鸯机上疎萤度，乌鹊桥边一雁飞。",
            "雁飞萤度愁难歇，坐见明河渐微没。",
            "已能舒卷任浮云，不惜光辉让流月。",
            "明河可望不可亲，愿得乘槎一问津。",
            "更将织女支机石，还访成都卖卜人。"
        ],
        "title": "明河篇",
        "id": "13d52444-8892-40d3-af0a-3ff50214e201"
    },
    {
        "author": "宋之问",
        "paragraphs": [
            "宿雨霁氛埃，流云度城阙。",
            "河堤柳新翠，苑树花先发。",
            "洛阳花柳此时浓，山水楼台暎几重。",
            "羣公拂雾朝翔凤，天子乘春幸凿龙。",
            "凿龙近出王城外，羽从琳琅拥轩盖。",
            "云罕才临御水桥，天衣已入香山会。",
            "山壁崭巖断复连，清流澄澈俯伊川。",
            "雁塔遥遥绿波上，星龛奕奕翠微边。",
            "层峦旧长千寻木，远壑初飞百丈泉。",
            "彩仗蜺旌遶香阁，下辇登高望河洛。",
            "东城宫阙拟昭回，南陌沟塍殊绮错。",
            "林下天香七宝台，山中春酒万年杯。",
            "微风一起祥花落，仙乐初鸣瑞鸟来。",
            "鸟来花落纷无已，称觞献寿烟霞里。",
            "歌舞淹留景欲斜，石关犹驻五云车。",
            "鸟旗翼翼留芳草，龙骑骎骎暎晚花。",
            "千乘万骑銮舆出，水静山空严警跸。",
            "郊外喧喧引看人，倾都南望属车尘。",
            "嚣声引飏闻黄道，佳气周回入紫宸。",
            "先王定鼎山河固，宝命乘周万物新。",
            "吾皇不事瑶池乐，时雨来观农扈春。"
        ],
        "title": "龙门应制",
        "id": "49d170cf-fc74-4f8f-b207-b82d364091b7"
    },
    {
        "author": "宋之问",
        "paragraphs": [
            "孤舟汴河水，去国情无已。",
            "晚泊投楚乡，明月清淮里。",
            "汴河东泻路穷兹，洛阳西顾日增悲。",
            "夜闻楚歌思欲断，况值淮南木落时。"
        ],
        "title": "初宿淮口",
        "id": "e438ac7e-6725-47eb-b683-a6b9a25f3466"
    },
    {
        "author": "宋之问",
        "paragraphs": [
            "王子乔，爱神仙，七月七日上宾天。",
            "白虎摇瑟凤吹笙，乘骑云气吸日精。",
            "吸日精，长不归，遗庙今在而人非。",
            "空望山头草，草露溼人衣。"
        ],
        "title": "王子乔",
        "id": "2b4100e1-f53e-43bb-8af8-8a5e04946306"
    },
    {
        "author": "宋之问",
        "paragraphs": [
            "故人赠我绿绮琴，兼致白鷴鸟。",
            "琴是峄山桐，鸟出吴溪中。",
            "我心松石清霞里，弄此幽弦不能已。",
            "我心河海白云垂，怜此珍禽空自知。",
            "著书晚下麒麟阁，幼稚骄痴候门乐。",
            "乃言物性不可违，白鷴愁慕刷毛衣。",
            "玉徽闭匣留为念，六翮开笼任尔飞。"
        ],
        "title": "放白鷴篇",
        "id": "add550b8-b152-4880-8f58-ffa183eadcab"
    },
    {
        "author": "宋之问",
        "paragraphs": [
            "代业京华里，远投魑魅乡。",
            "登高望不极，云海四茫茫。",
            "伊昔承休盼，曾为人所羨。",
            "两朝赐颜色，二纪陪欢宴。",
            "昆明御宿侍龙媒，伊阙天泉复几回。",
            "西夏黄河水心劒，东周清洛羽觞杯。",
            "苑中落花扫还合，河畔垂杨拨不开。",
            "千春万寿多行乐，柏梁和歌攀睿作。",
            "赐金分帛奉恩辉，风举云摇入紫微。",
            "晨趋北阙鸣珂至，夜出南宫把烛归。",
            "载笔儒林多岁月，幞被文昌佐吴越。",
            "越中山海高且深，兴来无处不登临。",
            "永和九年刺海郡，暮春三月醉山阴。",
            "愚谓嬉游长似昔，不言流寓歘成今。",
            "始安繁华旧风俗，帐饮倾城沸江曲。",
            "主人丝管清且悲，客子肝肠断还续。",
            "荔浦蘅皐万里余，洛阳音信绝能疎。",
            "故园今日应愁思，曲水何能更祓除。",
            "逐伴谁怜合浦叶，思归岂食桂江鱼。",
            "不求汉使金囊赠，愿得佳人锦字书。"
        ],
        "tags": [
            "黄河"
        ],
        "title": "桂州三月三日",
        "id": "5ae42510-1f4b-4dfd-9e4e-9bcdfaeada69"
    },
    {
        "author": "宋之问",
        "paragraphs": [
            "下嵩山兮多所思，携佳人兮步迟迟。",
            "松间明月长如此，君再游兮复何时。"
        ],
        "title": "下山歌",
        "id": "aa1a1768-8324-4aed-b777-5ef11e4e64f6"
    },
    {
        "author": "宋之问",
        "paragraphs": [
            "河有冰兮山有雪，北户墐兮行人绝。",
            "独坐山中兮对松月，怀美人兮屡盈缺。",
            "明月的的寒潭中，青松幽幽吟劲风。",
            "此情不向俗人说，爱而不见恨无穷。"
        ],
        "title": "冬宵引赠司马承祯",
        "id": "51d5147b-c37b-4783-bde5-3f789d8f9bfd"
    },
    {
        "author": "宋之问",
        "paragraphs": [
            "攀云窈窕兮上跻悬峰，长路浩浩兮此去何从。",
            "水一曲兮肠一曲，山一重兮悲一重。",
            "松槚邈已远，友于何日逢？况满室兮童稚，攒众虑于心胷。",
            "天高难诉兮远负明德，却望咸京兮挥涕龙钟。"
        ],
        "title": "高山引",
        "id": "194fb28b-2216-41fc-8037-9fface1d9dad"
    },
    {
        "author": "宋之问",
        "paragraphs": [
            "登天门兮坐盘石之磷𥒘，前漎漎兮未半，下漠漠兮无垠。",
            "纷窈窕兮巖倚披以鹏翅，洞胶葛兮峰棱层以龙鳞。",
            "松移岫转，左变而右易。",
            "风生云起，出鬼而入神。",
            "吾亦不知其灵怪如此，愿游杳冥兮见羽人。",
            "重曰：天门兮穹崇，回合兮攒藂。",
            "松万接兮柱日，石千寻兮倚空。",
            "晚阴兮足风，夕阳兮赩红。",
            "试一望兮夺魄，况众妙之无穷。"
        ],
        "title": "嵩山天门歌",
        "id": "a6fc5b12-6130-47da-8aea-c3778a946943"
    },
    {
        "author": "宋之问",
        "paragraphs": [
            "洛阳城东桃李花，飞来飞去落谁家。",
            "幽闺女儿惜颜色，坐见落花长叹息。",
            "今年花落颜色改，明年花开复谁在。",
            "已见松柏摧为薪，更闻桑田变成海。",
            "古人无复洛城东，今人还对落花风。",
            "年年岁岁花相似，岁岁年年人不同。",
            "寄言全盛红颜子，须怜半死白头翁。",
            "此翁白头真可怜，伊昔红颜美少年。",
            "公子王孙芳树下，清歌妙舞落花前。",
            "光禄池台交锦绣，将军楼阁画神仙。",
            "一朝卧病无相识，三春行乐在谁边。",
            "婉转蛾眉能几时，须臾鹤发乱如丝。",
            "但看古来歌舞地，唯有黄昏鸟雀飞。"
        ],
        "tags": [
            "青春",
            "花",
            "写花",
            "相和歌辞",
            "感伤"
        ],
        "title": "有所思",
        "id": "0f8a36f2-88f3-48f8-97aa-8b65bbfc105e"
    },
    {
        "author": "宋之问",
        "paragraphs": [
            "金阁粧新杏，琼筵弄绮梅。",
            "人间都未识，天上忽先开。",
            "蜨绕香丝住，蜂怜艳粉回。",
            "今年春色早，应为剪刀催。"
        ],
        "title": "奉和立春日侍宴内出剪彩花应制",
        "id": "e2e43fa5-5665-42f4-95ca-2d4f1c795a60"
    },
    {
        "author": "宋之问",
        "paragraphs": [
            "芙蓉秦地沼，卢橘汉家园。",
            "谷转斜盘径，川回曲抱原。",
            "风来花自舞，春入鸟能言。",
            "侍宴瑶池夕，归途笳吹繁。"
        ],
        "title": "春日芙蓉园侍宴应制",
        "id": "1622e79d-fde5-47d9-9916-82248fd23aee"
    },
    {
        "author": "宋之问",
        "paragraphs": [
            "高岭逼星河，乘舆此日过。",
            "野含时雨润，山杂夏云多。",
            "睿藻光巖穴，宸襟洽薜萝。",
            "悠然小天下，归路满笙歌。"
        ],
        "title": "夏日仙蕚亭应制",
        "id": "a5de475d-f8b1-4e54-9512-b5b9ad65e847"
    },
    {
        "author": "宋之问",
        "paragraphs": [
            "凤刹侵云半，虹旌倚日边。",
            "散花多宝塔，张乐布金田。",
            "时菊芳仙酝，秋兰动睿篇。",
            "香街稍欲晚，清跸扈归天。"
        ],
        "title": "奉和九月九日登慈恩寺浮屠应制",
        "id": "70b4c979-d04e-4ab6-9864-803912a47060"
    },
    {
        "author": "宋之问",
        "paragraphs": [
            "令节三秋晚，重阳九日欢。",
            "仙杯还泛菊，宝馔且调兰。",
            "御气云霄近，乘高宇宙宽。",
            "今朝万寿引，宜向曲中弹。"
        ],
        "title": "奉和九日幸临渭亭登高应制得欢字",
        "id": "436fd69c-b5f2-4379-88f8-27f2760cc23f"
    },
    {
        "author": "宋之问",
        "paragraphs": [
            "闰月再重阳，仙舆历宝坊。",
            "帝歌云稍白，御酒菊犹黄。",
            "风铎喧行漏，天花拂舞行。",
            "豫游多景福，梵宇日生光。"
        ],
        "title": "奉和圣制闰九月九日登庄严总持二寺阁",
        "id": "e4dbc821-c5cf-48b3-ae56-48e9802c8790"
    },
    {
        "author": "宋之问",
        "paragraphs": [
            "北阙层城峻，西宫复道悬。",
            "乘舆历万户，置酒望三川。",
            "花柳含丹日，山河入绮筵。",
            "欲知陪赏处，空外有飞烟。"
        ],
        "title": "麟趾殿侍宴应制",
        "id": "ed648402-a60f-4fcd-ba82-1c24e5540526"
    },
    {
        "author": "宋之问",
        "paragraphs": [
            "广乐张前殿，重裘感圣心。",
            "砌蓂霜月尽，庭树雪云深。",
            "旧渥骖宸御，慈恩忝翰林。",
            "微臣一何幸，再得听瑶琴。"
        ],
        "title": "上阳宫侍宴应制得林字",
        "id": "1fce09c9-08e4-4085-a0ac-8630f9802840"
    },
    {
        "author": "宋之问",
        "paragraphs": [
            "绀宇横天室，回銮指帝休。",
            "曙阴迎日尽，春气抱巖流。",
            "空乐繁行漏，香烟薄彩斿。",
            "玉膏从此泛，仙驭接浮丘。"
        ],
        "title": "幸少林寺应制",
        "id": "f8287884-50b0-43a2-a1b5-2543b190be9b"
    },
    {
        "author": "宋之问",
        "paragraphs": [
            "蹔幸珠筵地，俱怜石濑清。",
            "泛流张翠幕，拂迥挂红旌。",
            "雅曲龙调管，芳樽蚁汎觥。",
            "陪欢玉座晚，复得听金声。"
        ],
        "title": "幸岳寺应制",
        "id": "967a5bb8-16ac-4f3b-9231-23dcf2b191ac"
    },
    {
        "author": "宋之问",
        "paragraphs": [
            "帐殿郁崔嵬，仙游实壮哉。",
            "晓云连幕卷，夜火杂星回。",
            "谷暗千旗出，山鸣万乘来。",
            "扈从良可赋，终乏掞天才。"
        ],
        "title": "扈从登封途中作",
        "id": "be7c4b8a-03e9-497c-9aab-7f53c3d9a404"
    },
    {
        "author": "宋之问",
        "paragraphs": [
            "复道开行殿，钩陈列禁兵。",
            "和风吹鼓角，佳气动旗旌。",
            "后骑回天苑，前山入御营。",
            "万方俱下拜，相与乐升平。"
        ],
        "title": "扈从登封告成颂",
        "id": "67e07351-19eb-497e-ba4f-e0aa6968643c"
    },
    {
        "author": "宋之问",
        "paragraphs": [
            "翼翼高旌转，锵锵凤辇飞。",
            "尘销清跸路，云湿从臣衣。",
            "白羽摇丹壑，天营逼翠微。",
            "芳声耀今古，四海警宸威。"
        ],
        "title": "松山岭应制",
        "id": "ea4a6624-3ca5-4f9d-8fbc-e4c5403ae805"
    },
    {
        "author": "宋之问",
        "paragraphs": [
            "王子宾仙去，飘飖笙鹤飞。",
            "徒闻沧海变，不见白云归。",
            "天路何其远，人间此会稀。",
            "空歌日云暮，霜月渐微微。"
        ],
        "title": "缑山庙",
        "id": "0e4779b1-ff20-449b-bcb1-57d694326eea"
    },
    {
        "author": "宋之问",
        "paragraphs": [
            "水府沦幽壑，星轺下紫微。",
            "鸟惊司仆驭，花落侍臣衣。",
            "芳树摇春晚，晴云绕座飞。",
            "淮王正留客，不醉莫言归。"
        ],
        "title": "奉和梁王宴龙泓应教得微字",
        "id": "6c7a9c71-12a1-456a-aa49-aa8f149a3fec"
    },
    {
        "author": "宋之问",
        "paragraphs": [
            "仙媛乘龙日，天孙捧雁来。",
            "可怜桃李树，更绕凤皇台。",
            "烛照香车入，花临宝扇开。",
            "莫令银箭晓，为尽合欢杯。"
        ],
        "title": "寿阳王花烛图",
        "id": "7facafd1-7f08-4266-804f-7c80bbc47c46"
    },
    {
        "author": "宋之问",
        "paragraphs": [
            "妾住越城南，离居不自堪。",
            "采花惊曙鸟，摘叶餧春蚕。",
            "懒结茱萸带，愁安玳瑁簪。",
            "待君消瘦尽，日暮碧江潭。"
        ],
        "title": "江南曲",
        "id": "f3d6c397-167e-4480-866e-9b9de38718b8"
    },
    {
        "author": "宋之问",
        "paragraphs": [
            "粉席秋期缓，针楼别怨多。",
            "奔龙争渡月，飞鹊乱填河。",
            "失喜先临镜，含羞未解罗。",
            "谁能留夜色，来夕倍还梭。"
        ],
        "title": "牛女",
        "id": "4689980b-6899-45b8-acfe-a7b2d0d4b083"
    },
    {
        "author": "宋之问",
        "paragraphs": [
            "直事披三省，重关闭七门。",
            "广庭怜雪净，深屋喜炉温。",
            "月幌花虚馥，风窗竹暗喧。",
            "东山白云意，兹夕寄琴尊。"
        ],
        "title": "冬夜寓直麟阁",
        "id": "1b58f52a-47e4-42b2-b905-ebdc6de1cfad"
    },
    {
        "author": "宋之问",
        "paragraphs": [
            "梵宇出三天，登临望八川。",
            "开襟坐霄汉，挥手拂云烟。",
            "函谷青山外，昆池落日边。",
            "东京杨柳陌，少别已经年。"
        ],
        "title": "登禅定寺阁",
        "id": "f3891415-5171-4bd2-bd89-98a91e0d5e1e"
    },
    {
        "author": "宋之问",
        "paragraphs": [
            "归来物外情，负杖阅巖耕。",
            "源水看花入，幽林采药行。",
            "野人相问姓，山鸟自呼名。",
            "去去独吾乐，无然愧此生。"
        ],
        "tags": [
            "叙事",
            "山水",
            "田园",
            "抒情"
        ],
        "title": "陆浑山庄",
        "id": "6ccbc19a-f663-44cd-869d-26da42ed7e5d"
    },
    {
        "author": "宋之问",
        "paragraphs": [
            "宦游非吏隐，心事好幽偏。",
            "考室先依地，为农且用天。",
            "辋川朝伐木，蓝水暮浇田。",
            "独与秦山老，相欢春酒前。"
        ],
        "title": "蓝田山庄",
        "id": "09f6b283-4c4b-4475-a60e-e6ffc774b9f0"
    },
    {
        "author": "宋之问",
        "paragraphs": [
            "今日游何处？春泉洗药归。",
            "悠然紫芝曲，昼掩白云扉。",
            "鱼乐偏寻藻，人闲屡采薇。",
            "丘中无俗事，身世两相违。"
        ],
        "title": "春日山家",
        "id": "c6d18c25-f490-438b-9860-e4f4b51d7509"
    },
    {
        "author": "宋之问",
        "paragraphs": [
            "公子正邀欢，林亭春未兰。",
            "攀巖践苔易，迷路出花难。",
            "窗覆垂杨煖，阶侵瀑水寒。",
            "帝城归路直，留兴接鹓鸾。"
        ],
        "title": "春日宴宋主簿山亭得寒字",
        "id": "b820d946-e56f-4f18-b95f-184e5cf4e616"
    },
    {
        "author": "宋之问",
        "paragraphs": [
            "浩渺浸云根，烟岚出远村。",
            "鸟归沙有迹，帆过浪无痕。",
            "望水知柔性，看山欲断魂。",
            "纵情犹未已，回马欲黄昏。"
        ],
        "title": "江亭晚望",
        "id": "42940601-e7b6-44ef-8688-0cf49f1c0565"
    },
    {
        "author": "宋之问",
        "paragraphs": [
            "薄暮曲江头，仁祠暂可留。",
            "山形无隐霁，野色徧呈秋。",
            "荷覆香泉密，藤缘宝树幽。",
            "平生厌尘事，过此忽悠悠。"
        ],
        "title": "秋晚游普耀寺",
        "id": "20d53bba-a655-41a1-a9d8-c52e2e417d95"
    },
    {
        "author": "宋之问",
        "paragraphs": [
            "远方来下客，輶轩摄使臣。",
            "弄琴宜在夜，倾酒贵逢春。",
            "驷马留孤馆，双鱼赠故人。",
            "明朝散云雨，遥仰德为邻。"
        ],
        "title": "答李司户夔",
        "id": "cb166eef-8ef1-4fc4-9851-c75db2c971b7"
    },
    {
        "author": "宋之问",
        "paragraphs": [
            "卧来生白发，览镜忽成丝。",
            "远愧餐霞子，童颜且自持。",
            "旧游惜疎旷，微尚日磷缁。",
            "不寄西山药，何由东海期。"
        ],
        "title": "寄天台司马道士",
        "id": "eb5b3ef0-e039-497f-92c1-4e879dc811e8"
    },
    {
        "author": "宋之问",
        "paragraphs": [
            "入衞期之子，吁嗟不少留。",
            "情人去何处？淇水日悠悠。",
            "恒碣青云断，衡漳白露秋。",
            "知君心许国，不是爱封侯。"
        ],
        "title": "使往天平军马约与陈子昂新乡为期及还而不相遇",
        "id": "e4e68a12-9696-4581-8dd6-9403335b7311"
    },
    {
        "author": "宋之问",
        "paragraphs": [
            "二百四十载，海内何纷纷。",
            "六国兵同合，七雄势未分。",
            "从成拒秦帝，策决问苏君。",
            "鸡鸣将狗盗，论德不论勋。"
        ],
        "title": "过函谷关",
        "id": "4f7b1259-d384-4bc1-a9e8-d07f52fc20e1"
    },
    {
        "author": "宋之问",
        "paragraphs": [
            "闻道云中使，乘骢往复还。",
            "河兵守阳月，塞虏失阴山。",
            "拜职尝随骠，铭功不让班。",
            "旋闻受降日，歌舞入萧关。"
        ],
        "title": "送朔方何侍郎",
        "id": "64380cdd-355f-4278-bca5-bcb1eef4e7e1"
    },
    {
        "author": "宋之问",
        "paragraphs": [
            "风驭忽泠然，云台路几千。",
            "蜀门峯势断，巴字水形连。",
            "人隔壶中地，龙游洞里天。",
            "赠言回驭日，图画彼山川。"
        ],
        "title": "送田道士使蜀投龙",
        "id": "7164e6c5-eac7-498b-ba14-2a47abe083bb"
    },
    {
        "author": "宋之问",
        "paragraphs": [
            "颍郡水东流，荀陈兄弟游。",
            "偏伤兹日远，独向聚星州。",
            "河润在明德，人康非外求。",
            "当闻力为政，遥慰我心愁。"
        ],
        "title": "送许州宋司马赴任",
        "id": "5a10ca3c-7c87-4513-b60b-281d18679845"
    },
    {
        "author": "宋之问",
        "paragraphs": [
            "饯子西南望，烟緜劒道微。",
            "桥寒金雁落，林曙碧鸡飞。",
            "职拜舆方远，仙成履会归。",
            "定知和氏璧，遥掩玉轮辉。"
        ],
        "title": "送赵司马赴蜀州",
        "id": "96ee267a-9668-407f-8d84-6d3adeb5dff4"
    },
    {
        "author": "宋之问",
        "paragraphs": [
            "柳变曲江头，送君函谷游。",
            "弄琴宽别意，酌醴醉春愁。",
            "恋本亦何极，赠言微所求。",
            "莫令金谷水，不入故园流。"
        ],
        "title": "送永昌萧赞府",
        "id": "2bb21ead-7093-4ad9-8b3c-380421b7c337"
    },
    {
        "author": "宋之问",
        "paragraphs": [
            "行李恋庭闱，乘轺振彩衣。",
            "南登指吴服，北走出秦畿。",
            "去国夏云断，还乡秋雁飞。",
            "旋闻郡计入，更有使臣归。"
        ],
        "title": "送李侍御",
        "id": "63293760-017c-4a71-9c72-dd734cfb22d5"
    },
    {
        "author": "宋之问",
        "paragraphs": [
            "别驾促严程，离筵多故情。",
            "交深季作友，义重伯为兄。",
            "镇静移吴俗，风流在汉京。",
            "会看陈仲举，从此拜公卿。"
        ],
        "title": "饯湖州薛司马",
        "id": "af031885-268c-478a-93ec-fdb2c98bf6c3"
    },
    {
        "author": "宋之问",
        "paragraphs": [
            "卧病人事绝，嗟君万里行。",
            "河桥不相送，江树远含情。",
            "别路追孙楚，维舟吊屈平。",
            "可惜龙泉劒，流落在丰城。"
        ],
        "title": "送杜审言",
        "id": "5dec8ec2-83f7-4f0e-b7f7-b63f3b1b621e"
    },
    {
        "author": "宋之问",
        "paragraphs": [
            "弦歌试宰日，城阙赏心违。",
            "北谢苍龙去，南随黄鹄飞。",
            "夏云海中出，吴山江上微。",
            "甿谣岂云远，从此庆缁衣。"
        ],
        "title": "送武进郑明府",
        "id": "1dccc6bb-e80c-4653-ba3c-03a07f4a2192"
    },
    {
        "author": "宋之问",
        "paragraphs": [
            "帝忧河朔郡，南发海陵仓。",
            "坐叹青春别，逶迤碧水长。",
            "饮冰朝受命，衣锦昼还乡。",
            "为问东山桂，无人何自芳。"
        ],
        "title": "送姚侍御出使江东",
        "id": "ec844021-ff60-446a-95b6-fd5eb7be28c8"
    },
    {
        "author": "宋之问",
        "paragraphs": [
            "同气有三人，分飞在此晨。",
            "西驰巴岭徼，东去洛阳滨。",
            "强饮离前酒，终伤别后神。",
            "谁怜散花蕚，独赴日南春。"
        ],
        "title": "留别之望舍弟",
        "id": "2c93605d-078d-4777-9ebf-b074a29fc678"
    },
    {
        "author": "宋之问",
        "paragraphs": [
            "汉广不分天，舟移杳若仙。",
            "秋虹暎晚日，江鹤弄晴烟。",
            "积水浮冠盖，遥风逐管弦。",
            "嬉游不可极，留恨此山川。"
        ],
        "title": "汉江宴别",
        "id": "d4c29355-b4e5-47b0-97bc-9a45419e7591"
    },
    {
        "author": "宋之问",
        "paragraphs": [
            "□□□□□，□□□□□？仍随五马谪，载与两禽奔。",
            "明主无由见，羣公莫与言。",
            "幸君逢圣日，何惜理虞翻。"
        ],
        "title": "初发荆府赠长史",
        "id": "2d4df854-57d4-4514-b9d5-3adeec13e351"
    },
    {
        "author": "宋之问",
        "paragraphs": [
            "五岭恓惶客，三湘顦顇颜。",
            "况复秋雨霁，表里见衡山。",
            "路逐鹏南转，心依雁北还。",
            "唯余望乡泪，更染竹成斑。"
        ],
        "tags": [
            "衡山"
        ],
        "title": "晚泊湘江",
        "id": "c9b9b9c3-84b7-4066-a538-4c176a0a523c"
    },
    {
        "author": "宋之问",
        "paragraphs": [
            "越岭千重合，蛮谿十里斜。",
            "竹迷樵子径，萍匝钓人家。",
            "林暗交枫叶，园香覆橘花。",
            "谁怜在荒外，孤赏足云霞。"
        ],
        "title": "过蛮洞",
        "id": "6d31dc2b-0af9-47e1-a9da-50b80681cf53"
    },
    {
        "author": "宋之问",
        "paragraphs": [
            "南国无霜霰，连年见物华。",
            "青林暗换叶，红橤续开花。",
            "春去闻山鸟，秋来见海槎。",
            "流芳虽可悦，会自泣长沙。"
        ],
        "tags": [
            "抒情"
        ],
        "title": "经梧州",
        "id": "723497ef-1a08-4a80-8926-91f3c9896376"
    },
    {
        "author": "宋之问",
        "paragraphs": [
            "倚櫂望兹川，销魂独黯然。",
            "乡连江北树，云断日南天。",
            "劒别龙初没，书成雁不传。",
            "离舟意无限，催渡复催年。"
        ],
        "title": "渡吴江别王长史",
        "id": "144a86f2-cd0d-4a70-9d00-3251df8cd5c8"
    },
    {
        "author": "宋之问",
        "paragraphs": [
            "乘兴入幽栖，舟行日向低。",
            "巖花候冬发，谷鸟作春啼。",
            "沓嶂开天小，丛篁夹路迷。",
            "犹闻可怜处，更在若邪溪。"
        ],
        "title": "泛镜湖南溪",
        "id": "d8bd0fc6-9b38-4570-afcf-e53bc85d4c8e"
    },
    {
        "author": "宋之问",
        "paragraphs": [
            "马上逢寒食，愁中属暮春。",
            "可怜江浦望，不见洛阳人。",
            "北极怀明主，南溟作逐臣。",
            "故园肠断处，日夜柳条新。"
        ],
        "tags": [
            "清明",
            "思乡",
            "寒食节"
        ],
        "title": "途中寒食题黄梅临江驿寄崔融",
        "id": "46be27ea-afe5-4078-9175-59213f05ab5b"
    },
    {
        "author": "宋之问",
        "paragraphs": [
            "影殿临丹壑，香台隐翠霞。",
            "巢飞衔象鸟，砌蹋雨空花。",
            "宝铎摇初霁，金池暎晚沙。",
            "莫愁归路远，门外有三车。"
        ],
        "title": "游韶州广界寺",
        "id": "b5648eda-d6c5-420f-bda0-fec6e15867da"
    },
    {
        "author": "宋之问",
        "paragraphs": [
            "香岫悬金刹，飞泉届石门。",
            "空山唯习静，中夜寂无喧。",
            "说法初闻鸟，看心欲定猿。",
            "寥寥隔尘市，何异武陵源。"
        ],
        "title": "宿清远峡山寺",
        "id": "f14c55be-50b1-41b1-8063-51d1be9ae5bb"
    },
    {
        "author": "宋之问",
        "paragraphs": [
            "阳月南飞雁，传闻至此回。",
            "我行殊未已，何日复归来？江静潮初落，林昏瘴不开。",
            "明朝望乡处，应见陇头梅。"
        ],
        "tags": [
            "唐诗三百首",
            "五言律诗",
            "思乡",
            "带有地名",
            "地名"
        ],
        "title": "题大庾岭北驿",
        "id": "058db0d1-0656-4e8f-ac49-87622e16b19b"
    },
    {
        "author": "宋之问",
        "paragraphs": [
            "度岭方辞国，停轺一望家。",
            "魂随南翥鸟，泪尽北枝花。",
            "山雨初含霁，江云欲变霞。",
            "但令归有日，不敢恨长沙。"
        ],
        "tags": [
            "抒情",
            "写景"
        ],
        "title": "度大庾岭",
        "id": "f0001725-2228-45b4-bc4c-76fa5b455343"
    },
    {
        "author": "宋之问",
        "paragraphs": [
            "合浦途未极，端溪行蹔临。",
            "泪来空泣脸，愁至不知心。",
            "客醉山月静，猿啼江树深。",
            "明朝共分手，之子爱千金。"
        ],
        "title": "端州别袁侍郎",
        "id": "721463b7-2205-4306-b3e7-70f2b06631b9"
    },
    {
        "author": "宋之问",
        "paragraphs": [
            "旧交此零落，雨泣访遗尘。",
            "劒几传好事，池台伤故人。",
            "国香兰已歇，里树橘犹新。",
            "不见吴中隐，空余江海滨。"
        ],
        "title": "过史正议宅",
        "id": "504ce895-589e-4db8-bb0a-9bab24f22d5b"
    },
    {
        "author": "宋之问",
        "paragraphs": [
            "贵藩尧母族，外戚汉家亲。",
            "业重兴王际，功高复辟辰。",
            "爱贤唯报国，乐善不防身。",
            "今日衣冠送，空伤置醴人。"
        ],
        "title": "梁宣王挽词三首 一",
        "id": "9dea4fd2-95e6-429f-941d-60f955b76718"
    },
    {
        "author": "宋之问",
        "paragraphs": [
            "金精何日闭，玉匣此时开。",
            "东望连吾子，南瞻近帝台。",
            "地形龟食报，坟土燕衔来。",
            "可叹虞歌夕，纷纷骑吹回。"
        ],
        "title": "梁宣王挽词三首 二",
        "id": "e260f448-425a-4c27-a97c-ec17228abb30"
    },
    {
        "author": "宋之问",
        "paragraphs": [
            "像设千年在，平生万事违。",
            "彩旌翻葆吹，圭翣奠灵衣。",
            "垅日寒无影，郊云冻不飞。"
        ],
        "title": "梁宣王挽词三首 三",
        "id": "a98a3aae-1958-4833-86cb-2dda74da2773"
    },
    {
        "author": "宋之问",
        "paragraphs": [
            "同盟会五月，归葬出三条。",
            "日惨咸阳树，天寒渭水桥。",
            "稍看朱鹭转，尚识紫骝骄。",
            "寂寂泉台恨，从兹罢玉箫。"
        ],
        "title": "鲁忠王挽词三首 一",
        "id": "949ae54d-39d8-4173-a4b2-343a9e6762ea"
    },
    {
        "author": "宋之问",
        "paragraphs": [
            "邦家锡宠光，存没贵忠良。",
            "遂裂山河地，追尊父子王。",
            "人悲槐里月，马踏槿原霜。",
            "别向天京北，悠悠此路长。"
        ],
        "title": "鲁忠王挽词三首 二",
        "id": "591221b5-0dae-410b-9722-559443a166f2"
    },
    {
        "author": "宋之问",
        "paragraphs": [
            "树羽迎朝日，撞钟望早霞。",
            "故人悲宿草，中使惨晨笳。",
            "气有冲天劒，星无犯斗槎。",
            "唯余孔公宅，长接鲁王家。"
        ],
        "title": "鲁忠王挽词三首 三",
        "id": "7ef415ed-3b5c-4217-9488-d20fc5aba38c"
    },
    {
        "author": "宋之问",
        "paragraphs": [
            "贤相称邦杰，清流举代推。",
            "公才掩诸夏，文体变当时。",
            "宾吊飜成鹤，人亡惜喻龟。",
            "洛阳今纸贵，犹写太冲词。"
        ],
        "title": "范阳王挽词二首 一",
        "id": "170bac88-fa66-4c49-ba43-3340921c913a"
    },
    {
        "author": "宋之问",
        "paragraphs": [
            "赠秩徽章洽，求书秘草成。",
            "客随朝露尽，人逐夜舟惊。",
            "蒿里衣冠送，松门印绶迎。",
            "谁知杨伯起，今日重哀荣。"
        ],
        "title": "范阳王挽词二首 二",
        "id": "b7d0d1dc-d225-45df-a916-e828ca37b79b"
    },
    {
        "author": "宋之问",
        "paragraphs": [
            "韦门旌旧德，班氏业前书。",
            "谪去因丞相，归来为倢伃。",
            "周原乌相冢，越岭雁随车。",
            "冥漠辞昭代，空怜赋子虚。"
        ],
        "title": "故赵王属赠黄门侍郎上官公挽词二首 一",
        "id": "69a7243f-3024-4922-98df-5841f56d6492"
    },
    {
        "author": "宋之问",
        "paragraphs": [
            "绿车随帝子，青琐翊宸机。",
            "昔枉朝歌骑，今虚夕拜闱。",
            "柳河悽挽曲，薤露湿灵衣。",
            "一厝穷泉闭，双鸾遂不飞。"
        ],
        "title": "故赵王属赠黄门侍郎上官公挽词二首 二",
        "id": "a6521193-75a6-4aaa-979e-82d7b3b13b6c"
    },
    {
        "author": "宋之问",
        "paragraphs": [
            "有卉祕神仙，君臣有礼焉。",
            "忻当苦口喻，不畏入肠偏。",
            "扁鹊功成日，神农定品年。",
            "丹成如可待，鸡犬自闻天。"
        ],
        "title": "药",
        "id": "1e4b4de9-1907-47f6-8ed8-3bba7bfc0a0c"
    },
    {
        "author": "宋之问",
        "paragraphs": [
            "瑞塔千寻起，仙舆九日来。",
            "萸房陈宝席，菊蘂散花台。",
            "御气鹏霄近，升高凤野开。",
            "天歌将梵乐，空里共裴回。"
        ],
        "title": "奉和九日登慈恩寺浮图应制",
        "id": "7598f03c-92f0-43be-b9c7-7b414e5fd8aa"
    },
    {
        "author": "宋之问",
        "paragraphs": [
            "三乘归净域，万骑饯通庄。",
            "就日离亭近，弥天别路长。",
            "荆南旋杖钵，渭北限津梁。",
            "何日纡真果，还来入帝乡。"
        ],
        "title": "送沙门泓景道俊玄奘还荆州应制",
        "id": "3aa59244-2813-4551-9b1c-8e1d91b6831a"
    },
    {
        "author": "宋之问",
        "paragraphs": [
            "年光竹里遍，春色杏间遥。",
            "烟气笼青阁，流文荡画桥。",
            "飞花随蝶舞，艳曲伴莺娇。",
            "今日陪欢豫，还疑陟紫霄。"
        ],
        "title": "春日芙蓉园侍宴应制",
        "id": "b27ab759-00d1-4e35-9bf5-f3860ccf873a"
    },
    {
        "author": "宋之问",
        "paragraphs": [
            "羌笛写龙声，长吟入夜清。",
            "关山孤月下，来向陇头鸣。",
            "逐吹梅花落，含春柳色惊。",
            "行观向子赋，坐忆旧邻情。"
        ],
        "title": "咏笛",
        "id": "68377b20-f212-43eb-a581-dad642b27e92"
    },
    {
        "author": "宋之问",
        "paragraphs": [
            "既接南邻磬，还随北里笙。",
            "平陵通曙响，长乐警宵声。",
            "秋至含霜动，春归应律鸣。",
            "岂惟恒待扣，金簴有余清。"
        ],
        "title": "咏钟",
        "id": "d0821bd3-bae4-4693-824c-ca974c31da07"
    },
    {
        "author": "宋之问",
        "paragraphs": [
            "铁骑几时回，金闺怨早梅。",
            "雪寒花已落，风暖叶还开。",
            "夕逐新春管，香迎小岁桮。",
            "盛时何足贵，书里报轮台。"
        ],
        "title": "花落",
        "id": "cf845483-2c08-46bf-94fb-3f3cd3263c52"
    },
    {
        "author": "宋之问",
        "paragraphs": [
            "日暮风亭上，悠悠旅思多。",
            "故乡临桂水，今夜渺星河。",
            "暗草霜华发，空亭鴈影过。",
            "兴来谁与语，劳者自为歌。"
        ],
        "title": "旅宿淮阳亭口号",
        "id": "ccc02b26-b0d1-4081-b371-dd3391ba5e02"
    },
    {
        "author": "宋之问",
        "paragraphs": [
            "神女向高唐，巫山下夕阳。",
            "裴回作行雨，婉恋逐荆王。",
            "电影江前落，雷声峡外长。",
            "霁云无处所，台馆晓苍苍。"
        ],
        "title": "内题赋得巫山雨",
        "id": "c2bbf7ba-9e76-40bf-b535-43306c88351b"
    },
    {
        "author": "宋之问",
        "paragraphs": [
            "非君惜鸾殿，非妾妬娥眉。",
            "薄命由骄虏，无情是画师。",
            "嫁来胡地日，不竝汉宫时。",
            "辛苦无聊赖，何堪上马辞。"
        ],
        "title": "王昭君",
        "id": "60a6c06a-af0e-4b2a-96bf-3b8844b44b89"
    },
    {
        "author": "宋之问",
        "paragraphs": [
            "昔年分鼎地，今日望陵台。",
            "一旦雄图尽，千秋遗令开。",
            "绮罗君不见，歌舞妾空来。",
            "恩共漳河水，东流无重回。"
        ],
        "title": "铜雀台",
        "id": "8f65e833-3266-42a2-9580-af89a6d1761d"
    },
    {
        "author": "宋之问",
        "paragraphs": [
            "巫山峯十二，环合象昭回。",
            "俯听琵琶峡，平看云雨台。",
            "古槎天外落，瀑水日边来。",
            "何忍猨啼夜，荆王枕席开。"
        ],
        "title": "巫山高",
        "id": "331fa932-e09b-4c0f-b8f7-f4990a598879"
    },
    {
        "author": "宋之问",
        "paragraphs": [
            "天使下西楼，含光万里秋。",
            "台前似挂镜，帘外如悬钩。",
            "张尹将眉学，班姬取扇俦。",
            "佳期应借问，为报大刀头。"
        ],
        "title": "望月有怀",
        "id": "a0155d22-7644-4dcd-b67e-6739ccc389fb"
    },
    {
        "author": "宋之问",
        "paragraphs": [
            "圣德超千古，皇风扇九围。",
            "天回万象出，驾动六龙飞。",
            "淑气来黄道，祥云覆紫微。",
            "太平多扈从，文物有光辉。"
        ],
        "title": "驾出长安",
        "id": "82741df3-0dde-45d4-8153-0c5ef638e018"
    },
    {
        "author": "宋之问",
        "paragraphs": [
            "暧暧去尘昏灞岸，飞飞轻盖指河梁。",
            "云峰衣结千重叶，雪岫花开几树粧。",
            "深悲黄鹤孤舟远，独对青山别路长。",
            "却将分手霑襟泪，还用持添离席觞。"
        ],
        "title": "饯中书侍郎来济",
        "id": "6bf379c1-d102-4d2b-bed6-52a2f2f60bba"
    },
    {
        "author": "宋之问",
        "paragraphs": [
            "青门路接凤凰台，素浐宸游龙骑来。",
            "涧草自迎香辇合，巖花应待御筵开。",
            "文移北斗成天象，酒递南山作寿杯。",
            "此日侍臣将石去，共欢明主赐金回。"
        ],
        "title": "奉和春初幸太平公主南庄应制",
        "id": "f7e86ab6-083e-441f-8713-f25a131941ce"
    },
    {
        "author": "宋之问",
        "paragraphs": [
            "离宫祕苑胜瀛洲，别有仙人洞壑幽。",
            "巖边树色含风冷，石上泉声带雨秋。",
            "鸟向歌筵来度曲，云依帐殿结为楼。",
            "微臣昔忝方明御，今日还陪八骏游。"
        ],
        "title": "三阳宫侍宴应制得幽字",
        "id": "ff0bcc77-7bdf-46fc-905f-d6c6e940fc10"
    },
    {
        "author": "宋之问",
        "paragraphs": [
            "春豫灵池会，沧波帐殿开。",
            "舟凌石鲸度，槎拂斗牛回。",
            "节晦蓂全落，春迟柳暗催。",
            "象溟看浴景，烧劫辨沈灰。",
            "镐饮周文乐，汾歌汉武才。",
            "不愁明月尽，自有夜珠来。"
        ],
        "title": "奉和晦日幸昆明池应制",
        "id": "f47be854-5b15-4b04-8021-3384b603b674"
    },
    {
        "author": "宋之问",
        "paragraphs": [
            "香刹中天起，宸游满路辉。",
            "乘龙太子去，驾象法王归。",
            "殿饰金人影，窗摇玉女扉。",
            "稍迷新草木，徧识旧庭闱。",
            "水入禅心定，云从宝思飞。",
            "欲知皇劫远，初拂六铢衣。"
        ],
        "title": "奉和幸大荐福寺",
        "id": "a1624027-5337-4f85-b636-c28ea14deaf9"
    },
    {
        "author": "宋之问",
        "paragraphs": [
            "六飞回玉辇，双树谒金仙。",
            "瑞鸟呈书字，神龙吐浴泉。",
            "净心遥证果，睿想独超禅。",
            "塔涌香花地，山围日月天。",
            "梵音迎漏彻，空乐倚云悬。",
            "今日登仁寿，长看法镜圆。"
        ],
        "title": "奉和幸三会寺应制",
        "id": "7f786cb2-4edf-480e-850b-9b96e19561bc"
    },
    {
        "author": "宋之问",
        "paragraphs": [
            "梵筵光圣邸，游豫览宏规。",
            "不改灵光殿，因开功德池。",
            "莲生新步叶，桂长昔攀枝。",
            "涌塔庭中见，飞楼海上移。",
            "闻韶三月幸，观象七星危。",
            "欲识龙归处，朝朝云气随。"
        ],
        "title": "奉和荐福寺应制",
        "id": "08d49d18-7848-422a-8398-2843f565c485"
    },
    {
        "author": "宋之问",
        "paragraphs": [
            "清跸喧黄道，乘舆降紫宸。",
            "霜戈凝晓日，云管发阳春。",
            "台古全疑汉，林余半识秦。",
            "宴酣诗布泽，节改令行仁。",
            "昔恃山河险，今依道德淳。",
            "多慙献嘉颂，空累属车尘。"
        ],
        "title": "奉和幸神皐亭应制",
        "id": "d7a40cbd-04ba-450f-a4a6-86d636082b37"
    },
    {
        "author": "宋之问",
        "paragraphs": [
            "汉王未息战，萧相乃营宫。",
            "壮丽一朝尽，威灵千载空。",
            "皇明怅前迹，置酒宴羣公。",
            "寒轻彩仗外，春发幔城中。",
            "乐思回斜日，歌词继大风。",
            "今朝天子贵，不假叔孙通。"
        ],
        "title": "奉和幸长安故城未央宫应制",
        "id": "5cb0c7e7-99a7-4dad-9951-4f59b8ac2788"
    },
    {
        "author": "宋之问",
        "paragraphs": [
            "枢掖调梅暇，林园艺槿初。",
            "入朝荣劒履，退食偶琴书。",
            "地隐东巖室，天回北斗车。",
            "旌门临䆗窱，辇道属扶疎。",
            "云罕明丹壑，霜笳彻紫虚。",
            "水疑投石处，溪似钓璜余。",
            "帝泽颁巵酒，人欢颂里闾。",
            "一承黄竹咏，长奉白茅居。"
        ],
        "title": "奉和幸韦嗣立山庄侍宴应制",
        "id": "adc370a5-b867-48e8-81a4-7994da5e9289"
    },
    {
        "author": "宋之问",
        "paragraphs": [
            "御路回中岳，天营接下都。",
            "百灵无后至，万国竞前驱。",
            "文衞严清跸，幽仙读宝符。",
            "贝花明汉果，芝草入尧厨。",
            "济济衣冠会，喧喧夷夏俱。",
            "宗禋仰神理，刊木望川途。",
            "抚己贫非病，时来本不愚。",
            "愿陪丹凤辇，率舞白云衢。"
        ],
        "title": "扈从登封告成颂应制",
        "id": "e7e2540d-854b-4a0d-b7ec-6da22051d035"
    },
    {
        "author": "宋之问",
        "paragraphs": [
            "英藩筑外馆，爱主出王宫。",
            "宾至星槎落，仙来月宇空。",
            "玳梁飜贺燕，金埒倚晴虹。",
            "箫奏秦台里，书开鲁壁中。",
            "短歌能驻日，艳舞欲娇风。",
            "闻有淹留处，山阿满桂丛。"
        ],
        "title": "宴安乐公主宅得空字",
        "id": "2a1446a8-3f7b-4a57-8a28-1d4b2e123f67"
    },
    {
        "author": "宋之问",
        "paragraphs": [
            "潘园枕郊郭，爱客坐相求。",
            "尊酒东城外，骖騑南陌头。",
            "池平分洛水，林缺见嵩丘。",
            "暗竹侵山径，垂杨拂妓楼。",
            "彩云歌处断，迟日舞前留。",
            "此地何年别，兰芳空自幽。"
        ],
        "title": "春日郑协律山亭陪宴饯郑卿同用楼字",
        "id": "eb69c424-e7c9-402d-ae43-966443ddb04c"
    },
    {
        "author": "宋之问",
        "paragraphs": [
            "清论满朝阳，高才拜夕郎。",
            "还从避马路，来接珥貂行。",
            "宠就黄扉日，威回白简霜。",
            "柏台迁鸟茂，兰署得人芳。",
            "禁静钟初彻，更疎漏渐长。",
            "晓河低武库，流火度文昌。",
            "寓直恩徽重，乘秋藻翰扬。",
            "暗投空欲报，下调不成章。"
        ],
        "title": "和姚给事寓直之作",
        "id": "fe8ef8a4-959c-444e-8e1b-91ea921ddc6d"
    },
    {
        "author": "宋之问",
        "paragraphs": [
            "相庭贻庆远，才子拜郎初。",
            "起草徯仙阁，焚香卧直庐。",
            "更深河欲断，节劲柳偏疎。",
            "气耿凌云笔，心摇待漏车。",
            "叨荣厕俦侣，省己恧空虚。",
            "徒裴阳春和，难参丽曲余。"
        ],
        "title": "和库部李员外秋夜寓直之作",
        "id": "0abfe385-6758-41b6-802c-0f37a93a4d9d"
    },
    {
        "author": "宋之问",
        "paragraphs": [
            "镇吴称奥里，试剧仰通才。",
            "近挹人披雾，遥闻境震雷。",
            "一朝逢解榻，累日共衔杯。",
            "连辔登山尽，浮舟望海回。",
            "以予慙拙宦，期子遇良媒。",
            "赠曲南凫断，征途北雁催。",
            "更怜江上月，还入镜中开。"
        ],
        "title": "酬李丹徒见赠之作",
        "id": "0df23099-5d0d-4d73-9ea7-5b74ac61b4c6"
    },
    {
        "author": "宋之问",
        "paragraphs": [
            "香阁临清汉，丹梯隐翠微。",
            "林篁天际密，人世谷中违。",
            "苔石衔仙洞，莲舟泊钓矶。",
            "山云浮栋起，江雨入庭飞。",
            "信美虽南国，严程限北归。",
            "幽寻不可再，留步惜芳菲。"
        ],
        "title": "使过襄阳登凤林寺阁",
        "id": "007fb333-4320-469e-8def-1425e465a68a"
    },
    {
        "author": "宋之问",
        "paragraphs": [
            "宋公爰创宅，庾氏更诛茅。",
            "间出人三秀，平临楚四郊。",
            "汉臣来绛节，荆牧动金铙。",
            "尊溢宜城酒，笙裁曲沃匏。",
            "露荷秋变节，风柳夕鸣梢。",
            "一散阳台雨，方随越鸟巢。"
        ],
        "title": "宋公宅送甯谏议",
        "id": "58ac7401-65a5-408c-ac4b-44facc8a0293"
    },
    {
        "author": "宋之问",
        "paragraphs": [
            "铉府诞英规，公才天下知。",
            "谓乘羔雁族，继入凤皇池。",
            "赤县求人隐，青门起路岐。",
            "翟回车少别，凫化舃遥驰。",
            "神哭周南境，童歌渭北垂。",
            "贤哉荀奉倩，衮职伫来仪。"
        ],
        "title": "送合宫苏明府颋",
        "id": "ce472cf0-c154-4f69-bf9a-2abb3e807187"
    },
    {
        "author": "宋之问",
        "paragraphs": [
            "借问梁山道，嵚岑几万重。",
            "遥州刀作字，绝壁劒为峰。",
            "惜别路穷此，留欢意不从。",
            "忧来生白发，时晚爱青松。",
            "勿以西南远，夷歌寝盛容。",
            "台阶有高位，宁复久临邛。"
        ],
        "title": "送杨六望赴金水",
        "id": "9dfb4a49-d507-428d-84bd-ccfd35da8b71"
    },
    {
        "author": "宋之问",
        "paragraphs": [
            "停午出滩险，轻舟容易前。",
            "峰攒入云树，崖喷落江泉。",
            "巨石潜山怪，深篁隐洞仙。",
            "鸟游溪寂寂，猿啸岭娟娟。",
            "挥袂日凡几，我行途已千。",
            "暝投苍梧郡，愁枕白云眠。"
        ],
        "title": "下桂江龙目滩",
        "id": "d42ffc26-f0f9-41af-bc33-17f5101a422a"
    },
    {
        "author": "宋之问",
        "paragraphs": [
            "孤舟泛盈盈，江流日纵横。",
            "夜杂蛟螭寝，晨披瘴疠行。",
            "潭蒸水沫起，山热火云生。",
            "猿躩时能啸，鸢飞莫敢鸣。",
            "海穷南徼尽，乡远北魂惊。",
            "泣向文身国，悲看凿齿氓。",
            "地偏多育蛊，风恶好相鲸。",
            "余本巖栖客，悠哉慕玉京。",
            "厚恩尝愿答，薄宦不祈成。",
            "违隐乖求志，披荒为近名。",
            "镜愁玄发改，心负紫芝荣。",
            "运启中兴历，时逢外域清。",
            "祗应保忠信，延促付神明。"
        ],
        "title": "入泷州江",
        "id": "b2aa9cb4-0de8-49ce-9a69-774afafb9f2f"
    },
    {
        "author": "宋之问",
        "paragraphs": [
            "桂林风景异，秋似洛阳春。",
            "晚霁江天好，分明愁杀人。",
            "卷云山𧥄𧥄，碎石水磷磷。",
            "世业事黄老，妙年孤隐沦。",
            "归欤卧沧海，何物贵吾身。"
        ],
        "tags": [
            "秋天",
            "景点"
        ],
        "title": "始安秋日",
        "id": "d8cff809-a000-45fb-878d-f8af4206f684"
    },
    {
        "author": "宋之问",
        "paragraphs": [
            "虞世巡百越，相传葬九疑。",
            "精灵游此地，祠树日光辉。",
            "禋祭忽羣望，丹青图二妃。",
            "神来兽率舞，仙去凤还飞。",
            "日暝山气落，江空潭霭微。",
            "帝乡三万里，乘彼白云归。"
        ],
        "title": "桂州黄潭舜祠",
        "id": "61b60386-1d8c-42ed-8bf2-e7d34ab67096"
    },
    {
        "author": "宋之问",
        "paragraphs": [
            "江上粤王台，登高望几回。",
            "南溟天外合，北户日边开。",
            "地湿烟尝起，山晴雨半来。",
            "冬花采卢橘，夏果摘杨梅。",
            "迹类虞翻枉，人非贾谊才。",
            "归心不可见，白发重相催。"
        ],
        "title": "登粤王台",
        "id": "c5a66103-ad71-4bca-9224-d44b616630a0"
    },
    {
        "author": "宋之问",
        "paragraphs": [
            "候晓踰闽峤，乘春望越台。",
            "宿云鹏际落，残月蚌中开。",
            "薜荔摇青气，桄榔翳碧苔。",
            "桂香多露裛，石响细泉回。",
            "抱叶玄猿啸，衔花翡翠来。",
            "南中虽可悦，北思日悠哉。",
            "鬒发俄成素，丹心已作灰。",
            "何当首归路，行剪故园莱。"
        ],
        "tags": [
            "抒情",
            "归隐",
            "写景"
        ],
        "title": "早发始兴江口至虚氏村作",
        "id": "8aeca15b-2c27-4947-a57d-5daab2082d8a"
    },
    {
        "author": "宋之问",
        "paragraphs": [
            "朝夕苦遄征，孤魂长自惊。",
            "泛舟依雁渚，投馆听猿鸣。",
            "石发缘溪蔓，林衣埽地轻。",
            "云峰刻不似，苔藓画难成。",
            "露裛千花气，泉和万籁声。",
            "攀幽红处歇，跻险绿中行。",
            "恋切芝兰砌，悲缠松柏茔。",
            "丹心江北死，白发岭南生。",
            "魑魅天边国，穷愁海上城。",
            "劳歌意无限，今日为谁明。"
        ],
        "title": "发藤州",
        "id": "67404753-0e0b-4556-bffa-7409521c6790"
    },
    {
        "author": "宋之问",
        "paragraphs": [
            "释事怀三隐，清襟谒四禅。",
            "江鸣潮未落，林晓日初悬。",
            "宝叶交香雨，金沙吐细泉。",
            "望谐舟客趣，思发海人烟。",
            "顾枥仍留马，乘杯久弃船。",
            "未忧龟负岳，且识鸟耘田。",
            "理契都无象，心冥不寄筌。",
            "安期庶可揖，天地得齐年。"
        ],
        "title": "游称心寺",
        "id": "11ea7447-a550-497c-9fd5-549b11bdbf60"
    },
    {
        "author": "宋之问",
        "paragraphs": [
            "高岫拟耆阇，真乘引妙车。",
            "空中结楼殿，意表出云霞。",
            "后果缠三足，前因感六牙。",
            "宴林薰宝树，水溜滴金沙。",
            "寒谷梅犹浅，温庭橘未华。",
            "台香红药乱，塔影绿篁遮。",
            "果渐轮王族，缘超梵帝家。",
            "晨行踏忍草，夜诵得灵花。",
            "江郡将何匹，天都亦未加。",
            "朝来沿泛所，应是逐仙槎。"
        ],
        "title": "游法华寺",
        "id": "d855d4fb-399f-45bf-85a6-1af6354a6b31"
    },
    {
        "author": "宋之问",
        "paragraphs": [
            "宿帆震泽口，晓渡松江濆。",
            "櫂发鱼龙气，舟冲鸿雁羣。",
            "寒潮顿觉满，暗浦稍将分。",
            "气出海生日，光清湖起云。",
            "水乡尽天衞，叹息为吴君。",
            "谋士伏劒死，至今悲所闻。"
        ],
        "title": "夜渡吴松江怀古",
        "id": "35d2629c-80eb-4f46-9754-f348af4eb59f"
    },
    {
        "author": "宋之问",
        "paragraphs": [
            "夏王乘四载，兹地发金符。",
            "峻命终不易，报功畴敢渝。",
            "先驱总昌会，后至伏灵诛。",
            "玉帛空天下，衣冠照海隅。",
            "旋闻厌黄屋，更道出苍梧。",
            "林表祠转茂，山阿井讵枯。",
            "舟迁龙负壑，田变鸟芸芜。",
            "旧物森如在，天威肃未殊。",
            "玄夷届瑶席，玉女侍清都。",
            "奕奕扃闱邃，轩轩杖衞趋。",
            "气青连曙海，云白洗春湖。",
            "猿啸有时答，禽言常自呼。",
            "灵歆异蒸糈，至乐匪笙竽。",
            "茅殿今文袭，梅梁古制无。",
            "运遥日崇丽，业盛答昭苏。",
            "伊昔力云尽，而今功尚敷。",
            "揆材非美箭，精享愧生刍。",
            "郡职昧为理，邦空宁自诬。",
            "下车霰已积，摄事露行濡。",
            "人隐冀多祐，曷唯霑薄躯。"
        ],
        "title": "谒禹庙",
        "id": "61986a30-e365-4940-bb94-98027bc4d35d"
    },
    {
        "author": "宋之问",
        "paragraphs": [
            "禹穴今朝到，邪溪此路通。",
            "著书闻太史，炼药有仙翁。",
            "鹤往笼犹挂，龙飞劒已空。",
            "石帆摇海上，天镜落湖中。",
            "水低寒云白，山边坠叶红。",
            "归舟何虑晚，日暮使樵风。"
        ],
        "title": "游禹穴回出若邪",
        "id": "51d7a182-2615-4dd2-9e59-457acb5e7a8f"
    },
    {
        "author": "宋之问",
        "paragraphs": [
            "鹫岭郁岧峣，龙宫锁寂寥。",
            "楼观沧海日，门对浙江潮。",
            "桂子月中落，天香云外飘。",
            "扪萝登墖远，刳木取泉遥。",
            "霜薄花更发，冰轻叶未凋。",
            "夙龄尚遐异，搜对涤烦嚣。",
            "待入天台路，看余度石桥。"
        ],
        "title": "灵隐寺”",
        "id": "7a9473a5-286c-48e5-9ded-f80f5e40c179"
    },
    {
        "author": "宋之问",
        "paragraphs": [
            "维舟探静域，作礼事尊经。",
            "投迹一萧散，为心自杳冥。",
            "龛依大禹穴，楼倚少微星。",
            "沓嶂围兰若，回溪抱竹庭。",
            "觉花涂砌白，甘露洗山青。",
            "雁塔鶱金地，虹桥转翠屏。",
            "人天宵现景，神鬼昼潜形。",
            "理胜常虚寂，缘空自感灵。",
            "入禅从鸽遶，说法有龙听。",
            "劫累终期灭，尘躬且未宁。",
            "摇摇不安寐，待月咏巖扃。"
        ],
        "title": "游云门寺",
        "id": "4908dd7f-5c8a-4818-a912-4a4109ad39a1"
    },
    {
        "author": "宋之问",
        "paragraphs": [
            "炎徼行应尽，回瞻乡路遥。",
            "珠厓天外郡，铜柱海南标。",
            "日夜清明少，春冬雾雨饶。",
            "身经大火热，颜入瘴江消。",
            "触影含沙怒，逢人女草摇。",
            "露浓看菌湿，风飓觉船飘。",
            "直御魑将魅，宁论鸱与鸮。",
            "虞翻思报国，许靖愿归朝。",
            "绿树秦京道，青云洛水桥。",
            "故园长在目，魂去不须招。"
        ],
        "title": "早发韶州",
        "id": "526d3ff1-9a30-418e-a017-f9629ee0c34d"
    },
    {
        "author": "宋之问",
        "paragraphs": [
            "传闻峡山好，旭日櫂前沂。",
            "雨色摇丹嶂，泉声聒翠微。",
            "两巖天作带，万壑树披衣。",
            "秋菊迎霜序，春藤碍日辉。",
            "翳潭花似织，缘岭竹成围。",
            "寂历环沙浦，葱茏转石圻。",
            "露余江未热，风落瘴初稀。",
            "猿饮排虚上，禽惊掠水飞。",
            "榜童夷唱合，樵女越吟归。",
            "良候斯为美，边愁自有违。",
            "谁言望乡国，流涕失芳菲。"
        ],
        "title": "早入清远峡",
        "id": "e553fe91-93f1-46a9-a46e-9c6346bc9394"
    },
    {
        "author": "宋之问",
        "paragraphs": [
            "问我将何去？清晨溯越溪。",
            "翠微县宿雨，丹壑饮晴霓。",
            "树影捎云密，藤阴覆水低。",
            "潮回出浦驶，洲转望乡迷。",
            "人意长怀北，江行日向西。",
            "破颜看鹊喜，拭泪听猿嗁/。",
            "骨肉初分爱，亲朋忽解携。",
            "路遥魂欲断，身辱理能齐。",
            "畴日三山意，于兹万绪暌。",
            "金陵有仙馆，即事寻丹梯。"
        ],
        "title": "发端州初入西江",
        "id": "13d2d1bb-c188-4a1c-a083-0cd47f5cc853"
    },
    {
        "author": "宋之问",
        "paragraphs": [
            "岭外音书断，经冬复历春。",
            "近乡情更怯，不敢问来人。"
        ],
        "tags": [
            "唐诗三百首",
            "五言绝句",
            "思乡",
            "渡江"
        ],
        "title": "渡汉江",
        "id": "eb9530d2-e4c7-4c34-9214-06c28ca586bf"
    },
    {
        "author": "宋之问",
        "paragraphs": [
            "家住嵩山下，好采旧山薇。",
            "自省游泉石，何曾不夜归。"
        ],
        "title": "嵩山夜还",
        "id": "00ba7cc1-7482-4aaa-8312-8b00ef30d567"
    },
    {
        "author": "宋之问",
        "paragraphs": [
            "愿与道林近，在意逍遥篇。",
            "自有灵佳寺，何用沃洲禅。"
        ],
        "title": "湖中别鉴上人",
        "id": "351e8172-26b4-4057-b873-77ce777f7f47"
    },
    {
        "author": "宋之问",
        "paragraphs": [
            "落花双树积，芳草一庭春。",
            "玩之堪兴异，何必见幽人。"
        ],
        "title": "题鉴上人房二首 一",
        "id": "3e649ebb-b819-4b66-871e-d5bfcd5b2782"
    },
    {
        "author": "宋之问",
        "paragraphs": [
            "晚入应真理，经行尚未回。",
            "房中无俗物，林下有青苔。"
        ],
        "title": "题鉴上人房二首 二",
        "id": "7b41486f-13da-4561-9dcc-da72979e7556"
    },
    {
        "author": "宋之问",
        "paragraphs": [
            "出游杳何处？迟回伊洛间。",
            "归寝忽成梦，宛在嵩丘山。"
        ],
        "title": "答田征君",
        "id": "7251108e-2dda-49e4-94cb-faa0033f5320"
    },
    {
        "author": "宋之问",
        "paragraphs": [
            "凤飞楼伎绝，鸾死镜台空。",
            "独怜脂粉气，犹著舞衣中。"
        ],
        "title": "伤曹娘二首 一",
        "id": "cf18b593-adc4-416c-9ec7-3d77b2437692"
    },
    {
        "author": "宋之问",
        "paragraphs": [
            "河伯怜娇态，冯夷要姝妓。",
            "寄言游戏人，莫弄黄河水。"
        ],
        "tags": [
            "黄河"
        ],
        "title": "伤曹娘二首 二",
        "id": "8f1412bd-f54f-4931-83b0-833a70b77233"
    },
    {
        "author": "宋之问",
        "paragraphs": [
            "昔日河阳县，氛氲香气多。",
            "曹娘娇态尽，春树不堪过。"
        ],
        "title": "河阳",
        "id": "93fac48d-d564-4359-8953-6d49af89ecb5"
    },
    {
        "author": "宋之问",
        "paragraphs": [
            "北关怜翠幕，不是厌朱楼。",
            "故来呈燕颔，报道欲封侯。"
        ],
        "title": "燕巢军幕",
        "id": "f4fa7902-0797-41ac-a97e-dda1f68c5471"
    },
    {
        "author": "宋之问",
        "paragraphs": [
            "紫禁仙舆诘旦来，青旗遥倚望春台。",
            "不知庭霰今朝落，疑是林花昨夜开。"
        ],
        "tags": [
            "写雪",
            "冬天",
            "雪"
        ],
        "title": "苑中遇雪应制",
        "id": "40336126-4c18-4de6-92a9-c73919cd8829"
    },
    {
        "author": "宋之问",
        "paragraphs": [
            "羽客笙歌此地违，离筵数处白云飞。",
            "蓬莱阙下长相忆，桐柏山头去不归。"
        ],
        "title": "送司马道士游天台",
        "id": "5ea215df-4774-4510-8e1f-65e31354d19a"
    },
    {
        "author": "宋之问",
        "paragraphs": [
            "逍遥楼上望乡关，绿水泓澄云雾间。",
            "北去衡阳二千里，无因雁足系书还。"
        ],
        "title": "登逍遥楼",
        "id": "3e5ada7d-b0a4-45f6-8454-d8a4ef231824"
    },
    {
        "author": "宋之问",
        "paragraphs": [
            "北阙彤云掩曙霞，东风吹雪舞山家。",
            "琼章定少千人和，银树长芳六出花。"
        ],
        "title": "奉和春日玩雪应制",
        "id": "77751a08-31d2-442b-87d2-e74107e96640"
    },
    {
        "author": "宋之问",
        "paragraphs": [
            "可怜冥漠去何之，独立丰茸无见期。",
            "君看水上芙蓉色，恰似生前歌舞时。"
        ],
        "title": "伤曹娘二首 一",
        "id": "eb1fbfbf-5eb7-40cf-ae94-66b7afa11913"
    },
    {
        "author": "宋之问",
        "paragraphs": [
            "前溪妙舞今应尽，子夜新歌遂不传。",
            "无复绮罗娇白日，直将珠玉闭黄泉。"
        ],
        "title": "伤曹娘二首 二",
        "id": "e562b576-1601-42f5-a67a-58a7f93c33c5"
    },
    {
        "author": "宋之问",
        "paragraphs": [
            "郡宅枕层岭，春湖绕芳甸。",
            "云甍出万家，卧览皆已徧。",
            "渔商汗成雨，廨邑明若练。",
            "越俗镜中行，夏祠云表见。",
            "兹都信盘郁，英远常栖眄。",
            "王子事黄老，独乐恣游衍。",
            "谢公念苍生，同忧感推荐。",
            "灵越多秀士，运阔无由面。",
            "神理翳青山，风流满黄卷。",
            "揆予谬承奖，自惜从缨弁。",
            "瑶水执仙羁，金闺负时选。",
            "晨趋博望苑，夜直明光殿。",
            "一朝罢台阁，万里违乡县。",
            "风土足慰心，况悦年芳变。",
            "淮廪伫滋实，沂歌非所羨。",
            "讼寝归四明，龄颓亲九转。",
            "微尚本江海，少留岂交战。",
            "唯余后凋色，窃比东南箭。"
        ],
        "title": "郡宅中斋",
        "id": "a751a97f-a92c-423d-85ea-4357f7ab4798"
    },
    {
        "author": "宋之问",
        "paragraphs": [
            "步陟招提宫，北极山海观。",
            "千巖递萦绕，万壑殊悠漫。",
            "乔木转夕阳，文轩划清涣。",
            "泄云多表里，惊潮每昏旦。",
            "问予金门客，何事沧洲畔。",
            "谬以三署资，来刺百城半。",
            "人隐尚未弭，岁华岂兼玩。",
            "东山桂枝芳，明发坐盈叹。"
        ],
        "title": "称心寺",
        "id": "3bc7692b-bd15-43ad-ac4c-7bb86d97d25a"
    },
    {
        "author": "宋之问",
        "paragraphs": [
            "乡心新岁切，天畔独澘然。",
            "老至居人下，春归在客先。",
            "岭猨同旦暮，江柳共风烟。",
            "已似长沙傅，从今又几年。"
        ],
        "tags": [
            "唐诗三百首",
            "五言律诗",
            "春节",
            "思乡"
        ],
        "title": "新年作",
        "id": "368fc6bb-1636-419e-8ddb-cdc1dd07a1ca"
    },
    {
        "author": "宋之问",
        "paragraphs": [
            "驻想持金错，居然作管灰。",
            "绮罗纤手制，桃李向春开。",
            "拾藻蜂初泊，衔花鸟未回。",
            "不言将巧笑，飜逐美人来。"
        ],
        "title": "剪彩",
        "id": "e95ada9f-e092-49a9-847d-a535158838ed"
    },
    {
        "author": "宋之问",
        "paragraphs": [
            "传道仙星媛，年年会水隅。",
            "停梭借蟋蟀，留巧付蜘蛛。",
            "去昼从云请，归轮竚日输。",
            "莫言相见阔，天上日应殊。"
        ],
        "title": "七夕",
        "id": "b32afc30-867f-4732-aa23-f56b89414aef"
    },
    {
        "author": "宋之问",
        "paragraphs": [
            "晦节高楼望，山川一半春。",
            "意随蓂叶尽，愁共柳条新。",
            "投刺登龙日，开怀纳鸟晨。",
            "兀然心似醉，不觉有吾身。"
        ],
        "title": "桂州陪王都督晦日宴逍遥楼",
        "id": "e9a822e4-fffa-4886-9ac6-d7369f8f6407"
    },
    {
        "author": "宋之问",
        "paragraphs": [
            "江雨朝飞浥细尘，阳桥花柳不胜春。",
            "金鞍白马来从赵，玉面红妆本姓秦。",
            "妬女犹怜镜中发，侍儿堪感路傍人。",
            "荡舟为乐非吾事，自叹空闺梦寐频。"
        ],
        "title": "和赵员外桂阳桥遇佳人",
        "id": "4ab0826a-73b5-45a6-b24d-2971633ec7af"
    },
    {
        "author": "宋之问",
        "paragraphs": [
            "至人□□识仙风，瑞霭丹光远郁葱。",
            "灵迹才辞周柱下，祥氛已入函关中。",
            "不从紫气台端候，何得青华观里逢。",
            "欲访乘牛求宝箓，愿随鹤驾徧瑶空。"
        ],
        "title": "函谷关",
        "id": "a7135ccc-8edb-46e3-9709-eecef6496118"
    },
    {
        "author": "宋之问",
        "paragraphs": [
            "粉壁图仙鹤，昂藏真气多。",
            "鶱飞竟不去，当是恋恩波。"
        ],
        "tags": [
            "咏物诗",
            "咏物"
        ],
        "title": "咏省壁画鹤",
        "id": "52f23aff-2d5b-47be-aa3d-5e1d745f3a85"
    },
    {
        "author": "宋之问",
        "paragraphs": [
            "歌舞须连夜，神仙莫放归。",
            "参差随暮雨，前路湿人衣。"
        ],
        "title": "广州朱长史座观妓",
        "id": "69ab265b-f508-433f-90ea-dfc1d9cf2edc"
    },
    {
        "author": "宋之问",
        "paragraphs": [
            "还以金屋贵，留兹宝席尊。",
            "江凫啸风雨，山鬼泣朝昏。"
        ],
        "title": "谒二妃庙",
        "id": "7fe8887e-2239-44a7-807d-7328609e3104"
    },
    {
        "author": "宋之问",
        "paragraphs": [
            "受脤清边服，乘骢历塞尘。",
            "当闻汉雪耻，羞共虏和亲。"
        ],
        "title": "赠严侍御",
        "id": "8100eca2-fc61-48c6-834b-d9e654cc741b"
    },
    {
        "author": "宋之问",
        "paragraphs": [
            "梦泽三秋日，苍梧一片云。",
            "还将鹓鹭羽，重入鹧鸪羣。"
        ],
        "title": "在荆州重赴岭南",
        "id": "c790d955-dd59-4f5e-bc34-af137f0e4ec5"
    },
    {
        "author": "宋之问",
        "paragraphs": [
            "象物行周礼，衣冠集汉都。",
            "谁怜事虞舜，下里泣苍梧。"
        ],
        "title": "则天皇后挽歌",
        "id": "3d94a2ea-6307-42fb-a73f-3c0a558d728a"
    },
    {
        "author": "宋之问",
        "paragraphs": [
            "鸾死铅妆歇，人亡锦字空。",
            "悲端若能减，渭水亦应穷。"
        ],
        "title": "邓国太夫人挽歌",
        "id": "ded249cc-2194-4788-a429-04997aadce9f"
    },
    {
        "author": "宋之问",
        "paragraphs": [
            "亭寒照苦月，陇暗积愁云。",
            "今日山门树，何处有将军。"
        ],
        "title": "杨将军挽歌",
        "id": "caaac61c-34aa-4488-88fa-47475740435a"
    },
    {
        "author": "崔湜",
        "paragraphs": [
            "疾风卷溟海，万里扬砂砾。",
            "仰望不见天，昏昏竟朝夕。",
            "是时军两进，东拒复西敌。",
            "蔽山张旗鼓，间道潜锋镝。",
            "精骑突晓围，奇兵袭暗壁。",
            "十月边塞寒，四山沍阴积。",
            "雨雪鴈南飞，风尘景西迫。",
            "昔我事讨论，未尝怠经籍。",
            "一朝弃笔砚，十年操矛戟。",
            "岂要黄河誓，须勒燕然石。",
            "可嗟牧羊臣，海上久为客。"
        ],
        "tags": [
            "黄河"
        ],
        "title": "塞垣行",
        "id": "41d91271-f7da-4561-94fc-af8fef298918"
    },
    {
        "author": "崔湜",
        "paragraphs": [
            "梁侯上卿秀，王子中台杰。",
            "赠册绥九夷，旌旃下双阙。",
            "西堂礼乐送，南陌轩车别。",
            "征路入海云，行舟溯江月。",
            "兹邦久钦化，历载归朝谒。",
            "皇心谅所嘉，寄尔宣风烈。"
        ],
        "title": "送梁卿王郎中使东蕃吊册",
        "id": "eaed4e1f-e6e3-47de-bac5-42c37f84d666"
    },
    {
        "author": "崔湜",
        "paragraphs": [
            "芳春桃李时，京都物华好。",
            "为岳岂不贵，所悲涉远道。",
            "远道不可思，宿昔梦见之。",
            "赠君双佩刀，日夕视来期。"
        ],
        "title": "饯唐州高使君赴任",
        "id": "65f0369a-f41b-4901-b11d-6e6bc9d2709c"
    },
    {
        "author": "崔湜",
        "paragraphs": [
            "回首览燕赵，春生两河间。",
            "旷然万里余，际海不见山。",
            "雨歇青林润，烟空绿野闲。",
            "问乡何处所，目送白云还。"
        ],
        "title": "冀北春望",
        "id": "102a9d8c-3ed1-4f24-b6f7-32ede2a814f2"
    },
    {
        "author": "崔湜",
        "paragraphs": [
            "余本燕赵人，秉心愚且直。",
            "羣籍备所见，孤贞每自饬。",
            "徇禄期代耕，受任亦量力。",
            "幸逢休明时，朝野两荐推。",
            "一朝趋金门，十载奉瑶墀。",
            "入掌迁固笔，出参枚马词。",
            "吏部既三践，中书亦五期。",
            "进无负鼎说，退慙补衮诗。",
            "常恐婴悔吝，不得少酬私。",
            "嗷嗷路傍子，纳谤纷无已。",
            "上动明主疑，下贻大臣耻。",
            "毫发顾无累，冰壶邈自持。",
            "天道何期平，幽冤终见明。",
            "始佐庐陵郡，寻牧襄阳城。",
            "彤帏荷新宠，朱黻蒙旧荣。",
            "力薄慙任重，恩深知命轻。",
            "饬徒留前路，行子悲且慕。",
            "犹闻长乐钟，尚辨青门树。",
            "慈亲不忍诀，昆弟默相顾。",
            "去去勿重陈，川长日云暮。"
        ],
        "title": "景龙二年余自门下平章事削阶授江州员外司马寻拜襄州刺史春日赴襄阳途中言志",
        "id": "495d3ae4-4bc2-46f3-a2bd-1fda9353283f"
    },
    {
        "author": "崔湜",
        "paragraphs": [
            "单于犯蓟堧，骠骑略萧边。",
            "南山木叶飞下地，北海蓬根乱上天。",
            "科斗连营太原道，鱼丽合阵武威川。",
            "三军遥倚杖，万里相驰逐。",
            "旌斾悠悠静瀚源，鼙鼓喧喧动卢谷。",
            "穷徼上幽陵，吁嗟倦寝兴。",
            "马蹄冻溜石，胡毳暖生冰。",
            "云沙泱漭天光闭，河塞阴沈海色凝。",
            "崆峒异国谁能托，萧索边心常不乐。",
            "近见行人畏白龙，遥闻公主愁黄鹤。",
            "阳春半，岐路间。",
            "瑶台苑，玉门关。",
            "百花芳树红将歇，二月兰皐绿未还。",
            "阵云不散鱼龙水，雨雪犹飞鸿鴈山。",
            "山嶂连緜不可极，路远辛勤梦颜色。",
            "北堂萱草不寄来，东园桃李长相忆。",
            "汉将纷纭攻战盈，胡寇萧条幽朔清。",
            "韩君拜节偏知远，郑吉驱旌坐见迎。",
            "火绝烟沈右西极，谷静山空左北平。",
            "但使将军能百战，不须天子筑长城。"
        ],
        "title": "大漠行",
        "id": "557ff1f6-8ed9-4c9d-80ea-2d0ea82f54de"
    },
    {
        "author": "崔湜",
        "paragraphs": [
            "名山何壮哉，玄览一徘徊。",
            "御路穿林转，旌门倚石开。",
            "烟霞肘后发，河塞掌中来。",
            "不学蓬壶远，经年犹未回。"
        ],
        "title": "奉和登骊山高顶寓目应制",
        "id": "67b35d86-5ac2-4c72-aaf3-d112392f999e"
    },
    {
        "author": "崔湜",
        "paragraphs": [
            "沁园东郭外，鸾驾一游盘。",
            "水榭宜时陟，山楼向晚看。",
            "席临天女贵，杯接近臣欢。",
            "圣藻悬宸象，微臣窃仰观。"
        ],
        "title": "侍宴长宁公主东庄应制",
        "id": "a8fdbfa3-921a-4d20-a25f-e7a81b18e928"
    },
    {
        "author": "崔湜",
        "paragraphs": [
            "怀戎前策备，降女旧因修。",
            "箫鼓辞家怨，旌旃出塞愁。",
            "尚孩中念切，方远御慈留。",
            "顾乏谋臣用，仍劳圣主忧。"
        ],
        "title": "奉和送金城公主适西蕃应制",
        "id": "c038f3b7-f5e0-41a7-841d-7a00592ed751"
    },
    {
        "author": "崔湜",
        "paragraphs": [
            "御旗探紫箓，仙杖辟丹丘。",
            "捧药芝童下，焚香桂女留。",
            "鸾歌无岁月，鹤语记春秋。",
            "臣朔真何幸，常陪汉武游。"
        ],
        "title": "幸白鹿观应制",
        "id": "b93786a3-98e5-4f85-9e0a-1e580187a660"
    },
    {
        "author": "崔湜",
        "paragraphs": [
            "年光陌上发，香辇禁中游。",
            "草绿鸳鸯殿，花明翡翠楼。",
            "宝杯承露酌，仙管杂风流。",
            "今日陪欢豫，皇恩不可酬。"
        ],
        "title": "幸梨园亭观打毬应制",
        "id": "9140947f-72ac-49e2-90f9-42f04f3bc302"
    },
    {
        "author": "崔湜",
        "paragraphs": [
            "帝里重阳节，香园万乘来。",
            "却邪萸结佩，献寿菊传杯。",
            "塔类承天涌，门疑待佛开。",
            "睿词悬日月，长得仰昭回。"
        ],
        "title": "慈恩寺九日应制",
        "id": "d0f005e8-33d2-41da-b44b-55654e121f20"
    },
    {
        "author": "崔湜",
        "paragraphs": [
            "二月风光半，三边戍不还。",
            "年华妾自惜，杨柳为君攀。",
            "落絮萦衫袖，垂条拂髻鬟。",
            "那堪音信断，流涕望阳关。"
        ],
        "title": "折杨柳",
        "id": "c1442648-fc60-4566-a97a-ca92f87af08f"
    },
    {
        "author": "崔湜",
        "paragraphs": [
            "九月蓬根断，三边草叶腓。",
            "风尘马变色，霜雪劒生衣。",
            "客思愁阴晚，边书驿骑归。",
            "殷勤凤楼上，还袂及春晖。"
        ],
        "title": "边愁",
        "id": "566f5337-3b5a-450c-9f88-26bc86ed4f0f"
    },
    {
        "author": "崔湜",
        "paragraphs": [
            "不分君恩断，新妆视镜中。",
            "容华尚春日，娇爱已秋风。",
            "枕席临窗晓，帷屏向月空。",
            "年年后庭树，荣落在深宫。"
        ],
        "title": "婕妤怨",
        "id": "2211c73d-27d4-4232-a437-1e314f37234b"
    },
    {
        "author": "崔湜",
        "paragraphs": [
            "春还上林苑，花满洛阳城。",
            "鸳衾夜凝思，龙镜晓含情。",
            "忆梦残灯落，离魂暗马惊。",
            "可怜朝与暮，楼上独盈盈。"
        ],
        "title": "酬杜麟台春思",
        "id": "95969eff-695e-4eca-884a-677b8596a385"
    },
    {
        "author": "崔湜",
        "paragraphs": [
            "闻有三元客，祈仙九转成。",
            "人间白云返，天上赤龙迎。",
            "尚惜金芝晚，仍攀琪树荣。",
            "何年缑岭上，一谢洛阳城。"
        ],
        "title": "寄天台司马先生",
        "id": "375fef6a-8fdf-4728-8ec1-02f1467bcad7"
    },
    {
        "author": "崔湜",
        "paragraphs": [
            "曲渚飏轻舟，前谿钓晚流。",
            "鴈翻蒲叶起，鱼拨荇花游。",
            "金子悬湘柚，珠房折海榴。",
            "幽寻惜未已，清月半西楼。"
        ],
        "title": "唐都尉山池",
        "id": "6c782ff7-202f-4c0f-8e8e-cbcd922e3dff"
    },
    {
        "author": "崔湜",
        "paragraphs": [
            "试陟江楼望，悠悠去国情。",
            "楚山霞外断，汉水月中平。",
            "公子留遗邑，夫人有旧城。"
        ],
        "title": "江楼夕望",
        "id": "b75a1a8f-0e5f-44f6-849a-ca8032ef04ad"
    },
    {
        "author": "崔湜",
        "paragraphs": [
            "子牟怀魏阙，元凯滞襄城。",
            "冠盖仍为里，沙台尚识名。",
            "山光晴后绿，江色晚来清。"
        ],
        "title": "襄城即事",
        "id": "fe978521-5853-4eac-916a-a46ab192914c"
    },
    {
        "author": "崔湜",
        "paragraphs": [
            "十里绛山幽，千年汾水流。",
            "碑传门客见，劒是故人留。",
            "陇树烟含夕，山门月照秋。",
            "古来钟鼎盛，共尽一嵩丘。"
        ],
        "title": "秦州薛都督挽词",
        "id": "6ee5eb3d-c967-496e-a456-47bf7b4cfaa2"
    },
    {
        "author": "崔湜",
        "paragraphs": [
            "澹荡春光满晓空，逍遥御辇入离宫。",
            "山河眺望云天外，台榭参差烟雾中。",
            "庭际花飞锦绣合，枝间鸟啭管弦同。",
            "即此欢娱齐镐宴，唯应率舞乐薰风。"
        ],
        "title": "奉和春日幸望春宫",
        "id": "ed09bc3f-c8fb-46b8-9e97-1f01efd60dfc"
    },
    {
        "author": "崔湜",
        "paragraphs": [
            "丞相登前府，尚书启旧林。",
            "式闾明主睿，荣族圣嫔心。",
            "川狭旌门抵，巖高蔽帐临。",
            "闲窗凭柳暗，小径入松深。",
            "云卷千峰色，泉和万籁吟。",
            "兰迎天女佩，竹碍侍臣簪。",
            "宸翰三光烛，朝荣四海钦。",
            "还嗟绝机叟，白首汉川阴。"
        ],
        "title": "奉和幸韦嗣立山庄侍宴应制",
        "id": "4436fa66-3d89-46ef-a1d5-60382ad35ac5"
    },
    {
        "author": "崔湜",
        "paragraphs": [
            "落日啼连夜，孤灯坐彻明。",
            "卷帘双燕入，披幌百花惊。",
            "陇上寒应晚，闺中织未成。",
            "管弦愁不意，梳洗懒无情。",
            "去岁闻西伐，今年送北征。",
            "容颜离别尽，流恨满长城。"
        ],
        "title": "同李员外春闺",
        "id": "2bbde0ae-0e7c-41b1-819b-2854346b93c2"
    },
    {
        "author": "崔湜",
        "paragraphs": [
            "江城秋气早，旭旦坐南闱。",
            "落叶惊衰鬓，清霜换旅衣。",
            "时来矜早达，事往觉前非。",
            "体道徒推理，防身终昧微。",
            "故人金华省，肃穆秉天机。",
            "谁念江汉广，蹉跎心事违。"
        ],
        "title": "襄阳早秋寄岑侍郎",
        "id": "46e42c8d-4bc4-4517-96e9-b72fe359c296"
    },
    {
        "author": "崔湜",
        "paragraphs": [
            "丈夫不叹别，达士自安卑。",
            "揽泣固无趣，衔杯空尔为。",
            "流云春窈窕，去水暮逶迤。",
            "行舟忽东泛，归骑亦西驰。",
            "秦地多芳草，江潭有桂枝。",
            "谁言阻遐阔，所贵在相知。"
        ],
        "title": "赠苏少府赴任江南余时还京",
        "id": "70ee0407-6eb0-4f97-ba38-f3b755088467"
    },
    {
        "author": "崔湜",
        "paragraphs": [
            "宿雨清龙界，晨晖满凤城。",
            "升攀重阁迥，凭览四郊明。",
            "井邑周秦地，山河今古情。",
            "纡余一水合，寥落五陵平。",
            "处处风烟起，欣欣草木荣。",
            "故人不可见，冠盖满东京。"
        ],
        "title": "登总持寺阁",
        "id": "f32574bf-7764-44ea-8d8c-b452873142d2"
    },
    {
        "author": "崔湜",
        "paragraphs": [
            "大漠羽书飞，长城未解围。",
            "山川凌玉嶂，旌节下金微。",
            "路向南庭远，书因北鴈稀。",
            "乡关摇别思，风雪散戎衣。",
            "岁尽仍为客，春还尚未归。",
            "明年征骑返，歌舞及芳菲。"
        ],
        "title": "早春边城怀归",
        "id": "a132bab1-1809-4f43-b8d5-373952635083"
    },
    {
        "author": "崔湜",
        "paragraphs": [
            "去国未千里，离家已再旬。",
            "丹心恒恋阙，白首更辞亲。",
            "怀璧常贻训，捐金讵得邻。",
            "抱冤非忤物，罹谤岂由人。",
            "不滥辞终辨，无瑕理竟伸。",
            "黻还中省旧，符与外台新。",
            "塞上同迁客，江潭异逐臣。",
            "泪垂非属岘，肠断固由秦。",
            "岁月行遒尽，山川难重陈。",
            "始知亭伯去，还是拙谋身。"
        ],
        "title": "至桃林塞作",
        "id": "733604f9-89e9-4f48-a246-44d3ba77129d"
    },
    {
        "author": "崔湜",
        "paragraphs": [
            "庙堂初解印，郡邸忽腰章。",
            "按节巡河右，鸣驺入汉阳。",
            "城临南岘出，树绕北津长。",
            "好学风犹扇，夸才俗未忘。",
            "江山跨七泽，烟雨接三湘。",
            "蛟浦菱荷净，渔舟橘柚香。",
            "醉中求习氏，梦里忆襄王。",
            "宅坏仍思凤，碑存更忆羊。",
            "下车慙政美，闭阁幸时康。",
            "多谢南征术，于今尚不亡。"
        ],
        "title": "襄阳作",
        "id": "23b9bdae-4258-425f-9a77-a77297bc4e6a"
    },
    {
        "author": "崔湜",
        "paragraphs": [
            "云日能催晓，风光不惜年。",
            "赖逢征客尽，归在落花前。"
        ],
        "title": "喜入长安",
        "id": "98fc8978-fa5f-4064-8df3-a6cd9ddc0b4f"
    },
    {
        "author": "崔湜",
        "paragraphs": [
            "竹径桃源本出尘，松轩茅栋别惊新。",
            "御跸何须林下驻，山公不是俗中人。"
        ],
        "title": "奉和幸韦嗣立山庄应制",
        "id": "4b0be1ca-b0fa-435b-8e7c-0c804daf7afd"
    },
    {
        "author": "崔液",
        "paragraphs": [
            "彩女迎金屋，仙姬出画堂。",
            "鸳鸯裁锦袖，翡翠贴花黄。",
            "歌响舞分行，艳色动流光。"
        ],
        "title": "踏歌词二首 一",
        "id": "ed4922d1-0dc1-4e89-9abb-59d9e1fdeb7f"
    },
    {
        "author": "崔液",
        "paragraphs": [
            "庭际花微落，楼前汉已横。",
            "金台催夜尽，罗袖拂寒轻。",
            "乐笑畅欢情，未半著天明。"
        ],
        "title": "踏歌词二首 二",
        "id": "08d57185-e426-4c15-bf32-851a865e8f1d"
    },
    {
        "author": "崔液",
        "paragraphs": [
            "江南日暖鸿始来，柳条初碧叶半开。",
            "玉关遥遥戍未回，金闺日夕生绿苔。",
            "寂寂春花烟色暮，簷燕双双落花度。",
            "青楼明镜昼无光，红帐罗衣徒自香。",
            "妾恨十年长独守，君情万里在渔阳。"
        ],
        "title": "代春闺",
        "id": "cf500489-3156-4261-87d8-d3e3b0d1bc62"
    },
    {
        "author": "崔液",
        "paragraphs": [
            "玉漏银壶且莫催，铁关金锁彻明开。",
            "谁家见月能闲坐，何处闻灯不看来。"
        ],
        "title": "上元夜六首 一",
        "id": "c190c99b-4dca-499d-9946-0c86b15b2384"
    },
    {
        "author": "崔液",
        "paragraphs": [
            "神灯佛火百轮张，刻像图形七宝装。",
            "影里如闻金口说，空中似散玉毫光。"
        ],
        "title": "上元夜六首 二",
        "id": "a69d67cc-b295-47ce-b55a-c37641f19bc8"
    },
    {
        "author": "崔液",
        "paragraphs": [
            "今年春色胜常年，此夜风光最可怜。",
            "鳷鹊楼前新月满，凤皇台上宝灯燃。"
        ],
        "title": "上元夜六首 三",
        "id": "47507272-4baa-4590-89f0-519c044865a6"
    },
    {
        "author": "崔液",
        "paragraphs": [
            "金勒银鞍控紫骝，玉轮珠幰驾青牛。",
            "骖驔始散东城曲，倏忽还来南陌头。"
        ],
        "title": "上元夜六首 四",
        "id": "aaf10198-98c3-40da-89cb-71e9c9bb6f32"
    },
    {
        "author": "崔液",
        "paragraphs": [
            "公子王孙意气骄，不论相识也相邀。",
            "最怜长袖风前弱，更赏新弦暗里调。"
        ],
        "title": "上元夜六首 五",
        "id": "4d7761c4-5488-4585-895e-9fb2d904329e"
    },
    {
        "author": "崔液",
        "paragraphs": [
            "星移汉转日将微，露洒烟飘灯渐稀。",
            "犹惜路傍歌舞处，踌蹰相顾不能归。"
        ],
        "title": "上元夜六首 六",
        "id": "179bb9e7-363c-47e3-8285-c79653ecdb62"
    },
    {
        "author": "崔液",
        "paragraphs": [
            "回首览燕赵，春生两河间。",
            "旷然余万里，际海不见山。",
            "雨歇青林润，烟空绿野闲。",
            "问乡无处所，目送白云关。"
        ],
        "title": "冀北春望",
        "id": "821997f5-b3ba-4c3c-b41e-0c343c960d1f"
    },
    {
        "author": "崔液",
        "paragraphs": [
            "风已清，月朗琴复明。",
            "掩抑悲千态，殷勤是一声。",
            "歌宛转，宛转和更长。",
            "愿为双鸿鹄，比翼共翱翔。"
        ],
        "title": "拟古神女宛转歌二首 一",
        "id": "bf76a945-5999-49b2-a421-dabc3390f512"
    },
    {
        "author": "崔液",
        "paragraphs": [
            "日已暮，长簷鸟应度。",
            "此时望君君不来，此时思君君不顾。",
            "歌宛转，宛转那能异栖宿。",
            "愿为形与影，出入恒相逐。"
        ],
        "title": "拟古神女宛转歌二首 二",
        "id": "bb186930-154b-479e-8d6f-108b6aeb8e1c"
    },
    {
        "author": "崔涤",
        "paragraphs": [
            "韩公堆上望秦川，渺渺关山西接连。",
            "孤客一身千里外，未知归日是何年。"
        ],
        "title": "望韩公堆",
        "id": "6640be9f-5f63-4307-a324-d71833ed2641"
    },
    {
        "author": "王勃",
        "paragraphs": [
            "倬彼我系，出自有周。",
            "分疆锡社，派别支流。",
            "居衞仕宋，臣嬴相刘。",
            "廼武廼文，或公或侯。"
        ],
        "title": "倬彼我系 一",
        "id": "ca416e26-96be-49ca-ab46-5c91d4ff42a1"
    },
    {
        "author": "王勃",
        "paragraphs": [
            "晋历崩坼，衣冠扰弊。",
            "粤自太原，播徂江澨。",
            "礼丧贤隐，时屯道闭。",
            "王室如毁，生人多殪。"
        ],
        "title": "倬彼我系 二",
        "id": "113ed00f-61c6-49e3-8898-7f13441c3a2b"
    },
    {
        "author": "王勃",
        "paragraphs": [
            "伊我有器，思逢其主。",
            "自东施西，择木开宇。",
            "田彼河曲，家乎汾浦。",
            "天未厌乱，吾将谁辅。"
        ],
        "title": "倬彼我系 三",
        "id": "4514bc5b-b6b6-4fe4-8341-6951a73ba76f"
    },
    {
        "author": "王勃",
        "paragraphs": [
            "伊我祖德，思济九埏。",
            "不常厥所，于兹五迁。",
            "欲及时也，夫岂愿焉。",
            "其位虽屈，其言则传。"
        ],
        "title": "倬彼我系 四",
        "id": "3757a306-bb29-4354-a8c5-171649777e80"
    },
    {
        "author": "王勃",
        "paragraphs": [
            "爰述帝制，大蒐王道。",
            "曰天曰人，是祖是考。",
            "礼乐咸若，诗书具草。",
            "贻厥孙谋，永为家宝。"
        ],
        "title": "倬彼我系 五",
        "id": "46a0bd86-6784-43ed-bcf6-3d75028768aa"
    },
    {
        "author": "王勃",
        "paragraphs": [
            "伊余小子，信慙明哲。",
            "彼网有条，彼车有辙。",
            "思屏人事，克终前烈。",
            "于嗟代网，卒余来絏。"
        ],
        "title": "倬彼我系 六",
        "id": "f7156f64-3797-4f4c-a5ac-f6314ba08155"
    },
    {
        "author": "王勃",
        "paragraphs": [
            "来絏伊何，谓余曰仕。",
            "我瞻先达，三十方起。",
            "夫岂不怀，高山仰止。",
            "愿言毓德，啜菽饮水。"
        ],
        "title": "倬彼我系 七",
        "id": "469f2d52-ff14-45c2-a8b9-e958e05c38dd"
    },
    {
        "author": "王勃",
        "paragraphs": [
            "有鸟反哺，其声嗷嗷。",
            "言念旧德，忧心忉忉。",
            "今我不养，岁月其滔。",
            "僶俛从役，岂敢告劳。"
        ],
        "title": "倬彼我系 八",
        "id": "b534cfc1-e3de-405e-836d-c1d56b812bd9"
    },
    {
        "author": "王勃",
        "paragraphs": [
            "从役伊何，薄求卑位。",
            "告劳伊何，来参卿事。",
            "名存实爽，负信愆义。",
            "静言遐思，中心是愧。"
        ],
        "title": "倬彼我系 九",
        "id": "ea64690f-de70-4759-81e4-01e782adfc41"
    },
    {
        "author": "王勃",
        "paragraphs": [
            "披观玉京路，驻赏金台阯。",
            "逸兴怀九仙，良辰倾四美。",
            "松吟白云际，桂馥青溪里。",
            "别有江海心，日暮情何已。"
        ],
        "title": "上巳浮江宴韵得阯字",
        "id": "eb5d1d42-f2d5-49ff-aa3e-c5743800c3a2"
    },
    {
        "author": "王勃",
        "paragraphs": [
            "帝里寒光尽，神臯春望浃。",
            "梅郊落晚英，柳甸惊初叶。",
            "流水抽奇弄，崩云洒芳牒。",
            "清尊湛不空，暂喜平生接。"
        ],
        "title": "春日宴乐游园赋韵得接字",
        "id": "931f1f81-3209-4a11-9984-9138dd07a97b"
    },
    {
        "author": "王勃",
        "paragraphs": [
            "桂宇幽襟积，山亭凉夜永。",
            "森沈野径寒，肃穆巖扉静。",
            "竹晦南汀色，荷翻北潭影。",
            "清兴殊未阑，林端照初景。"
        ],
        "title": "山亭夜宴",
        "id": "74b7e4a8-af8e-4845-8e8c-7290b0a650c8"
    },
    {
        "author": "王勃",
        "paragraphs": [
            "肃肃凉景生，加我林壑清。",
            "驱烟寻磵户，卷雾出山楹。",
            "去来固无迹，动息如有情。",
            "日落山水静，为君起松声。"
        ],
        "title": "咏风",
        "id": "98c8b8e6-005b-4164-9099-f1a7e4d0d51d"
    },
    {
        "author": "王勃",
        "paragraphs": [
            "鹤岑有奇径，麟洲富仙家。",
            "紫泉漱珠液，玄巖列丹葩。",
            "常希披尘网，眇然登云车。",
            "鸾情极霄汉，凤想疲烟霞。",
            "道存蓬瀛近，意惬朝市赊。",
            "无为坐惆怅，虚此江上华。"
        ],
        "title": "怀仙",
        "id": "3c40dd19-7c9f-4d54-820f-3e219872de74"
    },
    {
        "author": "王勃",
        "paragraphs": [
            "仆本江上客，牵迹在方内。",
            "寤寐霄汉间，居然有灵对。",
            "翕尔登霞首，依然蹑云背。",
            "电策驱龙光，烟途俨鸾态。",
            "乘月披金帔，连星解琼珮。",
            "浮识俄易归，真游邈难再。",
            "寥廓沈遐想，周遑奉遗诲。",
            "流俗非我乡，何当释尘昧。"
        ],
        "title": "忽梦游仙",
        "id": "3554a29f-272a-4828-8437-4b3823468690"
    },
    {
        "author": "王勃",
        "paragraphs": [
            "智琼神女，来访文君。",
            "蛾眉始约，罗袖初薰。",
            "歌齐曲韵，舞乱行纷。",
            "若向阳台荐枕，何啻得胜朝云。"
        ],
        "title": "杂曲",
        "id": "756d6122-bd88-4235-9adb-3ec5c2700b27"
    },
    {
        "author": "王勃",
        "paragraphs": [
            "秋夜长，殊未央。",
            "月明白露澄清光，层城绮阁遥相望。",
            "遥相望，川无梁。",
            "北风受节南雁翔，崇兰委质时菊芳。",
            "鸣环曳履出长廊，为君秋夜擣衣裳。",
            "纤罗对凤皇，丹绮双鸳鸯。",
            "调砧乱杵思自伤，思自伤，征夫万里戍他乡。",
            "鹤关音信断，龙门道路长。",
            "君在天一方，寒衣徒自香。"
        ],
        "title": "秋夜长",
        "id": "0f9f294b-1b9b-4cb5-ac3a-a6d847405d33"
    },
    {
        "author": "王勃",
        "paragraphs": [
            "采莲归，绿水芙蓉衣。",
            "秋风起浪凫雁飞，桂櫂兰桡下长浦。",
            "罗裙玉腕轻摇橹，叶屿花潭极望平。",
            "江讴越吹相思苦，相思苦，佳期不可驻。",
            "塞外征夫犹未还，江南采莲今已暮。",
            "今已暮，采莲花，渠今那必尽娼家。",
            "官道城南把桑叶，何如江上采莲花。",
            "莲花复莲花，花叶何稠叠。",
            "叶翠本羞眉，花红强如颊。",
            "佳人不在兹，怅望别离时。",
            "牵花怜共蒂，折藕爱连丝。",
            "故情无处所，新物从华滋。",
            "不惜西津交佩解，还羞北海雁书迟。",
            "采莲歌有节，采莲夜未歇。",
            "正逢浩荡江上风，又值裴回江上月。",
            "裴回莲浦夜相逢，吴姬越女何丰茸。",
            "共问寒江千里外，征客关山路几重。"
        ],
        "title": "采莲曲",
        "id": "0820a352-463f-4da9-a96a-8dd3dcc56c5f"
    },
    {
        "author": "王勃",
        "paragraphs": [
            "临高台，高台迢遰绝浮埃。",
            "瑶轩绮构何崔嵬，鸾歌凤吹清且哀。",
            "俯瞰长安道，萋萋御沟草。",
            "斜对甘泉路，苍苍茂陵树。",
            "高台四望同，帝乡佳气郁葱葱。",
            "紫阁丹楼纷照耀，璧房锦殿相玲珑。",
            "东弥长乐观，西指未央宫。",
            "赤城映朝日，绿树摇春风。",
            "旗亭百隧开新市，甲第千甍分戚里。",
            "朱轮翠盖不胜春，叠榭层楹相对起。",
            "复有青楼大道中，绣户文窗雕绮栊。",
            "锦衾夜不襞，罗帷昼未空。",
            "歌屏朝揜翠，妆镜晚窥红。",
            "为君安宝髻，蛾眉罢花丛。",
            "尘间狭路黯将暮，云间月色明如素。",
            "鸳鸯池上两两飞，凤凰楼下双双度。",
            "物色正如此，佳期那不顾。",
            "银鞍绣毂盛繁华，可怜今夜宿娼家。",
            "娼家少妇不须颦，东园桃李片时春。",
            "君看旧日高台处，柏梁铜雀生黄尘。"
        ],
        "title": "临高台",
        "id": "d7040e3b-0326-4ad0-a23c-411c4ff51c76"
    },
    {
        "author": "王勃",
        "paragraphs": [
            "滕王高阁临江渚，珮玉鸣鸾罢歌舞。",
            "画栋朝飞南浦云，珠帘暮卷西山雨。",
            "闲云潭影日悠悠，物换星移几度秋。",
            "阁中帝子今何在？槛外长江空自流。"
        ],
        "tags": [
            "长江",
            "滕王阁"
        ],
        "title": "滕王阁",
        "id": "9f023a30-3a31-4262-9ee7-ade9e4e591c8"
    },
    {
        "author": "王勃",
        "paragraphs": [
            "江南弄，巫山连楚梦，行雨行云几相送。",
            "瑶轩金谷上春时，玉童仙女无见期。",
            "紫露香烟渺难托，清风明月遥相思。",
            "遥相思，草徒绿，为听双飞凤凰曲。"
        ],
        "title": "江南弄",
        "id": "387f7a5f-6abb-48f9-9ecb-0be7b27428f8"
    },
    {
        "author": "王勃",
        "paragraphs": [
            "披襟乘石磴，列籍俯春泉。",
            "兰气熏山酌，松声韵野弦。",
            "影飘垂叶外，香度落花前。",
            "兴洽林塘晚，重巖起夕烟。"
        ],
        "title": "圣泉宴",
        "id": "051ff52b-2c24-44ef-a0b9-37659e0fe680"
    },
    {
        "author": "王勃",
        "paragraphs": [
            "芝廛光分野，蓬阙盛规模。",
            "碧坛清桂阈，丹洞肃松枢。",
            "玉笈三山记，金箱五岳图。",
            "苍虬不可得，空望白云衢。"
        ],
        "title": "寻道观",
        "id": "7565a1fd-cb08-488b-b456-01ff54330636"
    },
    {
        "author": "王勃",
        "paragraphs": [
            "关山凌旦开，石路无尘埃。",
            "白马高谭去，青牛真气来。",
            "重门临巨壑，连栋起崇隈。",
            "即今扬策度，非是弃繻回。"
        ],
        "title": "散关晨度",
        "id": "5bed2740-0644-4ffc-9661-77173b742ef3"
    },
    {
        "author": "王勃",
        "paragraphs": [
            "送送多穷路，遑遑独问津。",
            "悲凉千里道，悽断百年身。",
            "心事同漂泊，生涯共苦辛。",
            "无论去与住，俱是梦中人。"
        ],
        "tags": [
            "送别",
            "相思"
        ],
        "title": "别薛华",
        "id": "56cf7e31-5924-43f8-9c1a-0a4e556fc13b"
    },
    {
        "author": "王勃",
        "paragraphs": [
            "明月沈珠浦，秋风濯锦川。",
            "楼台临绝岸，洲渚亘长天。",
            "旅泊成千里，栖遑共百年。",
            "穷途唯有泪，还望独潸然。"
        ],
        "tags": [
            "抒情",
            "写景"
        ],
        "title": "重别薛华",
        "id": "7c0439ad-bbc9-408c-801f-de7c948631b7"
    },
    {
        "author": "王勃",
        "paragraphs": [
            "杏阁披青磴，琱台控紫岑。",
            "叶齐山路狭，花积野坛深。",
            "萝幌栖禅影，松门听梵音。",
            "遽忻陪妙躅，延赏涤烦襟。"
        ],
        "title": "游梵宇三觉寺",
        "id": "f8d04bd9-0163-4f26-ae0a-f380469488ad"
    },
    {
        "author": "王勃",
        "paragraphs": [
            "百年怀土望，千里倦游情。",
            "高低寻戍道，远近听泉声。",
            "磵叶才分色，山花不辨名。",
            "羁心何处尽？风急暮猨清。"
        ],
        "tags": [
            "抒情",
            "羁旅",
            "思乡",
            "写景"
        ],
        "title": "麻平晚行",
        "id": "58794d4f-58da-49cb-95cd-e827daf10a61"
    },
    {
        "author": "王勃",
        "paragraphs": [
            "穷途非所恨，虚室自相依。",
            "城阙居年满，琴尊俗事稀。",
            "开襟方未已，分袂忽多违。",
            "东巖富松竹，岁暮幸同归。"
        ],
        "tags": [
            "送别",
            "友情"
        ],
        "title": "送卢主簿",
        "id": "f4254f08-9b3f-4717-b8e1-30808345afeb"
    },
    {
        "author": "王勃",
        "paragraphs": [
            "征骖临野次，别袂惨江垂。",
            "川霁浮烟歛，山明落照移。",
            "鹰风凋晚叶，蝉露泣秋枝。",
            "亭臯分远望，延想间云涯。"
        ],
        "title": "饯韦兵曹",
        "id": "a20c4064-a898-4265-bc47-d41d8e0c9fd6"
    },
    {
        "author": "王勃",
        "paragraphs": [
            "下驿穷交日，昌亭旅食年。",
            "相知何用早，怀抱即依然。",
            "浦楼低晚照，乡路隔风烟。",
            "去去如何道，长安在日边。"
        ],
        "title": "白下驿饯唐少府",
        "id": "4c01b049-07ab-4898-8963-920c7c66c266"
    },
    {
        "author": "王勃",
        "paragraphs": [
            "城阙辅三秦，风烟望五津。",
            "与君离别意，同是宦游人。",
            "海内存知己，天涯若比隣。",
            "无为在岐路，儿女共霑巾。"
        ],
        "tags": [
            "唐诗三百首",
            "八年级下册(课外)",
            "友情",
            "送别",
            "初中古诗",
            "五言律诗",
            "哲理"
        ],
        "title": "杜少府之任蜀州",
        "id": "fe6f4b72-855c-43b9-8883-8b3fe3cd8bd4"
    },
    {
        "author": "王勃",
        "paragraphs": [
            "东园垂柳径，西堰落花津。",
            "物色连三月，风光绝四隣。",
            "鸟飞村觉曙，鱼戏水知春。"
        ],
        "tags": [
            "春天",
            "抒情",
            "郊外"
        ],
        "title": "仲春郊外",
        "id": "6dd6cd60-5ecb-4b13-86ba-f05f9789e62c"
    },
    {
        "author": "王勃",
        "paragraphs": [
            "空园歌独酌，春日赋闲居。",
            "泽兰侵小径，河柳覆长渠。",
            "雨去花光湿，风归叶影疎。",
            "山人不惜醉，唯畏绿尊虚。"
        ],
        "title": "郊兴",
        "id": "3f33c79f-8e0c-4817-8a2b-edea6ad23208"
    },
    {
        "author": "王勃",
        "paragraphs": [
            "烟霞春旦赏，松竹故年心。",
            "断山疑画障，县溜泻鸣琴。",
            "草徧南亭合，花开北院深。",
            "闲居饶酒赋，随兴欲抽簪。"
        ],
        "title": "郊园即事",
        "id": "b014596b-1c6a-4bb5-8631-0c37866d340b"
    },
    {
        "author": "王勃",
        "paragraphs": [
            "莲座神容俨，松崖圣趾余。",
            "年长金迹浅，地久石文疎。",
            "颓华临曲磴，倾影赴前除。",
            "共嗟陵谷远，俄视化城虚。"
        ],
        "title": "观佛迹寺",
        "id": "92a707aa-a8dd-4fbf-9b4a-91797e03d525"
    },
    {
        "author": "王勃",
        "paragraphs": [
            "金坛疎俗宇，玉洞侣仙羣。",
            "花枝栖晚露，峰叶度晴云。",
            "斜照移山影，回沙拥籀文。",
            "琴尊方待兴，竹树已迎曛。"
        ],
        "title": "山居晚眺赠王道士",
        "id": "654d2706-43c2-4df0-a952-20d97de421f2"
    },
    {
        "author": "王勃",
        "paragraphs": [
            "柰园欣八正，松巖访九仙。",
            "援萝窥雾术，攀林俯云烟。",
            "代北鸾骖至，辽西鹤骑旋。",
            "终希脱尘网，连翼下芝田。"
        ],
        "title": "八仙迳",
        "id": "8f53618f-7d8c-4df3-969f-a53963594ea7"
    },
    {
        "author": "王勃",
        "paragraphs": [
            "闲情兼嘿语，携杖赴巖泉。",
            "草绿萦新带，榆青缀古钱。",
            "鱼牀侵岸水，鸟路入山烟。",
            "还题平子赋，花树满春田。"
        ],
        "title": "春日还郊",
        "id": "1b8464f8-3be3-40ad-b632-6b7027f8edcc"
    },
    {
        "author": "王勃",
        "paragraphs": [
            "投簪下山阁，携酒对河梁。",
            "狭水牵长镜，高花送断香。",
            "繁莺歌似曲，疎蝶舞成行。",
            "自然催一醉，非但阅年光。"
        ],
        "title": "对酒春园作",
        "id": "286d31c9-8d14-408e-a339-cdd05a4d36b2"
    },
    {
        "author": "王勃",
        "paragraphs": [
            "玉架残书隐，金坛旧迹迷。",
            "牵花寻紫涧，步叶下清谿。",
            "琼浆犹类乳，石髓尚如泥。",
            "自能成羽翼，何必仰云梯。"
        ],
        "title": "观内怀仙",
        "id": "f05ef11d-52d9-4684-a9c4-c6b7c7c92352"
    },
    {
        "author": "王勃",
        "paragraphs": [
            "别路余千里，深恩重百年。",
            "正悲西候日，更动北梁篇。",
            "野色笼寒雾，山光歛暮烟。",
            "终知难再奉，怀德自潸然。"
        ],
        "title": "秋日别王长史",
        "id": "1107ead7-1271-44d9-9354-4ea61a605cdc"
    },
    {
        "author": "王勃",
        "paragraphs": [
            "上巳年光促，中川兴绪遥。",
            "绿齐山叶满，红泄片花销。",
            "泉声喧后涧，虹影照前桥。",
            "遽悲春望远，江路积波潮。"
        ],
        "title": "上巳浮江宴韵得遥字",
        "id": "118a90d5-3a84-47d0-8261-5d92fb2da00a"
    },
    {
        "author": "王勃",
        "paragraphs": [
            "晨征犯烟磴，夕憩在云关。",
            "晚风清近壑，新月照澄湾。",
            "郊童樵唱返，津叟钓歌还。",
            "客行无与晤，赖此释愁颜。"
        ],
        "title": "长柳",
        "id": "c78f0ab8-ba60-4844-ae25-6b5f4a7e4cca"
    },
    {
        "author": "王勃",
        "paragraphs": [
            "金凤隣铜雀，漳河望邺城。",
            "君王无处所，台榭若平生。",
            "舞席纷何就，歌梁俨未倾。",
            "西陵松槚冷，谁见绮罗情。"
        ],
        "title": "铜雀妓二首 一",
        "id": "82fca041-925c-4dff-ac4d-4c9020c34624"
    },
    {
        "author": "王勃",
        "paragraphs": [
            "妾本深宫妓，层城闭九重。",
            "君王欢爱尽，歌舞为谁容。",
            "锦衾不复襞，罗衣谁再缝。",
            "高台西北望，流涕向青松。"
        ],
        "title": "铜雀妓二首 二",
        "id": "ef84f609-2fad-4a57-8adf-6a78b1d23130"
    },
    {
        "author": "王勃",
        "paragraphs": [
            "客心悬陇路，游子倦江干。",
            "槿丰朝砌静，篠密夜窗寒。",
            "琴声销别恨，风景驻离欢。",
            "宁觉山川远，悠悠旅思难。"
        ],
        "title": "羁游饯别",
        "id": "123842a3-3c92-4df0-91fa-b266cb60ab70"
    },
    {
        "author": "王勃",
        "paragraphs": [
            "饬装侵晓月，奔策候残星。",
            "危阁寻丹障，回梁属翠屏。",
            "云间迷树影，雾里失峰形。",
            "复此凉飙至，空山飞夜萤。"
        ],
        "title": "易阳早发",
        "id": "112d4450-e99b-40e9-9240-2394ca67fdf0"
    },
    {
        "author": "王勃",
        "paragraphs": [
            "侵星违旅馆，乘月戒征俦。",
            "复嶂迷晴色，虚巖辨暗流。",
            "猿吟山漏晓，萤散野风秋。",
            "故人渺何际，乡关云雾浮。"
        ],
        "title": "焦岸早行和陆四",
        "id": "4b578bf5-9e4e-43e7-8338-ca5415237316"
    },
    {
        "author": "王勃",
        "paragraphs": [
            "津涂临巨壑，村宇架危岑。",
            "堰绝滩声隐，风交树影深。",
            "江童暮理楫，山女夜调砧。",
            "此时故乡远，宁知游子心。"
        ],
        "title": "深湾夜宿",
        "id": "86ff7450-35ec-4af2-b942-6b4db15ca262"
    },
    {
        "author": "王勃",
        "paragraphs": [
            "兰阶霜候早，松露穸台深。",
            "魄散珠胎没，芳销玉树沈。",
            "露文晞宿草，烟照惨平林。",
            "芝焚空欢息，流恨满籝金。"
        ],
        "title": "伤裴录事丧子",
        "id": "79640c79-b07a-49c2-a4a3-f37b4e501646"
    },
    {
        "author": "王勃",
        "paragraphs": [
            "弭櫂凌奔壑，低鞭蹑峻岐。",
            "江涛出岸险，峰磴入云危。",
            "溜急船文乱，巖斜骑影移。",
            "水烟笼翠渚，山照落丹崖。",
            "风生苹浦叶，露泣竹潭枝。",
            "泛水虽云美，劳歌谁复知。"
        ],
        "title": "泥谿",
        "id": "cc836dc1-04ee-4d2c-837c-c7d3e8ba0e21"
    },
    {
        "author": "王勃",
        "paragraphs": [
            "彭泽官初去，河阳赋始传。",
            "田园归旧国，诗酒间长筵。",
            "列室窥丹洞，分楼瞰紫烟。",
            "萦回亘津渡，出没控郊鄽。",
            "凤琴调上客，龙辔俨羣仙。",
            "松石偏宜古，藤萝不记年。",
            "重簷交密树，复磴拥危泉。",
            "抗石晞南岭，乘沙眇北川。",
            "傅巖来筑处，磻谿入钓前。",
            "日斜真趣远，幽思梦凉蝉。"
        ],
        "title": "三月曲水宴得烟字",
        "id": "67a82adc-0139-4386-bd11-09c4ac4a0a6d"
    },
    {
        "author": "王勃",
        "paragraphs": [
            "石图分帝宇，银牒洞灵宫。",
            "回丹萦岫室，复翠上巖栊。",
            "雾浓金灶静，云暗玉坛空。",
            "野花常捧露，山叶自吟风。",
            "林泉明月在，诗酒故人同。",
            "待余逢石髓，从尔命飞鸿。"
        ],
        "title": "秋日仙游观赠道士",
        "id": "3111901b-f614-494c-a769-1885fd1e0176"
    },
    {
        "author": "王勃",
        "paragraphs": [
            "宝鸡辞旧役，仙凤历遗墟。",
            "去此近城阙，青山明月初。"
        ],
        "title": "晚留凤州",
        "id": "77543371-3de1-4684-814a-3f3b5a132eb6"
    },
    {
        "author": "王勃",
        "paragraphs": [
            "客心千里倦，春事一朝归。",
            "还伤北园里，重见落花飞。"
        ],
        "tags": [
            "春天",
            "写景",
            "抒情",
            "伤怀"
        ],
        "title": "羁春",
        "id": "91cc3eca-d031-43bf-bbbd-4a48954453a7"
    },
    {
        "author": "王勃",
        "paragraphs": [
            "芳屏画春草，仙杼织朝霞。",
            "何如山水路，对面即飞花。"
        ],
        "title": "林塘怀友",
        "id": "94022239-90f0-406b-a62a-3edfdbbe7ada"
    },
    {
        "author": "王勃",
        "paragraphs": [
            "抱琴开野室，携酒对情人。",
            "林塘花月下，别似一家春。"
        ],
        "title": "山扉夜坐",
        "id": "4c5b2983-2eb6-4928-b442-8c706ed3652a"
    },
    {
        "author": "王勃",
        "paragraphs": [
            "山中兰叶径，城外李桃园。",
            "岂知人事静，不觉鸟声喧。"
        ],
        "tags": [
            "田园",
            "抒情",
            "借景抒情"
        ],
        "title": "春庄",
        "id": "3a9c7db2-1ad2-41ef-b966-8eb981c8d58e"
    },
    {
        "author": "王勃",
        "paragraphs": [
            "客念纷无极，春泪倍成行。",
            "今朝花树下，不觉恋年光。"
        ],
        "title": "春游",
        "id": "74e2c332-55d9-4955-8045-adbad8a66851"
    },
    {
        "author": "王勃",
        "paragraphs": [
            "山泉两处晚，花柳一园春。",
            "还持千日醉，共作百年人。"
        ],
        "title": "春园",
        "id": "e7ac2288-f018-4b60-975b-029396f304a4"
    },
    {
        "author": "王勃",
        "paragraphs": [
            "丘壑经涂赏，花柳遇时春。",
            "相逢今不醉，物色自轻人。"
        ],
        "title": "林泉独饮",
        "id": "df5055a0-1521-437c-9a6e-ae3df8c1d153"
    },
    {
        "author": "王勃",
        "paragraphs": [
            "物外山川近，晴初景霭新。",
            "芳郊花柳遍，何处不宜春。"
        ],
        "title": "登城春望",
        "id": "3f765cfa-622b-4c8d-b9f3-f13440de01de"
    },
    {
        "author": "王勃",
        "paragraphs": [
            "缀叶归烟晚，乘花落照春。",
            "边城琴酒处，俱是越乡人。"
        ],
        "title": "他乡叙兴",
        "id": "358c696a-cc60-46d0-9aaf-96c0d08e5e9e"
    },
    {
        "author": "王勃",
        "paragraphs": [
            "野烟含夕渚，山月照秋林。",
            "还将中散兴，来偶步兵琴。"
        ],
        "title": "夜兴",
        "id": "d9b7ad02-abcc-4a88-ac7f-f1c1204f994b"
    },
    {
        "author": "王勃",
        "paragraphs": [
            "泛泛东流水，飞飞北上尘。",
            "归骖将别櫂，俱是倦游人。"
        ],
        "title": "临江二首 一",
        "id": "501f2ee5-f8ba-469f-9a59-45c6be0bb91d"
    },
    {
        "author": "王勃",
        "paragraphs": [
            "去骖嘶别路，归櫂隐寒洲。",
            "江臯木叶下，应想故城秋。"
        ],
        "title": "临江二首 二",
        "id": "e369ad64-e4aa-48b2-94fa-8909ff3b9e0f"
    },
    {
        "author": "王勃",
        "paragraphs": [
            "江送巴南水，山横塞北云。",
            "津亭秋月夜，谁见泣离羣。"
        ],
        "title": "江亭夜月送别二首 一",
        "id": "578be3ae-14e8-40ad-83b3-0164a3317373"
    },
    {
        "author": "王勃",
        "paragraphs": [
            "乱烟笼碧砌，飞月向南端。",
            "寂寂离亭掩，江山此夜寒。"
        ],
        "title": "江亭夜月送别二首 二",
        "id": "5fbe30ba-00aa-4f75-ae59-29d303e71ef4"
    },
    {
        "author": "王勃",
        "paragraphs": [
            "久客逢余闰，他乡别故人。",
            "自然堪下泪，谁忍望征尘。"
        ],
        "title": "别人四首 一",
        "id": "49b5b38a-d039-4ad1-a75e-dcae900e9dbe"
    },
    {
        "author": "王勃",
        "paragraphs": [
            "江上风烟积，山幽云雾多。",
            "送君南浦外，还望将如何。"
        ],
        "title": "别人四首 二",
        "id": "e76c634e-4174-4cf1-80f3-c61f8c96b541"
    },
    {
        "author": "王勃",
        "paragraphs": [
            "桂轺虽不驻，兰筵幸未开。",
            "林塘风月赏，还待故人来。"
        ],
        "title": "别人四首 三",
        "id": "c8d6e176-904e-405b-a98c-7043314a33c3"
    },
    {
        "author": "王勃",
        "paragraphs": [
            "霜华净天末，雾色笼江际。",
            "客子常畏人，何为久留滞。"
        ],
        "title": "别人四首 四",
        "id": "5704085a-1f6b-4812-98de-4c01adda584f"
    },
    {
        "author": "王勃",
        "paragraphs": [
            "野客思茅宇，山人爱竹林。",
            "琴尊唯待处，风月自相寻。"
        ],
        "title": "赠李十四四首 一",
        "id": "3d629eb3-160f-4d7c-8cd9-6e1b46b26d6a"
    },
    {
        "author": "王勃",
        "paragraphs": [
            "小径偏宜草，空庭不厌花。",
            "平生诗与酒，自得会仙家。"
        ],
        "title": "赠李十四四首 二",
        "id": "58378cfd-0162-4e68-9c99-d1b54158ce62"
    },
    {
        "author": "王勃",
        "paragraphs": [
            "乱竹开三径，飞花满四邻。",
            "从来扬子宅，别有尚玄人。"
        ],
        "title": "赠李十四四首 三",
        "id": "c77888f7-108b-49df-b80c-76ade79ba0e8"
    },
    {
        "author": "王勃",
        "paragraphs": [
            "风筵调桂轸，月径引藤杯。",
            "直当花院里，书斋望晓开。"
        ],
        "title": "赠李十四四首 四",
        "id": "a3d2eb67-d9ba-49a8-b1ec-20e573372744"
    },
    {
        "author": "王勃",
        "paragraphs": [
            "江旷春潮白，山长晓岫青。",
            "他乡临睨极，花柳映边亭。"
        ],
        "tags": [
            "抒情",
            "抒情思乡",
            "羁旅",
            "写景"
        ],
        "title": "早春野望",
        "id": "8529e91c-0ece-4d64-8e96-2211d69e7d72"
    },
    {
        "author": "王勃",
        "paragraphs": [
            "长江悲已滞，万里念将归。",
            "况属高风晚，山山黄叶飞。"
        ],
        "tags": [
            "长江",
            "思乡",
            "山水"
        ],
        "title": "山中",
        "id": "463e1ff1-7a19-4fe0-a5c5-51908a0762a7"
    },
    {
        "author": "王勃",
        "paragraphs": [
            "桂密巖花白，梨疎林叶红。",
            "江臯寒望尽，归念断征篷。"
        ],
        "title": "冬郊行望",
        "id": "32db4913-daec-4876-99a7-be5aca59f036"
    },
    {
        "author": "王勃",
        "paragraphs": [
            "久别侵怀抱，他乡变容色。",
            "月下调鸣琴，相思此何极。"
        ],
        "title": "寒夜思友三首 一",
        "id": "7bafe8f0-4495-43ad-ae2d-6396736f7d71"
    },
    {
        "author": "王勃",
        "paragraphs": [
            "云间征思断，月下归愁切。",
            "鸿雁西南飞，如何故人别。"
        ],
        "title": "寒夜思友三首 二",
        "id": "b6a82d61-a77d-4561-afd4-37fa8309278a"
    },
    {
        "author": "王勃",
        "paragraphs": [
            "朝朝翠山下，夜夜苍江曲。",
            "复此遥相思，清尊湛芳绿。"
        ],
        "title": "寒夜思友三首 三",
        "id": "b567b237-5a30-4794-9842-f0089386da68"
    },
    {
        "author": "王勃",
        "paragraphs": [
            "观阙长安近，江山蜀路赊。",
            "客行朝复夕，无处是乡家。"
        ],
        "title": "始平晚息",
        "id": "3ca4310e-22e4-442f-bae3-e0d169dcdc88"
    },
    {
        "author": "王勃",
        "paragraphs": [
            "帝里金茎去，扶风石柱来。",
            "山川殊未已，行路方悠哉。"
        ],
        "title": "扶风昼届离京浸远",
        "id": "7753d7f2-10d6-4fd4-a5d0-9d48d026fbf4"
    },
    {
        "author": "王勃",
        "paragraphs": [
            "江汉深无极，梁岷不可攀。",
            "山川云雾里，游子几时还。"
        ],
        "title": "普安建阴题壁",
        "id": "cbfe3479-e867-4d6a-90e2-f9f11ecb5be3"
    },
    {
        "author": "王勃",
        "paragraphs": [
            "九日重阳节，开门有菊花。",
            "不知来送酒，若个是陶家。"
        ],
        "title": "九日",
        "id": "f8829209-71a5-40d8-9c6b-c444f4d5ab48"
    },
    {
        "author": "王勃",
        "paragraphs": [
            "早是他乡值早秋，江亭明月带江流。",
            "已觉逝川伤别念，复看津树隐离舟。"
        ],
        "title": "秋江送别二首 一",
        "id": "d89a5f6c-27c6-48fb-9204-1fafb7a7e4e1"
    },
    {
        "author": "王勃",
        "paragraphs": [
            "归舟归骑俨成行，江南江北互相望。",
            "谁谓波澜才一水，已觉山川是两乡。"
        ],
        "title": "秋江送别二首 二",
        "id": "14d385f5-268a-4d8b-818c-cc4d84563be3"
    },
    {
        "author": "王勃",
        "paragraphs": [
            "九月九日望乡台，他席他乡送客杯。",
            "人情已厌南中苦，鸿雁那从北地来。"
        ],
        "tags": [
            "思乡",
            "重阳节",
            "重阳"
        ],
        "title": "蜀中九日",
        "id": "b3d9312f-1c3b-4234-b66e-1163a08c82fa"
    },
    {
        "author": "王勃",
        "paragraphs": [
            "北山烟雾始茫茫，南津霜月正苍苍。",
            "秋深客思纷无已，复值征鸿中夜起。"
        ],
        "title": "寒夜怀友杂体二首 一",
        "id": "c378da46-b638-4e25-9f2c-09ca7e4d04cd"
    },
    {
        "author": "王勃",
        "paragraphs": [
            "复阁重楼向浦开，秋风明月度江来。",
            "故人故情怀故宴，相望相思不相见。"
        ],
        "title": "寒夜怀友杂体二首 二",
        "id": "11c281c6-bae3-42d3-9ec8-170d627b158f"
    },
    {
        "author": "王勃",
        "paragraphs": [
            "落花落，落花纷漠漠。",
            "绿叶青跗映丹萼，与君裴回上金阁。",
            "影拂粧阶玳瑁筵，香飘舞馆茱萸幙。",
            "落花飞，撩乱入中帷。",
            "落花春正满，春人归不归。",
            "落花度，氛氲遶高树。",
            "落花春已繁，春人春不顾。",
            "绮阁青台静且闲，罗袂红巾复往还。",
            "盛年不再得，高枝难重攀。",
            "试复旦游落花里，暮宿落花间。",
            "与君落花院，台上起双鬟。"
        ],
        "tags": [
            "春天",
            "伤怀",
            "青春",
            "花",
            "写花"
        ],
        "title": "落花落",
        "id": "eba1605b-fbab-43b6-af79-c40f7f28fcf9"
    },
    {
        "author": "王勃",
        "paragraphs": [
            "九日郊原望，平野遍霜威。",
            "兰气添新酌，花香染别衣。",
            "九秋良会少，千里故人稀。",
            "今日龙山外，当忆雁书归。"
        ],
        "title": "九日怀封元寂",
        "id": "3b3fc205-5d00-4e15-96cf-476ccb4a3b9b"
    },
    {
        "author": "王勃",
        "paragraphs": [
            "源水终无路，山阿若有人。",
            "驱羊先动石，走兔欲投巾。",
            "洞晚秋泉冷，巖朝古树新。",
            "峰斜连鸟翅，磴叠上鱼鳞。",
            "化鹤千龄早，元龟六代春。",
            "浮云今可驾，沧海自成尘。"
        ],
        "title": "出境游山二首 一",
        "id": "3e36b53f-264d-403d-8cd4-fb941c395269"
    },
    {
        "author": "王勃",
        "paragraphs": [
            "振翮凌霜吹，正月伫天浔。",
            "回镳凌翠壑，飞轸控青岑。",
            "巖深灵灶没，涧毁石渠沈。",
            "宫阙云间近，江山物外临。",
            "玉坛栖暮夜，珠洞结秋阴。",
            "萧萧离俗影，扰扰望乡心。",
            "谁意山游好屡伤人事侵。"
        ],
        "title": "出境游山二首 二",
        "id": "6b5379c3-6035-4744-977b-190900ec42f0"
    },
    {
        "author": "王勃",
        "paragraphs": [
            "披风听鸟长河路，临津织女遥相妬。",
            "判知秋夕带啼还，那及春朝携手度。"
        ],
        "title": "河阳桥代窦郎中佳人答杨中舍",
        "id": "19724209-4e31-4e6f-ad5c-df587abd403e"
    },
    {
        "author": "王勔",
        "paragraphs": [
            "上序披林馆，中京视物华。",
            "竹窗低露叶，梅迳起风花。",
            "景落春台雾，池侵旧渚沙。",
            "绮筵歌吹晚，暮雨泛香车。"
        ],
        "title": "晦日宴高氏林亭同用华字",
        "id": "335f1ed5-c9d8-4cfb-a36e-26bfd12d17ab"
    },
    {
        "author": "李峤",
        "paragraphs": [
            "委质承仙翰，只命遄遥策。",
            "事偶从梁游，人非背淮客。",
            "长驱历川阜，迥眺穷原泽。",
            "郁郁桑柘繁，油油禾黍积。",
            "雨余林气静，日下山光夕。",
            "未攀丛桂巖，犹倦飘蓬陌。",
            "行当奉麾盖，慰此劳行役。"
        ],
        "title": "奉教追赴九成宫途中口号",
        "id": "78a53054-7cc2-4aca-b6da-94a906ce6943"
    },
    {
        "author": "李峤",
        "paragraphs": [
            "愁客坐山隈，怀抱自悠哉。",
            "况复高秋夕，明月正裴回。",
            "亭亭出迥岫，皎皎映层台。",
            "色带银河满，光含玉露开。",
            "淡云笼影度，虚晕抱轮回。",
            "谷邃凉阴静，山空夜响哀。",
            "寒催数雁过，风送一萤来。",
            "独轸离居恨，遥想故人杯。"
        ],
        "title": "秋山望月酬李骑曹",
        "id": "df61c665-a241-4f93-ba1c-1e18e72dea57"
    },
    {
        "author": "李峤",
        "paragraphs": [
            "列位簪缨序，隐居林野躅。",
            "徇物爽全直，栖真昧均俗。",
            "若人兼吏隐，率性夷荣辱。",
            "地藉朱邸基，家在青山足。",
            "暂弭西园盖，言事东臯粟。",
            "筑室俯涧滨，开扉面巖曲。",
            "庭幽引夕雾，簷迥通晨旭。",
            "迎秋谷黍黄，含露园葵绿。",
            "胜情狎兰杜，雅韵锵金玉。",
            "伊我怀丘园，愿心从所欲。"
        ],
        "title": "和同府李祭酒休沐田居",
        "id": "35fd0090-a805-41be-8086-41eaa191aff4"
    },
    {
        "author": "李峤",
        "paragraphs": [
            "四海帝王家，两都周汉室。",
            "观风昔来幸，御气今旋跸。",
            "雷奋六合开，天行万乘出。",
            "玄冥奉时驾，白拒参戎律。",
            "后队咽笳箫，前驱严罕罼。",
            "辉光射东井，禁令横西秩。",
            "帐殿别阳秋，旌门临甲乙。",
            "将交洛城雨，稍远长安日。",
            "邙巩云外来，咸秦雾中失。",
            "孟冬霜霰下，是月农功毕。",
            "天道向归余，皇情美阴隲。",
            "行存名岳礼，逓问高年疾。",
            "祝鸟既开罗，调人更张瑟。",
            "登原采讴诵，俯谷求才术。",
            "邑罕悬磬贫，山无挂瓢逸。",
            "施恩浃寰宇，展义该文质。",
            "德泽盛轩游，哀矜深禹恤。",
            "申歌地庐骇，献寿衢尊溢。",
            "瑞色抱氤氲，寒光变萧飋。",
            "宗枝旦奭辅，侍从王刘匹。",
            "竝辑蛟龙书，同簪凤皇笔。",
            "陶甄荷吹万，颂叹归明一。",
            "欢与道路长，顾随谈笑密。",
            "叨承廊庙选，谬齿夔龙弼。",
            "喜构大厦成，慙非栋隆吉。"
        ],
        "title": "扈从还洛呈侍从羣官",
        "id": "e90e59e8-8270-4ff1-9ee8-ffce5a1bcc34"
    },
    {
        "author": "李峤",
        "paragraphs": [
            "奉诏受边服，总徒筑朔方。",
            "驱彼犬羊族，正此戎夏疆。",
            "子来多悦豫，王事宁怠遑。",
            "三旬无愆期，百雉郁相望。",
            "雄视沙漠垂，有截北海阳。",
            "二庭已顿颡，五岭尽来王。",
            "驱车登崇墉，顾眄凌大荒。",
            "千里何萧条，草木自悲凉。",
            "凭轼讯古今，慨焉感兴亡。",
            "汉障缘河远，秦城入海长。",
            "顾无庙堂策，贻此中夏殃。",
            "道隐前业衰，运开今化昌。",
            "制为百王式，举合千载防。",
            "马牛被路隅，锋镝销战场。",
            "岂不怀贤劳，所图在永康。",
            "王事何为者，称代陈颂章。"
        ],
        "title": "奉使筑朔方六州城率尔而作",
        "id": "6589cbe8-a115-4fd3-ab1d-d1f3d7b2f446"
    },
    {
        "author": "李峤",
        "paragraphs": [
            "合沓巖嶂深，朦胧烟雾晓。",
            "荒阡下樵客，野猿惊山鸟。",
            "开门听潺湲，入径寻窈窕。",
            "栖鼯抱寒木，流萤飞暗篠。",
            "早霞稍霏霏，残月犹皎皎。",
            "行看远星稀，渐觉游氛少。",
            "我行抚轺传，兼得傍林沼。",
            "贪玩水石奇，不知川路渺。",
            "徒怜野心旷，讵恻浮年小。",
            "方解宠辱情，永托累尘表。"
        ],
        "title": "早发苦竹馆",
        "id": "bc92d6eb-f194-40f1-a5a7-26ec7a527bfc"
    },
    {
        "author": "李峤",
        "paragraphs": [
            "云端想京县，帝乡如可见。",
            "天涯望越台，海路几悠哉。",
            "六月飞鹏去，三年瑞雉来。",
            "境遥铜柱出，山险石门开。",
            "自我违瀍洛，瞻途屡挥霍。",
            "朝朝寒路多，夜夜征衣薄。",
            "白简承朝宪，朱方抚夷落。",
            "既弘天覆广，且谕皇恩博。",
            "皇恩溢外区，憬俗咏来苏。",
            "声朔臣天子，坛场拜老夫。",
            "降宫韬将略，黄石寝兵符。",
            "返斾收龙虎，空营集鸟乌。",
            "日落澄氛霭，凭高视襟带。",
            "东瓯抗于越，南斗临吴会。",
            "春色绕边陲，飞花出荒外。",
            "卉服纷如积，长川思游客。",
            "风生丹桂晚，云起苍梧夕。",
            "去舳舣清江，归轩趋紫陌。",
            "衣裳会百蛮，琛賮委重关。",
            "不学金刀使，空持宝劒还。"
        ],
        "title": "安辑岭表事平罢归",
        "id": "f79d5adb-0fd2-4ca3-a6a9-48fedfeb1804"
    },
    {
        "author": "李峤",
        "paragraphs": [
            "可怜鹧鸪飞，飞向树南枝。",
            "南枝日照暖，北枝霜露滋。",
            "露滋不堪栖，使我常夜啼。",
            "愿逢云中鹤，衔我向寥廓。",
            "愿作城上乌，一年生九雏。",
            "何不旧巢住，枝弱不得去。",
            "何意道苦辛，客子常畏人。"
        ],
        "title": "鹧鸪",
        "id": "a947bd17-9765-4ca7-919e-8de26cb89824"
    },
    {
        "author": "李峤",
        "paragraphs": [
            "晴晓国门通，都门蔼将发。",
            "纷纷洛阳道，南望伊川阙。",
            "衍漾乘和风，清明送芬月。",
            "林窥二山动，水见千龛越。",
            "罗袂罥杨丝，香桡犯苔发。",
            "羣心行乐未，唯恐流芳歇。"
        ],
        "title": "清明日龙门游泛",
        "id": "8d23adbb-2751-4d4a-b607-f7aa13d1eb95"
    },
    {
        "author": "李峤",
        "paragraphs": [
            "大梁白云起，氛氲殊未歇。",
            "锦文触石来，盖影凌天发。",
            "烟煴万年树，掩映三秋月。",
            "会入大风歌，从龙赴圆阙。"
        ],
        "title": "云",
        "id": "3e7c7697-beed-47e7-b0df-0ba27f744fa2"
    },
    {
        "author": "李峤",
        "paragraphs": [
            "传书青鸟迎箫凤，巫岭荆台数通梦。",
            "谁家窈窕住园楼，五马千金照陌头。",
            "罗裙玉珮当轩出，点翠施红竞春日。",
            "佳人二八盛舞歌，羞将百万呈双蛾。",
            "庭前芳树朝夕改，空驻妍华欲谁待。"
        ],
        "title": "拟古东飞伯劳西飞燕",
        "id": "fba190c6-e609-4ba2-bda2-1ca828b71bc0"
    },
    {
        "author": "李峤",
        "paragraphs": [
            "吴山开，越溪涸，三金合冶成宝锷。",
            "淬绿水，鉴红云，五采焰起光氛氲。",
            "背上铭为万年字，胸前点作七星文。",
            "龟甲参差白虹色，辘轳宛转黄金饰。",
            "骇犀中断宁方利，骏马羣騑未拟直。",
            "风霜凛凛匣上清，精气遥遥斗间明。",
            "避灾朝穿晋帝屋，逃乱夜入楚王城。",
            "一朝运偶逢大仙，虎吼龙鸣腾上天。",
            "东皇提升紫微座，西皇佩下赤城田。",
            "承平久息干戈事，侥幸得充文武备。",
            "除灾辟患宜君王，益寿延龄后天地。"
        ],
        "title": "宝劒篇",
        "id": "8e88ad76-f833-462a-9795-8b4b998d85d7"
    },
    {
        "author": "李峤",
        "paragraphs": [
            "君不见昔日西京全盛时，汾阴后土亲祭祠。",
            "斋宫宿寝设储供，撞钟鸣鼓树羽旗。",
            "汉家五叶才且雄，宾延万灵朝九戎。",
            "栢梁赋诗高宴罢，诏书法驾幸河东。",
            "河东太守亲扫除，奉迎至尊导銮舆。",
            "五营夹道列容衞，三河纵观空里闾。",
            "回旌驻跸降灵场，焚香奠醑邀百祥。",
            "金鼎发色正焜煌，灵祇炜烨摅景光。",
            "埋玉陈牲礼神毕，举麾上马乘舆出。",
            "彼汾之曲嘉可游，木兰为楫桂为舟。",
            "櫂歌微吟彩鹢浮，箫鼓哀鸣白云秋。",
            "欢娱宴洽赐羣后，家家复除户牛酒。",
            "声明动天乐无有，千秋万岁南山寿。",
            "自从天子向秦关，玉辇金车不复还。",
            "珠帘羽扇长寂寞，鼎湖龙髯安可攀。",
            "千龄人事一朝空，四海为家此路穷。",
            "豪雄意气今何在，坛场宫馆尽蒿篷。",
            "路逢故老长叹息，世事回环不可测。",
            "昔时青楼对歌舞，今日黄埃聚荆棘。",
            "山川满目泪沾衣，富贵荣华能几时。",
            "不见秪今汾水上，唯有年年秋雁飞。"
        ],
        "title": "汾阴行",
        "id": "dca19e8f-f8ce-40ce-a7f9-be985ba6d438"
    },
    {
        "author": "李峤",
        "paragraphs": [
            "神龙见像日，仙凤养雏年。",
            "大火乘天正，明珠对月圆。",
            "作新金箧里，歌奏玉筐前。",
            "今日宜孙庆，还参祝寿篇。"
        ],
        "title": "中宗降诞日长宁公主满月侍宴应制",
        "id": "02c1a865-1cbf-48b0-aefd-4285bd77b47c"
    },
    {
        "author": "李峤",
        "paragraphs": [
            "汉帝抚戎臣，丝言命锦轮。",
            "还将弄机女，远嫁织皮人。",
            "曲怨关山月，妆消道路尘。",
            "所嗟秾李树，空对小榆春。"
        ],
        "title": "奉和送金城公主适西蕃应制",
        "id": "5bad3565-fdda-4c12-a919-f2e68eccf285"
    },
    {
        "author": "李峤",
        "paragraphs": [
            "别业临青甸，鸣銮降紫霄。",
            "长筵鹓鹭集，仙管凤皇调。",
            "树接南山近，烟含北渚遥。",
            "承恩咸已醉，恋赏未还镳。"
        ],
        "title": "侍宴长宁公主东庄应制",
        "id": "cab413fe-a5b5-439b-8065-6fc0a4ca5ea1"
    },
    {
        "author": "李峤",
        "paragraphs": [
            "早闻年欲至，剪彩学芳辰。",
            "缀绿奇能似，裁红巧逼真。",
            "花从箧里发，叶向手中春。",
            "不与时光竞，何名天上人。"
        ],
        "title": "立春日侍宴内殿出剪彩花应制",
        "id": "861e4eb6-926b-40a2-bf90-7307c462f092"
    },
    {
        "author": "李峤",
        "paragraphs": [
            "三阳偏胜节，七日最灵辰。",
            "行庆传芳蚁，升高缀彩人。",
            "阶前蓂候月，楼上雪惊春。",
            "今日衔天造，还疑上汉津。"
        ],
        "title": "奉和人日清晖阁宴羣臣遇雪应制",
        "id": "b8e4e120-548e-44df-8fec-df4ee2c5d575"
    },
    {
        "author": "李峤",
        "paragraphs": [
            "仙跸九成台，香筵万寿杯。",
            "一旬初降雨，二月早闻雷。",
            "叶向朝隮密，花含宿润开。",
            "幸承天泽豫，无使日光催。"
        ],
        "title": "奉和春日游苑喜雨应制",
        "id": "f774630e-0941-4652-aa31-5a72a42d2f7e"
    },
    {
        "author": "李峤",
        "paragraphs": [
            "年光竹里遍，春色杏间遥。",
            "烟气笼青阁，流文荡画桥。",
            "飞花随蝶舞，艳曲伴鸎娇。",
            "今日陪欢豫，还疑陟紫霄。"
        ],
        "title": "春日侍宴幸芙蓉园应制",
        "id": "e3e06bae-060c-4d38-b3df-d7ccfbb2f921"
    },
    {
        "author": "李峤",
        "paragraphs": [
            "月宇临丹地，云窗网碧纱。",
            "御筵陈桂醑，天酒酌榴花。",
            "水向浮桥直，城连禁苑斜。",
            "承恩恣欢赏，归路满烟霞。"
        ],
        "title": "甘露殿侍宴应制",
        "id": "257cdf45-5dc4-4c49-91b9-eec1c7ca19f4"
    },
    {
        "author": "李峤",
        "paragraphs": [
            "灵匹三秋会，仙期七夕过。",
            "查来人泛海，桥渡鹊填河。",
            "帝缕升银阁，天机罢玉梭。",
            "谁言七襄咏，重入五弦歌。"
        ],
        "title": "奉和七夕两仪殿会宴应制",
        "id": "64d4a78b-bd8a-4e7f-a318-ff3247a1463d"
    },
    {
        "author": "李峤",
        "paragraphs": [
            "瑞塔千寻起，仙舆九日来。",
            "萸房陈宝席，菊橤散花台。",
            "御气鹏霄近，升高凤野开。",
            "天歌将梵乐，空里共裴回。"
        ],
        "title": "奉和九月九日登慈恩寺浮图应制",
        "id": "8bcb4b16-cfc5-41f2-9b76-d97691ddf526"
    },
    {
        "author": "李峤",
        "paragraphs": [
            "闰节开重九，真游下大千。",
            "花寒仍荐菊，座晚更披莲。",
            "刹凤回雕辇，帆虹间彩旃。",
            "还将西梵曲，助入南薰弦。"
        ],
        "title": "闰九月九日幸总持寺登浮图应制",
        "id": "6dde6faf-6d1e-4df6-ad52-1a892bf48f0c"
    },
    {
        "author": "李峤",
        "paragraphs": [
            "步辇陟山巅，山高入紫烟。",
            "忠臣还捧日，圣后欲扪天。",
            "迥识平陵树，低看华岳莲。",
            "帝乡应不远，空见白云悬。"
        ],
        "tags": [
            "华山"
        ],
        "title": "奉和骊山高顶寓目应制",
        "id": "9bad29f0-8b21-4bb4-80cf-6670e004b5ec"
    },
    {
        "author": "李峤",
        "paragraphs": [
            "同云接野烟，飞雪暗长天。",
            "拂树添梅色，过楼助粉妍。",
            "光含班女扇，韵入楚王弦。",
            "六出迎仙藻，千箱荅瑞年。"
        ],
        "title": "游禁苑陪幸临渭亭遇雪应制",
        "id": "fa99a2ab-bb6e-4e8c-ad08-0fcc2bfa840a"
    },
    {
        "author": "李峤",
        "paragraphs": [
            "驻跸三天路，回旃万仞谿。",
            "真庭羣帝飨，洞府百灵栖。",
            "玉酒仙垆酿，金方暗壁题。",
            "伫看青鸟入，还陟紫云梯。"
        ],
        "title": "幸白鹿观应制",
        "id": "8501300f-e169-44da-9f2e-cc04cf778bd3"
    },
    {
        "author": "李峤",
        "paragraphs": [
            "三乘归净域，万骑饯通庄。",
            "就日离亭近，弥天别路长。",
            "荆南旋杖钵，渭北限津梁。",
            "何日纡真果，还来入帝乡。"
        ],
        "title": "送沙门弘景道俊玄奘还荆州应制",
        "id": "80cf1172-9318-4cf0-8741-6dc63a19d038"
    },
    {
        "author": "李峤",
        "paragraphs": [
            "平明坐虚馆，旷望几悠哉。",
            "宿雾分空尽，朝光度隙来。",
            "影低藤架密，香动药阑开。",
            "未展山阳会，空留池上杯。"
        ],
        "title": "酬杜五弟晴朝独坐见赠",
        "id": "a1c288ba-f606-4a59-a850-e7df1ebe42be"
    },
    {
        "author": "李峤",
        "paragraphs": [
            "明月青山夜，高天白露秋。",
            "花庭开粉席，云岫敞针楼。",
            "石类支机影，池似泛槎流。",
            "暂惊河女鹊，终狎野人鸥。"
        ],
        "tags": [
            "山",
            "七夕情人节",
            "七夕节",
            "描写山",
            "写山"
        ],
        "title": "同赋山居七夕",
        "id": "ffac2fd4-e154-4eeb-ada3-3cc1735bea48"
    },
    {
        "author": "李峤",
        "paragraphs": [
            "紫陌追随日，青门相见时。",
            "宦游从此去，离别几年期。",
            "芳桂尊中酒，幽兰下调词。",
            "他乡有明月，千里照相思。"
        ],
        "title": "送崔主簿赴沧州",
        "id": "19987413-f4a9-43da-a091-327aebde5c73"
    },
    {
        "author": "李峤",
        "paragraphs": [
            "游客趋梁邸，朝光入楚台。",
            "槐烟乘晓散，榆火应春开。",
            "日带晴虹上，花随早蝶来。",
            "雄风乘令节，余吹拂轻灰。"
        ],
        "title": "寒食清明日早赴王门率成",
        "id": "e7a91fc6-d915-414f-b66b-a2e7f3485026"
    },
    {
        "author": "李峤",
        "paragraphs": [
            "濯龙春苑曙，翠凤晓旗舒。",
            "野色开烟后，山光澹月余。",
            "风长笳响咽，川迥骑行疎。",
            "珠履陪仙驾，金声振属车。"
        ],
        "title": "和周记室从驾晓发合璧宫",
        "id": "6ef951ff-84bb-4221-b9ef-21978e8ececa"
    },
    {
        "author": "李峤",
        "paragraphs": [
            "貂冠朝彩振，乌署晓光分。",
            "欲啸迁乔侣，先飞掷地文。",
            "庭虚麦雨润，林静蕙风薰。",
            "嵇驾终难仰，梁凫且自羣。"
        ],
        "title": "和杜侍御太清台宿直旦有怀",
        "id": "7611627b-e638-44c1-90ff-df0a944989bb"
    },
    {
        "author": "李峤",
        "paragraphs": [
            "大江开宿雨，征櫂下春流。",
            "雾卷晴山出，风恬晚浪收。",
            "岸花明水树，川鸟乱沙洲。",
            "羁眺伤千里，劳歌动四愁。"
        ],
        "title": "和杜学士江南初霁羁怀",
        "id": "c5697d96-9c66-41cb-838d-11214b237e7a"
    },
    {
        "author": "李峤",
        "paragraphs": [
            "楚客秋悲动，梁台夕望赊。",
            "梧桐稍下叶，山桂欲开花。",
            "气引迎寒露，光收向晚霞。",
            "长歌白水曲，空对绿池华。"
        ],
        "title": "晚景怅然简二三子",
        "id": "c0b41c44-e9c8-4729-936f-4bb2b9f22dd1"
    },
    {
        "author": "李峤",
        "paragraphs": [
            "落日荒郊外，风景正凄凄。",
            "离人席上起，征马路傍嘶。",
            "别酒倾壶赠，行书掩泪题。",
            "殷勤御沟水，从此各东西。"
        ],
        "title": "送李邕",
        "id": "2024129c-f316-45ba-9804-f5ef95b019f1"
    },
    {
        "author": "李峤",
        "paragraphs": [
            "岐路方为客，芳尊暂解颜。",
            "人随转蓬去，春伴落梅还。",
            "白云度汾水，黄河遶晋关。",
            "离心不可问，宿昔鬓成斑。"
        ],
        "tags": [
            "黄河"
        ],
        "title": "又送别",
        "id": "2eba40c5-1327-4592-abd3-eb22bfa16b1c"
    },
    {
        "author": "李峤",
        "paragraphs": [
            "平生何以乐，斗酒夜相逢。",
            "曲中惊别绪，醉里失愁容。",
            "星月悬秋汉，风霜入曙钟。",
            "明日临沟水，青山几万重。"
        ],
        "title": "饯骆四二首 一",
        "id": "2d9c9f88-bcc3-4149-8ae0-60c2e182465b"
    },
    {
        "author": "李峤",
        "paragraphs": [
            "甲第驱车入，良宵秉烛游。",
            "人追竹林会，酒献菊花秋。",
            "霜吹飘无已，星河漫不流。",
            "重嗟欢赏地，翻召别离忧。"
        ],
        "title": "饯骆四二首 二",
        "id": "db2da569-09f8-42ad-bd3a-996529f5b1b7"
    },
    {
        "author": "李峤",
        "paragraphs": [
            "园楼春正归，入苑弄芳菲。",
            "密雨迎僊步，低云拂御衣。",
            "危花霑易落，度鸟湿难飞。",
            "膏泽登千庾，欢情徧九围。"
        ],
        "title": "春日游苑喜雨应诏",
        "id": "d9a8ab76-a369-4b8e-a6b9-1770b8018d6e"
    },
    {
        "author": "李峤",
        "paragraphs": [
            "令节三秋晚，重阳九日欢。",
            "仙杯还泛菊，宝馔且调兰。",
            "御气云霄近，乘高宇宙宽。",
            "今朝万寿引，宜向曲中弹。"
        ],
        "title": "九日应制得欢字",
        "id": "95702f89-19a0-448b-a0fe-cc656f44a783"
    },
    {
        "author": "李峤",
        "paragraphs": [
            "柳陌鸎初啭，梅梁燕始归。",
            "和风泛紫若，柔露濯青薇。",
            "日艳临花影，霞翻入浪晖。",
            "乘春重游豫，淹赏玩芳菲。"
        ],
        "title": "二月奉教作",
        "id": "d0e0af00-bcf4-4b3b-92e5-02a6fb564296"
    },
    {
        "author": "李峤",
        "paragraphs": [
            "银井桐花发，金堂草色齐。",
            "韶光爱日宇，淑气满风蹊。",
            "蝶影将花乱，虹文向水低。",
            "芳春随意晚，佳赏日无暌。"
        ],
        "title": "三月奉教作",
        "id": "072c18d5-eac6-4a4d-a788-8655a0358639"
    },
    {
        "author": "李峤",
        "paragraphs": [
            "暄籥三春谢，炎钟九夏初。",
            "润浮梅雨夕，凉散麦风余。",
            "叶暗庭帏满，花残院锦疎。",
            "胜情多赏托，尊酒狎林箊。"
        ],
        "title": "四月奉教作",
        "id": "71061eb6-20eb-4e17-91df-cef021034b8e"
    },
    {
        "author": "李峤",
        "paragraphs": [
            "绿树炎氛满，朱楼夏景长。",
            "池含冻雨气，山映火云光。",
            "果院新樱熟，花庭曙槿芳。",
            "欲逃三伏暑，还泛十旬觞。"
        ],
        "title": "五月奉教作",
        "id": "a3b5afe9-9af2-4597-ab55-31db2e3ad545"
    },
    {
        "author": "李峤",
        "paragraphs": [
            "养日暂裴回，畏景尚悠哉。",
            "避暑移琴席，追凉□□□。",
            "竹风依扇动，桂酒溢壶开。",
            "劳饵□飞雪，自可□□□。"
        ],
        "title": "六月奉教作",
        "id": "516fe641-8a97-40eb-b164-4e44b9128dc7"
    },
    {
        "author": "李峤",
        "paragraphs": [
            "黄叶秋风起，苍葭晓露团。",
            "鹤鸣初警候，雁上欲凌寒。",
            "月镜如开匣，云缨似缀冠。",
            "清尊对旻序，高宴有余欢。"
        ],
        "title": "八月奉教作",
        "id": "afc65b07-68d3-4ff6-9fd6-a53e1ee89ba0"
    },
    {
        "author": "李峤",
        "paragraphs": [
            "曲池朝下雁，幽砌夕吟蛩。",
            "叶径兰芳尽，花潭菊气浓。",
            "寒催四序律，霜度九秋钟。",
            "还当明月夜，飞盖远相从。"
        ],
        "title": "九月奉教作",
        "id": "7f383c99-e796-4e52-84d5-ff71677c9761"
    },
    {
        "author": "李峤",
        "paragraphs": [
            "白藏初送节，玄律始迎冬。",
            "林枯黄叶尽，水耗绿池空。",
            "霜待临庭月，寒随入牖风。",
            "别有欢娱地，歌舞应丝桐。"
        ],
        "title": "十月奉教作",
        "id": "930b9d56-1168-4035-936f-01e03b082803"
    },
    {
        "author": "李峤",
        "paragraphs": [
            "凝阴结暮序，严气肃长飙。",
            "霜犯狐裘夕，寒侵兽火朝。",
            "冰深遥架浦，雪冻近封条。",
            "平原已从猎，日暮整还镳。"
        ],
        "title": "十一月奉教作",
        "id": "1f5738cb-d473-4ce1-9437-7c2bd18b83da"
    },
    {
        "author": "李峤",
        "paragraphs": [
            "玉烛年行尽，铜史漏犹长。",
            "池冷凝宵冻，庭寒积曙霜。",
            "兰心未动色，梅馆欲含芳。",
            "裴回临岁晚，顾步伫春光。"
        ],
        "title": "十二月奉教作",
        "id": "9f36a8c6-04ac-4cfd-9974-0b84358a32ed"
    },
    {
        "author": "李峤",
        "paragraphs": [
            "玉关方叱驭，桂苑正陪舆。",
            "桓岭嗟分翼，姜川限馈鱼。",
            "雪花含□晚，云叶带荆舒。",
            "重此西流咏，弥伤南至初。"
        ],
        "title": "和曲典设扈从东郊忆弟使往安西冬至日恨不得同申拜庆",
        "id": "7af8ce3e-3a5b-4ed5-9ce3-fa1bc19fd69e"
    },
    {
        "author": "李峤",
        "paragraphs": [
            "五日皆休沐，三泉独不归。",
            "池台金阙是，尊酒玳筵非。",
            "巷静游禽入，门闲过客稀。",
            "唯余昔年凤，尚绕故楼飞。"
        ],
        "title": "马武骑挽歌二首 一",
        "id": "5d0d13d4-83a6-4177-aa0e-5e588f78f796"
    },
    {
        "author": "李峤",
        "paragraphs": [
            "昔下天津馆，尝过帝子家。",
            "夜倾金屋酒，春舞玉台花。",
            "试马依红埒，吹箫弄紫霞。",
            "谁言东郭路，翻枉北门车。"
        ],
        "title": "马武骑挽歌二首 二",
        "id": "064ab8b3-6898-4e84-aa78-408fe2be7ac9"
    },
    {
        "author": "李峤",
        "paragraphs": [
            "玉匣金为缕，银钩石作铭。",
            "短歌伤薤曲，长暮泣松扃。",
            "事往昏朝雾，人亡折夜星。",
            "忠贤良可惜，图画入丹青。"
        ],
        "title": "武三思挽歌",
        "id": "3239b301-a418-45b5-87b8-00492651e264"
    },
    {
        "author": "李峤",
        "paragraphs": [
            "宠服当年盛，芳魂此地穷。",
            "劒飞龙匣在，人去鹊巢空。",
            "簟怆孤生竹，琴哀半死桐。",
            "唯当青史上，千载仰嫔风。"
        ],
        "title": "天官崔侍郎夫人吴氏挽歌",
        "id": "3607ff5a-e037-4337-a24d-24f1e1759221"
    },
    {
        "author": "李峤",
        "paragraphs": [
            "旦出扶桑路，遥升若木枝。",
            "云间五色满，霞际九光披。",
            "东陆苍龙驾，南郊赤羽驰。",
            "倾心比葵藿，朝夕奉光曦。"
        ],
        "title": "日",
        "id": "d1364291-6d58-466c-b46f-faae0adf59aa"
    },
    {
        "author": "李峤",
        "paragraphs": [
            "桂满三五夕，蓂开二八时。",
            "清辉飞鹊鉴，新影学蛾眉。",
            "皎洁临疎牖，玲珑鉴薄帷。",
            "愿言从爱客，清夜幸同嬉。"
        ],
        "title": "月",
        "id": "d0485ad4-b598-4e69-99ca-bcce11ca3832"
    },
    {
        "author": "李峤",
        "paragraphs": [
            "蜀郡灵槎转，丰城宝劒新。",
            "将军临北塞，天子入西秦。",
            "未作三台辅，宁为五老臣。",
            "今宵颍川曲，谁识聚贤人。"
        ],
        "title": "星",
        "id": "7afa7030-e4d8-4ce0-a3ae-540aef6b119d"
    },
    {
        "author": "李峤",
        "paragraphs": [
            "落日生苹末，摇扬徧远林。",
            "带花疑凤舞，向竹似龙吟。",
            "月动临秋扇，松清入夜琴。",
            "若至兰台下，还拂楚王襟。"
        ],
        "title": "风",
        "id": "e3d0326f-748b-47ef-b48f-7f919dc51fca"
    },
    {
        "author": "李峤",
        "paragraphs": [
            "英英大梁国，郁郁秘书台。",
            "碧落从龙起，青山触石来。",
            "官名光邃古，盖影耿轻埃。",
            "飞感高歌发，威加四海回。"
        ],
        "title": "云",
        "id": "9fc3e743-366e-48da-b287-47f1377afdea"
    },
    {
        "author": "李峤",
        "paragraphs": [
            "瑞气凌青阁，空濛上翠微。",
            "迥浮双阙路，遥拂九仙衣。",
            "桑柘迎寒色，松篁暗晚晖。",
            "还当紫霄上，时接彩鸾飞。"
        ],
        "title": "烟",
        "id": "36b348f8-723b-46ac-ad1f-718975d7c9b3"
    },
    {
        "author": "李峤",
        "paragraphs": [
            "滴沥明花苑，葳蕤泫竹丛。",
            "玉垂丹棘上，珠湛绿荷中。",
            "夜警千年鹤，朝零七月风。",
            "愿凝仙掌内，长奉未央宫。"
        ],
        "title": "露",
        "id": "b9beca84-e112-4d0e-ad6d-38bdf19cb73c"
    },
    {
        "author": "李峤",
        "paragraphs": [
            "曹公迷楚泽，汉帝出平城。",
            "涿鹿妖氛静，丹山霁色明。",
            "类烟飞稍重，方雨散还轻。",
            "倘入非熊兆，宁思玄豹情。"
        ],
        "title": "雾",
        "id": "14c5e015-a89f-4d2e-940e-6a6f5a73a5e1"
    },
    {
        "author": "李峤",
        "paragraphs": [
            "西北云肤起，东南雨足来。",
            "灵童出海见，神女向台回。",
            "斜影风前合，圆文水上开。",
            "十旬无破块，九土信康哉。"
        ],
        "title": "雨",
        "id": "d75523f4-e43d-4058-9ab5-fd687da6eeaf"
    },
    {
        "author": "李峤",
        "paragraphs": [
            "瑞雪惊千里，同云暗九霄。",
            "地疑明月夜，山似白云朝。",
            "逐舞花光动，临歌扇影飘。",
            "大周天阙路，今日海神朝。"
        ],
        "title": "雪",
        "id": "8b64674e-d343-4280-aa6a-7f627a3199f0"
    },
    {
        "author": "李峤",
        "paragraphs": [
            "地镇标神秀，峩峩上翠氛。",
            "泉飞一道带，峰出半天云。",
            "古壁丹青色，新花绮绣纹。",
            "已开封禅所，希谒圣明君。"
        ],
        "title": "山",
        "id": "fa89d51f-0825-4ca4-b1bf-2ba82f6df85f"
    },
    {
        "author": "李峤",
        "paragraphs": [
            "宗子维城固，将军饮羽威。",
            "巖花鉴里发，云叶锦中飞。",
            "入宋星初陨，过湘燕早归。",
            "倘因持补极，宁复想支机。"
        ],
        "title": "石",
        "id": "e35050b4-a0a9-4139-9cef-988035c989b7"
    },
    {
        "author": "李峤",
        "paragraphs": [
            "王粲销忧日，江淹起恨年。",
            "带川遥绮错，分隰迥阡眠。",
            "□□横周甸，莓苔阙晋田。",
            "方知急难响，长在脊令篇。"
        ],
        "title": "原",
        "id": "0517344d-0a33-4886-b6ef-8500130c0843"
    },
    {
        "author": "李峤",
        "paragraphs": [
            "凤出秦郊迥，鹑飞楚塞空。",
            "苍梧云影去，涿鹿雾光通。",
            "草暗少原绿，花明入蜀红。",
            "谁言版筑士，犹处傅巖中。"
        ],
        "title": "野",
        "id": "d4ca0c33-b893-44d1-8595-7843bb245d6b"
    },
    {
        "author": "李峤",
        "paragraphs": [
            "贡禹怀书日，张衡作赋辰。",
            "杏花开凤轸，菖叶布龙鳞。",
            "瑞麦两岐秀，嘉禾同颖新。",
            "宁知帝王力，击壤自安贫。"
        ],
        "title": "田",
        "id": "ff79eefc-5a5c-47ad-8ff8-4ca20623c199"
    },
    {
        "author": "李峤",
        "paragraphs": [
            "铜驼分巩洛，劒阁低临邛。",
            "紫徼三千里，青楼十二重。",
            "玉关尘似雪，金穴马如龙。",
            "今日中衢上，尧尊更可逢。"
        ],
        "title": "道",
        "id": "4ec0acdd-6c4a-44bc-b3c4-b747333038e8"
    },
    {
        "author": "李峤",
        "paragraphs": [
            "习坎疏丹壑，朝宗合紫微。",
            "三山巨鳌涌，万里大鹏飞。",
            "楼写春云色，珠含明月辉。",
            "会因添雾露，方逐众川归。"
        ],
        "title": "海",
        "id": "449c1e29-4d2f-4c39-844f-ed9c871fe86b"
    },
    {
        "author": "李峤",
        "paragraphs": [
            "日夕三江望，灵潮万里回。",
            "霞津锦浪动，月浦练花开。",
            "湍似黄牛去，涛从白马来。",
            "英灵已杰出，谁识卿云才。"
        ],
        "title": "江",
        "id": "d781f001-b6ff-4295-a46e-29549cd91b3a"
    },
    {
        "author": "李峤",
        "paragraphs": [
            "源出昆仑中，长波接汉空。",
            "桃花来马颊，竹箭入龙宫。",
            "德水千年变，荣光五色通。",
            "若披兰叶检，□□□□□。"
        ],
        "title": "河",
        "id": "2f3275bc-c175-405d-b572-283f14ee0393"
    },
    {
        "author": "李峤",
        "paragraphs": [
            "九洛韶光媚，三川物候新。",
            "花明丹凤浦，日映玉鸡津。",
            "元礼期仙客，陈王覩丽人。",
            "神龟方锡瑞，绿字重来臻。"
        ],
        "title": "洛",
        "id": "4948865b-2700-46bc-9db5-3d99ec79887d"
    },
    {
        "author": "李峤",
        "paragraphs": [
            "四塞称天府，三河建洛都。",
            "飞云霭层阙，白日丽南隅。",
            "独下仙人凤，羣惊御史乌。",
            "何辞一万里，边徼捍匈奴。"
        ],
        "title": "城",
        "id": "2ac89ae6-497f-4c7f-9f72-b394e87da15f"
    },
    {
        "author": "李峤",
        "paragraphs": [
            "奕奕彤闱下，煌煌紫禁隈。",
            "阿房万户列，阊阖九重开。",
            "疏广遗荣去，于公待驷来。",
            "讵知金马侧，方朔有奇才。"
        ],
        "title": "门",
        "id": "58adb9ca-7b50-420b-8216-a08ac25142b8"
    },
    {
        "author": "李峤",
        "paragraphs": [
            "阛阓开三市，旗亭起百寻。",
            "渐离初击筑，司马正弹琴。",
            "细柳龙鳞映，长槐兔月阴。",
            "徒知观衞玉，讵肯挂秦[金]。"
        ],
        "title": "市",
        "id": "5c8547d4-2957-40a2-b8a7-641533a0dfd5"
    },
    {
        "author": "李峤",
        "paragraphs": [
            "玉甃谈仙客，铜台赏魏君。",
            "蜀都宵映火，杞国旦生云。",
            "向日莲花净，含风李树薰。",
            "已开千里国，还聚五星文。"
        ],
        "title": "井",
        "id": "2eec472e-c0a4-4f1b-acfa-fc7c70bfa613"
    },
    {
        "author": "李峤",
        "paragraphs": [
            "寂寞蓬蒿径，喧喧湫隘庐。",
            "屡逢长者辙，时引故人车。",
            "孟母迁邻罢，将军辞第初。",
            "谁怜草玄处，独对一牀书。"
        ],
        "title": "宅",
        "id": "b8a983e7-7949-46b4-850a-0ee9bd8b1dc5"
    },
    {
        "author": "李峤",
        "paragraphs": [
            "彩櫂浮太液，清触醉习家。",
            "诗情对明月，云曲拂流霞。",
            "烟散龙形净，波含凤影斜。",
            "安仁动秋兴，鱼鸟思空赊。"
        ],
        "title": "池",
        "id": "2a90fe0d-cdca-4791-a39d-2f7267de596a"
    },
    {
        "author": "李峤",
        "paragraphs": [
            "百尺重城际，千寻大道隈。",
            "汉宫井干起，吴国落星开。",
            "笛怨绿珠去，箫随弄玉来。",
            "销忧聊暇日，谁识仲宣才。"
        ],
        "title": "楼",
        "id": "643e4251-5f95-42f7-a47b-3cd8f22a5788"
    },
    {
        "author": "李峤",
        "paragraphs": [
            "乌鹊填应满，黄公去不归。",
            "势疑虹始见，形似雁初飞。",
            "妙应七星制，高分半月辉。",
            "秦王空构石，仙岛远难依。"
        ],
        "title": "桥",
        "id": "88e4583d-fed2-475f-94b3-a84942ca27e5"
    },
    {
        "author": "李峤",
        "paragraphs": [
            "汉室鸿儒盛，邹堂大义明。",
            "五千道德阐，三百礼仪成。",
            "青紫方拾芥，黄金徒满籝。",
            "谁知怀逸辩，重席冠羣英。"
        ],
        "title": "经",
        "id": "84c62f31-3a77-4034-92f0-20969583331b"
    },
    {
        "author": "李峤",
        "paragraphs": [
            "马记天官设，班图地里新。",
            "善谈方亹亹，青简见彬彬。",
            "方朔初闻汉，荆轲昔向秦。",
            "正辞堪载笔，终翼作良臣。"
        ],
        "title": "史",
        "id": "57dc272c-0712-4be2-b101-039370e751d8"
    },
    {
        "author": "李峤",
        "paragraphs": [
            "都尉仙凫远，梁王驷马来。",
            "扇中纨素制，机上锦纹回。",
            "天子三章传，陈王七步才。",
            "缁衣久擅美，祖德信悠哉。"
        ],
        "title": "诗",
        "id": "7e8a2600-17dc-42a7-877f-a9bd9903fbc8"
    },
    {
        "author": "李峤",
        "paragraphs": [
            "布义孙卿子，登高楚屈平。",
            "铜台初下笔，乐观正飞缨。",
            "乍有凌云势，时闻掷地声。",
            "造端长体物，无复大夫名。"
        ],
        "title": "赋",
        "id": "2c9991b7-27bc-475d-ab9b-0bd823a3a262"
    },
    {
        "author": "李峤",
        "paragraphs": [
            "削简龙文见，临池鸟迹舒。",
            "河图八卦出，洛范九畴初。",
            "垂露春光满，崩云骨气余。",
            "请君看入木，一寸乃非虚。"
        ],
        "title": "书",
        "id": "f94dca29-03ac-46b6-819f-735420ba9e15"
    },
    {
        "author": "李峤",
        "paragraphs": [
            "羽檄本宣明，由来□木声。",
            "联翩至汉国，迢递入燕营。",
            "毛义持书去，张仪韫璧行。",
            "曹风虽觉愈，陈草始知名。"
        ],
        "title": "檄",
        "id": "6264d50d-694c-4bc9-ba05-478b7112b38b"
    },
    {
        "author": "李峤",
        "paragraphs": [
            "妙迹蔡侯施，芳名左伯驰。",
            "云飞锦绮落，花发缥红披。",
            "舒卷随幽显，廉方合轨仪。",
            "莫惊反掌字，当取葛洪规。"
        ],
        "title": "纸",
        "id": "78336beb-4303-44ee-9bdb-a73a60d10632"
    },
    {
        "author": "李峤",
        "paragraphs": [
            "握管门庭侧，含毫山水隈。",
            "霜辉简上发，锦字梦中开。",
            "鹦鹉摛文至，麒麟绝句来。",
            "何当遇良史，左右振奇才。"
        ],
        "title": "笔",
        "id": "49ff9409-dfa1-453f-bda0-99338c887827"
    },
    {
        "author": "李峤",
        "paragraphs": [
            "左思裁赋日，王充作论年。",
            "光随锦文发，形带石巖圆。",
            "积润循毫里，开池小学前。",
            "君苗徒见爇，谁咏士衡篇。"
        ],
        "title": "砚",
        "id": "aaa3bb77-c811-4b28-9f52-7483ae920a58"
    },
    {
        "author": "李峤",
        "paragraphs": [
            "长安分石炭，上党结松心。",
            "遶画蝇初落，含滋绶更深。",
            "悲丝光易染，叠素彩还沈。",
            "别有张芝学，书池幸见临。"
        ],
        "title": "墨",
        "id": "e63a4bef-7dd3-4b75-bdda-864a939129e2"
    },
    {
        "author": "李峤",
        "paragraphs": [
            "我有昆吾劒，求趋夫子庭。",
            "白虹时切玉，紫气夜干星。",
            "锷上芙蓉动，匣中霜雪明。",
            "倚天持报国，画地取雄名。"
        ],
        "title": "劒",
        "id": "7957a3ac-59fb-4e4b-9077-a7235a312295"
    },
    {
        "author": "李峤",
        "paragraphs": [
            "列辟鸣鸾至，惟良佩犊旋。",
            "带环疑写月，引鉴似含泉。",
            "入梦华梁上，含锋彩笔前。",
            "莫惊开百炼，特拟定三边。"
        ],
        "title": "刀",
        "id": "84bc68a8-84c6-46a6-a266-318f3806426a"
    },
    {
        "author": "李峤",
        "paragraphs": [
            "汉甸初收羽，燕城忽解围。",
            "影随流水急，光带落星飞。",
            "夏列三成范，尧沈九日辉。",
            "断蛟云梦泽，希为识忘归。"
        ],
        "title": "箭",
        "id": "03cc350a-cb78-45b5-b965-2d68e098b9fa"
    },
    {
        "author": "李峤",
        "paragraphs": [
            "侠客持苏合，佳游满帝乡。",
            "避丸深可诮，求炙遂难忘。",
            "金迸疑星落，珠沈似月光。",
            "谁知少孺子，将此见吴王。"
        ],
        "title": "弹",
        "id": "cfd16646-8adb-4141-9611-cd1676ceaaf0"
    },
    {
        "author": "李峤",
        "paragraphs": [
            "挺质本轩皇，申威振远方。",
            "机张惊雉雊，玉彩耀星芒。",
            "高鸟行应尽，清猿坐见伤。",
            "苏秦六百步，持此说韩王。"
        ],
        "title": "弩",
        "id": "941b344e-9012-4f27-8e13-8794df431dc4"
    },
    {
        "author": "李峤",
        "paragraphs": [
            "桂影承宵月，虹辉接曙云。",
            "纵横齐八阵，舒卷引三军。",
            "日薄蛟龙影，风翻鸟隼文。",
            "谁知怀勇志，蟠地几缤纷。"
        ],
        "title": "旗",
        "id": "2fc25265-ce6b-4c35-9045-4bc74c6c9435"
    },
    {
        "author": "李峤",
        "paragraphs": [
            "告善康庄侧，求贤市肆中。",
            "拥麾分彩雉，持节曳丹虹。",
            "影丽天山雪，光摇朔塞风。",
            "方知美周政，抗斾赋车攻。"
        ],
        "title": "旌",
        "id": "43cc3e5d-0580-449f-89dc-2286e97384f5"
    },
    {
        "author": "李峤",
        "paragraphs": [
            "富父舂喉日，殷辛漂杵年。",
            "晓霜含白刃，落影驻雕鋋。",
            "夕摈金门侧，朝提玉塞前。",
            "愿随龙影度，横□阵云边。"
        ],
        "title": "戈",
        "id": "4d441de9-4d5b-4adb-89de-8278f360645d"
    },
    {
        "author": "李峤",
        "paragraphs": [
            "舜日谐鼗响，尧年韵土声。",
            "向楼疑吹击，震谷似雷惊。",
            "仙鹤排门起，灵鼍带水鸣。",
            "乐云行已奏，礼曰冀相成。"
        ],
        "title": "鼓",
        "id": "d6eed09b-5530-419e-871a-53f46e97aa20"
    },
    {
        "author": "李峤",
        "paragraphs": [
            "桃文称辟恶，桑质表初生。",
            "宛转雕鞬际，依稀半月明。",
            "遥弯落雁影，虚引怯猿声。",
            "徒切乌号思，攀龙遂不成。"
        ],
        "title": "弓",
        "id": "4a45418e-84c6-4d19-abdf-77cace7ed5d6"
    },
    {
        "author": "李峤",
        "paragraphs": [
            "名士竹林隈，鸣琴宝匣开。",
            "风前中散至，月下步兵来。",
            "淮海多为室，梁岷旧作台。",
            "子期如可听，山水响余哀。"
        ],
        "title": "琴",
        "id": "7c3f21a1-9339-41ed-b1e3-be98739609b1"
    },
    {
        "author": "李峤",
        "paragraphs": [
            "隐士竹林隈，英声寳匣开。",
            "风前绿绮弄，月下白云来。",
            "淮海多为室，梁岷旧作台。",
            "子期如可聴，山水响余哀。"
        ],
        "title": "琴",
        "id": "3e74207a-974e-402e-9f3b-6ee6cd3f8800"
    },
    {
        "author": "李峤",
        "paragraphs": [
            "伏羲初制法，素女昔传名。",
            "流水嘉鱼跃，丛台舞凤惊。",
            "嘉宾饮未极，君子娱俱幷。",
            "倘入丘之户，应知由也情。"
        ],
        "title": "瑟",
        "id": "985a9b93-e0e1-413f-870b-de79f53da0e2"
    },
    {
        "author": "李峤",
        "paragraphs": [
            "朱丝闻岱谷，铄质本多端。",
            "半月分弦出，丛花拂面安。",
            "将军曾制曲，司马屡陪观。",
            "本是胡中乐，希君马上弹。"
        ],
        "title": "琵琶",
        "id": "82711625-5102-4f21-9239-8eebc9080ea4"
    },
    {
        "author": "李峤",
        "paragraphs": [
            "蒙恬芳轨设，游楚妙弹开。",
            "新曲帐中发，清音指下来。",
            "钿装模六律，柱列配三才。",
            "莫听西秦奏，筝筝有剩哀。"
        ],
        "title": "筝",
        "id": "00ca9ba7-1c54-487b-b0dd-27cc35401090"
    },
    {
        "author": "李峤",
        "paragraphs": [
            "既接南邻磬，还随北里笙。",
            "平陵通曙响，长乐警宵声。",
            "秋至含霜动，春归应律鸣。",
            "欲知常待扣，金簴有余清。"
        ],
        "title": "钟",
        "id": "d011903c-7ae4-45fd-9527-88afd7ee11cb"
    },
    {
        "author": "李峤",
        "paragraphs": [
            "虞舜调清管，王襃赋雅音。",
            "参差横凤翼，搜索动人心。",
            "□□□□□，□□□□□。",
            "□□□□□，□□□□□。"
        ],
        "title": "箫",
        "id": "fac4ec75-dc9e-40eb-a6ad-6a64a9ef79c6"
    },
    {
        "author": "李峤",
        "paragraphs": [
            "羗笛写龙声，长吟入夜清。",
            "关山孤月下，来向陇头鸣。",
            "逐吹梅花落，含春柳色惊。",
            "行观向子赋，坐忆旧邻情。"
        ],
        "title": "笛",
        "id": "8daf87ab-507b-4749-9990-6b32efeaa7cc"
    },
    {
        "author": "李峤",
        "paragraphs": [
            "悬匏曲沃上，孤篠汶阳隈。",
            "形写歌鸾翼，声随舞凤哀。",
            "欢娱分北里，纯孝即南陔。",
            "今日虞音奏，跄跄鸟兽来。"
        ],
        "title": "笙",
        "id": "f9d34d79-392b-497b-839b-ace1e4f80dd5"
    },
    {
        "author": "李峤",
        "paragraphs": [
            "汉帝临汾水，周仙去洛滨。",
            "郢中吟白雪，梁上绕飞尘。",
            "响发行云驻，声随子夜新。",
            "愿君听扣角，当自识贤臣。"
        ],
        "title": "歌",
        "id": "29c300b2-0ccf-400a-8a13-ae8d693030ae"
    },
    {
        "author": "李峤",
        "paragraphs": [
            "妙伎游金谷，佳人满石城。",
            "霞衣席上转，花岫雪前明。",
            "仪凤谐清曲，回鸾应雅声。",
            "非君一顾重，谁赏素腰轻。"
        ],
        "title": "舞",
        "id": "fc3ac7dd-d3b8-4dff-af44-efb2a529cd25"
    },
    {
        "author": "李峤",
        "paragraphs": [
            "灿烂金舆侧，玲珑玉殿隈。",
            "昆池明月满，合浦夜光回。",
            "彩逐灵蛇转，行随舞凤来。",
            "甘泉宫起罢，花媚望风台。"
        ],
        "title": "珠",
        "id": "f060ba9d-27f7-46c4-b566-010e181c2664"
    },
    {
        "author": "李峤",
        "paragraphs": [
            "映石先过魏，连城欲向秦。",
            "洛阳陪胜友，燕赵类佳人。",
            "方水晴虹媚，常山瑞马新。",
            "徒为卞和识，不遇楚王珍。"
        ],
        "title": "玉",
        "id": "39e171f2-dbc2-432e-9505-d5b6d47a3a0a"
    },
    {
        "author": "李峤",
        "paragraphs": [
            "南楚标前贡，西秦识旧城。",
            "祭天封汉岭，掷地警孙声。",
            "向日披沙净，含风振铎鸣。",
            "方同杨伯起，独有四知名。"
        ],
        "title": "金",
        "id": "d4174d1a-5436-41d3-b619-7a1abb48b943"
    },
    {
        "author": "李峤",
        "paragraphs": [
            "思妇屏辉掩，游人烛影长。",
            "玉壶初下箭，桐井共安牀。",
            "色带长河色，光浮满月光。",
            "灵山有珍瓮，仙阙荐君王。"
        ],
        "title": "银",
        "id": "d41b10f4-00e6-4a37-b860-f720c3ff5a3e"
    },
    {
        "author": "李峤",
        "paragraphs": [
            "汉日五铢建，姬年九府流。",
            "天龙带泉宝，地马列金沟。",
            "赵壹囊初乏，何曾箸欲收。",
            "金门应入论，玉井冀来求。"
        ],
        "title": "钱",
        "id": "23cb2e95-cafb-44a2-ab19-2d4f2e828c81"
    },
    {
        "author": "李峤",
        "paragraphs": [
            "汉使巾车远，河阳步障陈。",
            "云浮仙石日，霞满蜀江春。",
            "机迥回文巧，绅兼束髪新。",
            "若逢楚王贵，不作夜行人。"
        ],
        "title": "锦",
        "id": "ecc0070b-7766-4797-bb06-5998eacb08d2"
    },
    {
        "author": "李峤",
        "paragraphs": [
            "妙舞随裙动，行歌入扇清。",
            "莲花依帐发，秋月鉴帷明。",
            "云薄衣初卷，蝉飞翼转轻。",
            "若珍三代服，同擅绮纨名。"
        ],
        "title": "罗",
        "id": "77a14021-e3ed-46b1-96fe-d70e97fa7e17"
    },
    {
        "author": "李峤",
        "paragraphs": [
            "金缕通秦国，为裘指魏君。",
            "落花遥写雾，飞鹤近图云。",
            "马眼冰凌影，竹根雪霰文。",
            "何当画秦女，烟际坐氤氲。"
        ],
        "title": "绫",
        "id": "cb03871c-ff9b-4c9c-8205-9fae833ee55f"
    },
    {
        "author": "李峤",
        "paragraphs": [
            "□□□□女，纤腰洛浦妃。",
            "□□远方望，雁足上林飞。",
            "妙夺鲛绡色，光腾月扇辉。",
            "非君下路去，谁赏故人机。"
        ],
        "title": "素",
        "id": "4da76ae6-03d6-4c12-a834-f05376f803b0"
    },
    {
        "author": "李峤",
        "paragraphs": [
            "御绩创羲黄，缁冠表素王。",
            "瀑飞临碧海，火浣擅炎方。",
            "孙被登三相，刘衣阐四方。",
            "伫因舂斗粟，来晓棣华芳。"
        ],
        "title": "布",
        "id": "a5c4f85a-fe05-4762-aea9-b47ec2b00f45"
    },
    {
        "author": "李峤",
        "paragraphs": [
            "征櫂三江暮，连樯万里回。",
            "相乌风际转，画鹢浪前开。",
            "羽客乘霞至，仙人弄月来。",
            "何当同傅说，特展巨川材。"
        ],
        "title": "舟",
        "id": "8fa0eee9-157b-4ff3-a1e6-ac0f509dfe95"
    },
    {
        "author": "李峤",
        "paragraphs": [
            "天子驭金根，蒲轮辟四门。",
            "五神趋雪至，双毂似雷奔。",
            "丹凤栖金辖，非熊载宝轩。",
            "无阶忝虚左，珠乘奉王言。"
        ],
        "title": "车",
        "id": "e41d18ad-3b3a-4185-a609-a916908bb01f"
    },
    {
        "author": "李峤",
        "paragraphs": [
            "传闻有象牀，畴昔献君王。",
            "玳瑁千金起，珊瑚七宝妆。",
            "桂筵含柏馥，兰席拂沈香。",
            "愿奉罗帷夜，长乘秋月光。"
        ],
        "title": "牀",
        "id": "87734cde-e40f-42ce-937d-59cd2b198cc9"
    },
    {
        "author": "李峤",
        "paragraphs": [
            "避席承宣父，重筵揖戴公。",
            "桂香浮半月，兰气袭回风。",
            "舞拂丹霞上，歌清白雪中。",
            "伫将文绮色，舒卷帝王宫。"
        ],
        "title": "席",
        "id": "c6678e73-d4ee-4b39-8dd9-81a4bb5d5c2d"
    },
    {
        "author": "李峤",
        "paragraphs": [
            "久闭先生户，高褰太守车。",
            "罗将翡翠合，锦逐凤皇舒。",
            "明月弹琴夜，清风入幌初。",
            "方知决胜策，黄石受兵书。"
        ],
        "title": "帷",
        "id": "3becd0ae-ea65-4936-997f-0030d305dde4"
    },
    {
        "author": "李峤",
        "paragraphs": [
            "清风时入燕，紫殿几含秋。",
            "暧暧笼铃阁，纤纤上玉钩。",
            "窗中翡翠动，户外水精浮。",
            "巧作盘龙势，长迎飞燕游。"
        ],
        "title": "帘",
        "id": "f34ae469-7eb2-420f-9d65-41540ea931ee"
    },
    {
        "author": "李峤",
        "paragraphs": [
            "洞彻琉璃蔽，威纡屈膝回。",
            "锦中云母列，霞上织成开。",
            "山上含春动，神仙倒景来。",
            "脩身兼竭节，谁识作铭才。"
        ],
        "title": "屏",
        "id": "1a559f0f-e54a-4208-84d2-36bc6392ffc0"
    },
    {
        "author": "李峤",
        "paragraphs": [
            "桂友寻东阁，兰交聚北堂。",
            "象筵分锦绣，罗荐合鸳鸯。",
            "光逸偷眠稳，王章泣恨长。",
            "孔怀欣共寝，棣萼几含芳。"
        ],
        "title": "被",
        "id": "bb562a18-61b6-4bff-9199-7c6e11e2855e"
    },
    {
        "author": "李峤",
        "paragraphs": [
            "明鉴掩尘埃，含情照魏台。",
            "日中乌鹊至，花里凤皇来。",
            "玉彩疑冰彻，金辉似月开。",
            "方知乐彦辅，自有鉴人才。"
        ],
        "title": "鉴",
        "id": "be15183e-ac11-4df8-becd-802fd6d376ee"
    },
    {
        "author": "李峤",
        "paragraphs": [
            "翟羽旧传名，蒲葵价不轻。",
            "花芳不满面，罗薄讵障声。",
            "御热含风细，临秋带月明。",
            "同心如可赠，持表合欢情。"
        ],
        "title": "扇",
        "id": "78066d78-48e6-480c-8d07-f789f103b614"
    },
    {
        "author": "李峤",
        "paragraphs": [
            "兔月清光隐，龙盘画烛新。",
            "三星花入夜，四序玉调晨。",
            "浮炷依罗幌，吹香匝绮茵。",
            "若逢燕国相，持用举贤人。"
        ],
        "title": "烛",
        "id": "5f1cacdf-ff25-4110-9273-d12f486d410a"
    },
    {
        "author": "李峤",
        "paragraphs": [
            "孔坐洽良俦，陈筵几献酬。",
            "临风竹叶满，湛月桂香浮。",
            "每接高阳宴，长陪河朔游。",
            "会从玄石饮，云雨出圆丘。"
        ],
        "title": "酒",
        "id": "65104886-e39a-4fcb-af82-343115df6d5b"
    },
    {
        "author": "李峤",
        "paragraphs": [
            "虚室重招寻，忘言契断金。",
            "英浮汉家酒，雪俪楚王琴。",
            "广殿轻香发，高台远吹吟。",
            "河汾应擢秀，谁肯访山阴。"
        ],
        "title": "兰",
        "id": "ebab8cfc-f58d-46f3-9e58-88f5f65fc390"
    },
    {
        "author": "李峤",
        "paragraphs": [
            "玉律三秋暮，金精九日开。",
            "荣舒洛媛浦，香泛野人杯。",
            "靃靡寒潭侧，丰茸晓岸隈。",
            "黄花今日晚，无复白衣来。"
        ],
        "title": "菊",
        "id": "8fee5db3-d6de-4569-8bf8-58982e99902e"
    },
    {
        "author": "李峤",
        "paragraphs": [
            "高簳楚江濆，婵娟含曙氛。",
            "白花摇凤影，青节动龙文。",
            "叶埽东南日，枝捎西北云。",
            "谁知湘水上，流泪独思君。"
        ],
        "title": "竹",
        "id": "edc80b2b-224d-4759-9d03-5f02c6515c32"
    },
    {
        "author": "李峤",
        "paragraphs": [
            "吐叶依松磴，舒苗长石台。",
            "神农尝药罢，质子寄书来。",
            "色映蒲萄架，花分竹叶杯。",
            "金堤不见识，玉润几重开。"
        ],
        "title": "藤",
        "id": "d56b4fae-8941-4f08-a0ee-9ba662d03646"
    },
    {
        "author": "李峤",
        "paragraphs": [
            "屣步寻芳草，忘忧自结丛。",
            "黄英开养性，绿叶正依笼。",
            "色湛仙人露，香传少女风。",
            "还依北堂下，曹植动文雄。"
        ],
        "title": "萱",
        "id": "2c994d39-eea3-4384-8f4e-1996f6004a03"
    },
    {
        "author": "李峤",
        "paragraphs": [
            "楚甸供王日，衡阳入贡年。",
            "麏包青野外，鸱啸绮楹前。",
            "尧帝成茨罢，殷汤祭雨旋。",
            "方期大君锡，不惧小巫捐。"
        ],
        "title": "茅",
        "id": "08dc1b87-9585-46e0-a144-c98b53906814"
    },
    {
        "author": "李峤",
        "paragraphs": [
            "新溜满澄陂，圆荷影若规。",
            "风来香气远，日落盖阴移。",
            "鱼戏排缃叶，龟浮见绿池。",
            "魏朝难接采，楚服但同披。"
        ],
        "title": "荷",
        "id": "7ee8d5cc-bb25-499f-8d1c-4df1581916fa"
    },
    {
        "author": "李峤",
        "paragraphs": [
            "二月虹初见，三春蚁正浮。",
            "青苹含吹转，紫蒂带波流。",
            "屡逐明神荐，常随旅客游。",
            "既能甜似蜜，还遶楚王舟。"
        ],
        "title": "萍",
        "id": "ce521476-6455-4ee5-a06d-c270defa7eed"
    },
    {
        "author": "李峤",
        "paragraphs": [
            "钜野韶光暮，东平春溜通。",
            "影摇江浦月，香引櫂歌风。",
            "日色翻池上，潭花发镜中。",
            "五湖多赏乐，千里望难穷。"
        ],
        "title": "菱",
        "id": "6b20cce1-79a1-4e0a-97a9-ce6a59c2d484"
    },
    {
        "author": "李峤",
        "paragraphs": [
            "欲识东陵味，青门五色瓜。",
            "龙蹄远珠履，女臂动金花。",
            "六子方呈瑞，三仙实可嘉。",
            "终朝奉絺绤，谒帝伫非赊。"
        ],
        "title": "瓜",
        "id": "441e1725-3470-45c5-a565-74249fade679"
    },
    {
        "author": "李峤",
        "paragraphs": [
            "郁郁高巖表，森森幽涧陲。",
            "鹤栖君子树，风拂大夫枝。",
            "百尺条阴合，千年盖影披。",
            "岁寒终不改，劲节幸君知。"
        ],
        "title": "松",
        "id": "e6275cdf-0b32-4e37-9ff7-539ee40fac1d"
    },
    {
        "author": "李峤",
        "paragraphs": [
            "未[殖]银宫里，宁移玉殿幽。",
            "枝生无限月，花满自然秋。",
            "侠客条为马，仙人叶作舟。",
            "愿君期道术，攀折可淹留。"
        ],
        "title": "桂",
        "id": "86f3f477-affc-41a9-923b-5d586bac2c21"
    },
    {
        "author": "李峤",
        "paragraphs": [
            "暮律移寒火，春宫长旧栽。",
            "叶生驰道侧，花落凤庭隈。",
            "烈士怀忠触，鸿儒访业来。",
            "何当赤墀下，疎干拟三台。"
        ],
        "title": "槐",
        "id": "4a59add5-9f03-4a78-9200-057b51d2aef9"
    },
    {
        "author": "李峤",
        "paragraphs": [
            "杨柳郁氤氲，金堤总翠氛。",
            "庭前花类雪，楼际叶如云。",
            "列宿分龙影，芳池写凤文。",
            "短箫何以奏，攀折为思君。"
        ],
        "title": "柳",
        "id": "02132c8c-6c18-4c19-902c-d5588136be76"
    },
    {
        "author": "李峤",
        "paragraphs": [
            "孤秀峄阳岑，亭亭出众林。",
            "春光杂凤影，秋月弄圭阴。",
            "高映龙门迥，双依玉井深。",
            "不因将入爨，谁谓作鸣琴。"
        ],
        "title": "桐",
        "id": "da21af11-9ae8-488e-a5ab-f475f0ee7409"
    },
    {
        "author": "李峤",
        "paragraphs": [
            "独有成蹊处，秾华发井傍。",
            "山风凝笑脸，朝露泫啼妆。",
            "隐士颜应改，仙人路渐长。",
            "还欣上林苑，千岁奉君王。"
        ],
        "title": "桃",
        "id": "c5766e2a-5744-4365-ab71-bc646fd389ac"
    },
    {
        "author": "李峤",
        "paragraphs": [
            "潘岳闲居日，王戎戏陌辰。",
            "蝶游芳径馥，鸎啭弱枝新。",
            "叶暗青房晚，花明玉井春。",
            "方知有灵干，特用表真人。"
        ],
        "title": "李",
        "id": "435848e9-8b7e-4e9c-8e6d-e3bedba8225e"
    },
    {
        "author": "李峤",
        "paragraphs": [
            "擅美玄光侧，传芳瀚海中。",
            "凤文疎象郡，花影丽新丰。",
            "色对瑶池紫，甘依大谷红。",
            "若令逢汉主，还冀识张公。"
        ],
        "title": "梨",
        "id": "d26fcebf-9555-46f1-be3f-d0a554a7f9e0"
    },
    {
        "author": "李峤",
        "paragraphs": [
            "大庾歛寒光，南枝独早芳。",
            "雪含朝暝色，风引去来香。",
            "妆面回青镜，歌尘起画梁。",
            "若能遥止渴，何暇泛琼浆。"
        ],
        "title": "梅",
        "id": "89cafa47-5cbd-4228-b465-7d54876c605a"
    },
    {
        "author": "李峤",
        "paragraphs": [
            "万里盘根植，千秋布叶繁。",
            "既荣潘子赋，方重陆生言。",
            "玉蘤含霜动，金衣逐吹翻。",
            "愿辞湘水曲，长茂上林园。"
        ],
        "title": "橘",
        "id": "5739588d-93b0-41f0-b389-e466fb63fed1"
    },
    {
        "author": "李峤",
        "paragraphs": [
            "有鸟居丹穴，其名曰凤皇。",
            "九苞应灵瑞，五色成文章。",
            "屡向秦楼侧，频过洛水阳。",
            "鸣岐今日见，阿阁伫来翔。"
        ],
        "title": "凤",
        "id": "dfd05dae-8933-46c8-82e0-b9bbc0ab47b8"
    },
    {
        "author": "李峤",
        "paragraphs": [
            "黄鹤远联翩，从鸾下紫烟。",
            "翱翔一万里，来去几千年。",
            "已憩青田侧，时游丹禁前。",
            "莫言空警露，犹冀一闻天。"
        ],
        "title": "鹤",
        "id": "ab80b3b0-27ca-487d-9ef1-a18c9001d24e"
    },
    {
        "author": "李峤",
        "paragraphs": [
            "日路朝飞急，霜台夕影寒。",
            "联翩依月树，迢递绕风竿。",
            "白首何年改，青琴此夜弹。",
            "灵台如可托，千里向长安。"
        ],
        "title": "乌",
        "id": "52ae7d46-b657-463c-bd24-249e1b1458bd"
    },
    {
        "author": "李峤",
        "paragraphs": [
            "不分荆山抵，甘从石印飞。",
            "危巢畏风急，绕树觉星稀。",
            "喜逐行人至，愁随织女归。",
            "倘游明镜里，朝夕动光辉。"
        ],
        "title": "鹊",
        "id": "1668d938-139f-41f4-8b2b-1a5a6fe3150b"
    },
    {
        "author": "李峤",
        "paragraphs": [
            "春晖满朔方，归雁发衡阳。",
            "望月惊弦影，排云结阵行。",
            "往还倦南北，朝夕苦风霜。",
            "寄语能鸣侣，相随入帝乡。"
        ],
        "title": "雁",
        "id": "9aa1d77e-5533-4fe3-8209-09d251564ac3"
    },
    {
        "author": "李峤",
        "paragraphs": [
            "飒沓睢阳涘，浮游汉水隈。",
            "钱飞出井见，鹤引入琴哀。",
            "李陵赋诗罢，王乔曳舄来。",
            "何当归太液，翱集动成雷。"
        ],
        "title": "凫",
        "id": "b141d9da-4b9d-4d1a-95a9-fe00ab6fe4ce"
    },
    {
        "author": "李峤",
        "paragraphs": [
            "芳树杂花红，羣鸎乱晓空。",
            "声分折杨吹，娇韵落梅风。",
            "写啭清弦里，迁乔暗木中。",
            "友生若可冀，幽谷响还通。"
        ],
        "title": "鸎",
        "id": "749d5af7-f822-4ebd-98c5-0f1282be7fa7"
    },
    {
        "author": "李峤",
        "paragraphs": [
            "白雉振朝声，飞来表太平。",
            "楚郊疑凤出，陈宝若鸡鸣。",
            "童子怀仁至，中郎作赋成。",
            "冀君看饮啄，耿介独含情。"
        ],
        "title": "雉",
        "id": "b5ead39e-f60d-4477-9db1-3249b2608452"
    },
    {
        "author": "李峤",
        "paragraphs": [
            "天女伺辰至，玄衣澹碧空。",
            "差池沐时雨，颉颃舞春风。",
            "相贺雕阑侧，双飞翠幕中。",
            "勿惊留爪去，犹冀识吴宫。"
        ],
        "title": "燕",
        "id": "0a220382-a0cf-49c7-a7ff-7e95f0cf934d"
    },
    {
        "author": "李峤",
        "paragraphs": [
            "大厦初成日，嘉宾集杏梁。",
            "衔书表周瑞，入幕应王祥。",
            "暮宿江城里，朝游涟水傍。",
            "愿齐鸿鹄至，希逐凤皇翔。"
        ],
        "title": "雀",
        "id": "3e5bad91-e3d8-430a-8513-a9904840a36f"
    },
    {
        "author": "李峤",
        "paragraphs": [
            "衔烛耀幽都，含章拟凤雏。",
            "西秦饮渭水，东洛荐河图。",
            "带火移星陆，升云出鼎湖。",
            "希逢圣人步，庭阙正晨趋。"
        ],
        "title": "龙",
        "id": "752e69e6-c395-4c7c-b1ea-2f0215b851a4"
    },
    {
        "author": "李峤",
        "paragraphs": [
            "汉祀应祥开，鲁郊西狩回。",
            "奇音中钟吕，成角喻英才。",
            "画像临仙阁，藏书入帝台。",
            "若惊能吐哺，为待凤皇来。"
        ],
        "title": "麟",
        "id": "23a7ec55-a6f5-4163-9e3b-2d6d7a26f39e"
    },
    {
        "author": "李峤",
        "paragraphs": [
            "郁林开郡毕，维扬作贡初。",
            "万推方演梦，惠子正焚书。",
            "执燧奔吴战，量舟入魏墟。",
            "六牙行致远，千叶奉高居。"
        ],
        "title": "象",
        "id": "7267a417-b11d-403c-8434-aeb692fe02b7"
    },
    {
        "author": "李峤",
        "paragraphs": [
            "天马本来东，嘶惊御史骢。",
            "苍龙遥逐日，紫燕迥追风。",
            "明月来鞍上，浮云落盖中。",
            "得随穆天子，何假唐成公。"
        ],
        "title": "马",
        "id": "ab867042-2c37-42e8-9537-5e51d728a2c1"
    },
    {
        "author": "李峤",
        "paragraphs": [
            "齐歌初入相，燕阵早横功。",
            "欲向桃林下，先过梓树中。",
            "在吴频喘月，奔梦屡惊风。",
            "不用五丁士，如何九折通。"
        ],
        "title": "牛",
        "id": "47e0b243-e233-461d-a7a4-dc00b0ed7bab"
    },
    {
        "author": "李峤",
        "paragraphs": [
            "车法肇宗周，鼷文阐大猷。",
            "还将君子变，来蕴太公筹。",
            "委质超羊鞟，飞名列虎侯。",
            "若令逢雨露，长隐南山幽。"
        ],
        "title": "豹",
        "id": "3acda38d-1e14-4bbe-9604-1ea488d12630"
    },
    {
        "author": "李峤",
        "paragraphs": [
            "导洛宜阳右，乘春别馆前。",
            "昭仪忠汉日，太傅翊周年。",
            "列射三侯满，兴师七步旋。",
            "莫言舒紫褥，犹异饮清泉。"
        ],
        "title": "熊",
        "id": "08ee29a4-672f-42d9-84d2-0b65502752d0"
    },
    {
        "author": "李峤",
        "paragraphs": [
            "涿鹿闻中冀，秦原辟帝畿。",
            "柰花开旧苑，萍叶蔼前诗。",
            "道士乘仙日，先生折角时。",
            "方怀丈夫志，抗首别心期。"
        ],
        "title": "鹿",
        "id": "c4227428-5c74-4a04-8ad2-240bc6c47cf2"
    },
    {
        "author": "李峤",
        "paragraphs": [
            "绝饮惩浇俗，行驱梦逸材。",
            "仙人拥石去，童子驭车来。",
            "夜玉含星动，晨毡映雪开。",
            "莫言鸿渐力，长牧上林隈。"
        ],
        "title": "羊",
        "id": "287695d6-23fd-4432-b763-07a7c2ccb862"
    },
    {
        "author": "李峤",
        "paragraphs": [
            "上蔡应初击，平冈远不稀。",
            "目随槐叶长，形逐桂条飞。",
            "汉月澄秋色，梁园映雪辉。",
            "唯当感纯孝，郛郭引兵威。"
        ],
        "title": "兔",
        "id": "462d29a1-3633-4959-a5e8-eb348c87c77c"
    },
    {
        "author": "李峤",
        "paragraphs": [
            "凤城景色已含韶，人日风光倍觉饶。",
            "桂吐半轮迎此夜，蓂开七叶应今朝。",
            "鱼猜水冻行犹澁，鸎喜春熙弄欲娇。",
            "媿奉登高摇彩翰，欣逢御气上丹霄。"
        ],
        "title": "人日侍宴大明宫恩赐彩缕人胜应制",
        "id": "88653ecc-c560-41e1-8d9e-15c871ce7e71"
    },
    {
        "author": "李峤",
        "paragraphs": [
            "主家山第接云开，天子春游动地来。",
            "羽骑参差花外转，霓旌摇曳日边回。",
            "还将石溜调琴曲，更取峰霞入酒杯。",
            "鸾辂已辞乌鹊渚，箫声犹绕凤皇台。"
        ],
        "title": "奉和初春幸太平公主南庄应制",
        "id": "c0f7ae8c-a20b-4893-b2de-5ef8cdc13a7d"
    },
    {
        "author": "李峤",
        "paragraphs": [
            "黄金瑞牓绛河隈，白玉仙舆紫禁来。",
            "碧树青岑云外耸，朱楼画阁水中开。",
            "龙舟下瞰鲛人室，羽节高临凤女台。",
            "遽惜欢娱歌吹晚，挥戈更却曜灵回。"
        ],
        "title": "太平公主山亭侍宴应制",
        "id": "647a3e19-b506-4d7c-9c7b-43dd5397f0e4"
    },
    {
        "author": "李峤",
        "paragraphs": [
            "七萃銮舆动，千年瑞检开。",
            "文如龟负出，图似凤衔来。",
            "殷荐三神享，明禋万国陪。",
            "周旗黄鸟集，汉幄紫云回。",
            "日暮钩陈转，清歌上帝台。"
        ],
        "title": "奉和拜洛应制",
        "id": "d1c62a56-548f-4786-b7ec-6c1933a93e68"
    },
    {
        "author": "李峤",
        "paragraphs": [
            "雁沼开香域，鹦林降彩旃。",
            "还窥图凤宇，更坐跃龙川。",
            "桂轝朝羣辟，兰宫列四禅。",
            "半空银阁断，分砌宝绳连。",
            "甘雨苏燋泽，慈云动沛篇。",
            "独慙贤作砺，空喜福成田。"
        ],
        "title": "奉和幸大荐福寺应制",
        "id": "bc12d353-11e2-4dbf-a2fb-c423a416d745"
    },
    {
        "author": "李峤",
        "paragraphs": [
            "旧宫贤相筑，新苑圣君来。",
            "运改城隍变，年深栋宇摧。",
            "后池无复水，前殿久成灰。",
            "莫辨祈风观，空传承露杯。",
            "宸心千载合，睿律九韶开。",
            "今日联章处，犹疑上柏台。"
        ],
        "title": "奉和幸长安故城未央宫应制",
        "id": "df35ee88-c1b9-43d8-8f99-6d3f0b681f38"
    },
    {
        "author": "李峤",
        "paragraphs": [
            "玉塞征骄子，金符命老臣。",
            "三军张武斾，万乘饯行轮。",
            "猛气凌玄朔，崇恩降紫宸。",
            "投醪还结士，辞第本忘身。",
            "露下鹰初击，风高雁欲宾。",
            "方销塞北祲，还靖漠南尘。"
        ],
        "title": "奉和幸望春宫送朔方总管张仁亶",
        "id": "91fc34f7-50dd-4e48-8b7e-67488164b451"
    },
    {
        "author": "李峤",
        "paragraphs": [
            "故台苍颉里，新邑紫泉居。",
            "岁在开金寺，时来降玉舆。",
            "龙形虽近刹，鸟迹尚留书。",
            "竹是蒸青外，池仍点墨余。",
            "天文光圣草，宝思合真如。",
            "谬奉千龄日，欣陪十地初。"
        ],
        "title": "奉和幸三会寺应制",
        "id": "d2f519d1-9a44-476f-ac7d-9d750ce1e5fe"
    },
    {
        "author": "李峤",
        "paragraphs": [
            "辙迹光西崦，勋庸纪北燕。",
            "何如万方会，颂德九门前。",
            "灼灼临黄道，迢迢入紫烟。",
            "仙盘正下露，高柱欲承天。",
            "山类丛云起，珠疑大火悬。",
            "声流尘作刼，业固海成田。",
            "帝泽倾尧酒，宸歌掩舜弦。",
            "欣逢下生日，还覩上皇年。"
        ],
        "title": "奉和天枢成宴夷夏羣僚应制",
        "id": "0a35abcc-b3e1-481d-b16c-df3b4e9e997d"
    },
    {
        "author": "李峤",
        "paragraphs": [
            "配极辉光远，承天顾托隆。",
            "负图济多难，脱履归成功。",
            "圣道昭永锡，邕言让在躬。",
            "还推万方重，咸仰四门聪。",
            "恭己忘自逸，因人体至公。",
            "垂旒沧海晏，解网法星空。",
            "云散天五色，春还日再中。",
            "称觞合缨弁，率舞应丝桐。",
            "凯乐深居镐，传歌盛饮丰。",
            "小臣滥簪笔，无以颂唐风。"
        ],
        "title": "皇帝上礼抚事述怀",
        "id": "81abb6ad-3788-4606-9b2f-32675e2e87b0"
    },
    {
        "author": "李峤",
        "paragraphs": [
            "南洛师臣契，东巖王佐居。",
            "幽情遗绂冕，宸眷属樵渔。",
            "制下峒山跸，恩回灞水舆。",
            "松门驻旌盖，薜幄引簪裾。",
            "石磴平黄陆，烟楼半紫虚。",
            "云霞仙路近，琴酒俗尘疎。",
            "乔木千龄外，悬泉百丈余。",
            "崖深经炼药，穴古旧藏书。",
            "树宿抟风鸟，池潜纵壑鱼。",
            "宁知天子贵，尚忆武侯庐。"
        ],
        "title": "奉和幸韦嗣立山庄侍宴应制",
        "id": "c1854cf4-5d46-4e9f-b6c2-5d29f71a57cd"
    },
    {
        "author": "李峤",
        "paragraphs": [
            "十年倡家妇，三秋边地人。",
            "红妆楼上歇，白发陇头新。",
            "夜夜风霜苦，年年征戍频。",
            "山西长落日，塞北久无春。",
            "团扇辞恩宠，回文赠苦辛。",
            "胡兵屡攻战，汉使绝和亲。",
            "消息如瓶井，沈浮似路尘。",
            "空余千里月，照妾两眉嚬。"
        ],
        "title": "倡妇行",
        "id": "51aff429-eb12-4478-b4ae-c4b9849c94c3"
    },
    {
        "author": "李峤",
        "paragraphs": [
            "荒隅时未通，副相下临戎。",
            "授律星芒动，分兵月晕空。",
            "犀皮拥青橐，象齿饰雕弓。",
            "决胜三河勇，长驱六郡雄。",
            "登山窥代北，屈指计辽东。",
            "伫见燕然上，抽毫颂武功。"
        ],
        "title": "饯薛大夫护边",
        "id": "438ea8a5-c4c5-494b-9b20-39f7569e5414"
    },
    {
        "author": "李峤",
        "paragraphs": [
            "夕吹生寒浦，清淮上暝潮。",
            "迎风欲举櫂，触浪反停桡。",
            "淼漫烟波阔，参差林岸遥。",
            "日沈丹气敛，天敞白云销。",
            "水雁衔芦叶，沙鸥隐荻苗。",
            "客行殊未已，川路几迢迢。"
        ],
        "title": "和杜学士旅次淮口阻风",
        "id": "2957a2b4-7e13-42a2-b35b-7c8d27cc95f5"
    },
    {
        "author": "李峤",
        "paragraphs": [
            "函谷双崤右，伊川二陕东。",
            "仙舟窅将隔，芳斝暂云同。",
            "朋席余欢尽，文房旧侣空。",
            "他乡千里月，岐路九秋风。",
            "背枥嘶班马，分洲呌断鸿。",
            "别后青山外，相望白云中。"
        ],
        "title": "送光禄刘主簿之洛",
        "id": "1b110291-f82a-4875-a6b3-29251c151896"
    },
    {
        "author": "李峤",
        "paragraphs": [
            "玉塞边烽举，金坛庙略申。",
            "羽书资锐笔，戎幕引英宾。",
            "剑动三军气，衣飘万里尘。",
            "琴尊留别赏，风景惜离晨。",
            "笛梅含晚吹，营柳带余春。",
            "希君勒石返，歌舞入城闉。"
        ],
        "title": "送骆奉礼从军",
        "id": "3ab78b9a-4242-497c-9628-e75c14c2fd86"
    },
    {
        "author": "李峤",
        "paragraphs": [
            "桂亭依绝巘，兰榭俯回溪。",
            "绮栋鱼鳞出，雕甍凤羽栖。",
            "引泉聊涨沼，凿磴且通蹊。",
            "席上山花落，帘前野树低。",
            "弋林开曙景，钓渚发晴霓。",
            "狎水惊梁雁，临风听楚鸡。",
            "复看题柳叶，弥喜荫桐圭。"
        ],
        "title": "王屋山第之侧杂构小亭暇日与羣公同游",
        "id": "b928a862-6be7-4ded-b121-75ddad706b10"
    },
    {
        "author": "李峤",
        "paragraphs": [
            "杪冬严杀气，穷纪送颓光。",
            "薄狩三农隙，大阅五戎塲。",
            "菜田初起烧，兰野正开防。",
            "夹岸虹旗转，分朋兽罟张。",
            "燕弧带晓月，吴劒动秋霜。",
            "原启前禽路，山萦后骑行。",
            "云区坠日羽，星苑毙天狼。",
            "礼振军容肃，威宣武节扬。",
            "神心体殷祝，灵兆叶姬祥。",
            "幸陪仙驾末，欣采翰林芳。"
        ],
        "title": "奉和杜员外扈从教阅",
        "id": "4f83c615-ac3c-49fd-b1d9-cf91451a8663"
    },
    {
        "author": "李峤",
        "paragraphs": [
            "鸣鞞入嶂口，汎舸历川湄。",
            "尚想江陵阵，犹疑下濑师。",
            "岸回帆影疾，风逆鼓声迟。",
            "萍叶沾兰桨，林花拂桂旗。",
            "弓鸣苍隼落，劒动白猿悲。",
            "芳树吟羗管，幽篁入楚词。",
            "全军多胜策，无战在明时。",
            "寄谢山东妙，长缨徒自欺。"
        ],
        "title": "军师凯旋自邕州顺流舟中",
        "id": "76d2c1f7-62a7-4686-8023-a49bdbff5326"
    },
    {
        "author": "李峤",
        "paragraphs": [
            "碣馆分襄野，平台架射峰。",
            "英藩信炜烨，胜地本从容。",
            "林引梧庭凤，泉归竹沼龙。",
            "小轩恒共处，长坂属相从。",
            "野席兰琴奏，山台桂酒醲。",
            "一枰移昼景，六著尽宵钟。",
            "枚藻清词律，邹谈耀辩锋。",
            "结欢良有裕，联采愧无庸。",
            "暂悦丘中赏，还希物外踪。",
            "风烟远近至，鱼鸟去来逢。",
            "月涧横千丈，云崖列万重。",
            "树红山果熟，崖绿水苔浓。",
            "愿以西园柳，长间北巖松。"
        ],
        "title": "夏晚九成宫呈同僚",
        "id": "8d0451d4-5a61-4cce-af90-5b8cff356cb1"
    },
    {
        "author": "李峤",
        "paragraphs": [
            "游宦劳牵网，风尘久化衣。",
            "迹驰东苑路，望阻北巖扉。",
            "及此承休告，聊将狎遯肥。",
            "十旬俄委疾，三径且殊归。",
            "茂陵窅难即，灵台暂可依。",
            "疲疴旅城寺，延想属郊畿。",
            "夕梦园林是，晨瞻邑里非。",
            "绿畴良已秽，清濠旷不追。",
            "野花何处落？山月几秋辉。",
            "彼美符商政，优游绝汉机。",
            "高情物累遣，逸气烟霞飞。",
            "乐道方无闷，怀贤独有违。",
            "尊虚旧园酒，琴静故人徽。",
            "夏沼莲初发，秋田麦稍稀。",
            "何当携手去，岁暮采芳菲。"
        ],
        "title": "田假限疾不获还庄载想田园兼思亲友率成短韵用写长怀赠杜幽素",
        "id": "6144f01e-6bb9-4ed8-8b1e-7a1ca0dd4dfa"
    },
    {
        "author": "李峤",
        "paragraphs": [
            "神岳瑶池圃，仙宫玉树林。",
            "乘时警天御，清暑涤宸襟。",
            "梁驾陪玄赏，淄庭掩翠岑。",
            "对巖龙岫出，分壑雁池深。",
            "簷迥松萝映，窗高石镜临。",
            "落泉奔涧响，惊吹助猿吟。",
            "野气迷凉燠，山花杂古今。",
            "英藩盛宾侣，胜景想招寻。",
            "践径披兰叶，攀崖引桂阴。",
            "穆生时泛醴，邹子或调琴。",
            "雉翳分塲合，鱼钩向浦沈。",
            "朝游极斜景，夕宴待横参。",
            "顾己慙铅锷，叨名齿玳簪。",
            "暂依朱邸馆，还畅白云心。",
            "丘壑信多美，烟霞得所钦。",
            "寓言摅宿志，窃吹简知音。",
            "奖价踰珍石，酬文重振金。",
            "方从仁智所，携手濯清浔。"
        ],
        "title": "刘侍读见和山邸十篇重申此赠",
        "id": "2aeab157-f981-4aba-81f2-d4c5ef7bf666"
    },
    {
        "author": "李峤",
        "paragraphs": [
            "积阳躔首夏，隆旱届徂秋。",
            "炎威振皇服，歊景暴神州。",
            "气涤朝川朗，光澄夕照浮。",
            "草木委林甸，禾黍悴原畴。",
            "国惧流金眚，人深悬磬忧。",
            "紫宸兢履薄，丹扆念推沟。",
            "望肃坛场祀，冤申囹圄囚。",
            "御车迁玉殿，荐菲撤琼羞。",
            "济窘邦储发，蠲穷井赋优。",
            "服闲云骥屏，冗术土龙修。",
            "睿感通三极，天诚贯六幽。",
            "夏祈良未拟，商祷讵为俦。",
            "穴蚁祯符应，山蛇毒影收。",
            "腾云八际满，飞雨四溟周。",
            "聚霭笼仙阙，连霏绕画楼。",
            "旱陂仍积水，涸沼更通流。",
            "晚穗萎还结，寒苗瘁复抽。",
            "九农欢岁阜，万宇庆时休。",
            "野洽如坻咏，途喧击壤讴。",
            "幸闻东李道，欣奉北场游。"
        ],
        "title": "晚秋喜雨",
        "id": "6c45d0f8-9bf0-4aae-9c46-e6e3bc12012b"
    },
    {
        "author": "李峤",
        "paragraphs": [
            "盈缺青冥外，东风万古吹。",
            "何人种丹桂，不长出轮枝。"
        ],
        "title": "中秋月二首 一",
        "id": "a443d0c2-46b8-481f-a0f6-15aa3948abfe"
    },
    {
        "author": "李峤",
        "paragraphs": [
            "圆魄上寒空，皆言四海同。",
            "安知千里外，不有雨兼风。"
        ],
        "tags": [
            "中秋节",
            "哲理",
            "月亮"
        ],
        "title": "中秋月二首 二",
        "id": "707c3c73-4e8b-426e-b8a5-97ed10d8ca15"
    },
    {
        "author": "李峤",
        "paragraphs": [
            "岁去无言忽顦顇，时来含笑吐氛氲。",
            "不能拥路迷仙客，故欲开蹊待圣君。"
        ],
        "title": "侍宴桃花园咏花应制",
        "id": "1cf8203f-4163-4ad6-b5e0-e6ff9bc9bbe7"
    },
    {
        "author": "李峤",
        "paragraphs": [
            "万骑千官拥帝车，八龙三马访仙家。",
            "凤皇原上开青壁，鹦鹉杯中弄紫霞。"
        ],
        "title": "奉和圣制幸韦嗣立山庄应制",
        "id": "18703f50-4ab1-4cfc-9037-987402b42383"
    },
    {
        "author": "李峤",
        "paragraphs": [
            "散漫祥云逐圣回，飘飖瑞雪绕天来。",
            "不能落后争飞絮，故欲迎前赛早梅。"
        ],
        "title": "游苑遇雪应制",
        "id": "9c5db886-fc4e-4c78-9a85-e013c1609595"
    },
    {
        "author": "李峤",
        "paragraphs": [
            "蓬阁桃源两处分，人间海上不相闻。",
            "一朝琴里悲黄鹤，何日山头望白云。"
        ],
        "title": "送司马先生",
        "id": "de0e2fd0-1828-40af-b495-60b4a7f97bce"
    },
    {
        "author": "李峤",
        "paragraphs": [
            "解落三秋叶，能开二月花。",
            "过江千尺浪，入竹万竿斜。"
        ],
        "tags": [
            "风",
            "励志",
            "写风"
        ],
        "title": "风",
        "id": "8cac9d77-a4b7-47c2-8bbf-eac58805e5e4"
    },
    {
        "author": "李峤",
        "paragraphs": [
            "千钟圣酒御筵披，六出祥英乱绕枝。",
            "即此神仙对琼圃，何须辙迹向瑶池。"
        ],
        "title": "上清晖合遇雪",
        "id": "24406ef9-6653-4c93-982a-1afa1bb83f9d"
    },
    {
        "author": "李峤",
        "paragraphs": [
            "羽盖龙旗下绝冥，兰除薜幄坐云扃。",
            "鸟和百籁疑调管，花发千巖似画屏。",
            "金灶浮烟朝漠漠，石牀寒水夜泠泠。",
            "自然碧洞窥仙境，何必丹丘是福庭。"
        ],
        "title": "石淙",
        "id": "a12454e0-add9-4d8e-b0e0-42b656640ef0"
    },
    {
        "author": "杜审言",
        "paragraphs": [
            "涨海积稽天，羣山高嶪地。",
            "相传称乱石，图典失其事。",
            "悬危悉可惊，大小都不类。",
            "乍将云岛极，还与星河次。",
            "上耸忽如飞，下临仍欲坠。",
            "朝暾赩丹紫，夜魄炯青翠。",
            "穹崇雾雨蓄，幽隐灵仙閟。",
            "万寻挂鹤巢，千丈垂猿臂。",
            "昔去景风涉，今来姑洗至。",
            "观此得咏歌，长时想精异。"
        ],
        "title": "南海乱石山作",
        "id": "c8c48f21-10ec-4d93-b5ac-0c27e1183c34"
    },
    {
        "author": "杜审言",
        "paragraphs": [
            "使出凤皇池，京师阳春晚。",
            "圣朝尚边策，诏谕兵戈偃。",
            "拜手明光殿，摇心上林苑。",
            "种落踰青羌，关山度赤坂。",
            "疆场及无事，雅歌而餐饭。",
            "宁独锡和戎，更当封定远。"
        ],
        "title": "送和西蕃使",
        "id": "4b89b383-f06e-41e2-8d9b-edc10c39b2b0"
    },
    {
        "author": "杜审言",
        "paragraphs": [
            "北斗挂城边，南山倚殿前。",
            "云标金阙迥，树杪玉堂悬。",
            "半岭通佳气，中峰绕瑞烟。",
            "小臣持献寿，长此戴尧天。"
        ],
        "tags": [
            "终南山"
        ],
        "title": "蓬莱三殿侍宴奉敕咏终南山应制",
        "id": "dfa5b7e8-1eef-47be-aa88-898797cb41cd"
    },
    {
        "author": "杜审言",
        "paragraphs": [
            "帝出明光殿，天临太液池。",
            "尧樽随步辇，舜乐绕行麾。",
            "万寿祯祥献，三春景物滋。",
            "小臣同酌海，歌颂荅无为。"
        ],
        "title": "望春亭侍游应诏",
        "id": "0dace816-ab80-4f3c-a87c-1ac6a49d7795"
    },
    {
        "author": "杜审言",
        "paragraphs": [
            "步辇千门出，离宫二月开。",
            "风光新柳报，宴赏落花催。",
            "碧水摇空阁，青山绕吹台。",
            "圣情留晚兴，歌管送余杯。"
        ],
        "title": "宿羽亭侍宴应制",
        "id": "63ecd5ea-2e61-4060-a925-27c350750650"
    },
    {
        "author": "杜审言",
        "paragraphs": [
            "戚里生昌胤，天杯宴重臣。",
            "画楼初满月，香殿早迎春。",
            "睿作尧君宝，孙谋梁国珍。",
            "明朝元会日，万寿乐章陈。"
        ],
        "title": "岁夜安乐公主满月侍宴应制",
        "id": "d466ddc1-2819-4adf-8585-10f81915aff7"
    },
    {
        "author": "杜审言",
        "paragraphs": [
            "一年衔别怨，七夕始言归。",
            "敛泪开星靥，微步动云衣。",
            "天回兔欲落，河旷鹊停飞。",
            "那堪尽此夜，复往弄残机。"
        ],
        "title": "奉和七夕侍宴两仪殿应制",
        "id": "9b37eae8-ad47-4b31-9353-976ba804c48d"
    },
    {
        "author": "杜审言",
        "paragraphs": [
            "圣后乘干日，皇明御历辰。",
            "紫宫初启坐，苍璧正临春。",
            "雷雨垂膏泽，金钱赠下人。",
            "诏酺欢赏徧，交泰覩惟新。"
        ],
        "title": "大酺",
        "id": "f6548b26-739c-42c1-b6af-47ebddf23625"
    },
    {
        "author": "杜审言",
        "paragraphs": [
            "草绿长门掩，苔青永巷幽。",
            "宠移新爱夺，泪落故情留。",
            "啼鸟惊残梦，飞花搅独愁。",
            "自怜春色罢，团扇复迎秋。"
        ],
        "title": "赋得妾薄命",
        "id": "46364a14-cc64-4f3f-8601-b9035a1c9866"
    },
    {
        "author": "杜审言",
        "paragraphs": [
            "野兴城中发，朝英物外求。",
            "情悬朱绂望，契动赤泉游。",
            "海燕巢书阁，山鸡舞画楼。",
            "雨余清晚夏，共坐北巖幽。"
        ],
        "title": "和韦承庆过义阳公主山池五首 一",
        "id": "f1a3ce19-0b48-456c-b6ce-1657eb6de21c"
    },
    {
        "author": "杜审言",
        "paragraphs": [
            "迳转危峰逼，桥回缺岸妨。",
            "玉泉移酒味，石髓换粳香。",
            "绾雾青丝弱，牵风紫蔓长。",
            "犹言宴乐少，别向后池塘。"
        ],
        "title": "和韦承庆过义阳公主山池五首 二",
        "id": "2eedc678-3efb-4b1c-bba0-8f096c3dcba8"
    },
    {
        "author": "杜审言",
        "paragraphs": [
            "携琴遶碧沙，摇笔弄青霞。",
            "杜若幽庭草，芙蓉曲沼花。",
            "宴游成野客，形胜得仙家。",
            "往往留仙步，登攀日易斜。"
        ],
        "title": "和韦承庆过义阳公主山池五首 三",
        "id": "52b04458-2e97-4c40-86fd-6f4a17219b54"
    },
    {
        "author": "杜审言",
        "paragraphs": [
            "攒石当轩倚，悬泉度牖飞。",
            "鹿麛冲妓席，鹤子曳童衣。",
            "园果尝难遍，池莲摘未稀。",
            "卷帘唯待月，应在醉中归。"
        ],
        "title": "和韦承庆过义阳公主山池五首 四",
        "id": "bfb6764d-41ce-4929-946c-2bce0573be04"
    },
    {
        "author": "杜审言",
        "paragraphs": [
            "赏翫期他日，高深爱此时。",
            "池分八水背，峰作九山疑。",
            "地静鱼偏逸，人闲鸟欲欺。",
            "青溪留别兴，更与白云期。"
        ],
        "title": "和韦承庆过义阳公主山池五首 五",
        "id": "6c22e201-31c0-4927-9685-893955b78356"
    },
    {
        "author": "杜审言",
        "paragraphs": [
            "独有宦游人，偏惊物候新。",
            "云霞出海曙，梅柳渡江春。",
            "淑气催黄鸟，晴光转绿苹。",
            "忽闻歌古调，归思欲霑巾。"
        ],
        "tags": [
            "春天",
            "唐诗三百首",
            "伤怀",
            "和诗",
            "思乡",
            "五言律诗"
        ],
        "title": "和晋陵陆丞早春游望",
        "id": "b881b056-6d92-45e8-9620-4710a375776f"
    },
    {
        "author": "杜审言",
        "paragraphs": [
            "行止皆无地，招寻独有君。",
            "酒中堪累月，身外即浮云。",
            "露白宵钟彻，风清晓漏闻。",
            "坐携余兴往，还似未离羣。"
        ],
        "tags": [
            "宴会",
            "秋天",
            "抒怀",
            "晚上"
        ],
        "title": "秋夜宴临津郑明府宅",
        "id": "c115189b-63c5-41cb-b9f9-5e716e1003c7"
    },
    {
        "author": "杜审言",
        "paragraphs": [
            "明月高秋迥，愁人独夜看。",
            "暂将弓并曲，飜与扇俱团。",
            "雾濯清辉苦，风飘素影寒。",
            "罗衣一此鉴，顿使别离难。"
        ],
        "title": "和康五庭芝望月有怀",
        "id": "62e870d6-3a23-440d-a5f9-f7df841f7f4a"
    },
    {
        "author": "杜审言",
        "paragraphs": [
            "旅客三秋至，层城四望开。",
            "楚山横地出，汉水接天回。",
            "冠盖非新里，章华即旧台。",
            "习池风景异，归路满尘埃。"
        ],
        "tags": [
            "隋・唐・五代",
            "登高",
            "思乡",
            "山水",
            "咏史怀古"
        ],
        "title": "登襄阳城",
        "id": "cb73222f-8a80-4905-8441-08ce08c91e0e"
    },
    {
        "author": "杜审言",
        "paragraphs": [
            "交趾殊风候，寒迟暖复催。",
            "仲冬山果熟，正月野花开。",
            "积雨生昏雾，轻霜下震雷。",
            "故乡踰万里，客思倍从来。"
        ],
        "tags": [
            "思乡",
            "写景"
        ],
        "title": "旅寓安南",
        "id": "69e6a763-2664-4a5f-bad7-4cd097c51844"
    },
    {
        "author": "杜审言",
        "paragraphs": [
            "心是伤归望，春归异往年。",
            "河山鉴魏阙，桑梓忆秦川。",
            "花杂芳园鸟，风和绿野烟。",
            "更怀欢赏地，车马洛桥边。"
        ],
        "title": "春日怀归",
        "id": "189d4bfd-d1fa-401e-9c69-f2a5bf2839b9"
    },
    {
        "author": "杜审言",
        "paragraphs": [
            "二八泉扉掩，帷屏宠爱空。",
            "泪痕消夜烛，愁绪乱春风。",
            "巧笑人疑在，新妆曲未终。",
            "应怜脂粉气，留著舞衣中。"
        ],
        "title": "代张侍御伤美人",
        "id": "796333f6-7fe6-47f0-aa58-9d6b89a14718"
    },
    {
        "author": "杜审言",
        "paragraphs": [
            "北狄愿和亲，东京发使臣。",
            "马衔边地雪，衣染异方尘。",
            "岁月催行旅，恩荣变苦辛。",
            "歌钟期重锡，拜手落花春。"
        ],
        "title": "送高郎中北使",
        "id": "9e63a20b-7a26-41b9-9e72-4c5bcf0f0efa"
    },
    {
        "author": "杜审言",
        "paragraphs": [
            "紫藤萦葛藟，绿刺罥蔷薇。",
            "下钓看鱼跃，探巢畏鸟飞。",
            "叶疎荷已晚，枝亚果新肥。",
            "胜迹都无限，只应伴月归。"
        ],
        "title": "都尉山亭",
        "id": "e398bdb7-e2fa-4bba-b19f-45bdc9074fc1"
    },
    {
        "author": "杜审言",
        "paragraphs": [
            "共有樽中好，言寻谷口来。",
            "薜萝山迳入，荷芰水亭开。",
            "日气含残雨，云阴送晚雷。",
            "洛阳钟鼓至，车马系迟回。"
        ],
        "title": "夏日过郑七山斋",
        "id": "1658fad0-6e6c-4d3f-aa5a-7b21450ff96a"
    },
    {
        "author": "杜审言",
        "paragraphs": [
            "君王行出将，书记远从征。",
            "祖帐连河阙，军麾动洛城。",
            "旌旃朝朔气，笳吹夜边声。",
            "坐觉烟尘扫，秋风古北平。"
        ],
        "tags": [
            "友人",
            "送别",
            "祝愿"
        ],
        "title": "送崔融",
        "id": "25e70bc0-e40f-499e-92ff-d2c546f529a7"
    },
    {
        "author": "杜审言",
        "paragraphs": [
            "北地春光晚，边城气候寒。",
            "往来花不发，新旧雪仍残。",
            "水作琴中听，山疑画里看。",
            "自惊牵远役，艰险促征鞍。"
        ],
        "title": "经行岚州",
        "id": "926afdf1-dd5b-44a9-be3a-62dda48c07e8"
    },
    {
        "author": "杜审言",
        "paragraphs": [
            "蟋蟀期归晚，茱萸节候新。",
            "降霜青女月，送酒白衣人。",
            "高兴要长寿，卑栖隔近臣。",
            "龙沙即此地，旧俗坐为邻。"
        ],
        "title": "重九日宴江阴",
        "id": "7efe3c86-7478-46c1-9fef-aa02594af9fb"
    },
    {
        "author": "杜审言",
        "paragraphs": [
            "故节当歌守，新年把烛迎。",
            "冬氛恋虬箭，春色候鸡鸣。",
            "兴尽闻壶覆，宵阑见斗横。",
            "还将万亿寿，更谒九重城。"
        ],
        "title": "除夜有怀",
        "id": "ea021f19-e544-4b26-abaa-211a23a2e499"
    },
    {
        "author": "杜审言",
        "paragraphs": [
            "日晦随蓂荚，春情著杏花。",
            "解绅宜就水，张幕会连沙。",
            "歌管风轻度，池台日半斜。",
            "更看金谷骑，争向石崇家。"
        ],
        "title": "晦日宴游",
        "id": "5d4d8531-ec39-4bde-8f77-718cafe5432a"
    },
    {
        "author": "杜审言",
        "paragraphs": [
            "白露含明月，青霞断绛河。",
            "天街七襄转，阁道二神过。",
            "袨服锵环珮，香筵拂绮罗。",
            "年年今夜尽，机杼别情多。"
        ],
        "title": "七夕",
        "id": "4378da93-d144-4fbf-beba-45173f7d1f86"
    },
    {
        "author": "杜审言",
        "paragraphs": [
            "季冬除夜接新年，帝子王孙捧御筵。",
            "宫阙星河低拂树，殿廷灯烛上薰天。",
            "弹弦奏节梅风入，对局探钩柏酒传。",
            "欲向正元歌万寿，暂留欢赏寄春前。"
        ],
        "title": "守岁侍宴应制",
        "id": "9bfce051-60ed-46bf-9bc3-aa8b7b4f4aac"
    },
    {
        "author": "杜审言",
        "paragraphs": [
            "毘陵震泽九州通，士女欢娱万国同。",
            "伐鼓撞钟惊海上，新妆袨服照江东。",
            "梅花落处疑残雪，柳叶开时任好风。",
            "火德云官逢道泰，天长地久属年丰。"
        ],
        "title": "大酺",
        "id": "e3b5b535-b51f-4c68-8bf5-070617049ca4"
    },
    {
        "author": "杜审言",
        "paragraphs": [
            "今年游寓独游秦，愁思看春不当春。",
            "上林苑里花徒发，细柳营前叶漫新。",
            "公子南桥应尽兴，将军西第几留宾。",
            "寄语洛城风日道，明年春色倍还人。"
        ],
        "tags": [
            "思念",
            "孤独",
            "春天"
        ],
        "title": "春日京中有怀",
        "id": "9be6ee69-ac5d-4f11-ba9f-b11b277d93b1"
    },
    {
        "author": "杜审言",
        "paragraphs": [
            "分野都畿列，时乘六御均。",
            "京师旧西幸，洛道此东巡。",
            "文物驱三统，声名走百神。",
            "龙旗萦漏夕，凤辇拂钩陈。",
            "抚迹地灵古，游情皇鉴新。",
            "山追散马日，水忆钓鱼人。",
            "禹食传中使，尧樽遍下臣。",
            "省方称国阜，问道识风淳。",
            "岁晚天行吉，年丰景从亲。",
            "欢娱包历代，宇宙忽疑春。"
        ],
        "title": "扈从出长安应制",
        "id": "f79247a6-7cf2-4d27-a6d9-bc2b6727eda9"
    },
    {
        "author": "杜审言",
        "paragraphs": [
            "旅客摇边思，春江弄晚晴。",
            "烟销垂柳弱，雾卷落花轻。",
            "飞棹乘空下，回流向日平。",
            "鸟啼移几处，蝶舞乱相迎。",
            "忽叹人皆浊，堤防水至清。",
            "谷王常不让，深可戒中盈。"
        ],
        "title": "春日江津游望",
        "id": "ed0ebb3a-b2b4-4529-8070-caf23fb9633c"
    },
    {
        "author": "杜审言",
        "paragraphs": [
            "帝坐蓬莱殿，恩追社稷臣。",
            "长安遥向日，宗伯正乘春。",
            "相宅开基地，倾都送别人。",
            "行舟萦渌水，列戟满红尘。",
            "酒助欢娱洽，风催景气新。",
            "此时光乃命，谁为惜无津。"
        ],
        "title": "泛舟送郑卿入京",
        "id": "19ebf97a-e873-429e-b074-750258f377fa"
    },
    {
        "author": "杜审言",
        "paragraphs": [
            "石门千仞断，迸水落遥空。",
            "道束悬崖半，桥欹绝涧中。",
            "仰攀人屡息，直下骑才通。",
            "泥拥奔虵径，云埋伏兽丛。",
            "星躔牛斗北，地脉象牙东。",
            "开塞随行变，高深触望同。",
            "江声连骤雨，日气抱残虹。",
            "未改朱明律，先含白露风。",
            "坚贞深不惮，险澁谅难穷。",
            "有异登临赏，徒为造化功。"
        ],
        "title": "度石门山",
        "id": "75a1bf2b-7eb6-44fe-af37-f7220ae97faa"
    },
    {
        "author": "杜审言",
        "paragraphs": [
            "十年俱薄宦，万里各他方。",
            "云天断书札，风土异炎凉。",
            "太息幽兰紫，劳歌奇树黄。",
            "日疑怀叔度，夜似忆真长。",
            "北使从江表，东归在洛阳。",
            "相逢慰畴昔，相对叙存亡。",
            "草深穷巷毁，竹尽故园荒。",
            "雅节君弥固，衰颜余自伤。",
            "人事盈虚改，交游宠辱妨。",
            "雀罗争去翟，鹤氅竞寻王。",
            "思极欢娱至，朋情讵可忘。",
            "琴樽横宴席，巖谷卧词场。",
            "连骑追佳赏，城中及路傍。",
            "三川宿雨霁，四月晚花芳。",
            "复此开悬榻，宁唯入后堂。",
            "兴酣鸲鹆舞，言洽凤皇翔。",
            "高选俄迁职，严程已饬装。",
            "抚躬衔道义，携手恋辉光。",
            "玉振先推美，金铭旧所防。",
            "勿嗟离别易，行役共时康。"
        ],
        "title": "赠崔融二十韵",
        "id": "14d0288b-6a5a-454d-b12e-e802574f9d1a"
    },
    {
        "author": "杜审言",
        "paragraphs": [
            "北地寒应苦，南庭戍未归。",
            "边声乱羗笛，朔气卷戎衣。",
            "雨雪关山暗，风霜草木稀。",
            "胡兵战欲尽，虏骑猎犹肥。",
            "雁塞何时入，龙城几度围。",
            "据鞍雄劒动，插笔羽书飞。",
            "舆驾还京邑，朋游满帝畿。",
            "方期来献凯，歌舞共春辉。"
        ],
        "title": "赠苏味道",
        "id": "2aea77b5-e023-4478-bcf9-ee6ddf01a434"
    },
    {
        "author": "杜审言",
        "paragraphs": [
            "六位干坤动，三微历数迁。",
            "讴歌移火德，图谶在金天。",
            "子月开阶统，房星受命年。",
            "祯符龙马出，宝箓凤凰传。",
            "地即交风雨，都仍卜涧瀍。",
            "明堂唯御极，清庙乃尊先。",
            "不宰神功运，无为大象悬。",
            "八荒平物土，四海接人烟。",
            "已属羣生泰，犹言至道偏。",
            "玺书傍问俗，旌节近推贤。",
            "秩比司空位，官临御史员。",
            "雄词执刀笔，直谏罢楼船。",
            "国有大臣器，朝加小会筵。",
            "将行备礼乐，送别仰神仙。",
            "城阙周京转，关河陕服连。",
            "稍观汾水曲，俄指绛台前。",
            "姑射聊长望，平阳遂宛然。",
            "舜耕余草木，禹凿旧山川。",
            "昔出诸侯上，无何霸业全。",
            "中军归战敌，外府绝兵权。",
            "隐隐帝乡远，瞻瞻肃命虔。",
            "西河偃风俗，东壁挂星躔。",
            "井邑枌榆社，陵园松柏田。",
            "荣光晴掩代，佳气晓侵燕。",
            "雨霈鸿私涤，风行睿旨宣。",
            "茕嫠访疾苦，屠钓采贞坚。",
            "人乐逢刑措，时康洽赏延。",
            "赐踰秦氏级，恩倍汉家钱。",
            "拥传咸翘首，称觞竞比肩。",
            "拜迎弥道路，舞咏溢郊鄽。",
            "杀气西衡白，穷阴北暝玄。",
            "飞霜遥渡海，残月迥临边。",
            "缅邈朝廷问，周流朔塞旋。",
            "兴来探马策，俊发抱龙泉。",
            "学总八千卷，文倾三百篇。",
            "澄清得使者，作颂有人焉。",
            "莫以崇班阂，而云胜托捐。",
            "伟材何磊落，陋质几翩翾。",
            "江海宁为让，巴渝转自牵。",
            "一闻歌圣道，助曲荷陶甄。"
        ],
        "title": "和李大夫嗣真奉使存抚河东",
        "id": "58447b81-6032-4ef6-ade1-2fd3fefe0a89"
    },
    {
        "author": "杜审言",
        "paragraphs": [
            "知君书记本翩翩，为许从戎赴朔边。",
            "红粉楼中应计日，燕支山下莫经年。"
        ],
        "title": "赠苏绾书记",
        "id": "fcda09e6-2d91-449a-8ef2-2a996746a9ce"
    },
    {
        "author": "杜审言",
        "paragraphs": [
            "迟日园林悲昔游，今春花鸟作边愁。",
            "独怜京国人南窜，不似湘江水北流。"
        ],
        "tags": [
            "春天",
            "抒情",
            "即景抒情",
            "怅惘"
        ],
        "title": "渡湘江",
        "id": "2adf2ec4-c087-4b64-8eb0-ce60b10ce54c"
    },
    {
        "author": "杜审言",
        "paragraphs": [
            "红粉青娥暎楚云，桃花马上石榴帬。",
            "罗敷独向东方去，谩学他家作使君。"
        ],
        "title": "戏赠赵使君美人",
        "id": "6ba1c9a5-409c-461e-b8a2-1408a4590e4c"
    },
    {
        "author": "董思恭",
        "paragraphs": [
            "大妇裁纨素，中妇弄明珰。",
            "小妇多姿态，登楼红粉妆。",
            "丈人且安坐，初日渐流光。"
        ],
        "title": "三妇艳",
        "id": "772fe6c9-b1e8-4b96-952b-abe4b4f9b4a7"
    },
    {
        "author": "董思恭",
        "paragraphs": [
            "野郊怆新别，河桥非旧饯。",
            "惨日映峰沈，愁云随盖转。",
            "哀笳时断续，悲旌乍舒卷。",
            "望望情何极，浪浪泪空泫。",
            "无复昔时人，芳春共谁遣。"
        ],
        "title": "感怀",
        "id": "4304996f-9598-4419-9fb5-4eeeaf762d64"
    },
    {
        "author": "董思恭",
        "paragraphs": [
            "暮景斜芳殿，年华丽绮宫。",
            "寒辞去冬雪，暖带入春风。",
            "阶馥舒梅素，盘花卷烛红。",
            "共欢新故岁，迎送一宵中。"
        ],
        "tags": [
            "闲适",
            "春节"
        ],
        "title": "守岁二首 一",
        "id": "c19cf735-ff9e-4a31-a731-bf2db25bf91c"
    },
    {
        "author": "董思恭",
        "paragraphs": [
            "岁阴穷暮纪，献节启新芳。",
            "冬尽今宵促，年开明日长。",
            "冰销出镜水，梅散入风香。",
            "对此欢终宴，倾壶待曙光。"
        ],
        "title": "守岁二首 二",
        "id": "1b37135d-0c99-4f1e-872b-5a88d9c74b5a"
    },
    {
        "author": "董思恭",
        "paragraphs": [
            "新年犹尚小，那堪远聘秦。",
            "裾衫霑马汗，眉黛染胡尘。",
            "举眼无相识，路逢皆异人。",
            "唯有梅将李，犹带故乡春。"
        ],
        "title": "昭君怨二首 一",
        "id": "da230f09-1dbc-4999-b819-26c94ca9daa5"
    },
    {
        "author": "董思恭",
        "paragraphs": [
            "琵琶马上弹，行路曲中难。",
            "汉月正南远，燕山直北寒。",
            "髻鬟风拂乱，眉黛雪霑残。",
            "斟酌红颜改，徒劳握镜看。"
        ],
        "title": "昭君怨二首 二",
        "id": "5d982b4a-8584-4c3a-8e4d-b860d5c37949"
    },
    {
        "author": "董思恭",
        "paragraphs": [
            "沧海十枝晖，悬圃重轮庆。",
            "蕣华发晨楹，菱彩飜朝镜。",
            "忽遇惊风飘，自有浮云映。",
            "更也人皆仰，无待挥戈正。"
        ],
        "title": "咏日",
        "id": "1813c627-8c26-4f33-ae10-05c1e1f2d7fe"
    },
    {
        "author": "董思恭",
        "paragraphs": [
            "北堂未安寝，西园聊骋望。",
            "玉户照罗帏，珠轩明绮障。",
            "别客长安道，思妇高楼上。",
            "所愿君莫违，清风时可访。"
        ],
        "title": "咏月",
        "id": "de56b03d-02f9-4d82-b2da-166771890344"
    },
    {
        "author": "董思恭",
        "paragraphs": [
            "历历东井舍，昭昭右掖垣。",
            "云际龙文出，池中鸟色飜。",
            "流辉下月路，坠影入河源。",
            "方知颍川集，别有太丘门。"
        ],
        "title": "咏星",
        "id": "4a914fb3-5571-4822-b95a-e64a0d2853e9"
    },
    {
        "author": "董思恭",
        "paragraphs": [
            "萧萧度阊阖，习习下庭闱。",
            "花蝶自飘舞，兰蕙生光辉。",
            "相乌正举翼，退鹢已惊飞。",
            "方从列子御，更逐浮云归。"
        ],
        "title": "咏风",
        "id": "f433cb66-864d-48c9-b8f9-55ebc3525f29"
    },
    {
        "author": "董思恭",
        "paragraphs": [
            "帝乡白云起，飞盖上天衢。",
            "带月绮罗映，从风枝叶敷。",
            "参差过层阁，倏忽下苍梧。",
            "因风望既远，安得久踟蹰。"
        ],
        "title": "咏云",
        "id": "c0376bb0-4c4c-44c1-8519-2cae57fce8ae"
    },
    {
        "author": "董思恭",
        "paragraphs": [
            "天山飞雪度，言是落花朝。",
            "惜哉不我与，萧索从风飘。",
            "鲜洁凌纨素，纷糅下枝条。",
            "良时竟何在，坐见容华销。"
        ],
        "title": "咏雪",
        "id": "0143fea2-a4f4-4d32-a476-dec38620e82b"
    },
    {
        "author": "董思恭",
        "paragraphs": [
            "夜色凝仙掌，晨甘下帝庭。",
            "不觉九秋至，远向三危零。",
            "芦渚花初白，葵园叶尚青。",
            "晞阳一洒惠，方愿益沧溟。"
        ],
        "title": "咏露",
        "id": "ec12a9f1-97aa-4a5f-83dc-f19622ec37a4"
    },
    {
        "author": "董思恭",
        "paragraphs": [
            "苍山寂已暮，翠观黯将沈。",
            "终南晨豹隐，巫峡夜猿吟。",
            "天寒气不歇，景晦色方深。",
            "待访公超市，将予赴华阴。"
        ],
        "title": "咏雾",
        "id": "a171b0d9-ffc7-4bdc-89ce-e6075754394b"
    },
    {
        "author": "董思恭",
        "paragraphs": [
            "春暮萍生早，日落雨飞余。",
            "横彩分长汉，倒色媚清渠。",
            "梁前朝影出，桥上晚光舒。",
            "愿逐旌旗转，飘飘侍直庐。"
        ],
        "title": "咏虹",
        "id": "77ae50af-e0a1-44f5-9d40-b319a0549ea5"
    },
    {
        "author": "董思恭",
        "paragraphs": [
            "禁苑春光丽，花蹊几树装。",
            "缀条深浅色，点露参差光。",
            "向日分千笑，迎风共一香。",
            "如何仙岭侧，独秀隐遥芳。"
        ],
        "title": "咏桃",
        "id": "03d41a55-1682-4cb4-8635-dba61d512367"
    },
    {
        "author": "董思恭",
        "paragraphs": [
            "盘根植瀛渚，交干横倚天。",
            "舒华光四海，卷叶荫山川。"
        ],
        "title": "咏李",
        "id": "b77f6dda-ffc5-496a-b66c-ed7bff6ae4a6"
    },
    {
        "author": "董思恭",
        "paragraphs": [
            "上弦明月半，激箭流星远。",
            "落雁带书惊，啼猿映枝转。"
        ],
        "title": "咏弓",
        "id": "90b3dcc4-2242-40a0-95d9-a426f7892037"
    },
    {
        "author": "董思恭",
        "paragraphs": [
            "半月无双影，金花有四时。",
            "摧藏千里态，掩抑几重悲。",
            "促节萦红袖，清音满翠帷。",
            "驶弹风响急，缓曲钏声迟。",
            "空余关陇恨，因此代相思。"
        ],
        "title": "咏琵琶",
        "id": "3b2d68dd-6800-4f46-8ab5-50c1e380082d"
    },
    {
        "author": "刘允济",
        "paragraphs": [
            "龟山帝始营，龙门禹初凿。",
            "出入经变化，俯仰凭寥廓。",
            "未若兹山功，连延竝巫霍。",
            "东北疏艮象，西南距坤络。",
            "宏阜自郁盘，高标复回薄。",
            "势入柴桑渚，阴开彭蠡壑。",
            "九江杳无际，七泽纷相错。",
            "云雨散吴会，风波腾鄬鄀。",
            "迹随造化久，利与干坤博。",
            "肸蠁精气通，纷纶潜怪作。",
            "石渠忽见践，金房安可托。",
            "地入天子都，巖有仙人药。",
            "二门几迢遰，三宫何儵爚。",
            "咫尺穷杳冥，跬步皆恬漠。",
            "仙才惊羽翰，幽居静龙蠖。",
            "明牧振雄词，棣华殊灼灼。",
            "盛业匡西夏，深谋赞禹亳。",
            "黄云覆鼎飞，绛气横川跃。",
            "佐历符贤运，人期茂天爵。",
            "礼乐富垂髫，诗书成舞勺。",
            "清辉靖嵒电，利器腾霜锷。",
            "游圣挹衢尊，邻畿恭木铎。",
            "巖仞包武侯，波澜控文若。",
            "旋闻刈薪楚，遽覩升葵藿。",
            "稷契序揆图，良平公辅略。",
            "重地资出守，英藩谅求瘼。",
            "豫章观伟材，江州访灵崿。",
            "阳岫晓氛氲，阴崖暮萧索。",
            "潜伏屡黥奔，雄飞更鸷搏。",
            "惊𤢹透烟霞，腾猿乱枝格。",
            "故园有归梦，他山飞赏乐。",
            "帝乡徒可游，湟涧终旅泊。",
            "景物观淮海，云霄望河洛。",
            "城阙紫微星，图书玄扈阁。",
            "神功多粉缋，元气犹斟酌。",
            "丞相下南宫，将军趋北落。",
            "横簪竝附蝉，列鼎俱调鹤。",
            "四郊时迷路，五月先投龠。",
            "池榭宣琼管，风花乱珠箔。",
            "旧游劳梦寐，新知无悦乐。",
            "天寒欲赠言，岁暮期交约。",
            "夜琴清玉柱，秋灰变缇幕。",
            "风云动翰林，宫征调文籥。",
            "言泉激为浪，思绪飞成缴。",
            "千里辉珠玑，五采含丹雘。",
            "钟鼓旋惊鷃，瑾瑜俄抵鹊。",
            "窃价慙庸怠，叨声逾寂莫。",
            "长望限南溟，居然翳东郭。"
        ],
        "title": "经庐岳回望江州想洛川有作",
        "id": "80a62573-63b4-45f1-a215-83d09ba61a3b"
    },
    {
        "author": "刘允济",
        "paragraphs": [
            "昔在龙门侧，谁想凤鸣时。",
            "雕琢今为器，宫商不自持。",
            "巴人缓疎节，楚客弄繁丝。",
            "欲作高张引，飜成下调悲。"
        ],
        "title": "咏琴",
        "id": "d1e47e2b-1e63-44fe-a5e3-6ca0e1f4aa27"
    },
    {
        "author": "刘允济",
        "paragraphs": [
            "玉关芳信断，兰闺锦字新。",
            "愁来好自抑，念切已含嚬。",
            "虚牖风惊梦，空牀月厌人。",
            "归期倘可促，勿度柳园春。"
        ],
        "title": "怨情",
        "id": "5d76fc64-ca0d-4a79-b14e-005502fcd939"
    },
    {
        "author": "刘允济",
        "paragraphs": [
            "凄凉徒见日，冥寞讵知年。",
            "魂兮不可问，应为直如弦。"
        ],
        "title": "见道边死人",
        "id": "966b0c06-1f75-4417-8f02-ae68a6f1d618"
    },
    {
        "author": "邵大震",
        "paragraphs": [
            "九月九日望遥空，秋水秋天生夕风。",
            "寒雁一向南去远，游人几度菊花丛。"
        ],
        "tags": [
            "恒山"
        ],
        "title": "九日登玄武山旅眺",
        "id": "83397093-44b2-41c1-a254-9a3490f47b6e"
    },
    {
        "author": "辛常伯",
        "paragraphs": [
            "君不见封狐雄虺自成羣，凭深负固结妖氛。",
            "玉玺分兵征恶少，金坛授律动将军。",
            "将军拥麾宣庙略，战士横戈静夷落。",
            "长驱一息背铜梁，直指三危登劒阁。",
            "阁道岧峣起戍楼，劒门遥裔俯灵丘。",
            "邛关九折无平路，江水双源有急流。",
            "征役无期返，他乡岁华晚。",
            "杳杳丘陵出，苍苍林薄远。",
            "途危紫盖峰，路涩青泥坂。",
            "去去指哀牢，行行入不毛。",
            "绝壁千里险，连山四望高。",
            "中外分区宇，夷夏殊风土。",
            "交阯枕南荒，昆弥临北户。",
            "川原饶毒雾，谿谷多霪雨。",
            "行潦四时流，崩查千岁古。",
            "漂梗飞蓬不暂安，扪萝引葛陟危峦。",
            "昔时闻道从军乐，今日方知行路难。",
            "沧江绿水东流驶，炎州丹徼南中地。",
            "南中南斗映星河，秦关秦塞阻烟波。",
            "三春边地风光少，五月泸川瘴疠多。",
            "朝驱疲斥候，夕息倦樵歌。",
            "向月弯繁弱，连星转太阿。",
            "重义轻生怀一顾，东伐西征凡几度。",
            "夜夜朝朝斑鬓新，年年岁岁戎衣故。",
            "灞城隅，滇池水。",
            "天涯望转积，地际行无已。",
            "徒觉炎凉节物非，不知关山千万里。",
            "弃置勿重陈，重陈多苦辛。",
            "且悦清笳梅柳曲，讵忆芳园桃李人。",
            "绛节红旗分日羽，丹心白刃酬明主。",
            "但令一被君王知，谁惮三边征战苦。",
            "行路难，岐路几千端。",
            "无复归云凭短翰，空余望日想长安。"
        ],
        "title": "军中行路难",
        "id": "455875de-13ca-4546-bc21-f048af541d2d"
    },
    {
        "author": "姚崇",
        "paragraphs": [
            "二室三涂光地险，均霜揆日处天中。",
            "石泉石镜恒留月，山鸟山花竞逐风。",
            "周王久谢瑶池赏，汉主悬慙玉树宫。",
            "别有祥烟伴佳气，能随轻辇共葱葱。"
        ],
        "title": "奉和圣制夏日游石淙山",
        "id": "457c68c1-8ab5-436e-a7fd-901e044ff05c"
    },
    {
        "author": "姚崇",
        "paragraphs": [
            "游豫停仙跸，登临对晚晴。",
            "川凫连倒影，巖鸟应虚声。",
            "野奏风成曲，山居云作缨。",
            "今朝丘壑上，高兴小蓬瀛。"
        ],
        "title": "故洛阳城侍宴应制",
        "id": "68c6f2e7-abc0-471c-9351-6d711e64f3c3"
    },
    {
        "author": "姚崇",
        "paragraphs": [
            "南山开宝历，北渚对芳蹊。",
            "的历风梅度，参差露草低。",
            "尧樽临上席，舜乐下前溪。",
            "任重由来醉，乘酣志转迷。"
        ],
        "title": "春日洛阳城侍宴",
        "id": "878d2299-db2f-4e38-bcab-f370f637bd6e"
    },
    {
        "author": "姚崇",
        "paragraphs": [
            "明月有余鉴，羁人殊未安。",
            "桂含秋树晚，波入夜池寒。",
            "灼灼云枝净，光光草露团。",
            "所思迷所在，长望独长叹。"
        ],
        "title": "秋夜望月",
        "id": "713514a9-9744-4c9d-be03-8197ce2e2c6c"
    },
    {
        "author": "姚崇",
        "paragraphs": [
            "夜渚带浮烟，苍茫晦远天。",
            "舟轻不觉动，缆急始知牵。",
            "听草遥寻岸，闻香暗识莲。",
            "唯看孤帆影，常似客心悬。"
        ],
        "title": "夜渡江",
        "id": "7973312c-4db5-481e-9b03-41457658f413"
    },
    {
        "author": "姚崇",
        "paragraphs": [
            "恭闻帝里生灵沼，应报明君鼎业新。",
            "既协翠泉光宝命，还符白水出真人。",
            "此时舜海潜龙跃，此地尧河带马巡。",
            "独有前池一小雁，叨承旧惠入天津。"
        ],
        "title": "奉和圣制龙池篇",
        "id": "19697728-2d26-4021-bd5d-9a509addd964"
    },
    {
        "author": "姚崇",
        "paragraphs": [
            "扇掩将雏曲，钗承堕马鬟。"
        ],
        "title": "句",
        "id": "0beb441d-401f-41db-a962-37d96107e401"
    },
    {
        "author": "宋璟",
        "paragraphs": [
            "丞相邦之重，非贤谅不居。",
            "老臣慵且惫，何德以当诸。",
            "厚秩先为忝，崇班复此除。",
            "太常陈礼乐，中掖降簪裾。",
            "圣酒山河润，仙文象纬舒。",
            "冒恩怀宠锡，陈力省空虚。",
            "郭隗慙无骏，冯谖媿有鱼。",
            "不知周勃者，荣幸定何如。"
        ],
        "title": "奉和御制璟与张说源干曜同日上官命宴都堂赐诗应制",
        "id": "dd5e3176-7951-4a02-8f9b-67a32b879f47"
    },
    {
        "author": "宋璟",
        "paragraphs": [
            "侍饮终酺会，承恩续胜游。",
            "戴天惟庆幸，选地即殊尤。",
            "北向祗双阙，南临赏一丘。",
            "曲江新溜暖，上苑杂花稠。",
            "亹亹韶弦屡，戋戋贲帛周。",
            "醉归填畛陌，荣耀接轩裘。"
        ],
        "title": "奉和圣制同二相已下羣官乐游园宴",
        "id": "2738f200-69ab-4c8d-a601-3db0dc2a5b83"
    },
    {
        "author": "宋璟",
        "paragraphs": [
            "帝道薄存兵，王师尚有征。",
            "是关司马法，爰命总戎行。",
            "画阃崇威信，分麾盛宠荣。",
            "聚观方结辙，出祖遂倾城。",
            "圣酒江河润，天词象纬明。",
            "德风边草偃，胜气朔云平。",
            "宰国推良器，为军挹壮声。",
            "至和常得体，不战即亡精。",
            "以智泉宁竭，其徐海自清。",
            "迟还庙堂坐，赠别故人情。"
        ],
        "title": "奉和圣制送张说巡边",
        "id": "24456bc4-6c68-403d-add5-c457d96d939e"
    },
    {
        "author": "宋璟",
        "paragraphs": [
            "秦地雄西夏，幷州近北胡。",
            "禹行山启路，舜在邑为都。",
            "忽视寒暄隔，深思险易殊。",
            "四时宗伯叙，六义宰臣铺。",
            "征作宫常应，星环日每纡。",
            "盛哉逢道合，良以致亨衢。"
        ],
        "title": "奉和圣制荅张说扈从南出雀鼠谷",
        "id": "53d0c581-0e12-44e7-9ccf-7dc0cd15ef43"
    },
    {
        "author": "宋璟",
        "paragraphs": [
            "回銮下蒲坂，飞斾指秦京。",
            "雒上黄云送，关中紫气迎。",
            "霞朝看马色，月晓听鸡鸣。",
            "防拒连山险，长桥压水平。",
            "省方知化洽，察俗觉时清。",
            "天下长无事，空余襟带名。"
        ],
        "title": "蒲津迎驾",
        "id": "ff89bf17-7bc1-4cfa-9ae1-780480585dc3"
    },
    {
        "author": "宋璟",
        "paragraphs": [
            "我望风烟接，君行霰雪飞。",
            "园亭若有送，杨柳最依依。"
        ],
        "title": "送苏尚书赴益州",
        "id": "a8df3232-510b-4e12-9bdf-ffbb10e3842d"
    },
    {
        "author": "苏味道",
        "paragraphs": [
            "温液吐涓涓，跳波急应弦。",
            "簪裾承睿赏，花柳发韶年。",
            "圣酒千钟洽，宸章七曜悬。",
            "微臣从此醉，还似梦钧天。"
        ],
        "title": "初春行宫侍宴应制",
        "id": "906a6a83-5bcd-4def-bb92-4de4ba2f17a4"
    },
    {
        "author": "苏味道",
        "paragraphs": [
            "崇朝遘行雨，薄晚屯密云。",
            "缘阶起素沫，竟水聚圆文。",
            "河柳低未举，山花落已芬。",
            "清尊久不荐，淹留遂待君。"
        ],
        "title": "单于川对雨二首 一",
        "id": "ba41f5b3-0724-4b6b-92ce-053736997079"
    },
    {
        "author": "苏味道",
        "paragraphs": [
            "飞雨欲迎旬，浮云已送春。",
            "还从濯枝后，来应洗兵辰。",
            "气合龙祠外，声过鲸海滨。",
            "伐邢知有属，已见静边尘。"
        ],
        "title": "单于川对雨二首 二",
        "id": "0ddedd95-afc8-4aea-9391-a26facab3ba1"
    },
    {
        "author": "苏味道",
        "paragraphs": [
            "火树银花合，星桥铁锁开。",
            "暗尘随马去，明月逐人来。",
            "游伎皆秾李，行歌尽落梅。",
            "金吾不禁夜，玉漏莫相催。"
        ],
        "tags": [
            "节日",
            "元宵节",
            "元宵"
        ],
        "title": "正月十五夜",
        "id": "89f42555-6e9c-4dc6-83fb-43ab4d4078d8"
    },
    {
        "author": "苏味道",
        "paragraphs": [
            "氤氲起洞壑，遥裔匝平畴。",
            "乍似含龙劒，还疑映蜃楼。",
            "拂林随雨密，度径带烟浮。",
            "方谢公超步，终从彦辅游。"
        ],
        "title": "咏雾",
        "id": "88077fb4-9f1a-4297-acee-43a8384aec75"
    },
    {
        "author": "苏味道",
        "paragraphs": [
            "纡余带星渚，窈窕架天浔。",
            "空因壮士见，还共美人沈。",
            "逸照含良玉，神花藻瑞金。",
            "独留长劒彩，终负昔贤心。"
        ],
        "title": "咏虹",
        "id": "805134d3-3d71-496b-a4ae-08e6871461ec"
    },
    {
        "author": "苏味道",
        "paragraphs": [
            "金祇暮律尽，玉女暝氛归。",
            "孕冷随钟彻，飘华逐劒飞。",
            "带日浮寒影，乘风进晚威。",
            "自有贞筠质，宁将庶草腓。"
        ],
        "title": "咏霜",
        "id": "0a73ae7a-1c7a-4cf9-9672-21f862e10993"
    },
    {
        "author": "苏味道",
        "paragraphs": [
            "玲珑映玉槛，澄澈泻银牀。",
            "流声集孔雀，带影出羵羊。",
            "桐落秋蛙散，桃舒春锦芳。",
            "帝力终何有，机心庶此忘。"
        ],
        "title": "咏井",
        "id": "c684ee9b-bc8e-4200-95ea-99111a47a544"
    },
    {
        "author": "苏味道",
        "paragraphs": [
            "济北甄神贶，河西濯锦文。",
            "声应天池雨，影触岱宗云。",
            "燕归犹可候，羊起自成羣。",
            "何当握灵髓，高枕绝嚣氛。"
        ],
        "tags": [
            "泰山"
        ],
        "title": "咏石",
        "id": "a2880bfc-d719-4112-996d-1966277498af"
    },
    {
        "author": "苏味道",
        "paragraphs": [
            "绿绮膺河检，清坛俯洛滨。",
            "天旋俄制跸，孝享属严禋。",
            "陟配光三祖，怀柔洎百神。",
            "雾开中道日，雪歛属车尘。",
            "预奉咸英奏，长歌亿万春。"
        ],
        "title": "奉和受图温洛应制",
        "id": "c0588e68-3c28-4e1c-8556-9bddc9ba72e2"
    },
    {
        "author": "苏味道",
        "paragraphs": [
            "振鹭齐飞日，迁莺远听闻。",
            "明光共待漏，清鉴各披云。",
            "喜得廊庙举，嗟为台阁分。",
            "故林怀柏悦，新幄阻兰薰。",
            "冠去神羊影，车迎瑞雉羣。",
            "远从南斗外，遥仰列星文。"
        ],
        "title": "使岭南闻崔马二御史竝拜台郎",
        "id": "27f060ee-5220-495a-b43d-6f89453947f7"
    },
    {
        "author": "苏味道",
        "paragraphs": [
            "故事推三独，兹辰对两闱。",
            "夕鸦共鸣舞，屈草接芳菲。",
            "盛府持清橐，殊章动绣衣。",
            "风连台阁起，霜就简书飞。",
            "凛凛当朝色，行行满路威。",
            "惟当击隼去，复覩落雕归。"
        ],
        "title": "赠封御史入台",
        "id": "fb93bbef-9711-4f55-bf3d-f382d85d88f8"
    },
    {
        "author": "苏味道",
        "paragraphs": [
            "薄游忝霜署，直指戒冰心。",
            "荔浦方南纪，蘅臯暂北临。",
            "山晴关塞断，川暮广城阴。",
            "场圃通圭甸，沟塍碍石林。",
            "野童来捃拾，田叟去讴吟。",
            "蟋蟀秋风起，蒹葭晚露深。",
            "帝城犹郁郁，征传几骎骎。",
            "回忆披书地，劳歌谢所钦。"
        ],
        "title": "始背洛城秋郊瞩目奉怀台中诸侍御",
        "id": "9da52e35-eb50-406d-a1eb-88f45e693fc3"
    },
    {
        "author": "苏味道",
        "paragraphs": [
            "江路一悠哉，滔滔九派来。",
            "远潭昏似雾，前浦沸成雷。",
            "鳞介多潜育，渔商几溯洄。",
            "风摇蜀柹下，日照楚萍开。",
            "近漱湓城曲，斜吹蠡泽隈。",
            "锡龟犹入贡，浮兽罢为灾。",
            "津吏挥桡疾，邮童整传催。",
            "归心讵可问，为视落潮回。"
        ],
        "title": "九江口南济北接蕲春南与浔阳岸",
        "id": "42ee2e20-8a95-4add-b947-eaf2136cc75a"
    },
    {
        "author": "苏味道",
        "paragraphs": [
            "藩戚三雍暇，禅居二室隈。",
            "忽闻从桂苑，移步践花台。",
            "敏学推多艺，高谈属辩才。",
            "是非宁滞著，空有掠嫌猜。",
            "五行幽机畅，三蕃妙键开。",
            "味同甘露洒，香似逆风来。",
            "砌古留方石，池清辨烧灰。",
            "人寻鹤洲返，月逐虎谿回。",
            "企躅瞻飞盖，攀游想渡杯。",
            "愿陪为善乐，从此去尘埃。"
        ],
        "title": "和武三思于天中寺寻复礼上人之作",
        "id": "442e9d73-2d33-4a4b-992e-0b66097aada9"
    },
    {
        "author": "苏味道",
        "paragraphs": [
            "琱舆藻衞拥千官，仙洞灵谿访九丹。",
            "隐暧源花迷近路，参差岭竹扫危坛。",
            "重崖对耸霞文駮，瀑水交飞雨气寒。",
            "天洛宸襟有余兴，裴回周矖驻归銮。"
        ],
        "title": "嵩山石淙侍宴应制",
        "id": "3bb5db63-ce70-4f82-8e40-8aad78ae0f4b"
    },
    {
        "author": "郭震",
        "paragraphs": [
            "君不见昆吾铁冶飞炎烟，红光紫气俱赫然。",
            "良工锻炼凡几年，铸得宝劒名龙泉。",
            "龙泉颜色如霜雪，良工咨嗟叹奇绝。",
            "琉璃玉匣吐莲花，错镂金环映明月。",
            "正逢天下无风尘，幸得周防君子身。",
            "精光黯黯青蛇色，文章片片绿龟鳞。",
            "非直结交游侠子，亦曾亲近英雄人。",
            "何言中路遭弃捐，零落漂沦古狱边。",
            "虽复尘埋无所用，犹能夜夜气冲天。"
        ],
        "tags": [
            "托物言志",
            "豪放",
            "豪放词"
        ],
        "title": "古劒篇",
        "id": "9466b4fb-2f61-4f56-af76-5fc24469b059"
    },
    {
        "author": "郭震",
        "paragraphs": [
            "塞外虏尘飞，频年出武威。",
            "死生随玉劒，辛苦向金微。",
            "久戍人将老，长征马不肥。",
            "仍闻酒泉郡，已合数重围。"
        ],
        "title": "塞上",
        "id": "aa7c2c85-55c8-4d54-ab13-8f3fb6251fc5"
    },
    {
        "author": "郭震",
        "paragraphs": [
            "俗吏三年何足论，每将荣辱在朝昏。",
            "才微易向风尘老，身贱难酬知己恩。",
            "御苑残莺啼落日，黄山细雨湿归轩。",
            "回首汉家丞相府，昨来谁得扫重门。"
        ],
        "tags": [
            "黄山"
        ],
        "title": "寄刘校书",
        "id": "febe0eae-d6fd-4069-a337-d8dd9538c0b1"
    },
    {
        "author": "郭震",
        "paragraphs": [
            "太子擅元良，宫臣命伟长。",
            "除荣辞会府，直宿总书坊。",
            "露湿幽巖桂，风吹便坐桑。",
            "阁连云一色，池带月重光。",
            "叶死兰无气，荷枯水不香。",
            "遥闻秋兴作，言是晋中郎。"
        ],
        "title": "同徐员外除太子舍人寓直之作",
        "id": "62f5584b-1083-4d0b-8fcd-16a80d900658"
    },
    {
        "author": "郭震",
        "paragraphs": [
            "江水春沈沈，上有双竹林。",
            "竹叶坏水色，郎亦坏人心。"
        ],
        "tags": [
            "爱情"
        ],
        "title": "春江曲",
        "id": "d0ac00b2-92fa-4328-8db2-104d83d9a050"
    },
    {
        "author": "郭震",
        "paragraphs": [
            "自嫁单于国，长衔汉掖悲。",
            "容颜日憔悴，有甚画图时。"
        ],
        "title": "王昭君三首 一",
        "id": "f1216559-15db-45c2-bb26-b812e75bda8d"
    },
    {
        "author": "郭震",
        "paragraphs": [
            "厌践冰霜域，嗟为边塞人。",
            "思从漠南猎，一见汉家尘。"
        ],
        "title": "王昭君三首 二",
        "id": "ef9709b2-7956-4287-b3c5-666afb861638"
    },
    {
        "author": "郭震",
        "paragraphs": [
            "闻有南河信，传言杀画师。",
            "始知君念重，更肯惜蛾眉。"
        ],
        "title": "王昭君三首 三",
        "id": "98700c77-b793-4936-8930-3c7f92e64ff6"
    },
    {
        "author": "郭震",
        "paragraphs": [
            "陌头杨柳枝，已被春风吹。",
            "妾心正断绝，君怀那得知。"
        ],
        "title": "子夜四时歌六首 春歌 一",
        "id": "fc2b73ee-d1ee-46c3-9e18-e1b686eb73b3"
    },
    {
        "author": "郭震",
        "paragraphs": [
            "青楼含日光，绿池起风色。",
            "赠子同心花，殷勤此何极。"
        ],
        "title": "子夜四时歌六首 春歌 二",
        "id": "fc751db7-c7cb-4162-af48-426a19260707"
    },
    {
        "author": "郭震",
        "paragraphs": [
            "邀欢空伫立，望美频回顾。",
            "何时复采菱，江中密相遇。"
        ],
        "title": "子夜四时歌六首 秋歌 一",
        "id": "895e7596-5915-4c85-b423-6ac0dfe50c7a"
    },
    {
        "author": "郭震",
        "paragraphs": [
            "辟恶茱萸囊，延年菊花酒。",
            "与子结绸缪，丹心此何有。"
        ],
        "title": "子夜四时歌六首 秋歌 二",
        "id": "b60f1d3b-accb-4a4b-ad54-822b34e508c7"
    },
    {
        "author": "郭震",
        "paragraphs": [
            "北极严气升，南至温风谢。",
            "调丝竞短歌，拂枕怜长夜。"
        ],
        "title": "子夜四时歌六首 冬歌 一",
        "id": "51cb95ca-86e1-4685-aa0f-29e68ca46d64"
    },
    {
        "author": "郭震",
        "paragraphs": [
            "帷横双翡翠，被卷两鸳鸯。",
            "婉态不自得，宛转君王牀。"
        ],
        "title": "子夜四时歌六首 冬歌 二",
        "id": "b6a14d98-8edb-461f-ad57-a894630ce352"
    },
    {
        "author": "郭震",
        "paragraphs": [
            "二月芳游始，开轩望晓池。",
            "绿兰日吐叶，红蘂向盈枝。",
            "柳色行将改，君心幸莫移。",
            "阳春遽多意，唯愿两人知。"
        ],
        "title": "二月乐游诗",
        "id": "bcafdc4a-26a8-4dfd-88cd-26f72992eda3"
    },
    {
        "author": "郭震",
        "paragraphs": [
            "十月严阴盛，霜气下玉台。",
            "罗衣羞自解，绮帐待君开。",
            "银箭更筹缓，金炉香气来。",
            "愁仍夜未几，已使炭成灰。"
        ],
        "title": "十月乐游诗",
        "id": "ae6e1a23-7e8f-416d-be1a-f2475e1dc9ac"
    },
    {
        "author": "郭震",
        "paragraphs": [
            "秋风凛凛月依依，飞过高梧影里时。",
            "暗处若教同众类，世间争得有人知。"
        ],
        "title": "萤",
        "id": "8933ff79-8c52-4a93-822f-e9527aca2c0e"
    },
    {
        "author": "郭震",
        "paragraphs": [
            "愁杀离家未达人，一声声到枕前闻。",
            "苦吟莫向朱门里，满耳笙歌不听君。"
        ],
        "title": "蛩",
        "id": "1754c635-af53-4699-945e-ef1ebf8fa9de"
    },
    {
        "author": "郭震",
        "paragraphs": [
            "聚散虚空去复还，野人闲处倚筇看。",
            "不知身是无根物，蔽月遮星作万端。"
        ],
        "title": "云",
        "id": "cc434ecd-0adc-4706-9218-de42a7f0d2d1"
    },
    {
        "author": "郭震",
        "paragraphs": [
            "纵无汲引味清澄，冷浸寒空月一轮。",
            "凿处若教当要路，为君常济往来人。"
        ],
        "title": "野井",
        "id": "fd313e15-7845-4a24-be5f-34cd951f110a"
    },
    {
        "author": "郭震",
        "paragraphs": [
            "开花空道胜于草，结实何曾济得民。",
            "却笑野田禾与黍，不闻弦管过青春。"
        ],
        "title": "米囊花",
        "id": "da206264-d011-43ba-8b09-800ce616904b"
    },
    {
        "author": "郭震",
        "paragraphs": [
            "艳拂衣襟蘂拂杯，遶枝闲共蝶徘徊。",
            "春风满目还惆怅，半欲离披半未开。"
        ],
        "title": "惜花",
        "id": "38b96fe2-4196-4a9d-9b80-2862e38376fd"
    },
    {
        "author": "郭震",
        "paragraphs": [
            "脸腻香薰似有情，世间何物比轻盈。",
            "湘妃雨后来池看，碧玉盘中弄水晶。"
        ],
        "title": "莲花",
        "id": "31bf5ad5-1a86-4866-9c6d-fc7a4aeee90b"
    },
    {
        "author": "田游巖",
        "paragraphs": [
            "信彼称灵石，居然狎遁栖。",
            "裴回承翠巘，斌驳带深谿。",
            "夕阴起层岫，清景半虹霓。",
            "风来应啸阮，波动可琴嵇。",
            "仆也颍阳客，望彼空思齐。",
            "傥见山人至，簪嵩且杖藜。"
        ],
        "title": "弘农清巖曲有磐石可坐宋十一每拂拭待余寄诗赠之",
        "id": "cda42a70-1158-4d7e-a1de-b7580ff210cb"
    },
    {
        "author": "王无竞",
        "paragraphs": [
            "日云暮兮下嵩山，路连绵兮树石间。",
            "出谷口兮见明月，心裴回兮不能还。"
        ],
        "title": "和宋之问下山歌",
        "id": "1459fba3-9168-4084-a1b4-07a2f567f1d1"
    },
    {
        "author": "王无竞",
        "paragraphs": [
            "秦世筑长城，长城无极已。",
            "暴兵四十万，兴工九千里。",
            "死人如乱麻，白骨相撑委。",
            "殚弊未云悟，穷毒岂知止。",
            "胡尘未北灭，楚兵遽东起。",
            "六国复嚣嚣，两龙鬬觺觺。",
            "卯金竟握谶，反璧俄沦祀。",
            "仁义寝邦国，狙暴行终始。",
            "一旦咸阳宫，翻为汉朝市。"
        ],
        "title": "北使长城",
        "id": "e82528ac-67d2-4f16-b739-e93558f132b1"
    },
    {
        "author": "王无竞",
        "paragraphs": [
            "凤台何逶迤，嬴女管参差。",
            "一旦彩云至，身去无还期。",
            "遗曲此台上，世人多学吹。",
            "一吹一落泪，至今怜玉姿。"
        ],
        "title": "凤台曲",
        "id": "2e4b1b0b-32ba-4b99-b3dd-8a20ae5bba4a"
    },
    {
        "author": "王无竞",
        "paragraphs": [
            "北登铜雀上，西望青松郭。",
            "穗帐空苍苍，陵田纷漠漠。",
            "平生事已变，歌吹宛犹昨。",
            "长袖拂玉尘，遗情结罗幕。",
            "妾怨在朝露，君恩岂中薄。",
            "高台奏曲终，曲终泪横落。"
        ],
        "title": "铜雀台",
        "id": "9dfa0900-dc39-41fb-ae4b-b63e01c508f8"
    },
    {
        "author": "王无竞",
        "paragraphs": [
            "神女向高唐，巫山下夕阳。",
            "裴回行作雨，婉娈逐荆王。",
            "电影江前落，雷声峡外长。",
            "朝云无处所，台馆晓苍苍。"
        ],
        "title": "巫山",
        "id": "df09ddaf-1bf8-4f8e-bd67-c0d38476507b"
    },
    {
        "author": "贾曾",
        "paragraphs": [
            "良游晼晚兮月呈光，锦路逶迤兮山路长。",
            "王孙不留兮岁将晏，嵩巖仙草兮为谁芳。"
        ],
        "title": "和宋之问下山歌",
        "id": "55c39448-211c-4209-882a-36e2cad7751b"
    },
    {
        "author": "贾曾",
        "paragraphs": [
            "新命千龄启，鸿图累圣余。",
            "天行应潜跃，帝出受图书。",
            "礼若传尧旧，功疑复夏初。",
            "梦游长不返，何国是华胥。"
        ],
        "title": "孝和皇帝挽歌",
        "id": "cd0a6452-0a5d-49bb-9e3c-640a2a7132f5"
    },
    {
        "author": "贾曾",
        "paragraphs": [
            "铜龙晓辟问安回，金辂春游博望开。",
            "渭北晴光摇草树，终南佳气入楼台。",
            "招贤已得商山老，托乘还征邺下才。",
            "臣在东周独留滞，忻逢睿藻日边来。"
        ],
        "title": "奉和春日出苑瞩目应令",
        "id": "0c96c6d5-d2f9-469c-8d65-2aec39d01950"
    },
    {
        "author": "贾曾",
        "paragraphs": [
            "洛阳城东桃李花，飞来飞去落谁家。",
            "幽闺女儿爱颜色，坐见落花长叹息。",
            "今岁花开君不待，明年花开复谁在。",
            "故人不共洛阳东，今来空对落花风。",
            "年年岁岁花相似，岁岁年年人不同。"
        ],
        "title": "有所思",
        "id": "3b77b1f0-92f2-45d4-bf1a-4816d576267f"
    },
    {
        "author": "贾曾",
        "paragraphs": [
            "蠲我渐饎，洁我膋芗。",
            "有豆孔硕，为羞既臧。",
            "至城无昧，精意惟芳。",
            "神其醉止，欣欣乐康。"
        ],
        "title": "祭汾阴乐章",
        "id": "7c29f4de-276f-4e7e-8fd7-3bb81d7080d6"
    },
    {
        "author": "李夔",
        "paragraphs": [
            "阮籍蓬池上，孤韵竹林才。",
            "巨源从吏道，正拥使车来。",
            "相逢且交臂，相命且衔杯。",
            "醉后长歌毕，余声绕吹台。"
        ],
        "title": "使至汴州喜逢宋之问",
        "id": "1501641f-3a17-4e35-9acd-9e5740050a4d"
    },
    {
        "author": "崔玄童",
        "paragraphs": [
            "聿修严配，展事禋宗。",
            "祥符宝鼎，礼备黄琮。",
            "祝词以信，明德惟聪。",
            "介兹景福，永永无穷。"
        ],
        "title": "祭汾阴乐章",
        "id": "6bddec91-2cbe-45b3-b738-7b43bf87bab3"
    },
    {
        "author": "何鸾",
        "paragraphs": [
            "乐奏云阕，礼章载虔。",
            "禋宗于地，昭假于天。",
            "惟馨荐矣，既醉歆焉。",
            "神之降福，永永万年。"
        ],
        "title": "祭汾阴乐章",
        "id": "5f3f7164-942a-470b-a3cc-70190f28690a"
    },
    {
        "author": "蒋挺",
        "paragraphs": [
            "维岁之吉，维辰之良。",
            "圣君绂冕，肃事坛场。",
            "大礼已备，大乐斯张。",
            "神其醉止，降福无疆。"
        ],
        "title": "祭汾阴乐章",
        "id": "9c1650df-0cab-4f13-afe9-d73e5a13d861"
    },
    {
        "author": "崔融",
        "paragraphs": [
            "月生西海上，气逐边风壮。",
            "万里度关山，苍茫非一状。",
            "汉兵开郡国，胡马窥亭障。",
            "夜夜闻悲笳，征人起南望。"
        ],
        "title": "关山月",
        "id": "9f83489d-3526-48c8-a5d6-ccff7c3ba9d7"
    },
    {
        "author": "崔融",
        "paragraphs": [
            "饮马临浊河，浊河深不测。",
            "河水日东注，河源乃西极。",
            "思君正如此，谁为生羽翼。",
            "日夕大川阴，云霞千里色。",
            "所思在河处，宛在机中织。",
            "离梦当有魂，愁容定无力。",
            "夙龄负奇志，中夜三叹息。",
            "拔劒斩长榆，弯弓射小棘。",
            "班张固非拟，衞霍行可即。",
            "寄谢闺中人，努力加飧食。"
        ],
        "title": "拟古",
        "id": "5af9518c-089e-4d8d-8c52-51ae24c86142"
    },
    {
        "author": "崔融",
        "paragraphs": [
            "北风卷尘沙，左右不相识。",
            "飒飒吹万里，昏昏同一色。",
            "马烦莫敢进，人急未遑食。",
            "曹木春更悲，天景昼相匿。",
            "夙龄慕忠义，雅尚存孤直。",
            "览史怀浸骄，读诗叹孔棘。",
            "及兹戎旅地，忝从书记职。",
            "兵气腾北荒，军声振西极。",
            "坐觉威灵远，行看氛祲息。",
            "愚臣何以报，倚马申微力。"
        ],
        "title": "西征军行遇风",
        "id": "b7feb657-3ea9-410f-acca-c4d2b008bed3"
    },
    {
        "author": "崔融",
        "paragraphs": [
            "疾风卷溟海，万里扬沙砾。",
            "仰望不见天，昏昏竟朝夕。",
            "是时军两进，东拒复西敌。",
            "蔽山张旗鼓，间道潜锋镝。",
            "精骑突晓围，奇兵袭暗壁。",
            "十月边塞寒，四山沍阴积。",
            "雨雪鴈南飞，风尘景西迫。",
            "昔我事讨论，未尝怠经籍。",
            "一朝弃笔砚，十年操矛戟。",
            "岂要黄河誓，须勒燕山石。",
            "可嗟牧羊臣，海外久为客。"
        ],
        "tags": [
            "黄河"
        ],
        "title": "塞垣行",
        "id": "eea4adec-a57e-4303-963e-6d22a86a93f6"
    },
    {
        "author": "崔融",
        "paragraphs": [
            "旦登西北楼，楼峻石墉厚。",
            "宛生长定□，俯压三江口。",
            "排阶衔鸟衡，交疏过牛斗。",
            "左右会稽镇，出入具区薮。",
            "越巖森其前，浙江漫其后。",
            "此地实东阳，由来山水乡。",
            "隐侯有遗咏，落简尚余芳。",
            "具物昔未改，斯人今已亡。",
            "粤余忝藩左，束髪事文场。",
            "怅不见夫子，神期遥相望。"
        ],
        "title": "登东阳沈隐侯八咏楼",
        "id": "6d1a1b29-8a18-4332-bfd0-34be746bbbac"
    },
    {
        "author": "崔融",
        "paragraphs": [
            "穹庐杂种乱金方，武将神兵下玉堂。",
            "天子旌旗过细柳，匈奴运数尽枯杨。",
            "关头落月横西岭，塞下凝云断北荒。",
            "漠漠边尘飞众鸟，昏昏朔气聚羣羊。",
            "依稀蜀杖迷新竹，髣髴胡牀识故桑。",
            "临海旧来闻骠骑，寻河本自有中郎。",
            "坐看战壁为平土，近待军营作破羌。"
        ],
        "title": "从军行",
        "id": "c09f0472-304b-4e70-8577-6746b47945c4"
    },
    {
        "author": "崔融",
        "paragraphs": [
            "春分自淮北，寒食渡江南。",
            "忽见浔阳水，疑是宋家潭。",
            "明主阍难呌，孤臣逐未堪。",
            "遥思故园陌，桃李正酣酣。"
        ],
        "title": "和宋之问寒食题黄梅临江驿",
        "id": "62a22393-b9b9-498a-9991-91d5bb0ffee4"
    },
    {
        "author": "崔融",
        "paragraphs": [
            "斑鬓今为别，红颜昨共游。",
            "年年春不待，处处酒相留。",
            "驻马西桥上，回车南陌头。",
            "故人从此隔，风月坐悠悠。"
        ],
        "title": "留别杜审言幷呈洛中旧游",
        "id": "18d34365-d89f-49e2-8aca-7e9a4e355677"
    },
    {
        "author": "崔融",
        "paragraphs": [
            "宝劒出昆吾，龟龙夹采珠。",
            "五精初献术，千户竞沦都。",
            "匣气冲牛斗，山形转辘轳。",
            "欲知天下贵，持此问风胡。"
        ],
        "title": "咏宝劒",
        "id": "f7b620aa-a172-4bcf-8c03-0328c1113cbc"
    },
    {
        "author": "崔融",
        "paragraphs": [
            "洛渚问吴潮，吴门想洛桥。",
            "夕烟杨柳岸，春水木兰桡。",
            "城邑高楼近，星辰北斗遥。",
            "无因生羽翼，轻举托还飙。"
        ],
        "title": "吴中好风景",
        "id": "a53d834c-14a4-4ddf-8cfb-3f6e6d8a1b60"
    },
    {
        "author": "崔融",
        "paragraphs": [
            "宵陈虚禁夜，夕临空山阴。",
            "日月昏尺景，天地惨何心。",
            "紫殿金铺涩，黄陵玉座深。",
            "镜匳长不启，圣主泪霑巾。"
        ],
        "title": "则天皇后挽歌二首 一",
        "id": "e6439a49-592a-40ad-a73e-801dc711eadf"
    },
    {
        "author": "崔融",
        "paragraphs": [
            "前殿临朝罢，长陵合葬归。",
            "山川不可望，文物尽成非。",
            "阴月霾中道，轩星落太微。",
            "空余天子孝，松上景云飞。"
        ],
        "title": "则天皇后挽歌二首 二",
        "id": "1b4abac6-1205-4d47-98b2-609597527b97"
    },
    {
        "author": "崔融",
        "paragraphs": [
            "八座图书委，三台章奏盈。",
            "举杯常有劝，曳履忽无声。",
            "市若荆州罢，池如薛县平。",
            "空余济南劒，天子署高名。"
        ],
        "title": "户部尚书崔公挽歌",
        "id": "f39f0489-ddeb-447c-9c64-8f36596c1bea"
    },
    {
        "author": "崔融",
        "paragraphs": [
            "日落桑榆下，寒生松柏中。",
            "冥冥多苦雾，切切有悲风。",
            "京兆新阡辟，扶阳甲第空。",
            "郭门从此去，荆棘渐蒙笼。"
        ],
        "title": "韦长史挽词",
        "id": "b81758d0-66aa-4f12-ae5e-d1b5ffb6d355"
    },
    {
        "author": "崔融",
        "paragraphs": [
            "闻有冲天客，披云下帝畿。",
            "三年上宾去，千载忽来归。",
            "昔偶浮丘伯，今同丁令威。",
            "中郎才貌是，柱史姓名非。",
            "祗召趋龙阙，承恩拜虎闱。",
            "丹成金鼎献，酒至玉杯挥。",
            "天仗分旄节，朝容间羽衣。",
            "旧坛何处所，新庙坐光辉。",
            "汉主存仙要，淮南爱道机。",
            "朝朝缑氏鹤，长向洛城飞。"
        ],
        "title": "和梁王众传张光禄是王子晋后身",
        "id": "08fa9396-b756-4bf1-830d-908b91be67ac"
    },
    {
        "author": "崔融",
        "paragraphs": [
            "江上有长离，从容盛羽仪。",
            "一鸣百兽舞，一举羣鸟随。",
            "应我圣明代，巢君阿阁垂。",
            "钩陈侍帷扆，环衞奉旌麾。",
            "雅量沧海纳，完才庙廊施。",
            "养亲光孝道，事主竭忠规。",
            "贞节既已固，殊荣良不訾。",
            "朝游云汉省，夕宴芙蓉池。",
            "汲黯言当直，陈平智本奇。",
            "功成喜身退，时往惜年驰。",
            "镇国山基毁，中天柱石颓。",
            "将军空有颂，刺史独留碑。",
            "芜漫藏书壁，荒凉悬劒枝。",
            "昔余参下位，数载忝牵羁。",
            "置榻恩逾重，迎门礼自卑。",
            "竹林常接兴，黍谷每逢吹。",
            "逸翰金相发，清谈玉柄挥。",
            "不轻文举少，深叹子云疲。",
            "遗爱犹如在，残编尚可窥。",
            "即今流水曲，何处俗人知。"
        ],
        "title": "哭蒋詹事俨",
        "id": "ee1cd0c3-f7ad-4ac8-a80f-21a4a14e2cf7"
    },
    {
        "author": "崔融",
        "paragraphs": [
            "洞口仙巖类削成，泉香石冷昼含清。",
            "龙旗画月中天下，凤管披云此地迎。",
            "树作帷屏阳景翳，芝如宫阙夏凉生。",
            "今朝出豫临悬圃，明日陪游向赤城。"
        ],
        "title": "嵩山石淙侍宴应制",
        "id": "34447457-a278-449e-9750-5f2a39eef734"
    },
    {
        "author": "崔融",
        "paragraphs": [
            "旅魂惊塞北，归望断河西。",
            "春风若可寄，暂为遶兰闺。"
        ],
        "title": "塞上寄内",
        "id": "1f5818c2-5310-4d08-8f21-7c8a3abefae3"
    },
    {
        "author": "阎朝隐",
        "paragraphs": [
            "疵贱出山东，忠贞任土风。",
            "因敷河朔藻，得奉洛阳宫。",
            "一顾侍御史，再顾给事中。",
            "常愿粉肌骨，特荅造化功。"
        ],
        "title": "侍从途中口号应制",
        "id": "64f7fdb5-a18e-483d-abdb-1aa4be47ffc3"
    },
    {
        "author": "阎朝隐",
        "paragraphs": [
            "金台隐隐陵黄道，玉辇亭亭下绛雰。",
            "千种冈峦千种树，一重巖壑一重云。",
            "花落风吹红的历，藤垂日晃绿葐蒀。",
            "五百里内贤人聚，愿陪阊阖侍天文。"
        ],
        "title": "奉和圣制夏日游石淙山",
        "id": "59fee0f6-4c9e-4f8a-b203-2e96f11f3ad6"
    },
    {
        "author": "阎朝隐",
        "paragraphs": [
            "霹雳引，丰隆鸣，猛兽噫气蛇吼声。",
            "鹦鹉鸟，同资造化兮殊粹精。",
            "鹔鹴毛，翡翠翼。",
            "鹓雏延颈，鹍鸡弄色。",
            "鹦鹉鸟，同禀阴阳兮异埏埴。",
            "彼何为兮，隐隐振振。",
            "此何为兮，绿衣翠襟。",
            "彼何为兮，窘窘蠢蠢。",
            "此何为兮，好貌好音。",
            "彷彷兮徉徉，似妖姬躧步兮动罗裳。",
            "趋趋兮跄跄，若处子回眸兮登玉堂。",
            "爰有兽也，安其忍，觜其脇，距其胸，与之放旷浪浪兮，从从容容。",
            "钩爪锯牙也，宵行昼伏无以当，遇之兮忘味。",
            "抟击腾掷也，朝飞暮噪无以拒，逢之兮屏气。",
            "由是言之，贪残薄则智慧作，贪残临之兮不复攫。",
            "由是言之，智慧周则贪残囚，智慧犯之兮不复忧。",
            "菲形陋质虽贱微，皇王顾遇长光辉。",
            "离宫别馆临朝市，妙舞繁弦杂宫征。",
            "嘉喜堂前景福内，合欢殿上明光里。",
            "云母屏风文彩合，流苏斗帐香烟起。",
            "承恩宴盼接宴喜，高视七头金骆驼。",
            "平怀五尺铜狮子，国有君兮国有臣。",
            "君为主兮臣为宾，朝有贤兮朝有德。",
            "贤为君兮德为饰，千年万岁兮心转忆。"
        ],
        "title": "鹦鹉猫儿篇",
        "id": "34751bd9-cc56-4d97-b75a-ff8665fd9b27"
    },
    {
        "author": "阎朝隐",
        "paragraphs": [
            "三月重三日，千春续万春。",
            "圣泽如东海，天文似北辰。",
            "荷叶珠盘净，莲花宝盖新。",
            "陛下制万国，臣作水心人。"
        ],
        "title": "三日曲水侍宴应制",
        "id": "f2d1e4b8-f91b-49d4-bbac-883e06e18231"
    },
    {
        "author": "阎朝隐",
        "paragraphs": [
            "九九侍神仙，高高坐半天。",
            "文章二曜动，气色五星连。",
            "簪绂趋皇极，笙歌接御筵。",
            "愿因茱菊酒，相守百千年。"
        ],
        "title": "奉和九日幸临渭亭登高应制得筵字",
        "id": "e6e8562f-4559-4764-88d2-571bf6c453f9"
    },
    {
        "author": "阎朝隐",
        "paragraphs": [
            "甥舅重亲地，君臣厚义乡。",
            "还将贵公主，嫁与耨檀王。",
            "卤簿山河暗，琵琶道路长。",
            "回瞻父母国，日出在东方。"
        ],
        "title": "奉和送金城公主适西蕃应制",
        "id": "4b82ee19-dea7-49e8-abf0-e112106ca294"
    },
    {
        "author": "阎朝隐",
        "paragraphs": [
            "管籥周移寰极里，乘舆望幸斗城闉。",
            "草根未结青丝缕，萝茑犹垂绿帔巾。",
            "鹊入巢中言改岁，燕衔书上道宜新。",
            "愿得长绳系取日，光临天子万年春。"
        ],
        "title": "奉和立春游苑迎春应制",
        "id": "33d16f6f-9b4c-44bf-aa91-a4bbdb69cc8d"
    },
    {
        "author": "阎朝隐",
        "paragraphs": [
            "句芒人面乘两龙，道是春神衞九重。",
            "彩胜年年逢七日，酴醿岁岁满千钟。",
            "宫梅间雪祥光遍，城柳含烟淑气浓。",
            "醉倒君前情未尽，愿因歌舞自为容。"
        ],
        "title": "奉和圣制春日幸望春宫应制",
        "id": "8bc76614-4316-4956-9a0b-a2e7445e0c25"
    },
    {
        "author": "阎朝隐",
        "paragraphs": [
            "凤皇鸣舞乐昌年，蜡炬开花夜管弦。",
            "半醉徐击珊瑚树，已闻钟漏晓声传。"
        ],
        "title": "夜宴安乐公主新宅",
        "id": "cbcb4558-8691-4316-8578-bba8e041f621"
    },
    {
        "author": "阎朝隐",
        "paragraphs": [
            "洛阳难理若棼丝，椎破连环定不疑。",
            "鹦鹉休言秦地乐，回头一顾一相思。"
        ],
        "title": "饯唐永昌",
        "id": "87479a4e-45d9-46e9-8c31-3486c317f7c5"
    },
    {
        "author": "阎朝隐",
        "paragraphs": [
            "梅花雪白柳叶黄，云雾四起月苍苍，箭水泠泠刻漏长。",
            "挥玉指，拂罗裳，为君一奏楚明光。"
        ],
        "title": "明月歌",
        "id": "f6ed618a-fbeb-4f43-ae2d-833c60f477ba"
    },
    {
        "author": "阎朝隐",
        "paragraphs": [
            "采莲女，采莲舟，春日春江碧水流。",
            "莲衣承玉钏，莲刺罥银钩。",
            "薄暮敛容歌一曲，氛氲香气满汀洲。"
        ],
        "title": "采莲女",
        "id": "2d386c8a-aab5-4ed2-a19d-63db3efdbf91"
    },
    {
        "author": "阎朝隐",
        "paragraphs": [
            "龙行踏绛气，天半语相闻。",
            "混沌疑初判，洪荒若始分。"
        ],
        "title": "奉和登骊山应制",
        "id": "668a791f-5475-447f-a473-aff1a64754c1"
    },
    {
        "author": "韦元旦",
        "paragraphs": [
            "云物开千里，天行乘九月。",
            "丝言丹凤池，斾转苍龙阙。",
            "灞水欢娱地，秦京游侠窟。",
            "欣承解愠词，圣酒黄花发。"
        ],
        "title": "奉和九日幸临渭亭登高应制得月字",
        "id": "3cbef4ae-209c-4d7a-8e59-034ae5638d29"
    },
    {
        "author": "韦元旦",
        "paragraphs": [
            "柔远安夷俗，和亲重汉年。",
            "军容旌节送，国命锦车传。",
            "琴曲悲千里，箫声恋九天。",
            "唯应西海月，来就掌珠圆。"
        ],
        "title": "奉和送金城公主适西蕃应制",
        "id": "784c6515-baff-443f-a581-6d66079a0806"
    },
    {
        "author": "韦元旦",
        "paragraphs": [
            "桐栢膺新命，芝兰惜旧游。",
            "鸣臯夜鹤在，迁木早莺求。",
            "传拥淮源路，尊空灞水流。",
            "落花纷送远，春色引离忧。"
        ],
        "title": "饯唐州高使君赴任",
        "id": "f50656c8-2f41-4214-8faa-3509c92bf247"
    },
    {
        "author": "韦元旦",
        "paragraphs": [
            "震维芳月季，宸极众星尊。",
            "珮玉朝三陛，鸣珂度九门。",
            "挈壶分早漏，伏槛耀初暾。",
            "北倚苍龙阙，西临紫凤垣。",
            "词庭草欲奏，温室树无言。",
            "鳞翰空为忝，长怀圣主恩。"
        ],
        "title": "早朝",
        "id": "891830f3-a5e9-491c-9c52-08f3a518341d"
    },
    {
        "author": "韦元旦",
        "paragraphs": [
            "灞涘长安恒近日，殷正腊月早迎新。",
            "池鱼戏叶仍含冻，宫女裁花已作春。",
            "向苑云疑承翠幄，入林风若起青苹。",
            "年年斗柄东无限，愿挹琼觞寿北辰。"
        ],
        "title": "奉和立春游苑迎春应制",
        "id": "978693d7-b514-4066-91b5-b0cbcc7612af"
    },
    {
        "author": "韦元旦",
        "paragraphs": [
            "九重楼阁半山霞，四望韶阳春未赊。",
            "侍跸妍歌临灞涘，留觞艳舞出京华。",
            "危竿竞捧中街日，戏马争衔上苑花。",
            "景色欢娱长若此，承恩不醉不还家。"
        ],
        "title": "奉和圣制春日幸望春宫应制",
        "id": "d432e111-a6f1-4c17-8de9-242301dbc227"
    },
    {
        "author": "韦元旦",
        "paragraphs": [
            "鸾凤旌旗拂晓陈，鱼龙角觝大明辰。",
            "青韶既肇人为日，绮胜初成日作人。",
            "圣藻凌云裁栢赋，仙歌促宴摘梅春。",
            "垂旒一庆宜年酒，朝野俱欢荐寿新。"
        ],
        "title": "奉和人日宴大明宫恩赐彩缕人胜应制",
        "id": "c658ad41-604f-4712-a4fb-28fc60eb82b8"
    },
    {
        "author": "韦元旦",
        "paragraphs": [
            "银河南渚帝城隅，帝辇平明出九衢。",
            "刻凤蟠螭凌桂邸，穿池叠石写蓬壶。",
            "琼箫暂下钧天乐，绮缀长悬明月珠。",
            "仙牓承恩争既醉，方知朝野更欢娱。"
        ],
        "title": "奉和幸安乐公主山庄应制",
        "id": "aeb87a16-962c-4c1f-9f0e-6d0d3297c8d6"
    },
    {
        "author": "韦元旦",
        "paragraphs": [
            "沧池漭沆帝城边，殊胜昆明凿汉年。",
            "夹岸旌旗疏辇道，中流箫鼓振楼船。",
            "云峰四起迎宸幄，水树千重入御筵。",
            "宴乐已深鱼藻咏，承恩更欲奏甘泉。"
        ],
        "title": "兴庆池侍宴应制",
        "id": "5053867b-e73f-4928-a7d5-634b4b5b3fcd"
    },
    {
        "author": "韦元旦",
        "paragraphs": [
            "主第新成银作牓，宾筵广宴玉为楼。",
            "壶觞既卜仙人夜，歌舞宜停织女秋。"
        ],
        "title": "夜宴安乐公主宅",
        "id": "835e1487-e59d-485b-b54d-9ca42734b145"
    },
    {
        "author": "邵升",
        "paragraphs": [
            "沁园佳丽夺蓬瀛，翠壁红泉绕上京。",
            "二圣忽从鸾殿幸，双仙正下凤楼迎。",
            "花含步辇空间出，树杂帷宫画里行。",
            "无路乘槎窥汉渚，徒知访卜就君平。"
        ],
        "title": "奉和初春幸太平公主南庄应制",
        "id": "21d11f74-3e97-4d16-be94-e8cc6aca8e96"
    },
    {
        "author": "唐远悊",
        "paragraphs": [
            "皇恩睠下人，割爱远和亲。",
            "少女风游兑，姮娥月去秦。",
            "龙笛迎金榜，骊歌送锦轮。",
            "那堪桃李色，移向虏庭春。"
        ],
        "title": "奉和送金城公主适西蕃应制",
        "id": "5d3017ee-fdf9-4f87-a1ab-4f4fac7a974d"
    },
    {
        "author": "李适",
        "paragraphs": [
            "昔予读旧史，遍覩汉世君。",
            "武皇实稽古，建兹百代勋。",
            "号令垂懋典，旧经备阙文。",
            "西巡历九嶷，舳舻被江滨。",
            "勒兵十八万，旌旗何纷纷。",
            "朅来茂陵下，英声不复闻。",
            "我行岁方晏，极望山河分。",
            "神光终冥漠，鼎气独氛氲。",
            "揽涕步脽上，登高见彼汾。",
            "雄图今安在，飞飞有白云。"
        ],
        "title": "汾阴后土祠作",
        "id": "de546d8c-ba1d-4031-b5ab-41576897784a"
    },
    {
        "author": "李适",
        "paragraphs": [
            "闻君访远山，跻险造幽绝。",
            "眇然青云境，观奇弥年月。",
            "登岭亦溯溪，孤舟事沿越。",
            "崿嶂传彩翠，崖磴互欹缺。",
            "石林上攒藂，金涧下明灭。",
            "扪壁窥丹井，梯苔瞰乳穴。",
            "忽枉巖中赠，对翫未尝辍。",
            "殷勤独往事，委曲炼药说。",
            "邀余名山期，从尔泛海澨。",
            "岁晏秉宿心，斯言非徒设。"
        ],
        "title": "荅宋十一崖口五渡见赠",
        "id": "07adc881-4b12-47dc-8691-e616f4c60032"
    },
    {
        "author": "李适",
        "paragraphs": [
            "昔吾游箕山，朅来涉颍水。",
            "复有许由庙，迢迢白云里。",
            "闻君佐繁昌，临风怅怀此。",
            "傥到平舆泉，寄谢干将里。"
        ],
        "title": "饯许州宋司马赴任",
        "id": "5008f289-7310-407e-bad2-2cec0283392f"
    },
    {
        "author": "李适",
        "paragraphs": [
            "禁苑秋光入，宸游霁色高。",
            "萸房颁彩笥，菊蘂荐香醪。",
            "后骑萦堤柳，前旌拂御桃。",
            "王枚俱得从，浅浅愧飞毫。"
        ],
        "title": "奉和圣制九日侍宴应制得高字",
        "id": "f6d104a2-b07d-49a0-9847-6100af4512fe"
    },
    {
        "author": "李适",
        "paragraphs": [
            "长乐喜春归，披香瑞雪霏。",
            "花从银合度，絮绕玉窗飞。",
            "写曜衔天藻，呈祥拂御衣。",
            "上林纷可望，无处不光辉。"
        ],
        "title": "游禁苑幸临渭亭遇雪应制",
        "id": "9ae06ef1-da07-432f-9b40-1ff8f6b9f566"
    },
    {
        "author": "李适",
        "paragraphs": [
            "凤辇乘朝霁，鹦林对晚秋。",
            "天文贝叶写，圣泽菊花浮。",
            "塔似神功造，龛疑佛影留。",
            "幸陪清汉跸，欣奉净居游。"
        ],
        "title": "奉和九日登慈恩寺浮图应制",
        "id": "ff987161-b81b-4493-97c0-7e9ad0c9840c"
    },
    {
        "author": "李适",
        "paragraphs": [
            "凤楼纡睿幸，龙舸畅宸襟。",
            "歌舞平阳第，园亭沁水林。",
            "山花添圣酒，涧竹绕熏琴。",
            "愿奉瑶池驾，千春侍德音。"
        ],
        "title": "侍宴长宁公主东庄应制",
        "id": "de1f9a15-20cd-466f-a15e-87f0396b7851"
    },
    {
        "author": "李适",
        "paragraphs": [
            "绛河从远聘，青海赴和亲。",
            "月作临边晓，花为度陇春。",
            "主歌悲顾鹤，帝策重安人。",
            "独有琼箫去，悠悠思锦轮。"
        ],
        "title": "奉和送金城公主适西蕃应制",
        "id": "f1cb3949-a366-4e57-985d-126ae6481be4"
    },
    {
        "author": "李适",
        "paragraphs": [
            "星桥他日创，仙榜此时开。",
            "马向铺钱埒，箫闻奏玉台。",
            "人疑衞叔美，客似长卿才。",
            "借问游天使，谁能取石回。"
        ],
        "title": "安乐公主移入新宅",
        "id": "7b8aaaf0-3c10-4ef6-ba8b-f7d711da9b77"
    },
    {
        "author": "李适",
        "paragraphs": [
            "地限骄南牧，天临饯北征。",
            "解衣延宠命，横劒总威名。",
            "豹略恭宸旨，雄文动睿情。",
            "坐观膜拜入，朝夕受降城。"
        ],
        "title": "奉和幸望春宫送朔方军大总管张仁亶",
        "id": "001434fc-eb06-43dc-8601-4953e6878524"
    },
    {
        "author": "李适",
        "paragraphs": [
            "朱城待凤韶年至，碧殿疏龙淑气来。",
            "宝帐金屏人已帖，图花学鸟胜初裁。",
            "林香近接宜春苑，山翠遥添献寿杯。",
            "向夕凭高风景丽，天文垂耀象昭回。"
        ],
        "title": "人日宴大明宫恩赐彩缕人胜应制",
        "id": "b1a9e168-42cd-4a42-a36f-c03de3f9908d"
    },
    {
        "author": "李适",
        "paragraphs": [
            "玉辇金舆天上来，花园四望锦屏开。",
            "轻丝半拂朱门柳，细缬全披画阁梅。",
            "舞蝶飞行飘御席，[歌莺]度曲绕仙杯。",
            "圣词今日光辉满，汉主秋风莫道才。"
        ],
        "title": "奉和春日幸望春宫应制",
        "id": "39f6ac48-3ca6-4c44-93ea-a75594aacabb"
    },
    {
        "author": "李适",
        "paragraphs": [
            "金舆翠辇迎嘉节，御苑仙宫待献春。",
            "淑气初衔梅色浅，条风半拂柳墙新。",
            "天杯庆寿齐南岳，圣藻光辉动北辰。",
            "稍觉披香歌吹近，龙骖日暮下城闉。"
        ],
        "title": "奉和立春游苑迎春",
        "id": "cae8ba8d-7886-4ec7-80b7-27004ef35090"
    },
    {
        "author": "李适",
        "paragraphs": [
            "拂露金舆丹斾转，凌晨黼帐碧池开。",
            "南山倒影从云落，北涧摇光写溜回。",
            "急桨争标排荇度，轻帆截浦触荷来。",
            "横汾宴镐欢无极，歌舞年年圣寿杯。"
        ],
        "title": "帝幸兴庆池戏竞渡应制",
        "id": "cd4561b5-250a-4b37-953e-d03fca470562"
    },
    {
        "author": "李适",
        "paragraphs": [
            "平阳金牓凤皇楼，沁水银河鹦鹉洲。",
            "彩仗遥临丹壑里，仙舆暂幸绿亭幽。",
            "前池锦石莲花艳，后岭香鑪桂蘂秋。",
            "贵主称觞万年寿，还轻汉武济汾游。"
        ],
        "title": "侍宴安乐公主庄应制",
        "id": "695b62ab-eed4-4b1f-bb00-dc67a9e4f926"
    },
    {
        "author": "李适",
        "paragraphs": [
            "银河半倚凤皇台，玉酒相传鹦鹉杯。",
            "若见君平须借问，仙槎一去几时来。"
        ],
        "title": "侍宴安乐公主新宅应制",
        "id": "ae2260e3-9cd6-4217-9d3d-37580661dcce"
    },
    {
        "author": "李适",
        "paragraphs": [
            "闻道飞凫向洛阳，翩翩矫翮度文昌。",
            "因声寄意三花树，少室巖前几过香。"
        ],
        "title": "饯唐永昌赴任东都",
        "id": "9e38d0d4-b41c-45b7-8841-55a1a9bf93ec"
    },
    {
        "author": "刘宪",
        "paragraphs": [
            "上林宫馆好，春光独早知。",
            "剪花疑始发，刻燕似新窥。",
            "色浓轻雪点，香浅嫩风吹。",
            "此日叨陪侍，恩荣得数枝。"
        ],
        "title": "奉和圣制立春日侍宴内殿出剪彩花应制",
        "id": "68f2c09a-2e19-49c7-907a-87c7ba5c9abe"
    },
    {
        "author": "刘宪",
        "paragraphs": [
            "舆辇乘人日，登临上凤京。",
            "风寻歌曲飏，雪向舞行萦。",
            "千官随兴合，万福与时幷。",
            "承恩长若此，微贱幸升平。"
        ],
        "title": "奉和人日清晖阁宴羣臣遇雪应制",
        "id": "f81757da-050e-4ff8-a9ea-18043f1e1bd0"
    },
    {
        "author": "刘宪",
        "paragraphs": [
            "秋吹过双阙，星仙动二灵。",
            "更深移月镜，河浅度云軿。",
            "殿上呼方朔，人间失武丁。",
            "天文兹夜里，光映紫微庭。"
        ],
        "title": "奉和七夕宴两仪殿应制",
        "id": "257201c7-12c4-41e6-8008-1bc6e99a1ed2"
    },
    {
        "author": "刘宪",
        "paragraphs": [
            "飞塔云霄半，清晨羽斾游。",
            "登临凭季月，寥廓见中州。",
            "御酒新寒退，天文瑞景留。",
            "辟邪将献寿，兹日奉千秋。"
        ],
        "title": "奉和九月九日圣制登慈恩寺浮图应制",
        "id": "516de5d1-b0ab-4c6d-b52e-f702d9a38b24"
    },
    {
        "author": "刘宪",
        "paragraphs": [
            "重阳登闰序，上界叶时巡。",
            "驻辇天花落，开筵妓乐陈。",
            "城端刹柱见，云表露盘新。",
            "临睨光辉满，飞文动睿神。"
        ],
        "title": "闰九月九日幸总持寺登浮图应制",
        "id": "2726cb71-88f7-4749-81b3-c36693076c23"
    },
    {
        "author": "刘宪",
        "paragraphs": [
            "公主林亭地，清晨降玉舆。",
            "画桥飞渡水，仙阁涌临虚。",
            "晴新看蛱蝶，夏早摘芙蕖。",
            "文酒娱游盛，忻叨侍从余。"
        ],
        "title": "侍宴长宁公主东庄",
        "id": "23564ed4-148c-42e0-b15d-ffc93e05f10f"
    },
    {
        "author": "刘宪",
        "paragraphs": [
            "外馆踰河右，行营指路岐。",
            "和亲悲远嫁，忍爱泣将离。",
            "旌斾羗风引，轩车汉月随。",
            "那堪马上曲，时向管中吹。"
        ],
        "title": "奉和送金城公主入西蕃应制",
        "id": "ca0d3a07-42ca-4052-a773-24014c95811b"
    },
    {
        "author": "刘宪",
        "paragraphs": [
            "骊阜镇皇都，銮游眺八区。",
            "原隰旌门里，风云扆座隅。",
            "直城如斗柄，官树似星榆。",
            "从臣词赋末，滥得上天衢。"
        ],
        "title": "奉和圣制登骊山高顶寓目应制",
        "id": "0badfafd-7d3f-4003-8a4e-80c643bdc10a"
    },
    {
        "author": "刘宪",
        "paragraphs": [
            "玄游乘落晖，仙宇蔼霏微。",
            "石梁萦涧转，珠斾扫坛飞。",
            "芝童荐膏液，松鹤舞骖騑。",
            "还似瑶池上，歌成周驭归。"
        ],
        "title": "奉和幸白鹿观应制",
        "id": "e5d4264b-a1e8-4331-a09a-04f54d9fdeee"
    },
    {
        "author": "刘宪",
        "paragraphs": [
            "沙塞三河道，金闺二月春。",
            "碧烟杨柳色，红粉绮罗人。",
            "露叶怜啼脸，风花思舞巾。",
            "攀持君不见，为听曲中新。"
        ],
        "title": "折杨柳",
        "id": "2571834c-30da-4c33-831c-ad55226c30b4"
    },
    {
        "author": "刘宪",
        "paragraphs": [
            "禁苑韶年此日归，东郊道上转青旗。",
            "柳色梅芳何处所，风前雪里觅芳菲。",
            "开冰池内鱼新跃，剪彩花间燕始飞。",
            "欲识王游布阳气，为观天藻竞春晖。"
        ],
        "title": "奉和立春日内出彩花树应制",
        "id": "0ded5bd0-ce40-4e0c-8e47-ea8e53e6c1a7"
    },
    {
        "author": "刘宪",
        "paragraphs": [
            "暮春春色最便妍，苑里花开列御筵。",
            "商山积翠临城起，浐水浮光共幕连。",
            "莺藏嫩叶歌相唤，蝶碍芳丛舞不前。",
            "欢娱节物今如此，愿奉宸游亿万年。"
        ],
        "title": "奉和春日幸望春宫应制",
        "id": "bf138811-0247-4918-9bc8-6dc812a3aa3b"
    },
    {
        "author": "刘宪",
        "paragraphs": [
            "主家别墅帝城隈，无劳海上觅蓬莱。",
            "沓石悬流平地起，危楼曲阁半天开。",
            "庭莎作荐舞行出，浦树相将歌棹回。",
            "此日风光与形胜，只言作伴圣词来。"
        ],
        "title": "奉和幸安乐公主山庄应制",
        "id": "4bc0ff85-ea67-41a4-b748-af836da05e4a"
    },
    {
        "author": "刘宪",
        "paragraphs": [
            "苍龙阙下天泉池，轩驾来游箫管吹。",
            "缘堤夏篠萦不散，冐水新荷卷复披。",
            "帐殿疑从画里出，楼船直在镜中移。",
            "自然东海神仙处，何用西昆辙迹疲。"
        ],
        "title": "兴庆池侍宴应制",
        "id": "8d3e71c6-cddb-4291-a9db-48873615f1a5"
    },
    {
        "author": "刘宪",
        "paragraphs": [
            "地灵传景福，天驾俨钩陈。",
            "佳哉藩邸旧，赫矣梵宫新。",
            "香塔鱼山下，禅堂雁水滨。",
            "珠幡映白日，镜殿写青春。",
            "甚欢延故吏，大觉拯生人。",
            "幸承歌颂末，长奉属车尘。"
        ],
        "title": "奉和幸大荐福寺应制",
        "id": "f65f6a94-dcc8-4429-849e-766ed1ffaa9a"
    },
    {
        "author": "刘宪",
        "paragraphs": [
            "岧嶤仓史台，敞朗绀园开。",
            "戒旦壶人集，翻霜羽骑来。",
            "下辇登三袭，褰旒望九垓。",
            "林披舘陶牓，水浸昆明灰。",
            "网户飞花缀，幡竿度鸟回。",
            "豫游仙唱动，潇洒出尘埃。"
        ],
        "title": "奉和幸三会寺应制",
        "id": "cdcf3f45-3d7a-4399-b972-4a5597ad55db"
    },
    {
        "author": "刘宪",
        "paragraphs": [
            "汉宫千祀外，轩驾一来游。",
            "夷荡长如此，威灵不复留。",
            "凭高睿赏发，怀古圣情周。",
            "寒向南山歛，春过北渭浮。",
            "土功昔云盛，人英今所求。",
            "幸听熏风曲，方知霸道羞。"
        ],
        "title": "奉和幸长安故城未央宫应制",
        "id": "a7b9e810-21fd-41c1-a64d-0cdb0c6dab69"
    },
    {
        "author": "刘宪",
        "paragraphs": [
            "北斗枢机任，西京肺腑亲。",
            "畴昔王门下，今兹御幸辰。",
            "恩光山水被，圣作管弦新。",
            "遶坐熏红药，当轩暗绿筠。",
            "摘荷才早夏，听鸟尚余春。",
            "行漏今徒晚，风烟起观津。"
        ],
        "title": "奉和幸礼部尚书窦希玠宅应制",
        "id": "a1d7c2cc-b778-4257-acee-404582b175e3"
    },
    {
        "author": "刘宪",
        "paragraphs": [
            "命将择耆年，图功胜必全。",
            "光辉万乘饯，威武二庭宣。",
            "中衢横鼓角，旷野蔽旌旃。",
            "推食天厨至，投醪御酒传。",
            "凉风过雁苑，杀气下鸡田。",
            "分阃恩何极，临岐动睿篇。"
        ],
        "title": "奉和圣制幸望春宫送朔方大总管张仁亶",
        "id": "9c154414-92e5-4805-96e3-ae798baeb2ab"
    },
    {
        "author": "刘宪",
        "paragraphs": [
            "东山有谢安，枉道降鸣銮。",
            "缇骑分初日，霓旌度晓寒。",
            "云跸巖间下，虹桥涧底盘。",
            "幽栖俄以届，圣瞩宛余欢。",
            "崖悬飞溜直，岸转绿潭宽。",
            "桂华尧酒泛，松响舜琴弹。",
            "明主恩斯极，贤臣节更殚。",
            "不才叨侍从，咏德以濡翰。"
        ],
        "title": "奉和幸韦嗣立山庄侍宴应制",
        "id": "bbcbbb9b-b3be-4a39-a41b-0c01993c2b5b"
    },
    {
        "author": "刘宪",
        "paragraphs": [
            "胜日登临云叶起，芳风摇荡雪花飞。",
            "呈晖幸得承金镜，飏彩还将奉玉衣。"
        ],
        "title": "人日翫雪应制",
        "id": "901756ab-621e-46e7-9dc5-502e11c59558"
    },
    {
        "author": "刘宪",
        "paragraphs": [
            "桃花欲落柳条长，沙头水上足风光。",
            "此时御跸来游处，愿奉年年祓禊觞。"
        ],
        "title": "上巳日祓禊渭滨应制",
        "id": "c8723446-6f05-4b01-b97b-b0ab44f5bc5a"
    },
    {
        "author": "刘宪",
        "paragraphs": [
            "龙骖晓入望春宫，正逢春雪舞东风。",
            "花光倂洒天文上，寒气行消御酒中。"
        ],
        "title": "苑中遇雪应制",
        "id": "c44d50c8-eabc-4e14-84f7-fbe4d2af0e5b"
    },
    {
        "author": "刘宪",
        "paragraphs": [
            "层轩洞户旦新披，度曲飞觞夜不疲。",
            "绮缀玲珑河色晓，珠帘隐映月华窥。"
        ],
        "title": "夜宴安乐公主新宅",
        "id": "308d1e8b-69b0-482d-b5e2-8111e49e495d"
    },
    {
        "author": "刘宪",
        "paragraphs": [
            "非吏非隐晋尚书，一丘一壑降乘舆。",
            "天藻缘情两曜合，山巵献寿万年余。"
        ],
        "title": "奉和圣制幸韦嗣立山庄",
        "id": "cf6b77dd-f548-43e4-90a9-5203bb71dcd0"
    },
    {
        "author": "刘宪",
        "paragraphs": [
            "始见郎官拜洛阳，旋闻近侍发雕章。",
            "绪言已勖期年政，绮字当生满路光。"
        ],
        "title": "饯唐永昌",
        "id": "0b683d2e-949d-42b1-994d-25563faf420c"
    },
    {
        "author": "高正臣",
        "paragraphs": [
            "正月符嘉节，三春翫物华。",
            "忘怀寄尊酒，陶性狎山家。",
            "柳翠含烟叶，梅芳带雪花。",
            "光阴不相借，迟迟落景斜。"
        ],
        "title": "晦日置酒林亭",
        "id": "9e5c0091-3b8c-4843-a391-8765451cd122"
    },
    {
        "author": "高正臣",
        "paragraphs": [
            "芳辰重游衍，乘景共追随。",
            "班荆陪旧识，倾盖得新知。",
            "水叶分莲沼，风花落柳枝。",
            "自符河朔趣，宁羨高阳池。"
        ],
        "title": "晦日重宴",
        "id": "3b993be2-23fd-4469-a89f-a493bb442afd"
    },
    {
        "author": "崔知贤",
        "paragraphs": [
            "上月河阳地，芳辰景物华。",
            "緜蛮变时鸟，照曜起春霞。",
            "柳摇风处色，梅散日前花。",
            "淹留洛城晚，歌吹石崇家。"
        ],
        "title": "晦日宴高氏林亭",
        "id": "834ac43f-692a-4a67-8292-3a80e4a930c1"
    },
    {
        "author": "崔知贤",
        "paragraphs": [
            "今夜启城闉，结伴戏芳春。",
            "鼓声撩乱动，风光触处新。",
            "月下多游骑，灯前饶看人。",
            "欢乐无穷已，歌舞达明晨。"
        ],
        "title": "上元夜效小庾体",
        "id": "3eaa47b5-3860-41bd-8856-13cbdb2b81de"
    },
    {
        "author": "崔知贤",
        "paragraphs": [
            "京洛皇居，芳禊春余。",
            "影媚元巳，和风上除。",
            "云开翠帟，水鹜鲜居。",
            "林渚萦暎，烟霞卷舒。",
            "花飘粉蝶，藻跃文鱼。",
            "沿波式宴，其乐只且。"
        ],
        "title": "三月三日宴王明府山亭",
        "id": "b1478971-4188-4f24-b05f-ffd69291177f"
    },
    {
        "author": "席元明",
        "paragraphs": [
            "日惟上巳，时亨有巢。",
            "中尊引桂，芳筵籍茅。",
            "书僮橐笔，膳夫行炰。",
            "烟霏万雉，花明四郊。",
            "沼苹白带，山花紫苞。",
            "同人聚饮，千载神交。"
        ],
        "title": "三月三日宴王明府山亭",
        "id": "73f08ddb-4bad-4f23-8017-600c13c6b1cd"
    },
    {
        "author": "韩仲宣",
        "paragraphs": [
            "欲知行有乐，芳尊对物华。",
            "地接安仁县，园是季伦家。",
            "柳处云疑叶，梅间雪似花。",
            "日落归途远，留兴伴烟霞。"
        ],
        "title": "晦日宴高氏林亭",
        "id": "24bd0a93-c88c-4e63-a17b-622607387de0"
    },
    {
        "author": "韩仲宣",
        "paragraphs": [
            "凤苑先吹晚，龙楼夕照披。",
            "陈遵已投辖，山公正坐池。",
            "落日催金奏，飞霞送玉巵。",
            "此时陪绮席，不醉欲何为。"
        ],
        "title": "晦日重宴",
        "id": "9f023ffc-e9fe-4261-8c25-0f3a2cd635de"
    },
    {
        "author": "韩仲宣",
        "paragraphs": [
            "他乡月夜人，相伴看灯轮。",
            "光随九华出，影共百枝新。",
            "歌钟盛北里，车马沸南邻。",
            "今宵何处好？惟有洛城春。"
        ],
        "title": "上元夜效小庾体",
        "id": "72233e48-4d10-4360-8dce-5d2044594ef8"
    },
    {
        "author": "韩仲宣",
        "paragraphs": [
            "河滨上巳，洛汭春华。",
            "碧池涵日，翠斝澄霞。",
            "沟垂细柳，岸拥平沙。",
            "歌莺响树，舞蝶惊花。",
            "云浮宝马，水韵香车。",
            "熟记行乐，淹留景斜。"
        ],
        "title": "三月三日宴王明府山亭",
        "id": "f229ca05-ff53-49de-b96a-931bfe645833"
    },
    {
        "author": "周彦昭",
        "paragraphs": [
            "胜地临鸡浦，高会偶龙沙。",
            "御柳惊春色，仙筇掩月华。",
            "门邀千里驭，杯泛九光霞。",
            "日落山亭晚，雷送七香车。"
        ],
        "title": "晦日宴高氏林亭",
        "id": "8aa2468a-862d-452c-ad4d-e7e6ec83635f"
    },
    {
        "author": "高球",
        "paragraphs": [
            "温洛年光早，皇州景望华。",
            "连镳寻上路，乘兴入山家。",
            "轻苔网危石，春水架平沙。",
            "赏极林塘暮，处处起烟霞。"
        ],
        "title": "晦日宴高氏林亭",
        "id": "a5d81b06-c71c-4994-a6c7-5520b507821a"
    },
    {
        "author": "高球",
        "paragraphs": [
            "洛城春禊，元巳芳年。",
            "季伦园里，逸少亭前。",
            "曲中举白，谈际生玄。",
            "陆离轩盖，凄清管弦。",
            "萍疎波荡，柳弱风牵。",
            "未淹欢趣，林溪夕烟。"
        ],
        "title": "三月三日宴王[明]府山亭",
        "id": "0b73a722-dad8-4e17-8509-642113227482"
    },
    {
        "author": "弓嗣初",
        "paragraphs": [
            "上序春晖丽，中园物候华。",
            "高才盛文雅，逸兴满烟霞。",
            "参差金谷树，皎镜碧塘沙。",
            "萧散林亭晚，倒载欲还家。"
        ],
        "title": "晦日宴高氏林亭",
        "id": "55da3012-4d45-4fb6-ade9-1a7a0b421c22"
    },
    {
        "author": "弓嗣初",
        "paragraphs": [
            "年华蔼芳隰，春溜满新池。",
            "促赏依三友，延欢寄一巵。",
            "鸟声随管变，花影逐风移。",
            "行乐方无极，淹留惜晚曦。"
        ],
        "title": "晦日重宴",
        "id": "9c2c293e-2e79-4a03-8fe7-fd97fb6ef824"
    },
    {
        "author": "高瑾",
        "paragraphs": [
            "暮春元巳，春服初裁。",
            "童冠八九，于洛之隈。",
            "河堤草变，巩树花开。",
            "逸人谈发，仙御舟来。",
            "间关黄鸟，瀺灂丹腮。",
            "乐饮命席，优哉悠哉。"
        ],
        "title": "三月三日宴王明府山亭",
        "id": "978213c1-b154-4786-abf4-87068bbf7284"
    },
    {
        "author": "高瑾",
        "paragraphs": [
            "试入山亭望，言是石崇家。",
            "二月风光起，三春桃李华。",
            "莺吟上乔木，雁往息平沙。",
            "相看会取醉，宁知还路赊。"
        ],
        "title": "晦日宴高氏林亭",
        "id": "3fd3c655-b0a9-4b60-86af-8b6dd41df9a2"
    },
    {
        "author": "高瑾",
        "paragraphs": [
            "忽闻莺响谷，于此命相知。",
            "正开彭泽酒，来向高阳池。",
            "柳叶风前弱，梅花影处危。",
            "赏洽林亭晚，落照下参差。"
        ],
        "title": "晦日重宴",
        "id": "d9e98389-3c67-44ab-8a62-c88c5be0fa00"
    },
    {
        "author": "高瑾",
        "paragraphs": [
            "初年三五夜，相知一两人。",
            "连镳出巷口，飞毂下池漘。",
            "灯光恰似月，人面倂如春。",
            "遨游终未已，相欢待日轮。"
        ],
        "title": "上元夜效小庾体",
        "id": "34b69c2d-d8c1-4bff-9e3d-2508a1e83716"
    },
    {
        "author": "王茂时",
        "paragraphs": [
            "践胜寻良会，乘春翫物华。",
            "还随张放友，来向石崇家。",
            "止水分巖镜，闲庭枕浦沙。",
            "未极林泉赏，参差落照斜。"
        ],
        "title": "晦日宴高氏林亭",
        "id": "66e9672b-8a2a-4876-819d-bd4aeb091640"
    },
    {
        "author": "徐皓",
        "paragraphs": [
            "绮筵乘暇景，琼醑对年华。",
            "门多金埒骑，路引璧人车。",
            "苹早犹藏叶，梅残正落花。",
            "蔼蔼林亭晚，余兴促流霞。"
        ],
        "title": "晦日宴高氏林亭",
        "id": "cfccbfd5-e1a9-4b6a-a3fd-9bd0918b7361"
    },
    {
        "author": "长孙正隐",
        "paragraphs": [
            "晦晚属烟霞，遨游重岁华。",
            "歌钟虽戚里，林薮是山家。",
            "细雨犹开日，深池不涨沙。",
            "淹留迷处所，巖岫几重花。"
        ],
        "title": "晦日宴高氏林亭",
        "id": "9113e0d7-e9c4-4353-9aca-8021d40eb19d"
    },
    {
        "author": "长孙正隐",
        "paragraphs": [
            "薄晚啸游人，车马乱驱尘。",
            "月光三五夜，灯燄一重春。",
            "烟云迷北阙，箫管识南邻。",
            "洛城终不闭，更出小平津。"
        ],
        "title": "上元夜效小庾体同用春字",
        "id": "f6224c81-e134-4905-ab41-b0c639eef760"
    },
    {
        "author": "高绍",
        "paragraphs": [
            "啸侣入山家，临春翫物华。",
            "葛弦调绿水，桂醑酌丹霞。",
            "岸柳开新叶，庭梅落早花。",
            "兴洽林亭晚，方还倒载车。"
        ],
        "title": "晦日宴高氏林亭",
        "id": "eab43c99-79c0-4b79-89f5-a7408f8e547e"
    },
    {
        "author": "郎余令",
        "paragraphs": [
            "三春休晦节，九谷泛年华。",
            "半晴余细雨，全晚澹残霞。",
            "尊开疎竹叶，管应落梅花。",
            "兴阑相顾起，流水送香车。"
        ],
        "title": "晦日宴高氏林亭",
        "id": "a0464ebb-ba52-474f-ac7b-6b3a13cec685"
    }
]