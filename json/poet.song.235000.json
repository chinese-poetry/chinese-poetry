[
    {
        "author": "何梦桂",
        "paragraphs": [
            "东风马耳拂轻寒，柳眼新青雨未干。",
            "留客野花遮畧彴，狎人溪鸟上阑干。"
        ],
        "title": "郊行即事",
        "id": "a0e7146a-9944-4008-a3c9-9ff6b9fd01f8"
    },
    {
        "author": "何梦桂",
        "paragraphs": [
            "垂杨古路策东风，忽忆霜蹄失旧踪。",
            "白发重来鞯𩍐在，尔应行雨去为龙。"
        ],
        "title": "忆亡马",
        "id": "396a10eb-3e25-473b-8786-7f73b83ed0d3"
    },
    {
        "author": "何梦桂",
        "paragraphs": [
            "翻却丹炉灶息然，青蛇挂壁日高眠。",
            "玄玄参遍头如雪，始信人间懒是仙。"
        ],
        "title": "赠嬾然子刘高士二首  其一",
        "id": "946215fc-74d1-475f-baeb-90ff1cf7034d"
    },
    {
        "author": "何梦桂",
        "paragraphs": [
            "一坞闲云懒出关，惭无肤寸雨人寰。",
            "君今占断云间卧，却笑游云未得闲。"
        ],
        "title": "赠嬾然子刘高士二首  其二",
        "id": "d89c9644-1a1e-440f-9992-108d82b56cf3"
    },
    {
        "author": "何梦桂",
        "paragraphs": [
            "一片闲云本住山，暂为行雨下人寰。",
            "白云可是无心物，朝出山来暮又还。"
        ],
        "title": "梦中幻成",
        "id": "9efaa889-b93b-44a3-962f-1bcc5b49b58a"
    },
    {
        "author": "何梦桂",
        "paragraphs": [
            "银河西转静无声，唱彻天鸡夜未明。",
            "万里无云霜月上，坐鞭玄鹤下蓬瀛。"
        ],
        "title": "起坐谩成",
        "id": "502beab5-d0ea-4e09-9ff6-1742fbd98a14"
    },
    {
        "author": "何梦桂",
        "paragraphs": [
            "心无损物宜平怨，语不妨人贵寡尤。",
            "说与时人莫相忌，全家已拟鹿门游。"
        ],
        "title": "偶成",
        "id": "3eeb28ce-9691-4f41-afea-0cb129daa552"
    },
    {
        "author": "何梦桂",
        "paragraphs": [
            "杜甫拾遗终老去，陈平户牖岂长贫。",
            "达翁言命未为达，安命方知是达人。"
        ],
        "title": "赠星史胡达翁",
        "id": "2ea2fc34-abd8-48dc-abf5-9c91402e7778"
    },
    {
        "author": "何梦桂",
        "paragraphs": [
            "歃尽秋泉不疗饥，菊边更读菊岩诗。",
            "寒英摇落渊明老，尚见遗编说义熙。"
        ],
        "title": "题骆菊岩诗稿",
        "id": "6feba6e7-13d6-43f3-832a-42d614a29f8a"
    },
    {
        "author": "何梦桂",
        "paragraphs": [
            "一点灵犀传地理，明如指掌秘通神。",
            "潜斋不作周公梦，闲使人参郭景纯。"
        ],
        "title": "吴对山跋  其一",
        "id": "558a7934-4d3d-444b-a9a0-d40b837a6422"
    },
    {
        "author": "何梦桂",
        "paragraphs": [
            "电眸只是天机到，龙脉皆如教法寻。",
            "抔土百年人子孝，知君不负托孤心。"
        ],
        "title": "吴对山跋  其二",
        "id": "93071ec9-0752-44e8-969b-0fd272269e6a"
    },
    {
        "author": "何梦桂",
        "paragraphs": [
            "曾拂三台最上星，赤城云气暖生春。",
            "回头往事邯郸梦，落尽鹈霜白发新。"
        ],
        "title": "和柯提举寄诗  其一",
        "id": "e1b1f111-5e88-4ef6-9297-46de9cf4af89"
    },
    {
        "author": "何梦桂",
        "paragraphs": [
            "倚遍层楼数曙星，鹧鸪声里暗惊春。",
            "开元耆旧今无几，怕听尊前唱永新。"
        ],
        "title": "和柯提举寄诗  其二",
        "id": "75e6ed31-dc68-429b-859a-4453ff0a4308"
    },
    {
        "author": "何梦桂",
        "paragraphs": [
            "亲跨灵槎访渚星，归来云锦照青春。",
            "湖山夜半生神气，一雨田田采芑新。"
        ],
        "title": "和柯提举寄诗  其三",
        "id": "3e067d00-15f3-4350-9c16-c26f702dc92b"
    },
    {
        "author": "何梦桂",
        "paragraphs": [
            "天上文昌望六星，陇头农稷趁三春。",
            "玉京玄圃尘尘隔，璧月琼枝岁岁新。"
        ],
        "title": "和柯提举寄诗  其四",
        "id": "54303a42-e05c-4742-83ae-d86841ca5c25"
    },
    {
        "author": "何梦桂",
        "paragraphs": [
            "落日西风卷白沙，关山万里客思家。",
            "芦花雁断无来信，柿子霜红满树鸦。"
        ],
        "title": "秋思有感",
        "id": "ce55f2ac-7b0f-40ec-8207-6cf9d5f989ae"
    },
    {
        "author": "何梦桂",
        "paragraphs": [
            "种竹元非辟世人，竹环人境似山村。",
            "苍苔满径客稀到，云锁闲堂鹤护门。"
        ],
        "title": "题竹境",
        "id": "af0ec753-19fd-4787-9dcb-c2a28f827e7a"
    },
    {
        "author": "何梦桂",
        "paragraphs": [
            "学得屠龙莫履狶，屠龙有技未全疏。",
            "斲轮老去谁传业，珍重青囊肘后书。"
        ],
        "title": "赠章月岩乃子德父",
        "id": "b21af037-6f74-42c7-b351-c4183715d208"
    },
    {
        "author": "何梦桂",
        "paragraphs": [
            "闲堂看尽燕双飞，终日劳劳为哺雏。",
            "父母此心谁不有，生儿几个似慈乌。"
        ],
        "title": "观燕哺雏",
        "id": "a41ee40e-6965-4c33-8ab5-74994f40b6a5"
    },
    {
        "author": "何梦桂",
        "paragraphs": [
            "活活声干落羽翎，分甘碪几委危形。",
            "主人肯与封抔土，犹胜当年翳冢青。"
        ],
        "title": "竹鸡冢",
        "id": "490d575a-a713-458f-83ff-13d90749e9e2"
    },
    {
        "author": "何梦桂",
        "paragraphs": [
            "七分形貌十分心，纵有丹青画不真。",
            "萧散风神清瘦骨，分明小有洞天人。"
        ],
        "title": "自题画像",
        "id": "97cbbb86-e316-421f-ab6f-3f1c943b73e1"
    },
    {
        "author": "何梦桂",
        "paragraphs": [
            "一统山河遍八埏，江南等作弹丸看。",
            "公来踏遍官田土，只有池蛙不为官。"
        ],
        "title": "与张郎中省庵二首  其一",
        "id": "24956142-d9f6-4d6c-96ff-263d48b7159d"
    },
    {
        "author": "何梦桂",
        "paragraphs": [
            "青山云影日悠悠，却怪随龙上下游。",
            "能卷沧溟为雨去，白云依旧宿林丘。"
        ],
        "title": "与张郎中省庵二首  其二",
        "id": "2d6c5fa1-627f-417b-a696-9473d2aad064"
    },
    {
        "author": "何梦桂",
        "paragraphs": [
            "美人娟娟江水隔，翠竹萧萧江月白。",
            "笺心欲寄不成章，竚立思君情脉脉。"
        ],
        "title": "题二美人图",
        "id": "ef334776-1d83-40a6-b162-49e7caa95de8"
    },
    {
        "author": "何梦桂",
        "paragraphs": [
            "绀裘久堕还天阙，结佩乘云遗玉玦。",
            "耿光灭没不可望，一歃寒泉酹秋月。"
        ],
        "title": "赠吴对山先生",
        "id": "397d3766-e027-4b8f-b200-31a8f67d1f63"
    },
    {
        "author": "何梦桂",
        "paragraphs": [
            "一醉狂歌天地老，醒来不记邯郸道。",
            "祁连千丈土一抔，至今下马陵前草。"
        ],
        "title": "赠钱季实",
        "id": "447a8b47-c491-4b2c-bc42-3e5bc4982819"
    },
    {
        "author": "何梦桂",
        "paragraphs": [
            "万古干坤万古山，山前万古月光寒。",
            "人生几度能看月，常被青山与月看。"
        ],
        "title": "赠月山相士",
        "id": "e153b22c-343f-4ac2-a243-8ea97dc2e8db"
    },
    {
        "author": "何梦桂",
        "paragraphs": [
            "短发凌霜强自搔，可能书剑更徒劳。",
            "春秋已降功名薄，秦汉而来智术高。",
            "天外寸心孤雁影，人间万事九牛毛。",
            "却怜刺股徒辛苦，狐貉何曾耻缊袍。"
        ],
        "title": "读书有感",
        "id": "3c9f7dce-7149-4f93-8c62-0232fae77cf8"
    },
    {
        "author": "何梦桂",
        "paragraphs": [
            "已当天色暮，况复雨霏微。",
            "落叶元无定，因风更自飞。",
            "壮心欹客枕，寒事到征衣。",
            "明日临晴霁，黄花看晚晖。"
        ],
        "title": "晚雨",
        "id": "73b13f03-a8c6-45f5-9ca6-7c8804214c23"
    },
    {
        "author": "何梦桂",
        "paragraphs": [
            "香满罗帏凝不消，笛声吹断夜迢迢。",
            "霜蜚月落无寻处，欲倩青衣使者招。"
        ],
        "title": "梅魂",
        "id": "aefb96e3-9bd9-4d1f-9a49-807013f7f75a"
    },
    {
        "author": "何梦桂",
        "paragraphs": [
            "玉颊寒肌强对人，今年清瘦不胜春。",
            "相知只有窗前月，摹写春风水上身。"
        ],
        "title": "梅影",
        "id": "7b3e1490-bba8-49d8-9b10-f87f40ffd84f"
    },
    {
        "author": "何梦桂",
        "paragraphs": [
            "东壁无光夜陨星，为公痛哭泪沾襟。",
            "才高不竟平生志，身死空留万古心。",
            "听曲谁能歌白雪，知音徒拟铸黄金。",
            "伤嗟迟暮邅吾道，恨不相从九地深。"
        ],
        "title": "挽山房先生  其一",
        "id": "a6859fbb-d21c-4e74-ba83-8f15c0b99699"
    },
    {
        "author": "何梦桂",
        "paragraphs": [
            "病入膏肓药砭难，绵绵相忆劝加餐。",
            "击奸曾藉青萍剑，报德惭无白玉盘。",
            "树槚未成年岁暮，枯桑犹在海风寒。",
            "平生书至将盈箧，泪洒长笺不忍看。"
        ],
        "title": "挽山房先生  其二",
        "id": "90731bee-4d6d-48a7-abf1-77b9f57fdd1c"
    },
    {
        "author": "方一夔",
        "paragraphs": [
            "龙文双宝剑，谁铸吴山英。",
            "秋水光的皪，俯视千金轻。",
            "犹余报仇血，白帝金天精。",
            "百用不缺折，潜锋埋故城。",
            "芒角不可掩，气冲牛斗星。",
            "卓哉两达士，一旦出幽冥。",
            "显晦各有数，飞沈两无情。",
            "孤雄顾其雌，玉匣时悲鸣。",
            "吴楚隔千里，沧波会神灵。",
            "一体互分合，变化不暂停。",
            "悠悠剑津水，早暮风云生。"
        ],
        "title": "古意四首  其一",
        "id": "cf12e0bc-a6b1-422d-ba65-9f03df677ede"
    },
    {
        "author": "方一夔",
        "paragraphs": [
            "阳声鼓羣动，更变无停机。",
            "至人夺造化，假合出范围。",
            "渭川起老龙，一龙不得随。",
            "化为百尺竹，玉立青差差。",
            "仙人去市门，三年愿相依。",
            "金丹迟不就，失路将安归。",
            "临分投之杖，平地去如飞。",
            "还家尚肉眼，弃掷不复持。",
            "回首失踪迹，飞腾息天池。",
            "惟余万丛玉，年年长新枝。",
            "犹疑风雨夜，回龙啸空陂。"
        ],
        "title": "古意四首  其二",
        "id": "e9e2b7ef-3324-4f17-8b49-01f221c90453"
    },
    {
        "author": "方一夔",
        "paragraphs": [
            "秦皇灭诸儒，若人媚幽独。",
            "偶来得名山，依山结茅屋。",
            "希声陶淳风，无意蕲绝俗。",
            "儿孙日以远，几见碧桃熟。",
            "渔郎从何来，延缘寒溪绿。",
            "兹游窥天祕，平生未经目。",
            "颇见有此容，父老邀我宿。",
            "清谈略晋魏，世路嗟翻覆。",
            "淹留信可乐，离念苦羁束。",
            "幡然理回棹，瑟瑟风吹足。",
            "往来记行迹，溪路三四曲。",
            "机心不自閟，何事惊麋鹿。",
            "回首不逢人，白云渺空谷。"
        ],
        "title": "古意四首  其三",
        "id": "7f3fdaa7-5910-4c4e-97e9-550b45eeb293"
    },
    {
        "author": "方一夔",
        "paragraphs": [
            "辽海有黄鹤，翛然出尘姿。",
            "结巢青松顶，百丈无柯枝。",
            "磐石护其卵，清露哺其儿。",
            "一朝羽翼成，丹霄恣遨嬉。",
            "夕倦宿月窟，朝饥饮瑶池。",
            "升高忽反顾，昔是今已非。",
            "归来三叹息，尘俗无由知。",
            "焉能与众鸟，碎啄随雄雌。",
            "欲语不可了，复作摩天飞。",
            "仰望邈不及，千载留余悲。"
        ],
        "title": "古意四首  其四",
        "id": "1902d96a-2166-4be0-aa6a-a46e0a13b575"
    },
    {
        "author": "方一夔",
        "paragraphs": [
            "峨峨高山东，迢迢青溪曲。",
            "采蘅撷薜荔，结搆蜗牛屋。",
            "中有读书堂，堂外万脩竹。",
            "错出泉石间，翛然隔尘俗。",
            "劲刚逢干节，空洞夷齐腹。",
            "长钓横江鲸，翠立摩天鹄。",
            "借问主人谁，彼美清如玉。",
            "瓶罂空四壁，简册富万轴。",
            "小篆揭新扁，高步踵前躅。",
            "箨龙忽变化，遗歌焉忍续。",
            "岁晚坐相向，此君幸予辱。",
            "荣悴纷变态，风雨寒旸燠。",
            "春来枝叶蕃，苍璆森在目。",
            "势且干青云，肯顾凡草木。",
            "怜渠痛洒扫，日哦三四幅。",
            "吾诗试评品，千古配淇澳。"
        ],
        "title": "予读书之室先从兄时南尝扁以绿猗今二十余年矣感叹存殁遂成长篇",
        "id": "bfdc711f-a1fc-4529-a3ff-dfae2348ec04"
    },
    {
        "author": "方一夔",
        "paragraphs": [
            "先故居此山，两翁各婵嫣。",
            "少翁复北徙，宅废余此泉。",
            "翁死且求饮，他水辄弃捐。",
            "试以真水往，一杯同蜕蝉。",
            "两翁不可见，久矣为飞仙。",
            "泽余有尽世，泉流无竭年。",
            "耜巖少翁后，往岁勘丹铅。",
            "倚徙感陈迹，瘦蛟落长牋。",
            "迩来绝妙语，此意谁能传。",
            "岂知援溺手，铁石新磨镌。",
            "嗟予世味薄，饮水抛荤羶。",
            "时时汲脩绠，洗眼看残编。"
        ],
        "title": "富山泉",
        "id": "4b0730d6-5248-49e9-bd54-e5a205b45ac2"
    },
    {
        "author": "方一夔",
        "paragraphs": [
            "我生苦不早，已后朱紫阳。",
            "居近世未远，颇亦承余光。",
            "恭惟紫阳翁，派接周程张。",
            "实学有实用，为世作舟航。",
            "古人不可见，来者犹有望。",
            "紫山豪杰士，理学望北方。",
            "帝忧浙右民，烦公持台纲。",
            "吾道无南北，得志同济量。",
            "我亦忝诸生，得升绣衣堂。",
            "厥今民凋瘵，如疾居膏肓。",
            "弃捐不自保，况复有蓄藏。",
            "吏贪不加恤，乘时肆夺攘。",
            "愿公活斯民，风俗还虞唐。"
        ],
        "title": "上按察胡大使",
        "id": "1f13fc80-9214-4813-932f-660ffaf833ac"
    },
    {
        "author": "方一夔",
        "paragraphs": [
            "紫阳从西来，孤峯望吴越。",
            "自昔有佳人，高蹈造理窟。",
            "雉山走其下，清淑鬰未发。",
            "吾宗紫阳居，秀挺鸾凤骨。",
            "家学印大程，南北斗柄揭。",
            "迩来卜新居，佳气渺葱鬰。",
            "天香生桂兰，野性老薇蕨。",
            "嬉游独乐园，翛然立清绝。",
            "我来坐庭隅，幽草澹风月。",
            "图书有真趣，为指掌中诀。"
        ],
        "title": "贺寺簿先生入新居",
        "id": "e02489f2-c71d-4a42-bf20-aecfa4fa4e40"
    },
    {
        "author": "方一夔",
        "paragraphs": [
            "我有折角牛，放在前山麓。",
            "山瘦石棱棱，岁月老觳觫。",
            "掺掺过百指，仰此种田谷。",
            "短笛卧斜阳，我饭何时足。"
        ],
        "title": "牧牛",
        "id": "6472af13-c029-40ba-a924-cd2d5571a8e5"
    },
    {
        "author": "方一夔",
        "paragraphs": [
            "利欲沈着人，犹如胶漆盘。",
            "谁能逝不濯，背走急水滩。",
            "仕宦岂不好，惟有知几难。",
            "西风动归兴，至今数张翰。"
        ],
        "title": "知几",
        "id": "d2bac403-473b-4346-8c37-617d79f54907"
    },
    {
        "author": "方一夔",
        "paragraphs": [
            "喜诗如喜酒，举世流馋涎。",
            "问酒有何好，妙处竟不传。",
            "古人日已远，绝响三百篇。",
            "后来谁措手，讽咏皆陈编。",
            "自从骚选起，众作同虫蝉。",
            "宪章日沦丧，变灭成飞烟。",
            "翰林非世人，金晶应星躔。",
            "手弄玉帝旗，堕作诗酒仙。",
            "行迹老屐齿，侠气余龙泉。",
            "淋漓洒醉墨，妙语穷真筌。",
            "信手拈斧斤，一挥中方圆。",
            "彼哉夸夺子，骇汗莫敢肩。",
            "玉堂不能留，飘落南海边。",
            "从此夸汗漫，一往五百年。",
            "生平尚邱壑，梦想岷峨巅。",
            "慙君赠醉侯，我饮不滴涓。",
            "我诗如我饮，抚顶期相怜。",
            "莫乞飞霞佩，学举白玉盘。"
        ],
        "title": "读李翰林诗",
        "id": "0b0eb3b5-069c-49a7-9a52-200a88f21046"
    },
    {
        "author": "方一夔",
        "paragraphs": [
            "晋有靖节翁，古昔称高士。",
            "自陈簪组后，为义不两仕。",
            "虽乏报韩功，深怀帝秦耻。",
            "拂衣归故园，寒菊被栗里。",
            "醉余洒新诗，题自庚子始。",
            "托此明大闲，言外有余旨。",
            "我生后千岁，历十五庚子。",
            "区区一垤中，起灭纷未已。",
            "壮夫感颓光，大运悲逝水。",
            "登高极遐想，舒卷寓至理。",
            "风期渺相接，衰暮竟谁似。",
            "酌泉荐芳馨，茫茫九泉起。"
        ],
        "title": "九日读陶渊明诗",
        "id": "8e115abf-b40a-43e6-9d8d-3e538c92aedf"
    },
    {
        "author": "方一夔",
        "paragraphs": [
            "贾不至千万，仕不至万石。",
            "时穷两不遂，衰鬓秋萧瑟。",
            "平生用力处，文字派六籍。",
            "胸中万斛泉，老不出涓滴。",
            "丈夫处世间，志愿何时毕。",
            "抱此无用物，价重连城璧。",
            "蛟龙死泥沙，蟠屈留遗迹。",
            "政使传后人，虚名复何益。"
        ],
        "title": "夜坐阅书",
        "id": "55e7ded4-ef1a-48a6-a375-0a152c0ea029"
    },
    {
        "author": "方一夔",
        "paragraphs": [
            "渊明归故园，心与境俱会。",
            "种菊满东篱，高致在菊外。",
            "故人绝世好，尚友渺千载。",
            "幽赏属同流，更有心期在。"
        ],
        "title": "寄题吴爱菊",
        "id": "f336ede3-1790-49ed-b57e-f2b2a6092a60"
    },
    {
        "author": "方一夔",
        "paragraphs": [
            "子房英特人，易老穷根柢。",
            "纵横出妙用，万变不离体。",
            "当其报秦时，家难不顾弟。",
            "挥槌擣祖龙，结客自燕蓟。",
            "天地为震动，此身一稊米。",
            "秦亡志虽酬，韩破颜仍泚。",
            "来谒龙准公，投机类天启。",
            "中原纷战争，两强力难觝。",
            "雍容谈笑间，国耻竟刷洗。",
            "旧君有反服，臣子获尽礼。",
            "雄心就敛退，勋业犹唾涕。",
            "仙人在何许，高步凌北济。",
            "壑松作糗粮，煮石当酒醴。",
            "千载邈高风，仰望首重稽。"
        ],
        "title": "古意",
        "id": "416f4d2a-48d7-4343-82dd-cb695c802415"
    },
    {
        "author": "方一夔",
        "paragraphs": [
            "鲁不识仲尼，妄谓东家氏。",
            "知音古为难，而况谐俗耳。",
            "寒松翳遗貌，吊古独倚徙。",
            "歌声余老樵，昔居竟谁是。",
            "当年翁子贫，卖薪沽酒市。",
            "一朝入汉庭，歘作青云士。",
            "出领虎符贵，牛酒贺闾里。",
            "邸间绶若若，差排庭中吏。",
            "旁人自送迎，我亦附长史。",
            "片言负茂陵，奇祸竟博死。",
            "穷通有定分，何足计戚喜。",
            "豆羹辄动色，未可欺妻子。",
            "阿妇非弃翁，颇亦窥见此。",
            "后车且耻载，谁肯并庙祀。"
        ],
        "title": "郡人有朱买臣严子陵按史传买臣吴人尝出为会稽太守名曰乡郡会稽盖今两浙之地吾郡特以去州二十里曰朱池为买臣昔居之地难以考见其实子陵晚耕于富春山中则今钓台是也二公出处不同心事亦异姑以其同为郡人各赋一首使九原有作不怅来者之不我知也  其一",
        "id": "85b2dbf4-ca56-4faa-b873-bda70cef15da"
    },
    {
        "author": "方一夔",
        "paragraphs": [
            "舟行征君里，步登征君山。",
            "雪濑潄我齿，玉泉洗我肝。",
            "遐想台上人，披裘曳渔竿。",
            "去齐复适吴，来往浮云闲。",
            "一钓得文叔，客星照林峦。",
            "再钓得小苑，高风凛祠坛。",
            "古人邈不及，绝俗为甚难。",
            "一时尚奇怪，千载起懦顽。",
            "我歌小招词，公来颜不欢。",
            "长啸震冥杳，载月下前滩。"
        ],
        "title": "郡人有朱买臣严子陵按史传买臣吴人尝出为会稽太守名曰乡郡会稽盖今两浙之地吾郡特以去州二十里曰朱池为买臣昔居之地难以考见其实子陵晚耕于富春山中则今钓台是也二公出处不同心事亦异姑以其同为郡人各赋一首使九原有作不怅来者之不我知也  其二",
        "id": "68882efe-bfbc-4407-bcd9-4de060f7bbf6"
    },
    {
        "author": "方一夔",
        "paragraphs": [
            "昌阳十二节，茸茸碧且鲜。",
            "不堪置几案，拳石留余妍。",
            "托根寄幽绝，夐在荒山巅。",
            "不瞩妇女盼，不闻鸡犬喧。",
            "水石相依附，花开已千年。",
            "一朝服食成，肌骨翔飞鸢。",
            "我欲啜此草，隠诀无由传。",
            "逝将涉浩荡，相期十洲仙。"
        ],
        "title": "昌阳",
        "id": "3e367bb7-9c9f-44eb-a08a-471869608a04"
    },
    {
        "author": "方一夔",
        "paragraphs": [
            "代马必死战，韩卢必死猎。",
            "万族虽有殊，受性固莫夺。",
            "君看伏波翁，心火老不灭。",
            "万里战壶头，赤手拥马鬣。",
            "前言一朝酬，英气半途折。",
            "海南纪铜柱，城西埋石蕝。",
            "所以高世人，甘守田园拙。",
            "梧楸老归梦，桑梓借余热。",
            "人生贵适意，似用生分别。",
            "为问泽车乘，何如水鸢跕。"
        ],
        "title": "咏史",
        "id": "f7855f0f-0ddf-4dc6-bc45-817c3416b1e9"
    },
    {
        "author": "方一夔",
        "paragraphs": [
            "出门挂幞被，客路寒溪早。",
            "团团雾中日，淡月隠林梢。",
            "村巷驱饥牛，枫林度飞鸟。",
            "山行未十里，佳处辄藉草。",
            "道逢青衿生，肝胆总倾倒。",
            "分手各东西，苹花风嫋嫋。"
        ],
        "title": "早行",
        "id": "d34583dc-6d4f-46a5-a584-47992f71652c"
    },
    {
        "author": "方一夔",
        "paragraphs": [
            "青山围四旁，南断如金玦。",
            "残霞映寒碧，杳杳鸟孤没。",
            "我本忘机人，忽忽老岁月。",
            "身系三家村，心到极穷发。",
            "萧然病脚僧，丈室坐说法。",
            "事业谁做尽，尧舜行不彻。",
            "义理谁说尽，孔孟引不发。",
            "有心阻世用，自来同一辙。",
            "人生直如寄，世路会有役。",
            "何时拂衣去，结筏造溟渤。"
        ],
        "title": "晚坐有感",
        "id": "21cadbcf-e6b8-4411-974c-47d2a44d0a3c"
    },
    {
        "author": "方一夔",
        "paragraphs": [
            "万物具生理，日与化工运。",
            "黄杨性独殊，一岁长一寸。",
            "气机有时歇，厄会屡遭闰。",
            "岂无土壤培，亦有雨露润。",
            "尔寿传云仍，尔木仅寻仞。",
            "老氏损成益，颜子退为进。",
            "至人妙观物，此理如符印。"
        ],
        "title": "黄杨",
        "id": "916c3108-c6bb-4d71-a225-f2a3cace394a"
    },
    {
        "author": "方一夔",
        "paragraphs": [
            "残阳未敛戍，中夜苦无奈。",
            "噆肤跳蚤行，掠面飞蚊过。",
            "玲珑织翠缕，有来馈一个。",
            "不惟供夜直，亦可专房卧。",
            "此君丈夫心，节操抱寒饿。",
            "未免斤斧伤，复受巾帼涴。",
            "我老乏风情，偃息便慵惰。",
            "不令魁梧人，化作儿女愞。"
        ],
        "title": "竹夫人",
        "id": "46ffc4e2-1c9d-4506-a6b8-fb8a93dcb7b5"
    },
    {
        "author": "方一夔",
        "paragraphs": [
            "雁落常水宿，奴辄警暗晦。",
            "己逸渠处劳，祸患出恩爱。",
            "老渔穷意巧，半夜弄光怪。",
            "奴亟告其羣，举羣惊相戒。",
            "渔火不时明，奴告不息喙。",
            "众方恬梦寐，不悟伏机械。",
            "一夕虽屡惊，四顾无己害。",
            "利嘴丛之身，尤恐奴相卖。",
            "渔者乘其嚣，尺箠尽同队。",
            "辱令孟坚死，依势博陆败。",
            "小忠悮平昔，今日复何悔。"
        ],
        "title": "雁奴",
        "id": "d2e96627-5681-45f0-af58-d4330c137821"
    },
    {
        "author": "方一夔",
        "paragraphs": [
            "朝趋梁父岑，暮投梁父麓。",
            "左肩抱长欃，右手牵黄犊。",
            "禾生亘原隰，生计自为足。",
            "罢耕还读书，何必事精熟。",
            "茫茫万古坟，苞括纳心曲。",
            "琅山蔼空青，淄水涨寒绿。",
            "嗟我七尺躯，披云卧幽独。",
            "抱膝一长吟，清响振空谷。"
        ],
        "title": "前梁父吟",
        "id": "c71fe06d-ff81-4a18-8e78-1b0051697d7e"
    },
    {
        "author": "方一夔",
        "paragraphs": [
            "我生在畎亩，志愿向此毕。",
            "粝饭为我粮，丑女为我室。",
            "英英帝家胄，屡驾款蓬荜。",
            "片言误相酬，搀我手不释。",
            "立谈豢吴儿，再战走汉贼。",
            "托孤赴永安，仗钺驻渭北。",
            "人生盛意气，事会靡终极。",
            "桑株渺何许，岁月去如掷。",
            "朗然舒卷心，始末本无隔。"
        ],
        "title": "后梁父吟",
        "id": "1b47931d-666d-40e3-a38a-4515c393dcf6"
    },
    {
        "author": "方一夔",
        "paragraphs": [
            "开岁倏五十，陶翁感浮休。",
            "我生苦后陶，夜梦从之游。",
            "大块无停机，岁月去如流。",
            "弃家客东安，泛泛双浮鸥。",
            "羲轩古主人，中古称旦丘。",
            "大伦具五常，大法列九畴。",
            "寥寥向千载，孤唱绝众酬。",
            "藐然愧前哲，中路肯止不。",
            "逝言晚闻道，恻恻怀长忧。",
            "廓落八纮内，俛仰吾何求。"
        ],
        "title": "偶阅渊明开岁古诗因和其韵",
        "id": "88aa4fca-2fbb-455b-9398-3686381f9d5d"
    },
    {
        "author": "方一夔",
        "paragraphs": [
            "十载与君友，何曾异悲欢。",
            "忧寒夜同袍，念饥日同餐。",
            "晚节各大缪，浊世多波澜。",
            "我争东山墩，君赴金沙滩。",
            "云萍不相接，我穷君长叹。",
            "出门重入门，转觉营生难。",
            "故人赠尺书，招我来东安。",
            "水云三百里，飞鸿集江磐。",
            "君如跨海鹏，发轫鶱鶱翰。",
            "咫尺视万里，归溯天池湍。",
            "梅花点飞雪，相将理征鞍。",
            "新诗月几首，愿寄青琅玕。"
        ],
        "title": "别洪复翁",
        "id": "919ccc4c-5ea9-4974-944e-943d569223b1"
    },
    {
        "author": "方一夔",
        "paragraphs": [
            "杉松翳苍翠，古寺依寒溪。",
            "小桥度空阔，胜事穷朝隮。",
            "仙人渺何许，昔年此孤栖。",
            "丹成余此泉，高步凌云梯。",
            "至今浴丹处，精光贯虹霓。",
            "老仙不厌世，寄迹随东西。",
            "当时不相顾，野鹤羣凫鸡。",
            "一朝上寥廓，指爪留沙泥。",
            "我生旷劫内，临老归途迷。",
            "犹疑丹在水，清咽分刀圭。"
        ],
        "title": "葛溪浴丹泉",
        "id": "9fb9f1e4-b456-4f5a-9b83-286c12182c14"
    },
    {
        "author": "方一夔",
        "paragraphs": [
            "我生未为后，议论颇自喜。",
            "读书见古人，慷慨欲立事。",
            "既壮涉忧患，辗转不如意。",
            "五十今到门，翻与穷鬼值。",
            "老马但垂头，不似新驹驶。",
            "前途勿复道，有酒且勤置。"
        ],
        "title": "和渊明杂诗奈何五十年韵",
        "id": "c92d12ff-54e6-4701-8fa3-530b52a07b47"
    },
    {
        "author": "方一夔",
        "paragraphs": [
            "我携无言子，东去颜不欢。",
            "故人日已远，嘿嘿寝与餐。",
            "寄洪乐山水，冈峦涌涛澜。",
            "有时戏吟诗，音韵摇风滩。",
            "朋侪相征逐，歌笑杂悲叹。",
            "朝吴暮过楚，千里不惮难。",
            "功成早敛退，骑鹤伴子安。",
            "下视地上友，俛首依江磐。",
            "低飞不能起，俯借摩天翰。",
            "我老涉世患，衰懦心不湍。",
            "从君上寥廓，永谢舆与鞍。",
            "归来不空手，玄圃收明玕。"
        ],
        "title": "比来东安以欢字十二韵别复翁继有和章送别今再和答之",
        "id": "904afacb-a152-47a0-a6f4-819e9db388c3"
    },
    {
        "author": "方一夔",
        "paragraphs": [
            "去时苎萝山，送我抟黍叫。",
            "归时苎萝山，迎我桃花笑。",
            "一别二十年，过眼如风燎。",
            "人生重后会，世事中前料。",
            "未惊马齿长，犹喜鸡皮少。",
            "功名志已酬，富贵头终掉。",
            "傍君鸱夷桨，舞我乌栖调。",
            "抚景惜余年，烟波老渔钓。"
        ],
        "title": "诗人咏鸱夷西子之事多矣按越败于鲁哀公元年想鸱夷五饵之策必其时也至哀公二十二年越灭吴西子复归计其年亦老矣岂鸱夷如洛阳贾人不能忘情于旧约耶",
        "id": "35c135ac-f91d-4a89-9b38-968060906e8a"
    },
    {
        "author": "方一夔",
        "paragraphs": [
            "老樵腰短斧，朅来此山中。",
            "林深绝人迹，邂逅两老翁。",
            "石上安棋局，零落归飞鸿。",
            "置斧偶坐睨，终竟谁雌雄。",
            "低头欲借问，冉冉巢云松。",
            "索寞下山去，树杪余残红。",
            "不知岁月远，但见邑屋空。",
            "神仙在何处，只与人世同。",
            "眼浄偶自见，心到遥相通。",
            "片时处仙境，百年坐春风。",
            "区区笑刘吕，妄觅蓬莱宫。"
        ],
        "title": "古意六首  其一",
        "id": "9014e52c-8976-4df6-a2d4-4030710de0ce"
    },
    {
        "author": "方一夔",
        "paragraphs": [
            "谁斧若木枝，铜干苍玉叶。",
            "年年来沧波，疑与溟渤接。",
            "戏携赤玉舄，跨此寒岌嶪。",
            "飘然造殊庭，不用维与楫。",
            "浩浩吹天风，凉气入衣衱。",
            "拍浮天汉滨，匏瓜芒熚熚。",
            "黄牛不服箱，放绳掉长鬣。",
            "素娥不织裳，抛梭理香颊。",
            "千年苍藓痕，机杼空妥帖。",
            "疑是娲皇土，藏去压归箧。",
            "归来不知处，满目迷空堞。",
            "惟有卖卜人，知向天根蹑。"
        ],
        "title": "古意六首  其二",
        "id": "656ccdb7-50d1-46db-a7c0-1e92d922af37"
    },
    {
        "author": "方一夔",
        "paragraphs": [
            "翩翩南昌尉，来自九江西。",
            "天关列虎豹，欲进无阶梯。",
            "臣有治安策，不忍死穷栖。",
            "浮浮山林气，披褐朝金闺。",
            "上言讦贵戚，下言悯羣黎。",
            "肉食久喑默，狂叫发草藜。",
            "臣言可采择，寸刀刳鲸鲵。",
            "一再不合意，反旆风凄凄。",
            "君纲坠不振，况复子与妻。",
            "自谐尘外约，东游隠会稽。"
        ],
        "title": "古意六首  其三",
        "id": "e77fd641-693d-43c4-82d1-8578a5803de9"
    },
    {
        "author": "方一夔",
        "paragraphs": [
            "武夷千余仞，山上巢羣仙。",
            "曾游析木津，醉堕白玉船。",
            "其下谁换骨，润州小婵娟。",
            "烱烱玉莲锁，栖之此山颠。",
            "丹砂一点染，灵化谁控抟。",
            "尘根洗不尽，展转来凡间。",
            "从言一念失，巫山渺云烟。",
            "徒然八十返，空度三千年。"
        ],
        "title": "古意六首  其四",
        "id": "f867bf0a-059a-4162-a892-159e39534dd0"
    },
    {
        "author": "方一夔",
        "paragraphs": [
            "牧牛长得嬉，牧马长得骑。",
            "惟有牧羊苦，奔走脚脱皮。",
            "道人不我惜，令作牧羊儿。",
            "我羊数万头，岂不为渴饥。",
            "食草百步间，寒碧青萋萋。",
            "少许自为足，不慕饱与肥。",
            "羊眠即化石，羊行不跳篱。",
            "竟日卧松下，谁知藉金闺。",
            "紫烟横石室，兄来莫相疑。"
        ],
        "title": "古意六首  其五",
        "id": "f54eff18-5d34-458a-96c0-2ac85197fa02"
    },
    {
        "author": "方一夔",
        "paragraphs": [
            "博浪不成功，偶此脱民籍。",
            "客从何方来，年纪约五百。",
            "相逢昧平生，视我犹厮役。",
            "知是羲皇人，来去了无迹。",
            "神机不忍閟，袖有青囊册。",
            "读之尽绿字，历历幕中画。",
            "十年风尘中，谈笑等儿剧。",
            "清浊同一源，凡圣本无隔。",
            "愿言邈清风，归来抱山石。"
        ],
        "title": "古意六首  其六",
        "id": "5db67f1e-48d2-4055-9c01-cdde85cdd0c8"
    },
    {
        "author": "方一夔",
        "paragraphs": [
            "古人以农仕，仕即为公卿。",
            "未仕有常业，安得不躬耕。",
            "我耕常及时，破块当初晴。",
            "坟垆土性异，勤怠人力并。",
            "泥涂淤手足，雾露沾裳缨。",
            "妇子挈午饷，劳苦宽我情。",
            "罢耕亟放牧，吾牛亦饥鸣。",
            "投耒重回首，深山空月明。"
        ],
        "title": "田家四事 耕",
        "id": "945b0d2e-edc3-4d97-9171-97365d24a901"
    },
    {
        "author": "方一夔",
        "paragraphs": [
            "我生古扬州，田下异梁雍。",
            "山田种荒菜，水田种浮葑。",
            "地力肥瘦兼，农器有无共。",
            "及时撒新谷，抟黍递幽哢。",
            "生意日夜长，移秧趁芒种。",
            "未嫌豚酒祝，自乐鸡黍供。",
            "落日竹枝歌，犹是豳原颂。"
        ],
        "title": "田家四事 种",
        "id": "240a5c48-0474-4daf-b8e1-d98f34cc6534"
    },
    {
        "author": "方一夔",
        "paragraphs": [
            "良苗已入土，田间水沄沄。",
            "昨夜苗根发，翳叶如烟云。",
            "草生害我苗，匝月一再耘。",
            "是时人苦热，出门天未昕。",
            "鬰蒸体流膏，爬捽手生皲。",
            "手荼拥根节，腰草驱蝇蚊。",
            "青青衿佩子，从事哀我勤。",
            "哀我勤自乐，尔非沮溺羣。"
        ],
        "title": "田家四事 耘",
        "id": "d2236954-7196-4bde-b324-2f732813fcc9"
    },
    {
        "author": "方一夔",
        "paragraphs": [
            "凉风入衣襟，斜日照墟落。",
            "我稼将登场，筑杵声橐橐。",
            "宵征备寇盗，日行呀鼠雀。",
            "腰镰赴田间，是处竟秋获。",
            "刈疾笑翁健，负重惭儿弱。",
            "山炊杂戎菽，野草配场藿。",
            "人生累衣食，计较一饷乐。",
            "已矣复何言，吾生老耕凿。"
        ],
        "title": "田家四事 获",
        "id": "bc5413b5-23eb-4881-b119-eb88887da510"
    },
    {
        "author": "方一夔",
        "paragraphs": [
            "去年稻田荒，七月青虫起。",
            "今年七月雨，稻田盈尺水。",
            "人生会有涯，饥饱互煎煮。",
            "造物如狙公，颠倒生嗔喜。",
            "我岑枯槁人，未脱烟火味。",
            "试问河豚羹，何如江鲙美。"
        ],
        "title": "喜雨",
        "id": "86c873bb-8be5-4626-9412-5656298e633b"
    },
    {
        "author": "方一夔",
        "paragraphs": [
            "五年惯在家，贫贱自称好。",
            "饥鹰空护巢，疲马长恋藁。",
            "森萷万脩竹，自喜结交早。",
            "旦暮从渠游，不恨两枯槁。",
            "今年出山去，败鼓费击考。",
            "此君不我嫌，到处惬怀抱。",
            "翛然书斋下，粉黛间新老。",
            "相看便歌咏，物外恣探讨。",
            "此生一过客，去住何足道。",
            "竹下有石交，归来薙幽草。"
        ],
        "title": "予家窗外种竹逾千个每开窗辄相对终日今岁馆前亦多竹遂赋一首",
        "id": "40edecc7-3778-4186-aa33-e3aa8038e944"
    },
    {
        "author": "方一夔",
        "paragraphs": [
            "都尉出塞北，全军战浚稽。",
            "喊声春霆震，杀气阴云低。",
            "单于不相识，借问将军谁。",
            "将军本将种，氏族派陇西。",
            "天明鼓音死，剑斩军士妻。",
            "尘沙昏白日，道路东西迷。",
            "马蹄去不返，边草空萋萋。",
            "高堂视白发，到死长悲啼。",
            "归期日复日，老病天一涯。",
            "可怜龙门翁，空作无阴儿。"
        ],
        "title": "咏史 李陵",
        "id": "0575307f-97c2-4270-b3aa-855ddc1e3371"
    },
    {
        "author": "方一夔",
        "paragraphs": [
            "中郎出玉门，簜节照绝域。",
            "使指未分明，奇祸谁能测。",
            "剑钝割不深，一朝来海北。",
            "霜风入氍毹，冰雪冻服匿。",
            "老羝石女儿，岁久无出息。",
            "遣来小居次，无何乳通国。",
            "古人凛垂戒，男女及饮食。",
            "多少英雄人，此心灭不得。",
            "万里十九年，费尽一生力。",
            "归来麒麟中，愁绝远山色。"
        ],
        "title": "咏史 苏武",
        "id": "f10c018c-d4eb-4cc5-9e45-af42f2833627"
    },
    {
        "author": "方一夔",
        "paragraphs": [
            "故侯学种瓜，衰荣互相代。",
            "随时改门户，不改独心在。",
            "中原方起事，未有山西对。",
            "不藉芒砀云，远激浙江汇。",
            "非关拣点人，自为非主吠。",
            "蹉跎志不就，去住无留碍。",
            "晚入丞相合，不堕笼络内。",
            "片言中臣主，颠倒穷百态。",
            "除却下邳侯，汉庭无此辈。"
        ],
        "title": "咏史 邵平",
        "id": "baa28fab-8743-4a3c-af32-750791a20ae7"
    },
    {
        "author": "方一夔",
        "paragraphs": [
            "安石在东山，岂是无心者。",
            "投迹高隠中，妓乐妙陶写。",
            "功成间管蔡，洒泣悲用舍。",
            "乃知富贵人，此心未脱洒。"
        ],
        "title": "咏史 谢安",
        "id": "4f96be74-998c-44b2-b890-fbc0d8612d9f"
    },
    {
        "author": "方一夔",
        "paragraphs": [
            "请君邯郸舞，听我弘农曲。",
            "本是田家人，误窃封侯禄。",
            "贵盛难久居，终然手反覆。",
            "南山有旧业，披榛撒戎菽。",
            "苗稀草荒秽，欲锄力不足。",
            "归来日已夕，一醉酒新熟。",
            "歌罢即长眠，悲苦过于哭。"
        ],
        "title": "咏史 杨恽",
        "id": "c81d6c18-be49-4bfb-a85d-2efe40ba2930"
    },
    {
        "author": "方一夔",
        "paragraphs": [
            "斑斑林中雉，雌雄伺朝晖。",
            "鼓翅飞不远，山田麦苗肥。",
            "饮啄百步间，未暮相随归。",
            "当春哺羣雏，长大各自飞。",
            "宇宙岂不大，嗟尔为生微。",
            "穷途守一辙，毕命芝与薇。"
        ],
        "title": "感兴二十七首  其一",
        "id": "c2f64268-4496-4646-b7a5-8a308c880532"
    },
    {
        "author": "方一夔",
        "paragraphs": [
            "婉婉马上女，两颊莹寒玉。",
            "弓弯敲镫踏，侧立纷相逐。",
            "借问谁家儿，近出常山族。",
            "儿家昔鼎贵，煌煌什朱毂。",
            "父亲守常山，忽值胡马蹙。",
            "起义功不成，巢倾卵亦覆。",
            "妾身转流落，岁久无钱赎。",
            "欲去无缘由，安得南飞鹄。"
        ],
        "title": "感兴二十七首  其二",
        "id": "72160a39-15c5-4c74-a26b-6329de23a310"
    },
    {
        "author": "方一夔",
        "paragraphs": [
            "死时鲍鱼臭，生时椒兰芬。",
            "好恶相补报，不及寸与分。",
            "当其得势时，六合旁无人。",
            "侯邦尽夷灭，胡马亦逡巡。",
            "岂知骊山下，金棺化灰尘。",
            "所以杨王孙，自与木石亲。",
            "累累三尺土，悠悠百年身。"
        ],
        "title": "感兴二十七首  其三",
        "id": "1108209c-1d0c-457a-bad9-9cbd714a8052"
    },
    {
        "author": "方一夔",
        "paragraphs": [
            "去年春花少，开晚不及时。",
            "今年花开早，满树红离披。",
            "多花岂不好，中有枯死枝。",
            "夏潦则秋旱，物理有盈亏。",
            "鬰鬰松与柏，收敛含华滋。",
            "严霜岁欲暮，苍翠无时衰。"
        ],
        "title": "感兴二十七首  其四",
        "id": "177ad67c-0289-4797-be7f-4afdb34a9e62"
    },
    {
        "author": "方一夔",
        "paragraphs": [
            "朱楼远迢递，缭以十里墙。",
            "浮云隠华桷，夹路翳杉篁。",
            "山河未曾改，世事不可量。",
            "往者胡马来，主人意苍黄。",
            "半死半脱走，儿女不及将。",
            "朝为绮罗丛，暮作瓦砾场。",
            "近传有其妾，托身于襄阳。",
            "一男作酒保，相望居河梁。",
            "骨肉各分别，中原渺茫茫。",
            "浮云何足羨，俛仰悲荒凉。"
        ],
        "title": "感兴二十七首  其五",
        "id": "6b65e032-f0f1-4bfd-9691-47a94733a5cd"
    },
    {
        "author": "方一夔",
        "paragraphs": [
            "阴阳转两轮，五气扇双磨。",
            "有生寓寰中，濛濛如喷唾。",
            "鱼鸟各飞沈，梧棘称小大。",
            "多妇彭祖寿，立善夷齐饿。",
            "众星欲西行，劲风牵以左。",
            "苍苍望北极，天命知何奈。"
        ],
        "title": "感兴二十七首  其六",
        "id": "88e8e6dc-6507-4ef4-b347-5c7a448ac26e"
    },
    {
        "author": "方一夔",
        "paragraphs": [
            "松柏生高冈，藤萝托臭味。",
            "结交青云上，缓急不相弃。",
            "生平尚然诺，彷彿杜穉季。",
            "出入王侯门，平地生翼翅。",
            "两都尚勋阶，五管盛声利。",
            "朝挟尺书去，满纸一署字。",
            "赠我千黄金，挥斥犹涕泪。",
            "儿女怜贱贫，谁知丈夫志。"
        ],
        "title": "感兴二十七首  其七",
        "id": "a28cbcf7-9ab7-4d76-9406-e4330d56cdb5"
    },
    {
        "author": "方一夔",
        "paragraphs": [
            "种竹依远林，风急杪不折。",
            "同根有荣枯，枯枝先断截。",
            "茫茫天壤间，小大各纠结。",
            "惟人具知识，兄弟况同血。",
            "一居卿相位，仆妾借余热。",
            "升沈各为谋，滴水不通泄。",
            "人生骨肉亲，富贵犹一吷。",
            "丈夫属有思，莫笑袁刘拙。"
        ],
        "title": "感兴二十七首  其八",
        "id": "646bbaa2-3211-4e9e-b4dd-2cf8ea5af33e"
    },
    {
        "author": "方一夔",
        "paragraphs": [
            "浙江万里浪，杳杳来夹碣。",
            "倒流趋海门，震薄鱼龙窟。",
            "舶舟何处来，随潮出复没。",
            "眩眼方摇摇，歘至如飞鹘。",
            "水天漭无际，雷风互飞发。",
            "寄身波涛中，性命危一发。",
            "寄语弄潮儿，昨夜缺完月。"
        ],
        "title": "感兴二十七首  其九",
        "id": "112cdd82-4794-442d-a66f-a0290ae16702"
    },
    {
        "author": "方一夔",
        "paragraphs": [
            "转丸有余巧，物莫如蛣蜣。",
            "置身粪壤中，不复知臭香。",
            "儿女苦贫贱，自爱钱满牀。",
            "丈夫意见别，胡为死排墙。",
            "人心最灵智，自合知短长。",
            "清浊虽异趣，均堕声利场。",
            "为善与为利，相去争毫芒。",
            "不见舜与跖，鸡鸣辨存亡。"
        ],
        "title": "感兴二十七首  其一○",
        "id": "8e8f7d89-ae90-4dd6-b6c2-549f3281c065"
    },
    {
        "author": "方一夔",
        "paragraphs": [
            "旧籍占东南，相去天一握。",
            "曩闻大瀛海，出缩几蜗角。",
            "欲说耳目隘，欲涉关河邈。",
            "离合自有时，甫见一南北。",
            "逝将摆世事，羽化骑鸾鷟。",
            "朝行过夷门，暮去宿易涿。",
            "三晋多权谋，邹鲁守经学。",
            "人生出与处，相逢饱商榷。",
            "弃捐何足惜，无为悮奇璞。"
        ],
        "title": "感兴二十七首  其一一",
        "id": "62e1a7a9-7e61-4caf-8a61-cc87c8b1cd8a"
    },
    {
        "author": "方一夔",
        "paragraphs": [
            "朝登北邙坂，暮抵乐游原。",
            "燐火翳复吐，髑髅夜呼冤。",
            "不见昔时主，但见陵与园。",
            "银凫已羽化，石马犹草根。",
            "向来争天子，一口吞干坤。",
            "谁知百年后，不免遭樊温。",
            "宝玉频发掘，朽骨无精魂。",
            "景昭去何处，芳草悲颓垣。",
            "县官供衣食，当时多子孙。"
        ],
        "title": "感兴二十七首  其一二",
        "id": "026308d7-51bc-43a1-a9ac-88208100d574"
    },
    {
        "author": "方一夔",
        "paragraphs": [
            "月府有奇木，根干饱清露。",
            "生香异凡间，冲风落天路。",
            "高枝舞青鸾，低枝弄霜兔。",
            "姮娥方妙年，衣采纯纯素。",
            "娉婷不肯嫁，含情待谁诉。",
            "昨与汗漫期，径向银河渡。",
            "授我不死药，倚徙怨迟暮。",
            "即席欲服食，终夕愁相误。",
            "悠悠下高寒，回首空烟雾。"
        ],
        "title": "感兴二十七首  其一三",
        "id": "9322c709-ab96-4f2e-b6f3-263a1cad1484"
    },
    {
        "author": "方一夔",
        "paragraphs": [
            "南国有美人，纨素閟清艳。",
            "房栊凄冷风，孤缸飐寒燄。",
            "抱琴鼓黄钟，盎盎牛鸣堑。",
            "一弹春岫妍，再鼓秋波滟。",
            "却立步苍茫，嘿嘿有何念。",
            "秋夜不肯明，霜露畏点染。",
            "独宿守空帷，寸抱耿霜剑。"
        ],
        "title": "感兴二十七首  其一四",
        "id": "513785d9-9f1e-41b0-9e66-69edb0472575"
    },
    {
        "author": "方一夔",
        "paragraphs": [
            "石兰媚幽姿，丛生在空谷。",
            "霜雪冻不死，寒碧秋更绿。",
            "结交薇蕨中，畴昔傍人屋。",
            "山行偶见之，采采不盈掬。",
            "岁久未消歇，怀袖自清馥。",
            "我欲写君心，寄以孤生木。",
            "必有非耳人，听此无谱曲。"
        ],
        "title": "感兴二十七首  其一五",
        "id": "bdb11b80-10c9-4dae-8f23-10efb9c0f3b1"
    },
    {
        "author": "方一夔",
        "paragraphs": [
            "天阳居盛夏，生长无时休。",
            "荧惑欲何诣，渴奔极炎洲。",
            "老龙恐枯死，深潜閟阴幽。",
            "攒峯拥凝碧，玉鉴开寒眸。",
            "神灵护甿俗，盘盂置鳛鳅。",
            "雷公持玉斧，天女挟行辀。",
            "行雨岂不苦，軃懒化痴牛。",
            "煌煌飞电光，上下穷其搜。",
            "嗟龙独何避，自愧乏世求。",
            "变化付雏众，毕命归寒湫。"
        ],
        "title": "感兴二十七首  其一六",
        "id": "68f1fc9b-c9c2-43b8-9e4e-3ce069a92a26"
    },
    {
        "author": "方一夔",
        "paragraphs": [
            "百年特生木，坚骨余苍干。",
            "弃材偶见收，奇制出野爨。",
            "絙以朱丝絃，猗兰度将半。",
            "相思越关河，安得见此粲。",
            "悲来不成调，清响忽中断。",
            "沈吟卷罗衣，终夕愁零乱。",
            "明月照空庭，盈盈满霄汉。"
        ],
        "title": "感兴二十七首  其一七",
        "id": "4f9afc11-f59f-4b5c-b4bf-a1bcef02fe4f"
    },
    {
        "author": "方一夔",
        "paragraphs": [
            "雅道久绝响，遗诗邈谁继。",
            "烈士死无意，古风未沦替。",
            "后来何足道，翕翕逐声势。",
            "一朝有蹉跌，鸟散鱼深逝。",
            "万物有殊性，小大各为计。",
            "松柏生高冈，不肯附萝薜。",
            "世路不可回，吾自寻吾契。"
        ],
        "title": "感兴二十七首  其一八",
        "id": "c91be4d3-df21-4398-9563-a4a75630325d"
    },
    {
        "author": "方一夔",
        "paragraphs": [
            "昔闻楚山人，服毳而冠鹖。",
            "危坐古松根，不饥亦不渴。",
            "颜色白如玉，千岁如电抹。",
            "我行不惮远，晨去披裋褐。",
            "平生恋着心，恩爱资妙割。",
            "开口谅来意，丹鼎分圭撮。",
            "相看语未了，冉冉翔木末。",
            "归来问故人，云山渺空阔。"
        ],
        "title": "感兴二十七首  其一九",
        "id": "233d5b7b-5b02-4002-b7c3-05f3f107a19b"
    },
    {
        "author": "方一夔",
        "paragraphs": [
            "著籍占杜曲，别业在临淄。",
            "鸡号夜铎静，汗血逐膏脂。",
            "纵横一握算，颠倒逢笑嬉。",
            "举俗以为妙，纷纷尽愚痴。",
            "不见朱公子，千里来相师。",
            "偶然得我策，沼吴航妖姬。",
            "祕此枕中术，若有千岁期。",
            "大化常不偶，日与人事移。",
            "人事多乖忤，汝计不得施。",
            "君看货殖传，刀间有衰时。"
        ],
        "title": "感兴二十七首  其二○",
        "id": "097ab303-9028-4c4f-b47d-a06d98df5c7a"
    },
    {
        "author": "方一夔",
        "paragraphs": [
            "冀北渥洼种，堕地已汗血。",
            "深目老奚奴，日夜供剪刷。",
            "一朝混南朔，驰道三丈阔。",
            "道边馆候骑，历历抵燕越。",
            "吴儿富金钱，补买计家活。",
            "牵来中程度，火印死不灭。",
            "置之皂枥中，时彼刍与秣。",
            "往来给官行，飞去如电抹。",
            "奔走皮骨空，不见淹岁月。",
            "区区盐车中，莫笑驽马劣。"
        ],
        "title": "感兴二十七首  其二一",
        "id": "ed76d049-775b-4551-adbd-07e45a60627c"
    },
    {
        "author": "方一夔",
        "paragraphs": [
            "万山斗入处，百兽家其间。",
            "天寒橡栗富，朝食暮未还。",
            "不知鹊与卢，与之有何冤。",
            "霜晨饱以饭，猎夫亦加餐。",
            "昨日料蹄迹，银湾水犹浑。",
            "解绁任所之，理气升冈峦。",
            "忽然得遗臭，逐逐穷千山。",
            "归涂巖谷震，倒挂九节斑。",
            "浑含喜欲舞，明朝急输官。",
            "犬乎尔诚能，终然死霜菅。"
        ],
        "title": "感兴二十七首  其二二",
        "id": "b0907900-41ee-4b66-8dfe-98ccfd968caa"
    },
    {
        "author": "方一夔",
        "paragraphs": [
            "桓公读古书，慙其堂下斲。",
            "呼来与之谈，妙手不可学。",
            "人生苦未悟，发轫要切琢。",
            "譬如搜海珍，澄汰江河浊。",
            "不辞用力久，奇宝收把握。",
            "君为谈空人，皮毛俱解剥。",
            "超遥不二门，机锋森剑槊。",
            "从渠透玄妙，风影不可捉。"
        ],
        "title": "感兴二十七首  其二三",
        "id": "f074d686-e39e-48d5-a0dd-345cfb77631c"
    },
    {
        "author": "方一夔",
        "paragraphs": [
            "吾闻羲轩时，真淳初未散。",
            "人人悟此理，不用一言赞。",
            "漂流三季后，前圣多忧患。",
            "木铎方大鸣，音响惜中断。",
            "百家自其后，非是纷相难。",
            "父子起争端，恨死呻吟缓。",
            "秦人规我隙，行素俱灰炭。",
            "读律不读书，条贯毛发乱。",
            "嗟彼商颜人，坐不学城旦。",
            "一曲紫芝歌，应有三人叹。"
        ],
        "title": "感兴二十七首  其二四",
        "id": "ce420a29-d87d-472d-beae-1212fe6de4aa"
    },
    {
        "author": "方一夔",
        "paragraphs": [
            "雄蜂采花粉，雌蜂衔花汁。",
            "粉以作黄蜡，汁以蒸白蜜。",
            "不辞盗我廪，但规安我室。",
            "吾穷还可忍，岁岁看分出。",
            "不见岐周人，先世但积德。",
            "土地付獯狄，自爱豳沮漆。",
            "儿孙徧天下，鲁卫酆郇毕。",
            "勿言天未定，此理终可必。"
        ],
        "title": "感兴二十七首  其二五",
        "id": "1b492aec-bad2-41b5-b9da-cf8f1730b111"
    },
    {
        "author": "方一夔",
        "paragraphs": [
            "屏前戏羣优，黄冠与榛杖。",
            "喜怒视朝暮，吊庆随俯仰。",
            "不知有线索，但道多伎俩。",
            "须臾屏后人，掣去无影响。",
            "人生大化中，天地一罝网。",
            "纷纷声利场，举世争掉鞅。",
            "此身归空虚，身外计得丧。",
            "我笑痴绝人，长作去来想。",
            "区区曹孟德，诡谲穷万状。",
            "闻道西陵坟，妓乐閙黄壤。"
        ],
        "title": "感兴二十七首  其二六",
        "id": "004061f5-adb2-416c-a861-e07327e93393"
    },
    {
        "author": "方一夔",
        "paragraphs": [
            "我观古人书，得见千载上。",
            "正闰互立论，南北纷相谤。",
            "自从获麟后，法度久沦丧。",
            "非是千万端，史笔不可仗。",
            "我欲作野史，笔法师素王。",
            "文章行诛赏，约束归至当。",
            "其人负吾诛，勿谓已属纩。",
            "书成不流传，则本留千嶂。",
            "还有知我人，百世永相望。"
        ],
        "title": "感兴二十七首  其二七",
        "id": "44050ad4-9cee-4ec7-88ad-7c03be7d41e2"
    },
    {
        "author": "方一夔",
        "paragraphs": [
            "万物有常理，动息随昏昕。",
            "区区虫豸中，恶毒无如蚊。",
            "云是鬼母化，佛语非传闻。",
            "喙尺利芒刺，腰围隠花纹。",
            "饥寻飞翅轻，饱饮酡颜醺。",
            "搏噬以自肥，乘时鼓妖氛。",
            "潜伏草莽间，窥伺日向曛。",
            "须臾却四出，攒集穷崖垠。",
            "横空聚复散，如布鹅鹳军。",
            "腾身飞猱捷，发喊迅雷磤。",
            "瞥然闯门户，来者何缤纷。",
            "不但入翠幕，偏工恼红裙。",
            "端坐缺隄障，各各磨牙龈。",
            "血肉生咀嚼，斑驳瘃与皲。",
            "如涂守宫血，丹砂服兼斤。",
            "纨扇不住手，摇动酸骨筋。",
            "或时中指麾，殷轮血朱纁。",
            "虽能杀一二，未足空其羣。",
            "有来效方略，薙草收莸薰。",
            "延烧煽烟焰，杀气凝阴云。",
            "罗空燖鸮隼，搜野醢䴥麕。",
            "丑类尽驱逐，暂息苗与獯。",
            "自从生盘古，元气日磔分。",
            "有生溃乱出，甘苦更臭芬。",
            "而我堕世味，未能去羶荤。",
            "天阳烁六合，慢肤似遭焚。",
            "之虫并搜搅，入夜无一倾。",
            "谁知有制伏，火攻策奇勋。",
            "当如运甓法，百匝不惮勤。",
            "事会靡终极，来者征吾文。"
        ],
        "title": "夜坐苦蚊",
        "id": "faffd2c8-4847-4554-b8d8-8d6b9aae5cbf"
    },
    {
        "author": "方一夔",
        "paragraphs": [
            "人生多别愁，日月去如掷。",
            "飞鸿背朔云，老去犹旅食。",
            "良会不可常，一岁四五日。",
            "悠然千载上，此愿何时毕。",
            "是时属秋季，月魄如弦直。",
            "倦翰纵横飞，暮景凝绀碧。",
            "园英澹寒芳，贫女改颜色。",
            "咄哉值兹辰，仅隔风雨夕。",
            "心赏了无余，万物空相逼。",
            "勿叹客囊空，冷面令渠赤。"
        ],
        "title": "重九前一日与何会卿诸友分韵得日字禁体用字",
        "id": "c6ad7411-bb04-4bb7-9deb-5732582a9834"
    },
    {
        "author": "方一夔",
        "paragraphs": [
            "小范湖海豪，霜翮迥独立。",
            "诗名三十年，卷轴森戢戢。",
            "合陪砥砮贡，昱簉鹓鹭入。",
            "蹉跎堕网罗，取势斜飞集。",
            "栖栖县博士，进退阶伍什。",
            "此来叹何晚，风诗清可挹。",
            "东安号多士，骚墨居谏给。",
            "余芳袭学子，簪笔负箱笈。",
            "先生隠讲帏，渊源探轲伋。",
            "诜诜榱桷材，大匠总收拾。",
            "我亦个中人，奔走缘缕粒。",
            "识字多不多，炙竹槁无汁。",
            "衰穷两相值，嘘呵借君湿。",
            "亲帏恻盘羞，我志已不及。",
            "是时秋向残，客路西风急。",
            "寒溪月正明，归晒旧蓑笠。"
        ],
        "title": "送月溪范景淳谒告宁母",
        "id": "7b131c1e-008a-4f96-8eff-98b3d676c8d6"
    },
    {
        "author": "方一夔",
        "paragraphs": [
            "武林有云岫，上有方外士。",
            "昔年谒秦皇，渡海万罗绮。",
            "蛾眉虽可怜，飒若风过耳。",
            "归来但却扫，隠见白云里。",
            "举案偕逸妻，应门付稚子。",
            "野兴老薇蕨，天香茁兰芷。",
            "自云初生时，彷彿记癸巳。",
            "今年值甲午，六甲再轮起。",
            "我来欲问道，浮荣如脱屣。",
            "终年坐臯比，如折当门齿。",
            "仙人据槁梧，今昔一隠几。",
            "怜我壮非少，星霜后一纪。",
            "石炉炼神丹，愿留候薪水。",
            "丹成逐仙去，千岁一洗髓。"
        ],
        "title": "寿云岫徐友谦",
        "id": "7434a24a-11dc-4063-a82b-3da0de524e5f"
    },
    {
        "author": "方一夔",
        "paragraphs": [
            "昔有王子猷，连夜溯剡溪。",
            "自要看雪月，借人作标题。",
            "与君客异乡，咫尺隔东西。",
            "良会不可数，花时饮桃蹊。",
            "俛仰便陈迹，霜叶飒已萋。",
            "近来费要约，尺书寄赫蹏。",
            "天悭竟未破，雾雨犹溟迷。",
            "此来有缘事，小筑喧拱枅。",
            "请君堆壁酒，洗我流骹泥。"
        ],
        "title": "徐友谦小筑冒雨访何通叟途中作",
        "id": "662b1363-e8cf-47ea-be8b-2a39ba9405df"
    },
    {
        "author": "方一夔",
        "paragraphs": [
            "忆昔未识易，来访易祖师。",
            "丹墨事点勘，君时坐臯比。",
            "转眼十五载，君壮我已衰。",
            "尔来各异县，漂泊寄一枝。",
            "重趼有问道，未省官与私。",
            "君处潇洒地，一扫千首诗。",
            "风涛隔浩渺，相望如九嶷。",
            "寄音无家客，为我问所思。",
            "桑榆借余暖，归来定何时。"
        ],
        "title": "寄蒙泉王南叟",
        "id": "6eca75dd-a307-4a30-bba9-737285c20b37"
    },
    {
        "author": "方一夔",
        "paragraphs": [
            "鸡鸣起羣蛰，往来黑蚍蜉。",
            "似闻尘埃中，亦有玉雪流。",
            "夜梦忽见之，恍如云梦州。",
            "其人髻双髽，衣上百结裘。",
            "知有袁李术，精神寄双眸。",
            "语我我不解，罗缕维与陬。",
            "临分忽有赠，付我一把筹。",
            "振衣逐轻矫，去去逝莫留。",
            "飞空度杳渺，划然堕巖幽。",
            "我岂富贵人，胡椒穷豆区。",
            "长贫博长健，此理更王囚。",
            "仙人去何许，往往巢嵩邱。",
            "俗缘几时了，约我三千秋。"
        ],
        "title": "夜梦入一市井中见有总角道人能相人者往来熟视予久之其语不能记也因授予以一握算筹谩记其事",
        "id": "4d90d727-1892-4d5d-ae27-950406d44b8d"
    },
    {
        "author": "方一夔",
        "paragraphs": [
            "西蜀严夫子，易老养高致。",
            "日阅裁数人，少取多论议。",
            "初不要赢余，未暮辄关肆。",
            "人知取人廉，要之亦余事。",
            "假我龟策业，行我诲人意。",
            "夫子不弃世，谁言两相弃。"
        ],
        "title": "续咏史二首 严君平",
        "id": "ead191ab-2d3b-4711-98c1-b370117559ae"
    },
    {
        "author": "方一夔",
        "paragraphs": [
            "卖药长安市，古有韩伯休。",
            "纷纷要谐价，百唤不转头。",
            "坐令儿女觉，暮去不稍留。",
            "人生异鸟兽，饮啄择所求。",
            "岂无爪距才，而要安笼囚。",
            "贫贱亦有道，不独为身谋。"
        ],
        "title": "续咏史二首 韩伯休",
        "id": "12f49d23-e412-4241-8246-e74b044e424f"
    },
    {
        "author": "方一夔",
        "paragraphs": [
            "借我折絃琴，弹君不调曲。",
            "此材从何来，妙斲峄阳木。",
            "一奏唱离鸾，再和弹别鹄。",
            "音响无人知，清绝过如玉。",
            "若人太古民，不肯堕尘俗。",
            "写兴希夷前，袖手澹无欲。",
            "彼哉纨袴儿，下视等毛粟。",
            "怜我来乡村，妙诗时往复。",
            "相思隔碧云，清啸振幽谷。",
            "老我空自怜，頼君时击触。",
            "知音古来稀，不数晋荀勗。",
            "纷纷筝笛耳，勿与相征逐。"
        ],
        "title": "次韵通甫赠别",
        "id": "bc237904-e3bd-4e6c-b8ef-bfc58f89d21d"
    },
    {
        "author": "方一夔",
        "paragraphs": [
            "小有古洞天，仙峯戴灵鳌。",
            "何人失守卫，飞去随波涛。",
            "朅来文昌宫，还作贵人牢。",
            "贵人旧散仙，稍厌官府劳。",
            "怅然念人世，谪居领巖嶅。",
            "饥食柏树子，渴饮松枝醪。",
            "涕唾视勋业，习气余诗骚。",
            "我亦慕仙者，何时脱羁绦。",
            "终携绿玉杖，东去访卢敖。"
        ],
        "title": "寄呈何潜斋小有洞天",
        "id": "9d148798-f623-4f82-9279-f8155b832925"
    },
    {
        "author": "方一夔",
        "paragraphs": [
            "猛虎等百兽，天赋与长雄。",
            "曼胡利秋戟，隅目磨青铜。",
            "从知世路暗，羣行各西东。",
            "吼地一长啸，飒飒来悲风。",
            "饥来待人肉，不数豹与熊。",
            "肥领而黑喙，不知是何虫。",
            "坐卧不自防，穴尔皮毛中。",
            "尔虎虽云猛，一旦皮骨空。",
            "慎勿欺微细，即且制神龙。"
        ],
        "title": "续感兴二十五首  其一",
        "id": "16169b89-6927-4478-8734-1c301220b64b"
    },
    {
        "author": "方一夔",
        "paragraphs": [
            "恶木生高冈，枝疎上指天。",
            "雨露非有私，蟠踞几何年。",
            "荛子寝其下，山鸟栖其巅。",
            "匠石过不睨，生理得自全。",
            "皮为野火烧，根为蝼蚁穿。",
            "空中不足恃，一朝踣而颠。",
            "上有千岁藤，相依久缠绵。",
            "树犹不自保，尔藤何足怜。"
        ],
        "title": "续感兴二十五首  其二",
        "id": "b91f4d77-39c5-412e-97f2-664fbbd42a86"
    },
    {
        "author": "方一夔",
        "paragraphs": [
            "大块无私运，万象同一陶。",
            "及其成器时，罅漏杂坚牢。",
            "所以一世人，长短纷马毛。",
            "穷或仁与善，达或虐与饕。",
            "共疑造物缪，名利相煎熬。",
            "人生有常理，赋命安可逃。",
            "为善不必疑，祸福任所遭。",
            "孰云漆园达，夷跖均天弢。",
            "见夷不见畴，泰山等秋毫。"
        ],
        "tags": [
            "泰山"
        ],
        "title": "续感兴二十五首  其三",
        "id": "a0d454c2-1678-4421-96b3-60e82ee69b3d"
    },
    {
        "author": "方一夔",
        "paragraphs": [
            "移根托西园，桃李赏奇遇。",
            "春妍虽可怜，颜色悲中路。",
            "奈何穷巷士，多被才华误。",
            "诸公谬爱客，轮囷获殊顾。",
            "投分未云深，容易输情愫。",
            "恩光借春阳，滋液荷凝露。",
            "悠悠当路尘，素地轻点污。",
            "岁暮抱弃捐，君看囚山赋。"
        ],
        "title": "续感兴二十五首  其四",
        "id": "0f6fe772-8c68-4030-9a2e-013453c2858c"
    },
    {
        "author": "方一夔",
        "paragraphs": [
            "浊水岂无月，水浊不受光。",
            "君看此孤蟾，出入天中央。",
            "遍满千家门，徘徊度回廊。",
            "由来谁分璧，招我昏暗场。",
            "空庭澹相对，湛湛肺肝凉。",
            "浮云绝点翳，宝此光明王。",
            "天高万籁寂，参斗低复昂。",
            "人生何时毕，收拾还穹苍。"
        ],
        "title": "续感兴二十五首  其五",
        "id": "9c78c157-6c79-41b4-8150-d956ffaff7be"
    },
    {
        "author": "方一夔",
        "paragraphs": [
            "铜駞向京洛，千里牵双轮。",
            "分不埋荆棘，去邺复还秦。",
            "自辞秋风客，不浪五百春。",
            "悲欢与穷泰，过眼如飞尘。",
            "眷言返桑梓，茂陵翳荒榛。",
            "忆昔禹铸鼎，罗缕九土珍。",
            "犹嫌问轻重，推落泗水滨。",
            "况尔不任重，顽钝磨不磷。",
            "未知从此去，何时免漂沦。",
            "勿叹流落苦，渠更多阅人。"
        ],
        "title": "续感兴二十五首  其六",
        "id": "521c19ff-92fe-4666-8114-84f93ad587f2"
    },
    {
        "author": "方一夔",
        "paragraphs": [
            "鸿钧大气力，日夜转范模。",
            "赋予有定形，不与万变俱。",
            "君看三春时，动植纷万殊。",
            "一气自结束，谁与施粉朱。",
            "人生况知识，均此造化罏。",
            "岂是风火煽，假合成形躯。",
            "恋恋千岁药，莽莽三生涂。",
            "从渠梦幻论，袖中得玄珠。"
        ],
        "title": "续感兴二十五首  其七",
        "id": "d0d9ce29-f981-41f7-a35a-cfc6146b1b78"
    },
    {
        "author": "方一夔",
        "paragraphs": [
            "云日半解驳，东上雨中晴。",
            "不知谁幻化，倏然成气形。",
            "精光错异采，势且迫太清。",
            "良苗不润泽，咫尺夷大明。",
            "儿童争指目，万象俱晦冥。",
            "须臾换光景，变灭不暂停。",
            "天运亘终古，百怪终无成。",
            "吾欲乘清风，再拜叩玄精。"
        ],
        "title": "续感兴二十五首  其八",
        "id": "2dca528f-5159-4a54-bae7-b2d0bed1722b"
    },
    {
        "author": "方一夔",
        "paragraphs": [
            "二女洒竹泪，尽是心中血。",
            "精诚著于物，千载犹不灭。",
            "当时从南巡，岂少稷与契。",
            "奈何比孤累，匍匐阳城谒。",
            "皇英独何人，风泉共幽咽。",
            "可怜女子心，慷慨男儿烈。",
            "湘水流不断，谁道恩情绝。",
            "何时见归来，续君远离别。"
        ],
        "title": "续感兴二十五首  其九",
        "id": "ce3e5f7a-ff51-4e35-baed-a23c0ce5266a"
    },
    {
        "author": "方一夔",
        "paragraphs": [
            "老火久敛戍，蓐收令西方。",
            "尘沙随白日，惨澹无晶光。",
            "故叶改颜色，过雁新著行。",
            "孤坐坠秋月，寒灯飐空房。",
            "怅然盛时节，开缄理衣裳。",
            "芙蓉久当采，浩荡不可量。",
            "芬芳易消歇，岁暮安得长。",
            "毋为守空死，万代同山冈。"
        ],
        "title": "续感兴二十五首  其一○",
        "id": "9df993db-f849-41a2-b1ff-c465cf18b564"
    },
    {
        "author": "方一夔",
        "paragraphs": [
            "西游历剑阁，寡仆敝轮鞅。",
            "水餐掬哀湍，林宿拾坠橡。",
            "悲风振古木，猩鼬挟魍魉。",
            "十步九诘盘，奇险跻攀上。",
            "担囊偶不意，一跌堕万丈。",
            "岷峨渺何许，注目极遐想。",
            "穷年食外方，浮踪任漂荡。",
            "何时御长风，振足谢笼网。",
            "不须计三餐，迎我归苍莽。"
        ],
        "title": "续感兴二十五首  其一一",
        "id": "742ade7f-c271-463c-a565-258f2067854b"
    },
    {
        "author": "方一夔",
        "paragraphs": [
            "黄鹄浴海水，一举凌紫埃。",
            "长风九万里，正值天门开。",
            "不知食何食，云路方徘徊。",
            "嗟我鸿雁侣，避寒声悲哀。",
            "失身堕泥滓，腹背日摧颓。",
            "城东极恶少，挟弹巧相猜。",
            "稻粱未足溉，云雨何时来。",
            "不希附脩翮，有分终蒿莱。"
        ],
        "title": "续感兴二十五首  其一二",
        "id": "fe748f21-184b-4f76-a606-629e0247c4f3"
    },
    {
        "author": "方一夔",
        "paragraphs": [
            "大化差不齐，人事固多缪。",
            "纷纷骋牙角，日夜齧且鬭。",
            "所以椅桐中，徘徊束孤咮。",
            "人情随盛衰，世途迭起仆。",
            "天命有定分，气数安能囿。",
            "去去息吾驾，西山老危岫。"
        ],
        "title": "续感兴二十五首  其一三",
        "id": "b81588bd-dc0e-4e46-9149-e1613e8e9564"
    },
    {
        "author": "方一夔",
        "paragraphs": [
            "扬州旧服卉，木绵白茸茸。",
            "缕缕自余年，纺绩灯火中。",
            "织成一束素，上有浴海鸿。",
            "岁寒若可恃，凄凄凛霜风。",
            "昨夜县牒下，头纲出城东。",
            "殷勤赴官急，瘢疮免殷红。",
            "我寒那可忍，负此卒岁功。",
            "不知落谁手，输入秦娥宫。"
        ],
        "title": "续感兴二十五首  其一四",
        "id": "ac9167bc-e56c-40a4-b917-8089541ef225"
    },
    {
        "author": "方一夔",
        "paragraphs": [
            "瞿昙未生世，摩诘果谁宗。",
            "问答了不语，不立文字工。",
            "开流荡千古，一雌和羣雄。",
            "挥斤纷万变，动寂不离空。",
            "镜坏光不灭，回转如轮风。",
            "有能诘其迹，推入滉瀁中。",
            "以此连环入，合散常无穷。",
            "愚者诱罪福，高者超神通。",
            "孔孟久不作，谁能扫其踪。"
        ],
        "title": "续感兴二十五首  其一五",
        "id": "b64dce25-745c-499c-8701-5636ae6dd366"
    },
    {
        "author": "方一夔",
        "paragraphs": [
            "我贾贾日本，挂席穷南海。",
            "冰夷鬭蛟龙，牙角吐光采。",
            "血人以宴娭，窟宅一朝改。",
            "赤手拾明月，天幸独我在。",
            "归赴王侯需，价直十百倍。",
            "匹夫惜性命，贪冒以贾罪。",
            "歌笑履波涛，竟死复何悔。"
        ],
        "title": "续感兴二十五首  其一六",
        "id": "d811881d-c93f-467f-a21b-c11bff9999d8"
    },
    {
        "author": "方一夔",
        "paragraphs": [
            "飘飖瑶台雪，沆瀣竹林露。",
            "萧然立高寒，不受世滓污。",
            "采芳拾三秀，徘徊昆山路。",
            "譬如漆园像，华屋非其处。",
            "谁能使蹇修，再拜扣情愫。",
            "湘波日摇荡，去去悲迟暮。"
        ],
        "title": "续感兴二十五首  其一七",
        "id": "90356269-55c5-4ff0-856a-3f5c671bf98f"
    },
    {
        "author": "方一夔",
        "paragraphs": [
            "文章不用世，毫端弄春妍。",
            "满听疑可采，蹑空若浮烟。",
            "君尹西都日，琅琅贾董篇。",
            "如种田得谷，如凿井得泉。",
            "子虚与大人，缥缈凌云仙。",
            "簜节病桑梓，不置巢边鸢。",
            "问君取士意，取士当谁先。",
            "勿取春华艳，祇取秋柏坚。"
        ],
        "title": "续感兴二十五首  其一八",
        "id": "65853d9e-e494-43b8-a3bb-11b9492f85df"
    },
    {
        "author": "方一夔",
        "paragraphs": [
            "化生如雀雉，随气更变易。",
            "卵生如鹅鸭，不交无羽翼。",
            "人死心不灭，化作秋柏实。",
            "俄顷复为人，万化无终极。",
            "庄周固尝云，知命故不惑。",
            "我生异草木，未可从横直。",
            "纵然反常理，一二于万亿。",
            "种禾不生豆，此喻要嘿识。"
        ],
        "title": "续感兴二十五首  其一九",
        "id": "4d0fce05-179b-4810-a6ae-cb654e1ada02"
    },
    {
        "author": "方一夔",
        "paragraphs": [
            "老氏啬而生，并力攻一境。",
            "深入黑暗中，杳杳无光景。",
            "佛氏定而死，百动不离静。",
            "了了谁在眼，莫掇水中影。",
            "终然归空无，用处各驰骋。",
            "纷纷堕此中，未悟此二柄。",
            "漂流余千年，谁能折锋颖。",
            "邈哉我前修，忠信得要领。"
        ],
        "title": "续感兴二十五首  其二○",
        "id": "d56dd3c4-c4fd-4feb-841f-a60ef0d99982"
    },
    {
        "author": "方一夔",
        "paragraphs": [
            "匣空龙得偶，厨封画通神。",
            "可怜种瓜客，犹自标故秦。",
            "当时祖龙死，逐鹿灞水春。",
            "早飞将军檄，晚分丞相茵。",
            "抵死心不闲，不顾刍狗陈。",
            "陶朱去越后，未肯休此身。",
            "犹闻载窈窕，千金散贱贫。",
            "何如白云叟，自与青山邻。",
            "十年一易世，眉目辄少嚬。",
            "悠悠华山里，甘作骑馿人。"
        ],
        "title": "续感兴二十五首  其二一",
        "id": "ac3dfb74-a7de-435a-b9e0-0589144224a5"
    },
    {
        "author": "方一夔",
        "paragraphs": [
            "金陵旧长安，谯郡今丰沛。",
            "吴州对楚山，二水相萦带。",
            "团团清淮月，久落青天外。",
            "长江穴岷峨，奔迫走吴会。",
            "一朝金翅飞，万丈铁锁碎。",
            "列郡空崚嶒，故国余丛荟。",
            "升高望中原，极目了河岱。",
            "大运有奔沦，兴废更百代。",
            "客行秋风早，中路乏资贷。",
            "归寻旧蓑笠，独钓吾邦濑。"
        ],
        "tags": [
            "长江"
        ],
        "title": "续感兴二十五首  其二二",
        "id": "8f389571-1295-4f64-85c9-e6a739a1d178"
    },
    {
        "author": "方一夔",
        "paragraphs": [
            "自从判清浊，人文肇古羲。",
            "中间更百圣，扶竖颠与衰。",
            "孔孟死不作，千载无明师。",
            "嗟此仁义路，举世争背驰。",
            "无人障横溃，一朝坠民彜。",
            "微言虽尚在，骎骎化侏离。",
            "斯文亘万古，悠悠竟何之。"
        ],
        "title": "续感兴二十五首  其二三",
        "id": "814f23b3-28df-45f8-926b-feb9cb93ec8f"
    },
    {
        "author": "方一夔",
        "paragraphs": [
            "昔时累科举，读书患不足。",
            "天今予我暇，有书真不读。",
            "煌煌百圣心，清彻寒泉玉。",
            "遗泽存读书，浸作生民福。",
            "静观灵台中，万象森在目。",
            "天寒境自明，欲浅机自触。",
            "斯文化异端，骎骎即深谷。",
            "晞颜以自励，吾欲求之复。"
        ],
        "title": "续感兴二十五首  其二四",
        "id": "0a190137-b5b7-4fd9-ba53-36f9a20bdf73"
    },
    {
        "author": "方一夔",
        "paragraphs": [
            "惊禽营颗粒，飞飞集邱隅。",
            "游子困行役，十年落江湖。",
            "煌煌秦与洛，运转天下枢。",
            "启明曜东汉，万足争奔趋。",
            "岂无爪距力，逐利如孙吴。",
            "得失昧前料，青云间泥涂。",
            "天命有厚薄，定分不可踰。",
            "归来北山下，俛仰收桑榆。"
        ],
        "title": "续感兴二十五首  其二五",
        "id": "bac3d8c8-4a31-4815-988a-ad20ef9c1476"
    },
    {
        "author": "方一夔",
        "paragraphs": [
            "给事三父子，著籍古池阳。",
            "贩夫偶奇货，末暮来钱塘。",
            "维时汉运衰，紫宸厌天狼。",
            "长鲸沸河洛，幅裂万里疆。",
            "惟子晓大义，白笔摇风霜。",
            "愿提十万旅，巢穴倾朱梁。",
            "青云不假翼，无路凌高翔。",
            "其事竟无成，青史垂芬芳。",
            "中原转莽莽，一垤争侯王。",
            "登高抉浮云，极目惨八荒。",
            "遐想同心人，过君桥梓乡。",
            "徘徊扣牧子，遗迹悲荒凉。",
            "区区夏虫知，知我于诗长。",
            "岂知用心处，流落不忘唐。",
            "我欲传高士，置君后柴桑。",
            "含情苦摇荡，伫立苍洲旁。"
        ],
        "title": "过深浦罗给事隠旧居",
        "id": "fd8678e8-050a-415a-a837-dc16c46ebea9"
    },
    {
        "author": "方一夔",
        "paragraphs": [
            "掬泉陟云亭，撼桐款石室。",
            "桐以药清羸，泉以洗怆恻。",
            "惟昔有二君，靳与世纷出。",
            "我来泛沧溟，幽巖傍欹侧。",
            "不如岘山去，行尽风沙碛。",
            "交君父子间，风仪宛如昔。",
            "引坐读书巢，呼酒软我膝。",
            "吟髭怒气张，笑眼寒光溢。",
            "莱编如正色，澹然离芗泽。",
            "别去不空手，怀袖粲金碧。",
            "笑我顽鲁胸，孔窍暗如漆。",
            "顺涂咏其事，搔痒发故疾。",
            "闭门课学子，风雨隔十日。",
            "苍苍乔木春，杳杳碧云夕。",
            "相思托空言，各倚天一壁。",
            "终携赤藤杖，相期访仙释。"
        ],
        "title": "次韵徐古泉雪冈见寄",
        "id": "89887b42-028b-4d43-901c-8ecc25e5a0b6"
    },
    {
        "author": "方一夔",
        "paragraphs": [
            "贵者不如贱，桑麻鄙簪缨。",
            "富者不如贫，布荆胜珠琼。",
            "子平悟损益，持论悍且精。",
            "并敌就一向，力与世俗争。",
            "所以昏嫁毕，洗然外浮名。",
            "投迹崖巘中，便足了一身。",
            "颓波不可挽，滔滔自东倾。",
            "惟有吾由我，去留听从卿。"
        ],
        "title": "续评史二首 向子平",
        "id": "988848e5-cc40-431a-a0f0-d8835ea5cc63"
    },
    {
        "author": "方一夔",
        "paragraphs": [
            "昔有严将军，积气壮穷峡。",
            "维时汉道季，䝙鲸溃河郏。",
            "我公弛长缨，不闭蛇虎柙。",
            "尔军从何来，两强力相压。",
            "天未厌乱离，龙去留空匣。",
            "区区报主情，盟血不受歃。",
            "笑谈履刀锯，性命轻一掐。",
            "吾但戴吾头，卿自用卿法。"
        ],
        "title": "续评史二首 严颜",
        "id": "5853b6e0-c980-4cf2-89fd-33a4551ccc9b"
    },
    {
        "author": "方一夔",
        "paragraphs": [
            "我从古人中，不数管晏辈。",
            "纷纷后春秋，仅有孔明在。",
            "伊人层壑冰，表里绝疵纇。",
            "文章派莘巖，气节凌梁岱。",
            "未把渭上麾，甘抱隆中耒。",
            "维时太清暗，芒炎亘彗孛。",
            "老瞒鬼蜮雄，阔步无留碍。",
            "区区蜂与蚁，应手铁山碎。",
            "陆城胄天潢，穷乏卓锥块。",
            "垂白气不衰，逝肯一寸退。",
            "孔明托末契，一起镇横溃。",
            "煌煌复仇义，掀揭人心晦。",
            "风云两飞扬，眼底无强对。",
            "取分孙曹间，只手探怀内。",
            "自堪托六尺，不啻才十倍。",
            "暮年五丈师，此举不俟再。",
            "中坚拥貔貅，势若决潴汇。",
            "半道失良图，天理意茫昧。",
            "彼哉髠钳儿，见雪空狂吠。",
            "是非付陈编，清泉奉芳酹。",
            "何时起九京，六合需一溉。",
            "朗咏出师篇，千载照肝肺。"
        ],
        "title": "诸葛武侯",
        "id": "2c4ccbe4-8e78-4fe2-a81d-cc1c0d32a88f"
    },
    {
        "author": "方一夔",
        "paragraphs": [
            "南方地卑湿，北客畏蒸暑。",
            "晨行螫菵露，水宿射短矢。",
            "秦人发谪戍，见行如弃市。",
            "今古共一方，今者不独死。",
            "穰穰作家业，鬼妾纷驱使。",
            "鸱夷卵翼蕃，小儿半高鼻。",
            "元精穿万化，荡荡不可恃。"
        ],
        "title": "出塞行五首  其一",
        "id": "d5c04032-171c-43a5-8962-d8bae2d7cf65"
    },
    {
        "author": "方一夔",
        "paragraphs": [
            "出塞二千里，平沙白如霜。",
            "探兵失单于，传是左贤王。",
            "枭鸣金错竿，士气惨不扬。",
            "中军一再鼓，万马赴敌场。",
            "名酋不可得，杀伤略相当。",
            "县鞍尽胡首，前驱橐駞羊。",
            "幕府阅五符，半死半裹疮。",
            "天子不录过，犹侯水中乡。"
        ],
        "title": "出塞行五首  其二",
        "id": "1b019037-f836-4f08-a964-da8e428432e7"
    },
    {
        "author": "方一夔",
        "paragraphs": [
            "我本轻黠儿，小少槿闾闬。",
            "未知从军苦，悠悠赴沙瀚。",
            "同行五千人，骸骨蓬麻乱。",
            "中有脱死者，人各鸟兽窜。",
            "间怀大将印，辛苦生还汉。",
            "包以衬甲绫，来上长杨殿。",
            "怜我不负恩，授印亲书赞。",
            "一来赎前过，比再军锋冠。"
        ],
        "title": "出塞行五首  其三",
        "id": "aa1e17a9-b36c-44f2-a717-420c4364006f"
    },
    {
        "author": "方一夔",
        "paragraphs": [
            "主公再度辽，油幢坐中坚。",
            "怜我鸣吠竖，出入后狨鞯。",
            "一朝霍家败，主公忝姻联。",
            "富贵既相关，受祸其固然。",
            "我时护属国，脱命来居延。",
            "蹉跎偶不死，彷彿三百年。",
            "此来复何幸，皓首朝中天。",
            "昔日霍家事，历历在眼前。",
            "偶行平阳里，细草空芊绵。",
            "与卿等辈耳，岁暮愁红蔫。"
        ],
        "title": "出塞行五首  其四",
        "id": "50aa9bb6-7dfd-452a-8257-8f4839f3660c"
    },
    {
        "author": "方一夔",
        "paragraphs": [
            "登高望西北，里数逾五千。",
            "谁言龙庭远，转盼跨幽燕。",
            "喊声振瓦石，鬭志前旌旃。",
            "足蹈猛虎尾，手揽饥蛟涎。",
            "富贵自有命，此身若浮烟。",
            "古来功名士，发迹昉穷边。",
            "不见小盘龙，兜鍪换貂蝉。",
            "岂为章句儒，白首埋陈编。",
            "见嗤灰与土，黯死吹不然。"
        ],
        "title": "出塞行五首  其五",
        "id": "bbf4acbd-f272-4e21-85b3-3db26437ce10"
    },
    {
        "author": "方一夔",
        "paragraphs": [
            "吾闻阴阳书，夏忌甲子雨。",
            "蚕死麦复苦，果谐老农语。",
            "人生无贤愚，扰扰同一宇。",
            "衣食固其端，安可过取数。",
            "哀哉元相国，胡椒满仓庾。",
            "区区口体计，所费能几许。",
            "晴曦御朝寒，野菜供晚茹。",
            "君看此辈人，政自有佳处。"
        ],
        "title": "雨",
        "id": "9ce30ae9-2d8c-4e12-8ede-6b31554c8c80"
    },
    {
        "author": "方一夔",
        "paragraphs": [
            "衰世门户单，惟有子与我。",
            "手足共一身，右短固不可。",
            "投老得寡妻，谁谓此计左。",
            "鸱枭覆尔巢，骨肉翻成祸。",
            "知几苦不早，渐理归舟柁。",
            "县官不可入，有理子亦颇。",
            "自怜羽翼低，尺书忽远堕。",
            "两年食奔走，老蚕自缠裹。",
            "相救在急难，宁能久安坐。",
            "玄精有可倚，矧此乃么么。"
        ],
        "title": "忆舍弟",
        "id": "bc38540f-123e-4876-b531-ead1557bcd48"
    },
    {
        "author": "方一夔",
        "paragraphs": [
            "功名真定兔，赤手谁抟控。",
            "十载武陵春，一饷扬州梦。",
            "时穷非我独，万事付破瓮。",
            "犹有夙昔心，耿耿满空洞。",
            "豪气轻元龙，雄卞眇子贡。",
            "梦池句逾劲，赌墅机屡中。",
            "我来客东安，两载补缺空。",
            "青山浩独媚，飞云倦孤送。",
            "翩翩老令威，霜翮颇惊众。",
            "怜我一客鸟，鸣和閙晴哢。",
            "妙哉屠龙手，老去余此弄。",
            "三年逝相从，不为千金痛。",
            "浮迹寄闲适，片语折喧哄。",
            "归鞭定何时，矫首蹑飞鞚。"
        ],
        "title": "赠鹤峰杨提干森",
        "id": "895e39f1-b031-492d-b7d7-6a399e868801"
    },
    {
        "author": "方一夔",
        "paragraphs": [
            "仙鹤来富春，造次欲手控。",
            "偶然留一吷，唤醒千年梦。",
            "兴来屡相过，小醉侧春瓮。",
            "笑谈惊座人，输泻无底洞。",
            "森然栝柏材，曾伴扬州贡。",
            "班门无弃物，一睨果奇中。",
            "当今搆廊庙，况闻栋桴空。",
            "行看飞腾去，不待吹嘘送。",
            "我亦懒散人，笺注鄙玄众。",
            "向何写怀抱，清苦等吟哢。",
            "诗来出其右，云月困朝弄。",
            "风簷数四读，愈我岑岑痛。",
            "复作摩天飞，不鬭鸡鹜哄。",
            "何时款君门，共把果下鞚。"
        ],
        "title": "再叠前韵别鹤峰",
        "id": "a1d803d1-d45e-4ddd-a0ba-89ccdfa1a20e"
    },
    {
        "author": "方一夔",
        "paragraphs": [
            "醉酒水钩吻，短屐木连琐。",
            "猩猩见且骂，尔欲寝处我。",
            "吾属从此逝，相语此最叵。",
            "行行指忽动，念念颐亦朵。",
            "试来衣食之，危机忽交堕。",
            "糟醨自熏煮，绳索自缠裹。",
            "猎者蹑其踪，羣队相随坐。",
            "盛血乱殷红，剪发供髢鬌。",
            "明知好是饵，不悟贪为祸。",
            "君看得意处，早转潮头柁。"
        ],
        "title": "猩猩",
        "id": "29e40175-c017-405a-9889-8d99ddcdb71c"
    },
    {
        "author": "方一夔",
        "paragraphs": [
            "黄河从天落，北来受降城。",
            "划至韩城县，喷薄万雷霆。",
            "何处杂泥滓，浊浊不复清。",
            "奔迫梁楚间，赤子如浮萍。",
            "近来到淮泗，烟波鼓长鲸。",
            "无人起隄障，何时返沧溟。",
            "惜哉神禹疏，高下昧地形。",
            "胡中倘可注，曷不施经营。"
        ],
        "title": "观兼山黄公河海图二首 河",
        "id": "5fffbbe7-7ffe-43b9-8f1d-6f04977de39e"
    },
    {
        "author": "方一夔",
        "paragraphs": [
            "逝川走东海，日夜无休歇。",
            "咄此盘中涡，不长亦不竭。",
            "日月走中天，于焉双出没。",
            "骇浪掀扶胥，高于朔山雪。",
            "蠵蜃吐楼台，蛟鼍护窟穴。",
            "海若不徒夸，冯夷甘受屈。",
            "吾闻三神山，恍恍银宫阙。",
            "便随长风去，发轫首溟渤。",
            "倘逢方平生，海底探明月。",
            "坐待清浅时，归来未华发。"
        ],
        "title": "观兼山黄公河海图二首 海",
        "id": "9d40035c-4417-4aed-a343-4f7971870f6e"
    },
    {
        "author": "方一夔",
        "paragraphs": [
            "新都玻璃江，下会东阳派。",
            "南图俟扶摇，东首掉澎湃。",
            "千峰白云粘，百道清泉洒。",
            "仳室旧樵贫，钓濑老渔怪。",
            "桐君古仙居，稚川昔高迈。",
            "都忘语嘿殊，未觉高下隘。",
            "栖身傍冷门，吐口洗残债。",
            "针石远相粘，盐卵危不坏。",
            "露翰倦孤飞，金波炯三桂。",
            "惊心岁月遒，过眼风雨快。",
            "感此桑扈鸣，春蚕续菅蒯。",
            "悠然耕田歌，早秧补葵芥。",
            "岂无田园念，未脱尘氛械。",
            "去来久无书，情愫不比画。",
            "自慙榱桷材，曾螫虫虺虿。",
            "难将西山景，少补东隅败。",
            "妻子累寒饿，文字欺聋聩。",
            "未酬醉乡封，暂倒仙源界。",
            "萧散纵孤骞，游戏留一慨。",
            "他日对牀情，为君作佳话。"
        ],
        "title": "将归戏作此以别诸友",
        "id": "e16e177f-844a-43cd-adb6-0f1b74fb0e1a"
    },
    {
        "author": "方一夔",
        "paragraphs": [
            "药中有杞菊，甘食比蔬菜。",
            "维昔陆与苏，赋咏穷梗概。",
            "搜寻入吾圃，孤根擢荒秽。",
            "未能竟俗好，堇堇生意在。",
            "辛荑满袖衽，枝叶不一采。",
            "少需摘绛实，叠叠贯珠琲。",
            "岁晚脱皮毛，凉叶苏渴肺。",
            "灵厖守我宅，无复逐夜吠。"
        ],
        "title": "药圃五咏 杞菊",
        "id": "bd76bea9-829a-4078-8ba0-9299ffd8e5fb"
    },
    {
        "author": "方一夔",
        "paragraphs": [
            "楚客赋夕餐，经传不著名。",
            "野菊或杀人，神农著翳经。",
            "此品甘且辛，丛生数千茎。",
            "分种不封囊，移根或盆盛。",
            "噉茶摘其叶，觞酒啜其英。",
            "风霜振枯槁，气味老更成。",
            "平生攻苦淡，矜此岁晚情。",
            "不独醒头目，吾其寄余龄。"
        ],
        "title": "药圃五咏 甘菊",
        "id": "8ce8bbad-bcb4-4060-8828-b4ed93d52742"
    },
    {
        "author": "方一夔",
        "paragraphs": [
            "白术号山姜，以西北为上。",
            "近来出古潜，何必论地望。",
            "老鸦衔子去，往往生绝嶂。",
            "岁久根株成，细大极殊状。",
            "洗削事煎烹，补冷逐虚涨。",
            "彼哉不好事，蜜浸溢瓶盎。",
            "游媚富贵人，远作千里饷。",
            "平生不为口，我欲御烟瘴。"
        ],
        "title": "药圃五咏 白术",
        "id": "20a9062b-2a0d-4a37-90dc-f13eb0924c75"
    },
    {
        "author": "方一夔",
        "paragraphs": [
            "芎苗高一丈，细花如申椒。",
            "不独服芎根，衣佩或采苗。",
            "清芬袭肌骨，岁久亦不消。",
            "所以湘浦客，洁修著高标。",
            "我老苦多病，风寒首频摇。",
            "愿移一百本，溉根豁烦嚣。",
            "虽无下女遗，干叶插盈腰。",
            "逃泥贳旦暮，不学楚人谣。"
        ],
        "title": "药圃五咏 川芎",
        "id": "3fe6a5a2-d563-4863-a956-ede01dfeac84"
    },
    {
        "author": "方一夔",
        "paragraphs": [
            "老松踰百围，名为栋梁材。",
            "孤根虽故在，不复萌条枚。",
            "生意无处泄，浩浩还根荄。",
            "结为千岁苓，肤色状琼瑰。",
            "洗曝不遗力，药裹手自开。",
            "羊枣出河北，胡麻来天台。",
            "蒸以白砂蜜，盛以红瓷杯。",
            "一朝服食尽，玉色还婴孩。"
        ],
        "title": "药圃五咏 茯苓",
        "id": "7ebe7e48-f056-4054-b6b0-d8aba90b91f1"
    },
    {
        "author": "方一夔",
        "paragraphs": [
            "夕行前溪湾，翁妪招我宿。",
            "入门灯火閙，偶此寄一足。",
            "客囊喜清浄，我倦睡颇熟。",
            "回首失浮踪，终朝露如沐。"
        ],
        "title": "宿前湾",
        "id": "56e9d9d0-cd86-4668-9b7f-8e9a149492a8"
    },
    {
        "author": "方一夔",
        "paragraphs": [
            "尹公起宣城，谓是金闺彦。",
            "失脚簿领丛，斜飞集州县。",
            "南陵枌榆地，妙年试雄剸。",
            "还将旧棠阴，来作清溪掾。",
            "近来多政学，误制好东绢。",
            "我公有渊源，家学富经传。",
            "四明炯清水，玉映昆山片。",
            "以兹抚凋瘵，精神皎如练。",
            "囷仓出毫末，德化速邮传。",
            "到官未百日，恻恻庭闱恋。",
            "花外想安车，戏舞斑衣缘。",
            "推此寿斯民，童髦剧欢忭。",
            "我亦囿陶钧，有道耻贫贱。",
            "洗眼看政成，携上金銮殿。"
        ],
        "title": "上胡主簿愿",
        "id": "7bb8e44c-fed0-4c1c-89a4-4e85fcaf0e44"
    },
    {
        "author": "方一夔",
        "paragraphs": [
            "日子来访我，话旧乐复乐。",
            "中年情义深，一别辄作恶。",
            "子我皆客居，浮萍叹流落。",
            "伤心缩地术，倒指赏月约。",
            "鸡黍喜有期，书久懒不作。",
            "是时困著愚，处处熬膏镬。",
            "而子金石躯，坐受贫鬼缚。",
            "传闻数日来，卧病清风阁。",
            "况子贤主人，苓术富装橐。",
            "子亦屡折肱，忍不急呼药。",
            "大患缘有身，此理直糟粕。",
            "要令文殊师，欲扣维摩诺。",
            "人生余几许，何事纷六凿。",
            "殷懃今夜月，为我照寂寞。"
        ],
        "title": "问稼隠疾",
        "id": "47e33d9f-c6a4-4c77-a065-5ab12cf980a1"
    },
    {
        "author": "方一夔",
        "paragraphs": [
            "五日学作诗，十日学书纸。",
            "书成自称好，对客发微泚。",
            "尔来草书人，作态工侧媚。",
            "譬如老孙娘，不病要儿齿。",
            "我空诗未工，苦瘦如我字。",
            "有诗使人写，适兴聊尔尔。",
            "宿缘喜多学，未用进于技。",
            "试问宜休民，何如觅青李。"
        ],
        "title": "寄友直借古书",
        "id": "dc87b32e-4a71-4748-8fd2-fb3fdefe6da2"
    },
    {
        "author": "方一夔",
        "paragraphs": [
            "彼美白瓷盏，规模来定州。",
            "先生文字饮，独酌无献酬。",
            "咄哉石女儿，不作蛾眉羞。",
            "怜我老寂寞，赤手屡拍浮。",
            "子顽不乞火，我醉不惊鸥。",
            "无情两相适，付与逍遥游。"
        ],
        "title": "以白瓷为酒器中作覆杯状复有小石人出没其中戏作以识其事",
        "id": "a520d5cf-8361-426c-8ec1-0ebab1e4488e"
    },
    {
        "author": "方一夔",
        "paragraphs": [
            "我行其偶然，触石五溪渡。",
            "归迷日已暗，有客相与晤。",
            "䜣君相与问，酒罢首东路。",
            "坐恨此机失，欲去翻疑悮。"
        ],
        "title": "寄徐雪冈二首  其一",
        "id": "727b923b-1d25-4a70-a32e-d217f93cba12"
    },
    {
        "author": "方一夔",
        "paragraphs": [
            "明庚共一天，出没巧相避。",
            "与君别半载，转脚不相值。",
            "君来过故人，我复舍此去。",
            "怅然起遐瞻，云归水东逝。"
        ],
        "title": "寄徐雪冈二首  其二",
        "id": "02f44207-bcc2-4214-887b-a7bc50d22fca"
    },
    {
        "author": "方一夔",
        "paragraphs": [
            "西窗枕清溪，流水日夜响。",
            "孤眠夜无寐，离梦苦摇荡。",
            "自我辞家来，弦月屡下上。",
            "消息不曾真，百念堕滉瀁。",
            "忆昔心气雄，跃跃盛年想。",
            "窥奇故牧储，借重宗橐赏。",
            "山搜富金沙，泽淤耀琨簜。",
            "天池鶱孤飞，昆山纷独往。",
            "下视夸夺子，蠓蠛鸣瓮盎。",
            "区区凡楚争，逐逐臧谷网。",
            "蹉跎改素摽，零落收宿莽。",
            "平生矜与夸，荣为谢外奖。",
            "惟余不尽心，耿耿犹畴曩。",
            "譬如老猎猃，闻呼齿足痒。",
            "清江三百里，西风飒菰蒋。",
            "明朝溯归舟，鸦轧鸣两桨。"
        ],
        "title": "秋夜有感",
        "id": "217ba41a-9cf2-4552-9402-4a5b9552abed"
    },
    {
        "author": "方一夔",
        "paragraphs": [
            "月行十三度，昼夜风轮急。",
            "不知谁鞭策，行天出复没。",
            "我欲诉清虚，云路九万级。",
            "梯飚空袅袅，月走那可及。",
            "愿言住仙府，露重环佩湿。",
            "将从匏瓜摘，复结汉津汲。",
            "相期无情欲，不洒孤眠泣。",
            "落杵玄霜寒，出削玉斧涩。",
            "笑我南飞鸟，未办一枝葺。",
            "归欤定惊魄，烟雾饱清吸。"
        ],
        "title": "洪平斋有官舍见月三首与程杨二公又各次韵中秋日休诸友用韵为戏奔逸绝尘之作未能拟其万一也  其一",
        "id": "f24a874a-47f4-4c2b-983b-b56b6953d886"
    },
    {
        "author": "方一夔",
        "paragraphs": [
            "北极跳宜碣，南瞻尽闽瓯。",
            "眇观此瀛海，浮空竟千秋。",
            "瑞光出冰轮，千丈开云头。",
            "月行无厚薄，不尽离人愁。",
            "夜半北斗高，阑干压幽州。",
            "繁星见复没，如滓浮新篘。",
            "庭虚步清影，梧桂声飕飗。",
            "举杯饮未釂，棹歌起渔舟。",
            "光景正清绝，宾去我独留。",
            "饮技未必奏，颓然老伶优。"
        ],
        "title": "洪平斋有官舍见月三首与程杨二公又各次韵中秋日休诸友用韵为戏奔逸绝尘之作未能拟其万一也  其二",
        "id": "c6164851-2081-4bd9-85cf-350c776ed680"
    },
    {
        "author": "方一夔",
        "paragraphs": [
            "忆昔战秋闱，不复返只轮。",
            "嗟此无用学，棘猴费精神。",
            "当时羞见月，月岂欲负人。",
            "我去月千里，月来转情亲。",
            "余音唱窈窕，小诗鬭清新。",
            "团团桂树影，金粟香不陈。",
            "便当结幽佩，凌空访仙真。",
            "那知满夜夜，此去空尘尘。",
            "翩然倚高寒，不数肇与晨。",
            "笑渠老章句，步骤准过秦。"
        ],
        "title": "洪平斋有官舍见月三首与程杨二公又各次韵中秋日休诸友用韵为戏奔逸绝尘之作未能拟其万一也  其三",
        "id": "533025e4-9481-4188-a340-29a90ccd1d8b"
    },
    {
        "author": "方一夔",
        "paragraphs": [
            "我观大瀛海，天水二清廓。",
            "谁麾海若来，乐鬭万蛟鳄。",
            "风涛拍屯门，溃作无底壑。",
            "鬐鬛竖旗旛，牙角利椎凿。",
            "血人不肯吐，安得留残啄。",
            "茫茫溯云槎，日夜失栖泊。",
            "归涂三月粮，囊底余圭勺。",
            "平生崒嵂气，磨淬去隅角。",
            "案空萤已干，匣闭龙不跃。",
            "故衣粘蜃气，未洗瘴雾恶。",
            "尔来出白云，奔走乱车铎。",
            "有来证奇字，时扣草玄阁。",
            "高碁固饶人，欲学苦无脚。",
            "惟君桑梓英，遇合长落落。",
            "申旦首胥溪，险韵当离酌。",
            "勿为松菊挽，来占秋堂幕。"
        ],
        "title": "次韵稼隠告归",
        "id": "0e6ce912-016f-43e9-8b61-ec0496e93971"
    },
    {
        "author": "方一夔",
        "paragraphs": [
            "太玄八十一，经世加一倍。",
            "方圆起参两，奇耦常相配。",
            "大哉天壤间，理大独无对。",
            "而数行其中，往往不相背。",
            "冥探洞古今，幽讨极覆载。",
            "吾求之瓦砾，数亦无不在。",
            "阴阳如推车，五气如转硙。",
            "杂然雾与珠，人物等唾欬。",
            "恶或盗跖寿，善或伯夷馁。",
            "人事非不明，所值互吉悔。",
            "长平四十万，高下付一概。",
            "谁尸造化笔，一一难归罪。",
            "君言吾有数，万窍均大块。",
            "试将握算推，不出范围内。",
            "譬如埏埴人，万器同一焙。",
            "前陶或坚牢，后陶或破碎。",
            "中间又不同，纯驳千万态。",
            "当时君与相，此年有真宰。",
            "黄蛇吞舆地，或者非茫昧。",
            "八宫卦纵横，四柱数进退。",
            "以此尺棰义，合散无罣碍。",
            "昔君雄少年，卢雉喝好采。",
            "失脚落鹖冠，漕闱双奏凯。",
            "尔来相乘除，得失赌一塞。",
            "后夜北斗高，灿灿缀小沫。",
            "瑟缩蛇入宇，蹭蹬鹏运海。",
            "栖栖百巧穷，饶君三尺喙。",
            "此来坐臯比，学子富衿佩。",
            "喜持秘苑术，远与虚中辈。",
            "诸公义财涩，枯槁喜一溉。",
            "烦君测五纬，出没更明晦。",
            "何时聚白羊，旦暮真可待。"
        ],
        "title": "赠心梅黄教谕",
        "id": "90eebb56-94b2-4ea6-94db-eff24de84906"
    },
    {
        "author": "方一夔",
        "paragraphs": [
            "君谱猗兰操，曲度得硕师。",
            "孤唱绝众和，不与淫声比。",
            "难逢拊石盛，终作蹈海衰。",
            "近传贫作祟，疽疣等骈枝。",
            "西风几挥泪，徙倚哀吾私。",
            "好音忽西堕，竹下哦君诗。",
            "翛然落月色，融融伴君疑。",
            "慇懃告司鼎，君侧要子思。",
            "试归扣小有，坐待天定时。"
        ],
        "title": "次韵王蒙泉见寄并和鄙作",
        "id": "90336215-9934-4f96-8c53-1028745d8401"
    },
    {
        "author": "方一夔",
        "paragraphs": [
            "寒城十月交，万叶风萧槭。",
            "林幄变浮红，水镜湛虚碧。",
            "维时子吴子，驱车欲何适。",
            "千里想莼羹，去作水乡客。",
            "我非莼羹客，海峤有兄伯。",
            "譬如鹍与鹏，形影困乖隔。",
            "去乡三十载，如浮家泛宅。",
            "相思不即见，岁岁累行役。",
            "感此岁寒情，高歌慰离析。",
            "看君乘长风，健翮搏水击。"
        ],
        "title": "送讲书吴友直过吴门省兄",
        "id": "bdfceba8-78f7-4b56-97f2-ba339d84a72a"
    },
    {
        "author": "方一夔",
        "paragraphs": [
            "伟哉盘古灵，万仙集殊庭。",
            "分布岁镇荧，生化与尅刑。",
            "气机浩不停，几人得宁馨。",
            "开落随日蓂，嗟哉此三星。",
            "光彩浮四溟，芽甲逢春霆。",
            "铓刃发霜硎，蹉跎叹流萍。",
            "白云归杳冥，十年哀伶俜。",
            "赋芧由狙㹶，贫鬼急索絣。",
            "碧梧堕倦翎，馆我修遗经。",
            "缅彼双峡青，易学驱沸溟。",
            "出关东傅丁，渡海北返宁。",
            "共君万颓龄，药笼俱参苓。"
        ],
        "title": "徐静乐以贱生有诗次韵为谢",
        "id": "208c2e22-35f0-4d8a-93ef-b4d654f0620b"
    },
    {
        "author": "方一夔",
        "paragraphs": [
            "吴山多金堂，我来访仙真。",
            "神交若有契，邂逅见主人。",
            "浮云白步障，老松青承尘。",
            "从以香严髫，环以琼树春。",
            "仙人坐盘石，杯劝三五巡。",
            "果苞武陵秀，木爇占城珍。",
            "几见蓬海沙，不数上古椿。",
            "问从何处来，骑鹿来秋旻。",
            "谓是老人瑞，游戏葛水滨。",
            "容我野服见，间簉西阁宾。",
            "再拜上祝辞，慇懃寄千谆。",
            "一祝等龟鹤，再祝生麒麟。",
            "语罢却复进，罄折问养神。",
            "随之上南极，放牧云汉津。"
        ],
        "title": "寿云岫以所画寿星为喻",
        "id": "8e1f0db5-5f02-4457-a5ee-ad4fa6f494dc"
    },
    {
        "author": "方一夔",
        "paragraphs": [
            "朋侪久拘检，偶此陟翠微。",
            "凌波渡野航，踏云扣小扉。",
            "林霜变纹缬，抝月湛珠玑。",
            "古寺半莓苔，空堂尽蛜蝛。",
            "持钵乞朝暮，残僧犹未归。",
            "清歌振冥杳，善响声转希。",
            "倦余枕木榻，虑静鸥不飞。",
            "我亦嘿不语，趺坐观天机。",
            "幽芳艳巖菊，暝色漏晴晖。",
            "趁行戏拍肩，扶醉争牵衣。",
            "邓林荫千里，飞栖偶相依。",
            "无人识幽趣，再鼓黄金徽。"
        ],
        "title": "偕教谕傅草堂黄心梅及诸兄游贤明寺",
        "id": "d3ae1da7-f88f-482b-9340-42ea0ce5c9c7"
    },
    {
        "author": "方一夔",
        "paragraphs": [
            "我来沸鸣蟟，坐阅寒蛩响。",
            "有兴寄沧洲，逝欲穷浩荡。",
            "百年如弯弧，落处分寸上。",
            "前涂知几许，干坤一漭瀁。",
            "念子住沃洲，屡作扁舟想。",
            "杖屡纵胜游，文字醉清赏。",
            "奇音遇朗鉴，请我黄冈簜。",
            "世氛久昏暗，有絷不能往。",
            "交情浮云淡，乐意阳春盎。",
            "老鹤鶱孤飞，况子开三网。",
            "离合固其常，岂是比土莽。",
            "我亦属同流，始末藉虚奖。",
            "永怀芳兰苕，不肯间谁曩。",
            "诗来森如束，快读剧爬痒。",
            "吾诗非世好，一派分凡将。",
            "君如领此言，急浪荡飞桨。"
        ],
        "title": "次韵沃梅泉见寄并见和鄙韵",
        "id": "9ada8103-d36c-4ecd-abfb-2de706abfb2e"
    },
    {
        "author": "方一夔",
        "paragraphs": [
            "滕六避热属，飞雪不到城。",
            "人意逐高下，造化亦世情。",
            "桂窗坐清晓，青山洒寒霙。",
            "巨松古须鬣，老梅玉璜珩。",
            "仅余小培塿，冈陇纵复横。",
            "其下数茅屋，榾柮烟火明。",
            "我兴牛背上，披裘欲晨征。",
            "作诗逼僵龙，一夕纷瑶琼。"
        ],
        "title": "催雪",
        "id": "e758cb3a-fc60-4cb0-aa06-33ccc492fd8d"
    },
    {
        "author": "方一夔",
        "paragraphs": [
            "渊明避俗士，出语未必俗。",
            "冲口吐奇伟，往往写心腹。",
            "外韬中劲刚，芒刃不堪触。",
            "如渠不絃琴，非丝亦非木。",
            "乐天后此翁，逸驾追奔躅。",
            "未知沟中断，孰与朱与绿。",
            "吾观外国风，雅丽岂不足。",
            "自从受绳削，稗语弃不录。",
            "嗟彼千载人，何但诗可续。",
            "谁能学柳下，不受嫠也宿。"
        ],
        "title": "读白乐天诗",
        "id": "3318bcee-37e9-4e00-8658-cc20f98e3234"
    },
    {
        "author": "方一夔",
        "paragraphs": [
            "两都秦与洛，派自赤帝精。",
            "譬如同根木，南枯北犹荣。",
            "哀哉千里草，四百终火行。",
            "穷新何为者，欺孤易天明。",
            "中间十五载，无汝元城名。",
            "谁尸春秋笔，恕彼投阁生。",
            "当时有凡例，党中独垂情。",
            "区区考亭叟，再主斯文盟。"
        ],
        "title": "扬子云",
        "id": "b63f287d-a1f7-478e-9b1e-277c415503e5"
    },
    {
        "author": "方一夔",
        "paragraphs": [
            "峨峨嵩少精，皎皎河洛秀。",
            "东都谁经始，多士传自旧。",
            "骅骝冠冀北，尽在伯乐廐。",
            "于今虽应姓，况我隆准胄。",
            "金闺集羣彦，合伴鸳鹭簉。",
            "随风落东南，州县倦奔走。",
            "王谢旧江山，屏幛列千岫。",
            "公来长莲幕，同列得领袖。",
            "慇懃山阴叟，多谢厖不嗾。",
            "三年贺政成，囊封飞剡奏。",
            "胡为靳轩腾，未能脱墨绶。",
            "居然寄百里，芒炎应列宿。",
            "东安杭属邑，民俗朴且陋。",
            "下车日无事，余刃游肤腠。",
            "朝廷重民社，政自不轻授。",
            "沈沙珠吐光，闭谷兰腾臭。",
            "天高元北极，锡马接清昼。",
            "森森琅玕姿，错落羣玉囿。",
            "生贤造物意，积善神明佑。",
            "百壶登公堂，祝公南山寿。"
        ],
        "title": "代寿新城刘尹迪",
        "id": "812be90f-f9c1-4600-bed7-045276aa9ff9"
    },
    {
        "author": "方一夔",
        "paragraphs": [
            "我忆昔孺子，独以高士称。",
            "当时汉道季，诸贤尽奔腾。",
            "高士卧不起，玉壶湛清冰。",
            "至今拜画像，遗芳暨玄曾。",
            "先生奋东鲁，凫山立霜鹰。",
            "行台累分府，螫𧍗驱蚊蝇。",
            "青溪古巖邑，膏油沸如蒸。",
            "猾吏溺死灰，饥穷坐相仍。",
            "此来独何晚，三载钦风棱。",
            "为回浙江水，六合俱清澄。"
        ],
        "title": "拟上徐容斋",
        "id": "701e013c-337c-49f4-a2e3-5d907df912bb"
    },
    {
        "author": "方一夔",
        "paragraphs": [
            "昨夜龙宫留恶客，使者借车收二麦。",
            "溪涧洪流十丈高，不辨东阡与西陌。",
            "高田忽变黄鹄陂，下者汇作鱼龙宅。",
            "新陈接食已觖望，夏不早耕后何获。",
            "似闻山县未休戍，旁郡豪酋遗俘馘。",
            "携孥扶老避人祸，漂麦涨田遭鬼责。",
            "不知造化谁主张，罪欲谁归问河伯。",
            "生平舌耕真左计，迩来砚破笔毛磔。",
            "中宵耿耿坐长叹，满眼兵荒遭此厄。",
            "先生少抱调燮才，苍生不忍饥寒迫。",
            "潜深请磨楯鼻墨，试草千言救荒策。"
        ],
        "title": "大水寄洪复翁",
        "id": "0b10e1f6-2df5-4a63-81c7-5b2959a0d051"
    },
    {
        "author": "方一夔",
        "paragraphs": [
            "金沙潭头石赑屭，冻蚁纷纷半僵死。",
            "淘江漉海撄龙鳞，领使省金蹲虎兕。",
            "欲将江浙饱虚牝，遮盖谁施千丈被。",
            "先生误堕世网中，死灰更溺无遗毁。",
            "携家北走入深山，雪中高卧那能起。",
            "世间得丧何足道，坎止流行一弹指。",
            "忍冻孤吟寒士歌，力将冰蘗战纨绮。",
            "君穷无比我更穷，湿沫难击三千里。",
            "明朝裹饭约共话，炯炯方瞳巖壑里。"
        ],
        "title": "宋月山以陶金户遁山中值雪有诗次韵访之",
        "id": "e0810537-138f-457d-8205-1414531ced23"
    },
    {
        "author": "方一夔",
        "paragraphs": [
            "六月火云耸奇观，读书舌烂喉吻干。",
            "西湖水仙珠径寸，使来遗我数百丸。",
            "清冷冰齿嚼不碎，玉池滟滟生微澜。",
            "问仙何处得此物，孤根漏暖来孤山。",
            "霜严雪虐石荦确，美人忽破冰玉颜。",
            "纷纷青黄暗烟雨，我独炎暑余酸寒。",
            "异材晚成要有待，居然升置鼎鼐间。",
            "君不见周家老将太公望，八十封侯起钓磻。"
        ],
        "tags": [
            "西湖"
        ],
        "title": "六月食寒梅",
        "id": "490136c1-360b-4435-9a0c-76ef216b2dae"
    },
    {
        "author": "方一夔",
        "paragraphs": [
            "云如车駮低压城，红光闪电枉矢行。",
            "老龙偷出牛蹄泓，霹雳数声惊顽冥。",
            "雨下如注翻四溟，黑风吹落鱼鲔腥。",
            "蚯蚓奋角蛇怒鳞，穴居林处无潜形。",
            "小目飞笺奏天庭，速收阿香加诛刑。",
            "夜阑景霁百怪停，炯炯北极环众星。"
        ],
        "title": "立冬前后大雷电震者数日",
        "id": "451df6e1-3481-407c-ba1b-695bf9cd4b8d"
    },
    {
        "author": "方一夔",
        "paragraphs": [
            "巖峯孤尖来何雄，此地金紫山为宗。",
            "西行百里无去处，突起峭壁高衡嵩。",
            "一支侧走截水口，鳞甲闪闪卧玉龙。",
            "龙来苦渴噀涧水，光芒错出千丈虹。",
            "试缘石嶝步巉绝，圭笏琬琰来会同。",
            "天风回声过绝顶，波涛汹汹生寒松。",
            "银壪玉涧斲冰雪，飞雪六月声琤琮。",
            "孤撑碧落望北极，世间无此奇绝峯。",
            "其下仙人昔蜕骨，玉棺往往留遗踪。",
            "昂头欲语忽飞去，时有归鹤来辽东。",
            "住持山人子洪子，枝叶远出崖仙翁。",
            "妙年历落出尘想，幽幽桂树生芳丛。",
            "溪山佳胜属弹压，绮语异境争天工。",
            "心期不与俗子偶，移文招我来山中。",
            "剧谈抵掌振林谷，妙趣吻合比钟镛。",
            "丈夫舒卷自常事，要令邱壑藏心胸。",
            "他年蓄久极必泄，肤寸油云雨太空。"
        ],
        "title": "巖峰寄洪复翁",
        "id": "110bd44f-f11d-4490-9194-2384a4ee6234"
    },
    {
        "author": "方一夔",
        "paragraphs": [
            "盖天苍苍非虚空，高悬万象惊愚蒙。",
            "仙人朝罢玉帝侧，戏抛黄土留遗踪。",
            "何年堕此作砥柱，千古屹立洪涛中。",
            "巨鱼出没深不测，罅缝草长蒲花茸。",
            "淙淙细浪夜舂击，水石鞺鞳铿金钟。",
            "我来载酒坐其上，扁舟南下编青篷。",
            "饮酣恍恍欲飞去，如踞猛虎骑游龙。",
            "夜深酒醒山月落，一曲短笛横秋风。"
        ],
        "title": "桐关大石",
        "id": "60644964-4172-41c2-a5d8-5831d56cd971"
    },
    {
        "author": "方一夔",
        "paragraphs": [
            "赤山岭罅阔百尺，人言老龙破山出。",
            "天生异物出有时，不知何年留此迹。",
            "想龙久蛰当飞腾，怒迸脩鳞血淋沥。",
            "至今顽石尚嵌巖，朝暾光映半山赤。",
            "龙去川原秋雨足，龙归洞穴寒云湿。",
            "我家山下龙为友，欲挽银河清八极。"
        ],
        "title": "赤山岭",
        "id": "b60c2b41-a7bf-4d50-a263-5b6c48782963"
    },
    {
        "author": "方一夔",
        "paragraphs": [
            "何年遗此粤王墓，陈迹留传自先故。",
            "累累三冢压荒山，古木寒烟暗行路。",
            "忆昔祖父伯姑苏，北连齐楚陵强都。",
            "自从鸱夷载西子，子孙运尽偿前逋。",
            "三军散后东西走，穷无寄迹埋丘首。",
            "安全发掘不可知，故号至今喧众口。",
            "丘山华屋何足言，死名死利分污尊。",
            "英雄自古无葬处，谁与遗臭留干坤。"
        ],
        "title": "粤王墓",
        "id": "27b22c78-21f2-4336-afc5-97a679d3ecc1"
    },
    {
        "author": "方一夔",
        "paragraphs": [
            "开元天子方承平，年年十月游华清。",
            "游龙烂簇五家锦，玉奴姊妹俱倾城。",
            "太常旧谱看不足，鬭鸡舞马浑粗俗。",
            "霓裳一阕天上来，三郎自按新翻曲。",
            "贺老琵琶先定场，都昙击鼓齐高张。",
            "绣帽金童小垂手，堂上合奏甘伊凉。",
            "胡儿大眼何曾见，来簉膝前双舞旋。",
            "天颜有喜分塞酥，宫花衔出昭阳殿。",
            "龙眠老手落贵家，忽入老眼凭叹嗟。",
            "尚嫌却后欠二笔，不写渔阳鸣鼓挝。",
            "人生欢乐如风影，自古极衰根极盛。",
            "后来倘有曲江公，此图合作千秋镜。"
        ],
        "title": "李伯时明皇按乐图",
        "id": "50e07929-3085-492c-b528-487ff06b9639"
    },
    {
        "author": "方一夔",
        "paragraphs": [
            "明妃去时载橐駞，金环珠络红锦靴。",
            "燕支山北万蹄马，半夜剑槊锵横磨。",
            "老胡须鼻极殊状，黄羊乳酪毡裘帐。",
            "此生赋分逐飞走，一回坐起一惆怅。",
            "当初自恃颜如花，不嫁比邻来天家。",
            "掖庭咫尺隔万里，十年不复逢宫车。",
            "画工不信能相误，一朝流落天涯去。",
            "汉使年年去复来，长安不见低烟雾。",
            "寒沙击面雁飞秋，手抱琵琶泪暗流。",
            "上絃冷冷写妾苦，下絃切切写汉羞。",
            "妾身生死何须道，汉人嫁我结和好。",
            "曲终谁是知音人，断魂去作坟头草。"
        ],
        "title": "明妃曲",
        "id": "7c061257-8de1-4db7-b6e8-845b76d2c0cc"
    },
    {
        "author": "方一夔",
        "paragraphs": [
            "忆昔金仙去后遗双狻，化作双玉南海边。",
            "洞庭山鬼逐不得，夜吼云根今几年。",
            "先生曾作橘洲客，屡撼梧桐怖龙伯。",
            "携归深山动光彩，黑䝙缩爪罴藏迹。",
            "烂烂眼有百步威，安眠不动镇书帷。",
            "自慙四座无长物，烦护老颖书中□。",
            "醉墨淋漓日千幅，毫端犹带湖光绿。",
            "怜渠骏猛助奇怪，他日相从校天禄。"
        ],
        "tags": [
            "太湖",
            "洞庭湖"
        ],
        "title": "太湖石狮子笔架",
        "id": "a3d529ed-0ebf-4ef5-984f-bdca3af90243"
    },
    {
        "author": "方一夔",
        "paragraphs": [
            "去年九里路，乌攫人肠挂枯树。",
            "今年九里溪，沙头白骨高复低。",
            "人生变灭如泥土，死后犹传姜万户。",
            "翠眉粉颊谁家儿，夜赴军前效首虏。",
            "将军多爱恩意疎，分将吴口充包苴。",
            "慇懃道与送行使，前日朝官多有书。"
        ],
        "title": "九里路",
        "id": "5f210b9e-5b0c-4054-a73e-6c321f882362"
    },
    {
        "author": "方一夔",
        "paragraphs": [
            "牛郎咫尺隔天河，鹊桥散后离恨多。",
            "今夕不知复何夕，遥看新月横金波。",
            "抛梭掷纴愁零乱，彩凤飘飘度霄汉。",
            "重来指点昔游处，香奁宝箧虫丝满。",
            "一年一度承君颜，相别相逢比梦间。",
            "旧愁未了新愁起，已见红日衔青山。",
            "当初谩道仙家别，日远月长不见接。",
            "不似人间夫与妻，百岁光阴长会合。"
        ],
        "title": "七夕织女歌",
        "id": "691c75c5-87d4-4339-943d-88bcd5fe8f9a"
    },
    {
        "author": "方一夔",
        "paragraphs": [
            "忆昔雨洗冬甲子，春来飞雪徧千里。",
            "老农雪谶古相传，一番春雪一番水。",
            "今年麦熟云成堆，并刀收敛疑寇来。",
            "自从入梅不见雨，田间热气飞黄埃。",
            "清台奏下邮传急，月蚀九分日蚀七。",
            "昨宵搥鼓閙如雷，素娥凭怒面漆黑。",
            "太阳室家怒相囓，东西不肯还宫阙。",
            "天公不肯目偏盲，又传日蚀林钟月。",
            "一笺夜拜东皇公，休作怪变惊儿童。",
            "愿分阴阳作平等，五日一雨十日风。"
        ],
        "title": "文书再报六月朔日食",
        "id": "67438268-1277-4bfe-9025-b388f871367a"
    },
    {
        "author": "方一夔",
        "paragraphs": [
            "炎官煽毒日色頳，四海鼎沸遭焚蒸。",
            "吴牛耕罢汗且喘，暂休树影眠沟堘。",
            "不知苍蝇名品伙，乘时附势相欺陵。",
            "其间一种号赤目，巧窥猛攫如饥鹰。",
            "钻眸噆鼻不可奈，以首溷水浇清澄。",
            "自期摆脱有此计，须臾扑缘如牵绳。",
            "牧儿旁坐少肋力，掴以指掌麾以肱。",
            "更凭草帚时一扫，坠地死者堆斗升。",
            "干坤荡荡产万类，涵淹恶物吁可憎。",
            "闲从林下看水牯，作诗为续憎苍蝇。"
        ],
        "title": "续憎苍蝇",
        "id": "d6e4fedf-2cf0-4417-8eb8-f12830e993d3"
    },
    {
        "author": "方一夔",
        "paragraphs": [
            "钱塘数首梅花联，罗浮三叠梅花篇。",
            "世间妙语久绝响，谁能高步凌飞仙。",
            "穷冬天气寒刻栗，草木槁死冰顽坚。",
            "孤根漏暖得春早，水流石窦声溅溅。",
            "美人拭面照古镜，沈吟不去愁婵娟。",
            "下有山人学冷淡，入夜忍冻僵护肩。",
            "临流赤脚踏白石，手挼红藟餐云烟。",
            "长哦新句诗清苦，口吻噤噤栖饥鸢。",
            "近闻梅花诗祖出水部，久遣诗孙参洞天。",
            "许分一派伴岑寂，毫端紫气冲魁躔。",
            "我来嗽香咽清冷，欲说妙偈梦未圆。",
            "澹然人我了无语，但见花梢明月堕寒泉。"
        ],
        "title": "寄题沃祥卿梅泉二大字盖何潜斋笔也",
        "id": "285e8ada-010c-4d8a-b3f5-67395d32a75b"
    },
    {
        "author": "方一夔",
        "paragraphs": [
            "有来遗我异色菊，一丛深浅分白黄。",
            "变窑烧成古罍洗，怪石错出真琳琅。",
            "我疑造物有间气，纷纷丑好都难量。",
            "不然司花出新巧，分枝接叶为作半面粧。",
            "书生生活澹无味，笑指枯砚收禾桑。",
            "偶逢好事慰寂寞，日与相对挥清觞。",
            "自怜今世少有赵昌徐熙水墨笔，谁写诸相争毫芒。",
            "惟有诗人具真画，翛然心地超羲皇。"
        ],
        "title": "人有丛菊见遗而花半分黄白者",
        "id": "6c3ec385-9fca-4ac6-b7bf-36c7c68614dd"
    },
    {
        "author": "方一夔",
        "paragraphs": [
            "文章蟠窟蛟蛇黑，精神紧峭冰玉白。",
            "置君承明天禄中，富贵不待相促迫。",
            "学参诸老居二四，气凛羣儿压千百。",
            "生平不主疽与环，况复侯封羨贲赫。",
            "蹉跎无便凌风云，归伴凡鱼东海窄。",
            "袖余闽越奇杰气，掩藏光怪恣窥摘。",
            "如今老境谢纷华，斥去浮花收粟麦。",
            "我来两见鸣春禽，低向藋间飞拍拍。",
            "有时乘兴骋诗俊，稗说谰言都不择。",
            "鱼还非子子非我，肝胆相忘总无隔。",
            "苦无分遇食太仓，近犬惊人屡遭责。",
            "一身何必要赢余，我为鼠谋从下策。"
        ],
        "title": "次韵吴友直和潘乐闲见寄韵",
        "id": "5199da20-8024-47a7-b9d5-08ade3fa380d"
    },
    {
        "author": "方一夔",
        "paragraphs": [
            "千年老谷无人知，万杵椎冰身汗热。",
            "木肤解剥白于绵，冻手龟皴腕将折。",
            "荆州鱼网兰亭絸，彼美不曾传祕诀。",
            "独留此木在人间，秃尽青山散妖血。",
            "迩来奇制蜡作纹，草木虫鱼生眼缬。",
            "只今吴越称第一，秋浦浣花派滕薛。",
            "先生好古得此物，挥手行与时流别。",
            "紫薇花前草尺一，书成气凛寒松雪。",
            "不然名山撰古史，蛟龙鬰屈蟠奁箧。",
            "有时浮戏写诗章，飒飒落锥蚕食叶。",
            "比来分遣二十辈，西江远借余波浥。",
            "聊凭和诗报琼瑶，袖手愧逢强对怯。"
        ],
        "title": "用子声韵谢吴友直惠蜡笺",
        "id": "c2d15f27-04fd-4bf5-8045-b30234569035"
    },
    {
        "author": "方一夔",
        "paragraphs": [
            "书生事业窘一门，穷年独处三家村。",
            "蟾蜍爬沙鞭不走，无力号叫排天阍。",
            "曩闻将军狂可撼，往舍窠臼窥其藩。",
            "谰言稗说不暇择，谈笑抵当如优髠。",
            "诸公义财涩且薄，颇乐软熟憎嚣烦。",
            "今君穷饿坐百巧，安肯挟册媒朝昏。",
            "试探囊中祕花术，勇决不待中宵奔。",
            "吾闻武侯暗得司马法，平沙散布风云屯。",
            "多时奇杰了不悟，后来知者靖与温。",
            "子今持此说性命，祸福出口如澜翻。",
            "文章不作杯水直，不如薄艺随我两脚跟。",
            "滔滔世驾不可挽，行矣与汝倾离尊。"
        ],
        "title": "表甥何云峤舍馆而语游于其行赠之以诗",
        "id": "12c079d6-431c-4548-9718-965d17fb02b9"
    },
    {
        "author": "方一夔",
        "paragraphs": [
            "子真换骨三家村，青帝东臯来醉魂。",
            "夜深更遣明月洗，瘴氛吹散南海昏。",
            "仙宫么凤挽不住，自要寂寞留故园。",
            "便教冻饿死亦足，冷面不作鸡肉温。",
            "烟痕半空照寒水，露脸犹泫迎晨暾。",
            "游蜂底处得消息，不计春色关重门。",
            "先生对花韵清苦，短偈衮衮翻千言。",
            "花神嗔我太漏泄，罚以太白倾残樽。"
        ],
        "title": "和东坡惠州梅花三叠  其一",
        "id": "14c481cc-b84b-448e-a3be-7153db559943"
    },
    {
        "author": "方一夔",
        "paragraphs": [
            "万松岭上三家村，林下美人现香魂。",
            "淡粧素服谢琱饰，摆落玉镜尘埃昏。",
            "散花衣祴粘不落，昨夜偶过祇树园。",
            "树下泠泠潄涧玉，乱流赤脚飞泉温。",
            "喷成涧草万片玉，阴崖未肯希春暾。",
            "自怜艳质媚幽独，拄杖敲铿谁过门。",
            "相期但有月知状，不用椽笔书要言。",
            "花应一笑饮我语，随风飞坠双银樽。"
        ],
        "title": "和东坡惠州梅花三叠  其二",
        "id": "0439e8aa-3662-4a92-8297-393ad706a55a"
    },
    {
        "author": "方一夔",
        "paragraphs": [
            "白鹤峯头荔子村，谁唤东坡半死魂。",
            "作诗恼花太愁绝，云月黯黯天昏昏。",
            "欲教绮语洗蛮瘴，不使冠服栖邱园。",
            "海山淮水隔万里，十年契阔陈寒温。",
            "老仙不食烟火味，晓随鸦餐旸谷暾。",
            "此花亦解慰流落，如在玉堂西掖门。",
            "自从三叠振绝响，澹然相对俱忘言。",
            "我来戏谱不调曲，时有问字争芳樽。"
        ],
        "title": "和东坡惠州梅花三叠  其三",
        "id": "e0e1d191-e6b2-4a66-b0e2-f7f204b3db90"
    },
    {
        "author": "方一夔",
        "paragraphs": [
            "西家真王化作灰，东家穉松雪霜摧。",
            "人生有命惟脆薄，逝水一去何时回。",
            "试看昨日绕牀戏，或骑青竹折早梅。",
            "须臾变灭不可恃，惟见松下双土堆。",
            "嗟哉玄冥弄权柄，掀簸炎瘴飞氛埃。",
            "天公不肯怜赤子，坐使疮痏愁婴孩。",
            "断魂零落向何处，溪头望哭思归来。",
            "谁能便作忘情者，作诗往助风泉哀。"
        ],
        "title": "苦疮叹",
        "id": "b2b1c718-918a-40c0-aeaa-3d142a752161"
    },
    {
        "author": "方一夔",
        "paragraphs": [
            "葛溪练练铺琼毡，仙人烧丹几何年。",
            "庠老三年住仙窟，归骑踟蹰鞭不前。",
            "当今越雪竟谁是，危坐臯比纷不耻。",
            "区区升斗老英雄，得失何殊钓温水。",
            "惟君挟策从东来，家传瓢履师颜回。",
            "后来终竟祠石室，此去应难隠钓台。",
            "青山笑我逢迟暮，怪奇文字无人觑。",
            "谁麾清梦落东安，疎顽尚费推挤去。",
            "悠悠云水交情中，荆州篠簜慙中空。",
            "琤余韵逐飞鞚，诗老箭锋那可冲。",
            "男儿事业人人有，气概相期向杯酒。",
            "他年拥节过子陵，莫道故交翻覆手。"
        ],
        "title": "次韵王介山别斋职",
        "id": "bf8bf906-c68a-4624-bf66-64ecdc5600dd"
    },
    {
        "author": "方一夔",
        "paragraphs": [
            "功名零落如破毡，羲娥不住随流年。",
            "问君发迹县博士，几时得到龙旗前。",
            "我今老去觉今是，回首当年空自耻。",
            "妄心不起百事冷，已作古井无波水。",
            "看君富贵亹亹来，云路何须取势回。",
            "忽然结束行万里，首冠步摇趋天台。",
            "相思望望碧云暮，少微光芒纷下觑。",
            "应忆秋江老故人，瑶音定寄云鸿去。",
            "我时阶砌兰玉中，襹褷六翮抟秋空。",
            "与君追逐赤霄上，宝剑腾空不可冲。",
            "两眼昏花惟我有，早梅树下离亭酒。",
            "呼童草写送行诗，不是当今无价手。"
        ],
        "title": "代云岫送王介山",
        "id": "08e47b36-bdb3-44ce-8803-4fb7e5e31865"
    },
    {
        "author": "方一夔",
        "paragraphs": [
            "寒厅零落分半毡，雪霜刻栗年复年。",
            "书生事业澹无味，頼有夫子坐我前。",
            "世间好恶纷非是，蛮触相挺人不耻。",
            "嗟君嗜好与世殊，推波独障百川水。",
            "君今何去昔何来，江南欲掉扁舟回。",
            "相思此去杳如梦，日斜独上高高台。",
            "富贵来时未为暮，道旁愚妇从渠觑。",
            "我亦来乘下泽车，看君万里翺翔去。",
            "云萍聚散渺莽中，讲席人惊冀北空。",
            "少陵时作湖山主，一面谁当孔道冲。",
            "相看一醉无何有，笑指春江作春酒。",
            "丈夫何事儿女态，明日长亭一挥手。"
        ],
        "title": "代履道送王介山",
        "id": "ac7bbea9-3e30-441b-a8dc-755850d4cd1d"
    },
    {
        "author": "方一夔",
        "paragraphs": [
            "可怜倾城无蹇修，睥睨欲媲王与侯，年华荏苒春复秋。",
            "夜弹古词韵三州，纷纷筝笆沸啁啾，忽尔雅操声俱收。",
            "我亦少小猎九丘，掩鼻利达视若莸，秣厉欲洗平生羞。",
            "羲娥鞭后逝莫留，谁麾衰暮出巖幽，丁丁斤斧愁林搜。",
            "苞裹破砚开荒畴，诗卷千束喘两牛，隘视宇宙前无俦。",
            "頼有夫子纷应酬，冷然独茧缫长抽，谰言不作诗帐囚。",
            "旁人指我作书邮，双双紫芒炯中洲，谈笑不下孙叔优。",
            "交情云水空悠悠，肯为腐鼠瞥下鞲。",
            "湖海何处无俊游，对面不识非我谋。",
            "醉呼梅花居上头，高寒不落第二流。",
            "我亦倒囊出饥猴，雪中双屦追清游。"
        ],
        "title": "次韵洪复翁辞沃氏招馆",
        "id": "5c360d9a-b57d-48cf-af27-3590fb0a1d88"
    },
    {
        "author": "方一夔",
        "paragraphs": [
            "小儿心孔暗不开，纷纷谁是骅骝材。",
            "徐生善颂有名父，文斾新向儒宫来。",
            "雁行趋立谁家子，捧书惊看眉间喜。",
            "我亦归谋二顷田，送老西河从此始。"
        ],
        "title": "借王介山韵送子声小学教谕",
        "id": "0b86cfc4-f98d-4f92-b48d-b2251c44b2dc"
    },
    {
        "author": "方一夔",
        "paragraphs": [
            "酌我无愁酒，歌我无愁诗。",
            "朅来无愁潭上弄明月，潄涤万虑清肝脾。",
            "平生蓄积总开豁，便欲遗世超希夷。",
            "持杯试问此潭水，昔来何处今何之。",
            "覆船山高寒岌嶪，玉泉飞下东天池。",
            "分流一泻数百里，直抵绝壑潴清漪。",
            "镜平百丈洞无底，其下深黑蟠蛟螭。",
            "幽兰薜芷乱洲渚，倒影寒浸枯松枝。",
            "千回万折流到海，波涛喷薄孤城危。",
            "潮生水满潮退涸，蓬莱清浅倏改移。",
            "此愁与水两无尽，昔人已去今人悲。",
            "君不见莫愁山下春水长，画船鼍鼓相追随。",
            "淡烟芳草望不断，石城荒废留空陂。",
            "不如此潭只在山水窟，纵有奇胜无人知。",
            "何曾红粉照清泚，但有欵乃渔翁词。",
            "一声歌断暮山碧，秋风两鬓寒飔飔。"
        ],
        "title": "无愁潭",
        "id": "c9753e56-7574-448e-9cf8-c08255452b45"
    },
    {
        "author": "方一夔",
        "paragraphs": [
            "一日雪，空里浮花生眼缬。",
            "二日雪，竹松委地枯楠折。",
            "三日雪，兽骇禽奔蹄迹灭。",
            "四日雪，翁妪啼饥泪成血。",
            "天生万物忍弃捐，似为多情幻奇绝。",
            "由来恩怨不相关，无情有情总磨折。",
            "君不见尧时洪流浸十日，赤子喁喁化鱼鼈。",
            "汤时亢旱烘七年，山河大地红炉热。",
            "当时贤圣救不得，坐待时来自休歇。",
            "盖天垂地忧长人，浪教寒士头先白。",
            "玉皇高居耳目远，鬼神虎豹争罗列。",
            "顼冥滕屏罪当诛，劈牋试与东风说。"
        ],
        "title": "大雪",
        "id": "747e58f2-2356-4b52-9e1e-e00f8fbe41b7"
    },
    {
        "author": "方一夔",
        "paragraphs": [
            "君不见李唐秘府堆故纸，韩老作诗{言奉}校理。",
            "若此当时九岁童，苞裹宝函渐血指。",
            "吾宗魁橐百世传，近骑箕尾凌苍烟。",
            "再生雏凤堕君砌，次第声名期拍肩。",
            "愿渠养气休吟诵，六翮褵褷凤质竦。",
            "椅桐倾枝真有待，羽仪留作清时用。",
            "我今老去不作文，闭精嘿坐学养神。",
            "萧然衰白不复漆，犹喜儿辈奔秦军。",
            "闲扣商讴诩人瑞，笔阵纵横人不畏。",
            "归看英物定何如，山西老将空羞愧。"
        ],
        "title": "次邵卓翁韵奉寄族祖竹巖令孙",
        "id": "2abe6bca-e859-44d1-bc4d-e18358ecc2db"
    },
    {
        "author": "方一夔",
        "paragraphs": [
            "竹翠浓如滴，絺凉薄似空。",
            "遐观山缺处，露坐月明中。",
            "计较围碁胜，喧呼琢句工。",
            "畏途谁触热，衣袂涨尘红。"
        ],
        "title": "夜坐",
        "id": "56bb9b1f-0b7c-4fbb-b7aa-d280c1eb8cf4"
    },
    {
        "author": "方一夔",
        "paragraphs": [
            "杖屦过山东，一重高一重。",
            "云烟呈晚色，雨露洗秋容。",
            "偃蹇石伏虎，连蜷木寓龙。",
            "夜深横短笛，独宿最高峯。"
        ],
        "title": "宿赤山岭",
        "id": "627e3231-2b09-468a-8b49-fe977c2cbe56"
    },
    {
        "author": "方一夔",
        "paragraphs": [
            "雪晴那复雨，雨雪苦缠绵。",
            "连月无行地，穷冬不见天。",
            "穴居貍舐掌，水宿鹭联拳。",
            "更道深山里，翁饥歇午烟。"
        ],
        "title": "雨雪交作",
        "id": "bec64c06-4f5e-499d-b00f-784613ccbe84"
    },
    {
        "author": "方一夔",
        "paragraphs": [
            "行年四十九，忽忽笑浮生。",
            "客少真成懒，儿多半学耕。",
            "闲身穷缚急，壮志老图成。",
            "自号知非子，悠然仕止情。"
        ],
        "title": "吾生",
        "id": "7834d8d1-aa38-4531-8166-109de24ffa05"
    },
    {
        "author": "方一夔",
        "paragraphs": [
            "自叹形容改，空惊岁月更。",
            "黠蚕附茧死，怨鸟寄巢生。",
            "歉岁愁亲故，贫家分弟兄。",
            "江南芳草地，此别若为情。"
        ],
        "title": "春晚忆弟",
        "id": "ed54d883-107f-4f9e-b688-e5790637d4d4"
    },
    {
        "author": "方一夔",
        "paragraphs": [
            "露白初濡木，星虚渐集房。",
            "蛾飞争堕水，鱼退急投梁。",
            "捣练隄防冷，收禾准备荒。",
            "只愁枣红地，万马逐残羌。"
        ],
        "title": "秋夜",
        "id": "36266bb4-eb7b-417d-b27c-474cf7c0a8d4"
    },
    {
        "author": "方一夔",
        "paragraphs": [
            "冬晴不作雪，无处听寒号。",
            "山外一轮起，雾中三丈高。",
            "曝肩樵解褐，晒翼鸟遗毛。",
            "不特寒梅早，墙阴发露桃。"
        ],
        "title": "冬日",
        "id": "f832f31e-f6b6-4199-ab54-4cd05de6dea0"
    },
    {
        "author": "方一夔",
        "paragraphs": [
            "早行理归装，残灯耿曙光。",
            "开门半山月，立马一庭霜。",
            "钟响知云寺，波声认石梁。",
            "脩途留不住，去去出山庄。"
        ],
        "title": "早行",
        "id": "0f017ea1-67f8-4513-abe6-ba0e53329324"
    },
    {
        "author": "方一夔",
        "paragraphs": [
            "幽怀浩难写，倚徙一枝藤。",
            "春蔓云根草，寒流石罅冰。",
            "山行千万转，茶话两三僧。",
            "亭下寻归渡，渔舟唤不譍。"
        ],
        "title": "山行",
        "id": "27d37ad6-398d-432c-ba39-afa0f7c456f1"
    },
    {
        "author": "方一夔",
        "paragraphs": [
            "羲娥相逐走，岁月不饶人。",
            "露重栖翰倦，月明归梦频。",
            "还家如过客，落地即成亲。",
            "世路秋风早，悠悠多贱贫。"
        ],
        "title": "晚坐二首  其一",
        "id": "86074673-5958-44db-893c-3e5b21575b12"
    },
    {
        "author": "方一夔",
        "paragraphs": [
            "苹风入疎竹，红影飐窗扉。",
            "远地犹为客，寒闺未寄衣。",
            "丝虫堕复上，旅雁去还归。",
            "寄语水曹裔，相期老翠微。"
        ],
        "title": "晚坐二首  其二",
        "id": "1a10fb6c-3c73-45b3-8862-24bd96d31d74"
    },
    {
        "author": "方一夔",
        "paragraphs": [
            "旅雁南犹北，丝虫堕复粘。",
            "流年忙里过，衰发暗中添。",
            "记事推银管，寻题探玉签。",
            "区区淡生活，与世异酸甜。"
        ],
        "title": "杂兴",
        "id": "47b60fd3-2230-4417-8d52-2842cef0fed6"
    },
    {
        "author": "方一夔",
        "paragraphs": [
            "朝游伍胥渡，暮投杜主祠。",
            "绿芜高犊背，红雨瘦花枝。",
            "夹道鸣腰鼓，轻舟飐彩旗。",
            "蹇馿寒服客，未许看腰肢。"
        ],
        "title": "游渌渚",
        "id": "f7c9b7cc-9cbe-4e1a-a84c-ee458f9fb5ae"
    },
    {
        "author": "方一夔",
        "paragraphs": [
            "百年长扰扰，无地寄浮踪。",
            "客醉伤春酒，人行送曙钟。",
            "烟霏啼谢豹，星斗压卢龙。",
            "笑共孤云往，归投江上峯。"
        ],
        "title": "晓行二首  其一",
        "id": "b39a73f7-e492-4a2d-8d33-26faa6b23512"
    },
    {
        "author": "方一夔",
        "paragraphs": [
            "百折飘香路，千攒叠翠乡。",
            "断桥人蹬藓，低树女剃桑。",
            "泊店风烟静，问途山水长。",
            "新归愁复去，伫立转苍茫。"
        ],
        "title": "晓行二首  其二",
        "id": "50580b75-f475-48de-b707-0635850f9305"
    },
    {
        "author": "方一夔",
        "paragraphs": [
            "坐卧足清幽，何须定远侯。",
            "一簷霜竹月，四壁夜虫秋。",
            "酒不推辞醉，诗能断送愁。",
            "可怜江令老，万里返南州。"
        ],
        "title": "秋兴四首  其一",
        "id": "774d70a5-9f7f-42d3-a8f2-8c220baa2194"
    },
    {
        "author": "方一夔",
        "paragraphs": [
            "西窗幽绝处，懒与老相便。",
            "燕伴迟归客，潮推逆上船。",
            "照杯窥户月，注砚养花泉。",
            "近藁无新语，归来学钓鳊。"
        ],
        "title": "秋兴四首  其二",
        "id": "2f816b74-7d74-481e-9d68-4962d133e38a"
    },
    {
        "author": "方一夔",
        "paragraphs": [
            "孤迹寄沧洲，浮云无去留。",
            "大山招楚些，小海傍吴讴。",
            "相值谁非我，欲归春复秋。",
            "西风葛溪路，衣袖晚飕飕。"
        ],
        "title": "秋兴四首  其三",
        "id": "9e87e47d-e2fb-4bc6-83cc-ab157fa5184a"
    },
    {
        "author": "方一夔",
        "paragraphs": [
            "故里千山远，荒城八月寒。",
            "霜椑余鸟啄，社雨洗鱼残。",
            "紫塞跑风鬣，青冥纵露翰。",
            "微生独不化，羁绁老江干。"
        ],
        "title": "秋兴四首  其四",
        "id": "96eb22d9-7dd3-4868-80ac-86ff3c5500b8"
    },
    {
        "author": "方一夔",
        "paragraphs": [
            "深秋转萧索，木叶满荒城。",
            "逝水流年景，西风逆旅情。",
            "圉监通马语，笼养变禽鸣。",
            "吾道知衰久，人都一概声。"
        ],
        "title": "秋晚杂兴十二首  其一",
        "id": "8888608a-d778-4298-93f7-8e42f8d37d5e"
    },
    {
        "author": "方一夔",
        "paragraphs": [
            "乌桕数家村，渔樵自作邻。",
            "旧坟前日发，富室近来贫。",
            "古道狐成怪，深山鬼作人。",
            "茫茫尘世事，无处问苍旻。"
        ],
        "title": "秋晚杂兴十二首  其二",
        "id": "e747901c-d17a-4918-89b4-2f9cd6005939"
    },
    {
        "author": "方一夔",
        "paragraphs": [
            "天涯谁道远，岭海接并幽。",
            "马带交河种，人穿真腊裘。",
            "梅花南国梦，苜蓿故宫秋。",
            "安得方仙道，飘飘访十洲。"
        ],
        "title": "秋晚杂兴十二首  其三",
        "id": "8f2cdfbb-1e7d-43e3-9499-f99f8a9c7bd9"
    },
    {
        "author": "方一夔",
        "paragraphs": [
            "月去极百度，天行水四旁。",
            "渥洼驹汗血，婆绿宇旁行。",
            "朔雨夏犹雪，南苞冬未霜。",
            "地中在何处，无便向嵩邙。"
        ],
        "title": "秋晚杂兴十二首  其四",
        "id": "22f630dc-57fd-4826-b8fd-27d0f2cb16b1"
    },
    {
        "author": "方一夔",
        "paragraphs": [
            "门前吴越路，几步隔红尘。",
            "学课九千字，年书十二神。",
            "殷牀驰道马，隔岸渡桥人。",
            "自愧樊笼里，飞腾未有因。"
        ],
        "title": "秋晚杂兴十二首  其五",
        "id": "823710cd-8e21-4533-aa2e-cd984f273c18"
    },
    {
        "author": "方一夔",
        "paragraphs": [
            "地占繁雄郡，人奔财赋疆。",
            "北僧泥佛相，南客贾胡装。",
            "打谷拳毛马，弹筝跕躧娼。",
            "西风愁世路，无路立苍茫。"
        ],
        "title": "秋晚杂兴十二首  其六",
        "id": "f95edd57-618e-458b-8a84-16d8c1e6f77d"
    },
    {
        "author": "方一夔",
        "paragraphs": [
            "青溪溪上路，书剑此栖迟。",
            "凉月穿衣褐，寒波照鬓丝。",
            "古桐传贺若，横玉犯龟兹。",
            "不为伤秋老，孤吟自可悲。"
        ],
        "title": "秋晚杂兴十二首  其七",
        "id": "ab519e12-ee26-4832-8abb-bb8cd4ccd3fe"
    },
    {
        "author": "方一夔",
        "paragraphs": [
            "谁作百年客，聊随三宿僧。",
            "诗皆传妙品，禅未悟中乘。",
            "晓枕空鸣角，秋窗夜剔灯。",
            "欣欣会心处，走墨剡溪藤。"
        ],
        "title": "秋晚杂兴十二首  其八",
        "id": "3a16a02f-0d1d-4c79-bc10-d71da2f2ffba"
    },
    {
        "author": "方一夔",
        "paragraphs": [
            "虫壁话秋阑，西斋日已寒。",
            "阶鸣辞故叶，水击跕飞翰。",
            "路接千峯榭，潮通百丈滩。",
            "葛仙无处觅，我欲问烧丹。"
        ],
        "title": "秋晚杂兴十二首  其九",
        "id": "9c02dea3-94ff-4fe8-9ff0-60e97e3fddf7"
    },
    {
        "author": "方一夔",
        "paragraphs": [
            "夜魄湛精气，冰魂消瘴氛。",
            "寒洲沙印篆，荒树叶镌文。",
            "词度柳三变，书临顾八分。",
            "谁凭当道势，擡举上青云。"
        ],
        "title": "秋晚杂兴十二首  其一○",
        "id": "14feb0fd-7d59-4171-914f-60a448dfc731"
    },
    {
        "author": "方一夔",
        "paragraphs": [
            "萧索已秋色，空濛欲暮天。",
            "平芜荒树外，疎柳断桥边。",
            "山暝残云合，波停碎月圆。",
            "眼前森万境，忽忽暗彫年。"
        ],
        "title": "秋晚杂兴十二首  其一一",
        "id": "2bc113e5-2548-43be-936d-a15f8f80803a"
    },
    {
        "author": "方一夔",
        "paragraphs": [
            "客来银水北，叩我老生涯。",
            "裘褐多扪蝨，田芜半种瓜。",
            "文章动穷发，碑板过流沙。",
            "终竟成何事，逢人莫浪夸。"
        ],
        "title": "秋晚杂兴十二首  其一二",
        "id": "ae20158e-d9e5-42f1-874b-681aa50e9165"
    },
    {
        "author": "方一夔",
        "paragraphs": [
            "橘橙吾臭味，岂特是情亲。",
            "三寸燕南异，一双瓯水珍。",
            "色包金错晚，香擘玉纤春。",
            "无复承平事，天恩徧贵臣。"
        ],
        "title": "世之咏物者采春花而落秋实余欲矫其失作冬果十咏 柑",
        "id": "ab31bc5a-8549-408d-ba52-8993bf61a150"
    },
    {
        "author": "方一夔",
        "paragraphs": [
            "果绿景初好，花开日正寒。",
            "嚼香流玉瀣，分熟剪金丸。",
            "淮枳标殊性，瓯柑并二难。",
            "无人征包贡，蓬殿泪阑干。"
        ],
        "title": "世之咏物者采春花而落秋实余欲矫其失作冬果十咏 橘",
        "id": "525cbe78-45f7-4069-a3b4-ade6239e1bfd"
    },
    {
        "author": "方一夔",
        "paragraphs": [
            "人皆遗外像，尔独取皮毛。",
            "露颗团黄玉，春枝剪绿袍。",
            "捣虀烧雨韭，飞缕荐霜螯。",
            "南橘应同派，谁云仆命骚。"
        ],
        "title": "世之咏物者采春花而落秋实余欲矫其失作冬果十咏 橙",
        "id": "f3bf54e4-fc5b-4cb4-aaa7-245c7d460a0e"
    },
    {
        "author": "方一夔",
        "paragraphs": [
            "自是雪香骨，风霜阅四时。",
            "纸包防虿尾，泉浸浴琼肌。",
            "不作离愁斧，能为润肺医。",
            "看渠津润处，诗就已涎垂。"
        ],
        "title": "世之咏物者采春花而落秋实余欲矫其失作冬果十咏 梨",
        "id": "2cba2435-b594-42c0-b521-1ddc6c537e3e"
    },
    {
        "author": "方一夔",
        "paragraphs": [
            "秦燕千树地，富贵出山庄。",
            "外作猬毛磔，中含鸡子黄。",
            "悬枝开霁日，芽绿候春阳。",
            "每忆和儿炒，如今去故乡。"
        ],
        "title": "世之咏物者采春花而落秋实余欲矫其失作冬果十咏 栗",
        "id": "b8e189a1-5bc7-4151-a88e-f7b17a539023"
    },
    {
        "author": "方一夔",
        "paragraphs": [
            "共祖青龙寺，分支金谷湄。",
            "擣生澄水漆，摘熟剥霜皮。",
            "半啄余秋鸟，羣偷缚夜貍。",
            "长卿消病久，清冷慰诗脾。"
        ],
        "title": "世之咏物者采春花而落秋实余欲矫其失作冬果十咏 椑",
        "id": "1882032b-3636-4873-972e-47ca6c716d0b"
    },
    {
        "author": "方一夔",
        "paragraphs": [
            "万株名古寺，近复说东阳。",
            "翠树骈頳卵，烧空炯夜光。",
            "果堪凉渴朔，叶复草颠张。",
            "欲上潼江去，寻思石蜜霜。"
        ],
        "title": "世之咏物者采春花而落秋实余欲矫其失作冬果十咏 柿",
        "id": "88a49349-72f0-44f5-8d9e-2665dc0d3324"
    },
    {
        "author": "方一夔",
        "paragraphs": [
            "有木出蛮乡，生居万仞冈。",
            "凌烟图朽质，中水濯青裳。",
            "细剥琼肌莹，香浮琱俎光。",
            "尸虫穴何处，食果得奇方。"
        ],
        "title": "世之咏物者采春花而落秋实余欲矫其失作冬果十咏 榧",
        "id": "cc3f685e-c077-4df7-9bdc-0c2f5a08a210"
    },
    {
        "author": "方一夔",
        "paragraphs": [
            "辛苦学淘河，寻根不仗柯。",
            "千虬蟠下土，尺玉浸清波。",
            "自笑抽丝乱，从渠凿窍多。",
            "谁分冰片片，一醉洗沉疴。"
        ],
        "title": "世之咏物者采春花而落秋实余欲矫其失作冬果十咏 藕",
        "id": "d47ccfd6-99fa-4e40-8a23-2163db957d2d"
    },
    {
        "author": "方一夔",
        "paragraphs": [
            "种自涂林得，名随博望来。",
            "半因霜虐重，多为雨淫开。",
            "粒破冰生骨，房分珠带胎。",
            "玉匙飞一饷，为我配金罍。"
        ],
        "title": "世之咏物者采春花而落秋实余欲矫其失作冬果十咏 榴",
        "id": "52e02e6f-2e9b-4e1f-9c8e-631d25801e7d"
    },
    {
        "author": "方一夔",
        "paragraphs": [
            "春晓杏花路，逢梅忆故知。",
            "一年离别恨，几度唱酬诗。",
            "风雪愁归路，关山隔后期。",
            "欲言难即见，临水寄相思。"
        ],
        "title": "别徐雪冈",
        "id": "a649150e-329c-443d-9a11-9f29b1662ac7"
    },
    {
        "author": "方一夔",
        "paragraphs": [
            "祇有去日数，悠悠岁月除。",
            "再三来使语，千万故人书。",
            "老况难为别，亲情暂以疎。",
            "往来愁道路，吾道竟何如。"
        ],
        "title": "别子声诸友",
        "id": "40dfa666-630b-4618-ba86-c2abd3c27097"
    },
    {
        "author": "方一夔",
        "paragraphs": [
            "风叶夜萧骚，寒灯照寂寥。",
            "冷泉和月汲，残叶带霜烧。",
            "半白吟髭茁，余红醉脸潮。",
            "旧来樵牧地，小隠不须招。"
        ],
        "title": "夜坐",
        "id": "8b9fd9c8-63f0-46c2-b71e-4cb9baf76f47"
    },
    {
        "author": "方一夔",
        "paragraphs": [
            "幽人在何处，东崦是吾家。",
            "小涧石楠树，疎篱木槿花。",
            "林深啼蜀鸟，水滑捣胡麻。",
            "五字山居偈，长吟老岁华。"
        ],
        "title": "山居二首  其一",
        "id": "d2335323-8e26-4b7e-b682-80c4b28611b7"
    },
    {
        "author": "方一夔",
        "paragraphs": [
            "柴扉终日掩，一室静无尘。",
            "久坐已穿榻，高眠不秃巾。",
            "诗肠愁境乐，酒面老年春。",
            "自有白云隔，无劳麾俗人。"
        ],
        "title": "山居二首  其二",
        "id": "a1f74b85-86df-4cc2-9a8d-23db33e549d0"
    },
    {
        "author": "方一夔",
        "paragraphs": [
            "早行高坎市，遗构草新青。",
            "败壁蜗留篆，空棺狐读经。",
            "落花新旧恨，别酒短长亭。",
            "惟有松林下，寒梅尚独醒。"
        ],
        "title": "早行临安道中",
        "id": "5e1aa542-040c-45e4-9c5e-547b0c7d22c8"
    },
    {
        "author": "方一夔",
        "paragraphs": [
            "浮生几半百，况复值秋阑。",
            "瘦地年年旱，贫家种种难。",
            "儿因废学懒，妻为典衣寒。",
            "吾意怜文墨，时时展卷看。"
        ],
        "title": "灯下书怀二首  其一",
        "id": "496768b1-b4ee-4e39-85a1-93c733678206"
    },
    {
        "author": "方一夔",
        "paragraphs": [
            "青云谢足下，流水暗门阑。",
            "生计作诗苦，客愁行路难。",
            "老慙鞍马晚，穷笑砚蟾寒。",
            "岁暮余松菊，留人仔细看。"
        ],
        "title": "灯下书怀二首  其二",
        "id": "6e4e0cde-9922-4fe9-944c-cd1b1ec7a942"
    },
    {
        "author": "方一夔",
        "paragraphs": [
            "送春过棠峯，假步自登眺。",
            "行田走诘屈，攀磴上䆗窱。",
            "冈峦耸四围，崖壁俨双峭。",
            "野芳踯躅红，林宿离黄叫。",
            "感彼松下人，脆甚风中燎。",
            "精灵散埃氛，骨肉蔽窾窍。",
            "昼眠嘷狐狌，夜照飞熠燿。",
            "朗悟豁余悲，清响发长啸。",
            "思君客沃洲，对面隔蓬峤。",
            "扣门乏因缘，更仆烦请召。",
            "流落俱异乡，节奏本同调。",
            "风高鹢退飞，月落牛反噍。",
            "夷犹憇仙宫，酬答领道要。",
            "幽寻屋种梅，杂坐迳披藋。",
            "棋枰夜半局，丹灶昼残烧。",
            "心期迥独诣，世诱浩难掉。",
            "诗兴逼行云，树色留晚照。",
            "拾翠记前游，举白倒余釂。",
            "桐尾隠宝匣，龙文掩鱼鞘。",
            "何日联华镳，葭菼乱渔钓。"
        ],
        "title": "过棠山徐坟欲招通甫不果晚憩景德观以归寄通甫",
        "id": "7c44e1f7-4c19-4b8f-8114-b868a1dbee44"
    },
    {
        "author": "方一夔",
        "paragraphs": [
            "介士苦拘检，策士妙筹度。",
            "侠窟养声誉，宦海高阶爵。",
            "纷然殊门户，何能脱缰索。",
            "自怜心期远，雅与俗物薄。",
            "潜光莹璆璧，幽芬结蓠药。",
            "濯濯出山泉，亭亭横空鹗。",
            "挟策误中眉，投耒悲失脚。",
            "文围严靷鞅，诗战淬铓锷。",
            "梯飚转南溟，铭山荡朔漠。",
            "君门虎豹严，天路鬼神恶。",
            "高唱不逢和，贵售屡遭却。",
            "龙移崖垠崩，鼇掉海湖涸。",
            "运流数迁谢，时改异今昨。",
            "乃翁安事书，此辈宜疎阔。",
            "三年屠蛟虬，无用闲猛斫。",
            "百金买砂青，不售虚奇药。",
            "日月双飞奔，身世两寂寞。",
            "夜雨暗灯火，秋月冷篱落。",
            "不甘软弱吞，坐受饥穷缚。",
            "万里落半途，全局差一着。",
            "逝将故人心，共赴青云约。",
            "东游畧蓬壶，南望趋衡霍。",
            "鼎中珠还返，腰下宝踊跃。",
            "朝真玉皇颔，问道金仙诺。",
            "青丘启玄命，白虎司祕钥。",
            "朱实足我粮，灵液共我酌。",
            "睠我上界仙，差胜生民乐。",
            "危登望沙界，横溃煎鼎镬。",
            "毡毳宅吴楚，戈鋋血川洛。",
            "冠缨望豺狼，罗绮逐猱玃。",
            "枯根痛芟薙，弱肉生啖嚼。",
            "离离尽丘坟，莽莽空城郭。",
            "悲来怆长怀，悟去念遐托。",
            "相期离尘垢，有便上寥廓。",
            "翘迹霄汉隔，动步穷途错。",
            "机关暗施张，爪距猛拏攫。",
            "盆瓶喧蠛蠓，旦暮算渠畧。",
            "纷纷自起灭，泛泛无栖泊。",
            "云烟渺空山，浪涛赴旧壑。",
            "他日欲相知，姓名寄归鹤。"
        ],
        "title": "远游四十韵",
        "id": "9cc9fa84-ea6d-4c74-988e-bc98e3d6e2ce"
    },
    {
        "author": "方一夔",
        "paragraphs": [
            "世奕奔趋若决河，谁将独力障颓波。",
            "指衣太守存唐苦，循发将军负汉多。",
            "薜芷不芳甘自变，白圭有玷尚堪磨。",
            "是非勿与时人说，为就重华述九歌。"
        ],
        "title": "杂兴",
        "id": "743f5e02-b55c-46bf-bedd-1c0fcc992302"
    },
    {
        "author": "方一夔",
        "paragraphs": [
            "弱冠知名动紫宸，两朝际遇荷恩深。",
            "身先赴义人争死，天不成功泪满襟。",
            "自郑有谋归华氏，舍湘无地托王琳。",
            "鞠躬待死无余事，不负朝廷不负心。"
        ],
        "title": "闵忠",
        "id": "67eebe59-6a2c-42a2-8819-8f858a32cab7"
    },
    {
        "author": "方一夔",
        "paragraphs": [
            "握兵结眷冕旒前，牢落英雄二十年。",
            "虎殿寿觞人痛哭，鹃堂私语众喧传。",
            "尔身不恤无埋地，此耻奚容共戴天。",
            "不有四明倡清议，至今蛟虎卧山渊。"
        ],
        "title": "诛奸",
        "id": "7044dc62-676a-4155-8a9f-63e69e6a9bd4"
    },
    {
        "author": "方一夔",
        "paragraphs": [
            "懒作西风汗漫游，归谋诸妇此淹留。",
            "采花墩近初成酒，种秫田多早带秋。",
            "燕颔已空西塞梦，犊裩莫遣远山愁。",
            "沧江留得偏醒客，袖手时凭百尺楼。"
        ],
        "title": "卢明之开垆",
        "id": "292a597c-1236-4ff9-b09f-cfe4cb8966e2"
    },
    {
        "author": "方一夔",
        "paragraphs": [
            "脩竹猗猗月半间，此生赢得占清闲。",
            "磨铅勘易未三绝，吐火烧丹欲九还。",
            "骑鹤腰缠空入梦，跨牛髀骨惯行山。",
            "秋来闲把诗消遣，敢向骚坛占绝班。"
        ],
        "title": "宋震翁以诗见推次韵为谢",
        "id": "a2c56c98-6261-4198-8106-4a89bb4b0172"
    },
    {
        "author": "方一夔",
        "paragraphs": [
            "种竹千竿密复疎，菉猗深处着蜗庐。",
            "有牀自可安周易，无饭谁教典汉书。",
            "叠嶂画屏围棐案，飞泉白练落阶除。",
            "绝无半点功名望，一任浮云自卷舒。"
        ],
        "title": "杂兴  其一",
        "id": "c7bd7aba-3f40-47fe-a85b-7d14a599c58b"
    },
    {
        "author": "方一夔",
        "paragraphs": [
            "不露文章世不惊，由来天亦厌虚名。",
            "弦歌夫子穷将圣，风雅灵均死独清。",
            "其道卷怀何足恨，斯文得与岂无情。",
            "长歌独坐沧浪水，休说他年起濯缨。"
        ],
        "title": "杂兴  其二",
        "id": "c5254348-d7da-48f4-8edb-6c997c8dd255"
    },
    {
        "author": "方一夔",
        "paragraphs": [
            "青山相对总仪刑，人世浮华隔几尘。",
            "厚味不知菘韭薄，旧衔那似菊松新。",
            "银罂豹血争刘项，翠釜駞峯死虢秦。",
            "大抵危机随富贵，不曾粘著退闲人。"
        ],
        "title": "杂兴  其三",
        "id": "ef006fbc-7f42-494a-8c39-0d7f07309921"
    },
    {
        "author": "方一夔",
        "paragraphs": [
            "霜风猎猎响林坳，独有寒梅渐作包。",
            "倒影水涵窥沼树，浅痕月印上窗梢。",
            "绿衣低挂酒初熟，乌帽斜欹门屡敲。",
            "花得初阳人得复，俱从颜子结穷交。"
        ],
        "title": "杂兴  其四",
        "id": "f9448c6b-883d-4e05-aeaf-123742d5f2a4"
    },
    {
        "author": "方一夔",
        "paragraphs": [
            "天地生生不尽仁，惟梅先得一年春。",
            "花神铨次初编谱，月老庄严妙写真。",
            "索笑暗添风度爽，嚼香清洗肺肝尘。",
            "莫嫌删后多题品，自二南来有几人。"
        ],
        "title": "杂兴  其五",
        "id": "4dc488ee-9914-47db-875a-5346d274099e"
    },
    {
        "author": "方一夔",
        "paragraphs": [
            "自有干坤有此山，嘉名久矣落人间。",
            "吐吞云雾景千变，森秀松柟翠四环。",
            "肯并贵溪争显达，应同愚谷耐坚顽。",
            "山人尽得清吟趣，芳杜香荪不厚颜。"
        ],
        "title": "予家世居富山久矣世有隠德老坡所谓我家韦布三百年惟有阴功不知数盖类是也因作此以记其实且以勉族氏子弟云  其一",
        "id": "b5b3821b-296c-4f6a-90bb-84d8fd0a0f09"
    },
    {
        "author": "方一夔",
        "paragraphs": [
            "家住青溪东复东，林霏岚影暗葱茏。",
            "山排闼入蹲苍虎，水抱村流卧玉龙。",
            "田画井疆前后陇，冈横干艮两三重。",
            "客来若问诛茅地，落日云飞第一峯。"
        ],
        "title": "予家世居富山久矣世有隠德老坡所谓我家韦布三百年惟有阴功不知数盖类是也因作此以记其实且以勉族氏子弟云  其二",
        "id": "0768c0fb-3f12-4c2d-93de-c7cf9ae04513"
    },
    {
        "author": "方一夔",
        "paragraphs": [
            "我家韦布久婵嫣，积善工夫远有源。",
            "东汉贤良来鼻祖，晚唐文献到闻孙。",
            "世增忠厚成风俗，人尚耕桑务本根。",
            "賸喜迩来多识字，粗书甲子记新元。"
        ],
        "title": "予家世居富山久矣世有隠德老坡所谓我家韦布三百年惟有阴功不知数盖类是也因作此以记其实且以勉族氏子弟云  其三",
        "id": "fa132502-2c77-4dfe-8df5-3728b76883fd"
    },
    {
        "author": "方一夔",
        "paragraphs": [
            "五季横流欲障天，先生雅志寄林泉。",
            "啸吟独抱济时畧，高尚甘为遯世贤。",
            "奕叶簪缨他有耀，微时耒耜我相传。",
            "何年得见归来鹤，暂假风翰逐老仙。"
        ],
        "title": "静乐先生祠堂",
        "id": "1c048814-2e8e-4285-8863-541310319141"
    },
    {
        "author": "方一夔",
        "paragraphs": [
            "玉妃破白入春宫，万紫千红立下风。",
            "老树冰霜皴剥后，寒枝烟水有无中。",
            "月横山馆笛初起，人立溪桥马欲东。",
            "为寄故人无信息，更凭健笔入诗筒。"
        ],
        "title": "梅",
        "id": "fad685ee-4fbc-463e-86b5-0cc2f95db2c5"
    },
    {
        "author": "方一夔",
        "paragraphs": [
            "南枝憔悴北枝荣，转眼浮华迹已陈。",
            "昨梦已空巫峡雨，昔游曾记武陵春。",
            "浮生一日复一日，世事后人哀后人。",
            "两鬓欲霜行脚倦，悠悠无计谢风尘。"
        ],
        "title": "杂兴",
        "id": "aa8b5e04-656c-46a0-80e3-59bd2ddc66b1"
    },
    {
        "author": "方一夔",
        "paragraphs": [
            "浅谋不遂少年狂，咄咄催人鬓发苍。",
            "深雪寒添诗兴爽，早梅清彻梦魂香。",
            "已谙林壑投闲趣，且试神仙却老方。",
            "闻说丹炉留近处，赢粮我欲问金堂。"
        ],
        "title": "大卿先生惠药方",
        "id": "ee370a5e-4ca9-4922-85a4-81f06e48ef95"
    },
    {
        "author": "方一夔",
        "paragraphs": [
            "半生灯火误牛衣，晚岁才能悟昨非。",
            "雨笠半欹将犊去，丝车细卷趁蛾飞。",
            "粟生烧地山宜老，草烂新畬水正肥。",
            "莫道劳生何日息，迩来是事喜忘机。"
        ],
        "title": "田园杂兴",
        "id": "7bf94fbb-5679-4576-a897-91bebe9a5a34"
    },
    {
        "author": "方一夔",
        "paragraphs": [
            "彭殇颜跖不相齐，秋悴春荣各有时。",
            "共种花分红白色，同根木有死生枝。",
            "悲欣自是人情异，赋予宁非造物私。",
            "却笑庄生未谙此，安排齐物费言辞。"
        ],
        "title": "观物",
        "id": "e3811974-f894-4249-9418-94319843a021"
    },
    {
        "author": "方一夔",
        "paragraphs": [
            "此花习气爱巉巖，不受红尘点碧衫。",
            "地把鹫峯移境界，天教蟾窟堕尘凡。",
            "瑶林摵摵敲残玉，金屑霏霏贮满函。",
            "月影徘徊花影乱，待携双盏与君衔。"
        ],
        "title": "木犀花  其一",
        "id": "cab68db7-1991-4147-8fc8-87aabc42c6b3"
    },
    {
        "author": "方一夔",
        "paragraphs": [
            "招隠谁招到碧巖，自嫌黄绶映青衫。",
            "月光童子分根柢，金粟如来混圣凡。",
            "胜赏莫辞空百盏，丽酬不记达千函。",
            "竦身便脱尘埃去，径上清虚谢辔衔。"
        ],
        "title": "木犀花  其二",
        "id": "0dca55c4-b6f6-4f7b-9b2a-2eb0d0668f0e"
    },
    {
        "author": "方一夔",
        "paragraphs": [
            "秋风吹梦遶千巖，偷看天宫云锦衫。",
            "色尚红黄定崔李，花从开谢识荆凡。",
            "试教月老排芳谱，更听仙童诵玉函。",
            "賸有辟寒金粟树，丁宁栖鸟莫教衔。"
        ],
        "title": "木犀花  其三",
        "id": "25ab3bbe-2586-4bb2-88de-0a680db84253"
    },
    {
        "author": "方一夔",
        "paragraphs": [
            "曾住仙山九折巖，夜凉萝荔挂衣衫。",
            "月窥樽里如相伴，人立花边自不凡。",
            "丛绿联环玱玉佩，残黄锁骨现金函。",
            "枝空蟾窟今谁记，犹道东陵系旧衔。"
        ],
        "title": "木犀花  其四",
        "id": "4395b6a8-d417-47e2-86e6-e6a5d7d6d0a5"
    },
    {
        "author": "方一夔",
        "paragraphs": [
            "夜随凉气坐秋巖，醉墨淋漓乱点衫。",
            "花里固知仙种别，诗中肯道使君凡。",
            "乘风径欲眠香窟，修月曾经发宝函。",
            "收拾万金归贾橐，不须麟阁大书衔。"
        ],
        "title": "耜巖连和六首予与汪子新亦各再和二首  其一",
        "id": "d82f3c23-95db-4091-bd19-4a1dc49165b4"
    },
    {
        "author": "方一夔",
        "paragraphs": [
            "风韵孤高百尺巖，敝袍争得似荷衫。",
            "久知郤氏声名远，自愧宾王骨相凡。",
            "闲捣香涎供玉杵，戏题彩帖拂尘函。",
            "醉来为问姮娥信，更倩鱼传与雁衔。"
        ],
        "title": "耜巖连和六首予与汪子新亦各再和二首  其二",
        "id": "7a5999b6-7847-41cc-9679-a6ecec9428d0"
    },
    {
        "author": "方一夔",
        "paragraphs": [
            "白藕花残暑气收，凭高更欲上层楼。",
            "蒹葭淅沥水天晚，禾黍高低风雨秋。",
            "鸡瓮豕零更佐使，狗屠狐叫或王侯。",
            "世间万事祇如许，莫把闲愁枉白头。"
        ],
        "title": "秋晚杂兴",
        "id": "828b0549-be1b-4d4b-ad1d-e5e57fc579c3"
    },
    {
        "author": "方一夔",
        "paragraphs": [
            "倦看世态变凉炎，老觉诗书味更严。",
            "与世不谐多枘凿，谋生甚拙欠虀盐。",
            "抟风肯羨鹍鹏化，署纸偏憎雁鹜箝。",
            "从使小儿轻我辈，只今归去问陶潜。"
        ],
        "title": "以书院课治事留杭十日竟为小吏所阻",
        "id": "5a6b2dfc-3acc-4e0c-81cf-88b7c42c4d60"
    },
    {
        "author": "方一夔",
        "paragraphs": [
            "莼江几度酹张翰，屈指今才二十年。",
            "昔日米囊羞破釜，暮年诗卷压归船。",
            "飞飞燕子依风席，漠漠杨花点客毡。",
            "草远烟浓迷处所，乡心飞去白云边。"
        ],
        "title": "舟泊松江",
        "id": "19882cdb-7a38-4442-b22b-8033795cb342"
    },
    {
        "author": "方一夔",
        "paragraphs": [
            "曾逐东风过曲江，人间俯仰隔兴亡。",
            "江头潮涸趋渔浦，山下城空失凤凰。",
            "漠漠黄埃昏草棘，悠悠陈迹阅星霜。",
            "由来离黍游麋地，不分铃鸣替戾冈。"
        ],
        "title": "过钱塘旧京",
        "id": "2218598c-e4f8-464d-98b9-b1898e45695b"
    },
    {
        "author": "方一夔",
        "paragraphs": [
            "万里云程阻便风，孤鸿痛定再伤弓。",
            "征求多出儒冠外，飞走难逃世网中。",
            "不分事情多倚仗，厌看人面诉贫穷。",
            "生平豪气难磨折，时向毫端吐白虹。"
        ],
        "title": "再点陶金户计",
        "id": "734e1f31-ac93-471a-bb71-2cc8a6c01636"
    },
    {
        "author": "方一夔",
        "paragraphs": [
            "汉世诸陵已古邱，悲风摵摵老梧楸。",
            "金人往日泪曾堕，石马何时汗忽流。",
            "江北江南千里隔，身前身后百年愁。",
            "九原定有英灵在，消得寒儒浪白头。"
        ],
        "title": "清明二首  其一",
        "id": "43a67cad-e1a7-469c-9faa-624c705cae06"
    },
    {
        "author": "方一夔",
        "paragraphs": [
            "一去昭阳入朔台，羁魂流落不归来。",
            "葬从胡地留妃骨，死向南方飏后灰。",
            "鸦噪莫看耘墓迹，酒香谁把洒陵杯。",
            "茫茫草地人稀到，风急棠梨落又开。"
        ],
        "title": "清明二首  其二",
        "id": "15fc8baf-44ce-45bb-80fa-2f363e215cf4"
    },
    {
        "author": "方一夔",
        "paragraphs": [
            "花叶根茎种种香，谁知山草宿舂粮。",
            "筠篮净洗倾银粉，瓦釜狂搜冻蔗浆。",
            "爽口如兼三鼎味，疗饥不试五仓方。",
            "西山饿死真余事，安有冥鸿为稻粱。"
        ],
        "title": "次韵洪复翁食蕨",
        "id": "15e29db6-e0ca-44ce-84be-af9fe7024afa"
    },
    {
        "author": "方一夔",
        "paragraphs": [
            "欲去相看手重携，寒波芳草助凄迷。",
            "无人传业空多子，有弟持家老得妻。",
            "风雨灯前频入梦，诗文酒后共分题。",
            "孤飞不羨冥鸿举，只羨南归羽翼低。"
        ],
        "title": "别弟",
        "id": "785c4bab-d190-44fe-8153-433ba55d43df"
    },
    {
        "author": "方一夔",
        "paragraphs": [
            "前程在处暗危机，脱迹红尘入翠微。",
            "清水一竿张钓具，白云四壁挂樵衣。",
            "马惟画骨空嗟瘦，龙不点睛那解飞。",
            "差有陈编相伴住，时将诗句洗前非。"
        ],
        "title": "杂兴十首  其一",
        "id": "669ab7c6-dd2b-427b-b807-dd3fce722edf"
    },
    {
        "author": "方一夔",
        "paragraphs": [
            "老去蹉跎万事休，襟期甚不入时流。",
            "倦飞已作归林鸟，懒起犹如落草牛。",
            "一点眉黄无宦况，五分头白为诗愁。",
            "玉人期我沧洲上，未拟他年赋远游。"
        ],
        "title": "杂兴十首  其二",
        "id": "0225c0a6-2125-40bd-a974-e382af07efa1"
    },
    {
        "author": "方一夔",
        "paragraphs": [
            "已更门户自持鉏，谢绝交游与世疎。",
            "处变卿还用卿法，养高吾自爱吾庐。",
            "屏张前世无声画，架插今生未见书。",
            "水北山人偏解意，求分半席间樵渔。"
        ],
        "title": "杂兴十首  其三",
        "id": "7b410b91-4ab4-41c9-8012-f06baac9d640"
    },
    {
        "author": "方一夔",
        "paragraphs": [
            "冷落门墙绝似冰，夜窗风雨耿孤灯。",
            "采盆任我翻成雉，涴墨从渠点作蝇。",
            "休说文章祇小技，由来富贵总无能。",
            "依稀杨李无人忆，但忆瀼西杜少陵。"
        ],
        "title": "杂兴十首  其四",
        "id": "c38f4f12-90cc-41c2-b965-00862c435ea6"
    },
    {
        "author": "方一夔",
        "paragraphs": [
            "紫绶绯裳印佩金，我于数子总无情。",
            "傍人门户传书客，投老田园识字氓。",
            "世变委怀无逆顺，事机到手即功名。",
            "子房收敛英雄迹，谁说神仙在谷城。"
        ],
        "title": "杂兴十首  其五",
        "id": "70804baf-c32e-4d53-9143-97fb385802e6"
    },
    {
        "author": "方一夔",
        "paragraphs": [
            "人境无缘断俗喧，丁宁牢闭两柴门。",
            "五更孤枕客怀恶，半世青灯书眼昏。",
            "有日空为无日计，醉时还道醒时言。",
            "白云久有南山梦，不待他年毕嫁婚。"
        ],
        "title": "杂兴十首  其六",
        "id": "7d705aae-4117-4e35-895a-b440ec8ff68f"
    },
    {
        "author": "方一夔",
        "paragraphs": [
            "骎骎镜里鬓霜侵，偶占溪东十亩阴。",
            "风雨四时无尽藏，松篁终夜有余馨。",
            "家藏为米难餬口，日课除诗罕用心。",
            "谁说仓曹任窖谷，近来家富屡千金。"
        ],
        "title": "杂兴十首  其七",
        "id": "f84fd6c5-afac-4a8b-b87b-c8c1eacddca0"
    },
    {
        "author": "方一夔",
        "paragraphs": [
            "先生高寄此林泉，懒拙方知此乐全。",
            "足屦两忘便不借，人琴俱隠付无絃。",
            "云归书帙留残润，日上香盘袅细烟。",
            "勘破世纷无一事，又拈枯笔续前编。"
        ],
        "title": "杂兴十首  其八",
        "id": "53e9c073-cd76-433a-be92-a984287817da"
    },
    {
        "author": "方一夔",
        "paragraphs": [
            "不仙不释不居官，久狎渔樵作往还。",
            "细雨饱眠一黄犊，白云秀拔几青山。",
            "浮生往事真成梦，举世谁人最得闲。",
            "惆怅伏波粗意气，暮年犹向五溪蛮。"
        ],
        "title": "杂兴十首  其九",
        "id": "5447df49-1658-40f4-8b53-fc54f429df25"
    },
    {
        "author": "方一夔",
        "paragraphs": [
            "生平缪计百无成，衰白如期入镜明。",
            "鸟不惊猜无忤物，人多怒骂渐逃名。",
            "襟怀落落怜孤影，岁月悠悠过半生。",
            "老去自知无处用，只留双眼待升平。"
        ],
        "title": "杂兴十首  其一○",
        "id": "6ca9dcc4-e81c-4809-a0d0-a61a30094831"
    },
    {
        "author": "方一夔",
        "paragraphs": [
            "纷泊杨花逐晚风，杜鹃声彻故园东。",
            "百千种事孤愁外，四十余年一笑中。",
            "血作公文缘分定，膊成山字坐诗穷。",
            "少时怀抱今寥落，惆怅西窗夕照红。"
        ],
        "title": "春晚即事二首  其一",
        "id": "1ac7afc6-cb9e-4910-a02d-48462008ffc8"
    },
    {
        "author": "方一夔",
        "paragraphs": [
            "匆匆尘里换时光，春去夤缘底事忙。",
            "鸠已居巢晴逐妇，蜂方出穴暖分王。",
            "唱耕农起催秧绿，打供僧来趁麦黄。",
            "今岁先生贫到骨，时时为米籴官仓。"
        ],
        "title": "春晚即事二首  其二",
        "id": "b4f67d54-2b3a-4d0b-8743-630cf43c9d3d"
    },
    {
        "author": "方一夔",
        "paragraphs": [
            "薄命佳人玉绝瑕，不随缘分落民家。",
            "悲风古冢生青草，落日深宫唱白花。",
            "万里思情余蹋踘，一生旧恨付琵琶。",
            "雄蜂雌蝶难相并，莫向春风怨岁华。"
        ],
        "title": "妾薄命",
        "id": "76af0338-8975-4cce-8c08-14ade5081b9b"
    },
    {
        "author": "方一夔",
        "paragraphs": [
            "自合林泉着散仙，虎蛟在处卧山渊。",
            "未秋已拟偿新谷，计月先愁欠子钱。",
            "冷眼惯看平地险，薄情谁念死灰然。",
            "人生还有相逢处，昨日淮阴召少年。"
        ],
        "title": "杂兴三首  其一",
        "id": "2159e2cb-2310-4a88-9592-b65716eea8b1"
    },
    {
        "author": "方一夔",
        "paragraphs": [
            "漫向松边倚瘦筇，一生襟抱与谁同。",
            "照人不老古今月，送客多情南北风。",
            "才尽悬知诗作祟，数奇莫与命争穷。",
            "冶金百炼今无几，休向人前说事功。"
        ],
        "title": "杂兴三首  其二",
        "id": "ad9db293-bfd5-41af-9f5c-1081d965365a"
    },
    {
        "author": "方一夔",
        "paragraphs": [
            "经秋春蕙叹时过，归卧南窗竹一坡。",
            "世味甚轻贪欲少，交情稍重怨恩多。",
            "羞从绿酒看霜剑，悔把青灯误雨蓑。",
            "技痒未能忘习气，新诗写罢更长歌。"
        ],
        "title": "杂兴三首  其三",
        "id": "dfdc8dd0-6114-4446-913e-d0a91ba23b66"
    },
    {
        "author": "方一夔",
        "paragraphs": [
            "扰扰争趋陌路尘，好闲平地即蓬瀛。",
            "青羊石化紫烟客，白鹤松成老树精。",
            "夹岸碧桃春水阔，满山落叶暮云横。",
            "神仙不用寻行迹，只向渔樵混姓名。"
        ],
        "title": "神仙",
        "id": "5adca3f9-cc7f-4de3-b103-04071c71a80a"
    },
    {
        "author": "方一夔",
        "paragraphs": [
            "当年知己晋参军，画手分传老可文。",
            "碎影贴金初得月，寒梢耸翠欲干云。",
            "平生自是轻余子，一日那能无此君。",
            "解为南风却炎暑，拟封清渭答殊勋。"
        ],
        "title": "竹",
        "id": "cda95703-e835-4f47-a1d5-227d3a824dfc"
    },
    {
        "author": "方一夔",
        "paragraphs": [
            "人间无处避红炉，急扫风轩醉一壶。",
            "泉冷月涵沉水璧，荷香雨跳走盘珠。",
            "神游曾到清凉境，幽讨如横绿野图。",
            "醉发醒松吟骨耸，从人笑绝道诗癯。"
        ],
        "title": "夜坐二首  其一",
        "id": "323b21db-ceb9-426b-90ca-7d4ec5922fd1"
    },
    {
        "author": "方一夔",
        "paragraphs": [
            "呼奴薙草火攻蚊，与客高谈到夜深。",
            "风辨雌雄分别想，岁占牡牝喜嗔心。",
            "尘生渴肺须狂饮，寒耸诗肩更苦吟。",
            "秋色满怀人不寐，坐看落月与横参。"
        ],
        "title": "夜坐二首  其二",
        "id": "276d25b8-352c-4aa1-876c-91ed1d8a0cb9"
    },
    {
        "author": "方一夔",
        "paragraphs": [
            "谁甘清淡厌轻肥，命薄那堪不值时。",
            "插架简编家四壁，蟠胸梗概鬓千丝。",
            "狂图入梦空骑鹤，寿相生芒欲鬭龟。",
            "莫讶时鱼更多骨，从来万事有参差。"
        ],
        "title": "术者谓予清淡镃基不贫不富而有寿",
        "id": "99edf390-e04d-4f58-93b9-595d0b4fdfd9"
    },
    {
        "author": "方一夔",
        "paragraphs": [
            "丁宁莫采箨龙儿，造物成材各有时。",
            "寸碧纵横牛戴角，一斑缠裹豹留皮。",
            "长身上水夜深看，直干干云岁晚知。",
            "名节为君描画尽，清吟堪继菉猗诗。"
        ],
        "title": "看笋",
        "id": "43fa2a21-f79e-4c86-8874-c77c066827e2"
    },
    {
        "author": "方一夔",
        "paragraphs": [
            "利欲驱人看罢休，人间岁月不停留。",
            "别愁万里沧江水，归梦五更黄叶秋。",
            "贮腹谩夸李书簏，烂肠难拟董糟丘。",
            "老怀抑塞无人会，徙倚西风百尺楼。"
        ],
        "title": "初秋杂兴三首  其一",
        "id": "5a686078-9cd4-44ea-a6fe-abfb894b2f6d"
    },
    {
        "author": "方一夔",
        "paragraphs": [
            "守困书帷滞土牛，谁挥尺箠浴寒流。",
            "旧人不了新人事，今日那知明日愁。",
            "一雁惊飞湘水浦，孤蟾空挂岳阳楼。",
            "江南总解单于曲，吹彻残梅故国秋。"
        ],
        "tags": [
            "岳阳楼"
        ],
        "title": "初秋杂兴三首  其二",
        "id": "43603d14-e9f1-45ba-8ecd-3b1907becbb2"
    },
    {
        "author": "方一夔",
        "paragraphs": [
            "田怕秋阳老怕贫，谁能肮脏拔风尘。",
            "穷年兀坐少生计，末路相逢无故人。",
            "自爱漂摇栖倦翼，谁分浩荡慰穷鳞。",
            "区区温饱何须较，莫负秋来风月身。"
        ],
        "title": "初秋杂兴三首  其三",
        "id": "7ba7bf86-eba9-47d7-9d69-76f3bcca573b"
    },
    {
        "author": "方一夔",
        "paragraphs": [
            "故人东下濯沧浪，见说金沙作斗量。",
            "昔想万钱还跨鹤，晚知六博亦亡羊。",
            "诗传剑阁烟霞藁，地入桐庐云水乡。",
            "潇洒满怀无处着，归程何况接新凉。"
        ],
        "title": "有怀洪复翁入郡城纳金课",
        "id": "f3bf5721-8cc8-4614-8983-5b46ceaf7142"
    },
    {
        "author": "方一夔",
        "paragraphs": [
            "老去时光渐不禁，那堪风景入秋深。",
            "文章何啻建安骨，议论能无元祐心。",
            "旧日交游谁可托，中年忧患苦相寻。",
            "致身稷契非轻许，末路无成学苦吟。"
        ],
        "title": "杂兴三首  其一",
        "id": "680327a8-c69a-4f30-a12e-6a0104e12afa"
    },
    {
        "author": "方一夔",
        "paragraphs": [
            "做事英雄竟不成，飞鸿何处避弓矰。",
            "杲卿有舌骂阿荦，叔夜无头传广陵。",
            "祸福难知随命值，才名太盛取天憎。",
            "江流渺渺无回势，独向西风倚瘦藤。"
        ],
        "title": "杂兴三首  其二",
        "id": "25febbb8-7013-4fe0-a310-291802d0451e"
    },
    {
        "author": "方一夔",
        "paragraphs": [
            "穷守空山两鬓蓬，老饕有分过年丰。",
            "珠玑推上稻花水，金铁敲残梧叶风。",
            "兴寄小窗诗卷里，梦回别墅笛声中。",
            "俗缘相逐何时了，一笑人间万虑空。"
        ],
        "title": "杂兴三首  其三",
        "id": "0416b0ec-df8e-4d46-8500-b2400408a6c7"
    },
    {
        "author": "方一夔",
        "paragraphs": [
            "晓鼓冬冬露未收，老翁鸡彘祝瓯篓。",
            "家家酒绿枌榆社，处处霜红柿栗秋。",
            "笑别比邻包祭肉，醉呼童稚认归牛。",
            "一年两度村田乐，不羨人间万户侯。"
        ],
        "title": "社日思家",
        "id": "e0fcd952-87ba-4dd3-a1a7-0f452276c157"
    },
    {
        "author": "方一夔",
        "paragraphs": [
            "萧萧两鬓竟苍然，况近重阳风雨天。",
            "欲暝江村烟四起，渐寒山馆客孤眠。",
            "叶题旧恨在何处，菊折寒香仍去年。",
            "为忆故人三叹息，东篱沽酒已无钱。"
        ],
        "title": "晚秋",
        "id": "2e8c8bac-3336-4b1e-9b24-bdd7598dfb3e"
    },
    {
        "author": "方一夔",
        "paragraphs": [
            "矫首春风独后时，冰霜自厉占东篱。",
            "悲如屈子凄凉意，清似陶翁平澹诗。",
            "寂寞秋香怜向晚，徘徊寒蝶笑生迟。",
            "蹇予气味差相似，采采金英尽一巵。"
        ],
        "title": "菊",
        "id": "e7aac783-c20a-44b6-9fac-7f55ee93942f"
    },
    {
        "author": "方一夔",
        "paragraphs": [
            "我亦山林澹荡人，笼禽饮啄失天真。",
            "客求妙墨多辞病，儿欠寒衣屡诉贫。",
            "夜雨书檠翻汗竹，秋风野饭配丝莼。",
            "文章固是平生志，赢得萧萧两鬓尘。"
        ],
        "title": "杂兴四首  其一",
        "id": "f68892e5-a9f4-4a24-a07c-efb92599c52a"
    },
    {
        "author": "方一夔",
        "paragraphs": [
            "江上千峯缺复遮，疎林点点噪归鸦。",
            "短篷细网船回浦，快马青衫客到家。",
            "酒味春风生竹叶，笛愁寒月老梅花。",
            "丈夫处世便疎豁，莫买虚名鬭角蜗。"
        ],
        "title": "杂兴四首  其二",
        "id": "e235988e-f5ae-4be4-81b2-d4abe6b2d2d3"
    },
    {
        "author": "方一夔",
        "paragraphs": [
            "满目风埃落日低，拳支醉颊面山西。",
            "平堤树密欲藏寺，古渡舟横不碍溪。",
            "渺渺几竿秋水浄，哑哑三匝夜乌啼。",
            "老来独有诗情在，口占新晴付小溪。"
        ],
        "title": "杂兴四首  其三",
        "id": "06f091a8-e126-437c-8c3e-e68094b9754f"
    },
    {
        "author": "方一夔",
        "paragraphs": [
            "又是山村秋暮天，蹉跎身世惜流年。",
            "风鸣浅濑高还下，山碍浮云断复连。",
            "豪气尚余孤剑里，眵眸合老短檠边。",
            "心期蟠屈凭谁说，尽是巾箱千万编。"
        ],
        "title": "杂兴四首  其四",
        "id": "51aacb9d-e4c1-43c2-ad1b-f353930b6e48"
    },
    {
        "author": "方一夔",
        "paragraphs": [
            "老天难料倏炎凉，水帝游魂未伏藏。",
            "子喜朋俦餍口腹，我愁冰炭置肝肠。",
            "力持正论明无鬼，醉读离骚祓不祥。",
            "惟有五穷推不去，主人改事屏车樯。"
        ],
        "title": "续遣疟鬼",
        "id": "60c7a49e-ea15-42d1-97c7-b4f07e0a4b79"
    },
    {
        "author": "方一夔",
        "paragraphs": [
            "江上孤村日欲斜，秋光淡淡渺天涯。",
            "几多田舍隠林薄，三两渔舟出荻花。",
            "归路负樵劳息树，乱流浴马怒喷沙。",
            "凭谁剪出机中素，图入人间富贵家。"
        ],
        "title": "江村晚望",
        "id": "cb18c030-9cf9-4ec0-8ae4-c7c0421db848"
    },
    {
        "author": "方一夔",
        "paragraphs": [
            "薝卜林中忍辱仙，春来戏作散花天。",
            "晓山寒劲云迷色，夜帐光生月鬭妍。",
            "北海无书羝不乳，朝阳有路马难前。",
            "从知造物憎贤达，拥絮高吟更自怜。"
        ],
        "title": "春雪",
        "id": "6fd3993f-c121-4ac0-8198-fb389a6b38cb"
    },
    {
        "author": "方一夔",
        "paragraphs": [
            "次第寻春不恨迟，春光偏在雨晴时。",
            "风林窍暖山飞鸟，潭洞门开惊卧螭。",
            "酒冽万家供笑语，土牛千耦乐耘耔。",
            "物华又逐年华转，惟有诗人老更衰。"
        ],
        "title": "雨霁二首  其一",
        "id": "1a151ebf-b4e6-4cc1-add5-7fb417e966f6"
    },
    {
        "author": "方一夔",
        "paragraphs": [
            "谁传春涨没溪毛，又喜朝晴暖土膏。",
            "箬裹旋生新接树，花窠重发旧栽桃。",
            "扫蜂上篲经营早，通燕归帘结构牢。",
            "莫道山中勋业少，等闲善类入钧陶。"
        ],
        "title": "雨霁二首  其二",
        "id": "cc2942a0-f0e9-44e7-9c55-d5d4d5ec8d39"
    },
    {
        "author": "方一夔",
        "paragraphs": [
            "邂逅相逢玷俊游，共临清泚看横舟。",
            "野情潇洒便僧寺，尘事嚣烦远市楼。",
            "倚杖有诗追和韵，折花随酒记行筹。",
            "归来散步斜阳下，休笑浮云等幻沤。"
        ],
        "title": "次韵胡柳塘夏自然春游",
        "id": "a473c5e6-e17b-4ffb-b91f-d21e8c5f6a71"
    },
    {
        "author": "方一夔",
        "paragraphs": [
            "睡觉东窗味正浓，鶑声破晓入帘栊。",
            "社前处处石泉水，春半时时花信风。",
            "交友如云翻手散，浮华是梦转头空。",
            "痴儿不识愁滋味，笑折花枝满把红。"
        ],
        "title": "春日言怀",
        "id": "2aba0015-a12d-4ca2-aad0-534c8b013418"
    },
    {
        "author": "方一夔",
        "paragraphs": [
            "长时烟雨弄梅黄，身似枯株守破窗。",
            "云气冒山天失昼，水声撼屋浪翻江。",
            "田通小涧频障土，船上高原屡徙桩。",
            "举世滔滔何日息，笑倾牀下古罂缸。"
        ],
        "title": "大水",
        "id": "732be1e9-a3dd-485d-a834-18b306bc4c41"
    },
    {
        "author": "方一夔",
        "paragraphs": [
            "由来势退不英雄，谁怨天公苦不公。",
            "虫臂鼠肝俱造化，草妖木怪尽神通。",
            "百年身世浮沤里，大地山河旷劫中。",
            "巧拙贤愚俱莫问，此生元只似虚空。"
        ],
        "title": "杂兴五首  其一",
        "id": "c01f3ed8-4b29-420e-b370-a7d7989a44b2"
    },
    {
        "author": "方一夔",
        "paragraphs": [
            "老骨槎牙不入时，可看霜雪点须眉。",
            "短披樵褐形如鹤，长把农书手欲龟。",
            "饥饱生前皆有定，文章死后竟何禆。",
            "凭高欲说无人会，早暮南窗盼绿猗。"
        ],
        "title": "杂兴五首  其二",
        "id": "1ccf4d08-7540-47e3-a128-8bf161ef65b8"
    },
    {
        "author": "方一夔",
        "paragraphs": [
            "冷看风涛起怒鹏，自惭无力逐飞腾。",
            "林泉襟韵清如水，儒素门墙淡似僧。",
            "凉与竹奴分半榻，夜将书嬭伴孤灯。",
            "人生适意祇如许，玉署金门不用登。"
        ],
        "title": "杂兴五首  其三",
        "id": "287af796-90f1-4a1e-a2fa-d78825f3d346"
    },
    {
        "author": "方一夔",
        "paragraphs": [
            "六月犹披紫绮裘，酸醎世味不相投。",
            "清泉遶屋声声冷，高竹依簷叶叶秋。",
            "挥汗读书如有慕，撚髭安字更何求。",
            "向无二事消闲日，谁遣先生一段愁。"
        ],
        "title": "杂兴五首  其四",
        "id": "19ef7265-4004-4115-b018-e4819b9fb003"
    },
    {
        "author": "方一夔",
        "paragraphs": [
            "甘死蓬窗笑我痴，兴来况值夜凉时。",
            "闲中不觉年华促，归去方知宦路危。",
            "酒瓮沉沉倾玉瀣，簟筠细细蹙风漪。",
            "月残梦醒诗初就，枯笔长抛网蟢丝。"
        ],
        "title": "杂兴五首  其五",
        "id": "8c688deb-94be-441f-a797-b08196cebc44"
    },
    {
        "author": "方一夔",
        "paragraphs": [
            "水仙微步碧玻璃，家在湘湖西复西。",
            "清欲濯缨长在水，妙曾斲鼻不污泥。",
            "已知浄社曾参问，合是濂溪善品题。",
            "欲采远香无觅处，拏舟惊起两凫鹥。"
        ],
        "title": "莲花",
        "id": "f56551b5-0d30-4de6-826f-33953a92dfa2"
    },
    {
        "author": "方一夔",
        "paragraphs": [
            "乘兴来为两月留，廿年踪迹叹萍浮。",
            "衔杯清话灯前雨，对榻羁魂枕上秋。",
            "倦矣悲鸣双客鸟，归欤浩荡一渔舟。",
            "吟边若值孤飞雁，频寄新诗慰别愁。"
        ],
        "title": "府城别任惠叔表兄",
        "id": "946e727b-f961-482d-b2cd-afa0292eece6"
    },
    {
        "author": "方一夔",
        "paragraphs": [
            "北帝宫中亿万姝，天花散尽满天衢。",
            "蓬山宫阙白禽兽，秦地山河银雁凫。",
            "寒耸吟肩呵滴砚，春回醉颊宴开炉。",
            "梅花半树南枝早，梦遶孤山访老逋。"
        ],
        "title": "雪",
        "id": "c9c83a65-0f91-4cc4-ae10-70b7c111f927"
    },
    {
        "author": "方一夔",
        "paragraphs": [
            "老去疮残拟炙眉，暂凭酒力引风巵。",
            "久疎朋友慙多病，薄买田园费学医。",
            "吟罢肩寒生轸粟，坐来形槁似枯梨。",
            "浮生自笑多磨障，画癖书痴发旧痍。"
        ],
        "title": "王古樵观予苦疮鄙句遂自赋眉遭二韵各二首因次其韵为戏  其一",
        "id": "87121038-366b-42d1-b01d-a26f563e744e"
    },
    {
        "author": "方一夔",
        "paragraphs": [
            "吾衰端不为蛾眉，不假霜铅补漏巵。",
            "无恙感君频寄语，不龟媿我未逢医。",
            "命穷渐退星临木，书悮无凭病发梨。",
            "康济自身犹未辨，敢将苏息问民痍。"
        ],
        "title": "王古樵观予苦疮鄙句遂自赋眉遭二韵各二首因次其韵为戏  其二",
        "id": "951ba3e0-999e-4220-93e3-bab5d5cd0ab9"
    },
    {
        "author": "方一夔",
        "paragraphs": [
            "无端痁疥适相遭，空苦无成似嚼螯。",
            "瘢疻着身犹刻画，垢腥满爪费爬搔。",
            "行吟谩想歌愁绝，坐食空惭饱老饕。",
            "偶见新诗还技痒，寒窗细字认牛毛。"
        ],
        "title": "王古樵观予苦疮鄙句遂自赋眉遭二韵各二首因次其韵为戏  其三",
        "id": "bde68452-ac2d-45b8-a997-cbb1850cdf62"
    },
    {
        "author": "方一夔",
        "paragraphs": [
            "命灾况复与穷遭，真似蟛蜞缚两螯。",
            "鳞甲棱棱便浄浴，发须种种快频搔。",
            "瓮头轑酒何妨醉，松下餐肪不厌饕。",
            "快写田家剜肉句，夜阑秃尽管城毛。"
        ],
        "title": "王古樵观予苦疮鄙句遂自赋眉遭二韵各二首因次其韵为戏  其四",
        "id": "ead58f9e-1a50-4710-a9b9-2cc6743fd190"
    },
    {
        "author": "方一夔",
        "paragraphs": [
            "近来不复应差科，生计无成奈老何。",
            "漆种十年虽恨晚，牛生百犊未嫌多。",
            "春耕着我扶犁手，社饮还渠击壤歌。",
            "闻道溪头新长水，偷闲试着旧渔蓑。"
        ],
        "title": "田家  其一",
        "id": "3132704a-4417-4cd5-b9e0-610512042e83"
    },
    {
        "author": "方一夔",
        "paragraphs": [
            "数间茅屋占林塘，二顷田园幸未荒。",
            "蒿叶正长蚕卧起，鶑声渐老麦青黄。",
            "壁间龙骨流泉活，筐载豚蹄白酒香。",
            "春事年年闲过去，欲将拥肿问庚桑。"
        ],
        "title": "田家  其二",
        "id": "7c80c711-b440-4755-9ed1-b9e2e73f6342"
    },
    {
        "author": "方一夔",
        "paragraphs": [
            "暂凭高处豁双明，独上谯楼倚晚晴。",
            "烟岫齐纨千万叠，落梅羌管两三声。",
            "秋风世路客凄楚，流水年光独老成。",
            "吟兴未如归兴切，萧萧落叶满山城。"
        ],
        "title": "秋晚杂兴",
        "id": "467b5c34-874a-4b3b-928a-f0181f40e963"
    },
    {
        "author": "方一夔",
        "paragraphs": [
            "袖中光燄照崖垠，诗律雄浑远有源。",
            "近藁自成新句法，束书不叛旧游门。",
            "折芳梅下人双屦，话别沙头酒一罇。",
            "健笔世间谁措手，老夫先拟举降幡。"
        ],
        "title": "题洪复翁诗卷后二首  其一",
        "id": "5809c593-3775-404a-b389-c0e72eec0469"
    },
    {
        "author": "方一夔",
        "paragraphs": [
            "诗里人传大小贤，自怜同业不同年。",
            "白云孺子诗千首，黄石老人书一编。",
            "冷眼危途风竹乱，知心旧事雪松坚。",
            "别愁去作星桥梦，长傍河西牛斗边。"
        ],
        "title": "题洪复翁诗卷后二首  其二",
        "id": "7e3e393d-affe-4c15-81d8-dfb3ab186ae5"
    },
    {
        "author": "方一夔",
        "paragraphs": [
            "未妨行乐少年场，倚徙东风醉一觞。",
            "芳树染成啼血艳，落花流出涨痕香。",
            "阴阴春色和天老，脉脉愁情共水长。",
            "坐阅流年能几见，菱花应笑鬓边霜。"
        ],
        "title": "春晚杂兴四首  其一",
        "id": "4071beed-aec3-4294-885c-3b91c22c3e2a"
    },
    {
        "author": "方一夔",
        "paragraphs": [
            "懒向风轩扫落花，暮年情态惜韶华。",
            "春盘脆响供雷笋，夜焙芳藓摘露芽。",
            "蚕老住眠催作茧，燕来新乳贺成家。",
            "狂游无复少年梦，聊遣清吟送日斜。"
        ],
        "title": "春晚杂兴四首  其二",
        "id": "f97e2a04-acbb-4d65-8ad9-7a0510993aba"
    },
    {
        "author": "方一夔",
        "paragraphs": [
            "花神衣补去青宫，紫阵红围一夜空。",
            "华发龙钟寒食酒，青芜狼藉落花风。",
            "雨声点滴春愁里，世态侵寻客路中。",
            "我欲凭高寄萧散，暂舒老眼数归鸿。"
        ],
        "title": "春晚杂兴四首  其三",
        "id": "f620bef1-6cc9-4a3c-8009-4e8096dc35fc"
    },
    {
        "author": "方一夔",
        "paragraphs": [
            "欲逐芳菲寄病身，鶑花不管老年人。",
            "幽寻但见肥牛地，胜赏难追骏马尘。",
            "薄酒似饧聊取醉，青梅如豆正尝新。",
            "清欢未足还休去，日落汀洲又暮春。"
        ],
        "title": "春晚杂兴四首  其四",
        "id": "5b546303-e0b6-4924-813b-0225f96d9f55"
    },
    {
        "author": "方一夔",
        "paragraphs": [
            "前代衣冠第一人，老来鸣道振遗音。",
            "勋庸臣子平生志，书易圣贤千古心。",
            "士愿执经来鹿洞，客求挟册售鸡林。",
            "飞仙虽去斯文在，山阁神光照斗参。"
        ],
        "title": "挽尚书先生",
        "id": "ea5b2310-503a-4eda-8433-c382345b07ab"
    },
    {
        "author": "方一夔",
        "paragraphs": [
            "日食何曾费万钱，畦丁辛苦㔉风烟。",
            "墙阴吠狗硬如铁，山下蹲鸱大似拳。",
            "忍弃毛锥飞食肉，空怜匿服卧餐毡。",
            "茶瓯气味堪相配，更汲源头活水煎。"
        ],
        "title": "食菜",
        "id": "f150a438-190f-4b46-bc65-3486699c0099"
    },
    {
        "author": "方一夔",
        "paragraphs": [
            "自入梅天气力微，不堪暑湿互蒸炊。",
            "鬓边衰白三千丈，雨后昏黄十二时。",
            "积润图书供火焙，新裁罗褐覆香匜。",
            "小占定有朝晴喜，忽听黄鶑语柳枝。"
        ],
        "title": "梅后久雨",
        "id": "948865ef-8e98-43d9-85bd-bbb5dbaafd28"
    },
    {
        "author": "方一夔",
        "paragraphs": [
            "樵路通村暗蒺藜，数椽茅蕝护疎篱。",
            "阴阴清樾风生树，拍拍苍鹅水满陂。",
            "记日旋锄烧地粟，上时新卖落车丝。",
            "晚晴慙愧逢端午，醉卧黄昏自不知。"
        ],
        "title": "田家杂兴三首  其一",
        "id": "1378a090-6ec5-48ee-9abd-4a0edb73ba4b"
    },
    {
        "author": "方一夔",
        "paragraphs": [
            "两两苍髯笑杖藜，蒨裙儿女隔笆篱。",
            "斜阳鸦噪烧钱社，细雨牛眠放牧陂。",
            "酒熟十千沽玉瀣，面香三丈卷银丝。",
            "客来偶及兴亡事，说与衰翁也自知。"
        ],
        "title": "田家杂兴三首  其二",
        "id": "3882dfda-ee4e-485e-9981-e16708c74afd"
    },
    {
        "author": "方一夔",
        "paragraphs": [
            "不嫌饭豆与蒸藜，饱脱衣衫挂竹篱。",
            "问酒亭前旗影市，系船屋角藕花陂。",
            "踏车挂壁闲龙骨，生药当庭蔓兔丝。",
            "我自耦耕非避世，姓名休使外人知。"
        ],
        "title": "田家杂兴三首  其三",
        "id": "5d73763e-fd91-42d1-946e-8ea6bc47dee1"
    },
    {
        "author": "方一夔",
        "paragraphs": [
            "阳和不解徧深宫，黯黯春愁伫立中。",
            "岁给买花藏笥箧，夕香拜月散帘栊。",
            "镂金巧胜匀如剪，绉縠中单薄似空。",
            "一曲紫箫吹彻后，蔷薇几度老春风。"
        ],
        "title": "四时宫词  其一",
        "id": "aaa38ced-8f60-4097-b38a-dc74f6850ea3"
    },
    {
        "author": "方一夔",
        "paragraphs": [
            "披香帘卷几斜晖，别殿承恩似觉稀。",
            "风蘤影摇阴欲转，露蝉声彻暑犹微。",
            "肉痕浅印丹砂血，手迹新裁白纻衣。",
            "例赐扇纨长弃却，双双羞看彩鸾飞。"
        ],
        "title": "四时宫词  其二",
        "id": "26b0278b-9493-4ac4-bfa0-b3ec6dd6696f"
    },
    {
        "author": "方一夔",
        "paragraphs": [
            "七夕闲登乞巧楼，属车隠隠认宸游。",
            "几行宫树女墙月，一阕庭花御苑秋。",
            "戏展花牋图蛱蝶，强拈彩线候牵牛。",
            "辘轳声断屏山冷，一夜寒蛩替说愁。"
        ],
        "title": "四时宫词  其三",
        "id": "dc838c78-21c0-442f-bef9-f676e19781eb"
    },
    {
        "author": "方一夔",
        "paragraphs": [
            "手撚梅花暗断魂，十年柘馆未承恩。",
            "曾催奏曲临粧阁，暂出行香到寝园。",
            "月照金铺关永夜，雪浮银砾耿黄昏。",
            "并州剪就钗梁燕，又逐年华作上元。"
        ],
        "title": "四时宫词  其四",
        "id": "6a557621-e39f-4bee-a5ed-37eee3564322"
    },
    {
        "author": "方一夔",
        "paragraphs": [
            "一跌风波困败鳞，年来是事不如人。",
            "醉吹羌管惊栖鸟，闲倚胡牀阁病身。",
            "安得旃檀除热恼，自将纨扇障风尘。",
            "新凉渐近渺云水，分席鸥羣占白苹。"
        ],
        "title": "避暑夜坐  其一",
        "id": "30c74429-d01c-4cb7-9870-4f9a0db436d2"
    },
    {
        "author": "方一夔",
        "paragraphs": [
            "北窗幽绝梦初圆，一叶秋声醒客眠。",
            "雌霓半空收暮雨，杜鹃六月熟高田。",
            "稻陂别注鱼池水，石洞分承茗鼎泉。",
            "聊借旧书栖旧隠，夜凉新入短檠边。"
        ],
        "title": "避暑夜坐  其二",
        "id": "0e8fb70a-4f14-48db-9226-0827198e9e7a"
    },
    {
        "author": "方一夔",
        "paragraphs": [
            "客里尘騑未着鞭，短篷送我访幽禅。",
            "横空云冒临江寺，夹岸山随下濑船。",
            "谩借一觞追胜概，暂分半日洗尘缘。",
            "城头梅角声孤起，掉首空归又晚天。"
        ],
        "title": "游南山天宁寺",
        "id": "86653629-f10e-4a55-ba7c-425207fe98a3"
    },
    {
        "author": "方一夔",
        "paragraphs": [
            "逐逐区中未了缘，此生飘泊是年年。",
            "片时枕上思归梦，万里江头送别船。",
            "寒角吹残低戍火，暮鸦冲断远村烟。",
            "我行在处成诗话，点化尘凡即是仙。"
        ],
        "title": "送客出城",
        "id": "a75478ff-1d5e-4cd5-8c3d-97676832bb06"
    },
    {
        "author": "方一夔",
        "paragraphs": [
            "取数多时物所嫌，有才无命恨难全。",
            "纵横虽扫三千字，富贵才终五十年。",
            "幸有菟裘栖旧隠，愧无鸡絮酹新阡。",
            "茫茫大块谁能料，狐老成精鼠化仙。"
        ],
        "title": "过耜巖先师墓",
        "id": "a9c8b606-9a40-4079-ba75-07898eccbac7"
    },
    {
        "author": "方一夔",
        "paragraphs": [
            "纷纷宠辱几时休，朝上青云暮作囚。",
            "能可将军宿亭下，不堪廷尉望山头。",
            "浮云过眼难抟控，世事冥心任去留。",
            "涅亦不缁磨不磷，至今遗教首轲邱。"
        ],
        "title": "即事",
        "id": "c41a777f-874d-444d-938c-aba9ff50331f"
    },
    {
        "author": "方一夔",
        "paragraphs": [
            "生平讲贯为知几，世好从渠与我违。",
            "天下无如书益智，人生惟有仕当归。",
            "青灯夜雨虫鱼注，碧水西风鲈鲙肥。",
            "莫道尺前难寸退，古来富贵触危机。"
        ],
        "title": "送人赴学官二首  其一",
        "id": "8da2fdc9-ea91-4530-9c9c-b016496baea0"
    },
    {
        "author": "方一夔",
        "paragraphs": [
            "清时巖穴下弓旌，儒馆翘才尽至公。",
            "诗记行程囊古锦，剑装新饰𩍐花骢。",
            "莫因贵宦负远志，当为饥民念鞠躬。",
            "欲问故人在何处，旧山桂树正丛丛。"
        ],
        "title": "送人赴学官二首  其二",
        "id": "2db49218-1466-4a0a-9534-02f427a426ad"
    },
    {
        "author": "方一夔",
        "paragraphs": [
            "肥梅贴晕麦摇芒，四月山居取次凉。",
            "古砌月铺铜沓冒，寒松风撼铁琅当。",
            "儿孙犹有将军臭，厮役空知太尉香。",
            "有客纵谈当世事，薜萝深处更移牀。"
        ],
        "title": "初夏杂兴四首  其一",
        "id": "ad052d28-b721-43f5-98de-3e8764d8cb1f"
    },
    {
        "author": "方一夔",
        "paragraphs": [
            "天气如秋意转阑，高楼簟枕带余寒。",
            "楝花零落鱼初发，梅子青黄雨不干。",
            "客怕远行催早宿，农逢小熟劝加餐。",
            "近来悍吏经过少，更喜深山好长官。"
        ],
        "title": "初夏杂兴四首  其二",
        "id": "a4b1c2ef-9c80-42e1-8e4b-f0fbff8f7a59"
    },
    {
        "author": "方一夔",
        "paragraphs": [
            "作计吟诗逐故贫，欺人鬼子转情亲。",
            "案头日饮三升墨，铛底时空五合陈。",
            "烧麦旋教供野饭，贯杨准拟买溪鳞。",
            "苏君端为无田出，近日田多更累人。"
        ],
        "title": "初夏杂兴四首  其三",
        "id": "f11bd7fb-1c1c-4dbc-8494-e267a66789a1"
    },
    {
        "author": "方一夔",
        "paragraphs": [
            "雨打梅头麦半枯，出门步步困泥涂。",
            "世情何但恶溪恶，野性聊同愚谷愚。",
            "儿可读书供日课，妇如有酒待时须。",
            "兴来方试吟诗笔，西舍催钱吏索租。"
        ],
        "title": "初夏杂兴四首  其四",
        "id": "082cb37d-ac3e-4df7-b9e6-612a8bc33b44"
    },
    {
        "author": "方一夔",
        "paragraphs": [
            "画鹢鸣鼍水满湖，千年遗恨渺平芜。",
            "累臣水底沉鱼冢，玉女钗头缀虎符。",
            "双鬓点斑羞绿艾，一樽凝碧怯香蒲。",
            "楚乡旧俗生悽怆，愧杀人间懦丈夫。"
        ],
        "title": "重午二首  其一",
        "id": "09d827e1-92bd-4bbe-b25e-44a6bded7f22"
    },
    {
        "author": "方一夔",
        "paragraphs": [
            "苦疮战马倦风沙，伏枥无心万里赊。",
            "老去手风从妇展，愁来背痒倩儿爬。",
            "人情反覆好生羽，世味差殊嗜食痂。",
            "一卷方书初读罢，小窗惊怪日西斜。"
        ],
        "title": "重午二首  其二",
        "id": "e7ce0585-abb0-427d-b461-04b649a2ce88"
    },
    {
        "author": "方一夔",
        "paragraphs": [
            "静中羣动互飞奔，扰扰谁能脱世尘。",
            "蝇虎案头新得隽，螳蜋枝上忽忘身。",
            "平生攻苦味无味，举世争雄人食人。",
            "安得洗心无一物，碧波鸥鸟自相亲。"
        ],
        "title": "观物",
        "id": "6b5f79b9-4782-473b-9afd-916defef7dac"
    },
    {
        "author": "方一夔",
        "paragraphs": [
            "造物儿戏多猜嫌，百年丑好两能全。",
            "眠牛才封一抔土，鹤归已怪三千年。",
            "乐天永叹北邙冢，后山恸哭南阳阡。",
            "从来贤达总如此，谁能羽化随飞仙。"
        ],
        "title": "仁甫次弟余韵",
        "id": "f8f50a7d-e817-40ec-b0c9-74d1ae47e9f2"
    },
    {
        "author": "方一夔",
        "paragraphs": [
            "水花风叶乱萧萧，凉入秋衣怯寂寥。",
            "桑落寒香初出市，蓼花新涨欲平桥。",
            "半篷烟雨渔家傲，匹马关山客路遥。",
            "拍手西风无一事，未妨横笛向耕樵。"
        ],
        "title": "秋兴二首  其一",
        "id": "bfb1d3b8-c36d-4426-81f7-0f17e1b0a774"
    },
    {
        "author": "方一夔",
        "paragraphs": [
            "不堪老病缚闲身，面目峥嵘岁月新。",
            "半世畧无如意事，五年惯作在家贫。",
            "悠悠怀抱希知我，诩诩交游喜负人。",
            "俯仰世情都勘破，西风独立岸纶巾。"
        ],
        "title": "秋兴二首  其二",
        "id": "348a9ef2-8246-48db-9621-80dbc21011f1"
    },
    {
        "author": "方一夔",
        "paragraphs": [
            "全家久住白云窝，贪看疎梅夜景多。",
            "帘角花阴和月卷，墨池水冻带冰磨。",
            "寒欺驼褐吟肩耸，暖入鹅黄醉面酡。",
            "笑挹暗香人不寐，不辞百匝绕前坡。"
        ],
        "title": "夜坐",
        "id": "d77a2769-4d76-4f6b-9b4b-e3e5c3a6f53a"
    },
    {
        "author": "方一夔",
        "paragraphs": [
            "欲出孤云意已阑，东风吹梦落东安。",
            "灯前乡国千山隔，窗外干坤一面宽。",
            "放马脱缰嘶晓岸，连樯牵索上晴滩。",
            "阑干倚遍空相忆，花落芳洲春半残。"
        ],
        "title": "寄何稼隠",
        "id": "9de2da3f-771e-44d6-a339-9a4d2c41d519"
    },
    {
        "author": "方一夔",
        "paragraphs": [
            "西转东移客兴阑，风枝惊鹊不曾安。",
            "孤吟愧我诗筒涩，百罚怜君酒令宽。",
            "西阁梅林迷雨浦，画桥松韵接寒滩。",
            "相思一夜知何处，梦醒楼头钟欲残。"
        ],
        "title": "沃祥卿和前韵见寄再和答之",
        "id": "82d75183-bd8c-41b9-be13-eb8ad6dbebbd"
    },
    {
        "author": "方一夔",
        "paragraphs": [
            "唤起飞来说晓晴，先生无处问归津。",
            "转头岁月如流水，满眼交游少故人。",
            "槲叶老樵担玉束，菜花飞蝶护香尘。",
            "隔溪绿暗歌声杳，点点青山入梦频。"
        ],
        "title": "次韵徐子声采桑",
        "id": "8b410864-ece7-4e44-9807-a9c9c438d209"
    },
    {
        "author": "方一夔",
        "paragraphs": [
            "春从此去不踌躇，渺渺寒波接碧芜。",
            "想逐风帆归阆苑，又传云驭赴遮须。",
            "此生岁月随泡影，末路功名等雉卢。",
            "归向西窗听幽弄，一樽浊酒对提壶。"
        ],
        "title": "送春",
        "id": "1333ba9c-4d54-4ff6-abc5-e5de1b472408"
    },
    {
        "author": "方一夔",
        "paragraphs": [
            "垂杨渡口小舟横，我涉清溪君独行。",
            "未许马羣空冀北，自怜墨派过彭城。",
            "鳞鸿乏便书难到，蝴蝶无情梦不成。",
            "可是孤吟清绝处，高山谁识断肠声。"
        ],
        "title": "忆复翁",
        "id": "b9331fdf-6c6a-447a-9bbf-72965b3c8a74"
    },
    {
        "author": "方一夔",
        "paragraphs": [
            "古木阴阴溪上村，隔溪呼唤隔溪应。",
            "柳边渔艇水双港，山崦人家云半层。",
            "早麦熟随芹菜饷，晚茶香和树芽蒸。",
            "自惭未得亢桑乐，痴坐寒窗似冻蝇。"
        ],
        "title": "溪上",
        "id": "040065e6-285c-4ff5-a906-658739d22050"
    },
    {
        "author": "方一夔",
        "paragraphs": [
            "溪上寒窗面绿漪，孤踪漂泊渺天涯。",
            "愁听火令抛长檠，醉折花筹记小诗。",
            "鶑语难寻春去处，乡心偏等梦回时。",
            "文章满腹知何用，落得奔波两鬓丝。"
        ],
        "title": "杂兴",
        "id": "2dff47c7-574f-4a93-a6e5-5f167304038a"
    },
    {
        "author": "方一夔",
        "paragraphs": [
            "楚乡节物又今朝，老大催人不肯饶。",
            "岁久菖花初见面，病多艾叶已盈腰。",
            "浪涛何处寻沉魄，菰黍无心逐画桡。",
            "莫到独醒空过了，旗亭风急又相招。"
        ],
        "title": "重午",
        "id": "1cca7347-80c1-48f4-b64e-5cf7505537df"
    },
    {
        "author": "方一夔",
        "paragraphs": [
            "天阙谁推破旱雷，蚁封鼠壤一时开。",
            "云飞远岫无心出，春逐行人有脚来。",
            "桂窟旧游空雨露，棘闱前度没蒿莱。",
            "短衣傥逐前麾去，解向淮头破贼回。"
        ],
        "title": "次韵稼隠上徐云岫喜复贡举",
        "id": "3e6db230-a62e-440f-8d60-30dac454df18"
    },
    {
        "author": "方一夔",
        "paragraphs": [
            "羨君古洗刻云雷，苞裹珍奇祕不开。",
            "亭枕寒流随浪动，楼横空翠约云来。",
            "吟笺题满投囊贺，寿斝光浮戏彩莱。",
            "欲洗炎埃无处所，玉梅泉下日千回。"
        ],
        "title": "沃祥卿次前韵见寄和以答之",
        "id": "7db15aeb-5c87-411f-9062-4c51844ae8dc"
    },
    {
        "author": "方一夔",
        "paragraphs": [
            "当年涂抹笑东施，羣动儇儇各自飞。",
            "不分前程移岸谷，至今遗恨满庭闱。",
            "文章老去攻诗律，富贵年来发祸机。",
            "世上英雄君与操，谁甘终老故山归。"
        ],
        "title": "次韵通甫喜复贡举",
        "id": "64a359a2-c5b5-4098-bc48-3d544838be8e"
    },
    {
        "author": "方一夔",
        "paragraphs": [
            "笑呼筇竹过溪东，摵摵秋声到井桐。",
            "落日远山疑有雨，孤村古树欲攒空。",
            "贪嘶马饱衔花草，趁食鱼肥堕水虫。",
            "归对书檠人不寐，乡愁怕入梦魂中。"
        ],
        "title": "秋兴",
        "id": "a34404dc-73db-44af-bc44-10f2b69f1812"
    },
    {
        "author": "方一夔",
        "paragraphs": [
            "下土花中第一流，移根自笑此生浮。",
            "独依上界清虚府，满贮青冥沆瀣秋。",
            "棱叶风翻低散乱，苍皮虫蚀老雕锼。",
            "醉来径向高寒处，自驾青鸾拥玉虬。"
        ],
        "title": "木犀  其一",
        "id": "9f4d2d0a-faa4-4139-8bb5-d7484d7b28e8"
    },
    {
        "author": "方一夔",
        "paragraphs": [
            "苍苍珠树俯寒流，析木津头戏拍浮。",
            "褐凤抟风朝紫极，砚蟾滴露写清秋。",
            "返魂香倩罗裳贮，碍月枝凭玉斧锼。",
            "夜景未阑清入骨，萧萧鳞甲卧痴虬。"
        ],
        "title": "木犀  其二",
        "id": "c417511e-eff1-4f59-9170-5f4d5fa8afdd"
    },
    {
        "author": "方一夔",
        "paragraphs": [
            "绿衣年少正风流，手折高枝喜气浮。",
            "三树独标仙窟种，四花分占玉壶秋。",
            "浓薰药杵长舂捣，清逼诗肝巧斲锼。",
            "世上红儿那可比，试将此句问罗虬。"
        ],
        "title": "木犀  其三",
        "id": "1cbed898-ff8d-434e-8c92-63caff773cec"
    },
    {
        "author": "方一夔",
        "paragraphs": [
            "恨无纤手削驼峯，醉嚼寒瓜一百筩。",
            "半岭花衫粘唾碧，一痕丹血搯肤红。",
            "香浮笑语牙生水，凉入衣襟骨有风。",
            "从此安心师老圃，青门何处问穷通。"
        ],
        "title": "食西瓜",
        "id": "5fd39119-8736-4a49-a36f-e02d783cfe41"
    },
    {
        "author": "方一夔",
        "paragraphs": [
            "爱药仙人醉不归，秋光次第入玄都。",
            "蝶随露蘤移花墢，风逼寒香落酒壶。",
            "老去君方空结习，兴来我欲㔉荒芜。",
            "和篇应与花俱到，换得骊龙百斛珠。"
        ],
        "title": "景德观陈道士圃多菊觅其种栽并寄以诗",
        "id": "3a0a900d-ff4a-4d45-9950-9483a2cbed61"
    },
    {
        "author": "方一夔",
        "paragraphs": [
            "海阔天南不尽头，雁来岂为稻粱谋。",
            "飘零骨肉怜杯酒，老病形骸恋破裘。",
            "日暮片云劳望眼，天寒孤棹发行舟。",
            "十年冷落江乡梦，愿借西风过橘州。"
        ],
        "title": "送吴友直过吴门省亲",
        "id": "8d9f5e18-97d0-420b-9459-39f73b4fa253"
    },
    {
        "author": "方一夔",
        "paragraphs": [
            "阿咸秀出竹林边，千古风流有此贤。",
            "独向诗盟参古律，不随世态异憎怜。",
            "夜光照耀需他日，汗血奔腾出少年。",
            "乞我飞霞与青玉，夜深环珮韵璆然。"
        ],
        "title": "次韵雪冈徐景星二首  其一",
        "id": "e7a3b144-4578-45fc-8b53-68c69213f5b3"
    },
    {
        "author": "方一夔",
        "paragraphs": [
            "穷腹便便诧老边，敢将文字压前贤。",
            "愁怀不作功名想，衰鬓从教儿女怜。",
            "客路知心惟有月，书灯话旧更何年。",
            "欲投名字来吟社，已湿寒灰不复然。"
        ],
        "title": "次韵雪冈徐景星二首  其二",
        "id": "d4770080-62de-4034-8855-97cba0d2ac7a"
    },
    {
        "author": "方一夔",
        "paragraphs": [
            "千步平场筑杵齐，西风墟落转凄迷。",
            "要教岁计收霜稻，不分时长弄雨粞。",
            "曩祝污邪酬愿望，近居畏垒费推挤。",
            "先生莫恋无钱饭，定把长镵理旧畦。"
        ],
        "title": "今岁吾乡颇稔而收成值雨夜坐有怀二首  其一",
        "id": "164e26e1-c67a-4592-bf98-080c5d43f28c"
    },
    {
        "author": "方一夔",
        "paragraphs": [
            "萧萧疎雨未调霜，空向寒阶滴夜长。",
            "风激木围如撼枕，虫号土穴欲扶牀。",
            "蚁倾清浊香浮瓮，蠏劈尖圆黄戴筐。",
            "独背残灯眠未稳，梦寻归路到枌乡。"
        ],
        "title": "今岁吾乡颇稔而收成值雨夜坐有怀二首  其二",
        "id": "f723a43e-981a-47d6-92b5-0bc164db8cdd"
    },
    {
        "author": "方一夔",
        "paragraphs": [
            "寄迹琳宫绛阙边，聚星家世楚先贤。",
            "但留法界寸田在，不要穷途众目怜。",
            "谈客由来无负郭，诗盟此去定忘年。",
            "吾衰有分非君独，休羨千金有计然。"
        ],
        "title": "次韵陈道士和徐星韵见寄  其一",
        "id": "fd59881c-2102-4d2a-87d9-4c6962e30b49"
    },
    {
        "author": "方一夔",
        "paragraphs": [
            "不将书剑奋穷边，药裹君臣酒圣贤。",
            "笑我文章全乏用，从渠心目两相怜。",
            "参同颠倒长生诀，大衍推寻过去年。",
            "莫把诗狂压师服，兴来还解赋超然。"
        ],
        "title": "次韵陈道士和徐星韵见寄  其二",
        "id": "771de047-56d3-4a9d-9699-00ac1caaf405"
    },
    {
        "author": "方一夔",
        "paragraphs": [
            "屡缘倦翼发虚弹，抛掷明珠不惮难。",
            "但见云烟归笔下，不知风雨做秋阑。",
            "枌乡人在依余热，桑落春浓压早寒。",
            "时鼓梅花无谱曲，坐中惊倒董庭兰。"
        ],
        "title": "次韵沃祥卿见谢  其一",
        "id": "81cc7715-41be-4b44-a883-da3365cc1c5d"
    },
    {
        "author": "方一夔",
        "paragraphs": [
            "有道论心知己少，世情开口向人难。",
            "滴愁细雨惊秋暮，照睡青灯伴夜阑。",
            "文席知君容孔暖，孤吟愧我胜郊寒。",
            "浮花浪蕊何须数，岁晚归来看石兰。"
        ],
        "title": "次韵沃祥卿见谢  其二",
        "id": "653ebbf6-bc5b-4154-a41d-e8f0a38a8e16"
    },
    {
        "author": "方一夔",
        "paragraphs": [
            "古寺萧萧昼闭房，我来无处觅春阳。",
            "门前绿静江湖汛，松下清阴暑月凉。",
            "空寄郭公留旧隠，愁听望帝断离肠。",
            "借君拍板都无用，看尽伶优老戏场。"
        ],
        "title": "游碧沼寺",
        "id": "f8b244da-6397-4370-b0ef-1b26f2fa1284"
    },
    {
        "author": "方一夔",
        "paragraphs": [
            "枝头信手夺春工，要借并州一割功。",
            "瓜柳皮粘混金碧，梅桃根换变铅红。",
            "笑谈自分求孙叔，形似应难想孟公。",
            "却怪后皇同种橘，过淮便隔马牛风。"
        ],
        "title": "接花",
        "id": "ab51dccb-6728-446c-b800-866fa517e1b9"
    },
    {
        "author": "方一夔",
        "paragraphs": [
            "海山鼇骨白如银，况是青山溟涬君。",
            "不见黄泉沽纪酿，但惊红雨落刘坟。",
            "百年尘土锁连骨，一幅功名碑刻文。",
            "欲返断魂呼不醒，归涂宾从醉纷纷。"
        ],
        "title": "清明游塔山",
        "id": "5a7eae18-3d38-48ec-a8c0-b8b917522d3e"
    },
    {
        "author": "方一夔",
        "paragraphs": [
            "老年光景转风轮，惆怅清明又一春。",
            "飞燕双双新旧恨，长亭五五往来人。",
            "揩磨病眼朱成碧，补接新花假像真。",
            "要觅西江千斛水，拂衣径去洗缁尘。"
        ],
        "title": "清明后一日",
        "id": "bc517692-f1e3-4968-8d22-36340e1cd1ab"
    },
    {
        "author": "方一夔",
        "paragraphs": [
            "数声呼我竹溪鷞，烟雨苍茫苦竹冈。",
            "半径暮山浮翠滑，一渠春水落红香。",
            "无人羞乞墦间肉，有酒空浇地下郎。",
            "万化尽时终闭骨，醉来谁复算彭殇。"
        ],
        "title": "游苦竹徐坟值雨",
        "id": "1adc0d50-0ccc-47f4-9509-da636aa4ee5d"
    },
    {
        "author": "方一夔",
        "paragraphs": [
            "先生熨眼洗浮埃，共看梅边节物来。",
            "破闷好诗胜搔背，浇寒新酒似淋灰。",
            "宾主风裁推滕阁，弟子声名咏有台。",
            "怜我岁华相逐老，应将暖律发枯荄。"
        ],
        "title": "次韵通甫至日",
        "id": "df44ea8b-ff24-4381-af15-768b42c23e3a"
    },
    {
        "author": "方一夔",
        "paragraphs": [
            "归途渺渺迫年华，回马如飞不用挝。",
            "遥指荒村沽竹叶，独行残月看梅花。",
            "不嫌问路征夫冷，颇讶迎门穉子譁。",
            "为报江边羁客道，投林莫作后栖鸦。"
        ],
        "title": "别通甫",
        "id": "ceebda30-b499-4a85-86f8-4cac8df1e9e4"
    },
    {
        "author": "方一夔",
        "paragraphs": [
            "白首青灯滞一乡，不将迟暮照韶光。",
            "经风魏紫埋倾国，破晓离黄殒折杨。",
            "老去功名随梦断，别来云水隔天长。",
            "此生聚散何时了，定计归锄五亩荒。"
        ],
        "title": "春归杂兴三首  其一",
        "id": "737a3f40-8881-45f1-b6c0-16a92a274759"
    },
    {
        "author": "方一夔",
        "paragraphs": [
            "双丸不肯驻颓光，宇宙悠悠万物长。",
            "寂寞饯春风雨里，笑歌赌命绮罗乡。",
            "破衾自卧三椽月，枯砚犹耕万卷庄。",
            "未脱书生穷口债，向人时复说文章。"
        ],
        "title": "春归杂兴三首  其二",
        "id": "25fe6dd2-871e-45fe-b475-015971c96afb"
    },
    {
        "author": "方一夔",
        "paragraphs": [
            "东皇歌阕祖青宫，借我𨦟旗并送穷。",
            "茧栗润含萌竹露，枪旗香过焙茶风。",
            "花残来岁须重发，日却何时定再中。",
            "惆怅浮踪底处所，梦随飞絮故园东。"
        ],
        "title": "春归杂兴三首  其三",
        "id": "3545a644-b606-4e4a-8950-4d789af07e43"
    },
    {
        "author": "方一夔",
        "paragraphs": [
            "晚节归来绿野堂，传家衣钵付诸郎。",
            "喜存千载古罍洗，初听九苞雏凤凰。",
            "春蚤桐枝新濯秀，日长棣萼賸流芳。",
            "公家好事联翩在，首寄诗篇写弄璋。"
        ],
        "title": "贺山房先生得孙",
        "id": "bf2ef6ae-33da-4847-b16f-9ab4d25708da"
    },
    {
        "author": "方一夔",
        "paragraphs": [
            "星聚何曾奏少微，浮萍桂海偶相随。",
            "掺袪东阁吟梅处，眵目寒窗点易时。",
            "自叹两翁余口业，悬知千载有心期。",
            "啼猿唳鹤初无事，怕有行人怪说诗。"
        ],
        "title": "次韵沃梅泉见寄咏稼隠相过之乐并督作诗  其一",
        "id": "d7a276eb-37b2-487a-b04d-278485f6a7a3"
    },
    {
        "author": "方一夔",
        "paragraphs": [
            "梅压沧浪密复疎，临流几度濯緌絇。",
            "侯封富贵归千首，身计行装挂一壶。",
            "文饮暂教吾辈共，骚坛谁道我军孤。",
            "汾亭洗尽筝琵耳，重理丝桐絙老梧。"
        ],
        "title": "次韵沃梅泉见寄咏稼隠相过之乐并督作诗  其二",
        "id": "79de3f1d-c06b-414c-854d-56ded97e3ecc"
    },
    {
        "author": "方一夔",
        "paragraphs": [
            "自怜数米续晨炊，饥火空时万想虚。",
            "富贵由来如梦鹿，江湖是处可羹鱼。",
            "风轮岁月催人老，水镜襟怀与世殊。",
            "书信柴胡俱不到，空惭多病马相如。"
        ],
        "title": "次对稼隠病后见寄",
        "id": "12b304a6-a59e-46c3-b1bc-689ab3612c71"
    },
    {
        "author": "方一夔",
        "paragraphs": [
            "夏来樊圃隔阴晴，谁与天工管不平。",
            "一窟蛟龙时作怪，千年草木偶成精。",
            "政疑沙界熬焦釜，未倒银河洗太清。",
            "谁是苍生霖雨手，普将禹甸酿西成。"
        ],
        "title": "苦热五首  其一",
        "id": "1d32ab2c-f042-49b7-808a-5ab81e464146"
    },
    {
        "author": "方一夔",
        "paragraphs": [
            "绛节彤幢御火精，世间那是水晶城。",
            "醉横蕲竹愁重醒，睡落齐纨惜屡惊。",
            "家口飞蚊儿女语，乡心过雁弟兄情。",
            "更阑谁撼千章木，悮作连牀夜雨声。"
        ],
        "title": "苦热五首  其二",
        "id": "0dadfa25-7904-4948-b170-56a844bb659b"
    },
    {
        "author": "方一夔",
        "paragraphs": [
            "午醉醒来濯碧泉，水亭况是晚凉天。",
            "横眠莲叶半晞发，静对杨枝双袒肩。",
            "蹇蝘声干林更静，碧梧阴转月初圆。",
            "茶瓯更试纤纤手，不仗清风送玉川。"
        ],
        "title": "苦热五首  其三",
        "id": "161cfb73-1379-4b2d-83db-7ae435364dcd"
    },
    {
        "author": "方一夔",
        "paragraphs": [
            "六龙无计驻双丸，壮志摧颓似倒澜。",
            "万里不成游客梦，半生祇办腐儒餐。",
            "谁怜打草衰麻答，不羨画松杨契丹。",
            "世上纷纷夸秃发，到头那肯着南冠。"
        ],
        "title": "苦热五首  其四",
        "id": "402f9dc8-c8d2-4607-8ec3-905ef67573b2"
    },
    {
        "author": "方一夔",
        "paragraphs": [
            "六月红云不肯移，清心自合胜炎曦。",
            "云根斲药移松骨，石罅分泉插木皮。",
            "未用冰蚕来海峤，坐看冻蚁走蛾眉。",
            "人间寒暑相催迫，待寄东溪万缕丝。"
        ],
        "title": "苦热五首  其五",
        "id": "284e2470-4f4b-4541-a7b7-ba54a048440f"
    },
    {
        "author": "方一夔",
        "paragraphs": [
            "服食生平屑辟邪，死埋金粟或金沙。",
            "忽惊秋骨开成雪，谁遣香魂化作花。",
            "云外孤芳吟舞鹫，月中半影匿妖蟇。",
            "先生幽佩乘风去，独向仙堂看织纱。"
        ],
        "title": "桂花",
        "id": "09fb3520-da1e-44ca-8da4-bcc5d5a5ac06"
    },
    {
        "author": "方一夔",
        "paragraphs": [
            "残云点点四飞扬，万里离人共此光。",
            "谁铸水银悬绛阙，独留姹女捣玄霜。",
            "窟中蟾兔双灰劫，影底山河几战场。",
            "欲驻颓晖无意计，何人楼角韵伊凉。"
        ],
        "title": "夜坐月下",
        "id": "95ccaa67-5b99-4e8c-961b-e779c4be07f4"
    },
    {
        "author": "方一夔",
        "paragraphs": [
            "万舸浮江互荡磨，一番蛟鳄战盘涡。",
            "中天日月悲分影，对局英雄付逝波。",
            "形胜空传二赤壁，文章谁肯百东坡。",
            "荆州风景今何似，秋夜时闻窈窕歌。"
        ],
        "title": "读赤壁赋",
        "id": "abec42b0-19d2-465b-9344-ef07afb96d19"
    },
    {
        "author": "方一夔",
        "paragraphs": [
            "衰草含烟木叶黄，空城摇落客思乡。",
            "雁高孤月临空塞，鱼退残星过曲梁。",
            "醉眼昏花迷野马，帖书戏草掣风樯。",
            "闲来更试丝纶手，新钓江鲈一尺长。"
        ],
        "title": "杂兴",
        "id": "35ac2395-204e-4c86-948d-1ed4a1e10446"
    },
    {
        "author": "方一夔",
        "paragraphs": [
            "依稀风景小羌村，不欠东屯稻菽园。",
            "阿魏捣香风送响，雕胡擘玉水开痕。",
            "招邀紫翠山当座，摽拨红黄菊上盆。",
            "世上去来俱是客，随风吹送梦归魂。"
        ],
        "title": "晚眺二首  其一",
        "id": "9dfb30fc-6980-4239-ba3d-44c669d45137"
    },
    {
        "author": "方一夔",
        "paragraphs": [
            "隔江斗入白云村，分我闲云伴绮园。",
            "月鹊自惊翻舞影，露虫相吊洗啼痕。",
            "穷通蜍玉横书案，得失枭卢转采盆。",
            "可惜牀头枕客道，萧萧奔马醒吟魂。"
        ],
        "title": "晚眺二首  其二",
        "id": "759462f8-457f-461f-9bcf-05d4c23d777e"
    },
    {
        "author": "方一夔",
        "paragraphs": [
            "夜雨连床忆旧时，鳞鸿难寄故人诗。",
            "怜君不察抱心久，写我何如问信迟。",
            "两地云萍无定迹，一庭风月不分岐。",
            "寸衣换得天吴锦，岂是骚盟一字师。"
        ],
        "title": "次韵王蒙泉见寄并和鄙作",
        "id": "fe4af855-e4bb-4a0d-abbf-bfe69450bd5a"
    },
    {
        "author": "方一夔",
        "paragraphs": [
            "不入萎红烂紫场，萧然清苦凛风霜。",
            "客中衰鬓随秋老，篱下寒枝似旧香。",
            "千载有陶期汗漫，几人后屈话凄凉。",
            "每愁摇落知谁在，只有黄花守死黄。"
        ],
        "title": "菊花",
        "id": "298e909b-b824-40c6-8ec2-00d2273c247a"
    },
    {
        "author": "方一夔",
        "paragraphs": [
            "忆昔相逢霜露寒，再三与我返乡关。",
            "溪行散乱飞蓬鬓，旅泊凄凉落日颜。",
            "活计独传鸿宝苑，清游重上鹿门山。",
            "崇朝触石需滂沛，笑我闲云苦未闲。"
        ],
        "title": "寄何稼隠",
        "id": "169af675-6fc2-4fd6-908d-acb664e8316f"
    },
    {
        "author": "方一夔",
        "paragraphs": [
            "结缘无成谩学书，倦飞犹自拣庭梧。",
            "不离文字添衰鬓，已外声名谢壮图。",
            "伯畧莫教累恩泽，儒诗何事污裙襦。",
            "从今便觉高擡眼，不要奄奄学志蝓。"
        ],
        "title": "偶作",
        "id": "165ef324-572e-4530-8be8-c9665b67c092"
    },
    {
        "author": "方一夔",
        "paragraphs": [
            "谩道萍踪日夜浮，自惭迟钝恋菟裘。",
            "圣传杯里兰亭帖，婢熟山中笠泽秋。",
            "有信付将来去燕，无心寄与没浮鸥。",
            "去年曾记梅花下，细雨离魂阻胜游。"
        ],
        "title": "次韵沃梅泉见寄并见和鄙韵  其一",
        "id": "fd475930-6b81-4b51-a5aa-b9b03049fe62"
    },
    {
        "author": "方一夔",
        "paragraphs": [
            "散仙自在步如飞，络脑黄金不受羁。",
            "篱菊清香须把酒，京尘红涨不缁衣。",
            "倚楼看剑浮名逼，闭户寻诗过客稀。",
            "水击枪榆俱有得，不妨着我子陵矶。"
        ],
        "title": "次韵沃梅泉见寄并见和鄙韵  其二",
        "id": "43a03ae0-1279-4bd8-a5dd-8f0a369f41f1"
    },
    {
        "author": "方一夔",
        "paragraphs": [
            "九地穷阴迸穉阳，万家起早拜迎长。",
            "梅将暖信迎青帝，橘子真心服后皇。",
            "耳药肯涂银盒雪，牙硝自踏板桥霜。",
            "诗情只会如工部，至日年年客异乡。"
        ],
        "title": "至日",
        "id": "9160bd13-2428-468d-b1df-77d7222ad02f"
    },
    {
        "author": "方一夔",
        "paragraphs": [
            "千峯苍翠拥城楼，着我宗英七里洲。",
            "昔日松楸相伴住，暮年湖海未归休。",
            "咏诗遥认穷司马，骑竹争迎旧细侯。",
            "莫为梅花长挽却，好将绳削订由求。"
        ],
        "title": "和府尹虚谷先生和徐子英韵并寄徐子英  其一",
        "id": "df1a01be-49b2-477a-a21d-04c2fc91716e"
    },
    {
        "author": "方一夔",
        "paragraphs": [
            "袖手阑干独倚楼，暂舒倦眼对沧洲。",
            "云山劝我闲方住，声利萦人懒即休。",
            "后世岂无青史笔，浮生那欠赤泉侯。",
            "巖幽得似铜駞陌，粟饭藜羹却易求。"
        ],
        "title": "和府尹虚谷先生和徐子英韵并寄徐子英  其二",
        "id": "cfe607b9-1856-462b-a032-fc3e7584c0ee"
    },
    {
        "author": "方一夔",
        "paragraphs": [
            "无数青山对坐衙，读书林下静无譁。",
            "如今风景那须说，坊郭无民吏数家。"
        ],
        "title": "兵革后初出邑郭",
        "id": "ec20df1a-d222-4b0a-a4b8-86b9c0b12880"
    },
    {
        "author": "方一夔",
        "paragraphs": [
            "山下灯龛挂纸钱，水杨墩上草芊绵。",
            "高人不要金丸用，买得三吴八十年。"
        ],
        "title": "钱王守凫墩在临安道左",
        "id": "cf5a154f-1400-477f-bd0c-60deed0a18cf"
    },
    {
        "author": "方一夔",
        "paragraphs": [
            "霜月娟娟午夜寒，酒酣来此凭阑干。",
            "满枝艳色惊愁眼，宣主当年唾未干。"
        ],
        "title": "红梅",
        "id": "cb645995-9931-4169-a227-58fdd9c02146"
    },
    {
        "author": "方一夔",
        "paragraphs": [
            "芳菲桃李雨新肥，绯绿园林露已凄。",
            "自道好来还好去，到头总是涴尘泥。"
        ],
        "title": "世言有问脩短之数于希夷者曰好来好去因观落叶有感前语",
        "id": "e73939df-9d5d-4830-b4db-6c9abcfcd529"
    },
    {
        "author": "方一夔",
        "paragraphs": [
            "石峯叠叠小桥西，昔日人家桃李蹊。",
            "无限欢娱俱寂寞，珠玑锋镝逐春犂。"
        ],
        "title": "震泽市",
        "id": "ca24d8d9-aedb-4e6a-956b-e598bd0ffd1d"
    },
    {
        "author": "方一夔",
        "paragraphs": [
            "迁史驰驱纵复横，不烦绳削自天成。",
            "后来纵欲修良史，法度森严敢变更。"
        ],
        "title": "夜坐评史 史记",
        "id": "4c37a04d-e997-4535-a7ef-79e2e310fe07"
    },
    {
        "author": "方一夔",
        "paragraphs": [
            "班固师迁亦步趋，末容后进造庭隅。",
            "半生描摸龙门像，虽乏精神貌却腴。"
        ],
        "title": "夜坐评史 西汉书",
        "id": "6f5667aa-bd7c-4b51-807a-f67e4159fc03"
    },
    {
        "author": "方一夔",
        "paragraphs": [
            "羨渠二子着先鞭，未把文章许范传。",
            "远出孟坚畦迳下，谩夸笔势舞翩翩。"
        ],
        "title": "夜坐评史 东汉书",
        "id": "4624cb41-2202-4c23-be4b-3774ccb58ab1"
    },
    {
        "author": "方一夔",
        "paragraphs": [
            "韩老文章不减迁，中山一传更增妍。",
            "如何实录二三卷，气薾言卑不类前。"
        ],
        "title": "夜坐评史 顺宗实录",
        "id": "d7b87f5d-be9e-475b-a918-73103672b178"
    },
    {
        "author": "方一夔",
        "paragraphs": [
            "自许精严独有欧，庸奴班马法春秋。",
            "文章虽到精神露，殆与二书争一筹。"
        ],
        "title": "夜坐评史 五代史",
        "id": "dc78e1b9-0426-47c4-8858-b5d35ef59a13"
    },
    {
        "author": "方一夔",
        "paragraphs": [
            "佣耕陈胜假为鬼，烂斧王乔诈得仙。",
            "若见渊明为我道，并从金母乞长年。"
        ],
        "title": "客有善谈谑者曰䲡鲇鱼龟皆水族也一日聚议谒河伯求职事䲡先去河伯授以右相鲇鱼次之授以左相龟行迟欲以翰林处之龟不愿曰好官二子俱做但愿河伯注长寿看二子做到何处其言虽谑可为发一笑也谩记其事",
        "id": "bb0202a2-76db-4bd5-b14b-b79f67dded49"
    },
    {
        "author": "方一夔",
        "paragraphs": [
            "怀清台废娇娥怨，醉白堂空过客愁。",
            "若向此时回首看，生平富贵一齐休。"
        ],
        "title": "富贵",
        "id": "6111c9fc-c593-4616-9a5d-eb87a6db2ea6"
    },
    {
        "author": "方一夔",
        "paragraphs": [
            "层层楼阁锁娇鬟，要伴朝云出远山。",
            "紫府神仙行世上，深宫妃媵落人间。"
        ],
        "title": "读刘阮事用元微之韵",
        "id": "34635d68-a4bf-4cba-a9e8-810e877a0fe3"
    },
    {
        "author": "方一夔",
        "paragraphs": [
            "扬子江头水几篙，匆匆思梦越波涛。",
            "征人无信西风起，落叶满庭虫夜号。"
        ],
        "title": "商妇",
        "id": "05ce3375-077f-4f5e-8fc2-fec15d54545d"
    },
    {
        "author": "方一夔",
        "paragraphs": [
            "去岁辞家戍陇西，玉关消息渺天涯。",
            "深秋别恨向谁诉，挂壁空靴生网丝。"
        ],
        "title": "戍妇",
        "id": "6a50335b-6311-404f-8212-c2c1dd7c9c91"
    },
    {
        "author": "方一夔",
        "paragraphs": [
            "死称柳水柳侯庙，老守扬州扬子津。",
            "莫计当时同党籍，一般诗句一般人。"
        ],
        "title": "夜读刘梦得别夔州官吏诗遂赋一绝",
        "id": "609da5ef-9452-44af-ae07-dfcf5ef5ec1c"
    },
    {
        "author": "方一夔",
        "paragraphs": [
            "出猎将军夜打围，剑头吹火割鲜肥。",
            "山林尽有逃生处，自是惊麏触祸机。"
        ],
        "title": "邑郭旅中",
        "id": "e42e11b9-41be-4111-a318-8491754038f3"
    },
    {
        "author": "方一夔",
        "paragraphs": [
            "水程何日到瓜州，谩说儒家冠九流。",
            "已与官船充水手，更从廷尉望山头。"
        ],
        "title": "诸生多以船夫入监房",
        "id": "f574e162-6234-4f36-a8b6-12d277eed3d0"
    },
    {
        "author": "方一夔",
        "paragraphs": [
            "鬼物从来著论无，题门安用换桃符。",
            "呼儿记日开书读，为说濂溪太极图。"
        ],
        "title": "元日",
        "id": "b6b9cfae-626d-49dd-ac62-4667b08cd5a6"
    },
    {
        "author": "方一夔",
        "paragraphs": [
            "杨柳青摇穷袴带，樱桃红滴守宫砂。",
            "春风不解留诗鬓，只解年年媚物华。"
        ],
        "title": "春行口占",
        "id": "44a5ad2b-2680-4c1e-a307-6cde5bc45cf0"
    },
    {
        "author": "方一夔",
        "paragraphs": [
            "少台赐妲怜玄发，马驿诛褒死曲眉。",
            "自古文章多触罪，我当并按北征诗。"
        ],
        "title": "甄夫人杨贵妃",
        "id": "145808cc-389b-4b33-bb1f-f34017030d13"
    },
    {
        "author": "方一夔",
        "paragraphs": [
            "玉树歌残月上弓，谁将白刃斩春风。",
            "妄言若不惩高叟，断案如何服太公。"
        ],
        "title": "张丽华",
        "id": "00b02495-e60d-40ed-890d-02ba31d1e4ef"
    },
    {
        "author": "方一夔",
        "paragraphs": [
            "我是卿家老寡妻，哭卿墓下草凄凄。",
            "纸钱乱挂浇残酒，人去黄昏鸦正啼。"
        ],
        "title": "寒食上冢",
        "id": "4360867e-abd9-47be-a257-76c499fde9aa"
    },
    {
        "author": "方一夔",
        "paragraphs": [
            "晌午鸦鸦响踏车，那边丛薄有人家。",
            "老农歇热藤阴下，一树冬青落细花。"
        ],
        "title": "田家",
        "id": "1a85d086-7814-40be-a0d7-bd1fb91aa9e5"
    },
    {
        "author": "方一夔",
        "paragraphs": [
            "篱边初未见黄花，满眼青山故国赊。",
            "午醉醒来人正远，悠悠落日独思家。"
        ],
        "title": "九日酒罢独坐有怀",
        "id": "2cfe972d-d498-40a5-bccd-f0bf47211643"
    },
    {
        "author": "方一夔",
        "paragraphs": [
            "不识梅花不识诗，空将色相较铢锱。",
            "美人立尽黄昏月，细看枝枯叶脱时。"
        ],
        "title": "梅花五绝  其一",
        "id": "9192ca5a-6577-489c-a69a-7bfad1b869e8"
    },
    {
        "author": "方一夔",
        "paragraphs": [
            "一日微阳积一分，看看积得一阳成。",
            "夜来迸出梅花里，天地初心只是生。"
        ],
        "title": "梅花五绝  其二",
        "id": "943660fe-0a56-406a-9727-e0fdf6b45ee8"
    },
    {
        "author": "方一夔",
        "paragraphs": [
            "罗浮仙子月中归，三叠谁歌绝妙辞。",
            "便是梅花难着笔，老逋只有七分诗。"
        ],
        "title": "梅花五绝  其三",
        "id": "d69f58cf-c176-4baa-b782-0f9d9e2090fc"
    },
    {
        "author": "方一夔",
        "paragraphs": [
            "风味酸寒冰齿牙，谁知烟雨送诗家。",
            "删前不是无题品，未有文章说到花。"
        ],
        "title": "梅花五绝  其四",
        "id": "bd658fe8-d800-47f7-8d1a-ef9a575c1c71"
    },
    {
        "author": "方一夔",
        "paragraphs": [
            "白鹤峯头着缟衣，醉骑鹤去几时归。",
            "蛮诗数首传谁相，写出杭州玉雪妃。"
        ],
        "title": "梅花五绝  其五",
        "id": "32aaf126-a530-4edf-9ff2-ec780544b501"
    },
    {
        "author": "方一夔",
        "paragraphs": [
            "曾记来时割伏雌，相思头绪乱如丝。",
            "自怜春尽腰肢瘦，更向庭前插柳枝。"
        ],
        "title": "插柳",
        "id": "c8053c5d-3fd6-487b-82e1-d2f189f6e733"
    },
    {
        "author": "方一夔",
        "paragraphs": [
            "十里红裙间绿衣，西风吹乱碧参差。",
            "佳人日暮秋裳薄，怕有天霜磬折时。"
        ],
        "title": "秋花十咏 莲花",
        "id": "bf4cc363-6667-4853-b19a-26b488389e40"
    },
    {
        "author": "方一夔",
        "paragraphs": [
            "仙府分根饱月光，百车金粟撒瑶房。",
            "夜来东壁西风劲，三万牙签字字香。"
        ],
        "title": "秋花十咏 桂花",
        "id": "055db964-633f-49c1-9c50-0490df7757bd"
    },
    {
        "author": "方一夔",
        "paragraphs": [
            "一串金铺簇碧丛，野田高下状童童。",
            "凭君洗我读书眼，收入公门药笼中。"
        ],
        "title": "秋花十咏 旋覆花",
        "id": "95f8b2fa-0b4f-462a-a6cc-8e13d793e057"
    },
    {
        "author": "方一夔",
        "paragraphs": [
            "似是根株食辣虫，知君苦梗老霜风。",
            "功名莫道全无意，火气腾腾浮面红。"
        ],
        "title": "秋花十咏 蓼花",
        "id": "70854941-829c-4149-8f4a-3c32e6c24534"
    },
    {
        "author": "方一夔",
        "paragraphs": [
            "风急从衡木叶飞，寒花摇曳水中低。",
            "褰裳不采空归去，谁识江南季女饥。"
        ],
        "title": "秋花十咏 苹花",
        "id": "2973d1dd-5729-4582-9d26-8210adc3f546"
    },
    {
        "author": "方一夔",
        "paragraphs": [
            "步马西风冠切云，欲从九畹问秋芬。",
            "自原未死香都变，老尽山人况识君。"
        ],
        "title": "秋花十咏 兰花",
        "id": "61dfccf8-8b13-48b9-99e4-0010e7602263"
    },
    {
        "author": "方一夔",
        "paragraphs": [
            "篱下花逢少酒钱，何如潭上酌芳泉。",
            "颓龄此去凭料理，四百添书甲子年。"
        ],
        "title": "秋花十咏 菊花",
        "id": "4dbc0d94-06d8-40b5-9cc7-6ac712025481"
    },
    {
        "author": "方一夔",
        "paragraphs": [
            "河鼓无灵帝遣来，野篱竹屋手亲栽。",
            "仙姑咳唾随风去，染作琉璃八角杯。"
        ],
        "title": "秋花十咏 牵牛花",
        "id": "1052bb28-64b6-49e8-8795-30be715797b7"
    },
    {
        "author": "方一夔",
        "paragraphs": [
            "露冷霜清日已凄，淡粧素服满前溪。",
            "涉江一段荒凉意，弱国孤臣寒士妻。"
        ],
        "title": "秋花十咏 芙蓉花",
        "id": "4f8292c6-6c6e-4a40-9e08-f6ae78f7b0e2"
    },
    {
        "author": "方一夔",
        "paragraphs": [
            "寒芦飒飒响风沙，直待秋来雁作家。",
            "夜擘饥翎搏未起，一汀撩乱雪飞花。"
        ],
        "title": "秋花十咏 芦花",
        "id": "32144df3-bc9e-47b8-a7dd-a81082b18a5b"
    },
    {
        "author": "方一夔",
        "paragraphs": [
            "月色横窗涌烂银，空房独卧悄无邻。",
            "五更记梦浑无数，半是还家半故人。"
        ],
        "title": "寄洪复翁",
        "id": "2bd67dd2-1965-4626-8a43-64c47eea8038"
    },
    {
        "author": "方一夔",
        "paragraphs": [
            "辞家泊水几番秋，流浪天南海角头。",
            "此去千鹅三万里，凭君马上寄离愁。"
        ],
        "title": "征人怨  其一",
        "id": "b9cb31f1-2511-45ac-8c73-aa55fb125543"
    },
    {
        "author": "方一夔",
        "paragraphs": [
            "前年赴急合梁山，一岁征行一岁还。",
            "待到故乡能几月，明朝又出雁门关。"
        ],
        "title": "征人怨  其二",
        "id": "c01c851b-2089-4487-982c-eb06bad9a56a"
    },
    {
        "author": "方一夔",
        "paragraphs": [
            "松下相逢雪雨乖，人生何必泥形骸。",
            "竹篱一醉休惆怅，只么神交自是佳。"
        ],
        "title": "续梅花七绝  其一",
        "id": "e06a4bfd-4d44-4982-a237-9b25a4260aba"
    },
    {
        "author": "方一夔",
        "paragraphs": [
            "褪粉残粧对镜慵，楚踪秦迹恨匆匆。",
            "芳心不被春风折，谁揉香肌满籍红。"
        ],
        "title": "续梅花七绝  其二",
        "id": "90e78e08-917d-4b80-b644-622e183f3bb8"
    },
    {
        "author": "方一夔",
        "paragraphs": [
            "欲洗年年堕谪心，仙人空返白云岑。",
            "飞花欲落频回首，老去风情尚不禁。"
        ],
        "title": "续梅花七绝  其三",
        "id": "9be58a25-5be5-4878-9b88-7e7c200d6a31"
    },
    {
        "author": "方一夔",
        "paragraphs": [
            "寂寞幽香圣得知，醉来树下酹冰肌。",
            "更须呼我碧花唾，听唱新翻一剪词。"
        ],
        "title": "续梅花七绝  其四",
        "id": "9cdf6786-1f55-4dd2-9b74-640fcbf9eb28"
    },
    {
        "author": "方一夔",
        "paragraphs": [
            "只在溪桥野屋边，霜饕雪虐不能干。",
            "可人风韵元萧散，莫道花仙骨相寒。"
        ],
        "title": "续梅花七绝  其五",
        "id": "7baa9758-ecaa-4eaa-8ab7-baa27b9d7a59"
    },
    {
        "author": "方一夔",
        "paragraphs": [
            "约束寒梅作主张，此花解事助凄凉。",
            "暗香月下熏诗骨，怪见吟来句句香。"
        ],
        "title": "续梅花七绝  其六",
        "id": "ca0b9cef-f55d-40d1-a5fa-d338fd121415"
    },
    {
        "author": "方一夔",
        "paragraphs": [
            "屐痕印雪不粘尘，去采南枝茧栗春。",
            "待得杏桃蹊树下，我家风味已生仁。"
        ],
        "title": "续梅花七绝  其七",
        "id": "b405a81f-40c7-4cf2-b17f-e478bcb9afb7"
    },
    {
        "author": "方一夔",
        "paragraphs": [
            "葛仙溪上一株梅，我到家时花正开。",
            "后夜月明风露冷，横枝休遣上窗来。"
        ],
        "title": "别梅二首  其一",
        "id": "b44dd28e-2dc1-4834-b8c1-428d58b2b185"
    },
    {
        "author": "方一夔",
        "paragraphs": [
            "风韵清高不受尘，冰为肌骨玉为神。",
            "一生谩记吴姬面，不是人间婉媚人。"
        ],
        "title": "别梅二首  其二",
        "id": "939b58b5-81f6-4ad7-8e9b-4609c2559400"
    },
    {
        "author": "方一夔",
        "paragraphs": [
            "飞凤翩翩下九阍，先生出处重斯文。",
            "不将钟鼎易朱绂，要老桐山守白云。",
            "处士一生纯是晋，逸民千古尚为殷。",
            "皇家恩意如天大，定把三峰乞与君。"
        ],
        "title": "贺方逢辰得宣命",
        "id": "bb66fb87-6e55-4fd0-8264-0b4a396cdde0"
    },
    {
        "author": "方一夔",
        "paragraphs": [
            "剥尽皮毛见本真，此中无古亦无今。",
            "等闲窗外东风软，露出先天一片心。"
        ],
        "title": "咏芭蕉",
        "id": "8745ac25-f063-443e-ab52-87ce54501fd9"
    },
    {
        "author": "方一夔",
        "paragraphs": [
            "安车束帛此招贤，梦冷冬窝又百年。",
            "已自无人守坟墓，空令过客问山川。",
            "时方大用文公学，士亦深排陆子禅。",
            "回首蜀天清不尽，临风三酹一萧然。"
        ],
        "title": "谒融堂墓",
        "id": "ac7e2916-ebc1-48b0-8274-481b6d80429e"
    },
    {
        "author": "胡次焱",
        "paragraphs": [
            "跨海虹霓浸不收，植楹鲵背耸于楼。",
            "直通两岸东西路，横截一溪上下流。",
            "网罗学士唐天子，管领英雄张状头。",
            "醉墨淋漓题柱上，与君从此步瀛洲。"
        ],
        "title": "步瀛桥乐章",
        "id": "d3368e89-81f3-45e6-80cb-12ce749d460b"
    },
    {
        "author": "胡次焱",
        "paragraphs": [
            "仙子王僚上九天，山中遗迹尚依然。",
            "药炉云冷灰无火，丹井松阴地有泉。",
            "虫篆碑文传万古，鹤鸣华表动千年。",
            "我来吊古空惆怅，尘世茫茫几变迁。"
        ],
        "title": "题观壁诗",
        "id": "9afc783e-ee48-4997-b00b-c845974780da"
    },
    {
        "author": "胡次焱",
        "paragraphs": [
            "草衣路室夜偏长，起问征途趁早凉。",
            "藜杖对星占曙色，芒鞋踏月涴秋光。",
            "栎阴羃砌疑浇墨，桂露滴人如餽浆。",
            "山鬼似嫌天欲晓，故嘘岚气扼朝旸。"
        ],
        "title": "秋日早行",
        "id": "b5c64900-8037-40ef-87dc-88eb0d8c61a5"
    },
    {
        "author": "胡次焱",
        "paragraphs": [
            "媒问嫠，汝何伤。",
            "汝为闺秀时，辛苦事蚕桑。",
            "僴瑟顺为正，婉娩礼自将。",
            "笥中有练裙，衣上无明珰。",
            "贫女古难嫁，卖犬办资装。",
            "中年得夫壻，憧憧拜姑嫜。",
            "肃容采苹藻，洗手供羹汤。",
            "良人正少年，相期家道昌。",
            "良缘天所妬，夫壻奄云亡。",
            "自从夫壻亡，十年守空房。",
            "素帷代锦帱，苫席易牙牀。",
            "孤眠耿夜半，单立黯昏黄。",
            "茕茕影徘徊，鞅鞅情彷徨。",
            "皓月照枕衾，暴雨颓垣墙。",
            "独寤谁呼唤，独语谁交相。",
            "如凌空失翼，如涉川无梁。",
            "嫠来吾语汝，琴瑟贵更张。",
            "汝箧既单薄，汝门复凄凉。",
            "汝寒何以衣，汝饥何以粮。",
            "纺绩终难给，舂汲劳欲僵。",
            "死者不复起，生者宜自详。",
            "邻有美丈夫，颙颙更昂昂。",
            "牛羊量用谷，金玉堆满堂。",
            "画梁青琐闼，珠帘毹氍厢。",
            "琱户金弹丸，宝鞍青丝缰。",
            "旌旗明晚霞，剑戟磨秋霜。",
            "奴隶厌绮纨，犬猫弃餦餭。",
            "门下粲珠履，庭前沸笙簧。",
            "出则专城居，入则侍明光。",
            "一呼千夫诺，一指万夫张。",
            "一笑生羽翼，一怒起锋芒。",
            "吾慕昔蹇修，与汝解佩纕。",
            "以此窈窕妇，配彼组绘郎。",
            "花树戏蛱蝶，莲浦浴鸳鸯。",
            "无烦赋藕花，且喜华枯杨。",
            "何妨鸾舞镜，应彼凤求凰。",
            "人无百岁人，倏忽如风狂。",
            "莫将泡影身，徒置冰炭场。",
            "死后留名节，身朽魂茫茫。",
            "生前受富贵，志得意洋洋。",
            "人生行乐尔，二者试裁量。",
            "蔬食不日给，孰与饫膏粱。",
            "荆钗不自谋，孰与云霞裳。",
            "年滔滔不反，貌骎骎已苍。",
            "败棋须换局，作戏且逢场。",
            "文君慕相如，恢女唤江郎。",
            "有发可重结，有耳何自戕。",
            "试问东夷子，何如声伯孃。",
            "信书不如无，未必有共姜。",
            "鬼妻变人妇，毋作老死孀。"
        ],
        "title": "媒问嫠",
        "id": "d0fcf40b-bb18-4956-ad1d-d276df252b4e"
    },
    {
        "author": "胡次焱",
        "paragraphs": [
            "嫠答媒，妾自怜。",
            "妾家贫如洗，妾貌粧不妍。",
            "中年方择配，幸逢夫婿贤。",
            "蓝桥疑仙会，红叶开良缘。",
            "俯以奉箕箒，仰焉供豆笾。",
            "粤从定六礼，稳图偕百年。",
            "讵疑有家愿，倏罹中道捐。",
            "城崩哭呦呦，竹斑泪溅溅。",
            "空房照明月，幽陇凄寒烟。",
            "禽鸟喧墓门，魄降魂翩翩。",
            "蛜蝛满窗户，心结目涓涓。",
            "寮室昔华屋，埋玉今荒阡。",
            "恨不即同穴，何忍续断絃。",
            "翻思合{丞一=巴}初，参透老婆禅。",
            "如鱼水游泳，如茑萝缠绵。",
            "奈何生死阔，泛泛水中船。",
            "绸缪为夫妇，反覆如市廛。",
            "徒贻杨华丑，宁免柳絮颠。",
            "妾颇亲笔砚，亦尝阅简编。",
            "女不践二庭，妇不再移天。",
            "陶婴寡鹄吟，卫妻孤燕篇。",
            "或刑耳自誓，或断发自全。",
            "或劓鼻偃蹇，或毁面迍邅。",
            "吾足幸可刖，吾臂不可牵。",
            "卓卓节操立，表表凤孤鶱。",
            "藐兹未亡人，有意奉周全。",
            "媒虽悯妾寡，媒适重妾愆。",
            "妾命春叶薄，妾心顽石坚。",
            "栖栖谋尺布，岂不羨罽毡。",
            "皇皇图斗粟，岂不思荤羶。",
            "胝手任舂汲，孰与奴婢千。",
            "鞠躬跧衡茅，孰与疏绮便。",
            "枯荄欣回春，缺月喜再圆。",
            "世谁不乐此，妾意独不然。",
            "理义自有闲，物欲常无厌。",
            "三少秽难洗，五嫁丑莫镌。",
            "浮荣瞥似电，遗臭流如川。",
            "媒言颇喋喋，媒意遽拳拳。",
            "之死矢靡他，斯言当真诠。",
            "文姬殊妖媚，易安亦婵娟。",
            "失身再事人，彤管无取焉。",
            "节义日以颓，文章何足诠。",
            "王母有差事，青鸟信频传。",
            "毋乃堕人欲，反以污天仙。",
            "嫦娥岂不嫁，空抱老金蟾。",
            "所以广寒宫，万古清鉴悬。",
            "宁贫任劳鹿，宁贱受磨研。",
            "宁冻如寒蝇，宁饿如饥鸢。",
            "终不以快乐，而易此忧煎。",
            "井底水不波，山头石不迁。",
            "再拜谢媒妁，归来双泪涟。",
            "十袭藏破镜，他年会黄泉。"
        ],
        "title": "嫠答媒",
        "id": "d2398f0e-0137-4f7e-b6ac-dd201e2b335d"
    },
    {
        "author": "赵洪",
        "paragraphs": [
            "隠君家世出梅山，描得清芬满世间。",
            "梅禀正阳全太极，同姓同心不赧颜。"
        ],
        "title": "梅隠君六秩寿",
        "id": "5b58e308-9dc2-4710-ae89-e27c9f624c60"
    },
    {
        "author": "缪万年",
        "paragraphs": [
            "顽矿非铜刚样坚，寒坑才离亟趋炎。",
            "十来槌打随成器，一得人拈却逞鑯。",
            "不怕斧敲惟要入，全凭钻引任教嫌。",
            "休言深处难抽拔，自有羊蹄与铁钳。"
        ],
        "title": "钉诗",
        "id": "ce04f290-a383-43f6-93aa-1da4f0437e68"
    },
    {
        "author": "林千之",
        "paragraphs": [
            "古井谁复汲，古调谁复裁。",
            "玄鹤引清吭，万壑松风哀。",
            "彼美三株树，沆瀣𣂏琼台。",
            "吾宗大小山，正尔期不来。",
            "袖有明月珠，远遗马子才。",
            "江空山亦深，乃肯穿苍苔。",
            "妙悟玄中玄，使我心悠哉。",
            "有墙肩曹刘，无苑延邹枚。",
            "采薇雾失道，钓鼇风折桅。",
            "朔风无重裘，地炉拥寒灰。",
            "两穷相值遇，一笑聊参陪。",
            "白日苦无光，暖律何当回。",
            "持此将安归，令人心胆摧。",
            "吾闻三神山，缥缈连蓬莱。",
            "沧海正清浮，神仙亦崔嵬。",
            "归欤三隽朋，下界空飞埃。"
        ],
        "title": "送马静山寄林晓山兄弟",
        "id": "9eb83eea-43ac-4b10-b1fd-5e7f2cf44150"
    },
    {
        "author": "林千之",
        "paragraphs": [
            "读书避世喧，结庐五云表。",
            "淡薄足生涯，诘曲藏深杳。",
            "仰观红日近，俯视众山小。",
            "沧溟舞澎湃，云气度浩渺。",
            "乔松蔓翠萝，绝壁藏啼鸟。",
            "一派从天来，长练挂木杪。",
            "海鸥忘机智，峒蝶忙飞绕。",
            "亦知山房静，而被俗客扰。",
            "作诗寄殷勤，努力须壮少。",
            "他年腾踏去，蕙帐猿惊晓。"
        ],
        "title": "赠水帘洞黄秀才",
        "id": "1432ed05-488c-4ffa-81d8-488af998165e"
    },
    {
        "author": "林千之",
        "paragraphs": [
            "一片颓园生谷桑，惟余小圃占秋光。",
            "竹篱蔓引牵牛碧，野菜崇生苦藚黄。",
            "抱叶蝉瘖枯树冷，衔花鹿去古台荒。",
            "兴亡往往关天数，搔首踌躇对夕阳。"
        ],
        "title": "塘下",
        "id": "1006639b-903a-4e34-8597-713a910d76ca"
    },
    {
        "author": "罗耕",
        "paragraphs": [
            "赤心端欲赞皇图，鼓瑟那知却好竽。",
            "崇论已闻惊仗马，摅忠宁复忌城狐。",
            "当为天下奇男子，肯学人间小丈夫。",
            "更问澹庵老居士，儋州还似象州无。"
        ],
        "title": "送胡季昭谪象州",
        "id": "5284934f-5f50-43bd-83b4-5097231545cd"
    },
    {
        "author": "平天祐",
        "paragraphs": [
            "悄然人不寐，山馆意何深。",
            "落叶添寒色，幽虫助苦吟。",
            "青灯怜夜永，白发带愁簪。",
            "天末怀良友，音书雁影沉。"
        ],
        "title": "山斋夜坐",
        "id": "5e43de19-5648-4054-9c57-5603d81ef7d3"
    },
    {
        "author": "朱绍远",
        "paragraphs": [
            "生涯幻吹沫，功名鲇上竿。",
            "鱼岂知许事，人意强相干。",
            "春风一鼓荡，芳池生碧澜。",
            "逐队半亩余，乐有江湖宽。",
            "世路无险易，心闲自达观。",
            "悟彼蜗壳涎，空转蛣蜣丸。"
        ],
        "title": "池上作",
        "id": "d2c89ced-62db-453e-bf1b-bc79684058ab"
    },
    {
        "author": "赵必涟",
        "paragraphs": [
            "小桥坐濯足，涧狭水流急。",
            "源头夜雨多，落花漾露湿。"
        ],
        "title": "濯足",
        "id": "12db9660-cb17-4c56-b934-cb8d77c533f5"
    },
    {
        "author": "赵必涟",
        "paragraphs": [
            "一间茅屋傍溪斜，三径荒于靖节家。",
            "但得鹤粮随分足，更须锄月种梅花。"
        ],
        "title": "自题梅花庄",
        "id": "431e9529-459d-42ce-ae5e-be44637a185f"
    },
    {
        "author": "刘济",
        "paragraphs": [
            "庄后庄前千万枝，元方题扁季方诗。",
            "何当把酒对花树，坐到参横月落时。"
        ],
        "title": "题梅花庄",
        "id": "e41ee455-2855-4c1e-9c65-0e2401415eb6"
    },
    {
        "author": "刘汝春",
        "paragraphs": [
            "高台寂寞晚云深，故国山河万里心。",
            "若使当年真凤见，不教春燕亦巢林。"
        ],
        "title": "凤凰台",
        "id": "fb919855-4cba-4358-9d1f-77d00766374c"
    },
    {
        "author": "陈则翁",
        "paragraphs": [
            "在世身如客，余年老一洲。",
            "荒村寒信早，黄叶晚风秋。",
            "水浄见孤影，天空生远愁。",
            "杰然霜下菊，佳色满林丘。"
        ],
        "title": "秋思",
        "id": "b812246b-fff7-48c8-9616-eb8e0909b09f"
    },
    {
        "author": "陈则翁",
        "paragraphs": [
            "貔貅齐拥霍嫖姚，却笑青山说豹韬。",
            "兵马夜行残月下，弓旌寒响朔风高。",
            "壶浆故老愁啼血，野饭将军猛茹毛。",
            "自笑书生随玉帐，也腰刀剑束征袍。"
        ],
        "title": "闽峤军中",
        "id": "4da4cd38-1ba3-48bc-92f5-1506258968ea"
    },
    {
        "author": "释希坦",
        "paragraphs": [
            "藏却胸中万卷书，却来山顶结茅庐。",
            "当时若也羁缰锁，争得高名是世疏。"
        ],
        "title": "题刘世疏庵",
        "id": "e069755b-f551-4c9e-b92f-8a4f7ce36bf3"
    },
    {
        "author": "释希坦",
        "paragraphs": [
            "路转几多曲，山登千万重。",
            "未游走马泽，先看鬭鸡峰。",
            "高树出云耸，寒泉趁石舂。",
            "徜徉因觅句，时复倚青松。"
        ],
        "title": "广化院",
        "id": "ea49a721-4917-465d-84ce-c231846f96da"
    },
    {
        "author": "释希坦",
        "paragraphs": [
            "路入转幽处，浑疑别是天。",
            "虬松虽变化，牛石尚酣眠。",
            "骤过一番雨，鸣飞七布泉。",
            "望中千点雪，白鹭立平田。"
        ],
        "title": "福海院",
        "id": "ee58677b-4b91-4829-8f37-4afc438df5e1"
    },
    {
        "author": "释希坦",
        "paragraphs": [
            "二气分时有此翁，寿年直与太虚同。",
            "想应伛偻千峰上，默笑人间说籛公。"
        ],
        "title": "老人峰",
        "id": "7335e1ab-87af-433d-8ddd-13d82b9a417a"
    },
    {
        "author": "释希坦",
        "paragraphs": [
            "时过九月秋，来作上方游。",
            "林瘦霜凋叶，钟鸣风满楼。",
            "五台新月上，一洞暮云收。",
            "夺利争名者，宁知此地幽。"
        ],
        "title": "五台明智院",
        "id": "abe01a46-0c09-4a99-82b2-e124fb7cc718"
    },
    {
        "author": "释希坦",
        "paragraphs": [
            "踏破苍苔径，幽居在岭巅。",
            "亭台清映月，松竹淡笼烟。",
            "佳客才登席，高僧忽起禅。",
            "呼童急煎茗，新汲白龟泉。"
        ],
        "title": "崇寿院",
        "id": "926a81e7-10c1-4ab3-a01a-012f14c392db"
    },
    {
        "author": "释希坦",
        "paragraphs": [
            "五水奔流会合通，大溪飞过一长虹。",
            "芙蓉面目重重见，多在烟霞变态中。"
        ],
        "title": "曹溪",
        "id": "993f0608-0a50-462b-811b-56eade808f35"
    },
    {
        "author": "释希坦",
        "paragraphs": [
            "阳魂日运金乌髓，阴魄时含玉兔脂。",
            "一旦相交化神水，山中分作两华池。"
        ],
        "title": "华池",
        "id": "df1a225c-2291-4542-bca3-09fae8760658"
    },
    {
        "author": "释希坦",
        "paragraphs": [
            "废兴生死妄安名，山水何曾改旧清。",
            "孰谓堂空人已往，溪声还作读书声。"
        ],
        "title": "李昭象书堂",
        "id": "3257eaec-336b-4acc-bfc0-a77ba58db0a0"
    },
    {
        "author": "释希坦",
        "paragraphs": [
            "偶对丛条巧栉成，动摇徐步寂无声。",
            "仙花不识兴亡事，岂学吴宫响屧行。"
        ],
        "title": "金步摇",
        "id": "24f16e95-bb04-4d0d-bc3f-2b47c3d21032"
    },
    {
        "author": "释希坦",
        "paragraphs": [
            "绿柳含烟烟不消，红花喷火火无烧。",
            "如何焦却婆婆餠，每到春风舌苦饶。"
        ],
        "title": "婆餠焦",
        "id": "ce694c58-9388-45f6-ad63-0573e4234c43"
    },
    {
        "author": "凌嵒",
        "paragraphs": [
            "九峰西峙比昆仑，晋代将军墓尚存。",
            "今日扪萝登绝顶，桑丘麦垄自村村。"
        ],
        "title": "昆山",
        "id": "d9e7abcc-10ff-4e57-b1d7-e6b0bc6adf03"
    },
    {
        "author": "凌嵒",
        "paragraphs": [
            "七峰𡷾崒拥层峦，偃盖孤松石上蟠。",
            "行云白龙何处去，暮云深锁洞门寒。"
        ],
        "title": "横云山",
        "id": "28400ec7-ad7d-4083-9e3d-c03f8c697c20"
    },
    {
        "author": "凌嵒",
        "paragraphs": [
            "六峰乔木锁云根，青接平原数里村。",
            "此处无人来听鹤，海灵山鬼哭黄昏。"
        ],
        "title": "机山",
        "id": "868e4248-835b-43fb-ae6e-0dfe779f9a52"
    },
    {
        "author": "凌嵒",
        "paragraphs": [
            "八峰葱蒨石林幽，给事题诗记胜游。",
            "昨夜僧归钟鼓静，一声鹤唳海天秋。"
        ],
        "title": "干山",
        "id": "1704a99a-c550-471b-ab75-b568d581a026"
    },
    {
        "author": "凌嵒",
        "paragraphs": [
            "四峰孤耸鬰苍苍，新构僧庐傍野塘。",
            "林下雨晴春昼暖，松花薰得白云香。"
        ],
        "title": "细林山",
        "id": "9c77400c-471e-4fc8-8dc4-dc5bc9499ee0"
    },
    {
        "author": "凌嵒",
        "paragraphs": [
            "三峰高远翠光浓，右列仙宫左梵宫。",
            "月落轩空人不见，野花山鸟自春风。"
        ],
        "title": "佘山",
        "id": "b19b2eaa-e9bf-4e71-9c4c-31b0c4131f05"
    },
    {
        "author": "凌嵒",
        "paragraphs": [
            "五峰遥隔水村西，薛老曾来隠翠微。",
            "牧子唱歌樵子笛，贪看明月夜忘归。"
        ],
        "title": "薛山",
        "id": "44528b83-1b8f-4753-a395-073f25da92a1"
    },
    {
        "author": "凌嵒",
        "paragraphs": [
            "一峰云气接蓬莱，白石磷磷护碧苔。",
            "几向凤凰池上望，不知何日凤凰来。"
        ],
        "title": "凤凰山",
        "id": "cc8f1e07-aa67-4307-aeb1-7eefee395872"
    },
    {
        "author": "凌嵒",
        "paragraphs": [
            "三峰藏宝树精神，金碧楼台处处春。",
            "溪上落花流水远，老翁疑是避秦人。"
        ],
        "title": "陆宝山",
        "id": "3f0e5f74-2b2f-41c1-90c1-a00348d77955"
    },
    {
        "author": "叶宋英",
        "paragraphs": [
            "柳香何处春风店，酒醒月明闻杜鹃。"
        ],
        "title": "句",
        "id": "4903946c-7cc9-4c6b-a438-a4a4d4bfba7e"
    },
    {
        "author": "林月香",
        "paragraphs": [
            "楚人一缕垂亡命，尽向秦庭哭得回。"
        ],
        "title": "句  其一",
        "id": "086ea12f-7bc3-4b7c-b22e-1900b88d7e5b"
    },
    {
        "author": "林月香",
        "paragraphs": [
            "六国既亡秦一统，如何却道帝秦非。"
        ],
        "title": "句  其二",
        "id": "f5307cec-e91d-4a4e-b12c-cdb858729a74"
    },
    {
        "author": "林月香",
        "paragraphs": [
            "那知老子痴顽福，曾见官家历五朝。"
        ],
        "title": "句  其三",
        "id": "bf931ab0-9f15-4734-8b3f-e16b55745f13"
    },
    {
        "author": "林月香",
        "paragraphs": [
            "可怜几幅通神画，只入桓玄夹道中。"
        ],
        "title": "句  其四",
        "id": "ab0bfc3b-ce4b-40fe-9586-099b39a7888a"
    },
    {
        "author": "谢钥",
        "paragraphs": [
            "入夜茶瓯苦上眉，眼花摧落石牀棋。",
            "举头却恨天边月，颠倒山河作树枝。"
        ],
        "title": "玩月有感",
        "id": "23961301-057a-49dd-b4e6-d5553ade7471"
    },
    {
        "author": "王应凤",
        "paragraphs": [
            "吉甫清风作诵初，圣门宓子又焉如。",
            "四郊无复容成鹤，一室惟空尘釜鱼。",
            "笙谱由庚乡饮酒，凤来榆次帝征书。",
            "得人自古称嘉政，会见三公命贲庐。"
        ],
        "title": "送袁明府衡任满入都",
        "id": "d470fb41-ce6c-4982-a720-4f6b7297d6ae"
    },
    {
        "author": "赵必瞻",
        "paragraphs": [
            "可惜邯郸梦未成，数闻僧舍木鱼声。",
            "寒鸡有意催人起，早解孤舟晓月行。"
        ],
        "title": "次寒山寺",
        "id": "cde656b7-bfe3-4b24-932d-9a3acdc5ba5f"
    },
    {
        "author": "赵必瞻",
        "paragraphs": [
            "丈夫辞上国，千里为封侯。",
            "志似冲天鹄，身如系缆舟。",
            "终同刘敬返，暂作子卿留。",
            "戈鼓从伊竞，客心岂倦游。"
        ],
        "title": "通问蒙古覊留自述",
        "id": "28710dfe-be7b-4591-aab6-ff55a4de6648"
    },
    {
        "author": "赵必瞻",
        "paragraphs": [
            "生平许国惭无补，化作东风扫虏尘。"
        ],
        "title": "句",
        "id": "ecc66348-c85e-411a-9d3b-42e81e4402e4"
    },
    {
        "author": "俞煜",
        "paragraphs": [
            "万山低伏天柱起，鬰鬰琳宫锁幽邃。",
            "泉声泻入松风寒，山光滴破云根翠。",
            "仙人不归白日暮，箬下还丹已千岁。",
            "天高辽鹤不可呼，梦魂夜落青山外。"
        ],
        "title": "游九锁",
        "id": "a129d135-b4ea-46fc-97f1-16d2b6336e63"
    },
    {
        "author": "邵君美",
        "paragraphs": [
            "习书来自浒黄州，南北相关事可忧。",
            "弓手寨兵差发了，民丁个个是貔貅。"
        ],
        "title": "赵侯保民惠政纪实诗 纪措置夫丁一",
        "id": "72dd5632-a472-4dd1-beab-ae55d7e63e78"
    },
    {
        "author": "邵君美",
        "paragraphs": [
            "官船只只离巴城，邻境如何免得惊。",
            "镇日爱人堂上坐，夜更朝鼓转分明。"
        ],
        "title": "赵侯保民惠政纪实诗 纪镇静有功二",
        "id": "693a3ee3-6818-4013-8585-d0a46693087a"
    },
    {
        "author": "邵君美",
        "paragraphs": [
            "南阳过渡尽流移，携子携妻那处依。",
            "兴化寺中都住满，俵钱俵米给他归。"
        ],
        "title": "赵侯保民惠政纪实诗 纪存卹流民三",
        "id": "ba5b4615-b44c-43a2-864d-8d5c803edb5f"
    },
    {
        "author": "邵君美",
        "paragraphs": [
            "客军过县没公凭，百姓惊移怕起争。",
            "犒物犒钱皆望外，秋毫无犯奔程行。"
        ],
        "title": "赵侯保民惠政纪实诗 纪犒遣过军四",
        "id": "732dc317-0053-49d5-b3ac-c0b95b6be58d"
    },
    {
        "author": "邵君美",
        "paragraphs": [
            "县方忧北又忧南，无寨无城么障拦。",
            "近县路头都置栅，哨鞭直突也应难。"
        ],
        "title": "赵侯保民惠政纪实诗 纪置栅关防五",
        "id": "3646467b-09bd-48cf-a737-f3c0beb2cd6e"
    },
    {
        "author": "邵君美",
        "paragraphs": [
            "县江日日过车船，传是官军或不然。",
            "截断县江教莫入，民舟方始得安眠。"
        ],
        "title": "赵侯保民惠政纪实诗 纪钉截县江六",
        "id": "05473d0d-0046-4812-b9d5-42d696da92bd"
    },
    {
        "author": "邵君美",
        "paragraphs": [
            "米舟米担尽无来，有米有家户不开。",
            "急把公文行劝粜，贫民生意挽将回。"
        ],
        "title": "赵侯保民惠政纪实诗 纪劝谕发粜七",
        "id": "c0012838-7e2d-4d06-9828-7368026c469e"
    },
    {
        "author": "邵君美",
        "paragraphs": [
            "库家不典更愁人，作么经营米与薪。",
            "自出俸钱权抵当，雪霜时候反如春。"
        ],
        "title": "赵侯保民惠政纪实诗 纪出俸钱权当八",
        "id": "292fe673-894b-41ce-8658-f86b2e6fedbc"
    },
    {
        "author": "邵君美",
        "paragraphs": [
            "盗猪何足挠官刑，却恐因兹草寇萌。",
            "押向市心搥去手，金场窑卒敢纵横。"
        ],
        "title": "赵侯保民惠政纪实诗 纪杜绝草窃九",
        "id": "c4d394d9-eaae-4186-b7ff-eaab5805b940"
    },
    {
        "author": "邵君美",
        "paragraphs": [
            "居民苦要买船般，甲在前湖作一团。",
            "好个规模如水寨，风波无恐况风寒。"
        ],
        "title": "赵侯保民惠政纪实诗 纪团集民舟十",
        "id": "8161801c-0dd8-4bdb-a1c4-758205d8e617"
    },
    {
        "author": "邵君美",
        "paragraphs": [
            "朝朝探报晓民间，犹更讹传百十般。",
            "旗上大书安与急，展开安字一齐安。"
        ],
        "title": "赵侯保民惠政纪实诗 纪置安报旗十一",
        "id": "c500bf7f-363b-4f69-a3db-e3e36f022715"
    },
    {
        "author": "邵君美",
        "paragraphs": [
            "官司调卒过千余，帮请那知廪帑虚。",
            "一发券头支五日，这般调画有谁如。"
        ],
        "title": "赵侯保民惠政纪实诗 纪帮给官军十二",
        "id": "ffd38719-75a4-48e8-939d-53878d7413b6"
    },
    {
        "author": "邵君美",
        "paragraphs": [
            "巴湘二界缺关防，不是隅官不说详。",
            "费得琴堂数杯酒，南阳一度胜金汤。"
        ],
        "title": "赵侯保民惠政纪实诗 纪关防县界十三",
        "id": "ac8e379a-9b18-4342-9b1c-3277e9705dca"
    },
    {
        "author": "邵君美",
        "paragraphs": [
            "黄花市路苦无多，长乐街头几度过。",
            "哨骑欲来先自伏，邦人喜不见兵戈。"
        ],
        "title": "赵侯保民惠政纪实诗 纪哨马伏地十四",
        "id": "863b70d4-b72b-414e-a034-5bfbe5badf0a"
    },
    {
        "author": "邵君美",
        "paragraphs": [
            "花欢柳喜劝耕夫，彩帜如云拥轿前。",
            "万口一辞何以祝，福王坐处有青毡。"
        ],
        "title": "赵侯保民惠政纪实诗 纪百姓感恩十五",
        "id": "ca900156-aacd-4881-a9c3-ef73dc637d97"
    },
    {
        "author": "理宗庚申士人",
        "paragraphs": [
            "收拾干坤一担担，上肩容易下肩难。",
            "劝君高著擎天手，多少傍人冷眼看。"
        ],
        "title": "贾似道入相",
        "id": "472e42de-aab1-4f5b-ad2d-6aa97de65f61"
    },
    {
        "author": "苏良",
        "paragraphs": [
            "杖屦追随入翠蓬，玲珑一窍彻心胸。",
            "山罗斗宿英灵萃，地镇龙潜气势雄。",
            "碑藓犹涵周子泽，涧松仍有老包风。",
            "岁寒共约吾三友，要把清规踵二翁。"
        ],
        "title": "咸淳乙丑良月同张彭二寅契游七星巖因以纪胜",
        "id": "87ba1f46-05f8-4d2e-bc08-c46bf77d92ed"
    },
    {
        "author": "苏良",
        "paragraphs": [
            "曾闻娲氏补天漏，也记春秋石陨星。",
            "却讶端巖星错落，何时漂坠数峯青。"
        ],
        "title": "再咏星巖",
        "id": "a869a808-3b71-4ad0-843f-d569d41a90ab"
    },
    {
        "author": "苏良",
        "paragraphs": [
            "汗漫孤槎到海滨，荒阡触目尽忧薰。",
            "休粮未遇赤松子，采蕨终惭孤竹君。",
            "甚欲去寻东道主，只愁见谕北山文。",
            "秋风吹动归与兴，又隔扶胥一片云。"
        ],
        "title": "钓鼇台",
        "id": "2d157003-e6c0-4f1f-b1e8-7fae43645eae"
    },
    {
        "author": "苏良",
        "paragraphs": [
            "千古仪型竹隠堂，此身虽晦道弥光。",
            "轩裳不入山林梦，尘土难侵冰雪肠。",
            "清影雅宜梅共瘦，高风堪与菊同芳。",
            "斯文一派流传远，羞把庭槐祝二郎。"
        ],
        "title": "竹隠精舍",
        "id": "e1ef646e-3c04-41ef-ba18-bf8e2b20cdef"
    },
    {
        "author": "释月磵",
        "paragraphs": [
            "东邻西舍，隔壁深冤。",
            "真语实语呪诅语，分明为我重宣。"
        ],
        "title": "偈颂一百零三首  其一",
        "id": "d1398570-9bd9-4596-905c-22b386151605"
    },
    {
        "author": "释月磵",
        "paragraphs": [
            "随师三年，咳嗽相似。",
            "山僧随这老汉六年，相识还同不相识。"
        ],
        "title": "偈颂一百零三首  其二",
        "id": "8f9bbded-c971-463a-b26b-ec90f3550b96"
    },
    {
        "author": "释月磵",
        "paragraphs": [
            "一切众生，本曾不迷。",
            "悟之一字，甚处得来。",
            "堪笑老瞿昙，镜上又添埃。"
        ],
        "title": "偈颂一百零三首  其三",
        "id": "0b9a6206-8e2b-4e80-9adc-555346e8a5e0"
    },
    {
        "author": "释月磵",
        "paragraphs": [
            "生铁网，布丝网，弄尽乞儿泼伎俩。",
            "天下衲僧皆乞命，至今杀气填穹壤。",
            "我幸当时不入头，今日思量也好骂伊一上。",
            "休休，他是蓬莱山里人，只消饶蓬莱香供养。"
        ],
        "title": "偈颂一百零三首  其四",
        "id": "e1ae29ea-8885-438b-97d5-a413e0b0ffda"
    },
    {
        "author": "释月磵",
        "paragraphs": [
            "迷不自迷，对悟立迷。",
            "悟不自悟，因迷说悟。",
            "悟乃迷之体，迷乃悟之用。",
            "青天白日，切忌说梦。"
        ],
        "title": "偈颂一百零三首  其五",
        "id": "f585d057-a9ed-4bbc-abb0-3ed70a3b35a9"
    },
    {
        "author": "释月磵",
        "paragraphs": [
            "天无门，地无户，山僧有个通霄路。",
            "一步两步，三四五步。"
        ],
        "title": "偈颂一百零三首  其六",
        "id": "bce1fbcf-d6e5-41fb-98b1-a04b5b5bd63c"
    },
    {
        "author": "释月磵",
        "paragraphs": [
            "八十种好，三十二相。",
            "丑恶容止，喂狗不噇。",
            "正好烧香供养。"
        ],
        "title": "偈颂一百零三首  其七",
        "id": "d6879d70-04ed-4d8d-9034-18cf671bcde8"
    },
    {
        "author": "释月磵",
        "paragraphs": [
            "即心即佛，狐狸恋窟。",
            "非心非佛，当机放出辽天鹘。",
            "马大师等闲向虚空里抛个题目，经今五七百年，更无一人描写得著。"
        ],
        "title": "偈颂一百零三首  其八",
        "id": "9d1f613a-94cf-4360-90ee-b19000903ae8"
    },
    {
        "author": "释月磵",
        "paragraphs": [
            "记得鹅峰相聚日，嗔拳热喝当慈悲。",
            "而今含恨重相见，只得开颜陪笑，欢喜接伊。",
            "何为如此，为怕粗心捋虎须。"
        ],
        "title": "偈颂一百零三首  其九",
        "id": "d94c6fdf-a41e-4f38-8d62-c68371e8c26b"
    },
    {
        "author": "释月磵",
        "paragraphs": [
            "古佛心，无背面。",
            "泥团土块，砖头瓦片。",
            "是汝诸人，每日于土木场中，何止行一徧两徧，三四五徧。",
            "因甚足踏不著，眼觑不见。",
            "令人长忆谢玄晖，解道澄江浄如练。"
        ],
        "title": "偈颂一百零三首  其一○",
        "id": "bd137ad6-1825-444f-a0ca-c6ee68b9063e"
    },
    {
        "author": "释月磵",
        "paragraphs": [
            "六阴剥尽，鄱阳湖尽底干枯。",
            "一阳复生，蠙州门暗通一线。",
            "长一线，一线长，个事分明不覆藏。",
            "有般汉闻与么告报，便道一生二，二生三，三生万物。",
            "如斯领会，笑倒街头石敢当。"
        ],
        "title": "偈颂一百零三首  其一一",
        "id": "dc0b2812-7009-4cf4-952d-fcae40251d5f"
    },
    {
        "author": "释月磵",
        "paragraphs": [
            "见见之时，见非是见。",
            "只如灵云见桃花，毕竟是见非见。",
            "玉兔挨开碧海门，金乌啄破琉璃殿。"
        ],
        "title": "偈颂一百零三首  其一二",
        "id": "3ef9bb4c-500d-4aac-9513-adcd14f5a723"
    },
    {
        "author": "释月磵",
        "paragraphs": [
            "布袋头，今日结。",
            "上三星，下半月。",
            "观著重添眼中屑。",
            "没理会，易分别。",
            "若要通身冷汗流，嚼碎通红块生铁。"
        ],
        "title": "偈颂一百零三首  其一三",
        "id": "c1bb8459-64d3-4577-bf0d-41d7610c436a"
    },
    {
        "author": "释月磵",
        "paragraphs": [
            "诸佛的旨，诸祖玄机，分明觌面为提持。",
            "是汝诸人，因甚觑著眼如眉。",
            "易填巨壑，难满漏巵。"
        ],
        "title": "偈颂一百零三首  其一四",
        "id": "9db32f02-b570-4147-8631-6a435cca8dc3"
    },
    {
        "author": "释月磵",
        "paragraphs": [
            "佛祖格外机，衲僧向上著。",
            "著眼觑不是，举步踏不著。",
            "拟之即差，不拟尤错。",
            "是汝诸人，九十日如鹰在鞲，如鱼在箔，有甚快乐。",
            "山僧今日出手，为诸人解拈去缚。"
        ],
        "title": "偈颂一百零三首  其一五",
        "id": "0fec9ed5-4d12-437e-8597-0ba84c67e237"
    },
    {
        "author": "释月磵",
        "paragraphs": [
            "横十尺，竖十尺。",
            "潦倒毱多尊者，三千里外斫额。"
        ],
        "title": "偈颂一百零三首  其一六",
        "id": "72eb538d-b12f-465d-a80a-6adc25db5861"
    },
    {
        "author": "释月磵",
        "paragraphs": [
            "结虚空，捏定如生铁。",
            "解圣凡，普请出阴界。",
            "西天此土，南岳天台，总不出师僧陈年破草鞋。"
        ],
        "tags": [
            "衡山"
        ],
        "title": "偈颂一百零三首  其一七",
        "id": "0adfbefa-5b02-42c0-a760-6c4f4885c332"
    },
    {
        "author": "释月磵",
        "paragraphs": [
            "圆陀陀，明历历。",
            "堪笑老瞿昙，六年犹不识。",
            "蓦忽眼皮绽，喜欢三七日。",
            "直得东湖尽力赞叹，也赞叹不及。",
            "毕竟赞叹个什么，乞儿拾得锡。"
        ],
        "title": "偈颂一百零三首  其一八",
        "id": "1af68018-5e34-4411-ab6b-f2c43114d245"
    },
    {
        "author": "释月磵",
        "paragraphs": [
            "塞云点点阵云高，黑面将军衣白袍。",
            "夺得贼鎗并贼马，凯歌归去醉春醪。"
        ],
        "title": "偈颂一百零三首  其一九",
        "id": "2c57c619-61ff-4da7-9d81-7fc8f63f1809"
    },
    {
        "author": "释月磵",
        "paragraphs": [
            "无端尽把泼众私，摊向人前谁点痴。",
            "对面不能掀倒去，满天风雨谩凄其。"
        ],
        "title": "偈颂一百零三首  其二○",
        "id": "29fdc0ba-7e70-4097-a7e0-86c4f57a2e16"
    },
    {
        "author": "释月磵",
        "paragraphs": [
            "若人生百岁，不善诸佛机。",
            "未若生一日，而得决了知。"
        ],
        "title": "偈颂一百零三首  其二一",
        "id": "4839c5bb-f334-421c-a997-6fbba1ea1ac5"
    },
    {
        "author": "释月磵",
        "paragraphs": [
            "岁在子，月在子，一阳生在子。",
            "惟有衲僧家，佛不知有释迦老子，祖不知有达磨老子。",
            "又谁管你天翻地覆，阴消阳长一著子。"
        ],
        "title": "偈颂一百零三首  其二二",
        "id": "7dff4ae1-fdd4-429c-877d-44ebd3a87366"
    },
    {
        "author": "释月磵",
        "paragraphs": [
            "骤雨涨溪高数尺，失却捣衣平正石。",
            "明朝水落石依然，老夫一夜空相忆。"
        ],
        "title": "偈颂一百零三首  其二三",
        "id": "2fe8a247-f4bb-4261-9548-45d40d68e3e2"
    },
    {
        "author": "释月磵",
        "paragraphs": [
            "威音未生已前，有此清凉大木。",
            "根蟠无阴阳地上，影藏叫不响山谷。",
            "枝枝叶叶，婆婆娑娑，荫覆天下人。",
            "彷彿当年黄蘗会中，吃蒿枝底尊宿。"
        ],
        "title": "偈颂一百零三首  其二四",
        "id": "98d8c795-cd99-4478-9e06-f54d6e44f115"
    },
    {
        "author": "释月磵",
        "paragraphs": [
            "定干坤句，雷厉风飞。",
            "提佛祖令，厓崩石裂。",
            "法主大宝，自然而至。"
        ],
        "title": "偈颂一百零三首  其二五",
        "id": "639cd622-dbdc-4ee3-842f-ff4c8abbf781"
    },
    {
        "author": "释月磵",
        "paragraphs": [
            "九十日内，山河大地一布袋。",
            "九十日外，是圣是凡无罣碍。",
            "朝南岳，暮天台。",
            "饭钱即且置，还我草鞋钱来。"
        ],
        "tags": [
            "衡山"
        ],
        "title": "偈颂一百零三首  其二六",
        "id": "fc870ece-d524-497b-af9a-6131bfe99b27"
    },
    {
        "author": "释月磵",
        "paragraphs": [
            "击鼓升堂，分明指示。",
            "冬至月尾，卖牛买被。"
        ],
        "title": "偈颂一百零三首  其二七",
        "id": "3b9cc3d7-a245-471f-be85-66afe80e0aff"
    },
    {
        "author": "释月磵",
        "paragraphs": [
            "天地红炉鬰且蒸，万岳清撼寒涛声。",
            "六月卖无价，奈此松风清。",
            "拊阑一笑大江横。"
        ],
        "title": "偈颂一百零三首  其二八",
        "id": "2e430fe2-75cf-4f43-9790-2d67b5f18a40"
    },
    {
        "author": "释月磵",
        "paragraphs": [
            "天边有月生云际，木人石人眼卓竖。",
            "瞥转玄机那边覩，三个孩儿抱花皷。"
        ],
        "title": "偈颂一百零三首  其二九",
        "id": "8ce64d63-5bee-4bef-adf6-d48a04078b5d"
    },
    {
        "author": "释月磵",
        "paragraphs": [
            "是亦刬，非亦刬，尽法无民。",
            "山僧今日，曲为指陈，幽州江口石人蹲。"
        ],
        "title": "偈颂一百零三首  其三○",
        "id": "e4c75fe9-a5a2-4f74-bdb8-93cf638343d4"
    },
    {
        "author": "释月磵",
        "paragraphs": [
            "从他节序又迎新，衲被蒙头总不闻。",
            "清晓偶然台上立，几多人错认观云。"
        ],
        "title": "偈颂一百零三首  其三一",
        "id": "63d90880-b6e1-439c-bc55-6cb00bb8ea5e"
    },
    {
        "author": "释月磵",
        "paragraphs": [
            "旷大劫来明历历，缘何此夜眼方开。",
            "六年痴坐无折合，谩诳众生出岫来。"
        ],
        "title": "偈颂一百零三首  其三二",
        "id": "e7b99c9b-e1ed-4adc-8b91-1bf8bdbd4646"
    },
    {
        "author": "释月磵",
        "paragraphs": [
            "美如西子离金阙，娇似杨妃下玉楼。",
            "十二金钗颠倒插，不风流处也风流。"
        ],
        "title": "偈颂一百零三首  其三三",
        "id": "9dc867d7-142a-42ba-96b1-7f9aee4dc833"
    },
    {
        "author": "释月磵",
        "paragraphs": [
            "有准的，没窠臼。",
            "有时觑捕全无，无时觑捕还有。",
            "取不得，舍不得，饶州城里一分钞，买柄芭花帚。"
        ],
        "title": "偈颂一百零三首  其三四",
        "id": "19c129bd-bbac-4a68-af8a-8ee94a0c9d7f"
    },
    {
        "author": "释月磵",
        "paragraphs": [
            "鸟鸣芳树，蛙閙葑池。",
            "最亲最切，总为提持。",
            "不如三更枝上，一声声是杜鹃啼。"
        ],
        "title": "偈颂一百零三首  其三五",
        "id": "67d03180-a743-4f5d-aa4d-d3b6316d6a06"
    },
    {
        "author": "释月磵",
        "paragraphs": [
            "西江十八滩声，太白峰头同一眼听。",
            "东海泼天涛澜，集云峰顶同一耳观。",
            "眼耳俱忘，观听皆灭。",
            "三十年后重新举，舜若多神惊吐舌。"
        ],
        "title": "偈颂一百零三首  其三六",
        "id": "676a508e-0dc7-4c93-97be-7e5aeb07553a"
    },
    {
        "author": "释月磵",
        "paragraphs": [
            "一年将尽是今宵，自觉丛林未寂寥。",
            "莫莫堂前香蔼蔼，十分春色上梅稍。"
        ],
        "title": "偈颂一百零三首  其三七",
        "id": "6f75929a-6142-466a-affe-11832a4cebec"
    },
    {
        "author": "释月磵",
        "paragraphs": [
            "昔日玲珑岩顶上，无端日午现妖星。",
            "黑光照耀四天下，眩惑蠢动并含灵。",
            "人人尽指为太白，山僧亲识破，元却是长庚。",
            "诸人只今要见么，此去明州十万程。"
        ],
        "title": "偈颂一百零三首  其三八",
        "id": "d8b57c5a-dc10-4df9-a8ac-09a83a600f19"
    },
    {
        "author": "释月磵",
        "paragraphs": [
            "等闲拈起一茎草，贵如泥土贱如金。",
            "活能死兮死能活，那个师僧病最深。"
        ],
        "title": "偈颂一百零三首  其三九",
        "id": "5f7258d3-6c4c-4d80-b013-2974fd93abf6"
    },
    {
        "author": "释月磵",
        "paragraphs": [
            "云开万里干坤阔，玉漏声沈夜未央。",
            "一片灵明轻发现，满天满地撒寒光。"
        ],
        "title": "偈颂一百零三首  其四○",
        "id": "33260e65-a1fa-48d4-a267-9e32c2ec2d5f"
    },
    {
        "author": "释月磵",
        "paragraphs": [
            "两堂首座，一人拈出照乘之珠，一人拈出连城之璧。",
            "临济寻常喝似雷奔，者里下得一喝，何止价增十倍。"
        ],
        "title": "偈颂一百零三首  其四一",
        "id": "4c1178dc-d594-414a-99ae-a81fa4587f44"
    },
    {
        "author": "释月磵",
        "paragraphs": [
            "一机不露，万机寝削。",
            "今日当阳，提者一著。",
            "荆山之玉轻抵鹊。"
        ],
        "title": "偈颂一百零三首  其四二",
        "id": "fa7264d2-70bc-4c27-8e46-c8351a1b01d6"
    },
    {
        "author": "释月磵",
        "paragraphs": [
            "如佛见佛，佛无异见。",
            "如法说法，法无异说。",
            "只如鸦鸣鹊噪，鶑啼燕语，是有异说，是无异说。"
        ],
        "title": "偈颂一百零三首  其四三",
        "id": "62fe0c5c-04b2-4873-8685-ceca758fbec5"
    },
    {
        "author": "释月磵",
        "paragraphs": [
            "子得其用，父得其体。",
            "互呈丑恶，挂人唇齿。",
            "至今茶树上，叶叶哭春雨。"
        ],
        "title": "偈颂一百零三首  其四四",
        "id": "be3b8c9d-57f7-430d-80eb-df4456b2082b"
    },
    {
        "author": "释月磵",
        "paragraphs": [
            "世尊拈花，南泉指花，灵云桃花，智门莲花，总是空花，添得衲僧眼中花。",
            "诸人若要发明心花，直须铁树开花。"
        ],
        "title": "偈颂一百零三首  其四五",
        "id": "e8e6e716-b378-4b20-9f73-5af4d8986628"
    },
    {
        "author": "释月磵",
        "paragraphs": [
            "世尊有密语，今古无人举。",
            "等闲举得最分明，夜来滴滴簷头雨。",
            "诸人睡著不曾知，付与村农自歌舞。"
        ],
        "title": "偈颂一百零三首  其四六",
        "id": "8d92840e-dbf3-4fb6-a249-c813e0b745d7"
    },
    {
        "author": "释月磵",
        "paragraphs": [
            "道在屎溺，道在稊稗，道在瓦砾。",
            "荡荡一条官驿路，何须特地栽荆棘。"
        ],
        "title": "偈颂一百零三首  其四七",
        "id": "0f7c8265-5532-498f-8218-7c6d24c13dbb"
    },
    {
        "author": "释月磵",
        "paragraphs": [
            "赵州禅在口皮边，云门禅若九转透瓶丹，总是欺胡瞒汉。",
            "道难即易，道易即难，金乌一吸沧溟干。"
        ],
        "title": "偈颂一百零三首  其四八",
        "id": "cb1cfd56-2903-458e-912a-16e708a8f3d8"
    },
    {
        "author": "释月磵",
        "paragraphs": [
            "天下名山到因脚，六州之铁难铸错。",
            "而今老大却惺惺，倒握茶瓢当木杓。"
        ],
        "title": "偈颂一百零三首  其四九",
        "id": "2149139d-d75c-48ea-87c4-cdda9fbd450f"
    },
    {
        "author": "释月磵",
        "paragraphs": [
            "憨弥勒，胡达磨。",
            "蓦劄相逢，围炉打坐。",
            "或说当来下生，或说开花结果。",
            "者匙火筯笑呵呵，总是认橘皮作火。"
        ],
        "title": "偈颂一百零三首  其五○",
        "id": "f4da3733-a4c1-427d-ad19-ce38d3419eff"
    },
    {
        "author": "释月磵",
        "paragraphs": [
            "难难，虚空捏聚不成团。",
            "易易，无手牧童穿穴鼻。",
            "也不难也不易，断头䑦子加篙枻。"
        ],
        "title": "偈颂一百零三首  其五一",
        "id": "3ac7a17c-afc8-4b02-9962-380758bf70ce"
    },
    {
        "author": "释月磵",
        "paragraphs": [
            "识得一，万事毕，毕竟一作么生识。",
            "不用天涯海角寻，日用当机明历历。",
            "诸人若更迟疑，分明为汝指出。"
        ],
        "title": "偈颂一百零三首  其五二",
        "id": "05923a60-3c80-4332-b28b-32854f1c363b"
    },
    {
        "author": "释月磵",
        "paragraphs": [
            "道无蹊径，饶州东出永平门。",
            "法无定相，木岁又除壬午历。",
            "冥运潜舒，玄机尚戢。",
            "过去已过去，未来犹未来。",
            "直得天凝地闭，雪老冰枯，蛰户未开，龙无龙句。",
            "正当此时，诸人性命，落在甚处。",
            "一声鸣爆竹，天地悉皆春。"
        ],
        "title": "偈颂一百零三首  其五三",
        "id": "a0534c17-686e-4dad-8a20-0e5b41cf19cb"
    },
    {
        "author": "释月磵",
        "paragraphs": [
            "赵州下牒求鸽，直得四棱踏地。",
            "这僧蔗咬甜头，不觉随他圈缋。"
        ],
        "title": "偈颂一百零三首  其五四",
        "id": "5a2aae8d-b584-46c4-bbeb-8b185b4e5760"
    },
    {
        "author": "释月磵",
        "paragraphs": [
            "行亦禅，坐亦禅，语默动静体安然。"
        ],
        "title": "偈颂一百零三首  其五五",
        "id": "88ea05a2-7f4f-4680-8306-b5c29a8120d2"
    },
    {
        "author": "释月磵",
        "paragraphs": [
            "腊月火烧山，将军度铁关。",
            "阵云千里远，独奏凯歌还。"
        ],
        "title": "偈颂一百零三首  其五六",
        "id": "5d5be246-39f7-4524-8d99-c6d8171dccd7"
    },
    {
        "author": "释月磵",
        "paragraphs": [
            "蛟不识剑剑下死，虎不识穽穽中死。",
            "从上诸老，各设机关，甚于剑穽。",
            "汝等诸人，闻如不闻，见如不见，方有少分相应。"
        ],
        "title": "偈颂一百零三首  其五七",
        "id": "f074ecb1-6c1c-4b97-9b06-c5d47baca254"
    },
    {
        "author": "释月磵",
        "paragraphs": [
            "新年头佛法，镜清道有，智门道无。",
            "行尽江南江北路，家家门首钉桃符。"
        ],
        "title": "偈颂一百零三首  其五八",
        "id": "ef80101f-17c6-4113-a553-6ea63a838afd"
    },
    {
        "author": "释月磵",
        "paragraphs": [
            "渔舟一个两个欵乃歌声，杨柳三株四株低垂金线。",
            "佛祖玄机，十分成现。",
            "鲁公亭上来来往往，多少衲僧阿谁亲见。",
            "见沙禽已在浮洲岸。"
        ],
        "title": "偈颂一百零三首  其五九",
        "id": "dbf88b9c-9744-4c21-9452-2f6c59bcf092"
    },
    {
        "author": "释月磵",
        "paragraphs": [
            "佛病祖病，正在膏肓。",
            "文殊是药采将来都用不著，杜顺灸猪左膊上亦错商量。",
            "东湖水点菖蒲茶，个是单传海上方。"
        ],
        "title": "偈颂一百零三首  其六○",
        "id": "88138846-99a3-4344-9d25-7bee61640bfa"
    },
    {
        "author": "释月磵",
        "paragraphs": [
            "有纵迹，没缝罅。",
            "善财七日寻觅不得，赵州五年分疏不下。",
            "汝等诸人，那边经冬，者边过夏。",
            "因甚问著，如聋似哑。",
            "水银无假。"
        ],
        "title": "偈颂一百零三首  其六一",
        "id": "81600a84-e191-4d12-ac37-b5471568a41a"
    },
    {
        "author": "释月磵",
        "paragraphs": [
            "天台山万叠，信手轻拨转。",
            "六种皆震动，玲珑人人面。"
        ],
        "title": "偈颂一百零三首  其六二",
        "id": "c8c4d662-9034-4aeb-aa6d-8e74872af34b"
    },
    {
        "author": "释月磵",
        "paragraphs": [
            "周家有国圣明朝，甘蔗无端产异苗。",
            "后代儿孙非五逆，百千鸩毒一瓢浇。"
        ],
        "title": "偈颂一百零三首  其六三",
        "id": "1dfff387-0b3e-4aad-9d2e-7a5f2c18c49b"
    },
    {
        "author": "释月磵",
        "paragraphs": [
            "太白峰顶云，太湖波心月。",
            "黑夜散清光，炎洲飞皓雪。",
            "不是古佛玄机，亦非诸祖妙诀。",
            "别别，万像森罗惊吐舌。"
        ],
        "tags": [
            "太湖"
        ],
        "title": "偈颂一百零三首  其六四",
        "id": "209543ed-a6fa-4250-b1ac-dc9adca8c1d3"
    },
    {
        "author": "释月磵",
        "paragraphs": [
            "真正法要，玄极祕密。",
            "言语道断，心行处灭。"
        ],
        "title": "偈颂一百零三首  其六五",
        "id": "d3727846-e8ee-4131-a0a0-a4f1735dfbe0"
    },
    {
        "author": "释月磵",
        "paragraphs": [
            "东村王老夜烧钱，掇转须弥作案山。",
            "途路纷纷未归客，擡眸错认白云间。"
        ],
        "title": "偈颂一百零三首  其六六",
        "id": "a2a46f00-0b30-417f-8087-fdd5600e637a"
    },
    {
        "author": "释月磵",
        "paragraphs": [
            "八十樵翁无頼查，芭鞋踏破乱山霞。",
            "那知一迹不到处，别有葛洪仙处家。"
        ],
        "title": "偈颂一百零三首  其六七",
        "id": "f02bccf1-d11c-44f9-a118-4b794330fe85"
    },
    {
        "author": "释月磵",
        "paragraphs": [
            "大庾岭头，高安滩头。",
            "下尽手脚，结尽冤仇。",
            "个事何曾得彻头，祸在源头。"
        ],
        "title": "偈颂一百零三首  其六八",
        "id": "9ece989f-767d-4126-9073-57b201eade40"
    },
    {
        "author": "释月磵",
        "paragraphs": [
            "大道平平无壅塞，无端特地设深坑。",
            "衲僧若具丈夫志，解向机先掉臂行。"
        ],
        "title": "偈颂一百零三首  其六九",
        "id": "7d440a45-3120-4e83-a657-ba51c7a32d2b"
    },
    {
        "author": "释月磵",
        "paragraphs": [
            "正觉山中夜气清，瞿昙特地不惺惺。",
            "却将旷劫无明种，认作浮云缺处星。"
        ],
        "title": "偈颂一百零三首  其七○",
        "id": "921738ee-39b8-49a8-b1ba-57b94de702ea"
    },
    {
        "author": "释月磵",
        "paragraphs": [
            "黄蘗山头三顿棒，集云峰下四藤条。",
            "行不著，用得乔。",
            "堪笑大禅佛，小厮儿，错将一滴，认作全潮。"
        ],
        "title": "偈颂一百零三首  其七一",
        "id": "5f01b657-82dc-4977-a0d0-a07e95cf2357"
    },
    {
        "author": "释月磵",
        "paragraphs": [
            "击梧桐，惊老凤。",
            "戽九渊，缚狞龙。",
            "同不同，别有灵犀一点通。"
        ],
        "title": "偈颂一百零三首  其七二",
        "id": "53bd1f83-19e2-43be-83f5-7dc8e395f7db"
    },
    {
        "author": "释月磵",
        "paragraphs": [
            "寂历梁峰岁月深，春风浩荡入枯林。",
            "要开万世无穷业，只在坚持一寸心。"
        ],
        "title": "偈颂一百零三首  其七三",
        "id": "9633eeb0-cc1f-47c8-bfb8-b113998f64ed"
    },
    {
        "author": "释月磵",
        "paragraphs": [
            "瞿昙错认者星儿，动地惊天谁阿谁。",
            "奉劝诸人今夜里，只消熟睡到鸡啼。"
        ],
        "title": "偈颂一百零三首  其七四",
        "id": "130aba18-9d3f-4483-8fbd-a9958b27d472"
    },
    {
        "author": "释月磵",
        "paragraphs": [
            "雪后园林春正浓，玉容公子玉花骢。",
            "彫弓闲试黄金弹，打落天边一个鸿。"
        ],
        "title": "偈颂一百零三首  其七五",
        "id": "aaedc89d-a3a7-4672-a5a9-6f5de12040e3"
    },
    {
        "author": "释月磵",
        "paragraphs": [
            "江山处处东风软，桃李纷纷春意酣。",
            "是灭度耶不灭度，当机识取老瞿昙。"
        ],
        "title": "偈颂一百零三首  其七六",
        "id": "464d4cb8-2755-414f-ba5d-6f6c02420a95"
    },
    {
        "author": "释月磵",
        "paragraphs": [
            "普请摘茶，仰山撼树。",
            "则川提篮，捡点将来落二三。",
            "入草一回亲见得，枝枝叶叶是瞿昙。"
        ],
        "title": "偈颂一百零三首  其七七",
        "id": "4bc2af4b-5f75-4da8-a9e8-6387c7f7ced0"
    },
    {
        "author": "释月磵",
        "paragraphs": [
            "云门向广寒宫里呈月，圆悟向龙王宫里呈珠。",
            "荐福虽臂长袖短，亦有一个道处。"
        ],
        "title": "偈颂一百零三首  其七八",
        "id": "aea879e1-389e-466c-8d15-a2318378a7fa"
    },
    {
        "author": "释月磵",
        "paragraphs": [
            "铁面将军骑铁马，喑呜杀气暗干坤。",
            "纵饶勇锐如韩百，千里应须破胆魂。"
        ],
        "title": "偈颂一百零三首  其七九",
        "id": "f0e5784d-7a55-4cde-943a-cca92667e5ec"
    },
    {
        "author": "释月磵",
        "paragraphs": [
            "昨日雨，今日雨。",
            "渔父讴歌，老农欢舞。",
            "堪笑蒲许林中，邓师伯把不定，却向豆子山前打瓦皷。",
            "熟不熟，但看五月廿六。"
        ],
        "title": "偈颂一百零三首  其八○",
        "id": "d2bc53b6-f6c7-42e4-9ea0-13b853a53dd7"
    },
    {
        "author": "释月磵",
        "paragraphs": [
            "谁驾烛龙，赫日当空。",
            "山河大地通身汗出，草木昆虫无处潜踪。",
            "昨夜三更，拄杖子蓦然𨁝跳。",
            "触著帝释鼻孔，雨似盆倾。",
            "是汝诸人半醒半困，犹在梦中，喜喜欢欢是老农。"
        ],
        "title": "偈颂一百零三首  其八一",
        "id": "45f3a57b-d232-4b63-9251-56920634df43"
    },
    {
        "author": "释月磵",
        "paragraphs": [
            "将军矍铄笑盈眉，铁马冲关舞战旗。",
            "指点阵云千万里，碧油幢里醉金巵。"
        ],
        "title": "偈颂一百零三首  其八二",
        "id": "3e9367cd-e363-46ee-8008-739330fca603"
    },
    {
        "author": "释月磵",
        "paragraphs": [
            "水盈万壑，叶落三秋。",
            "渔板一声飞野鸭，长空极目思悠悠。",
            "堪笑当年马大师，无端杻著百丈鼻，直至如今痛不休。"
        ],
        "title": "偈颂一百零三首  其八三",
        "id": "7e3010f4-bc00-458b-ac4b-0dcda9656286"
    },
    {
        "author": "释月磵",
        "paragraphs": [
            "达磨西来，传个策子。",
            "少至万言，多无一字。",
            "贱如金璧，贵如泥土。",
            "第一句为君擧，听著即聋，觑著即瞽。"
        ],
        "title": "偈颂一百零三首  其八四",
        "id": "e8343eca-f157-4a3d-92d0-6fe5458e7d35"
    },
    {
        "author": "释月磵",
        "paragraphs": [
            "参得到，悟得彻，自谓龙门上客。",
            "荐福有棒，亦未到伊吃。",
            "行百里者半九十。"
        ],
        "title": "偈颂一百零三首  其八五",
        "id": "1db98bf8-2696-453f-9dc1-18602a775800"
    },
    {
        "author": "释月磵",
        "paragraphs": [
            "当年竺国此时节，浄饭王宫生悉达。",
            "老倒云门棒头短，千古万古为妖孽。"
        ],
        "title": "偈颂一百零三首  其八六",
        "id": "49f1db2e-4afb-46b7-ba9c-f0c9fc106ff7"
    },
    {
        "author": "释月磵",
        "paragraphs": [
            "总总林林，厥疾弥深。",
            "文殊既无灵验之药，卢扁难下膏肓之针。",
            "山僧有个秘传诀，扫除万病是无心。"
        ],
        "title": "偈颂一百零三首  其八七",
        "id": "322888d5-3efd-41bd-98b7-fddd7274c428"
    },
    {
        "author": "释月磵",
        "paragraphs": [
            "东湖东湖见，西湖西湖见。",
            "八月十五夜，皎皎如镜面。"
        ],
        "tags": [
            "西湖"
        ],
        "title": "偈颂一百零三首  其八八",
        "id": "d7c333f2-78fa-44a0-9f14-db8ff1c858d9"
    },
    {
        "author": "释月磵",
        "paragraphs": [
            "衲僧家不著僧求，不著法求，不著佛求。",
            "绿杨隄上芰荷香里，三三两两数沙鸥。"
        ],
        "title": "偈颂一百零三首  其八九",
        "id": "a347ba99-0e6e-4287-b5d3-309aa3a2d166"
    },
    {
        "author": "释月磵",
        "paragraphs": [
            "投子欲挂羚羊之角，争奈臭肉来蝇。",
            "荣禅客猎犬无灵性，徒恋枯桩。"
        ],
        "title": "偈颂一百零三首  其九○",
        "id": "44eed38e-ec7b-4720-9b8c-cb48f8438dd0"
    },
    {
        "author": "释月磵",
        "paragraphs": [
            "名不得，状不得，不可得中亲搆得。",
            "绝瑕翳，明皎洁，大似中秋夜明月。",
            "别别，广寒宫殿烂银阙。"
        ],
        "title": "偈颂一百零三首  其九一",
        "id": "27b52e40-6d0d-4659-b292-62693f0b33fd"
    },
    {
        "author": "释月磵",
        "paragraphs": [
            "金莲万朵烂荧□，照彻银霄第几层。",
            "无量劫来明历历，须知元本是心灯。"
        ],
        "title": "偈颂一百零三首  其九二",
        "id": "5d907666-367f-420c-8324-ecfe76bc1d52"
    },
    {
        "author": "释月磵",
        "paragraphs": [
            "今古事茫茫，阴阳割昏晓。",
            "碧露缀小桃，绿线垂堤柳。",
            "燕语雕梁，蛙鸣芳草。",
            "钟声杂报声，大底大，小底小。",
            "山僧见了，直得培增慎恼，一片涅柈心，狼藉知多少。"
        ],
        "title": "偈颂一百零三首  其九三",
        "id": "55359a48-985a-4ac2-9ceb-8a657f561fa2"
    },
    {
        "author": "释月磵",
        "paragraphs": [
            "不是而上事，亦非格外机。",
            "蚯蚓抹过东海，蝍蟟吞却须弥。"
        ],
        "title": "偈颂一百零三首  其九四",
        "id": "5540ad71-2723-4c06-9c07-1a4eaaf3a396"
    },
    {
        "author": "释月磵",
        "paragraphs": [
            "波斯手里捻生铁，把作希奇无价珍。",
            "识破分文元不直，寒光笑衮浪花新。"
        ],
        "title": "偈颂一百零三首  其九五",
        "id": "f2b79f21-de89-41bd-9c63-61db0d08cc62"
    },
    {
        "author": "释月磵",
        "paragraphs": [
            "鱼行水浊，鸟飞毛落。",
            "若起一毫佛见法见，尽六州之铁难铸错。"
        ],
        "title": "偈颂一百零三首  其九六",
        "id": "f501e35b-1628-401e-a1d7-7536ce216c82"
    },
    {
        "author": "释月磵",
        "paragraphs": [
            "破砂盆，无贵贱。",
            "等闲拈向昌江上，尽大地人同一见。",
            "彷彿宣州木瓜，依稀景镇宝变。"
        ],
        "title": "偈颂一百零三首  其九七",
        "id": "684a9342-eb8a-4729-91f6-2bb10d94ee73"
    },
    {
        "author": "释月磵",
        "paragraphs": [
            "指临济，见黄蘗，陷虎机深。",
            "接云门，嗣雪峰，送赋过界。",
            "荐福聻云晴，楚天春欲雨，三草二木皆萌芽。"
        ],
        "title": "偈颂一百零三首  其九八",
        "id": "6ccb87e0-0693-4d61-a4aa-c025963384af"
    },
    {
        "author": "释月磵",
        "paragraphs": [
            "东湖一櫂过侯溪，两两相看眼似眉。",
            "若问陈年闲佛法，杜鹃声在最高枝。"
        ],
        "title": "偈颂一百零三首  其九九",
        "id": "4d891c66-7a07-4e55-9083-7f6e6d5cc58a"
    },
    {
        "author": "释月磵",
        "paragraphs": [
            "夺贼鎗兮便杀贼，山河大地血淋漓。",
            "今朝冷地翻交转，万垒西风铁马嘶。"
        ],
        "title": "偈颂一百零三首  其一○○",
        "id": "968de9ae-f1d6-4e39-99dd-59ff1a09d356"
    },
    {
        "author": "释月磵",
        "paragraphs": [
            "凤脱千丝之网，鱼离百搳之钩。",
            "没拘束，鱼悠悠，明月清风天地秋。"
        ],
        "title": "偈颂一百零三首  其一○一",
        "id": "934af76d-cb09-4875-9a60-7bdd4666f33c"
    },
    {
        "author": "释月磵",
        "paragraphs": [
            "厖眉雪顶采樵翁，误入天台第几重。",
            "回首不知尘世隔，月明知乐响瑶宫。"
        ],
        "title": "偈颂一百零三首  其一○二",
        "id": "d00aed7f-70f6-4925-8fb0-b427c80abe03"
    },
    {
        "author": "释月磵",
        "paragraphs": [
            "地钓东湖二十年，眼头老却几风烟。",
            "等闲笑卷丝纶去，秋满江山月满天。"
        ],
        "title": "偈颂一百零三首  其一○三",
        "id": "b849f4d7-b0fd-4285-9c5a-6240c74ab0fc"
    },
    {
        "author": "释月磵",
        "paragraphs": [
            "拶到途穷路绝处，灼然命若一丝危。",
            "当机烧尾奔当火，那个鱼腾碧汉时。"
        ],
        "title": "普说三转语颂出示众  其一",
        "id": "7442f927-221e-4197-8c34-6c2a657d9e1d"
    },
    {
        "author": "释月磵",
        "paragraphs": [
            "太华峰头有一物，怪如猛虎踞林丘。",
            "擡眸子细认得著，充畟陈年个石头。"
        ],
        "title": "普说三转语颂出示众  其二",
        "id": "e73eeb40-2b87-49bc-b029-546ac87e419d"
    },
    {
        "author": "释月磵",
        "paragraphs": [
            "等闲拈起一机看，顿觉重重海岳昏。",
            "划尔一声轰霹雳，木人闻后更谁闻。"
        ],
        "title": "普说三转语颂出示众  其三",
        "id": "ac22758b-0fb2-49e2-b1e4-67ce4a95eb1f"
    },
    {
        "author": "释月磵",
        "paragraphs": [
            "瑞岩惺惺，荐福莫莫。",
            "瞒顸佛性，束之高阁。",
            "月磵别用的当一著，易觑捕，难执捉。",
            "无意求时却宛然，有心月处还应错。"
        ],
        "title": "偈颂四首  其一",
        "id": "d9b5aa03-9256-4d56-892b-f6115bb49152"
    },
    {
        "author": "释月磵",
        "paragraphs": [
            "彩云影里仙人现，手把红罗扇遮面。",
            "急须著眼看仙人，莫看仙人手中扇。"
        ],
        "title": "偈颂四首  其二",
        "id": "78da1e37-16b4-4d19-a8b3-e6092d4735cd"
    },
    {
        "author": "释月磵",
        "paragraphs": [
            "一轮明月，两度中秋。",
            "不知今夜里，谁复再登楼。",
            "云开万里桂香浮。"
        ],
        "title": "偈颂四首  其三",
        "id": "1666bef4-64dc-4a45-8e12-bc71ad48d372"
    },
    {
        "author": "释月磵",
        "paragraphs": [
            "庭前桂绽金粟黄，满地散清香。",
            "鲁直当年参晦堂，吾无隠乎尔。",
            "当下错承当，累及丛林，千古更错商量。"
        ],
        "title": "偈颂四首  其四",
        "id": "98aaa28c-ed29-4275-892f-45c9eac11f7d"
    },
    {
        "author": "释月磵",
        "paragraphs": [
            "以幻智灯，无幽不烛。",
            "舌头较善，手头较毒。",
            "中兴东圆，晚据天育。",
            "尽东南界内，数来恶业，无这尊宿。"
        ],
        "title": "东岩寿仪赞",
        "id": "138846d5-1931-47d7-b6a4-6b2a4557e1a1"
    },
    {
        "author": "释月磵",
        "paragraphs": [
            "丹霞烧木佛，义出丰年。",
            "院主眉须堕，彩奔龊家。",
            "法海浪平春昼永，戏将老手拔鲸牙。"
        ],
        "title": "题丹霞烧木佛图",
        "id": "15aa2a3b-c93d-4a09-871f-190fb5d99682"
    },
    {
        "author": "释月磵",
        "paragraphs": [
            "雪峰不登岳，辛苦事参访。",
            "虚空开笑口，猿鹤增悲怅。",
            "我昔乘天风，绝顶倚藤杖。",
            "羣山如子来，万境供一望。",
            "至今清夜梦，吟啸烟云上。",
            "道人胆气粗，一叶吞湘浪。",
            "欲识活祖师，告君语非妄。",
            "绿苔裹断砖，便是南岳让。"
        ],
        "title": "送钦禅人游岳",
        "id": "b8446efd-362f-40a3-b436-ae7f9793ac54"
    },
    {
        "author": "释月磵",
        "paragraphs": [
            "古来行脚有样子，莫只游山并玩水。",
            "江南两浙多禅林，带眼直须先带耳。",
            "数十年来已寂寥，况复乱离生死里。",
            "一言非理不可道，一武非地不可履。",
            "善友师教不可舍，庸鄙强饕不可拟。",
            "彼所非者诚可监，我所长者不可恃。",
            "一切妄想生死因，参须实参明自己。",
            "他日归来如所嘱，痛棒依前分付你。"
        ],
        "title": "送仁姪入浙",
        "id": "46b8c3ba-b9ec-4a52-8f91-a3b4a3b0d9d5"
    },
    {
        "author": "释月磵",
        "paragraphs": [
            "瑞阳俊彦彦侍者，貌山泽癯语洒洒。",
            "访我东湖竹边寺，为言来自远公社。",
            "殷勤载觅赠行语，有语非语笔难写。",
            "浑仑一句持赠君，不可取兮亦非舍。",
            "归见溪边老菸菟，当机有掌休便打。",
            "免教臭口向人开，道汝又捋虎须也。"
        ],
        "title": "送彦侍者",
        "id": "69ea4e64-9b0d-4c77-bfaa-a636e9994430"
    },
    {
        "author": "释月磵",
        "paragraphs": [
            "吴山碧，楚江碧，天地茫茫渺何极。",
            "出门无是无不是，著眼当机须辨的。",
            "诸方门户泼天开，真底奚真伪奚伪。",
            "灯笼露柱尽知识，庭前柏树西来意。",
            "春风意，春风急。",
            "千里万里谁能及，湖水蹙天波欲立。"
        ],
        "title": "借雪窦韵送淳维那",
        "id": "8249633f-b86b-4c05-ae79-6feaab1dfef1"
    },
    {
        "author": "释月磵",
        "paragraphs": [
            "逸汝短句意不尽，送汝长句无可写。",
            "不长不短赋一篇，适值今朝忙不暇。",
            "临别草草笑与言，真个参禅忘昼夜。",
            "一回参到无参处，犹是上宿道傍舍。",
            "吴越青山千万重，拣个钵囊何处挂。",
            "娘生两眼蓦然开，方信山僧真可骂。"
        ],
        "title": "送妙达往浙",
        "id": "5cff50e2-b6a7-484c-8954-4a3256ba2d8d"
    },
    {
        "author": "释月磵",
        "paragraphs": [
            "一印印空来点窄，三贤十圣那可测。",
            "匡庐万叠云锦乡，鄱湖万顷水精国。",
            "篆文见得甚分明，元是一字不著画。",
            "拍来号令人与天，顿教古道长颜色。",
            "我应隔江，合十声啧。"
        ],
        "tags": [
            "庐山"
        ],
        "title": "送印空书记",
        "id": "46983104-b9e0-4b76-9643-0eca286abfff"
    },
    {
        "author": "释月磵",
        "paragraphs": [
            "摘杨花，摘杨花，唵摩尼吽㗶咤。",
            "便恁么会已是错，不恁么会尤更差。",
            "一回撞著无面目老骨檛，方知元不在天涯。"
        ],
        "title": "送僧",
        "id": "4c3195f0-1b0f-4d29-8b19-757e573088b3"
    },
    {
        "author": "释月磵",
        "paragraphs": [
            "香林侍云门，阅十八寒暑。",
            "刚把野狐涎，涴却所衣褚。",
            "汝侍吾笔砚，我元无一语。",
            "乃以羊角峰，蘸竭东湖水。",
            "学本无止法，犹海深无底。",
            "斥鷃从卑飞，大鹏九万里。"
        ],
        "title": "送圆侍者",
        "id": "ce64e8d8-d9cd-42f0-84ba-5b098ee041c6"
    },
    {
        "author": "释月磵",
        "paragraphs": [
            "老我无堪涉世艰，鬓毛新糁雪霜斑。",
            "有人来自庐山中，眼如点漆音如钟。",
            "衔袖出新卷，两眼惊且眩。",
            "方知亲自香溪哥室来，老婆心切言诙诙。",
            "三世诸佛一口吞，一大藏教彻底翻。",
            "丛林乡社有此俊迈之英才，我辈可老可死无余怀。"
        ],
        "tags": [
            "庐山"
        ],
        "title": "送付藏主",
        "id": "e37edff5-00f7-44c9-9367-456fa058c701"
    },
    {
        "author": "释月磵",
        "paragraphs": [
            "性海湛如，心月皎如。",
            "水与月融，月与水摄。",
            "水月交光，印文呈露。",
            "山河大地，万象森罗。",
            "一印印定，虚彻洞明。",
            "廓兮烱兮，以证来观。"
        ],
        "title": "印月",
        "id": "843d950d-9646-4737-a918-2af6559ca55c"
    },
    {
        "author": "释月磵",
        "paragraphs": [
            "禅欲参兮道欲学，莫负娘生一双脚。",
            "培塿不足登，蹄涔应易涸。",
            "观水须观百千溟渤之钜海，登山须登万丈嵩华之乔岳。",
            "高高高无极，深深深无底。",
            "一回见得亲，冥鸿千万里。"
        ],
        "title": "送福上人",
        "id": "bcf44047-f166-4342-879a-468726839d52"
    },
    {
        "author": "释月磵",
        "paragraphs": [
            "长老小师不参禅，只为寻常见得惯。",
            "汝今别我要行脚，与汝谩说个公案。",
            "我亦黄龙长老儿，少年发志大犹低。",
            "一筇行徧半天下，要勘诸方老古锥。",
            "发足仍发勇猛志，莫把参禅当容易。",
            "只今诸老若晨星，半人所在亦须至。",
            "山僧年老已心孤，那堪送汝更写偈。",
            "出门步步好为人，九万里程一鹏翅。"
        ],
        "title": "正秀行脚",
        "id": "10fc9958-0661-46e1-afe1-5b8f4b75e285"
    },
    {
        "author": "释月磵",
        "paragraphs": [
            "灼然大道如大海，浩无涯涘深无底。",
            "摐摐万有资之生，生生不已由兹始。",
            "饮者大小随所量，随量满足皆厌喜。",
            "有人直欲探其源，得其源矣进无止。",
            "若从涓滴识全潮，方信万波元一水。"
        ],
        "title": "进无止",
        "id": "e52c2952-006e-47b5-8d30-8581d3706dd8"
    },
    {
        "author": "释月磵",
        "paragraphs": [
            "若论此道若须弥，根四部洲高无极。",
            "日月循环无昼夜，毗岚纵作无变易。",
            "欲达此宗须造颠，徧参闽楚几山碧。",
            "一回见得亲，万叠巍峨只卷石。"
        ],
        "title": "达此宗",
        "id": "cbd86def-1815-4db2-b572-76fba1561a82"
    },
    {
        "author": "释月磵",
        "paragraphs": [
            "古汗有敏匠，能作诸佛像。",
            "有相皆是妄，无相之中有真相。"
        ],
        "title": "雕匠羌若正",
        "id": "915ae03a-c2e2-430d-8cfc-809038c85599"
    },
    {
        "author": "释月磵",
        "paragraphs": [
            "五台峩峩五云里，补陀峩峩东海底。",
            "大士元不在其中，误赚平人知几几。",
            "江南吴越诸导师，短偈长篇费言语。",
            "老僧有语写不得，一再殷勤奉劝汝。",
            "若论观音与曼殊，尽恒沙界无不是。",
            "灼然端的要见渠，不用千里与万里。",
            "只消著眼未生前，面目堂堂即自己。"
        ],
        "title": "德详大师礼补陀五台",
        "id": "c1548d25-b431-43bb-8cfa-2318210c1c4d"
    },
    {
        "author": "释月磵",
        "paragraphs": [
            "香严去沩阜，欲南阳种竹。",
            "片瓦太无端，等闲相击触。",
            "累及忘所知，嘉名受污辱。",
            "有人今効尤，千顷种寒玉。",
            "澹然冰霜中，岁晚乐幽独。",
            "慎勿轻击著，清风自然足。"
        ],
        "title": "竹隠",
        "id": "1769ae09-1f56-48b4-83a8-d46dfd323f45"
    },
    {
        "author": "释月磵",
        "paragraphs": [
            "学道如牧牛，寻牛须访迹。",
            "牛既已纯熟，牧乃便省力。",
            "靠壁旧乌藤，一朝生两翼。",
            "天地岂不大，去当六月息。"
        ],
        "title": "送善禅人",
        "id": "73d163e2-339f-43cf-99b1-e62fac432393"
    },
    {
        "author": "释月磵",
        "paragraphs": [
            "有佛处不得住，斗门硬闸。",
            "无佛处急走过，拦江铁网。",
            "赵州立者两重关，致使学者欲去被去碍，欲住被住碍。",
            "无自由分，伶利衲僧。",
            "拶得透，跳得出，方为庆快。",
            "虽然，更须知五里单牌，十里双堠始得。"
        ],
        "title": "送瑊侍者",
        "id": "c510dd2f-cad0-4217-9479-485388eff134"
    },
    {
        "author": "释月磵",
        "paragraphs": [
            "勇猛发心要行脚，莫把光阴空费却。",
            "青山绿水眼中尘，梵语唐言皆毒药。",
            "瞥转机先亲见彻，万里秋空飞一鹗。"
        ],
        "title": "送僧",
        "id": "a49baf0d-b1bf-4511-aa37-3cf29a0b6209"
    },
    {
        "author": "释月磵",
        "paragraphs": [
            "堂堂幻智翁，为宋钜魔孽。",
            "我昔误见之，痛棒打得折。",
            "冷地蓦思量，有屈无处雪。",
            "渊也长庚来，言侰曾不灭。",
            "幻出窣堵波，黄金充一国。",
            "村草步头草，香风春茁茁。",
            "有语远寄将，捻鼻消一咄。"
        ],
        "title": "渊侍者归天童西岩和尚塔所",
        "id": "69301a86-ba4d-4522-975a-57e6583bcc99"
    },
    {
        "author": "释月磵",
        "paragraphs": [
            "佛道实幽远，未易可窥测。",
            "著眼朕非先，犹鬲恒沙国。",
            "一切俱放下，百不会不知。",
            "只在鼻笑头，元不鬲丝厘。",
            "吾道今如何，秋风落叶多。",
            "满手握春风，吹醒冰霜柯。"
        ],
        "title": "送竺源合侍者",
        "id": "e96e348f-2aeb-47c7-a9ef-09ced14f9bb8"
    },
    {
        "author": "释月磵",
        "paragraphs": [
            "老来不写送行语，送子不可无一句。",
            "几回特地费思量，有句可写难写意。",
            "从上佛与祖，别无可指示。",
            "只要息心仍息念，墙壁木偶恰相似。",
            "蓦然见得亲，不负出家志。",
            "茫茫日月去如飞，转得眼来老已至。",
            "当思祖道重千钧，凛如一发孰可寄。",
            "钓雪矶头瞠老眼，秋空万里孤鸿远。"
        ],
        "title": "送则自然书记",
        "id": "01308625-63cf-4dc5-bcbc-ca3b5c5bf3ef"
    },
    {
        "author": "释月磵",
        "paragraphs": [
            "行脚须具行脚眼，当以前辈为标格。",
            "近来丛席说庐山，禅子竞趋不吴越。",
            "汝今直往虎侯溪，一香三拜依位立。",
            "棒如雨点打将来，当下知归方是行脚事云毕。"
        ],
        "tags": [
            "庐山"
        ],
        "title": "送舜禅往庐山",
        "id": "d24a0d49-1078-4df4-b3d0-a6dbbf917e46"
    },
    {
        "author": "释月磵",
        "paragraphs": [
            "嫋嫋春风软，点点春山远。",
            "如来禅与祖师意，满眼满耳无不是。",
            "短筇拨著南北峰，钱塘万顷寒涛舂。",
            "一笑归去来，云中五老笑颜开。"
        ],
        "title": "宗藏主之吴越",
        "id": "1b7576ed-3ff2-4398-a057-29aaf748e798"
    },
    {
        "author": "释月磵",
        "paragraphs": [
            "汝今别我去行脚，听我殷勤重告汝。",
            "人身难得今已得，直须著意明自己。",
            "只今丛林未寂寥，四海一翁老愚叔。",
            "惠日峯前九拜时，照顾粗拳当面筑。",
            "白发盈颠七十翁，期汝有成志超越。",
            "为报江海几故人，晚年富贵一矶雪。"
        ],
        "title": "送昙昱姪礼拜浄慈愚极老叔",
        "id": "26e99967-0c48-4e41-916d-0e47f392f934"
    },
    {
        "author": "释月磵",
        "paragraphs": [
            "老眼正昏明，喜见哥宁馨。",
            "吐语{钅得}璆玕，秀发禅林英。",
            "斯道犹大厦，颓焉欲倾阤。",
            "独支期敏手，毋擅立壑美。",
            "大鹏一擧九万里。"
        ],
        "title": "送辨藏主",
        "id": "c04e34b2-3dbc-43d3-98a4-5d2281ceec1c"
    },
    {
        "author": "释月磵",
        "paragraphs": [
            "水云相望楚与吴，三年不作问安书。",
            "英英禅子来岩边，为我细说岩平安。",
            "但言倒握无形棒，若佛若祖难近傍。",
            "烦寄一语休拍盲，本来无佛无众生。",
            "不妨借取腕头力，永为大地人知识。"
        ],
        "title": "珍维那归径山就简虎岩和尚",
        "id": "148afe29-36c5-48a9-b6c7-4d05288c7d74"
    },
    {
        "author": "释月磵",
        "paragraphs": [
            "吞却七峰无寸土，灼然无地著尸骸。",
            "不知当日谁闲管，刚把虚空掘窖埋。"
        ],
        "title": "礼仗锡巳禅师塔",
        "id": "1600882f-c97c-4a5c-ac81-8a6175578d67"
    },
    {
        "author": "释月磵",
        "paragraphs": [
            "岿然七十二峰秀，灵骨温温色尚新。",
            "我若等闲开坐具，阿师无地著浑身。"
        ],
        "title": "礼思大禅师塔",
        "id": "9810d6f9-6018-4238-beb5-1a3a10b53a32"
    },
    {
        "author": "释月磵",
        "paragraphs": [
            "正脉如今一线微，不堪惆怅泪交颐。",
            "冷云深没楚山顶，全体当年缩项时。"
        ],
        "title": "礼杨岐禅师塔",
        "id": "8ad5f862-fe5a-489e-ad34-da0878972906"
    },
    {
        "author": "释月磵",
        "paragraphs": [
            "老倒霍山无頼咤，妙高峰顶恣抛沙。",
            "大开死口凌霄上，又是一番重退牙。"
        ],
        "title": "悼霍山",
        "id": "cde7553b-c4dc-401d-b151-04f3680e663d"
    },
    {
        "author": "释月磵",
        "paragraphs": [
            "天子亲颁字十行，难征老子起岩房。",
            "只将牛粪星儿火，煨得蹲鸱万古香。"
        ],
        "title": "懒瓒岩",
        "id": "4b58740a-2520-4c64-8f82-68c7be4c6be8"
    },
    {
        "author": "释月磵",
        "paragraphs": [
            "曾分定石竺峰前，回首秋风三十年。",
            "漠漠吴天自空阔，老猿和雨哭苍烟。"
        ],
        "title": "石屏塔",
        "id": "d1ca21d3-5a29-4725-81c4-d02f0db69170"
    },
    {
        "author": "释月磵",
        "paragraphs": [
            "云寒窣堵玉棱层，自酹西湖一勺清。",
            "老舌炽然无慈在，钱塘潮撼宋王城。"
        ],
        "tags": [
            "西湖"
        ],
        "title": "石林塔",
        "id": "a4aa487e-420f-405e-8d64-24876823fe3e"
    },
    {
        "author": "释月磵",
        "paragraphs": [
            "钝锹搅动苍龙窟，浪激波腾海岳昏。",
            "一笑不知深问讯，先师灵骨俨然存。"
        ],
        "title": "礼黄龙先师塔",
        "id": "c5c98eea-86e3-4cbe-a0c0-159ac644f78e"
    },
    {
        "author": "释月磵",
        "paragraphs": [
            "肝胆重重楚越分，别来不愿见诸君。",
            "那知熟血重相喷，涴却三千里水云。"
        ],
        "title": "浙中象外诸友寄新作",
        "id": "23281db4-0f25-4934-8ed5-5f801bb7ebd9"
    },
    {
        "author": "释月磵",
        "paragraphs": [
            "十年交结几冤憎，别后谁能记姓名。",
            "遥想瞎馿成大队，挹南岳又望东溟。"
        ],
        "tags": [
            "衡山"
        ],
        "title": "怀径山诸友",
        "id": "41e169da-4292-4b99-96b1-20b1c12d1a01"
    },
    {
        "author": "释月磵",
        "paragraphs": [
            "一幅无文倍息全，无端流落水云边。",
            "秋空雁字重书出，顿首分明到不宣。"
        ],
        "title": "谢无文惠书不至",
        "id": "6239330b-05b5-4347-a847-5ed697fbefe4"
    },
    {
        "author": "释月磵",
        "paragraphs": [
            "半亩春风个镢头，通身泥水不曾休。",
            "布成荆棘参天了，老子今年大有秋。"
        ],
        "title": "田叟",
        "id": "4f6605a1-4f1e-4fac-b8c3-94439eaae7b4"
    },
    {
        "author": "释月磵",
        "paragraphs": [
            "四角量来四极同，干坤大地在其中。",
            "鰕儿没兴跳得出，冲破须百万重。"
        ],
        "title": "斗山",
        "id": "83ec9976-662b-4510-a19a-3456f6edb766"
    },
    {
        "author": "释月磵",
        "paragraphs": [
            "说法声如动地雷，小南铺席又重开。",
            "成羣引得呆尊者，远远也从高丽来。"
        ],
        "tags": [
            "庐山"
        ],
        "title": "贺庐山罗汉老子",
        "id": "a561f748-0559-4702-8300-5aa1d94feb2d"
    },
    {
        "author": "释月磵",
        "paragraphs": [
            "玉几深深结死冤，错传一印漫无文。",
            "春雷轰破轰不破，尽尽江天飞暮云。"
        ],
        "title": "悼无文和尚",
        "id": "f6b93a78-9857-4cab-93c2-e1db9b21c99d"
    },
    {
        "author": "释月磵",
        "paragraphs": [
            "天上明光四度登，古今屈措几人曾。",
            "放光近向庐山顶，莫谓文殊夜放灯。"
        ],
        "tags": [
            "庐山"
        ],
        "title": "玉崖朝京归住天池",
        "id": "dbea6b8b-09f8-4f24-bb79-8faa27dae6e9"
    },
    {
        "author": "释月磵",
        "paragraphs": [
            "恶业相从十五年，未尝蹉口教参禅。",
            "而今年老心孤甚，三十乌藤趁上船。"
        ],
        "title": "送仁姪",
        "id": "7fc16285-997a-44d0-bfcd-efdb65807a83"
    },
    {
        "author": "释月磵",
        "paragraphs": [
            "阿师北去朝金阙，款语丁宁子一回。",
            "京洛春风无限好，我宽襟袖裹将来。"
        ],
        "title": "南侍者往送乃师朝京",
        "id": "882bd395-4174-4a53-9b77-0a1bbc983bc1"
    },
    {
        "author": "释月磵",
        "paragraphs": [
            "人间万事不如闲，湖海归来紧著关。",
            "自笑一生贫不尽，黄金推作屋头山。"
        ],
        "title": "法相习兄小室在黄金山下",
        "id": "1fc1b690-4db0-48b0-b883-00ee22908f60"
    },
    {
        "author": "释月磵",
        "paragraphs": [
            "老来怀抱转难平，棒下全无舐犊情。",
            "尚有一分慈悯处，教人只向棘中行。"
        ],
        "title": "寄和寅知客来韵",
        "id": "86011b74-2e80-4f5a-8ff2-1c41fe24f35d"
    },
    {
        "author": "释月磵",
        "paragraphs": [
            "活葬东风百草源，只因错会祖师禅。",
            "十千古木匡庐顶，一一枝头啼杜鹃。"
        ],
        "tags": [
            "庐山"
        ],
        "title": "万杉东源和尚塔",
        "id": "550daa96-c7d7-4ae6-8494-0078512ad0e4"
    },
    {
        "author": "释月磵",
        "paragraphs": [
            "石头城里屋三椽，满屋清香是白莲。",
            "皎洁一心何所似，夜深淮水月初圆。"
        ],
        "title": "送僧归金陵白莲庵",
        "id": "0ca63f7b-bef5-456a-803b-cf268e32f53b"
    },
    {
        "author": "释月磵",
        "paragraphs": [
            "拼双赤手入丛林，要觅春风一寸心。",
            "但觉爪牙归掌握，不知烟雾湿衣襟。"
        ],
        "title": "摘茶",
        "id": "28498f8b-02d7-4727-bed9-76499280b77e"
    },
    {
        "author": "释月磵",
        "paragraphs": [
            "一卷百千万亿卷，普使幽冥趋浄方。",
            "越水东边明月夜，白莲朵朵晋时香。"
        ],
        "title": "莲社题经荐孤魂",
        "id": "a418ef5b-68fa-45c4-8ed3-ce1186006e9e"
    },
    {
        "author": "释月磵",
        "paragraphs": [
            "年来顿觉发如丝，多少傍人笑老痴。",
            "妙手不须频摘剃，几人得到白头时。"
        ],
        "title": "赠发匠",
        "id": "bb38626e-1220-4da3-ae59-0e8a5b4c8f56"
    },
    {
        "author": "释月磵",
        "paragraphs": [
            "千涧碧流寒漱玉，万山黄叶冷摇金。",
            "若言即此见多宝，猿叫岳云深更深。"
        ],
        "title": "多宝寺",
        "id": "d03e6d4c-0ff6-4123-846f-e39aab24a98d"
    },
    {
        "author": "释月磵",
        "paragraphs": [
            "神通妙用无些子，踏破沧溟几处潮。",
            "个个脚跟学逼逼，老僧无暇举藤条。"
        ],
        "title": "罗汉浮杯图",
        "id": "4dfedc19-4d06-4e80-a1d7-6df81a3bf8cc"
    },
    {
        "author": "释月磵",
        "paragraphs": [
            "娘生指上血一滴，染尽给孤园里花。",
            "三十二枝春盎盎，不知香蔼几恒沙。"
        ],
        "title": "血书金刚经",
        "id": "1771ff46-f329-4f0d-832d-71dfdcdd035e"
    },
    {
        "author": "释月磵",
        "paragraphs": [
            "行，无端失脚堕深坑。",
            "转得步，笑倒更幽亭。"
        ],
        "title": "天童四威仪  其一",
        "id": "01c5120d-7f26-4186-8c01-5c1503ab951b"
    },
    {
        "author": "释月磵",
        "paragraphs": [
            "住，一身贫到无贫处。",
            "有谁知，狎鸥并宿鹭。"
        ],
        "title": "天童四威仪  其二",
        "id": "efa4151d-c044-45d1-9ba9-ba8ff6a655ce"
    },
    {
        "author": "释月磵",
        "paragraphs": [
            "坐，却被蒲团先识破。",
            "松作声，元是微风过。"
        ],
        "title": "天童四威仪  其三",
        "id": "cb5694f1-295f-4f9c-9449-521ad22873fd"
    },
    {
        "author": "释月磵",
        "paragraphs": [
            "卧，太白一峰枕头大。",
            "伸双脚，虚空俱踏破。"
        ],
        "title": "天童四威仪  其四",
        "id": "b91bec8d-49d8-4527-8ff3-c3357e0a6625"
    },
    {
        "author": "释月磵",
        "paragraphs": [
            "痛把山藤手自鞭，啣冤又上浙江船。",
            "东湖佛法无多子，莫打诸方肋下拳。"
        ],
        "title": "仁侍者往浙",
        "id": "2666c2c3-c442-489e-8e08-51312cc29dd8"
    },
    {
        "author": "释月磵",
        "paragraphs": [
            "仰山作梦梦未醒，噡语如今转更乔。",
            "识得渠侬穷伎俩，跨门先倒用藤条。"
        ],
        "title": "送屷侍者见雪岩",
        "id": "f0fe2ca7-b927-4203-8f5e-338537caf4a1"
    },
    {
        "author": "释月磵",
        "paragraphs": [
            "灼然要敌王公富，挨到无锥卓地时。",
            "万里秋空双眼豁，不知身在御楼西。"
        ],
        "title": "送富侍者入京",
        "id": "c74ada51-b00a-4534-8b48-1f85083c734d"
    },
    {
        "author": "释月磵",
        "paragraphs": [
            "端的洪炉百炼钢，双收双放凛寒霜。",
            "这些柄欛捻得定，要截诸方短与长。"
        ],
        "title": "赠弋阳剪剃祝咏",
        "id": "d1f627a6-e51c-48e8-b478-8e18261148ba"
    },
    {
        "author": "释月磵",
        "paragraphs": [
            "诸缘外息心无喘，堕在那伽那一机。",
            "蹉口一回轻噫欠，疾雷轰破五须弥。"
        ],
        "title": "定山",
        "id": "4d606ba8-5c80-4698-8c69-c08f512a2492"
    },
    {
        "author": "释月磵",
        "paragraphs": [
            "谩将折筯探源流，直到俱卢穷尽头。",
            "端的这回亲见彻，百千溟渤一浮沤。"
        ],
        "title": "北海",
        "id": "5f88fb10-f5e5-4619-bacb-6205abdb6971"
    },
    {
        "author": "释月磵",
        "paragraphs": [
            "楖栗横肩犯晓寒，倚天青即是庐山。",
            "上人幸有娘生脚，直到高高顶𩕳间。"
        ],
        "tags": [
            "庐山"
        ],
        "title": "送琇上人",
        "id": "342ae4e8-2e48-4492-955b-354097e79e48"
    },
    {
        "author": "释月磵",
        "paragraphs": [
            "等闲𢬵取娘生手，万浪中间搅一回。",
            "拶得清波无透路，玉蟾辊入掌中来。"
        ],
        "title": "掬月",
        "id": "990b4f8c-8676-4911-a3eb-3c3e304d0aa3"
    },
    {
        "author": "释月磵",
        "paragraphs": [
            "午夜寒香汎翠微，横斜影里立孤危。",
            "看他垂手为人处，放下悬屋第一枝。"
        ],
        "title": "梅山",
        "id": "d1dd7a86-0ad1-47ab-b47a-26fc454d4734"
    },
    {
        "author": "释月磵",
        "paragraphs": [
            "玲珑岩下忆辞师，软语丁宁归莫迟。",
            "昨夜春堂轰霹雳，分明一喝再参时。"
        ],
        "title": "寄呈西巖和尚",
        "id": "05b1a0ff-6381-400f-ad73-91cd35814965"
    },
    {
        "author": "释月磵",
        "paragraphs": [
            "楼台鬲岸沸笙箫，万斛金莲撒碧霄。",
            "湖水东边杨柳树，也开青眼看元霄。"
        ],
        "title": "湖东庙化元霄",
        "id": "de9c5fb9-e542-4d1f-b816-30ef52581a66"
    },
    {
        "author": "释月磵",
        "paragraphs": [
            "楚天空阔鴈横秋，扬示二千年话头。",
            "闪电光中如不荐，满蓬烟雨上孤舟。"
        ],
        "title": "送逊禅人",
        "id": "e58e5717-a4f4-4ca4-84dd-c7bd35deb878"
    },
    {
        "author": "释月磵",
        "paragraphs": [
            "如星冏冏了双眸，妙处工夫少与俦。",
            "捏定这些真柄霸，衲僧那个不低头。"
        ],
        "title": "赠刀镊",
        "id": "469714bf-06e1-4975-915e-a0b60f7bb0fb"
    },
    {
        "author": "释月磵",
        "paragraphs": [
            "觅安心法没来由，呆立庭前雪到腰。",
            "祇好别行条活路，看庐山看浙江潮。"
        ],
        "tags": [
            "庐山"
        ],
        "title": "送恢侍者",
        "id": "228921b2-6dd7-4f30-b9f8-c8dcd3bd0325"
    },
    {
        "author": "释月磵",
        "paragraphs": [
            "怒霆轰耳记曾呼，充塞干坤恨未除。",
            "将谓阿师无实相，春风万叠峙康庐。"
        ],
        "title": "无相和尚塔",
        "id": "eb474c91-9cd4-4587-af44-4c3f6606e2ff"
    },
    {
        "author": "释月磵",
        "paragraphs": [
            "万个筼筜带雪青，一庵犹自揭唐名。",
            "道人心欲留云住，宽著俨问屋数楹。"
        ],
        "title": "天池资胜庵",
        "id": "ea596aee-5471-4c49-a50e-120cec2418c9"
    },
    {
        "author": "释月磵",
        "paragraphs": [
            "脚头步步蹑云梯，到此须知恰半之。",
            "绝顶欲观天地阔，不妨款款策藤枝。"
        ],
        "title": "天池半云亭",
        "id": "aa942693-d796-40d3-a5a0-baa885222798"
    },
    {
        "author": "释月磵",
        "paragraphs": [
            "保寿当年不渡河，个般檐板误人多。",
            "劝君賸买草鞋好，弹雀何曾只就窠。"
        ],
        "title": "寄保寿心镜",
        "id": "3c99bde4-4817-4a5b-b513-67c4219714a2"
    },
    {
        "author": "释月磵",
        "paragraphs": [
            "点点寒飙振槁枝，翠微重叠冻云垂。",
            "春风万斛呼不醒，别嶂一声啼子规。"
        ],
        "title": "枯山",
        "id": "9eab400a-cb97-479d-9ccc-48fe45732261"
    },
    {
        "author": "释月磵",
        "paragraphs": [
            "六月炎天飞片雪，山河大地冷凄凄。",
            "三年祇道消融尽，冻合侯家水一溪。"
        ],
        "title": "雪溪塔",
        "id": "26f1df1f-b67f-42f1-9f70-d4fc16ec5c84"
    },
    {
        "author": "释月磵",
        "paragraphs": [
            "见说翁翁老更颠，为人单只用粗拳。",
            "近来发得无明甚，打破虚空没半边。"
        ],
        "title": "寄浄慈愚极老叔",
        "id": "30d3547c-02d7-454c-83b4-c0fbc196aabf"
    },
    {
        "author": "释月磵",
        "paragraphs": [
            "爷看千丈巖前瀑，顶雪遥应瀑雪同。",
            "石虎溪边倾石耳，要听铁锡响寒空。"
        ],
        "title": "送俊侍者",
        "id": "de548ea0-ca16-4182-9172-8b9d05b4d663"
    },
    {
        "author": "释月磵",
        "paragraphs": [
            "人从村草步头来，毒气经年不受埋。",
            "散作西山千嶂雨，毒花毒果几根荄。"
        ],
        "title": "渊侍者自幻智塔所来就见翠岩木翁",
        "id": "a38892b6-c43b-4eab-b30d-b247398c0b61"
    },
    {
        "author": "释月磵",
        "paragraphs": [
            "倒跨金狮别五台，峨嵋庐岳眼中埃。",
            "袖藏小白花归去，人道亲提东海来。"
        ],
        "title": "送肃庵长老归北",
        "id": "7d9e62fe-b7fa-4d70-9f1d-02cb7273c7b8"
    },
    {
        "author": "释月磵",
        "paragraphs": [
            "越水新营窣堵波，与他玉几不争多。",
            "从今客路三千里，又累奔驰刘萨诃。"
        ],
        "title": "建育王塔",
        "id": "99ac362e-3c19-45f3-9388-466dbba6f552"
    },
    {
        "author": "释月磵",
        "paragraphs": [
            "荐福重开地狱门，要从衲子结生冤。",
            "若还将脇沾他席，热铁烧身又一番。"
        ],
        "title": "新僧堂",
        "id": "ee70d254-895a-449c-89aa-a9da680ab33f"
    },
    {
        "author": "释月磵",
        "paragraphs": [
            "本来清浄无一物，大地山河忽渺弥。",
            "童子不须抛瓦砾，老僧定观正斯时。"
        ],
        "title": "番阳大浸",
        "id": "ac279427-5ba3-4365-8ebf-e10faaf5168e"
    },
    {
        "author": "释月磵",
        "paragraphs": [
            "一亭新立雪矶头，漫向空中抛直钩。",
            "几度无风浮子动，老僧终是懒擡眸。"
        ],
        "title": "矶亭",
        "id": "5d95d53b-09a3-422c-b860-f797c0c75f27"
    },
    {
        "author": "释月磵",
        "paragraphs": [
            "倒握仰山锹在手，掀翻大地觅知音。",
            "纵饶济北阴凉树，入土也须三尺深。"
        ],
        "title": "道者化栽树",
        "id": "fc90517b-d0ee-43e0-95be-2efb4766cb6a"
    },
    {
        "author": "释月磵",
        "paragraphs": [
            "笑穿无耳破芒鞋，赐得高低百丈摧。",
            "月磵有拳当赠汝，只今忙甚别时来。"
        ],
        "title": "送鹅湖鋔侍者",
        "id": "2172f46f-48b4-444a-91a4-ccc88d576d9e"
    },
    {
        "author": "释月磵",
        "paragraphs": [
            "于一微尘出此经，万象森罗著眼听。",
            "殷殷春雷撼天地，同是三呼万岁声。"
        ],
        "title": "圣旨看藏经",
        "id": "2c40c973-ac50-4d79-836d-9a42cdfbddcd"
    },
    {
        "author": "释月磵",
        "paragraphs": [
            "青山立玉水粘䒶，祖意明明在目前。",
            "短堠长亭何所许，处处春风啼杜鹃。"
        ],
        "title": "送人",
        "id": "0424fbd0-6250-4de6-90c9-cc027fa064cf"
    },
    {
        "author": "释月磵",
        "paragraphs": [
            "村草步头草几深，从教埋没祖师心。",
            "也应曾不著眼觑，觑著还应恨拍襟。"
        ],
        "title": "寄天童日东岩",
        "id": "3d777ec3-f07d-44fb-b375-c11592c1f31f"
    },
    {
        "author": "释月磵",
        "paragraphs": [
            "汝今未老早安排，窣堵波从此地开。",
            "胜处笑曾舒老眼，好一矗矗送青来。"
        ],
        "title": "题可长老寿塔",
        "id": "fb079c3e-e26d-409c-9cd2-553e79cc213c"
    },
    {
        "author": "释月磵",
        "paragraphs": [
            "长庚峰顶展炊巾，白日青天海岳昏。",
            "痛棒当机连架打，低声道我是师孙。"
        ],
        "title": "谦侍者之天童",
        "id": "ea2d75c7-8d27-40de-9d19-cd04c9a6d7f9"
    },
    {
        "author": "释月磵",
        "paragraphs": [
            "冤家别去幸相疎，不拟重来胆气粗。",
            "三十乌藤不轻恕，也知年老觉心孤。"
        ],
        "title": "送才首座  其一",
        "id": "3295351a-5d52-44a4-a9df-bcd21e2d8e19"
    },
    {
        "author": "释月磵",
        "paragraphs": [
            "海国山山叫子规，不知何处卸征衣。",
            "拳头自是娘生底，莫向诸方肋下挥。"
        ],
        "title": "送才首座  其二",
        "id": "11473ff4-7bea-4ab9-955b-a838d8802834"
    },
    {
        "author": "释月磵",
        "paragraphs": [
            "太白峩峩峙碧霄，百千诸佛欠遮头。",
            "愿君施五凤楼手，成我山中五凤楼。"
        ],
        "title": "天童化五凤楼",
        "id": "4bcf441b-bee1-40bb-b5f2-2b81c2daf633"
    },
    {
        "author": "释月磵",
        "paragraphs": [
            "近日传闻小释迦，恣施瞎棒与盲枷。",
            "再参通我一转语，春至山山桃自花。"
        ],
        "title": "顺维那归仰山",
        "id": "0f6eaff7-e406-481f-8137-c0e175c785e3"
    },
    {
        "author": "释月磵",
        "paragraphs": [
            "住住住，眨眼白云飞去。",
            "杜鹃声在最高处，春风花满甜桃树。"
        ],
        "title": "送住禅人归疏山",
        "id": "15df8b51-0559-4ddc-be7c-a1332347fb18"
    },
    {
        "author": "释月磵",
        "paragraphs": [
            "满天花雨忽毵毵，定起闲将鼻观参。",
            "却是西山山下寺，古薇枝上绽优昙。"
        ],
        "title": "送亲宗古住西山崇报  其一",
        "id": "7efa8a2e-2b46-4294-8521-7996be54ef86"
    },
    {
        "author": "释月磵",
        "paragraphs": [
            "法道如今危未危，老眸近觉泪霑颐。",
            "期君硬著腕头力，一发千钧在此时。"
        ],
        "title": "送亲宗古住西山崇报  其二",
        "id": "31bbf1a5-b0b3-447c-b537-2d3f8c4a5404"
    },
    {
        "author": "释月磵",
        "paragraphs": [
            "笑问殷勤求底事，却言近离古杭州。",
            "开口便作佛法会，老来无力举藤条。"
        ],
        "title": "中道者",
        "id": "0a66c133-0edc-472b-8c79-13946800c757"
    },
    {
        "author": "释月磵",
        "paragraphs": [
            "一人半人之所在，吴越从头验一回。",
            "三尺炊巾襟袖里，向人只道看山气。"
        ],
        "title": "仙禅人",
        "id": "348af74a-3bcb-47d0-84a4-1bb475cbbd49"
    },
    {
        "author": "释月磵",
        "paragraphs": [
            "我国从来本晏然，萧条活计自忘年。",
            "无端一阵微风过，万树苍松竞说玄。"
        ],
        "title": "寂林",
        "id": "b5b6608e-6a62-4da4-a371-6c7f44934340"
    },
    {
        "author": "释月磵",
        "paragraphs": [
            "阿师活葬此江臯，障却钱塘几度潮。",
            "可是髑髅干不尽，蛙声依旧响春宵。"
        ],
        "title": "镜清塔",
        "id": "d7a286ce-242d-4d37-bf3a-3a8affb10016"
    },
    {
        "author": "释月磵",
        "paragraphs": [
            "一别龙峰五十年，堪嗟尘世事茫然。",
            "门前旧日长松树，恨杀春风啼杜鹃。"
        ],
        "title": "东黄龙雪村",
        "id": "a56dadd8-634d-4ee0-bc45-ea0e491b38a8"
    },
    {
        "author": "释月磵",
        "paragraphs": [
            "猗欤大块中，有此赤肉团。",
            "曾无生与死，从渠暑复寒。",
            "炽然常说法，风动万琅玕。",
            "了然无一物，满目是青山。",
            "以幻观吾幻，以闲乐吾闲。",
            "世态自消长，日月长循环。"
        ],
        "title": "书明月山房",
        "id": "d4a4e84f-b181-461d-a8dc-2ac424cd4483"
    },
    {
        "author": "释月磵",
        "paragraphs": [
            "正觉山中与么来，惭惺满面是尘埃。",
            "未曾空却众生界，添得人间一祸胎。"
        ],
        "title": "出山相赞",
        "id": "c28ab682-a121-4fb7-a76b-41961f797119"
    },
    {
        "author": "释月磵",
        "paragraphs": [
            "开口触著梁王讳，擧步踏翻扬子江。",
            "比似者般底麤行，西天东土更无双。"
        ],
        "title": "达磨赞",
        "id": "813c709d-a5f3-4b48-aa77-4e108c35baec"
    },
    {
        "author": "释月磵",
        "paragraphs": [
            "蒙却头，入正定。",
            "定眼忽开，有何所证。",
            "杨柳枝头春雨暝。"
        ],
        "title": "观音赞  其一",
        "id": "796d015b-70a9-46fe-99c5-a20c1c49cac9"
    },
    {
        "author": "释月磵",
        "paragraphs": [
            "抱膝坐盘陀，以耳观无碍。",
            "一匊悲心海样深，何时空却众日界。"
        ],
        "title": "观音赞  其二",
        "id": "cc5df3de-a8a0-46b2-b3ec-d4cf7c564242"
    },
    {
        "author": "释月磵",
        "paragraphs": [
            "曲江矶头，奉化县里。",
            "拖泼囊落落魄魄，刚道一生欢喜。",
            "不知月在云中笑你。"
        ],
        "title": "布袋赞  其一",
        "id": "184acb5c-3c19-428b-8936-d81ca97496fa"
    },
    {
        "author": "释月磵",
        "paragraphs": [
            "无端抛却率陀天，奉化江头恣掣颠。",
            "拄杖夺来还痛与，我侬要结下生缘。"
        ],
        "title": "布袋赞  其二",
        "id": "4792e99f-0e5d-4c9e-b76d-fb183d61b74c"
    },
    {
        "author": "释月磵",
        "paragraphs": [
            "山河大地，犹一点埃。",
            "面前扫却，背后成堆。",
            "呆，呆。"
        ],
        "title": "寒山赞",
        "id": "8c40cf33-48b5-4de3-9dbf-dca74c1e0f2e"
    },
    {
        "author": "释月磵",
        "paragraphs": [
            "台云万丈，犹一菜滓。",
            "收拾筒中，如金自夸。",
            "差，差。"
        ],
        "title": "拾得赞",
        "id": "3eeb0858-3d45-4072-aa69-22aaf3e456ae"
    },
    {
        "author": "释月磵",
        "paragraphs": [
            "所指是何物，所说是何言。",
            "心毒不如口毒，合成生死深冤。",
            "闾丘老，惜尊拳。"
        ],
        "title": "丰干指虎与闾丘说赞",
        "id": "0d402929-9509-4ffd-8335-99459d1d7246"
    },
    {
        "author": "释月磵",
        "paragraphs": [
            "忘却自家心，却指天边月。",
            "更言无物比伦，分明话作两橛。",
            "生苕菷，何不摵。"
        ],
        "title": "寒山拾得赞",
        "id": "e7862202-6ce9-423d-8a65-50bcddf504ba"
    },
    {
        "author": "释月磵",
        "paragraphs": [
            "浑无针劄处，为君道线路。",
            "夜半三足乌，飞上珊瑚树。"
        ],
        "title": "朝阳赞",
        "id": "bbf7c2e5-a0ad-45f0-ae54-ace88e1e80ae"
    },
    {
        "author": "释月磵",
        "paragraphs": [
            "白白是脱空，刚言标月指。",
            "便恁么回向，堕佗光影里。"
        ],
        "title": "对月赞",
        "id": "eb6a9948-37cd-45f9-96e6-060ce418fb3e"
    },
    {
        "author": "释月磵",
        "paragraphs": [
            "成群作队，指东话西。",
            "造妖捏怪，诳惑愚痴。",
            "神通妙用有谁知，天台月皎，南岳云垂。"
        ],
        "tags": [
            "衡山"
        ],
        "title": "赞罗汉共一轴",
        "id": "b9c5fbe2-8367-4025-9acb-b49d032f967a"
    },
    {
        "author": "释月磵",
        "paragraphs": [
            "虎依人，人靠虎，一物我忘亦汝，肚里各自惺惺。",
            "且作团打觉睡，谁管人间今与古。"
        ],
        "title": "赞丰干寒拾虎四睡图",
        "id": "235d4e78-b9c3-4eac-98af-2f8697c91abe"
    },
    {
        "author": "释月磵",
        "paragraphs": [
            "惟吾一指，造大极玄。",
            "视天下人，咸若小儿。",
            "起膏肓疾，犹谈笑然。",
            "貌可丹青，玄孰传焉。"
        ],
        "title": "赞童科安医师",
        "id": "cdb0ad0e-7b64-4ddf-ace4-c7e29fc06de2"
    },
    {
        "author": "释月磵",
        "paragraphs": [
            "参无所参，悟无所悟。",
            "空手捏双拳，要起破沙盆。",
            "门户用尽拍盲，少喜多怒。",
            "也有一分长，甜瓜生苦瓠。"
        ],
        "title": "崇宁可长老请赞",
        "id": "67371281-8513-41c5-88a4-e4353c4bbd32"
    },
    {
        "author": "释月磵",
        "paragraphs": [
            "跳出黄龙三重关，撞破天童生铁网。",
            "量太虚空为十尺，秤须弥山作八两。",
            "信缘随处住院，为人处惟拳与掌，当机佛祖难近傍。",
            "粗行拍盲，尽直北直南数来，更无此样。",
            "崇报切自知机，莫学渠侬个伎俩。"
        ],
        "title": "崇报洪长老请赞",
        "id": "6a0cc4d4-3233-4ecd-a723-94714337b063"
    },
    {
        "author": "释月磵",
        "paragraphs": [
            "行脚见淳祐诸老，住院历南北两朝。",
            "不守黄龙活业，不传太白箕裘。",
            "为人处惯向弓弦上结丝，横机时每于险处断桥。",
            "设出古老文章，解教夫子咂舌。",
            "擧示杜撰提唱，刚要达磨点头。",
            "长处全无，拙处偏优。",
            "是为杨岐十一世孙月磵比丘。"
        ],
        "title": "印甥请赞",
        "id": "2b0e328c-a397-405a-9f34-c96ccd318191"
    },
    {
        "author": "释月磵",
        "paragraphs": [
            "有发兮谁兄，无发兮谁弟。",
            "不说道与禅，不谈仁与义。",
            "澹然相对各成翁，谁管两朝经乱治。",
            "丹青写出付升彪，大似空中插标记。"
        ],
        "title": "家兄同帧寿容",
        "id": "526db59a-f1fc-4a65-aa2a-1ad677493af7"
    },
    {
        "author": "释月磵",
        "paragraphs": [
            "禅学全无拍盲，第一住山活计。",
            "竹篦三尺，怒发时鞭得虚空粉碎，编辟时拶得石人脑裂。",
            "更有一般没思忖处，陈年破砂盆，却要向景德镇里重新烧出。",
            "从头至尾数来，大元国里长老，烈烈挈挈无如你。"
        ],
        "title": "景德遂长老请赞",
        "id": "f45edd20-62d3-49ed-98a0-937c32753d85"
    },
    {
        "author": "释月磵",
        "paragraphs": [
            "貌若宽闲，性尤刚急。",
            "不以佛法当人情，不以慈悲为利益。",
            "为人处热喝嗔拳，雪霜中有春消息。",
            "正崇为子却孝顺，见斧担重重添石。"
        ],
        "title": "崇都寺请赞",
        "id": "0367c383-d05e-48e0-937e-c3fce4db16a6"
    },
    {
        "author": "释月磵",
        "paragraphs": [
            "渠似我，我似渠。",
            "子相似，恰相如如处。",
            "毕竟何如，甜瓜生得苦葫芦。"
        ],
        "title": "源侍者请赞",
        "id": "584230d3-992d-4053-9364-79743665657b"
    },
    {
        "author": "释月磵",
        "paragraphs": [
            "苍苔裹枯松，白云抱幽石。",
            "面目俨然□，易见还难识。",
            "临济未是白拈贼。"
        ],
        "title": "崇胜东源长老请赞",
        "id": "25a51e82-00df-4b46-bbdb-0e41823bca5c"
    },
    {
        "author": "释月磵",
        "paragraphs": [
            "大江以东非生缘，大江以西非受经。",
            "行脚见宋朝三十七员恶知识，末后撞入天童布丝网里。",
            "折倒平生，视佛祖若大寇仇，视衲僧若大冤憎。",
            "五处住山，百无一能。",
            "无补宗教，不上传灯。",
            "効尤佛照授秀岩之法席，鲁山其克荷负，而道德深愧乎五宿观堂之老僧。",
            "谁费丹青，点涴太清。",
            "只好钓雪矶头，终朝笑看远山青。"
        ],
        "title": "荐福鲁山长老请赞",
        "id": "89c83f63-fb79-4e97-ab66-220bf525762b"
    },
    {
        "author": "释月磵",
        "paragraphs": [
            "受经黄龙，而不以为家。",
            "亲见天童，而不传其道。",
            "生宋绍定，阅七十历，有雪盈颠。",
            "住番荐福，踰二十年，无功可考。",
            "以棒喝结衲子深冤，以懒拙当人间至宝。",
            "隠静无端，凭妙峯邈出，类焉个枯桥。",
            "似者般无禅无道无能为底长老，尽直北直南何处讨。"
        ],
        "title": "隠静空巖长老请赞",
        "id": "c726ada2-2f72-4586-a716-0c6d3c5ceee7"
    },
    {
        "author": "汪梦斗",
        "paragraphs": [
            "天气才晴便不同，轻轻拂面有和风。",
            "溪边春事关心处，杨柳深青杏浅红。"
        ],
        "title": "旌德道中即事",
        "id": "353e8f48-0127-41ca-a055-9c676dea5c8c"
    },
    {
        "author": "汪梦斗",
        "paragraphs": [
            "石台突兀倚晴空，一带春江泻玉虹。",
            "千古佳名唤行客，骑鱼何处访琴公。"
        ],
        "title": "泾县琴台",
        "id": "95ea47ad-4970-47c8-a318-03d3b3b1a7bd"
    },
    {
        "author": "汪梦斗",
        "paragraphs": [
            "鹊信占新霁，朝暾起树东。",
            "春衫欺客冷，社瓮忆乡红。",
            "溪长杏花水，路蒸兰草风。",
            "午餐羹枸杞，扶弱有神功。"
        ],
        "title": "当途道中社",
        "id": "ca1be982-1504-4a78-8976-7fa073b52233"
    },
    {
        "author": "汪梦斗",
        "paragraphs": [
            "力成和议得休兵，痛骂犹烦诸老生。",
            "拘执行人招覆灭，幸逃诛死罚殊轻。"
        ],
        "title": "过江陵镇登秦申王坟读决策元功精忠粹德碑文有感近事而赋",
        "id": "1781d559-2df3-415c-8527-5daa21808bff"
    },
    {
        "author": "汪梦斗",
        "paragraphs": [
            "英荡观风下帝旁，六条察吏立台霜。",
            "中原自古闻王猛，一道而今有范滂。",
            "园馆日和归燕乐，江城春透露桃香。",
            "公余无限离骚兴，故许吟人拜下牀。"
        ],
        "title": "金陵上王焕卿提刑",
        "id": "11e127c6-04ca-46c5-9ad6-807b69fc14ca"
    },
    {
        "author": "汪梦斗",
        "paragraphs": [
            "皇华曾为歙山留，笑杀扬人汎汎舟。",
            "偶话后天非定位，悬知此辈固清流。",
            "一灯雪屋虫声细，疋马晴川草色秋。",
            "倚杖儒宫桥下水，梦魂须忆旧来游。"
        ],
        "title": "奥屯周卿提刑去年巡历绩溪回日有诗留别今依韵和呈",
        "id": "5e95d0d2-0351-47f4-92ad-ff46421e3a95"
    },
    {
        "author": "汪梦斗",
        "paragraphs": [
            "风冷知日落，水宽得天多。",
            "金陵怀古句，绝唱是西河。"
        ],
        "title": "金陵僦舟渡江至仪真登陆  其一",
        "id": "a13463cb-2ad4-4c32-9096-e545b374742a"
    },
    {
        "author": "汪梦斗",
        "paragraphs": [
            "寒波白似面，远岫劣于眉。",
            "江上无多作，淮南正要诗。"
        ],
        "title": "金陵僦舟渡江至仪真登陆  其二",
        "id": "d063c92c-2326-4637-9e71-e822804ddc24"
    },
    {
        "author": "汪梦斗",
        "paragraphs": [
            "事以诗书立，国惟仁义昌。",
            "当年衣带水，元不管兴亡。"
        ],
        "title": "金陵僦舟渡江至仪真登陆  其三",
        "id": "9f201959-10fb-4305-87e1-a326f54e1979"
    },
    {
        "author": "汪梦斗",
        "paragraphs": [
            "舟人忽惊问，春事已平分。",
            "江水浸钩月，晴空横疋云。"
        ],
        "title": "金陵僦舟渡江至仪真登陆  其四",
        "id": "3d203166-9336-40dd-b51c-0dff34e012a0"
    },
    {
        "author": "汪梦斗",
        "paragraphs": [
            "风顺帆心饱，潮平棹尾收。",
            "拥书人自卧，一息到真州。"
        ],
        "title": "金陵僦舟渡江至仪真登陆  其五",
        "id": "7de47cda-18f8-4a08-854a-28ef7def8fd8"
    },
    {
        "author": "汪梦斗",
        "paragraphs": [
            "天围春涨阔，水展夕阳红。",
            "已是淮南客，常吟江左风。"
        ],
        "title": "金陵僦舟渡江至仪真登陆  其六",
        "id": "2a4ac5b6-ba3a-487f-9d36-668e09786b70"
    },
    {
        "author": "汪梦斗",
        "paragraphs": [
            "他乡逢冷食，故国隔长江。",
            "薄雨膏犹腻，落红香满腔。",
            "客游如梦醒，愁事被春降。",
            "正说扬州鹤，俄来雪一双。"
        ],
        "tags": [
            "长江"
        ],
        "title": "清明",
        "id": "85fee070-3eb1-4bd9-ac9e-b025afb3810f"
    },
    {
        "author": "汪梦斗",
        "paragraphs": [
            "偶涉长江向北来，时寒江北较花迟。",
            "一春十日九风雨，百岁半生多别离。",
            "佛刹疎钟催客睡，酒楼戏鼓挠人诗。",
            "幽燕尚在黄云外，偻指何时是到期。"
        ],
        "tags": [
            "长江"
        ],
        "title": "枕上漫成",
        "id": "ac06d8c9-47f0-47ca-a0db-0266583aded2"
    },
    {
        "author": "汪梦斗",
        "paragraphs": [
            "词章记览固虚文，兀坐枯禅亦异闻。",
            "万事当如炉上雪，一心莫起镜中云。",
            "知行互进方为学，理欲相参及早分。",
            "吾道但从平实看，求之空寂便纷纭。"
        ],
        "title": "次韵陈孝先制机论学",
        "id": "300b2cfa-e0c2-4442-ace3-8b88dcecd000"
    },
    {
        "author": "汪梦斗",
        "paragraphs": [
            "夹道繁阴千步强，支筇聊当踏春阳。",
            "野花不识兴亡事，故故撩人为送香。"
        ],
        "title": "宝应城北门外登崖散步",
        "id": "2b696aa1-a7fb-4694-8ab0-8e9b0e797970"
    },
    {
        "author": "汪梦斗",
        "paragraphs": [
            "匆匆分手向天涯，便忆高斋聚首时。",
            "绕榻图书春睡醒，一灯风雨夜谈迟。",
            "幽州此去三千里，行客当归六月期。",
            "窗枕那堪秋思澹，瀹茶细与说相思。"
        ],
        "title": "山阳寄陈月观",
        "id": "f448023b-42f8-449b-b462-0c1c7bceaaaa"
    },
    {
        "author": "汪梦斗",
        "paragraphs": [
            "风饱晴川十幅蒲，月明乘兴泛玻璃。",
            "舟人生路须加谨，却道今非比旧时。"
        ],
        "title": "风帆夜汎清河",
        "id": "937d7345-2177-4fb1-8083-b9878b1b9806"
    },
    {
        "author": "汪梦斗",
        "paragraphs": [
            "当年图上看中原，欲渡长淮梦断魂。",
            "今日绝淮载诗去，轻舟已自入桃源。"
        ],
        "title": "舟次比屋",
        "id": "50ee258a-bfa2-4195-b217-35e383000a9c"
    },
    {
        "author": "汪梦斗",
        "paragraphs": [
            "草舍三家市，芦林半里城。",
            "滩干去船涩，溪浄露沙明。",
            "鸟迹不见过，蚌胎随处生。",
            "水心石人立，遥望似相迎。"
        ],
        "title": "桃园县过雀杼镇即事",
        "id": "fcacac42-4fae-42f7-aa7b-4687e40a9e47"
    },
    {
        "author": "汪梦斗",
        "paragraphs": [
            "日长消困共枰棋，适兴何须苦用机。",
            "舟窄不妨眠对局，暑轻已觉汗沾衣。",
            "身如禅定一榻上，心似游丝千里飞。",
            "何似清吟发天籁，精神疎畅肉生肥。"
        ],
        "title": "舟中与安道手谈遣日",
        "id": "bfd59299-bbd6-4136-9c0a-1fc136335117"
    },
    {
        "author": "汪梦斗",
        "paragraphs": [
            "旧国当年阔，暑风今日生。",
            "舟回溪几曲，人卧月三更。"
        ],
        "title": "夜泊宿迁上流",
        "id": "98fcbb55-0cb8-4fa2-ba50-db82d1195feb"
    },
    {
        "author": "汪梦斗",
        "paragraphs": [
            "博浪沙中击副车，却来跪履受编书。",
            "欲从圯上寻黄石，今有何人孺子如。"
        ],
        "title": "下邳永丰桥舟过其下有感",
        "id": "88a4057d-3a75-4a5f-bc63-9b9f6bbc5411"
    },
    {
        "author": "汪梦斗",
        "paragraphs": [
            "水落石多舟去迟，乱河西渡读残碑。",
            "三亭二闸依然在，那得安流似旧时。"
        ],
        "title": "吕梁洪读宣和碑",
        "id": "bcd9397d-1b40-4513-9c57-9f3ab1c80697"
    },
    {
        "author": "汪梦斗",
        "paragraphs": [
            "河边不见旧黄楼，绿暗荒城四月秋。",
            "风卷黄沙尘拂面，有人尚忆老坡不。"
        ],
        "title": "彭城有感",
        "id": "64d00d55-3179-4078-b967-bdd01a99183f"
    },
    {
        "author": "汪梦斗",
        "paragraphs": [
            "生平不肯见王公，蒙被清吟道自尊。",
            "寂寞彭城非昔比，风流何处觅曾孙。"
        ],
        "title": "吊后山",
        "id": "6c17706c-ee45-4961-a423-2d6857af923c"
    },
    {
        "author": "汪梦斗",
        "paragraphs": [
            "轻舟自挽上危滩，不见黄河古水津。",
            "天上三更下弦月，梦中万里异乡魂。",
            "苦无浊酒浇劳役，喜有清飙濯暑袢。",
            "晓起掀篷明望眼，蹇馿载鹊过前村。"
        ],
        "title": "夜宿黄河",
        "id": "d3e6146b-e796-4af6-b174-35a454b5b056"
    },
    {
        "author": "汪梦斗",
        "paragraphs": [
            "谩著青鞵过小湾，偶然清暑变轻寒。",
            "山行却似江南景，更有羣鹅浴碧澜。"
        ],
        "title": "沛县道中",
        "id": "80c2f845-1bd3-4cc1-8eae-884d7cfd8382"
    },
    {
        "author": "汪梦斗",
        "paragraphs": [
            "击筑长歌意始真，斩蛇元是感乡人。",
            "大风不起人非昔，台下滔滔泗水春。"
        ],
        "title": "汉高祖歌风台",
        "id": "da76a5c0-211c-431a-aad1-e8a8a8f9b6e4"
    },
    {
        "author": "汪梦斗",
        "paragraphs": [
            "吴若未亡齐未寒，辞人微意寓毫端。",
            "当时借为胥祠发，似诮诸人讣契丹。"
        ],
        "title": "沛城北有伍员庙碑露立荒郊有感",
        "id": "2d61780e-25af-4f78-9e2e-4e8a7b94ccbe"
    },
    {
        "author": "汪梦斗",
        "paragraphs": [
            "新绿阴阴夏气清，犊车穿入别村行。",
            "家山今隔几千里，始听春鶑第一声。"
        ],
        "title": "东行鱼台县界初闻鶑",
        "id": "83efb75f-dd61-490e-af8d-e9561e906e03"
    },
    {
        "author": "汪梦斗",
        "paragraphs": [
            "石台突兀镇荒云，废寺凄凉石有文。",
            "鲁国遗风无彷彿，矢鱼以后几纷纷。"
        ],
        "title": "登鱼台读唐梁至金人碑有感",
        "id": "5001889f-bf4d-4ba5-8344-e335fbff480c"
    },
    {
        "author": "汪梦斗",
        "paragraphs": [
            "箕斗澄晖缺月升，茅花夹毂雪中行。",
            "晓风凛凛寒城冷，濠里荷钱无数生。"
        ],
        "title": "明发鱼台至古城或云即旧济州未详",
        "id": "5c884c2d-dee8-4ab8-a707-e6dea622a48f"
    },
    {
        "author": "汪梦斗",
        "paragraphs": [
            "客里休歌行路难，未容归梦绕江南。",
            "荆筐蔽弩人媒雉，桃叶悬门女饭蚕。",
            "故国山河今尚在，残春道路暑先酣。",
            "新诗收拾中州事，归与乡人细细谈。"
        ],
        "title": "车行济州道中即事",
        "id": "649603aa-2446-4ec6-9fee-e16eb22181b8"
    },
    {
        "author": "汪梦斗",
        "paragraphs": [
            "铁鎗战死后梁时，消得金人为葺祠。",
            "近岁江头几符节，过来须也读残碑。"
        ],
        "title": "汶上县西门外有梁王彦章庙金人泰和中重修庙记存",
        "id": "da2c8812-c210-4ceb-b686-e259f7bddb99"
    },
    {
        "author": "汪梦斗",
        "paragraphs": [
            "过楼懒上最高梯，为爱茶香试上嬉。",
            "簷外众山供远碧，却思乡景下楼迟。"
        ],
        "title": "东平府登飞云楼啜茶",
        "id": "ac58ef16-eddc-4f12-8896-b81eb79dd5df"
    },
    {
        "author": "汪梦斗",
        "paragraphs": [
            "卧驾馿车入博州，青山淡淡夕阳愁。",
            "翻思故国今何在，枉抱忠肝似马周。"
        ],
        "title": "道过茌平县感马周事",
        "id": "d026d3be-83fd-4a5a-a21f-d0c66b4be6dc"
    },
    {
        "author": "汪梦斗",
        "paragraphs": [
            "错赋巫山十二峯，西南与北偶名同。",
            "便饶真是阳台路，行雨才收梦亦空。"
        ],
        "title": "高唐州戏作",
        "id": "a986fecc-5461-4a4d-b89b-2539c518b6a6"
    },
    {
        "author": "汪梦斗",
        "paragraphs": [
            "有山无水山枯槁，有水无山水汗漫。",
            "此处无山亦无水，风砂卷地鼻生酸。"
        ],
        "title": "道中不见山水",
        "id": "d292874f-06e4-4949-9d79-2b4406526571"
    },
    {
        "author": "汪梦斗",
        "paragraphs": [
            "转漕东南由汴力，此河今日力犹多。",
            "隋疲民力亡天下，却为他人浚两河。"
        ],
        "title": "过御河有感",
        "id": "afda8287-d30a-4b62-b7d8-1967daa357c7"
    },
    {
        "author": "汪梦斗",
        "paragraphs": [
            "驿路车声软，斜晖雨脚收。",
            "柳阴家晓鹊，桑椹醉春鸠。"
        ],
        "title": "景州道中",
        "id": "b25d6a75-8944-4f6b-8662-ba8ae8b794e1"
    },
    {
        "author": "汪梦斗",
        "paragraphs": [
            "手斧当年自画河，圣人微意不求多。",
            "如何王蔡忘前事，可谓贪他却著他。"
        ],
        "title": "雄州北城外过白沟河",
        "id": "7733a7eb-cf26-4af6-9b31-ef731adc480e"
    },
    {
        "author": "汪梦斗",
        "paragraphs": [
            "辘轳无处汲甘泉，恼得相如肺疾生。",
            "忆著江南山里路，时时一酌骨毛清。"
        ],
        "title": "道中渴水",
        "id": "7d4d5470-1755-4562-9aa5-2168326e3b90"
    },
    {
        "author": "汪梦斗",
        "paragraphs": [
            "晓风刮骨似严寒，漠漠吹沙塞鼻关。",
            "卧入范阳元不觉，醒来忽见太行山。"
        ],
        "title": "晓入涿州界看太行山",
        "id": "74a03442-dd1a-4d4f-834d-330a73b14560"
    },
    {
        "author": "汪梦斗",
        "paragraphs": [
            "处处风吹碧草生，流星时渡绛河明。",
            "上车却欲补残睡，无数树阴啼乱鶑。"
        ],
        "title": "连日晓行就车拥衾不得卧",
        "id": "173aac0b-5e91-42ee-bb93-47962fd4e217"
    },
    {
        "author": "汪梦斗",
        "paragraphs": [
            "惊心卵石碍，劈面老沙吹。",
            "越见天阔处，不见云尽期。"
        ],
        "title": "宛平道中即事",
        "id": "e90923fc-897f-4624-9606-89cd146a6556"
    },
    {
        "author": "汪梦斗",
        "paragraphs": [
            "粉围万雉拱宸居，新邑由来草创初。",
            "省署朝衣杂貍鼠，市廛人迹混龙鱼。",
            "望时已近行难到，在处皆宽住似疎。",
            "草舞南风半黄碧，客窗幽坐恰便书。"
        ],
        "title": "入都门漫赋",
        "id": "daa67d06-7b9a-47d2-965c-eeb478f157b6"
    },
    {
        "author": "汪梦斗",
        "paragraphs": [
            "不爱一身死，以全千里生。",
            "羣言更廉洁，此事甚分明。",
            "心白天应见，官卑自莫争。",
            "于公厚阴德，尚欲子孙荣。"
        ],
        "title": "简乡人丘同知舜臣",
        "id": "03809f9c-9340-498e-b1dd-01794d1665c7"
    },
    {
        "author": "汪梦斗",
        "paragraphs": [
            "曾将鸿笔冠羣英，自是峨眉第一人。",
            "执志只期东海死，伤心老作北朝臣。",
            "叔孙入汉仪方制，箕子归周范已陈。",
            "□□□□□□□，正须自爱不赀身。"
        ],
        "title": "见礼部尚书谢公昌言",
        "id": "81f6e40c-c830-4ff7-98f4-4766e58b1c83"
    },
    {
        "author": "汪梦斗",
        "paragraphs": [
            "墙院人家少市声，高槐古柳绿初新。",
            "阴云犹阁西山雨，城郭常吹东海尘。",
            "杏颊簪花红照树，虫丝罗巷昼窥人。",
            "岐阳石鼓无由见，深锁儒宫碧草春。"
        ],
        "title": "经行旧城过宣圣庙欲看石鼓不得入",
        "id": "ca7d935f-aaf9-44e3-a0ca-e9e17f7cd4cf"
    },
    {
        "author": "汪梦斗",
        "paragraphs": [
            "辜负昌阳酒一杯，异乡节物苦相催。",
            "榴花未见已夏半，梅子空黄无雨来。",
            "下士蜀皇不复产，爱君屈子有余哀。",
            "江南尽自多鱼米，好趁凉风及早回。"
        ],
        "title": "端午",
        "id": "fc1615c1-7be8-41e2-9e6b-7d30eb229ebd"
    },
    {
        "author": "汪梦斗",
        "paragraphs": [
            "磵边竹树绝幽香，燕坐云根写洞章。",
            "马上行人重回首，只知草软卧牛羊。"
        ],
        "title": "无题  其一",
        "id": "9246676c-de87-478f-9b10-852af02df29a"
    },
    {
        "author": "汪梦斗",
        "paragraphs": [
            "海风吹上一天秋，独卧扁舟自在流。",
            "倾尽酒壶人已醉，却横长笛荻花洲。"
        ],
        "title": "无题  其二",
        "id": "d03b3b0f-5b52-4bc2-8bc5-fec31693db3a"
    },
    {
        "author": "汪梦斗",
        "paragraphs": [
            "名父由来产哲儿，一门忠孝蔼芳菲。",
            "自从藩府驰朱毂，久缺庭闱戏彩衣。",
            "兵筦少淹当遂相，樊川已得未容归。",
            "鲁公居外周公内，清夜相思魂梦飞。"
        ],
        "title": "上赵签推  其一",
        "id": "52c905a7-b048-454f-bb57-676d8496fc59"
    },
    {
        "author": "汪梦斗",
        "paragraphs": [
            "我本郎君属部民，今朝堂上拜灵桩。",
            "闲闲而后无名手，寂寂之余有此人。",
            "千里家书常训子，一言心事在褆身。",
            "仙翁若问吾州政，万碧楼空不染尘。"
        ],
        "title": "上赵签推  其二",
        "id": "76f92af9-8f2e-4a89-969e-c8eb0160bc35"
    },
    {
        "author": "汪梦斗",
        "paragraphs": [
            "两边髯鬓雪交明，一笑何期在客京。",
            "此会向来随是梦，相逢喜定却还惊。",
            "清吟自足配严濑，狂语常忧沈石城。",
            "我定先还故山去，先生恰有北燕行。"
        ],
        "title": "富春方史君万里与之别七年矣离乱之后不意得聚首于此一见道旧有感  其一",
        "id": "5591dbe0-d517-4309-b29e-53ba2c7a46e7"
    },
    {
        "author": "汪梦斗",
        "paragraphs": [
            "少年红烛照银巵，颇忆沙河共客衣。",
            "今说宣威麟可佩，争如华表鹤来归。",
            "秋香歙浦秔先熟，春早祁山笋更肥。",
            "茗饮萧斋客见过，旧游谈麈雪霏霏。"
        ],
        "title": "富春方史君万里与之别七年矣离乱之后不意得聚首于此一见道旧有感  其二",
        "id": "cd8cd846-d6b2-4c45-8b70-7de9556d634e"
    },
    {
        "author": "汪梦斗",
        "paragraphs": [
            "衣冠屈辱但长吁，为笑吾徒事业迂。",
            "无救于亡焉用相，不知所任正非儒。",
            "天初生挚意有谓，人独存箕道未孤。",
            "迓续斯文难别诿，愿弘正学福寰区。"
        ],
        "title": "富春方史君万里与之别七年矣离乱之后不意得聚首于此一见道旧有感  其三",
        "id": "f8fd2cbd-d21b-4564-9f68-f64e4ff54378"
    },
    {
        "author": "汪梦斗",
        "paragraphs": [
            "谩说江南暑鬰蒸，渠知此处烈于焚。",
            "团蝇对面如楼子，虿蚤侵肌似锦文。",
            "病瘦带围宽一尺，事荒才思退三分。",
            "梦魂自有清凉处，还看冰衣水皱裙。"
        ],
        "title": "暑中",
        "id": "0c5d322a-ec45-4582-80a2-a1068ce93044"
    },
    {
        "author": "汪梦斗",
        "paragraphs": [
            "驱驰万里且归休，三十余年只漫游。",
            "已死舒何叫不起，霜松雪桂一山秋。"
        ],
        "title": "书感",
        "id": "915ca0cf-8ffd-4734-a65a-99fdd5ee4f34"
    },
    {
        "author": "汪梦斗",
        "paragraphs": [
            "梦亦何曾渡白沟，今朝却作等闲游。",
            "横云鹤倦性犹野，嘶雨蝉哀信已秋。",
            "此事欲知诗尽有，西园才说肺先浮。",
            "归途亦及中秋月，乘兴同登何处楼。"
        ],
        "title": "丘舜臣遣人还乡托以家书时六月望因走笔寄主学胡君及士招学正诸同舍",
        "id": "ac6a40c5-96dc-45d5-af2e-0e9ba1637705"
    },
    {
        "author": "汪梦斗",
        "paragraphs": [
            "父子双飞对对凫，弦歌声接倚州闾。",
            "身同华表归家鹤，寿介庭闱泼瓮蛆。",
            "薯斸率山寒玉挺，笋披阊水小犀株。",
            "羹余亲釜应分饷，为搅饥肠几卷书。"
        ],
        "title": "安道改授休宁尹令郎仲坦祁门尹再成小诗",
        "id": "944d653d-dc85-41ee-b943-d6ad9cc8d33d"
    },
    {
        "author": "汪梦斗",
        "paragraphs": [
            "屋头花竹已成林，夺与燕山万里心。",
            "帝里虽云多胜宅，何须底事觅清阴。"
        ],
        "title": "城中将相第宅树之以木殊多茂盛因忆家园有赋",
        "id": "2134b638-a1ae-4b0c-b41e-98764fc3a140"
    },
    {
        "author": "汪梦斗",
        "paragraphs": [
            "楚客悲秋已自愁，况于客病事悠悠。",
            "金灯对我吟清夜，苔研赚人空白头。",
            "犹许存名参释老，那知有道本伊周。",
            "风翻木叶露初下，笑指家林归去休。"
        ],
        "title": "七月五夜枕上漫作悲秋一首时痔下犹未愈",
        "id": "f34d8f59-04c7-4f18-b073-8e8c72a2863d"
    },
    {
        "author": "汪梦斗",
        "paragraphs": [
            "新凉溯晚风，一笑偶相同。",
            "有景如荒野，无云障太空。",
            "涓涓渠水绿，树树蓼花红。",
            "星会俄已过，风光叹转蓬。"
        ],
        "title": "巧节",
        "id": "8e1fe0e1-1e4b-4b76-9211-ac3d89f1a208"
    },
    {
        "author": "汪梦斗",
        "paragraphs": [
            "朝来收拾挂风蒲，肯效当年贱丈夫。",
            "尚有耕庐寄汾曲，岂无卜肆在成都。",
            "荷移凉意归红蓼，竹让秋声与碧梧。",
            "寂寞南朝亡国恨，当时为不用真儒。"
        ],
        "title": "羁燕四十余日归兴殊切口占赋归  其一",
        "id": "86b2a833-9f80-46a3-be92-eaf46c9e212d"
    },
    {
        "author": "汪梦斗",
        "paragraphs": [
            "水畔斜阳万马行，柳边残雨一蝉鸣。",
            "催人老去何忙甚，觉我新来太瘦生。",
            "不死虽然如管仲，有生终是愧渊明。",
            "商飙愈紧归心切，莫把诗书博恶名。"
        ],
        "title": "羁燕四十余日归兴殊切口占赋归  其二",
        "id": "6f3ad8d2-e755-4c04-830f-45fee5eab64f"
    },
    {
        "author": "汪梦斗",
        "paragraphs": [
            "士节陵夷久可怜，谓宜作气一时伸。",
            "恰求谔谔廷中辩，亦似厌厌泉下人。",
            "身死首阳名不死，家贫陋巷道非贫。",
            "世推五运今何运，归去何如老海滨。"
        ],
        "title": "羁燕四十余日归兴殊切口占赋归  其三",
        "id": "43796997-73e8-4c8b-b1fe-a39f568ced5e"
    },
    {
        "author": "汪梦斗",
        "paragraphs": [
            "三间小屋枕山边，一缕沈烟谢老天。",
            "康节虽贫犹自乐，希夷当乱只高眠。",
            "道非日用常行外，心在吾身未有前。",
            "归去重参教透彻，何须更用羨神仙。"
        ],
        "title": "羁燕四十余日归兴殊切口占赋归  其四",
        "id": "2f6eb42d-2584-4a88-9c18-ae9150f90cd2"
    },
    {
        "author": "汪梦斗",
        "paragraphs": [
            "身到嬴秦古塞垣，茫茫禹迹故皆存。",
            "近来粤客通南货，旧日燕人祭北门。",
            "治极汉唐犹驳杂，功侔禹稷有根源。",
            "纪纲法度于何是，归醉牀头老瓦盆。"
        ],
        "title": "羁燕四十余日归兴殊切口占赋归  其五",
        "id": "7ace21ac-727a-45ac-9b99-aee3a606e7a1"
    },
    {
        "author": "汪梦斗",
        "paragraphs": [
            "留连荒邸况栖栖，席地跧蹲四体胝。",
            "饮量素悭愁对酒，杀机元浅倦招棋。",
            "相传帝统须求正，莫使王风久下衰。",
            "归去林间洗双眼，暮年要看太平时。"
        ],
        "title": "羁燕四十余日归兴殊切口占赋归  其六",
        "id": "60ae0783-6953-4b1f-b1d2-f53f9819a93e"
    },
    {
        "author": "汪梦斗",
        "paragraphs": [
            "世道茫茫未解忧，新凉行色且归休。",
            "四年扰扰春如梦，五袠骎骎老转愁。",
            "禹贡九州行半矣，周家十乱有人不。",
            "浣纱云冷徽山月，不似林间乐一丘。"
        ],
        "title": "羁燕四十余日归兴殊切口占赋归  其七",
        "id": "283db061-3c8e-4bfc-9fd8-bac77553345f"
    },
    {
        "author": "汪梦斗",
        "paragraphs": [
            "商量何必又商量，休笑吾人议论长。",
            "事欠剸裁多积压，心犹疑忌少担当。",
            "无由把袖舒衷愤，空负悬弧射四方。",
            "只恐秋风破茅屋，急归烂赏木犀香。"
        ],
        "title": "羁燕四十余日归兴殊切口占赋归  其八",
        "id": "6f18eef8-3702-4a7c-b86c-e8a3b63aaedd"
    },
    {
        "author": "汪梦斗",
        "paragraphs": [
            "轻飙鼓入五弦琴，都是重华育物心。",
            "唐殿微凉只专向，何如四海共清阴。"
        ],
        "title": "次韵效都堂薰风诗",
        "id": "c3315100-1085-40b1-b703-869eebdd8820"
    },
    {
        "author": "汪梦斗",
        "paragraphs": [
            "龟畴五福属鸿儒，寿骨清强病应无。",
            "要识维摩今示病，当知涑水本来癯。",
            "心从空想尘无染，念到忘时气自苏。",
            "此说虽非儒所道，于中恐亦有工夫。"
        ],
        "title": "问候赵签推",
        "id": "661c76de-ea26-412f-90b2-1b30ad1282fe"
    },
    {
        "author": "汪梦斗",
        "paragraphs": [
            "田里创残疚正深，望医起死息呻吟。",
            "神功那用千金药，妙处都由一寸心。",
            "剑外空遗乔木望，江东将有憇棠阴。",
            "十分存省新甿了，归转洪钧普作霖。"
        ],
        "title": "送江东李宣副之官建邺",
        "id": "abb92021-c230-4d0d-b6f7-81b3e300314e"
    },
    {
        "author": "汪梦斗",
        "paragraphs": [
            "尽日阴云蔽太虚，夜深却见太阴亏。",
            "老天故露妖蟇恶，要索卢仝寸铁诗。"
        ],
        "title": "八月十四夜月食",
        "id": "801ea2bd-d1ac-4bad-ba55-42cb476c1dcf"
    },
    {
        "author": "汪梦斗",
        "paragraphs": [
            "世儒多误入旁门，默坐求心谓道尊。",
            "知不兼行无实力，体非有用是空言。",
            "穷探天命理为主，尽得人彜性自存。",
            "寄语寒毡分郑老，待提此话破昏昏。"
        ],
        "title": "寄安道",
        "id": "623bbbee-d7df-421e-967a-2e13663a2b92"
    },
    {
        "author": "汪梦斗",
        "paragraphs": [
            "卷地飞埃逐晓飙，盘旋曲折势飘飖。",
            "筵前旧说回风舞，今见娉婷楚女腰。"
        ],
        "title": "风起扬埃如天舞",
        "id": "74ec8272-5303-4af1-a9ef-6665002963b8"
    },
    {
        "author": "汪梦斗",
        "paragraphs": [
            "相见匆匆即告归，江南鱼米尽堪娱。",
            "树林浩有秋声老，客路谁怜月影孤。",
            "班序自还君富贵，斋居犹著己工夫。",
            "他时重会无他说，敢问于仁已近无。"
        ],
        "title": "别左司杜郎中",
        "id": "9111fe36-f0ac-49bd-9517-2cba6bb5c146"
    },
    {
        "author": "汪梦斗",
        "paragraphs": [
            "当年北骑压杭城，奋起渡江寻旧盟。",
            "本拟郑侨成好去，宁知徐铉播文名。",
            "从班真是觉来梦，别驾犹如退步行。",
            "上介尚能分阃去，不应班爵独公轻。"
        ],
        "title": "简杨治中",
        "id": "1a36e7f1-c13d-43be-bf49-a47689375714"
    },
    {
        "author": "汪梦斗",
        "paragraphs": [
            "异乡成邂逅，却是受恩深。",
            "白雪千丝发，青山一掬心。",
            "梦残横老泪，悲极辄高吟。",
            "此意都相似，钟期合铸金。"
        ],
        "title": "别方万里  其一",
        "id": "e5b92fa3-8e2b-438a-a830-0ffad2ff5c0a"
    },
    {
        "author": "汪梦斗",
        "paragraphs": [
            "门外桑干水，我行君尚留。",
            "话长见恨晚，情苦意如秋。",
            "此道今垂绝，何人可与谋。",
            "临行重分首，吾教尚多忧。"
        ],
        "title": "别方万里  其二",
        "id": "c60868dd-e20e-4e5a-8394-2984a6137669"
    },
    {
        "author": "汪梦斗",
        "paragraphs": [
            "凄凉路入古神州，况复驱车渡白沟。",
            "蜀主未能重造汉，商孙不免亦侯周。",
            "九重注想闻犹告，五事开陈动冕旒。",
            "耿耿胸中有余意，西山老碧不胜秋。"
        ],
        "title": "柯山赵公屡更麾节多在浙东西皆有美政德祐正为浙东宪入景炎犹为闽浙招捕今被召入觐从行幕客则吴元镇与朱景日武博景日向在上庠亦辱识此来所馆相去差远至是出旧城方能报元镇谒并言别故就访景日不遇却因得见招捕公蒙谦接元镇讶其无诗为贽口占三首奉呈资一笑  其一",
        "id": "b86fb6f4-43a1-498b-b8f5-e36e8c2135ca"
    },
    {
        "author": "汪梦斗",
        "paragraphs": [
            "遗爱曾留浙水濆，北方正自素相闻。",
            "长途赓唱多名笔，旧府宾僚尽富文。",
            "往昔知音有吴季，从来难吏是朱云。",
            "联镳向阙成严觐，拜得恩言定不羣。"
        ],
        "title": "柯山赵公屡更麾节多在浙东西皆有美政德祐正为浙东宪入景炎犹为闽浙招捕今被召入觐从行幕客则吴元镇与朱景日武博景日向在上庠亦辱识此来所馆相去差远至是出旧城方能报元镇谒并言别故就访景日不遇却因得见招捕公蒙谦接元镇讶其无诗为贽口占三首奉呈资一笑  其二",
        "id": "4bd5304d-dbc5-49ff-bdb2-2a9b4be30893"
    },
    {
        "author": "汪梦斗",
        "paragraphs": [
            "当年不得拜前呵，相遇今时可奈何。",
            "病骨已愁飞雪早，衰年敢谓见天多。",
            "既无上策裨朝论，惟有东还听壤歌。",
            "出处从知元有分，忍言兼善脱槃迈。"
        ],
        "title": "柯山赵公屡更麾节多在浙东西皆有美政德祐正为浙东宪入景炎犹为闽浙招捕今被召入觐从行幕客则吴元镇与朱景日武博景日向在上庠亦辱识此来所馆相去差远至是出旧城方能报元镇谒并言别故就访景日不遇却因得见招捕公蒙谦接元镇讶其无诗为贽口占三首奉呈资一笑  其三",
        "id": "ebff5f13-00de-4faf-a71a-e5dce0c3b9bd"
    },
    {
        "author": "汪梦斗",
        "paragraphs": [
            "苍天有意不能违，行迈心摇赋黍离。",
            "弼既遭艰寻罢政，质如在位必迟疑。",
            "身逢今日多休问，事在当年偶少思。",
            "缘是庚申轻放入，力争不似甲辰时。"
        ],
        "title": "上故相留公  其一",
        "id": "9aba6a62-0e78-4629-b5fd-ac134c64f0cf"
    },
    {
        "author": "汪梦斗",
        "paragraphs": [
            "明伦一疏笔如椽，痛扫凶邪四海传。",
            "故使北人骑屋望，时闻南面独班宣。",
            "虽言上眷尤浓甚，只著前衔固怆然。",
            "旧日恩堂炊已熟，夕阳败柳奈号蝉。"
        ],
        "title": "上故相留公  其二",
        "id": "0bf8766a-5532-49cf-abab-15476857b228"
    },
    {
        "author": "汪梦斗",
        "paragraphs": [
            "万里舟车要觅诗，衰年忍负始来时。",
            "未成班氏两京赋，仅见韩山一片碑。",
            "归信正须传雁帛，秋风不为忆莼丝。",
            "今朝再渡桑干水，月朗风清谁系思。"
        ],
        "title": "留示逯云甫秀才  其一",
        "id": "8a83446b-3422-4378-8b93-a11a68c6a36c"
    },
    {
        "author": "汪梦斗",
        "paragraphs": [
            "遗山诸老号儒宗，窃与余怀正不同。",
            "了得高吟犹小技，穷知实理是全功。",
            "生民皆本诗书出，宇宙元包性分中。",
            "来此无人同我意，拳拳望子革颓风。"
        ],
        "title": "留示逯云甫秀才  其二",
        "id": "0b8886a5-619e-476c-b500-004780c48902"
    },
    {
        "author": "汪梦斗",
        "paragraphs": [
            "又别太行去，征衫浥泪班。",
            "仙游在北岳，骚兴满西山。",
            "世换碧如古，云收意似闲。"
        ],
        "title": "车出范阳界望太行已不见",
        "id": "a904c15c-0f27-4484-86f1-9a7edce948b5"
    },
    {
        "author": "汪梦斗",
        "paragraphs": [
            "败柳能消药一圆，鹅黄袅袅复春妍。",
            "世间真有回阳事，却道枯骸不解仙。"
        ],
        "title": "雄州回阳柳在城南郝庄有碑",
        "id": "7924d718-0448-4bcd-ba85-4830a087d1ed"
    },
    {
        "author": "汪梦斗",
        "paragraphs": [
            "不奈凄风透敝裘，高眠车上被蒙头。",
            "自怜病骨生来弱，莫恨客途寒可忧。",
            "雅操素持四不出，狂吟且和二宜休。",
            "家乡才喜清无暑，露下芙蓉一院秋。"
        ],
        "title": "连日车行风寒",
        "id": "d1f72990-7aa4-4c42-bbb9-388e04db0574"
    },
    {
        "author": "汪梦斗",
        "paragraphs": [
            "从来四渎各入海，底事黄河今乱淮。",
            "新莽智欲出神禹，坐令四渎名实乖。"
        ],
        "title": "贝丘道中看王莽所塞黄河旧迹",
        "id": "78b0ed07-2f7e-48e9-a0a7-996db7c4a6e8"
    },
    {
        "author": "汪梦斗",
        "paragraphs": [
            "去时薰入五絃琴，汶上繁阴暑气清。",
            "寂寞荒村惊叶落，又驱双毂过龟阴。"
        ],
        "title": "东平道中追思来途",
        "id": "19b32dd4-d37c-4287-88f7-c192d0443a5c"
    },
    {
        "author": "汪梦斗",
        "paragraphs": [
            "猎猎霜飙飐菊枝，盘中粉饵趁时炊。",
            "承平节物今犹见，却忆刘郎旧欠诗。"
        ],
        "title": "九日前一日过东平城中见卖糕有感",
        "id": "5fe63bf2-2e73-4c63-8eea-297169c75431"
    },
    {
        "author": "汪梦斗",
        "paragraphs": [
            "烧灯才了客天涯，秋过重阳未到家。",
            "自叹满梳搔白发，不堪好酒对黄花。",
            "折腰肯使羞元亮，落帽多应罪孟嘉。",
            "寂寞汶阳溪上路，寒风拂柳晚阴斜。"
        ],
        "title": "汶阳重九",
        "id": "a73e3882-7a65-4c4a-b3b3-555482c04ea8"
    },
    {
        "author": "汪梦斗",
        "paragraphs": [
            "过了潘郎一句诗，涂中风雨尚垂垂。",
            "少人耕处地最阔，多日阴时秋更悲。",
            "山向近来青淡淡，树因远看黑离离。",
            "鲁桥有水租船去，明眼先朝一片碑。"
        ],
        "title": "济州至鲁桥镇即事",
        "id": "c9b2638f-56cd-4963-bdc4-eeddc1b1660e"
    },
    {
        "author": "汪梦斗",
        "paragraphs": [
            "泗水阻小艇，孤汀恰水生。",
            "一炊云外熟，双櫂雨中行。",
            "衣醭梅天润，蓬疎腊月清。",
            "江南稍有侣，鹊报晓来晴。"
        ],
        "title": "明发鲁桥镇舟行",
        "id": "0ccc7615-24b9-4383-bea6-86b662323ae2"
    },
    {
        "author": "汪梦斗",
        "paragraphs": [
            "晓来乘雨过留城，屈指徐州一百程。",
            "到得耿山程已半，云收特地放新晴。"
        ],
        "title": "舟次耿山喜霁",
        "id": "46fa24d5-0fdf-4d8b-bca4-d8d91eef01da"
    },
    {
        "author": "汪梦斗",
        "paragraphs": [
            "顽阴破处见秋空，十幅枯蒲饱晚风。",
            "惊得野凫连族起，蓼花两岸献生红。"
        ],
        "title": "向晓风顺挂帆",
        "id": "ff18cb14-d3b0-41ec-8f76-e41c7b7d3afb"
    },
    {
        "author": "汪梦斗",
        "paragraphs": [
            "惊残晓梦语啾啾，频唤移篙看石头。",
            "已过徐州元不觉，依前不得上黄楼。"
        ],
        "title": "睡中过彭城",
        "id": "2135b871-01db-4f69-9580-1d1a29118b1f"
    },
    {
        "author": "汪梦斗",
        "paragraphs": [
            "新安江最险，此险越艰难。",
            "乱石纷如错，涓流曲若环。",
            "危争分寸地，只在折旋间。",
            "何似平夷了，轻舟利往还。"
        ],
        "title": "重题吕梁洪",
        "id": "2897f831-135b-4391-9906-22c8647eb952"
    },
    {
        "author": "汪梦斗",
        "paragraphs": [
            "荧起长庚落，霁空秋意宽。",
            "水光涵月白，霜气挟风寒。",
            "舟取北为近，川流泗最安。",
            "鴈声重嘹唳，莫是夜将阑。"
        ],
        "title": "月夜舟行晚发吕梁洪下近更余到双沟",
        "id": "ecc3f1fc-67a1-48b7-a918-3e2df720258d"
    },
    {
        "author": "汪梦斗",
        "paragraphs": [
            "前来不得由捷径，今日才能据要津。",
            "水趁晚潮势殊顺，岸陈秋绿迹相亲。",
            "因知客路无多日，喜到家时恰小春。",
            "晓绝淮流却扶杖，逢人便谓即乡人。"
        ],
        "title": "舟过桃源至下流近申刻舟人欲取小清河出淮谓可省路四十里既入小清河乘潮亟行舟去如駃次早已至山阳",
        "id": "9cc00ced-bb82-44bf-97b9-729bf9c21618"
    },
    {
        "author": "汪梦斗",
        "paragraphs": [
            "过得淮来便是家，沿流草树尚芳华。",
            "幽燕回首黄云外，想见寒风舞雪花。"
        ],
        "title": "易舟泛邗沟有怀来涂",
        "id": "9a415008-327b-46af-9123-5ed8bbf837e4"
    },
    {
        "author": "汪梦斗",
        "paragraphs": [
            "倦客秋帆归较迟，亦闻采藻鲁侯池。",
            "不烦下榻眠高士，宁复登楼卧小儿。",
            "病菊耐霜癯似我，寒风吹面鬓如丝。",
            "君非能出不能处，心事相同因得知。"
        ],
        "title": "维扬见陈孝先制机辱授馆因呈小诗见意",
        "id": "034ec678-49e6-4403-a7e5-80f2f1599747"
    },
    {
        "author": "汪梦斗",
        "paragraphs": [
            "南朝旧名族，贵盛数诸王。",
            "亡国恨何极，余生计尚长。",
            "风流豫章守，人物水曹郎。",
            "客里吟尤苦，秋江卧夕阳。"
        ],
        "title": "呈隆兴总管王都水友直  其一",
        "id": "957634e2-96a0-4f39-beac-4bf8673311f6"
    },
    {
        "author": "汪梦斗",
        "paragraphs": [
            "当日凤台下，鹿鸣同著鞭。",
            "鱼龙既悬绝，鸡犬竟难仙。",
            "危叶愁霜病，寒花纷晚妍。",
            "幽窗论旧事，客抱固凄然。"
        ],
        "title": "呈隆兴总管王都水友直  其二",
        "id": "034f1254-2038-4420-9cf2-f414d6dceb0e"
    },
    {
        "author": "汪梦斗",
        "paragraphs": [
            "又撑舴艋下邗沟，霁色横空宿雨收。",
            "已入伊娄河里去，来朝稳稳饭真州。"
        ],
        "title": "扬子桥",
        "id": "f27aa82d-9608-43d7-b3aa-54b623dacd32"
    },
    {
        "author": "汪梦斗",
        "paragraphs": [
            "败芦衰柳落江隈，才见黄云接畮堆。",
            "舟趁澜狂斜入浦，帆因风饱不依桅。",
            "青山数阅世兴废，白鸟静窥人去来。",
            "地暖江南未吹雪，小春天气正寻梅。"
        ],
        "title": "渡江至龙潭即事",
        "id": "1cde0b8b-effe-43cd-8a51-92ea1882106b"
    },
    {
        "author": "汪梦斗",
        "paragraphs": [
            "西望武昌东夏口，下窥铁瓮固依然。",
            "英雄争战几编史，狂客浮游一叶船。",
            "把酒临风怀古处，题诗记我过江年。",
            "谩言足迹半天下，未必诗名所在传。"
        ],
        "title": "竹篠村店肆笔",
        "id": "c42c550b-96d2-44ed-a9d4-e8365bdc9d6f"
    },
    {
        "author": "汪梦斗",
        "paragraphs": [
            "建邺古都会，东南气势雄。",
            "宣流分汉使，礼乐有周公。",
            "自是通儒术，元非急治功。",
            "一江秋色外，九郡月明中。",
            "云泽遍田里，声华彻昊穹。",
            "藩方小盘薄，廊庙即舂容。",
            "力可安燕祚，学能传孔宗。",
            "经纶方寸起，勋德古人同。",
            "妄息五官寂，灵存万虑空。",
            "井寒那起浪，木静不惊风。",
            "定者心之主，行兮用以充。",
            "苍生望霖雨，宁久蛰泥龙。"
        ],
        "title": "上宣副定甫十二韵",
        "id": "994ce2d0-5976-48d7-a00d-0e76bed888dd"
    },
    {
        "author": "汪梦斗",
        "paragraphs": [
            "栖栖我辈只如斯，壮矣如君百倍宜。",
            "若是胸襟合西豹，未应位置下丘迟。",
            "波涵雁影日欲落，霜浄蝉枝风乱吹。",
            "一路尽皆怀古处，任城多有汉时碑。"
        ],
        "title": "送宗人熙甫入都",
        "id": "8f78fe16-3fcc-4a92-984c-a8cb3631f801"
    },
    {
        "author": "汪梦斗",
        "paragraphs": [
            "寒江如梦夕阳斜，休笑诸贤误晋家。",
            "雨打风吹碑已泐，英辞空自雨天华。"
        ],
        "title": "登雨华台读马华国碑",
        "id": "a7319bb0-e0e1-4bb9-9f34-f0c5f356013d"
    },
    {
        "author": "汪梦斗",
        "paragraphs": [
            "文物依然故燕园，扶持云是有师门。",
            "□花似醒醉夫梦，頖藻如招骚客魂。",
            "门户固缘太丘重，乡人素仰后山尊。",
            "曹溪一滴西江涨，欲乞开堂旧偈翻。"
        ],
        "title": "呈金陵教授陈宜之钺前进士三人居慈湖",
        "id": "d63b946d-9795-4a40-b3dd-a7897ec65df3"
    },
    {
        "author": "汪梦斗",
        "paragraphs": [
            "心胸欲闳肆，意气要恢张。",
            "力可弘吾道，方能大此堂。",
            "帘开容燕入，庭阔受花香。",
            "于以警为学，非惟志故乡。"
        ],
        "title": "题乡友叶景星号洪堂因所居之村而名",
        "id": "e040da77-31a1-4316-95f5-c348b2346b19"
    },
    {
        "author": "汪梦斗",
        "paragraphs": [
            "笋舆咿轧乱山隈，拥鼻清吟当探梅。",
            "我已少知忧责少，人皆喜慰远乡回。",
            "树犹绿暗知霜薄，云渐红深欲雪来。",
            "自说江南好风景，江南尤更有奇才。"
        ],
        "title": "当涂轿行口占",
        "id": "0d04c22f-7f81-4dcd-9bd7-6e799d16f7c3"
    },
    {
        "author": "汪梦斗",
        "paragraphs": [
            "寂寞南园今如此，主人一斥循州死。",
            "南园如此未足悲，宗周随歌黍离离。",
            "丞相当年坐黄阁，正是北兵渡荆鄂。",
            "不知宣阃有何功，却以钧轴逊狡童。",
            "丞相身谋固已失，坐此谋失亡人国。",
            "梅花岭外羁魂哀，蓟门降王亦再来。",
            "南园池馆不似旧，百花憔悴竹树瘦。",
            "不堪回首望钱塘，宫阙倾颓禁苑荒。",
            "鄙夫奸人如王蔡，又无惠卿才可爱。",
            "丞相有见非不长，而乃升之中书堂。",
            "我行南园泪雨下，不免寒心怒欲骂。",
            "不特要写平泉诗，更复要草连宫辞。",
            "呜呼吴丞相，手提双笔巖廊上。",
            "艺皇有训垂日星，非读书人毋用相。",
            "博饮好色不肖子，可以公台作边赏。",
            "履翁之计早出此，老骨不死椒花瘴。",
            "西湖一碧无片尘，南园花草千年春。"
        ],
        "tags": [
            "西湖"
        ],
        "title": "南园歌伤吴履斋旧景",
        "id": "caa14c81-a131-448b-a8dd-f94f62d643fb"
    },
    {
        "author": "汪梦斗",
        "paragraphs": [
            "马上鸡声黄叶村，拥衾人卧闭柴门。",
            "征裘尘土休烦洗，留取灯前看涴痕。"
        ],
        "title": "雨中晓行",
        "id": "6ff5d15d-d9a8-4fc9-b187-cbeade847adc"
    },
    {
        "author": "汪梦斗",
        "paragraphs": [
            "缓兀吟鞍去，鞭长袖里垂。",
            "烟分村远近，水见地高卑。",
            "风紧鸟飞疾，川寒鱼上迟。",
            "拥炉坐残雪，久已数归期。"
        ],
        "title": "宁川道中口占",
        "id": "dd2c4db8-06c2-4249-a432-482e1dd877f7"
    },
    {
        "author": "汪梦斗",
        "paragraphs": [
            "天公有意相归程，晓起千峯照眼明。",
            "一白自能遮百丑，只疑风味太清生。"
        ],
        "title": "入丛山隘见雪",
        "id": "7444285a-8e2a-4203-8bcc-a2971703f517"
    },
    {
        "author": "汪梦斗",
        "paragraphs": [
            "忽忆西窗昼掩扉，却缘残照水边归。",
            "杜陵夔府坡南海，都似西窗此夕晖。"
        ],
        "title": "崇德道中",
        "id": "b8c8c2fc-fc08-414e-81b7-24edfbc04679"
    },
    {
        "author": "汪梦斗",
        "paragraphs": [
            "六旬余父身长健，九十重亲发不华。",
            "高堂无人供滫瀡，如何游子不思家。"
        ],
        "title": "思家五首竹枝体  其一",
        "id": "a1d96b5a-b828-4353-9a17-edcd8d98def6"
    },
    {
        "author": "汪梦斗",
        "paragraphs": [
            "淮阴母家田未买，汾曲先庐屋已斜。",
            "人生墓宅颇关念，如何游子不思家。"
        ],
        "title": "思家五首竹枝体  其二",
        "id": "3cd5cea2-8118-4dcc-89a1-560163a472b6"
    },
    {
        "author": "汪梦斗",
        "paragraphs": [
            "妇挼草汁浴蚕子，婢炙松明治枲麻。",
            "东阡西陌要耕麦，如何游子不思家。"
        ],
        "title": "思家五首竹枝体  其三",
        "id": "71aa126d-47a5-44b4-b666-1028c8bf14d8"
    },
    {
        "author": "汪梦斗",
        "paragraphs": [
            "儿多废学自浇花，女近事人今抱牙。",
            "儿女长成忧失教，如何游子不思家。"
        ],
        "title": "思家五首竹枝体  其四",
        "id": "99b73480-5453-45ab-855b-f3f5a7eb78e3"
    },
    {
        "author": "汪梦斗",
        "paragraphs": [
            "荷净轩前水浮鸭，翠眉亭下柳藏鸦。",
            "亦要丁宁春照管，如何游子不思家。"
        ],
        "title": "思家五首竹枝体  其五",
        "id": "3f941481-1ecf-4e7d-874d-cec1009b8670"
    },
    {
        "author": "释自闲",
        "paragraphs": [
            "玉洁冰清五十六，北山草木亦含芳。",
            "自如胡李堪同传，璧合珠联有耿光。"
        ],
        "title": "跋忠愍公送婿邢德昭归婺女诗后",
        "id": "534e26c9-ef29-434a-98f3-c15b147787eb"
    },
    {
        "author": "黄仲元",
        "paragraphs": [
            "至人学道师赤松，神姿逸气心芙蓉。",
            "手五明扇腰雌雄，凭空架铁超鸿濛。",
            "玉距痕深雕锼工，巨迹千古镇蜍峰。",
            "狂飓怒涛鏁鱼龙，夜醒月凉水笙镛。",
            "骑吏无鞍鸾鹤从，朝侍玉堂朵云红。",
            "天乐隠隠声彻空，俗耳可闻不可逢。",
            "渺视齐州等蠛蠓，沧海有时扬尘风。",
            "独此琼馆留人封，神仙之说非梦梦。",
            "士民尸祝社稷同，椒醑鞠𦜕瓜枣供。",
            "余非紫阳山人翁，若为诗之铭新宫。"
        ],
        "title": "张天师正殿",
        "id": "49233b11-b846-4945-be01-2fd1177228a6"
    },
    {
        "author": "赵崇源",
        "paragraphs": [
            "九日登临老奈何，强将幽恨寄悲歌。",
            "疲欹巾帽愁风动，病著饥肠厌酒多。",
            "东岭荒榛藏马鬣，西巖空榻鏁蛛窠。",
            "独怜堂下千章木，跨历齐梁未改柯。"
        ],
        "title": "九日山",
        "id": "ee818cbd-004f-4fe2-b4d6-f90c42137870"
    },
    {
        "author": "赵溍",
        "paragraphs": [
            "人生五马贵，岂直荣其身。",
            "千里民社寄，委任至不轻。",
            "西风塞枣红，边备最为急。",
            "军政无他长，事事须责实。",
            "公足以服众，谦足以来贤。",
            "善政培根本，宽民乃其先。",
            "人生皆有性，感动须诚悫。",
            "当知愚而神，勿以术笼络。",
            "夫人当壮岁，血气未易平。",
            "喜怒不可从，反而求诸心。",
            "赏罚国之权，毋以逞私欲。",
            "断者不可续，黥者亲族辱。",
            "忠孝关大节，清白守家传。",
            "汝看简册载，不以名利言。",
            "吾年七十余，自觉犹矍铄。",
            "勉力报君恩，步步踏实着。"
        ],
        "title": "秋浦楼义训",
        "id": "ef8f2deb-bcd6-4b9d-9063-315854aeba03"
    },
    {
        "author": "赵溍",
        "paragraphs": [
            "丹石无光古刹存，芦沙渔鼓□朝昏。",
            "江淮门户天分合，日月轩窗海吐吞。",
            "山足半沉曾瘗鹤，云腰中断可呼猿。",
            "丁宁为我留佳处，茅屋三间护竹根。"
        ],
        "title": "焦山顽石偈",
        "id": "665b93d4-75af-49d7-ba5a-b7785786337f"
    },
    {
        "author": "杨镇",
        "paragraphs": [
            "谁与吟翁气味同，松梢明月竹梢风。",
            "能诗多是穷人事，不到穷时诗不工。"
        ],
        "title": "寄诗交顾梅山",
        "id": "58a3eb86-e2e7-4405-a036-5a4e77d38097"
    },
    {
        "author": "房元龙",
        "paragraphs": [
            "淘尽英雄气未平，西风触绪倍心惊。",
            "愁人发涌三千丈，国士胸吞十万兵。",
            "杜老裁诗多慷慨，祖生击楫自纵横。",
            "芙蓉摇落哀鸿切，无那滔滔日夜声。"
        ],
        "title": "江上秋感",
        "id": "da7ef1e3-477f-4f12-a3ae-e6976ce3a6bf"
    },
    {
        "author": "董烈",
        "paragraphs": [
            "眉目真如画，英姿迥不凡。",
            "识高能择主，功大不胜谗。",
            "马革忠何壮，壶头怒尚衔。",
            "谁甘骑款段，长服野人衫。"
        ],
        "title": "题马伏波像",
        "id": "4f22ca51-7413-4d7f-8c87-aa9997dc7e35"
    },
    {
        "author": "林天瑞",
        "paragraphs": [
            "天下有明月，人世苦昏昏。",
            "山色无今古，谷云常吐吞。",
            "微言谁与析，妙理独难论。",
            "万树秋风老，先生道自尊。"
        ],
        "title": "谒朱夫子祠",
        "id": "75b03517-3adf-4ec1-8204-8bf20a2f57cc"
    },
    {
        "author": "林天瑞",
        "paragraphs": [
            "长卿非慢世，陶令已辞官。",
            "解组投莲社，逢人戴鹖冠。",
            "青天不可问，白发若为看。",
            "偶遇壶丘子，皈心授大丹。"
        ],
        "title": "武夷即事",
        "id": "0c731c32-fe38-4307-928d-d3d4608a0485"
    },
    {
        "author": "陈谔",
        "paragraphs": [
            "忽遇深山避世翁，居然沮溺古人风。",
            "老来一出为身计，不满先生一笑中。"
        ],
        "title": "捣油翁",
        "id": "dd3efb36-6c81-4fe3-836b-4c58d0acebb3"
    },
    {
        "author": "陈谔",
        "paragraphs": [
            "久戍蕃兵已念家，将军何不奏胡家。",
            "今朝忽报严围解，白雪纷纷亦散花。"
        ],
        "title": "襄鄂百咏",
        "id": "4d27a3fc-1897-48db-baf1-3389aebcb00f"
    },
    {
        "author": "刘祖尹",
        "paragraphs": [
            "结庐投老瞯羣峯，隠隠松杉曲径通。",
            "剩种池边千纛竹，近营林下一巢风。",
            "欹眠尽绝春来梦，趺坐闲看月堕空。",
            "检点吾生诸事了，子孙更与护其终。"
        ],
        "title": "怡堂",
        "id": "d52ea931-7b7d-4293-860c-c707da788993"
    },
    {
        "author": "梅应春",
        "paragraphs": [
            "重壁山前瑞色开，浮环夜渡捷骑来。",
            "一旗金鼓辕门晓，唤得满城生意回。"
        ],
        "title": "复泸凯歌  其一",
        "id": "873c975c-a723-4ebd-a7dc-a86d13d848d8"
    },
    {
        "author": "梅应春",
        "paragraphs": [
            "休讶朝家奏报迟，平生忠孝鬼神知。",
            "但留一片丹心在，会有天回地转时。"
        ],
        "title": "复泸凯歌  其二",
        "id": "a9a81f45-2046-43cb-b9d7-dd8e1e255b9e"
    },
    {
        "author": "陈文龙",
        "paragraphs": [
            "斗垒孤危势不支，书生守志誓难移。",
            "自经沟渎非吾事，得死封疆是此时。",
            "须信累臣堪衅鼓，未闻烈士树降旗。",
            "一门百指沦胥北，惟有丹衷天地知。"
        ],
        "title": "元兵俘至合沙诗寄仲子",
        "id": "a3311ccb-88fe-468f-b22f-be0641bb5a4d"
    },
    {
        "author": "甘泳",
        "paragraphs": [
            "总角希闻道，残生乃付诗。",
            "未曾前辈识，敢辱近人知。",
            "飘泊身余健，萧闲鬓欲衰。",
            "一帘书四壁，寒日在清池。"
        ],
        "title": "自述",
        "id": "ee27aacf-6ac8-4851-8db3-9cab0411fa1a"
    },
    {
        "author": "甘泳",
        "paragraphs": [
            "忽有一事碍胸次，摆脱不去呼酒来。",
            "溟溟濛濛混沌在，坦坦荡荡虚空开。",
            "精神一生留笔墨，形骸昨夜为尊罍。",
            "年年看梅今白发，晴日江路行莓苔。"
        ],
        "title": "过南湖",
        "id": "306768c5-716d-4523-b785-13341e51f259"
    },
    {
        "author": "甘泳",
        "paragraphs": [
            "明月送人归，明月照人宿。",
            "月落梦醒时，清霜压寒屋。"
        ],
        "title": "与危见心同和完颜御史沂联步踏月韵",
        "id": "d79b905c-4a54-4471-88f3-c871aee3021b"
    },
    {
        "author": "甘泳",
        "paragraphs": [
            "今度阑干倚，苍茫入暮天。",
            "碧溪分市井，华屋乱云烟。",
            "钟隔春来树，灯流夜去船。",
            "惜哉题柱壮，琴动凤凰絃。"
        ],
        "title": "晚立黄洲",
        "id": "f251f0fd-1630-4173-a948-46bd327b3ec3"
    },
    {
        "author": "甘泳",
        "paragraphs": [
            "一夜睡不著，小窗天忽明。",
            "林塘寒鸟聚，听得最初声。"
        ],
        "title": "小绝",
        "id": "9999af99-c22a-41ea-b15d-246d99b1f6ec"
    },
    {
        "author": "甘泳",
        "paragraphs": [
            "胜景踰千载，吾人得共登。",
            "五峯交地势，一水合沙棱。",
            "荆国成何事，浮丘无异能。",
            "山头有田父，未必识中丞。"
        ],
        "title": "陪完颜御史行金石台分韵得丞字",
        "id": "2448ebe2-297c-4d2d-8ba6-f7d960d204de"
    },
    {
        "author": "甘泳",
        "paragraphs": [
            "谓我犹羁旅，归与已的然。",
            "风霜高枕外，江海小诗边。",
            "达摩移华夏，庄周侮圣贤。",
            "向来知此事，未敢弃予年。"
        ],
        "title": "归来",
        "id": "c051ed7d-e03c-4705-b183-4bb8b394e005"
    },
    {
        "author": "甘泳",
        "paragraphs": [
            "昨夜西风来，人间雨如海。",
            "山摇摇，秋洒洒。",
            "早起□□轮，老红竟何在，惟有残云漠漠弄凉态。",
            "千林万叶，淅沥作声。",
            "岂无绿色，奈何凋零。",
            "四时更变化，宋玉胡为愁，直须痛饮千斛酒。",
            "亦不知有春，亦不知有秋，鸿濛适我汗漫游。",
            "绝怜九辨大萧索，争与虫声起篱落。",
            "东溪子，今夕呼月当中天，看我大醉西风前。",
            "便令秋满八千岁，我醉依然月下眠。"
        ],
        "title": "秋风词",
        "id": "0c113f5c-7602-4c72-873c-9e4610cdd59c"
    },
    {
        "author": "甘泳",
        "paragraphs": [
            "暑热不可度，须此日暮凉。",
            "况尔得佳友，共约栖禅房。",
            "行吟发幽兴，空阔入水乡。",
            "萧散意自适，轻风动衣裳。",
            "谁欤远有望，烟影生冥茫。",
            "已复入古寺，树色交青苍。",
            "虚廊绝蚊蛾，可近灯烛光。",
            "莲花生清池，静坐乃闻香。",
            "尊卑就次序，肴核罗杯觞。",
            "嗟此坐中人，声名托文章。",
            "云霄纵高步，山林倏潜藏。",
            "况遇知己饮，豁达倾肺肠。",
            "抚掌发一笑，神思惊轩昂。",
            "酣歌兴未已，下趁青苔荒。",
            "仰视天无尘，素月升东墙。",
            "百年亦如寄，万事何其长。",
            "慎勿忘今夕，嘉话连僧房。"
        ],
        "title": "烧香寺",
        "id": "f767441b-f2d0-4952-b083-def5bca02e33"
    },
    {
        "author": "甘泳",
        "paragraphs": [
            "林风自潇潇，山雨时洒洒。",
            "丈夫七尺躯，地炉使吾矮。"
        ],
        "title": "夜坐",
        "id": "e49ec67d-e936-4a1b-9f4e-8a3b9d3dd8b2"
    },
    {
        "author": "甘泳",
        "paragraphs": [
            "病来贪睡早，推月出山前。",
            "月色不相舍，小窗还自妍。"
        ],
        "title": "早睡",
        "id": "48ef4d0c-a4a9-4fa3-82a3-4ab22b067274"
    },
    {
        "author": "甘泳",
        "paragraphs": [
            "酒醒桂花发，狂歌对花前。",
            "邻家大骂我，夜半惊人眠。"
        ],
        "title": "酒醒",
        "id": "3f0047a5-3de2-4393-aa8d-066de7c4736a"
    },
    {
        "author": "甘泳",
        "paragraphs": [
            "踉蹡趣讲席，读诵鬭高声。",
            "我亦曾如此，而今白发生。"
        ],
        "title": "书生",
        "id": "fcbba59e-8d37-4460-8b88-17c537b69d62"
    },
    {
        "author": "甘泳",
        "paragraphs": [
            "平生湖海游，南北东西路。",
            "几度梦残时，云深不知处。"
        ],
        "title": "暂憩",
        "id": "c75bc6ae-f899-4602-8d73-9200c039a8d6"
    },
    {
        "author": "甘泳",
        "paragraphs": [
            "片帆悬空秋满腹，凉月淡淡天无波。",
            "平生湖海元龙意，早入西风渔櫂歌。"
        ],
        "title": "归舟二首  其一",
        "id": "697fd074-a407-49ef-8c4c-64c2b6749a7a"
    },
    {
        "author": "甘泳",
        "paragraphs": [
            "天壤岂无苏季子，恨我不识韩荆州。",
            "遥山苍苍暮云碧，何许一笛芦花秋。"
        ],
        "title": "归舟二首  其二",
        "id": "c0b7a5df-84ce-4f0e-884a-3a1f656e83a9"
    },
    {
        "author": "甘泳",
        "paragraphs": [
            "壮怀忍共白云闲，孤负僧房屋半间。",
            "卖却牢愁三万斛，载将明月入西山。"
        ],
        "title": "下豫州",
        "id": "805d50f3-f664-4f20-8d6b-b9cad5e43b02"
    },
    {
        "author": "甘泳",
        "paragraphs": [
            "旧时灯火不知年，托意篇章末世传。",
            "胸次只今无此事，听风听雨过残年。"
        ],
        "title": "托意",
        "id": "53e2659b-01de-445b-b35b-872119f987f0"
    },
    {
        "author": "甘泳",
        "paragraphs": [
            "花红柳绿也逢时，润色青春有小时。",
            "人世苦无吾辈在，东风寥落亦堪愁。"
        ],
        "title": "新春",
        "id": "80dd606e-6ea1-4299-bcd4-de10789a648a"
    },
    {
        "author": "甘泳",
        "paragraphs": [
            "独坐匆匆不自适，出门偶见梅花开。",
            "自从开辟到今日，此是东风第几回。"
        ],
        "title": "看梅",
        "id": "bffa2fe0-5402-4869-b24d-c17d2c71cf6d"
    },
    {
        "author": "俞德邻",
        "paragraphs": [
            "迢迢长安道，古堠双复只。",
            "游子辞家去，去去何所适。",
            "素商昔转玄，朱羲今由白。",
            "悠悠世路艰，江湖虎豹宅。",
            "杨朱泣途穷，鲁叟悲麟获。",
            "愿言弛负担，归与慰岑寂。"
        ],
        "title": "古意五首  其一",
        "id": "88ca4dff-5dc8-46ce-b335-9bb6f2ff7258"
    },
    {
        "author": "俞德邻",
        "paragraphs": [
            "亹亹天上云，滔滔海中波。",
            "时哉不我与，况复未息戈。",
            "浮氛冒曾岭，君去将如何。",
            "君吟行路难，妾思扊扅歌。",
            "积忧傥心痗，采蕨南山阿。"
        ],
        "title": "古意五首  其二",
        "id": "c6f8b477-6195-4cdf-9a8f-a15c5b2162dc"
    }
]