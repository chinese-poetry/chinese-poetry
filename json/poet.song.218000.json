[
    {
        "author": "释可湘",
        "paragraphs": [
            "喝不开兮凿不开，春风几度长莓苔。",
            "赵州拄杖虽粗粝，未必亲曾靠著来。"
        ],
        "title": "石壁",
        "id": "15867ddb-8733-4c4c-8256-f6388d5948c9"
    },
    {
        "author": "释可湘",
        "paragraphs": [
            "大地山河滚浪花，丙丁童子眼瞇𥊚。",
            "回头打得重溟透，赤脚波斯进象牙。"
        ],
        "title": "海南",
        "id": "fbcffc7f-822c-4510-a481-60c0d1bf909a"
    },
    {
        "author": "释可湘",
        "paragraphs": [
            "万机俱罢口门缄，唤作如如落二三。",
            "拶得通身归峭壁，善财不到别峰参。"
        ],
        "title": "一山",
        "id": "616ab3fe-2bd4-405e-b17b-90f9bfcae892"
    },
    {
        "author": "释可湘",
        "paragraphs": [
            "撞入柴门扣有么，赵州用打不防家。",
            "依前只把拳头竖，未必蒿汤当得茶。"
        ],
        "title": "问庵",
        "id": "d6b25499-8134-41da-9921-6d826cf7c6dc"
    },
    {
        "author": "释可湘",
        "paragraphs": [
            "片片不于他处落，当阳突出崄崖机。",
            "此时筑著聱禅客，卒急庞公未得归。"
        ],
        "title": "雪巖",
        "id": "75034b6d-794f-4789-83ec-f339ffd0719b"
    },
    {
        "author": "释可湘",
        "paragraphs": [
            "者畔才呼那畔应，万千樵子逐虚声。",
            "探寻直是无踪迹，只见青山青又青。"
        ],
        "title": "空谷",
        "id": "3ef70157-4d80-4167-91f0-56d86e0866d9"
    },
    {
        "author": "释可湘",
        "paragraphs": [
            "雨洗风磨孤迥迥，树凋叶落峭巍巍。",
            "惟兹一事无兼带，泽广如何掩得伊。"
        ],
        "title": "独山",
        "id": "fe1dfbea-084f-4773-8b50-0f7e57512c11"
    },
    {
        "author": "释可湘",
        "paragraphs": [
            "全身放倒恣憨痴，肘臂分明曲向谁。",
            "更要梦中重说梦，我无木枕可来推。"
        ],
        "title": "枕肱轩",
        "id": "b433934f-7f31-4244-bb93-cd0801fe099c"
    },
    {
        "author": "释可湘",
        "paragraphs": [
            "吴山那畔越山前，有饭充饥有榻眠。",
            "到此纵能休歇去，帝乡犹隔一潮船。"
        ],
        "title": "渔浦接待",
        "id": "f25b52a9-436a-4c4e-be1f-8eb77bffe57c"
    },
    {
        "author": "释可湘",
        "paragraphs": [
            "迦叶师兄守底衣，四边将见逐云飞。",
            "雪峰知是吾家物，合掌低头捧取归。"
        ],
        "title": "谢送圆照和尚法衣",
        "id": "362a0e9d-3740-4f8a-b9f2-0ba37418fe9e"
    },
    {
        "author": "释可湘",
        "paragraphs": [
            "江月松风何处无，戒珠心印强名模。",
            "烦君归问老真觉，因甚阇梨气不除。"
        ],
        "title": "送珙首座归温州",
        "id": "2175f712-1fff-4fad-9751-7a28342b38fd"
    },
    {
        "author": "释可湘",
        "paragraphs": [
            "启咨和尚意如何，一句相酬早事多。",
            "问未绝声犹一问，不知鹞子过新罗。"
        ],
        "title": "示禅客",
        "id": "5f30d54a-0bf3-4635-95b5-61471c3526ee"
    },
    {
        "author": "释可湘",
        "paragraphs": [
            "不书心字涴窗门，玉混泥沙体自分。",
            "万虑顿忘诸秽息，碧天无滓水无痕。"
        ],
        "title": "浄庵居士求颂",
        "id": "ad0e8e0c-7da9-4260-a167-255c1a6b5cdf"
    },
    {
        "author": "释可湘",
        "paragraphs": [
            "临老三回住雪山，无絃琴子逐时弹。",
            "夜来一曲最高韵，泻作西江十八滩。"
        ],
        "title": "送证侍者归里",
        "id": "d0618bea-53a7-4ffd-b644-fa91c0325514"
    },
    {
        "author": "释可湘",
        "paragraphs": [
            "自从落脚出娘胎，一印何曾打失来。",
            "满目春山春水绿，重重绵缝为谁开。"
        ],
        "title": "送小师心印游方",
        "id": "aef35cda-c787-423b-a0aa-60141b45aa08"
    },
    {
        "author": "释可湘",
        "paragraphs": [
            "撒下摩尼六七颗，涌高窣堵十三层。",
            "分明一点钧心现，岂是黄金炼得成。"
        ],
        "title": "忙古参政造金塔盛舍利",
        "id": "4a0b383e-6bb7-4321-9475-c0eeadb3515a"
    },
    {
        "author": "释可湘",
        "paragraphs": [
            "万丈神光涤世昏，莫知谁信有干坤。",
            "三山眼底多尊宿，那个来敲老观门。"
        ],
        "title": "寄神光末宗和尚",
        "id": "ad89243a-212f-45dd-bfb5-6dc3f386ada2"
    },
    {
        "author": "释可湘",
        "paragraphs": [
            "仰山推枕玩娇儿，等是机前展大悲。",
            "何必换头呈素面，重堆脂粉画蛾眉。"
        ],
        "title": "大维那求颂",
        "id": "7fad7c85-d899-4885-b3c1-85d319481a76"
    },
    {
        "author": "释可湘",
        "paragraphs": [
            "三年鱼鴈杳相闻，闽浙虽分意不分。",
            "几度临风揩老眼，冷看乌石岭头云。"
        ],
        "title": "寄秀峰乌石长老",
        "id": "6d408e2d-5d90-4880-903f-bc227c3319f0"
    },
    {
        "author": "释斯植",
        "paragraphs": [
            "静地独登临，虚闲称此心。",
            "猿声过木少，花影入池深。",
            "春殿依残日，晴烟散远林。",
            "因思南岳寺，长起石床吟。"
        ],
        "tags": [
            "衡山"
        ],
        "title": "山居怀旧隠",
        "id": "f918955b-00d0-4dc7-927f-01d0d28d9265"
    },
    {
        "author": "释斯植",
        "paragraphs": [
            "望远生愁思，凄凉处处同。",
            "青山迷旧冢，芳草蔽闲宫。",
            "雨过城楼月，潮回鼓角风。",
            "十年怀古恨，多在六朝中。"
        ],
        "title": "金陵道中",
        "id": "12720b76-4d84-428b-a312-c238f7d51b61"
    },
    {
        "author": "释斯植",
        "paragraphs": [
            "霄汉分携久，吟怀思欲迷。",
            "相逢春草外，归隠石房西。",
            "涧急禽声少，松摇月影低。",
            "要知人静夜，犹自怯猿啼。"
        ],
        "title": "喜人归幽栖",
        "id": "1e41e04c-e4d5-4652-8d1c-12c8461e6b34"
    },
    {
        "author": "释斯植",
        "paragraphs": [
            "静极青山里，松花满石床。",
            "春风思华岳，夜雨梦潇湘。",
            "人影归林薄，猿声出涧长。",
            "心如无别事，同此闭闲房。"
        ],
        "tags": [
            "华山"
        ],
        "title": "水石山居",
        "id": "f7762e95-fbe2-4636-af60-65c18deab78b"
    },
    {
        "author": "释斯植",
        "paragraphs": [
            "何处问归程，沧茫入句清。",
            "云生峰顶白，月近水边明。",
            "芳草连平楚，晴楼出远城。",
            "此身南北外，渔火是闲情。"
        ],
        "title": "江村晚望",
        "id": "048716e0-56c3-4783-bedc-9763f5414fde"
    },
    {
        "author": "释斯植",
        "paragraphs": [
            "高阁势凌虚，天涯入望微。",
            "云藏山鸟影，春满野人衣。",
            "积雨催花尽，寒樵背日归。",
            "焚香端坐处，似觉世尘稀。"
        ],
        "title": "登云汉阁",
        "id": "03d64f71-7f13-44eb-993d-a0a151af92fd"
    },
    {
        "author": "释斯植",
        "paragraphs": [
            "游魂如可见，况复雨霏霏。",
            "隔水栖无地，经春叫不归。",
            "影随芳树没，声入野花飞。",
            "那忍东风里，凄凉上客衣。"
        ],
        "title": "子规",
        "id": "c149f7f6-39ce-4a40-9f62-b28d00832673"
    },
    {
        "author": "释斯植",
        "paragraphs": [
            "浮世事非真，吟多白发新。",
            "身居京寺久，梦到石桥频。",
            "日落烟生树，花残草自春。",
            "坐看今夜月，应与旧房邻。"
        ],
        "title": "暮春感怀呈勿斋提举",
        "id": "9c0dcd54-62ec-4a42-ad00-f29d7f6c660e"
    },
    {
        "author": "释斯植",
        "paragraphs": [
            "吴楚昔曾游，凄凉满客舟。",
            "因思千古事，空起十年愁。",
            "目尽他山少，江流远地秋。",
            "今宵犹有月，不似庾公楼。"
        ],
        "title": "长洲夜泊",
        "id": "c24cafc9-861f-4723-8315-a2a5d8af7a57"
    },
    {
        "author": "释斯植",
        "paragraphs": [
            "一从飞锡后，迢递各天涯。",
            "春事随流水，行人问落花。",
            "住当南岳寺，门对赤城霞。",
            "遥忆焚香处，松高月影斜。"
        ],
        "tags": [
            "衡山"
        ],
        "title": "寄梅叟法师",
        "id": "41bf4adf-6cd7-4677-a791-9e147c247fc0"
    },
    {
        "author": "释斯植",
        "paragraphs": [
            "天津桥上望，如在玉门关。",
            "月过东西浦，江分远近山。",
            "凄凉三尺墓，兴废六朝间。",
            "千古登临地，寒潮自往还。"
        ],
        "title": "金陵怀古",
        "id": "daaf2f3d-188a-4d7a-9b02-fcd15f6f68af"
    },
    {
        "author": "释斯植",
        "paragraphs": [
            "送君千里去，又见落花飞。",
            "水国今宵别，天涯隔岁归。",
            "岸多春树密，滩小夕阳微。",
            "后夜扁舟月，应逢宿鸟稀。"
        ],
        "title": "送觉上人",
        "id": "32945dda-e5ef-4d65-ad89-1dd60c591322"
    },
    {
        "author": "释斯植",
        "paragraphs": [
            "石榻相期久，闲寻到野房。",
            "春归芳草暗，云入楚山长。",
            "人影分孤驿，鸡声落曙桑。",
            "凄凉千古事，回首两茫茫。"
        ],
        "title": "访故人",
        "id": "30fc3432-1d43-4b1e-b545-cc93838d7d55"
    },
    {
        "author": "释斯植",
        "paragraphs": [
            "相怀千里外，空望极遥天。",
            "处世唯今日，看花忆去年。",
            "春风生岛树，夜月满渔船。",
            "此后闲寻处，应须借榻眠。"
        ],
        "title": "寄深居冯发管",
        "id": "5a2c8bfb-a1ea-42c3-8469-77a043ec154b"
    },
    {
        "author": "释斯植",
        "paragraphs": [
            "翰苑留名久，城边半掩扉。",
            "声随淮水远，吟入楚天微。",
            "吏静看山坐，乡遥抚剑归。",
            "清虚无别事，嘉政在璇玑。"
        ],
        "title": "寄静佳朱明府",
        "id": "a8d54267-5bba-47ca-95c4-faefdab45325"
    },
    {
        "author": "释斯植",
        "paragraphs": [
            "世路长安里，三年别钓矶。",
            "只因吟事僻，宁免识人非。",
            "性拙趋时少，家贫过客稀。",
            "春风归去日，同采故山薇。"
        ],
        "title": "旅中寄故人",
        "id": "50943169-41e0-4c44-b296-54edfe12b416"
    },
    {
        "author": "释斯植",
        "paragraphs": [
            "一径落花红，回廊复旧踪。",
            "千峰遥隔水，万木远涵空。",
            "沙鸟晴云外，寒帆夕照中。",
            "几宵曾宿此，江月夜相通。"
        ],
        "title": "西园即事",
        "id": "d64c1e0a-9c2d-42b5-a4bb-06342d845120"
    },
    {
        "author": "释斯植",
        "paragraphs": [
            "风吹客袂寒，飘泊在长安。",
            "对雨春题尽，看云夜坐残。",
            "远山平楚水，苍汉接吴滩。",
            "遥忆天台寺，相携去不难。"
        ],
        "title": "旅中偶成",
        "id": "0694b73a-c39c-4840-9c65-34891943db7f"
    },
    {
        "author": "释斯植",
        "paragraphs": [
            "相思不可见，江路正迢迢。",
            "烟树同吟远，关河入望遥。",
            "昼长花影转，风定篆香销。",
            "遥忆君居处，钟声隔暮潮。"
        ],
        "title": "怀芳林处士",
        "id": "8d53ab57-145a-4ac5-abf7-5255779d2ff3"
    },
    {
        "author": "释斯植",
        "paragraphs": [
            "一身唯在道，清苦独知君。",
            "世路终成别，山光不共分。",
            "晚天寒欲雨，春树夜生云。",
            "此去他乡寺，猿声各自闻。"
        ],
        "title": "送灵耀之姑苏",
        "id": "474c22a3-adb8-4598-9ac5-42aee16b052d"
    },
    {
        "author": "释斯植",
        "paragraphs": [
            "满眼春光万物华，小桥杨柳近人家。",
            "谁将上下楼台月，化作金莲一夜花。"
        ],
        "title": "元夕",
        "id": "ddbcbe26-b966-453b-935f-287458173f36"
    },
    {
        "author": "释斯植",
        "paragraphs": [
            "东风玉勒马蹄轻，多少游人上凤城。",
            "燕子不来春寂寞，海棠花发近清明。"
        ],
        "title": "偶成",
        "id": "9d0b2476-7a44-4a87-8447-abacf1107338"
    },
    {
        "author": "释斯植",
        "paragraphs": [
            "边风斜日下长关，春到年年草自生。",
            "万里战场兵甲静，近来应少北人行。"
        ],
        "title": "边上",
        "id": "452ea92c-5fa3-4a70-bd15-3ae5e678b677"
    },
    {
        "author": "释斯植",
        "paragraphs": [
            "一溪流水遶烟霞，路入青松第几家。",
            "胡蝶傍人飞不去，隔墙开尽碧桃花。"
        ],
        "title": "山家",
        "id": "fc75d715-d747-4721-9700-3a1991eaad39"
    },
    {
        "author": "释斯植",
        "paragraphs": [
            "晚来无语立东风，一片闲情在碧空。",
            "人老杜鹃浑不管，柳花飞尽夕阳红。"
        ],
        "title": "晚来",
        "id": "02f5e999-e71b-40c6-bf28-be8b053074ba"
    },
    {
        "author": "释斯植",
        "paragraphs": [
            "久雨初晴睡正长，春蛙鸣遍旧池塘。",
            "小亭寂寞斜阳里，一阵东风过木香。"
        ],
        "tags": [
            "西湖"
        ],
        "title": "西湖晚望",
        "id": "73f98cf2-3ccc-4a6e-9e23-47317f43c059"
    },
    {
        "author": "释斯植",
        "paragraphs": [
            "江南江北纸钱飞，处处人家拜冢时。",
            "杜宇不禁寒食雨，五更啼血上花枝。"
        ],
        "title": "寒食",
        "id": "e3f38651-2449-47de-b8a7-e2d7517d24e4"
    },
    {
        "author": "释斯植",
        "paragraphs": [
            "杨柳垂丝拂画船，杏花零落断桥边。",
            "半山烟雨东风恶，更向西亭听杜鹃。"
        ],
        "title": "堤上",
        "id": "fe6d7f10-555c-45f0-a5df-c8d5e20fefcc"
    },
    {
        "author": "释斯植",
        "paragraphs": [
            "猿鹤忘机不计年，芭蕉晴绿半平簷。",
            "青山似与身相入，尽日无人自下帘。"
        ],
        "title": "林间",
        "id": "645f3fe6-0a7f-44e2-bf4e-ffad045c774e"
    },
    {
        "author": "释斯植",
        "paragraphs": [
            "杜宇声残客兴频，柳花飞絮满江滨。",
            "可怜波底蛾眉月，犹照他乡梦里人。"
        ],
        "title": "客怀",
        "id": "cbbe0bd3-4977-41e0-b8b1-9b9d018155a3"
    },
    {
        "author": "释斯植",
        "paragraphs": [
            "满林钟磬夜偏长，古鼎闲焚柏子香。",
            "石榻未成芳草梦，西风吹雨过池塘。"
        ],
        "title": "夏夕雨中",
        "id": "447a127d-dbc2-4535-b3eb-bbaedeba52ae"
    },
    {
        "author": "释斯植",
        "paragraphs": [
            "柳桥槐市暂经过，飘泊汀洲得意多。",
            "夜月已忘吴主恨，画船空有采莲歌。"
        ],
        "title": "过吴",
        "id": "eec3d9f6-a2af-464c-890f-634c7cbce726"
    },
    {
        "author": "释斯植",
        "paragraphs": [
            "开尽黄花满短篱，静听隣屋夜敲碁。",
            "清华池上三更月，僧在松边未有诗。"
        ],
        "title": "清华夜坐",
        "id": "53b99031-5b98-411a-90fe-b394ec7ee640"
    },
    {
        "author": "释斯植",
        "paragraphs": [
            "晚策登临日欲斜，小溪流水是生涯。",
            "道人睡起鹤飞去，闲尽青松一树花。"
        ],
        "title": "山居",
        "id": "5b5f64fd-e333-42fa-8a21-594325377a76"
    },
    {
        "author": "释斯植",
        "paragraphs": [
            "玉楼台畔柳生烟，况是春风杜宇天。",
            "一片月光凉似水，半扶花影上秋千。"
        ],
        "title": "春夜",
        "id": "a2747f0d-cc67-46b1-af71-d5ae09e4b9fc"
    },
    {
        "author": "释斯植",
        "paragraphs": [
            "携君石上琴，弹我窗前月。",
            "月缺又还圆，谁能免离别。"
        ],
        "title": "古乐府  其一",
        "id": "9b739d16-cd8d-41ec-a0b5-5e2991cf3acc"
    },
    {
        "author": "释斯植",
        "paragraphs": [
            "青山叫子规，行人泪如雨。",
            "子规不肯归，行人不能去。"
        ],
        "title": "古乐府  其二",
        "id": "fcb961dc-3d09-4b00-b25c-73c55a977739"
    },
    {
        "author": "释斯植",
        "paragraphs": [
            "欲买采菱船，野水无人识。",
            "野水去不回，迢迢暮山碧。"
        ],
        "title": "古乐府  其三",
        "id": "81970c71-bd4c-48b7-8b7f-213b64cc7ac6"
    },
    {
        "author": "释斯植",
        "paragraphs": [
            "早作西州行，暮作西州宿。",
            "杨柳忽风生，年年芳草绿。"
        ],
        "title": "古乐府  其四",
        "id": "3bd0b373-8e0f-437d-9534-4ccf651596eb"
    },
    {
        "author": "释斯植",
        "paragraphs": [
            "兰死根亦香，人死不知处。",
            "人死不堪悲，兰香化为雾。"
        ],
        "title": "古乐府  其五",
        "id": "70516283-d45d-4c0e-9c80-a97a8bed3d66"
    },
    {
        "author": "释斯植",
        "paragraphs": [
            "山鸡啼一声，深院日当午。",
            "世无同心人，入此薜萝里。"
        ],
        "title": "古乐府  其六",
        "id": "a79696df-987b-4974-8b2c-4c37002a271b"
    },
    {
        "author": "释斯植",
        "paragraphs": [
            "晚步入松阴，歛霁人影绝。",
            "唯闻太古音，听之心胆裂。"
        ],
        "title": "古乐府  其七",
        "id": "5d88cfc9-257d-4056-aa35-be08d562a33e"
    },
    {
        "author": "释斯植",
        "paragraphs": [
            "一入经战场，白马不足数。",
            "白马不敢嘶，春风在场圃。"
        ],
        "title": "古乐府  其八",
        "id": "c746c8d1-7b4a-4df0-b88a-f2c45d84a95f"
    },
    {
        "author": "释斯植",
        "paragraphs": [
            "青云千里心，白鹭一点雪。",
            "谁将玉笛吹，吹下关山月。"
        ],
        "title": "古乐府  其九",
        "id": "e366130c-3670-4769-98b5-585ba965acfc"
    },
    {
        "author": "释斯植",
        "paragraphs": [
            "自君之出矣，壁上琵琶君记取。",
            "日日望君君不归，自君去后徒相忆。",
            "欲剪征衣寄赠君，天涯望断无消息。"
        ],
        "title": "寄衣曲  其一",
        "id": "8b10b6b6-fd69-4111-bc79-cd090e9b95a6"
    },
    {
        "author": "释斯植",
        "paragraphs": [
            "自君之出矣，欲寄征衣泪如雨。",
            "征衣未寄心已悲，一寸相思隔千里。",
            "湘江水是巫山云，巫山云是湘江水。",
            "湘江两岸芳草深，湘江日夜多行人。",
            "行人去去天之涯，门对落花三两家。",
            "家家有酒讴且歌，醉来月下弹琵琶。"
        ],
        "title": "寄衣曲  其二",
        "id": "33444aa1-5df1-402f-a4ed-4c064f20091a"
    },
    {
        "author": "释斯植",
        "paragraphs": [
            "石涧长松行十里，杖蔾从此得迟留。",
            "青霄望去山河远，白水看来日月流。",
            "老树叶残霜鬼哭，断崖云冷洞猿愁。",
            "韬光名在身何在，今古茫茫几白头。"
        ],
        "title": "韬光庵",
        "id": "e6110579-f9e8-438d-98d4-0b74ae229458"
    },
    {
        "author": "释斯植",
        "paragraphs": [
            "十年不倚谢公楼，满眼凄凉上客舟。",
            "往事尽随流水去，青山长忆故人游。",
            "海门风起天将暮，渡口云生树欲秋。",
            "络纬自啼花自落，更堪回首是他州。"
        ],
        "title": "旅怀",
        "id": "1773f155-12e8-43e5-9bd7-bb4f423c536c"
    },
    {
        "author": "释斯植",
        "paragraphs": [
            "猎猎征旗促晓鞍，几回临阵练兵官。",
            "黄沙满塞黄云暗，白马嘶风白日寒。",
            "汉语肯随蛮地改，战袍犹带血腥干。",
            "如今韬略浑无用，瘦骨萧条甲胄宽。"
        ],
        "title": "赋老将",
        "id": "52036ca0-d9fb-4459-8f85-924600bb24e7"
    },
    {
        "author": "释斯植",
        "paragraphs": [
            "□□□□□□□，生涯心在凤凰台。",
            "桃花晓落水流去，山鸟晚啼风送来。",
            "古树影摇霜月满，冷猿声裂碧云开。",
            "长关春有愁人分，驿马相逢去不回。"
        ],
        "title": "过桃源",
        "id": "3299dee5-9904-4d8f-986b-f3bf12e169fd"
    },
    {
        "author": "释斯植",
        "paragraphs": [
            "故城深巷长苍苔，一度经过一度哀。",
            "尚有楼台搀雨出，岂无花柳向春开。",
            "十年心事今宵梦，千里家书昨日回。",
            "莫上灞陵桥上望，楚天云尽蜀波来。"
        ],
        "title": "过故城",
        "id": "1903af63-61ed-4eb5-9468-b37d6ecabc4e"
    },
    {
        "author": "释斯植",
        "paragraphs": [
            "白首功成未十年，寡妻相吊泣江干。",
            "诗名似水声还远，世事如云梦已残。",
            "杨柳满堤人去后，海棠深巷雨初干。",
            "东风忽起青山泪，虽有君书不忍看。"
        ],
        "title": "挽周彦良",
        "id": "9f815fa3-8c59-4e85-8297-6623b125f404"
    },
    {
        "author": "释斯植",
        "paragraphs": [
            "久客空江上，闲吟对石门。",
            "青山非远近，流水自朝昏。",
            "夜月添乡梦，春风入烧痕。",
            "翻思南郭路，迢递隔烟村。"
        ],
        "title": "思归感兴",
        "id": "ece69060-3f92-4df4-9668-fb5f36504818"
    },
    {
        "author": "释斯植",
        "paragraphs": [
            "空谷寄深云，灵根自不群。",
            "地闲平草长，香远隔溪闻。",
            "静与骚人佩，清同楚客分。",
            "唯应千载后，余韵在湘濆。"
        ],
        "title": "兰谷",
        "id": "228e8476-6d7d-433e-889d-0b5e33e93f07"
    },
    {
        "author": "释斯植",
        "paragraphs": [
            "野鹿自成群，山中少隠君。",
            "钟声两寺合，人语一溪分。",
            "泉响松间雨，苔生石上纹。",
            "多年僧住此，半榻锁闲云。"
        ],
        "title": "多福寺",
        "id": "bbec691b-597f-4c00-ac41-5fadb6a41d25"
    },
    {
        "author": "释斯植",
        "paragraphs": [
            "世上名犹在，闲情岂足悲。",
            "自怜吟日少，唯恨识君迟。",
            "兰阁人亡后，寒林月上时。",
            "十年青史梦，只有老天知。"
        ],
        "title": "挽芸居祕校",
        "id": "e9d99d80-1dce-4735-9f3a-2d46c59473a7"
    },
    {
        "author": "释斯植",
        "paragraphs": [
            "与子入山来，永夜不得睡。",
            "但闻松子声，敲落梧桐树。",
            "月到窗愈明，秋风泻流水。",
            "古奏三两絃，知音不知处。",
            "唯有白面猿，闲中自来去。"
        ],
        "title": "与子入山来",
        "id": "3c8f6f14-37d3-4247-9901-5596fa93447f"
    },
    {
        "author": "释斯植",
        "paragraphs": [
            "满地落花流水，伤心芳草青时。",
            "江上数声杜宇，更堪一笛横吹。"
        ],
        "title": "春晚",
        "id": "2d7baf47-f144-4daf-8440-5b4a5ffd1ef2"
    },
    {
        "author": "释斯植",
        "paragraphs": [
            "满林烟树已纷纷，溪上猿声不共闻。",
            "唯有青山半庭月，夜深应与故人分。"
        ],
        "title": "寄勿斋提举",
        "id": "48882175-6a81-4f69-a65c-eb902e4fd20b"
    },
    {
        "author": "释斯植",
        "paragraphs": [
            "看尽门前柳，愁多白发新。",
            "灞桥风雨夜，离别是何人。"
        ],
        "title": "门柳",
        "id": "7f8900df-b58f-4155-a549-d6f796414995"
    },
    {
        "author": "释斯植",
        "paragraphs": [
            "万里色苍然，春烟夕照边。",
            "旧过南岳寺，曾向雨中看。"
        ],
        "title": "远山",
        "id": "38f0f82a-636f-4a5a-8a05-d67d14ff5d66"
    },
    {
        "author": "释斯植",
        "paragraphs": [
            "漠漠青山水自流，西风烟树几经秋。",
            "旧时歌舞人游地，月满江城十二楼。"
        ],
        "title": "石城秋夜",
        "id": "ea1edab6-1653-4d3e-adf0-5d85df8c5026"
    },
    {
        "author": "释斯植",
        "paragraphs": [
            "十里湖边路，垂杨映马蹄。",
            "水光平野阔，山影绕楼低。",
            "夜雨生青草，春风湿紫泥。",
            "兴来无限意，同此片时题。"
        ],
        "title": "春日同友人游湖上",
        "id": "04d87621-2402-4251-902c-f6b9419cbc9e"
    },
    {
        "author": "释斯植",
        "paragraphs": [
            "寂寞空斋里，闲情起暮吟。",
            "路长沙鸟尽，人在翠微深。",
            "远树烟中没，寒花竹外寻。",
            "自嫌名与利，谁识此生心。"
        ],
        "title": "巖栖分韵得深字",
        "id": "01d7a1dc-f896-4b87-a97a-10e50ac63405"
    },
    {
        "author": "释斯植",
        "paragraphs": [
            "客里厌芳尘，凄凉又问津。",
            "向南人去远，归北马嘶频。",
            "野水荒城暮，孤舟海树春。",
            "故乡非久别，已觉鬓毛新。"
        ],
        "title": "边城客思",
        "id": "914daff2-e4e8-4658-94e8-365cdb4d3b77"
    },
    {
        "author": "释斯植",
        "paragraphs": [
            "世事交情浅，伤心独倚栏。",
            "海云经雨重，秦树入秋残。",
            "潮落吴天远，风生梦泽寒。",
            "英雄千古地，回首是长安。"
        ],
        "title": "吴中即事",
        "id": "b00b7683-1e9e-4924-904f-e5e9f966bc36"
    },
    {
        "author": "释斯植",
        "paragraphs": [
            "渺渺天涯路，扁舟去不穷。",
            "水花随岸尽，山影落江空。",
            "往事千年梦，渔歌一夜风。",
            "诗成唯有月，清致与谁同。"
        ],
        "title": "过越",
        "id": "6b695ea2-bb06-4f13-b622-3e2633182ef2"
    },
    {
        "author": "释斯植",
        "paragraphs": [
            "对雨吟方稳，西风忽晚晴。",
            "野花沿涧白，秋意入帘清。",
            "浅水藏鱼影，重林隔磬声。",
            "是非尘外事，谁可继高名。"
        ],
        "title": "天竺山居",
        "id": "efb2c7e4-9c37-4a75-97f4-7fb2e2b06ecf"
    },
    {
        "author": "释斯植",
        "paragraphs": [
            "暮天云尽远山空，夜夜西风入汉宫。",
            "铁笛一声千古恨，月明人在女墙中。"
        ],
        "title": "故宫怀古",
        "id": "1e20ecec-8bcc-4a25-a97d-886715c73ef5"
    },
    {
        "author": "释斯植",
        "paragraphs": [
            "片片飞来总是秋，更于何处复添愁。",
            "自怜枝上无收管，却带慇懃出御沟。"
        ],
        "title": "落叶词",
        "id": "d80d10cf-a5bb-4239-aa12-ff38221d7ff5"
    },
    {
        "author": "释斯植",
        "paragraphs": [
            "回首郡城东，春残碧树中。",
            "落花千点恨，疏雨一帘风。",
            "白雪侵新鬓，归心逐断鸿。",
            "茫茫事如此，何必怨途穷。"
        ],
        "title": "暮春雨中感怀",
        "id": "db46d427-b866-47fb-8d06-24be550afd11"
    },
    {
        "author": "释斯植",
        "paragraphs": [
            "尽日无多事，闲行一径阴。",
            "人归秋寺晚，月满夜堂深。",
            "海阔频生雾，城荒远见林。",
            "青山与华发，空愧百年心。"
        ],
        "title": "江寺晚眺",
        "id": "e411a62d-e089-426f-a10c-f46f9fc6a922"
    },
    {
        "author": "释斯植",
        "paragraphs": [
            "性与儿童异，飘蓬二十年。",
            "照来池上影，恰似未生前。"
        ],
        "title": "照影",
        "id": "15ee255d-366d-4518-9d02-3fcf3d2001f1"
    },
    {
        "author": "释斯植",
        "paragraphs": [
            "世事皆浮云，人间几朝暮。",
            "不知溪上山，犹有桃源路。"
        ],
        "title": "世事",
        "id": "05afae5d-1a1b-4385-ba55-08cdb9639c48"
    },
    {
        "author": "释斯植",
        "paragraphs": [
            "寂寞云深地，山空叶落时。",
            "自怜为隠僻，莫恨月来迟。"
        ],
        "title": "莫恨",
        "id": "da844607-5f71-40e7-8703-7863a67b45f0"
    },
    {
        "author": "释斯植",
        "paragraphs": [
            "草堂云去后，人境两茫茫。",
            "忽见青松老，翻疑昨夜霜。"
        ],
        "title": "昨夜",
        "id": "7aae2cf6-b74b-41a2-a6f5-dd5cbf5b87be"
    },
    {
        "author": "释斯植",
        "paragraphs": [
            "雨过楼台已禁烟，野风吹絮满长安。",
            "夜来寂寞沙汀下，楚水吴云一样看。"
        ],
        "title": "长安晓发",
        "id": "c45c12dd-ebe0-4a1d-ae56-1cc42d1182c8"
    },
    {
        "author": "释斯植",
        "paragraphs": [
            "十年已起故乡情，客里凄凉不耐听。",
            "啼到蜀天空有恨，水流依旧月还明。"
        ],
        "title": "闻子规",
        "id": "7d8502df-759e-4793-bf8d-74ac64d49f4f"
    },
    {
        "author": "释斯植",
        "paragraphs": [
            "自谓清贫苦，那知即是安。",
            "路从平去好，事到口开难。",
            "松老心长在，花红色易残。",
            "浮生既如许，浑作梦中看。"
        ],
        "title": "自谓",
        "id": "598da6c8-dd8f-4c5c-9ba2-4d6cc905e859"
    },
    {
        "author": "释斯植",
        "paragraphs": [
            "缥渺沉虚碧，清池见宿云。",
            "松声临石断，山影与泉分。",
            "芳草经年梦，幽禽隔径闻。",
            "倚栏吟未尽，红日又将曛。"
        ],
        "title": "宿云山房",
        "id": "016e7f37-7009-4684-8fc8-031207a3f0ed"
    },
    {
        "author": "释斯植",
        "paragraphs": [
            "相看又一春，花乱马前尘。",
            "湖海他乡路，烟霞几处人。",
            "草连闲地远，鸟入暮山频。",
            "多少凄凉事，那堪白发新。"
        ],
        "title": "偶成柬续芸",
        "id": "4a28663a-4b26-460e-a5e5-dcc645976b50"
    },
    {
        "author": "释斯植",
        "paragraphs": [
            "铁笛倦长吹，虚空剑寒倚。",
            "俯仰阴晴天，泰山不可视。",
            "荡桨归白云，回首沧波里。",
            "人生无百年，世事已如此。",
            "既与荣辱同，兴废乃相似。",
            "春风从何来，纷纷竞桃李。",
            "至士本无心，误为诗所使。",
            "纵步夕照间，养性在芳芷。",
            "天涯一夜杜鹃愁，万里行人度湘水。"
        ],
        "tags": [
            "泰山"
        ],
        "title": "铁笛倦长吹",
        "id": "c5562cf5-7553-41e6-85d1-d33302a9d67a"
    },
    {
        "author": "释斯植",
        "paragraphs": [
            "霜风吹短发，值此天气凉。",
            "行行阴壑中，万树皆含芳。",
            "相对发微咏，安用持华觞。",
            "嗟彼咸平人，清风生我肠。",
            "花非不及时，众鸟何回翔。",
            "归看两壁间，画者犹苍苍。",
            "抱此幽露姿，愿登君子堂。"
        ],
        "title": "对梅分韵得堂字",
        "id": "3abe41f8-f99c-40b1-ac6f-ad143be02cdf"
    },
    {
        "author": "释斯植",
        "paragraphs": [
            "老去厌芳菲，思归未得归。",
            "夕阳溪上树，花作去年飞。"
        ],
        "title": "老去",
        "id": "770608e7-8ac7-4adb-ada6-66365340e671"
    },
    {
        "author": "释斯植",
        "paragraphs": [
            "扁舟烟重冷渔蓑，两岸人家浸小河。",
            "芳草自生春自老，落花随雨晚风多。"
        ],
        "title": "苕溪舟次",
        "id": "9e68a186-4d93-451f-99b9-93070d6b1a83"
    },
    {
        "author": "释斯植",
        "paragraphs": [
            "凤城花气浥旌旗，又见春风上马时。",
            "不是灞桥难话别，垂杨空折去年枝。"
        ],
        "title": "送故人之江东",
        "id": "ebe6ff5f-127a-4761-93db-b601c8434c11"
    },
    {
        "author": "释斯植",
        "paragraphs": [
            "淡河斜浸月光浮，看尽青山更倚楼。",
            "残烛怕寒元夕夜，小栏花影伴人愁。"
        ],
        "title": "丙辰元夜",
        "id": "dea8f1fd-7904-4184-a597-6506133c06b1"
    },
    {
        "author": "释斯植",
        "paragraphs": [
            "堤上寻春步较迟，马嘶芳草燕差池。",
            "南楼烟雨清明日，正是佳人堕泪时。"
        ],
        "title": "清明",
        "id": "7bdcfd0a-d0d6-43f0-abf9-c08544277e43"
    },
    {
        "author": "释斯植",
        "paragraphs": [
            "水流花片湿轻红，多少英雄逐晓风。",
            "三百余年歌管地，数声欢怨不相同。"
        ],
        "title": "江淮伤感",
        "id": "ee3af31d-4d9a-4f9e-806f-abb176b5720c"
    },
    {
        "author": "释斯植",
        "paragraphs": [
            "新绿又成阴，归期直到今。",
            "人行芳草远，犬吠落花深。",
            "野店春寒雨，江城橘树林。",
            "无情名利事，休系一生心。"
        ],
        "title": "送故人之天台",
        "id": "bffd5178-92c2-4ba7-baf7-a17ccfca480f"
    },
    {
        "author": "释斯植",
        "paragraphs": [
            "风光苦变迁，客里对残年。",
            "别我此时路，问乡何处船。",
            "断云连雨雪，落日远人烟。",
            "又向龙湫畔，开扉近瀑泉。"
        ],
        "title": "送敏上人归永嘉",
        "id": "fd85526c-6c05-48d7-8a7d-1dc8e881f9ca"
    },
    {
        "author": "释斯植",
        "paragraphs": [
            "古寺寒桥路，钟声静忽闻。",
            "数峰平处合，一水众谿分。",
            "老树烟萝雨，残灯石塔云。",
            "闲心寄幽寂，似觉远尘纷。"
        ],
        "title": "上竺寺",
        "id": "dd52de18-f9e2-4994-bb5c-428ea66425b9"
    },
    {
        "author": "释斯植",
        "paragraphs": [
            "千峰当此境，谁可共登临。",
            "月过秋池静，云归古木深。",
            "懒观前去事，已悟未来心。",
            "更欲寻诗伴，相携向石林。"
        ],
        "title": "山中即事",
        "id": "cc98fcf4-e756-481b-bbd3-521278e2b7ff"
    },
    {
        "author": "释斯植",
        "paragraphs": [
            "欲问江梅信，吟筇带晚霞。",
            "笑看今日树，开遍几年花。",
            "疏影生来瘦，寒枝折处斜。",
            "要教人寄远，何地是君家。"
        ],
        "title": "对梅寄人",
        "id": "2f85ac53-0f1c-4250-ae55-a5f5236b9abd"
    },
    {
        "author": "释斯植",
        "paragraphs": [
            "人生厌别离，老去更何为。",
            "独对清明雨，闲吟社日诗。",
            "野蜂成蜜早，海燕入帘迟。",
            "未尽寻春兴，应须愧后期。"
        ],
        "title": "春日",
        "id": "45936f2b-6575-4616-9346-2c057e973f71"
    },
    {
        "author": "释斯植",
        "paragraphs": [
            "角送重城月，微风入夜凉。",
            "身轻长是寄，吟苦未应忘。",
            "坐久灯成烬，愁多鬓欲霜。",
            "百年还老去，谁可继余芳。"
        ],
        "title": "夜坐有感",
        "id": "cda51c45-0954-4a3b-bc1a-7baaec4fa844"
    },
    {
        "author": "释斯植",
        "paragraphs": [
            "无心学隠沦，此去向吴津。",
            "千古是非地，一灯烟雨村。",
            "烽尘连楚戍，榆柳隔淮春。",
            "别后新吟句，何人可共论。"
        ],
        "title": "送人之吴",
        "id": "4b7e7a62-afe5-44fd-864a-9e98f8d77d91"
    },
    {
        "author": "释斯植",
        "paragraphs": [
            "一室寄云隈，凭栏日几回。",
            "无风山自雨，有主燕还来。",
            "野径通樵远，巖花向晚开。",
            "旧时题数壁，今已半苍苔。"
        ],
        "title": "题天竺巖栖山房",
        "id": "e602c487-e0b8-472a-8097-67fd4fa38e52"
    },
    {
        "author": "释斯植",
        "paragraphs": [
            "萍迹倚春风，春光苦未浓。",
            "人间连日事，尘外一宵钟。",
            "远雁书难寄，残碑字已封。",
            "幽人住城市，清梦两三重。"
        ],
        "title": "丁巳灯夕前六日观抱拙寄敏斋韵因事有感走笔以赋",
        "id": "c7217102-3712-4937-8c94-08ac6ff44cc4"
    },
    {
        "author": "释斯植",
        "paragraphs": [
            "送君湖柳下，未别已关情。",
            "古塞去程远，寒江入梦清。",
            "野云低水树，山雨闭春城。",
            "到处逢知己，虚传隠姓名。"
        ],
        "title": "送隠士游京淮",
        "id": "784a6960-ab61-4b42-b0ce-2419c90c0c9f"
    },
    {
        "author": "释斯植",
        "paragraphs": [
            "雨雪寒窗下，孤灯夜不眠。",
            "衰残如旧日，荣达是何年。",
            "已觉观书妄，方参入世缘。",
            "存心在仁理，何必后人传。"
        ],
        "title": "雨夜",
        "id": "460e6366-6f09-4248-ba54-5cb0b4fd172e"
    },
    {
        "author": "释斯植",
        "paragraphs": [
            "老来春去怯凭栏，今古兴亡一笑间。",
            "满径落红人不到，杜鹃啼雨入空山。"
        ],
        "title": "晚春偶题呈正甫先生",
        "id": "20e41668-9459-424d-9ee7-f8690e488326"
    },
    {
        "author": "释斯植",
        "paragraphs": [
            "山寺闭脩竹，偏宜静者居。",
            "观空心已悟，集理事常虚。",
            "日月供吟笔，干坤入草庐。",
            "何如钓台叟，得计在樵渔。"
        ],
        "title": "山居遣兴",
        "id": "8e10153c-c0fd-43b6-81cb-508478da3f6d"
    },
    {
        "author": "释斯植",
        "paragraphs": [
            "嵯峨宫树霭晴空，吴越迢迢一望中。",
            "几处笙歌人远近，万重花柳路西东。",
            "风生帘幕春云碧，水遶楼台海日红。",
            "沙鸟自飞还自宿，百年无计与谁同。"
        ],
        "title": "登吴山",
        "id": "17aee653-f2f4-4e93-af8b-d491f9f59e45"
    },
    {
        "author": "释斯植",
        "paragraphs": [
            "结屋在云端，悠然趣自安。",
            "江山随望远，星月近人寒。",
            "剑气当空正，诗情对酒宽。",
            "往来庭畔叟，只作晋时看。"
        ],
        "title": "题彭泽后人吟楼",
        "id": "7425e833-abb7-4be1-822e-9b95f6a94380"
    },
    {
        "author": "释斯植",
        "paragraphs": [
            "天上楼成日，人间独丧君。",
            "料知生死事，还与去来分。",
            "夜月江村路，春风岭树云。",
            "交余多感槩，那忍见遗文。"
        ],
        "title": "挽白云赵宗丞",
        "id": "ff807f36-e7b7-4a6d-9aaa-2845f01e35f9"
    },
    {
        "author": "释斯植",
        "paragraphs": [
            "愁极鬓成丝，沧江梦未归。",
            "鸟啼山雨急，春尽故人稀。",
            "晓润侵吟壁，寒云绕竹扉。",
            "向来诗满束，应是与心违。"
        ],
        "title": "遣怀",
        "id": "1809fcc8-4a71-41f9-a530-21658aed6807"
    },
    {
        "author": "释斯植",
        "paragraphs": [
            "雨过山城日又西，西风一阵木犀开。",
            "莫将心事凭秋雁，恐带边愁入梦来。"
        ],
        "title": "秋思",
        "id": "b4f8e2c5-e8a3-40ca-a8f6-4a71e2d74401"
    },
    {
        "author": "释斯植",
        "paragraphs": [
            "十载天涯客，浮云不定身。",
            "烟波春雨渡，灯火夜渔村。",
            "世事空为累，人心未觉仁。",
            "何时留片石，归老古松根。"
        ],
        "title": "客路和胡元鲁出入韵",
        "id": "8cbe6b9b-30c3-42f5-84ab-bee28d6f76c0"
    },
    {
        "author": "释斯植",
        "paragraphs": [
            "寂寞淮边柳，春来自舞腰。",
            "恨生争战地，不得近官桥。"
        ],
        "title": "淮边柳",
        "id": "0fbbc3de-e97d-430f-9a83-407f5eff7898"
    },
    {
        "author": "释斯植",
        "paragraphs": [
            "风吹芦苇鸣，残雪满桥板。",
            "不见棹回人，愁立沙汀晚。"
        ],
        "title": "雪鸪",
        "id": "f7fd23ab-e701-411a-9096-3ff37d0448d2"
    },
    {
        "author": "释斯植",
        "paragraphs": [
            "何处芳草多，相呼向深坞。",
            "竹外立寒枝，山南又春雨。"
        ],
        "title": "鸣鸠",
        "id": "d0a1cb50-cbcd-420e-ba68-5ae9e14f5cd2"
    },
    {
        "author": "释斯植",
        "paragraphs": [
            "千年兴废地，仙诀字犹存。",
            "露重云生树，坛空月到门。",
            "心清无外事，静极是真源。",
            "此境非凡世，何人与续言。"
        ],
        "title": "道宫",
        "id": "90d9563d-1889-4261-b0b5-1f8f91c0a6cc"
    },
    {
        "author": "释斯植",
        "paragraphs": [
            "兵战何时息，边尘染客旌。",
            "乱鸦啼又歇，荒草死还生。",
            "岛雨连秋曙，江风入雁声。",
            "近淮民自悦，应是宦情清。"
        ],
        "title": "塞北",
        "id": "dbe6c9ee-ade2-4eb9-b533-1c770d19d582"
    },
    {
        "author": "释斯植",
        "paragraphs": [
            "客里吟情懒，天涯望欲昏。",
            "断云流涧水，残月照衡门。",
            "猿啸它山树，砧声何处村。",
            "浮名身外事，于此不须论。"
        ],
        "title": "东斋书事",
        "id": "6d2199ae-b83d-4f25-937f-3563903a5467"
    },
    {
        "author": "释斯植",
        "paragraphs": [
            "吟边绕架书千卷，壁上梅花水一瓢。",
            "世事尽从忙里过，年华空向静中消。",
            "山云宿雨笼残日，汀草浮香满小桥。",
            "对此不须惆怅去，野人今已悟吹箫。"
        ],
        "title": "傚樊川体",
        "id": "b306347d-251f-43b1-81a3-3768a30bb6b7"
    },
    {
        "author": "释斯植",
        "paragraphs": [
            "闲观造化余，静极悦自性。",
            "胡蝶忽飞来，吾心已无竞。"
        ],
        "title": "观化",
        "id": "75fda20e-9576-4fb8-8d9a-261a2e9810c9"
    },
    {
        "author": "释斯植",
        "paragraphs": [
            "青山何人家，芳草满樵路。",
            "猿鹤未归来，残月照烟树。"
        ],
        "title": "和路字",
        "id": "4a8688e3-a9fc-4f49-a3f5-572fb46a72fb"
    },
    {
        "author": "释斯植",
        "paragraphs": [
            "千峰云未还，数树芭蕉绿。",
            "风雨暗黄昏，何人共幽独。"
        ],
        "title": "宿云轩",
        "id": "dc875ddd-34cd-488b-a1c2-a66b5ba39e9c"
    },
    {
        "author": "释斯植",
        "paragraphs": [
            "茫茫塞月笼寒雾，万里征人不知数。",
            "年少难消壮志多，精锐连营肃貔虎。",
            "从军何日见军回，但见日日长淮雨。",
            "烽烟散漫满路岐，边声飒飒秋风起。",
            "天涯荒草马成群，放去弯弓乱飞舞。",
            "夜深更听胡女歌，古来白骨多于土。"
        ],
        "title": "从军行",
        "id": "68a09e3f-7109-4c66-8d34-0d71af34686f"
    },
    {
        "author": "释斯植",
        "paragraphs": [
            "绕堤杨柳暗渔舟，二月风光淡似秋。",
            "几度笙歌人散后，夕阳依旧满红楼。"
        ],
        "title": "湖上晚望",
        "id": "58b9c8bb-8dc9-445a-8232-e98b224f3cba"
    },
    {
        "author": "释斯植",
        "paragraphs": [
            "西风忽别离，满袖百篇诗。",
            "取己尚如此，问人应可知。",
            "山寒城角远，地阔海帆迟。",
            "料想回车日，相看是岁期。"
        ],
        "title": "送人谒所知",
        "id": "52b5b901-65c1-4090-9fa0-61d643314ed0"
    },
    {
        "author": "释斯植",
        "paragraphs": [
            "白发今如许，自吟还自愁。",
            "满山晴叶雨，四壁老蛩秋。",
            "看水知心静，观云觉事浮。",
            "数年衰感意，挥泪不能收。"
        ],
        "title": "山中寓意",
        "id": "f29449be-2cfa-44a9-8395-80b4f8430ca2"
    },
    {
        "author": "释斯植",
        "paragraphs": [
            "六月厌烦襟，纵步情未足。",
            "爱此石径长，缈缈清溪曲。",
            "古道何人居，门闲对脩竹。",
            "好鸟发新声，静极成幽独。",
            "山风吹晚凉，山影摇红绿。",
            "翘首兴未阑，青猿睡初熟。"
        ],
        "title": "丙辰季夏避暑山中长松脩竹恍若蓬莱异人之居走笔索句以纪其事",
        "id": "6260eb77-65a7-4cf1-8ce5-f300dfefc678"
    },
    {
        "author": "释斯植",
        "paragraphs": [
            "阖门烟霭外，地阔水城高。",
            "蜃气蒸吟鬓，霜风入缊袍。",
            "数程秋岸雨，一饭野船蒿。",
            "若问当时事，人夸有二豪。"
        ],
        "title": "送人游吴",
        "id": "65974ab5-cd35-4252-b952-9d71b918828e"
    },
    {
        "author": "释斯植",
        "paragraphs": [
            "天涯身尚寄，何日向东州。",
            "一夜霜欺鬓，连朝雨送愁。",
            "梦多吟作祟，闲极懒为仇。",
            "若问浮生事，无心即是谋。"
        ],
        "title": "丙辰季夏雨中",
        "id": "11e3d324-4ac8-4216-9797-3acbecdcc76c"
    },
    {
        "author": "释斯植",
        "paragraphs": [
            "不为折腰事，田园足野情。",
            "笔粘春雾重，诗带晚唐清。",
            "柳巷闲渔艇，山扉对水城。",
            "论心暂来往，无愧远公名。"
        ],
        "title": "寄彭泽后人",
        "id": "571d563f-9e31-46a4-b339-a74968abf173"
    },
    {
        "author": "释斯植",
        "paragraphs": [
            "伤心独立旧池台，日日西风送雨来。",
            "别后思君无限事，一封书发两番开。"
        ],
        "title": "寄静佳朱明府",
        "id": "64a78259-c6d0-4da3-a8db-f455614b1a5b"
    },
    {
        "author": "释斯植",
        "paragraphs": [
            "天涯谁与寄相思，残片疏疏尚恋枝。",
            "一自西风寒勒后，凋零能得几多时。"
        ],
        "title": "叶",
        "id": "66d828f1-2400-4c30-a90c-d4c768434076"
    },
    {
        "author": "释斯植",
        "paragraphs": [
            "汴水隋堤总寂寥，春风吹恨未曾消。",
            "长条本自无拘束，也向人前学舞腰。"
        ],
        "title": "柳",
        "id": "25965f96-d56e-443c-a000-a38cfc4053b3"
    },
    {
        "author": "释斯植",
        "paragraphs": [
            "二月花阴已觉迟，黄昏帘幕燕归时。",
            "小栏独立无人处，春雨春寒总欠诗。"
        ],
        "title": "春阴书事呈正甫先生  其一",
        "id": "c0e523f8-8bcf-4bce-a68c-d23c736b51e2"
    },
    {
        "author": "释斯植",
        "paragraphs": [
            "江湖寥落转飘蓬，归梦年年逐去鸿。",
            "吟鬓一番春又半，杏花无语立东风。"
        ],
        "title": "春阴书事呈正甫先生  其二",
        "id": "9bdeb452-6493-4223-a53a-de08f977409c"
    },
    {
        "author": "释斯植",
        "paragraphs": [
            "一望江山去不回，断碑荒草旧宫台。",
            "六朝陈迹皆如梦，夜夜寒潮送月来。"
        ],
        "title": "金陵道上",
        "id": "e2ed915c-03ba-48a9-b863-fc51d7e4744d"
    },
    {
        "author": "释斯植",
        "paragraphs": [
            "巖边结屋与樵邻，流水桃花几度春。",
            "行到碧云无尽处，深山怪木老如人。"
        ],
        "title": "山行",
        "id": "749f67b9-ac80-47fb-917d-e7d8f5391f13"
    },
    {
        "author": "释斯植",
        "paragraphs": [
            "欲寻仙阙觅仙丹，仙在瀛洲缥缈间。",
            "一自祖龙东去后，更无人到会稽山。"
        ],
        "title": "咏古",
        "id": "072c9357-8d8c-4eac-b68a-e35b3e14836e"
    },
    {
        "author": "释斯植",
        "paragraphs": [
            "江山迢递水东流，芳草无情管别愁。",
            "若听春风商女曲，天涯人在古扬州。"
        ],
        "title": "送张十二秀才至维扬",
        "id": "0689f60b-d404-4ec4-aebe-afc28f4aef6a"
    },
    {
        "author": "释斯植",
        "paragraphs": [
            "渔歌听尽欲狂吟，一径人家柳影深。",
            "天意似嫌花信早，东风吹雨又成阴。"
        ],
        "title": "偶成",
        "id": "c5f600b2-b7c3-427d-b1eb-9a46a5d88731"
    },
    {
        "author": "释斯植",
        "paragraphs": [
            "吟罢新诗祇自看，晓风吹恨上阑干。",
            "夜来雪满前山路，谁对梅花说岁寒。"
        ],
        "title": "雪中寄巖泉",
        "id": "6e71ef50-61a3-4a5c-aa34-1d0483326dc6"
    },
    {
        "author": "释斯植",
        "paragraphs": [
            "绕堤莎草绿纤纤，老里吟情觉未厌。",
            "应是踏青天气近，柳条多插野人簷。"
        ],
        "title": "春日湖上五首  其一",
        "id": "5c0dbd51-eb6b-4811-bd7a-673d0f02ebe2"
    },
    {
        "author": "释斯植",
        "paragraphs": [
            "晓山漠漠尽烟霏，四面楼台白鸟稀。",
            "芳草年年湖上路，柳花风送钓船归。"
        ],
        "title": "春日湖上五首  其二",
        "id": "10843c58-a3ef-4562-8811-f24c97eef0d3"
    },
    {
        "author": "释斯植",
        "paragraphs": [
            "乐天遗迹暂徘徊，路入深云满径苔。",
            "花影上栏吟未稳，东风空倩蝶飞来。"
        ],
        "title": "春日湖上五首  其三",
        "id": "ac8247ac-4c80-4698-b258-0fde8231a661"
    },
    {
        "author": "释斯植",
        "paragraphs": [
            "雨余蛙吹歇池塘，庭院人闲日正长。",
            "独倚画栏看不尽，海棠无处是山光。"
        ],
        "title": "春日湖上五首  其四",
        "id": "c3582a07-fd4d-4da1-a302-08abfadd47f3"
    },
    {
        "author": "释斯植",
        "paragraphs": [
            "今朝才得是闲身，来往琳宫不厌频。",
            "燕葺旧巢春又暮，风光一半属游人。"
        ],
        "title": "春日湖上五首  其五",
        "id": "2510f805-b51a-4522-b2b3-a936e69ab4ff"
    },
    {
        "author": "释斯植",
        "paragraphs": [
            "送君无计路漫漫，玉笛声悲远戍间。",
            "自是行人多有恨，离情吹不到阳关。"
        ],
        "title": "与赵五话别",
        "id": "33254014-7e55-4053-a1e0-7dd0e393f92a"
    },
    {
        "author": "释斯植",
        "paragraphs": [
            "新篁摇绿雨初晴，彩簟风生一枕清。",
            "昨日小亭幽梦觉，隔帘花影弄鶑声。"
        ],
        "title": "首夏",
        "id": "d2ee037b-8441-49a8-a1b0-3d1188dfde57"
    },
    {
        "author": "释斯植",
        "paragraphs": [
            "湘魂何自怨，千古尚名存。",
            "不种庭边竹，那知有泪痕。"
        ],
        "title": "湘竹词",
        "id": "7762200d-d752-41a8-ad7f-2434e92c29cd"
    },
    {
        "author": "释斯植",
        "paragraphs": [
            "晓雨生池荷，圆珠漾新绿。",
            "入手不成珠，空歌彩莲曲。"
        ],
        "title": "池上曲",
        "id": "029508e3-1a2b-4cd3-84de-22906adc10b7"
    },
    {
        "author": "释斯植",
        "paragraphs": [
            "长桥南走羣山间，中有雍子之名园。",
            "苍云蔽天竹色净，暖香扑地花气繁。",
            "飞泉来从远岭背，林下曲折寒波翻。",
            "珍禽不可见毛质，数声清绝如哀弹。",
            "我来据石弄琴瑟，惟恐日暮登归轩。",
            "尘纷剥落耳目异，只疑梦入仙家村。",
            "知君襟尚我同好，作诗闳放莫可攀。",
            "高篇绝景两不及，久之想像空冥烦。"
        ],
        "title": "和子履雍家园诗",
        "id": "2f1ee191-8036-478e-8307-9b5f3c8f8254"
    },
    {
        "author": "释斯植",
        "paragraphs": [
            "先生读书不下堂，堂上有客语浪浪。",
            "弟子出观如堵墙，怪君眉彩生光芒。",
            "北都晁夫子，一别久相望。",
            "君来道信问，使我开肺肠。",
            "三日不改服，犹觉芝兰香。",
            "平生寡投分，一笑且云乐。",
            "慇懃发黄卷，钝吻悭应酢。",
            "大杵撞哑钟，已厌音响恶。",
            "更惭河伯观，未易穷海若。",
            "索寞岁华晚，飕飕黄叶秋。",
            "归心剧流水，忽忽不可留。",
            "固知此鳣鲸，肯托寻常沟。",
            "直须见老聃，可化南荣俦。",
            "海州岁有冲天鹄，卵如萍实光琢玉，蜀鸡眇然何敢伏。",
            "羽成不须求日浴，一举将惊万人目。"
        ],
        "title": "送李容甫归北都",
        "id": "94e4f093-d609-4ff4-bd4f-5f0fc43ae74d"
    },
    {
        "author": "释斯植",
        "paragraphs": [
            "小桃自与春风恶，花不随人独下楼。"
        ],
        "title": "句",
        "id": "9f45d3c8-4edb-4156-b7cb-1eb91dba27c7"
    },
    {
        "author": "释子益",
        "paragraphs": [
            "我此一门，初无关键。",
            "半合半开，东扇西扇。",
            "千闻不如一见。"
        ],
        "title": "偈颂七十六首  其一",
        "id": "3a9292df-e35c-4827-b8ed-4bab057a6fd8"
    },
    {
        "author": "释子益",
        "paragraphs": [
            "不行喝，不行棒。",
            "负命衲僧，不钓自上。"
        ],
        "title": "偈颂七十六首  其二",
        "id": "dac1cd78-7021-4a71-9030-5f5d976a31a1"
    },
    {
        "author": "释子益",
        "paragraphs": [
            "一字不著画，八字没两丿。",
            "文彩甚分明，何待重饶舌。"
        ],
        "title": "偈颂七十六首  其三",
        "id": "cd2fe700-1e47-4b62-950d-f8e0066709af"
    },
    {
        "author": "释子益",
        "paragraphs": [
            "行不到处行一步，说不到处道一句。",
            "径山诸公见义勇为，灵隠师伯拔剑相助。"
        ],
        "title": "偈颂七十六首  其四",
        "id": "f159981b-02cb-4e89-86bf-4c22cead3e95"
    },
    {
        "author": "释子益",
        "paragraphs": [
            "黄梅夜半，鸡足峰前。",
            "承虚接响，互相热瞒。"
        ],
        "title": "偈颂七十六首  其五",
        "id": "55272154-a33b-4849-9fbb-ca55f8bc99e1"
    },
    {
        "author": "释子益",
        "paragraphs": [
            "最初句，向上机。",
            "瞿昙不会，达磨不知。",
            "知不知，雨余千嶂碧，春水一溪肥。"
        ],
        "title": "偈颂七十六首  其六",
        "id": "a972130c-4000-4519-a0be-c0d57d46bd09"
    },
    {
        "author": "释子益",
        "paragraphs": [
            "一槌便就，颟颟顸顸。",
            "不假一槌，无端无端。",
            "忙里工夫闲处觅，閙中消息静中观。"
        ],
        "title": "偈颂七十六首  其七",
        "id": "0ac14a9f-76bb-4e89-a972-df3fcea4c8bd"
    },
    {
        "author": "释子益",
        "paragraphs": [
            "天上月圆，人间月半。",
            "明眼衲僧，见似不见。",
            "盏子扑落地，楪子成七片。"
        ],
        "title": "偈颂七十六首  其八",
        "id": "6faf0435-9b68-45d8-b114-836cfcc3b536"
    },
    {
        "author": "释子益",
        "paragraphs": [
            "向上一路，千圣不传。",
            "未曾拟议，早隔大千。",
            "雪峰辊毬，禾山打皷，仰山插锹，地藏种田。",
            "短绠那汲深泉。"
        ],
        "title": "偈颂七十六首  其九",
        "id": "d4580718-ce61-4271-acfe-3b622ae90634"
    },
    {
        "author": "释子益",
        "paragraphs": [
            "去年今日逢冬节，扑头扑面迎霜雪。",
            "今年冬节又来临，屋角梅花弄晓晴。",
            "笑它鲁史谩书云。"
        ],
        "title": "偈颂七十六首  其一○",
        "id": "fafe408c-a418-4368-b697-8306adeb085f"
    },
    {
        "author": "释子益",
        "paragraphs": [
            "与么寒，何处避。",
            "冰棱上，深雪里。",
            "有来由，没巴鼻。",
            "丹霞烧木佛，院主眉须堕。"
        ],
        "title": "偈颂七十六首  其一一",
        "id": "7f7886ef-eba1-48ea-8c97-9986aa4efdfc"
    },
    {
        "author": "释子益",
        "paragraphs": [
            "信手拈来，万选万中。",
            "轻若鸿毛轻，重似丘山重。",
            "虽是死蛇，也要活弄。"
        ],
        "title": "偈颂七十六首  其一二",
        "id": "74480af5-954f-4717-b7e0-8d5ba9a67585"
    },
    {
        "author": "释子益",
        "paragraphs": [
            "四九三十六，夜眠如露宿。",
            "银海眩生花，玉楼寒起粟。",
            "翻笑二祖立雪谩齐腰，活埋一片无瑕玉。"
        ],
        "title": "偈颂七十六首  其一三",
        "id": "c285f637-75cc-4227-992a-a5c78c45fd48"
    },
    {
        "author": "释子益",
        "paragraphs": [
            "昨日雨，今日晴。",
            "桃花开口笑，无处觅灵云。"
        ],
        "title": "偈颂七十六首  其一四",
        "id": "4e167080-67cd-4f04-abfe-93c2d03877b2"
    },
    {
        "author": "释子益",
        "paragraphs": [
            "二千年前，通身是垢。",
            "二千年后，满面埃尘。",
            "直饶九曲黄河水，洗到馿年也不清。"
        ],
        "title": "偈颂七十六首  其一五",
        "id": "fa8a3f33-4f9c-4eec-9084-33ecef54d434"
    },
    {
        "author": "释子益",
        "paragraphs": [
            "泼天声价陈睦州，咬人火急瞌睡虎。",
            "行不到处行一步，道不到处道一句。",
            "德山临济眼𥉌𥉍，棒喝交驰无所措。",
            "兴化忍俊不禁，随例赫日光中飞白雨，照顾湿却袈裟角。"
        ],
        "title": "偈颂七十六首  其一六",
        "id": "0afdc86e-455e-4892-bff0-2683a4a16f9a"
    },
    {
        "author": "释子益",
        "paragraphs": [
            "世事悠悠，不如山丘。",
            "卧藤萝下，块石枕头。",
            "许由洗耳，巢父饮牛。"
        ],
        "title": "偈颂七十六首  其一七",
        "id": "217d838b-5008-4a71-8c55-524bdb814a51"
    },
    {
        "author": "释子益",
        "paragraphs": [
            "名不得，状不得。",
            "脱胎换骨方，起死回生诀。",
            "信得及底，不消一服，诸病顿除，脱体安乐。",
            "何必善财重采药。"
        ],
        "title": "偈颂七十六首  其一八",
        "id": "1de469c1-94af-4333-bea8-a6b5f74ca8f6"
    },
    {
        "author": "释子益",
        "paragraphs": [
            "一日复一日，眨眼过半夏。",
            "兴化老无知，钵盂安柄欛。",
            "引得四海参玄人，三三两两聚头商量这个话。",
            "阿呵呵，六月卖松风，人间恐无价。"
        ],
        "title": "偈颂七十六首  其一九",
        "id": "9ff08cd5-335a-4e96-80f7-b59d89bbd7dd"
    },
    {
        "author": "释子益",
        "paragraphs": [
            "欲明此道，须遇其人。",
            "其人既遇，十倍收成。"
        ],
        "title": "偈颂七十六首  其二○",
        "id": "8092065e-dac4-4f73-b79a-e0b61bd8d688"
    },
    {
        "author": "释子益",
        "paragraphs": [
            "秋未霜，菊正芳。",
            "千朶万朶香吐蕊，三枝两枝金样黄。",
            "不作世谛流布，亦非佛法商量。",
            "九月九日是重阳。"
        ],
        "title": "偈颂七十六首  其二一",
        "id": "c37de271-96e8-44b9-89b2-da80bd607935"
    },
    {
        "author": "释子益",
        "paragraphs": [
            "怪得深夜寒，破晓清霜重。",
            "双涧水无声，千峰云欲冻。",
            "这里冷湫湫，那边热哄哄。",
            "不知那个得便宜，惭愧杨岐老冻脓。"
        ],
        "title": "偈颂七十六首  其二二",
        "id": "ce1cc1ad-f119-46d1-9eb5-7f44e29cb239"
    },
    {
        "author": "释子益",
        "paragraphs": [
            "格外提持，斗转星移。",
            "智藏不会，海兄不知。",
            "尀耐睦州担板汉，教坏临济小厮儿。",
            "此意明明说向谁。"
        ],
        "title": "偈颂七十六首  其二三",
        "id": "9e07c593-cbe3-41c1-8cea-2ca6753afe69"
    },
    {
        "author": "释子益",
        "paragraphs": [
            "见见之时，羯谛羯谛。",
            "见非是见，波罗羯谛。",
            "见犹离见，波罗僧羯谛。",
            "见莫能及，菩提萨婆诃。"
        ],
        "title": "偈颂七十六首  其二四",
        "id": "08b4e520-50c7-47ff-af8e-dfc244f7460d"
    },
    {
        "author": "释子益",
        "paragraphs": [
            "天寒地冷，昼短夜长。",
            "死灰拨尽，没可商量。",
            "昨夜三更月到窗。"
        ],
        "title": "偈颂七十六首  其二五",
        "id": "d8b39d94-d806-429e-9536-f3c307568607"
    },
    {
        "author": "释子益",
        "paragraphs": [
            "作无所作，为无所为。",
            "灰头土面，带水拖泥。",
            "恁么要见兴化，快须照顾两茎眉。"
        ],
        "title": "偈颂七十六首  其二六",
        "id": "f2cc9bff-212e-4d85-949c-b15e0e1e4ed0"
    },
    {
        "author": "释子益",
        "paragraphs": [
            "正法轮，轻拨转。",
            "日出中天，云开岳面，如优昙花时一现。"
        ],
        "title": "偈颂七十六首  其二七",
        "id": "52d780ae-1438-4245-9a92-f4a961a07bd6"
    },
    {
        "author": "释子益",
        "paragraphs": [
            "玄沙不出岭，拄杖生根休用剪。",
            "保寿不渡河，钵盂无柄不须安。"
        ],
        "title": "偈颂七十六首  其二八",
        "id": "cf731cac-45c2-49ee-9038-df7ebd5c9047"
    },
    {
        "author": "释子益",
        "paragraphs": [
            "酷暑炎炎何处避，不在镬汤炉炭里。",
            "北窗一枕黑甜余，细听松风杂流水。"
        ],
        "title": "偈颂七十六首  其二九",
        "id": "d4152d67-35a5-4378-8a4d-af7596bd5554"
    },
    {
        "author": "释子益",
        "paragraphs": [
            "一见便见，天回地转。",
            "宗通说通，风虎云龙。",
            "只如百丈被马祖一喝，因甚三日耳聋。",
            "闽蜀同风。"
        ],
        "title": "偈颂七十六首  其三○",
        "id": "610839b1-0988-4585-b63f-9853fc076589"
    },
    {
        "author": "释子益",
        "paragraphs": [
            "日可冷，月可热，众魔不能坏真说。",
            "且作么生是真说，屋头泉溜响无休，砌下寒蛩声更切。"
        ],
        "title": "偈颂七十六首  其三一",
        "id": "dcf785e6-edcb-4f6e-ab44-c24fd9e04659"
    },
    {
        "author": "释子益",
        "paragraphs": [
            "一日复一日，一秋复一秋。",
            "从头屈指数，屈指又从头，乌飞兔走几时休。"
        ],
        "title": "偈颂七十六首  其三二",
        "id": "764af3eb-1f03-41a6-b6f7-bb090ab2cc3a"
    },
    {
        "author": "释子益",
        "paragraphs": [
            "得路塞路，过桥断桥。",
            "不拘两岸，不滞中流。",
            "直饶你会得步行骑水牛，我更问你，空手因甚把锄头。"
        ],
        "title": "偈颂七十六首  其三三",
        "id": "1cbc7ddf-027e-4c86-a953-c0a47690d54a"
    },
    {
        "author": "释子益",
        "paragraphs": [
            "冬前冬后，沙飞石走。",
            "时节到来，不容袖手。",
            "兴化虽无驱风走电之谋，也要应个时候，一九二九。"
        ],
        "title": "偈颂七十六首  其三四",
        "id": "18516b99-44bf-4034-b37c-6dddd91ddda4"
    },
    {
        "author": "释子益",
        "paragraphs": [
            "十声槌下定纲宗，送去迎来事一同。",
            "竖百横千有通变，笊篱无柄舀春风。"
        ],
        "title": "偈颂七十六首  其三五",
        "id": "d041cdc5-026a-433c-b33e-c06890132d48"
    },
    {
        "author": "释子益",
        "paragraphs": [
            "般若锋，金刚焰。",
            "觌面当机，突出难辨。",
            "春风一阵来，落花飞片片。"
        ],
        "title": "偈颂七十六首  其三六",
        "id": "4c81cd94-05b7-4885-8c76-304e5ab7a379"
    },
    {
        "author": "释子益",
        "paragraphs": [
            "忆昔玉几时，分赃不合火。",
            "今日蓦相逢，依然众恁么。",
            "不恁么，睦州担板，云门脚跛。"
        ],
        "title": "偈颂七十六首  其三七",
        "id": "86d026df-0684-49bc-af3c-2ec908fa367b"
    },
    {
        "author": "释子益",
        "paragraphs": [
            "心如虚空不可量，圣君寿量亦如是。",
            "将如是法报皇恩，天上人间更无比。"
        ],
        "title": "偈颂七十六首  其三八",
        "id": "4f7c393b-6081-4e97-8a55-6349669aef36"
    },
    {
        "author": "释子益",
        "paragraphs": [
            "一夏九十日，半月已过了。",
            "有问蜡人冰，鼻孔仍依旧。",
            "我手何似佛手。"
        ],
        "title": "偈颂七十六首  其三九",
        "id": "006ba335-c085-411a-8af0-5474d66d9b51"
    },
    {
        "author": "释子益",
        "paragraphs": [
            "是句亦刬，非句亦刬。",
            "德山焚疏钞，临济烧禅板。",
            "堪悲堪笑，一对无孔铁锤，馿年梦见正法眼。"
        ],
        "title": "偈颂七十六首  其四○",
        "id": "4aa24a6e-c561-40eb-b6a1-09192aaf305c"
    },
    {
        "author": "释子益",
        "paragraphs": [
            "古佛心，即于今。",
            "春风浩浩，春雨霖霖，高山流水少知音。"
        ],
        "title": "偈颂七十六首  其四一",
        "id": "6c798e9a-1024-40b1-9af5-282ae3ffbc2d"
    },
    {
        "author": "释子益",
        "paragraphs": [
            "法身充塞太虚空，出没何曾有定踪。",
            "独许波旬知此意，半偷欢喜半搥胸。"
        ],
        "title": "偈颂七十六首  其四二",
        "id": "942e9fc0-eae1-495d-98fa-84703ae63864"
    },
    {
        "author": "释子益",
        "paragraphs": [
            "时节既至，其理自彰。",
            "井井秧浮绿，村村麦弄黄。",
            "半窗山月白，一枕竹风凉，笑倒山前邓八郎。"
        ],
        "title": "偈颂七十六首  其四三",
        "id": "07cdc828-5e31-42bf-8cb5-01b2f74b9893"
    },
    {
        "author": "释子益",
        "paragraphs": [
            "进以礼，退以礼。",
            "录得语一篇，不在纸衣里。",
            "所以智藏被马师涂糊，克宾遭兴化钝置。",
            "千古之下，挂人唇齿。",
            "恩大难酬，痛入骨髓。",
            "检点将来，玄沙道底。"
        ],
        "title": "偈颂七十六首  其四四",
        "id": "bfe13219-4be3-4e79-aaea-ea977ea35eab"
    },
    {
        "author": "释子益",
        "paragraphs": [
            "觉性海中，圆无不融。",
            "闻时富贵，见后贫穷。",
            "穷则变，变则通，草鞋狞似虎，拄杖活如龙。"
        ],
        "title": "偈颂七十六首  其四五",
        "id": "648ddd05-d9bd-48c0-be87-3601953be6f0"
    },
    {
        "author": "释子益",
        "paragraphs": [
            "十五日已前明似镜，十五日已后曲如镰。",
            "正当十五日，无人知此意，令我忆南泉。"
        ],
        "title": "偈颂七十六首  其四六",
        "id": "d29c35bc-2e7a-4d14-b85b-cfa2e3951b34"
    },
    {
        "author": "释子益",
        "paragraphs": [
            "秋江清，秋月白。",
            "登高双眼空，独步干坤窄。",
            "只手未曾举，黄菊已盈握。",
            "好彩从来奔龊家，随分一盏茱萸茶。"
        ],
        "title": "偈颂七十六首  其四七",
        "id": "eed3fb3f-2383-4c1d-aeca-435526ed105b"
    },
    {
        "author": "释子益",
        "paragraphs": [
            "东司头，粪坑上。",
            "臭气薰天，如何近傍。",
            "一屙便了底，痛与一锥。",
            "的的卓卓底，三十拄杖。",
            "有功者赏。"
        ],
        "title": "偈颂七十六首  其四八",
        "id": "d749637e-bca9-46c8-91f9-978c6a6b31ec"
    },
    {
        "author": "释子益",
        "paragraphs": [
            "常光现前，壁立万仞。",
            "者里一划划断，别有一条捷径。",
            "明眼人，因甚落井。"
        ],
        "title": "偈颂七十六首  其四九",
        "id": "e6b16bc7-fc0b-4d22-927a-1c3ae091f8bf"
    },
    {
        "author": "释子益",
        "paragraphs": [
            "亲从宝山来，收得宝山宝。",
            "一片玉无瑕，千峰云脱帽。",
            "九莲峰畔无处藏，兜率宫中卒难讨。",
            "归来打鼓普请看，盘走珠兮珠走盘。"
        ],
        "title": "偈颂七十六首  其五○",
        "id": "313c80b2-3c9b-4c8d-9c39-5e1846b28bfe"
    },
    {
        "author": "释子益",
        "paragraphs": [
            "六阴既穷，群魔自殄。",
            "一阳来复，吾道大亨。",
            "拄杖竖，十方世界一时竖。",
            "拄杖横，十方世界一时横。",
            "兵随印转，将逐符行。"
        ],
        "title": "偈颂七十六首  其五一",
        "id": "192834a4-a36e-4f09-82fa-d99d89a88398"
    },
    {
        "author": "释子益",
        "paragraphs": [
            "未入山时，气冲牛斗。",
            "出得山来，衣穿露肘。",
            "更言午夜见明星，不知面皮厚多少。"
        ],
        "title": "偈颂七十六首  其五二",
        "id": "35f6ae6a-303b-4895-b380-7f54fd2bc0c3"
    },
    {
        "author": "释子益",
        "paragraphs": [
            "六出花飞，无地卓锥。",
            "填沟塞壑，绝毫绝厘。",
            "嗄，忽惊卷尽青山去，又喜重携春色归。"
        ],
        "title": "偈颂七十六首  其五三",
        "id": "327c158f-c00d-436f-b622-2c906c4a0b92"
    },
    {
        "author": "释子益",
        "paragraphs": [
            "至玄至妙，至奥至微。",
            "不可以识识，不可以智知。",
            "与么会得，咈㖃啒㖀。",
            "不与么会，凤林咤之。"
        ],
        "title": "偈颂七十六首  其五四",
        "id": "d87b0bbc-54e6-482f-9442-8d50717df14d"
    },
    {
        "author": "释子益",
        "paragraphs": [
            "拄杖生根劫外春，斩新拈出示诸人。",
            "擘开华岳千峰秀，放出黄河一派清。"
        ],
        "title": "偈颂七十六首  其五五",
        "id": "5813724d-e4f8-4140-913f-51da2f498912"
    },
    {
        "author": "释子益",
        "paragraphs": [
            "问处分明答处亲，太平天子太平臣。",
            "等闲喝散千峰雪，此土西天一样春。"
        ],
        "title": "偈颂七十六首  其五六",
        "id": "6e223f47-a87c-41fd-ba2e-363496d494b7"
    },
    {
        "author": "释子益",
        "paragraphs": [
            "现成公案，了无迁变。",
            "入得门来，一见便见。",
            "左顾则狮子嚬呻，右盼则象王回转。",
            "灵山一会俨然存，捏聚春风成一片。"
        ],
        "title": "偈颂七十六首  其五七",
        "id": "bba963b8-6cef-43dd-987f-0f90b7f568f1"
    },
    {
        "author": "释子益",
        "paragraphs": [
            "九十长期，三分过二。",
            "觉海浪平，铁船无底。",
            "寒山子水牯牛作么生，切不得道大家在这里。"
        ],
        "title": "偈颂七十六首  其五八",
        "id": "b871a919-11de-4278-a290-ed960b3d1f2d"
    },
    {
        "author": "释子益",
        "paragraphs": [
            "伏暑未收，金风渐作。",
            "弹指声中，门开楼阁。"
        ],
        "title": "偈颂七十六首  其五九",
        "id": "df3e48a2-1e5e-4d41-91e8-56706a5f97be"
    },
    {
        "author": "释子益",
        "paragraphs": [
            "菊花黄，茱萸香。",
            "时节既至，其理自彰。"
        ],
        "title": "偈颂七十六首  其六○",
        "id": "f16caff3-09b7-458b-a30a-1e00160ba1ce"
    },
    {
        "author": "释子益",
        "paragraphs": [
            "作家相见，啐啄尤乖。",
            "达士相逢，握鞭回首。",
            "捡点将来，已落第二。"
        ],
        "title": "偈颂七十六首  其六一",
        "id": "3e7e21a3-3c09-42d0-87e1-2bde1b5ede39"
    },
    {
        "author": "释子益",
        "paragraphs": [
            "六载雪山修，几乎没合杀。",
            "半夜覩明星，和盲勃睟瞎。"
        ],
        "title": "偈颂七十六首  其六二",
        "id": "f92859bf-b01b-4b2c-b547-ab51437aea52"
    },
    {
        "author": "释子益",
        "paragraphs": [
            "语底默底不是，非语非默亦非。",
            "虚庵有一转语，用处绝毫绝厘。"
        ],
        "title": "偈颂七十六首  其六三",
        "id": "9ae03600-ad84-4a6e-8cb5-04533f0cd14e"
    },
    {
        "author": "释子益",
        "paragraphs": [
            "春已过半，百花竞芳。",
            "有些佛法，如何商量。",
            "千言万语无人会，又逐流鶑过短墙。"
        ],
        "title": "偈颂七十六首  其六四",
        "id": "19df122c-bb33-4cb7-80da-f4b8a5409211"
    },
    {
        "author": "释子益",
        "paragraphs": [
            "有拄杖与拄杖，击木无声。",
            "无拄杖夺拄杖，敲空作响。",
            "还见芭蕉和尚么，莫妄想。"
        ],
        "title": "偈颂七十六首  其六五",
        "id": "2e89d18f-22e9-40cc-9720-062f6f041082"
    },
    {
        "author": "释子益",
        "paragraphs": [
            "瞿昙色相紫金容，雨后青山插半空。",
            "觌面当机如不荐，桃花依旧笑春风。"
        ],
        "title": "偈颂七十六首  其六六",
        "id": "087a86f4-2b8f-456b-9859-9ffbad84e4da"
    },
    {
        "author": "释子益",
        "paragraphs": [
            "定本无门，从何而入。",
            "坐断两头，中亦不立。",
            "没可把，绝承当，风来一阵芰荷香。"
        ],
        "title": "偈颂七十六首  其六七",
        "id": "207112a0-7086-4c8d-a286-681641c0104c"
    },
    {
        "author": "释子益",
        "paragraphs": [
            "虚空年与寿山同，答处由来在问宗。",
            "但见皇风成一片，不知何处是疆封。"
        ],
        "title": "偈颂七十六首  其六八",
        "id": "29dd6537-92c7-4b5b-adb8-e073d9d5f1f2"
    },
    {
        "author": "释子益",
        "paragraphs": [
            "世尊不说说，迦叶不闻闻。",
            "两个无孔铁锤，打就一合干坤。"
        ],
        "title": "偈颂七十六首  其六九",
        "id": "ec477793-3097-4306-9c3d-697ac0406262"
    },
    {
        "author": "释子益",
        "paragraphs": [
            "直下是，直下是。",
            "赚杀人，疑杀你。",
            "上是天，下是地。"
        ],
        "title": "偈颂七十六首  其七○",
        "id": "9ece1b6c-6dff-4894-82bd-afc26fd87204"
    },
    {
        "author": "释子益",
        "paragraphs": [
            "律管吹灰，勾芒布令。",
            "六国风清，九天云静。"
        ],
        "title": "偈颂七十六首  其七一",
        "id": "c2e84e0b-f6c0-4f47-abdc-7ae5488136c2"
    },
    {
        "author": "释子益",
        "paragraphs": [
            "二月十五，瞿昙灭度。",
            "文殊顿足普贤悲，外道拊掌波旬舞。",
            "甜瓜彻蒂甜，苦瓠连根苦。"
        ],
        "title": "偈颂七十六首  其七二",
        "id": "daebf0c5-f112-439c-91d2-0a6a55e85fef"
    },
    {
        "author": "释子益",
        "paragraphs": [
            "识得一，万事毕。",
            "佛法飏在它方，世法拈靠一壁。",
            "有问奇特因缘，立秋已过五日。"
        ],
        "title": "偈颂七十六首  其七三",
        "id": "05a0ced0-0737-4fbb-8f26-7419a4330bc1"
    },
    {
        "author": "释子益",
        "paragraphs": [
            "此段光明，辉天鉴地。",
            "灵山错话，曹溪错指。",
            "雾暗云屯兮历历常明，地陷天崩兮也只如是。",
            "赚杀你。"
        ],
        "title": "偈颂七十六首  其七四",
        "id": "53506fc6-0c65-469e-9690-eecf7fc649d6"
    },
    {
        "author": "释子益",
        "paragraphs": [
            "有一则语，久欲拈出。",
            "未动舌头，遍界狼藉。",
            "且作么生收拾。"
        ],
        "title": "偈颂七十六首  其七五",
        "id": "ab26dacf-6221-489b-8a71-5d40602bcbcc"
    },
    {
        "author": "释子益",
        "paragraphs": [
            "腊月二十五，一曲重新举。",
            "唱寡兮和稀，韵高兮调古。",
            "堪悲堪笑老东山，谩说豆子山前打瓦鼓。"
        ],
        "title": "偈颂七十六首  其七六",
        "id": "a7a03def-bc07-47f6-9092-2f2ecd28333a"
    },
    {
        "author": "释子益",
        "paragraphs": [
            "心手相忘，二俱得妙，箭箭中的。",
            "未脱窠臼脱窠臼，好手手中呈好手。"
        ],
        "title": "颂古十一首  其一",
        "id": "2e670cb0-f7b1-4482-97cb-5aaa304d0724"
    },
    {
        "author": "释子益",
        "paragraphs": [
            "多处添些已是讹，少处减些还是诳。",
            "几多著眼看机轮，谁知不在机轮上。"
        ],
        "title": "颂古十一首  其二",
        "id": "11e4995a-02e8-499a-95cf-a988c22be11b"
    },
    {
        "author": "释子益",
        "paragraphs": [
            "狗子佛性无，铁船水上浮。",
            "顺风帆未挂，已过洞庭湖。"
        ],
        "tags": [
            "洞庭湖"
        ],
        "title": "颂古十一首  其三",
        "id": "b4811a3c-40c2-4156-9bd2-110e9e6a8dc6"
    },
    {
        "author": "释子益",
        "paragraphs": [
            "钝如出匣吹毛剑，快似坚刚百炼锤。",
            "直下低头礼三拜，得便宜处落便宜。"
        ],
        "title": "颂古十一首  其四",
        "id": "d126f06b-e222-4669-8753-0570fbb58601"
    },
    {
        "author": "释子益",
        "paragraphs": [
            "出与未出，莲花荷叶。",
            "老倒智门，舌头无骨。"
        ],
        "title": "颂古十一首  其五",
        "id": "cb331ab0-6896-4b76-9cdb-2fb0e02f10ce"
    },
    {
        "author": "释子益",
        "paragraphs": [
            "尽道赵州勘婆子，不知婆子勘赵州。",
            "有意气时添意气，不风流处也风流。"
        ],
        "title": "颂古十一首  其六",
        "id": "2b1384c8-e0fe-4034-8e1d-d29a41dcd16f"
    },
    {
        "author": "释子益",
        "paragraphs": [
            "不是风兮不是旛，活人只在笑谈间。",
            "面前坦坦平平路，背后重重叠叠山。"
        ],
        "title": "颂古十一首  其七",
        "id": "6234c4a9-7443-400b-a54b-dae14c09776e"
    },
    {
        "author": "释子益",
        "paragraphs": [
            "抛砖引玉老香严，打著南边动北边。",
            "听事不真钟作瓮，至今千古错流传。"
        ],
        "title": "颂古十一首  其八",
        "id": "15773006-7818-4222-927d-5755b77a5999"
    },
    {
        "author": "释子益",
        "paragraphs": [
            "拨草瞻风寻剑客，桃花一见便忻然。",
            "直饶真到不疑地，放下更参三十年。"
        ],
        "title": "颂古十一首  其九",
        "id": "454b9ba8-b9db-4e62-8e61-cae9dfe6f756"
    },
    {
        "author": "释子益",
        "paragraphs": [
            "地藏栽田博饭，大似饥过心荒。",
            "听它三三两两，佛法浩浩商量。",
            "杓柄那知有短长。"
        ],
        "title": "颂古十一首  其一○",
        "id": "1206cc61-3c9e-4d43-8e3e-95f190aaef3a"
    },
    {
        "author": "释子益",
        "paragraphs": [
            "撼树良久，好手手中呈好手。",
            "得用得体，一不成兮二不是。",
            "三十拄杖放渠侬，大似贼过后张弓。"
        ],
        "title": "颂古十一首  其一一",
        "id": "429d08a1-c41d-4c1c-99cc-fc7b4f5cc294"
    },
    {
        "author": "释子益",
        "paragraphs": [
            "捏双拳，衣露肘。",
            "谓悟明星，有甚分晓。",
            "本为修行利济人，谁知变作不唧𠺕。"
        ],
        "title": "出山相赞",
        "id": "d866f219-aa45-4054-b56b-bd7cf350af3d"
    },
    {
        "author": "释子益",
        "paragraphs": [
            "杨柳枝头，琉璃瓶里。",
            "一滴浑无，千波竞起。",
            "步步金莲衬足生，何曾踏著自家底。"
        ],
        "title": "观音赞",
        "id": "8f57af52-c87f-4b3b-9dee-fe62bb3e0272"
    },
    {
        "author": "释子益",
        "paragraphs": [
            "赞者舌秃，画者口哑。",
            "篮里锦鳞，愈增高价。"
        ],
        "title": "哑子观音赞",
        "id": "cbcf160e-3d04-45bd-93f1-f839d75dd6a4"
    },
    {
        "author": "释子益",
        "paragraphs": [
            "俗气不除，病在一默。",
            "扁鹊卢医，医你不得。"
        ],
        "title": "维摩赞",
        "id": "017720ec-3fd6-44c7-bba4-be98690a6cba"
    },
    {
        "author": "释子益",
        "paragraphs": [
            "赤双脚，携只履。",
            "自东自西，谁不识你。",
            "最难掩是当门齿。"
        ],
        "title": "达磨携履赞",
        "id": "b3ef3dac-dc9c-4609-986d-4b5c69715891"
    },
    {
        "author": "释子益",
        "paragraphs": [
            "布袋横拖，肚皮捺下。",
            "行货有些，没人酬价。",
            "拊背觅钱真奉化。"
        ],
        "title": "布袋赞",
        "id": "aad51ca5-6edb-41ef-aa3f-563fafc3dffc"
    },
    {
        "author": "释子益",
        "paragraphs": [
            "吟诗吟未就，执笔且搜枯。",
            "欲写芭蕉上，依前一字无。"
        ],
        "title": "寒山把蕉叶执笔赞",
        "id": "234e16e6-6b18-4669-8e5a-1c4ef9bdaec0"
    },
    {
        "author": "释子益",
        "paragraphs": [
            "往来双磵路，脚下起尘埃。",
            "苕箒忙忙扫，何曾扫得来。"
        ],
        "title": "拾得携苕箒赞",
        "id": "b54e2975-26d5-45ff-9386-eb41840cd621"
    },
    {
        "author": "释子益",
        "paragraphs": [
            "家业尽抛离，沿街卖笊篱。",
            "胸中无限意，不许老庞知。"
        ],
        "title": "灵照女赞",
        "id": "69908d1b-36bc-4c38-8c1c-af1621c96d61"
    },
    {
        "author": "释子益",
        "paragraphs": [
            "者边才补了，又见那边穿。",
            "不觉日又夜，争教人少年。"
        ],
        "title": "朝阳赞",
        "id": "9f248952-38bb-4556-9b3a-da835a44b38f"
    },
    {
        "author": "释子益",
        "paragraphs": [
            "黑豆忙忙数，教休不肯休。",
            "幸然明似镜，何用曲如钩。"
        ],
        "title": "对月赞",
        "id": "7908237b-5170-4ae3-938a-286dfee7acc3"
    },
    {
        "author": "释子益",
        "paragraphs": [
            "雨过五峰，云横玉几。",
            "日面月面，只这便是。",
            "道是佛鉴，舌拄梵天。",
            "道非佛鉴，眉毛拖地。",
            "更言两对君王，三奉诏旨。",
            "看来元是阴平界上雍师波，谁不识你。"
        ],
        "title": "佛鉴和尚赞",
        "id": "ad4ec8f1-eac5-43af-a445-37cc13a37e01"
    },
    {
        "author": "释子益",
        "paragraphs": [
            "怡山顶不露，上有通天窍。",
            "事事总不知，虚明肯自照。",
            "个样䖃苴川僧，如何描邈得就。",
            "庆成讦露人前，早是外扬家丑。",
            "不用别举话头，我手何似佛手。"
        ],
        "title": "自赞庆成长老请",
        "id": "8a07d13a-063d-4239-b484-0d82a074755b"
    },
    {
        "author": "释子益",
        "paragraphs": [
            "羊肠知几折，行尽水村村。",
            "扪壁穿云栈，攀萝过石门。",
            "寻踪知虎在，绕塔见师存。",
            "他日重来地，松枝拂藓痕。"
        ],
        "title": "礼开山伏虎祖师塔",
        "id": "05d0a5bd-2d7b-4a16-b49b-e87f5050f507"
    },
    {
        "author": "释子益",
        "paragraphs": [
            "解唱东山瓦鼓歌，不知节拍有誵讹。",
            "要教声响如当日，快向凌霄走一遭。"
        ],
        "title": "绵州昙上人求语上径山",
        "id": "94a6b0c3-0732-447e-b655-aa8553108d41"
    },
    {
        "author": "释子益",
        "paragraphs": [
            "祥禅为众下山来，七十高僧笑满腮。",
            "袖里金锤曾未动，千门万户一时开。"
        ],
        "title": "祥侍者化供",
        "id": "71b3ba92-7171-4859-a7fb-7e84e89be9cb"
    },
    {
        "author": "释子益",
        "paragraphs": [
            "那得工夫过一关，从空放下绝追攀。",
            "松风不入是非耳，竹迳肯通人我山。",
            "有问对谈惟莫莫，无心袖手只闲闲。",
            "忽闻枝上灵禽语，似笑山翁痴复顽。"
        ],
        "title": "偶成",
        "id": "1825e637-af20-4a63-852c-ba0103058701"
    },
    {
        "author": "释子益",
        "paragraphs": [
            "一处才通处处通，凌霄突兀对青龙。",
            "道途不涉最亲句，只在平常日用中。"
        ],
        "title": "一上人之径山",
        "id": "d529f60a-69a7-4f11-8808-23ff3a06f0aa"
    },
    {
        "author": "释子益",
        "paragraphs": [
            "兴化三门开两边，聚头噇饭不谈禅。",
            "天童有问其中事，收割今年胜去年。"
        ],
        "title": "钦禅人之天童",
        "id": "4dbef6ea-91a7-4474-89b9-67b47fe7e90c"
    },
    {
        "author": "释子益",
        "paragraphs": [
            "佛祖不传希世宝，千人万人觑不破。",
            "五峰相见索看时，切忌倾出一栲栳。"
        ],
        "title": "传上人之径山",
        "id": "d2d75269-1a20-4623-b48d-052f11966cf5"
    },
    {
        "author": "释子益",
        "paragraphs": [
            "集云峰下四藤条，千载谁知恨未销。",
            "去去全身担荷得，石龙依旧碧岧嶤。"
        ],
        "title": "全上人之仰山",
        "id": "0ab80394-29d3-4d66-83b6-8dabcff50322"
    },
    {
        "author": "释子益",
        "paragraphs": [
            "寂寞相从恰四年，不曾谈著祖师禅。",
            "杖藜七十二峰去，点破潇湘水底天。"
        ],
        "tags": [
            "衡山"
        ],
        "title": "祖典座往南岳",
        "id": "7f86317d-7cea-44bf-8f31-7bf49f9f2e24"
    },
    {
        "author": "释子益",
        "paragraphs": [
            "兴化年来彻骨贫，口生白醭面生尘。",
            "不知那个无思算，来饱无心闲道人。"
        ],
        "title": "化夏供",
        "id": "9a572e52-b1c1-4aee-b276-7ed0c3094ee9"
    },
    {
        "author": "释子益",
        "paragraphs": [
            "月蓬岩下电，相心不相面。",
            "剑关不露锋，向甚处相见。"
        ],
        "title": "赠月蓬相士",
        "id": "522cea6f-04c7-4c87-ba31-ccc7ffbd6579"
    },
    {
        "author": "释子益",
        "paragraphs": [
            "行脚不遇人，不如屋里坐。",
            "那事本现成，何须外边讨。",
            "东行西行，蓦忽筑著脚指头。",
            "定笑玄沙，错认橘皮唤作火。"
        ],
        "title": "小师慧清游山",
        "id": "a8379cf3-aaca-493a-b07e-c292432d3a38"
    },
    {
        "author": "释子益",
        "paragraphs": [
            "山行百折路重重，到顶回头眼界空。",
            "但觉衲衣冰样冷，不知身在瑞云峰。"
        ],
        "title": "题瑞云峰",
        "id": "c37491f1-fbd6-4045-acc9-8eeb53fd86ea"
    },
    {
        "author": "释子益",
        "paragraphs": [
            "幽林卓锡地，香火续深禅。",
            "但见树迷户，不知头顶天。",
            "云开青嶂耸，瀑溅雪珠悬。",
            "一脉来何处，曹溪万丈渊。"
        ],
        "title": "题幽林寺",
        "id": "ff050238-8f96-4d25-ab20-34568776a4bc"
    },
    {
        "author": "释子益",
        "paragraphs": [
            "家贫路富鼻辽天，各立门风辱祖先。",
            "争似太平无事客，长伸两脚放憨眠。"
        ],
        "title": "谢东禅月湖以诸祖偈颂见示",
        "id": "181869c4-b274-40bc-9a8e-e7702099f487"
    },
    {
        "author": "赵崇洁",
        "paragraphs": [
            "溪流静阅万签书，未许传讹杂鲁鱼。",
            "洙泗渊源应出活，宫墙高大独生虚。",
            "干坤容我承三极，造化凭谁托一嘘。",
            "从此已知身即道，便便熟路驾轻车。"
        ],
        "title": "读书趣",
        "id": "c80a9458-6f28-4157-b020-3ce5341e9564"
    },
    {
        "author": "赵崇洁",
        "paragraphs": [
            "一樽对酌晚临溪，诗景撩人兴不迷。",
            "风约滩声侵座冷，月移花影落簷低。",
            "银笺白雪心先吐，玉斝黄流手漫提。",
            "自庆一时文物会，肯拼身世醉如泥。"
        ],
        "title": "游亭晚酌",
        "id": "34a16ee2-7d99-4cee-a91e-260c11bfd6b5"
    },
    {
        "author": "吴有定",
        "paragraphs": [
            "昔闻九仙灵，今登九仙地。",
            "袅袅一炉香，寥寥千载事。"
        ],
        "title": "九鲤湖",
        "id": "f0258918-25ce-4ade-83f5-5c5dc1972826"
    },
    {
        "author": "释文頠",
        "paragraphs": [
            "空山顽质世偏须，禅客元惭绮色枯。",
            "几吐烟光供染翰，石田只字可留无。"
        ],
        "title": "临终书偈",
        "id": "c9c66df2-e8ad-4505-b45b-17d63214dda1"
    },
    {
        "author": "王偘",
        "paragraphs": [
            "羁旅不自怡，坐阅芳岁晚。",
            "江湖有莫逆，梅花还到眼。",
            "平生相慰藉，风期无近远。",
            "今夕共短檠，与子兴不浅。"
        ],
        "title": "夜对梅花示彦恭侄  其一",
        "id": "c788e9a3-4140-4464-a7d5-55bacfc70e17"
    },
    {
        "author": "王偘",
        "paragraphs": [
            "羁旅阅世纷，坐念百忧集。",
            "共子时剧谈，满怀冰雪洁。",
            "仪型谁有常，梅花静玉立。",
            "何用对忘忧，岁寒端有益。"
        ],
        "title": "夜对梅花示彦恭侄  其二",
        "id": "fc65faed-c263-4cc0-93b6-573343c026ce"
    },
    {
        "author": "王偘",
        "paragraphs": [
            "庭际幽兰手自种，托根不与春花共。",
            "冉冉同风数茎竹，襟期元作幽人供。",
            "如何江湖浪征逐，芳信却因冯翼送。",
            "多惭独处岁将晚，尚想清标形晓梦。"
        ],
        "title": "冬日杂兴  其一",
        "id": "88ddde2c-0fe7-45db-ac9a-0e9ae455bd0c"
    },
    {
        "author": "王偘",
        "paragraphs": [
            "泽国风饕霜力紧，黄落凋残碧成锦。",
            "最怜柿叶与枫林，平园物色正潇凛。",
            "造化不翕何所张，独怪廷朝漏融景。",
            "天理真机默玩心，悟取灵根发深省。"
        ],
        "title": "冬日杂兴  其二",
        "id": "8f82318f-6e5f-4990-8b9f-13cd564215b0"
    },
    {
        "author": "王偘",
        "paragraphs": [
            "野桥人迹少，林静谷风闲。",
            "谁识孤峰顶，悠然宇宙宽。"
        ],
        "title": "题画扁  其一",
        "id": "e7460744-082e-4737-a0d2-00c67d0fb520"
    },
    {
        "author": "王偘",
        "paragraphs": [
            "深林拥苍翠，绝巘顷陂陀。",
            "便欲褰裳去，乘风逸兴多。"
        ],
        "title": "题画扁  其二",
        "id": "cbfff4d6-e314-40b9-921b-286772aeb844"
    },
    {
        "author": "王偘",
        "paragraphs": [
            "积阴颇愁寂，一笑晚风生。",
            "豪爽传诗韵，清真破俗酲。",
            "层峦思就隠，大壑戒趋程。",
            "芳草无人种，连天只么青。"
        ],
        "title": "过分水岭即事次韵",
        "id": "d009723a-08ce-4e6b-9f42-7fbff9f65a1b"
    },
    {
        "author": "王偘",
        "paragraphs": [
            "一天风月近中秋，凝望家山不阻修。",
            "漫浪疎林人已倦，心期犹与素光谋。"
        ],
        "title": "查林对月",
        "id": "a9d8805e-12d7-4931-bf0a-5508ca025ff2"
    },
    {
        "author": "王偘",
        "paragraphs": [
            "危陟山椒下碧湾，篮舆竟日剧千盘。",
            "伤心四起经行旧，那复当年彩袖班。"
        ],
        "title": "过冯岭感旧",
        "id": "ddfe9b11-00f9-465e-8611-13435dffdf2d"
    },
    {
        "author": "王偘",
        "paragraphs": [
            "山中之乐属高人，风月无边取次吟。",
            "但使胸中饱丘壑，莫将片点著埃尘。"
        ],
        "title": "寄玉涧",
        "id": "43a2d7b6-ab8f-4fe6-9fec-0766688a6ab3"
    },
    {
        "author": "汪仪凤",
        "paragraphs": [
            "行尽江东又复西，连天汀草淡烟迷。",
            "回头怅望家何处，云外青山一抹低。"
        ],
        "title": "宿平江寺",
        "id": "d90dcbb0-a90d-4458-82bb-93b7dd6705d6"
    },
    {
        "author": "汪仪凤",
        "paragraphs": [
            "过尽长亭复短亭，修途随处月同行。",
            "明朝买得扁舟去，两岸芦花夹橹声。"
        ],
        "title": "题丰城驿",
        "id": "1b30b926-4030-4226-9df3-7d75644f333d"
    },
    {
        "author": "翁逢龙",
        "paragraphs": [
            "众草已枯霜，墙阴独自芳。",
            "旋开三四蕊，知为两重阳。",
            "酒恰今朝熟，花多一月香。",
            "又经风雨后，得尔慰凄凉。"
        ],
        "title": "闰月见九华菊",
        "id": "e8f5c30f-fd5c-46dc-a8cd-69feae0df8eb"
    },
    {
        "author": "翁逢龙",
        "paragraphs": [
            "下马过天津，听传禁漏频。",
            "惟怜一桥月，曾照六朝人。",
            "金剥宫门字，红飞粉壁尘。",
            "中官来宿内，因问帝乡亲。"
        ],
        "title": "天津桥",
        "id": "567a1b5c-db63-4a12-832e-42c8fed5cad4"
    },
    {
        "author": "翁逢龙",
        "paragraphs": [
            "波涛涌处浮双塔，塔影高低树影边。",
            "山下虽无归寺路，门前却有过淮船。",
            "石峰隔水难寻水，井脉通泉易得泉。",
            "闻说老龙归洞口，几回惊起定僧禅。"
        ],
        "title": "金山寺",
        "id": "b4ab9465-8704-4e6b-9948-1327b9f9e7ee"
    },
    {
        "author": "翁逢龙",
        "paragraphs": [
            "谷中草木几经春，敕额犹存古隶文。",
            "千里耕桑安土俗，一炉香火奉山君。",
            "多留姓字溪边石，惯见旌旗陇上云。",
            "太守若贤神自感，夜来入梦雪缤纷。"
        ],
        "title": "祈雪",
        "id": "f984c653-1072-4fe6-acd3-e9a1306bf89a"
    },
    {
        "author": "翁逢龙",
        "paragraphs": [
            "原西行来遍，独影在斜阳。",
            "骤雨晴明快，初秋早晚凉。",
            "猿摇山果落，麝浴涧泉香。",
            "不向闲中看，争知城郭忙。"
        ],
        "title": "原西",
        "id": "b001ba3a-dfde-4506-baab-7bfb9509ebd9"
    },
    {
        "author": "翁逢龙",
        "paragraphs": [
            "因行作游计，上马未须忙。",
            "旧路往来熟，新秋早晚凉。",
            "看图寻古迹，听语认同乡。",
            "一带陂塘近，西风菱藕香。"
        ],
        "title": "上马",
        "id": "7f958b4e-98f0-4320-92e7-e0b88db8986d"
    },
    {
        "author": "翁逢龙",
        "paragraphs": [
            "自说住居年，山灵夙有缘。",
            "看经医病鹤，祭土凿新泉。",
            "食相过饥岁，眠蓑度雪天。",
            "所言非释老，难与世人传。"
        ],
        "title": "过齐山人居",
        "id": "a4c2aa2a-6d25-40c6-85e7-1c3872990f15"
    },
    {
        "author": "翁逢龙",
        "paragraphs": [
            "尽装家具已回京，便觉身如片叶轻。",
            "近市借居人语杂，闭门独处自心清。",
            "雨中蹑屣青苔滑，烛下梳头白发明。",
            "余亦傍人簷底住，新来巢燕不须惊。"
        ],
        "title": "官满借居",
        "id": "cf49cd74-a142-4714-ab3f-daf5a239620c"
    },
    {
        "author": "翁逢龙",
        "paragraphs": [
            "官事归来夜雪埋，儿曹灯火小茅斋。",
            "人家不必问贫富，但有读书声便佳。"
        ],
        "title": "夜读",
        "id": "07c4ff94-0845-4721-af40-591d9477505b"
    },
    {
        "author": "翁逢龙",
        "paragraphs": [
            "再拜灵娥庙，魂清若可招。",
            "幡风吹古渡，帆月落残潮。",
            "碑有行人读，香多野客烧。",
            "迎神汉朝曲，时听起云霄。"
        ],
        "title": "曹娥庙",
        "id": "eb2c5cff-1038-4781-a49b-37884c8cd153"
    },
    {
        "author": "翁逢龙",
        "paragraphs": [
            "何朝无朽骨，此地尚清阴。",
            "冢上独根树，江边孤女心。",
            "化钱烧石燥，落叶渍泥深。",
            "长有英灵在，风平烟浪沉。"
        ],
        "title": "曹娥墓",
        "id": "72c6f3ee-fc29-4d0b-ae4a-d8075aa3889f"
    },
    {
        "author": "翁逢龙",
        "paragraphs": [
            "五州山下路，樵牧自成羣。",
            "涧浅泉交径，巖高石碍云。",
            "老松前代寺，异草贵人坟。",
            "更陟重冈望，江淮地势分。"
        ],
        "title": "润州五州山",
        "id": "c5f9e4c4-14aa-4a78-a564-4670f1efd4ce"
    },
    {
        "author": "翁逢龙",
        "paragraphs": [
            "为官与为客，相望各天涯。",
            "明日同添岁，何年共在家。",
            "梅飘几片雪，灯结两心花。",
            "前月书无报，多因道路赊。"
        ],
        "title": "除夜怀弟",
        "id": "e5aeba5f-2b13-4b7f-98ee-04c2ba36b268"
    },
    {
        "author": "翁逢龙",
        "paragraphs": [
            "知君游世磨不磷，往作道人之石友。"
        ],
        "title": "句",
        "id": "07e9ddc1-c53f-4d1b-8f91-47666cd0b628"
    },
    {
        "author": "郑玠",
        "paragraphs": [
            "暮天凉雨急霏霏，十二巫峰高复低。",
            "醉魂不受风飘断，只恐行云自湿衣。"
        ],
        "title": "潮阳东山",
        "id": "1540ee92-3ac2-4994-8f19-d12b42c07c18"
    },
    {
        "author": "郑玠",
        "paragraphs": [
            "长说罗浮欲到难，清游今作字民官。",
            "分明蓬岛三山色，占得飞云六月寒。",
            "宝轴几函青贝叶，玉兰无限碧琅玕。",
            "此来更拟询遗事，记与灵踪石上看。"
        ],
        "title": "初至罗浮",
        "id": "714dd66e-6e43-4e61-b624-cb078a471e36"
    },
    {
        "author": "郑玠",
        "paragraphs": [
            "身为俗吏趋行部，手爇名香祝有年。",
            "五色雀飞应荐祉，七星松古自通仙。"
        ],
        "title": "葛仙行祠",
        "id": "7d613010-bef6-4765-94a8-9a39a4b39ca6"
    },
    {
        "author": "郑玠",
        "paragraphs": [
            "灵迹曾传葛稚川，至今丹灶尚依然。",
            "谁云碧海三山岛，别是朱明一洞天。",
            "龙出玉京成往事，鹤来华表是何年。",
            "尘埃勿叹空回首，到得仙山亦有缘。"
        ],
        "title": "丹灶",
        "id": "9dc632d9-f0cb-40f6-80ab-b940826d1422"
    },
    {
        "author": "郑玠",
        "paragraphs": [
            "麻姑峰头黄鹤归，稚川灶上丹霞栖。",
            "寒猿啸木山月白，正是仙人朝斗时。",
            "壶天景象何灵杳，松门石径茸芳草。",
            "落花满院香沈沈，缘似刘郎应解到。",
            "碧溪数声连暮钟，梦回已觉松窗晓。"
        ],
        "title": "观源洞",
        "id": "6db1164f-50ef-4c76-ba06-881e45af31c0"
    },
    {
        "author": "郑玠",
        "paragraphs": [
            "罗浮山头老松树，中夜长吟送风雨。",
            "病夫幽独枕书眠，静听松声默无语。",
            "壁间画像对书灯，耿耿残油下饥鼠。",
            "梦觉跏趺不成寐，要伴禅和听二鼓。"
        ],
        "title": "白云庵",
        "id": "25070b09-ef03-426a-83b8-351169147038"
    },
    {
        "author": "郑玠",
        "paragraphs": [
            "自从夫子仙山去，闻说山中分外清。",
            "半夜洞天松月白，野猿吟和读书声。"
        ],
        "title": "寄逍遥子",
        "id": "f7091462-768b-4520-a6fb-a1a5f3557887"
    },
    {
        "author": "唐康",
        "paragraphs": [
            "入道肯著相，出神得佳泉。",
            "起寻定中境，偶在山之巅。",
            "四人蹋𠿕𧇠，数里闻潺湲。",
            "循声到巉绝，满意流甘鲜。",
            "虽深石可数，太察鱼难筌。",
            "分为缟练长，溅作珠玑圆。",
            "一窥宿酲解，三咽沉疴痊。",
            "恍惚尚疑梦，欢呼欲成癫。",
            "山涧短于井，海饮痰生涎。",
            "那知道在迩，几作野遗贤。",
            "事故由人兴，物为知己妍。",
            "谁陪濠上游，谅携室中天。",
            "虽无十丈华，中有一滴禅。",
            "名酒觉殊胜，宜茶定常煎。",
            "兰亭羽觞冷，鱼腹青个连。",
            "新文来远矣，开卷犹淙然。",
            "径欲抱琴去，临流听天全。",
            "不但受以耳，庶几神者先。",
            "写为梦泉操，第入乐府篇。",
            "将前辄复却，万事付有缘。"
        ],
        "title": "潮阳尉郑太玉梦至泉侧饮之甚甘明日得之东山上作梦泉记令余作诗为赋此篇",
        "id": "4d87ad7a-7ac7-4495-b726-926ad178acff"
    },
    {
        "author": "刘申",
        "paragraphs": [
            "一川带遶三平岛，万巘环趋两翠峦。"
        ],
        "title": "句",
        "id": "bd5aefa1-b605-4b36-ab93-735e89202262"
    },
    {
        "author": "阳醇",
        "paragraphs": [
            "无正文。"
        ],
        "title": "与正父叔王南运上风联句",
        "id": "67f51c06-4b0e-4cfa-a262-675e12ba90d7"
    },
    {
        "author": "王南运",
        "paragraphs": [
            "无正文。"
        ],
        "title": "与阳正父阳存子上风联句",
        "id": "9a1d9869-52cf-497a-a1d3-364123c0e64d"
    },
    {
        "author": "文有年",
        "paragraphs": [
            "漫郎百事皆漫尔，独有溪山认作吾。",
            "念无一物镇泉石，生怕偃蹇羞吾徒。",
            "灵武中兴功掩德，天地大义须人扶。",
            "宁将善颂寓谲谏，百世闻之立懦夫。",
            "太师劲气形于笔，二美能兼自古无。",
            "后来衮衮下注脚，识者涪翁次石湖。",
            "松煤狼藉楮山赭，空谷雷响工传摹。",
            "徘徊熟玩长太息，世道日与湘流俱。"
        ],
        "title": "题元子故宅",
        "id": "271ba3e3-a7d9-475d-b1e7-d0d4a6fec31a"
    },
    {
        "author": "文有年",
        "paragraphs": [
            "为爱溪山来永州，黄茅白苇使人愁。",
            "驱车遥指崳峰去，峰在潇江最上头。",
            "江转峰回景奇绝，澹山嵌窦真天设。",
            "摩挲丹灶酌石泉，髣髴曾游今几劫。",
            "征君征君苦避秦，一秦人又一秦人。",
            "青山踏破无扃鐍，何地堪逃世上尘。"
        ],
        "title": "题澹山巖",
        "id": "0bc96c16-9bd7-4bcf-8d90-13c213641288"
    },
    {
        "author": "陈垲",
        "paragraphs": [
            "数月两出郊，劝农复观稼。",
            "始言麦垄春，今已稻畦夏。",
            "女红彩纴余，丁黄耘耔暇。",
            "暄凉虽不齐，晴雨倏忽乍。",
            "百丰未为多，一歉诚所怕。",
            "蠲逋广上恩，平粜裁米价。",
            "毫发可及民，岂不念夙夜。",
            "昔有王长官，筑堰它山下。",
            "惠利久益博，神灵此其舍。",
            "泓深或龙蛰，坚屹无蚁罅。",
            "定为三七分，酾为数十汊。",
            "石梁贯云涛，谁敢著足跨。",
            "流沙从何来，疑有物驱驾。",
            "人力几淘浚，壅淤仍障坝。",
            "旦功终此惠，去沙而变化。",
            "视古谁比方，郑白其流亚。"
        ],
        "title": "出郊观稼",
        "id": "50cce57b-8a20-4682-9ead-bd154d09fef4"
    },
    {
        "author": "陈垲",
        "paragraphs": [
            "谁知极目名亭意，不在登临与品题。",
            "天地两间同汗漫，江淮一水自东西。",
            "惊栖何日能归雁，灵异当年任照犀。",
            "万境尽从心上化，静参飞跃悟端倪。"
        ],
        "title": "极目亭",
        "id": "9bc9c9ba-f82a-4c4f-a63f-395d82250a33"
    },
    {
        "author": "陈垲",
        "paragraphs": [
            "蛾眉亭下路，舟楫几经过。",
            "晚识黄山面，新添白发多。",
            "学仙徒化鹤，病偻喜名驼。",
            "四上江湖请，金章许换蓑。"
        ],
        "title": "怀古堂和陈梦斗诗",
        "id": "7592de0e-428d-4e62-b2c1-c7ae2e79bc35"
    },
    {
        "author": "林元晋",
        "paragraphs": [
            "师帅勤民众务修，挟晴领客过仙洲。",
            "不缘感召丰年好，安得从容暇日游。",
            "人在湖山皆自得，政先仓廪百无忧。",
            "老农不解君王意，却要朝辀为少留。"
        ],
        "title": "登十洲之一亭",
        "id": "c8636b38-e43b-4fdf-8ff1-1773c947cda5"
    },
    {
        "author": "陈宗仁",
        "paragraphs": [
            "僧舍经旬只病眠，不知春事满湖边。",
            "相携步出城东去，杨柳桃花气欲烟。"
        ],
        "title": "清明前一日友人招泛东湖  其一",
        "id": "ca055239-7785-43a0-bcbf-30febdfdb9fa"
    },
    {
        "author": "陈宗仁",
        "paragraphs": [
            "令节正逢一百五，轻舟闲泛两三人。",
            "弄珠楼下波如酒，酝碧摇红潏潏新。"
        ],
        "title": "清明前一日友人招泛东湖  其二",
        "id": "6a169ae5-dff0-41aa-ad3e-331851fae028"
    },
    {
        "author": "常挺",
        "paragraphs": [
            "岷山穹隆，岷水浺瀜。",
            "气鬰葱葱，至和所钟。",
            "秀毓临邛，笃生英雄。",
            "绰有祖风，唐之郑公。",
            "进思尽忠，王臣靡躬。",
            "万壑奔洚，砥植在中。",
            "退思固穷，为时儒宗。",
            "启迪颛蒙，如金在镕。",
            "王明泰通，虎啸风从。",
            "入觐九重，天子改容。",
            "时谨边烽，命公抚戎。",
            "大江西东，隠若长墉。",
            "甲兵藏胸，樽俎折冲。",
            "万年之功，寿与天同。",
            "聊述鄙悰，以侑乐工。"
        ],
        "title": "视师颂",
        "id": "022d5a64-234e-4629-950f-40042fd905f9"
    },
    {
        "author": "常挺",
        "paragraphs": [
            "想庵住世大玲珑，脱壳谁知脱屣同。",
            "现相维尘非是病，到头法喜本真空。",
            "一尘顿灭灵台上，万劫都销烈焰中。",
            "从此尺丘藏卵塔，白云流水任西东。"
        ],
        "title": "挽想庵和尚",
        "id": "03166db3-17b1-40fd-84ba-b7e91f41b70c"
    },
    {
        "author": "常挺",
        "paragraphs": [
            "庆元道学家，紫阳诸弟冠。",
            "正印君得之，理窟讲深贯。",
            "雄文摛玉堂，直笔插东观。",
            "粹然中和容，清庙古珪瓒。",
            "遯翁上封事，犹或以蓍断。",
            "君袖秋月章，直造紫皇案。",
            "赤手搏长鲸，未能分万段。",
            "白华久无诗，清风可激顽。",
            "去身似叶轻，来事如麻乱。",
            "帝忧大江东，所至有水旱。",
            "列宿选郎闱，福星下霄汉。",
            "祇恐席未温，宣室夜将半。"
        ],
        "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得汉字",
        "id": "0aa55b11-9074-4487-990a-ef6c82f48bf8"
    },
    {
        "author": "常挺",
        "paragraphs": [
            "隆暑赫炎曦，门弧庆左垂。",
            "东君来出世，西斗降临时。",
            "二子麒麟种，三孙鸑鷟儿。",
            "称觞门下士，愿祝寿期颐。"
        ],
        "title": "贺东道",
        "id": "0952b6b7-9f93-46a6-9ee4-bd33c34fe540"
    },
    {
        "author": "虞㠭",
        "paragraphs": [
            "正学昭昭责力行，湖湘一派到于今。",
            "好翻愚岛词锋手，密察濂溪理窟心。",
            "二水秋清严奠礼，九疑云近想韶音。",
            "咏归也觉西风好，须信诗□在泮林。"
        ],
        "title": "释奠诗",
        "id": "845dea7d-d331-41f5-9ce9-c57ff574cd1b"
    },
    {
        "author": "虞㠭",
        "paragraphs": [
            "□□□□未满看，虚庭小饮胜凭阑。",
            "浮云尽卷堂堂见，清影将圆处处欢。",
            "一点神光千里在，三秋佳景四并难。",
            "人生几度逢今夕，更觉闲中天地宽。"
        ],
        "title": "宝唐帖",
        "id": "465d921b-adf1-4de6-8361-890d01677c2c"
    },
    {
        "author": "王赞",
        "paragraphs": [
            "使君赋佳什，笔壮过飞泉。",
            "索远寻幽地，求深访洞天。",
            "山巍云脚歛，海极日头偏。",
            "景喜巖瞻石，台虚钓隠船。",
            "高人贪胜概，清海頼无旋。",
            "拟把张槎泛，何妨谢屐穿。",
            "心闲尘不染，客好景成妍。",
            "去去迎三岛，看看会七贤。",
            "醉眠思石枕，缓步惜苔钱。",
            "再约通宵饮，相邀秉烛椽。"
        ],
        "title": "和知军毛奎小洞天诗",
        "id": "e8eb20a6-d8ea-42db-a36f-2139083a8df9"
    },
    {
        "author": "江湘",
        "paragraphs": [
            "通经应童科，诗书尤所长。",
            "生儿有如此，族党真有光。",
            "五车举舌端，观者遶回廊。",
            "崭然露头角，志气何坚刚。",
            "七岁古所难，一目书五行。",
            "毋乃天帝孙，为织云锦裳。",
            "自觉我形秽，明珠在我傍。",
            "麟经究终始，猿臂射艺场。",
            "覆诵公堂上，时维十月阳。",
            "同僚发嗟叹，喜子同举觞。",
            "我非韩昌黎，坠绪寻茫茫。",
            "犹拟作一序，如送童子张。",
            "读书宜闭门，不迎亦不将。",
            "六经漱芳润，闇然名日彰。",
            "上书愿鬻汉，负鼎期干汤。",
            "幼学欲壮行，少年非所当。",
            "细字缀语言，漏声夜未央。",
            "短檠提案前，帘幕风露堂。",
            "博洽精经史，纵横骛皇王。",
            "逢源欲深造，不息思自强。",
            "上必希贤圣，下期为隽良。",
            "时乎时不再，夜气毋牿亡。",
            "缅想唐宗室，姓名今馨香。",
            "长吉非凡流，劲词摩穹苍。",
            "锦囊搜佳句，诗体轹齐梁。",
            "长源有仙骨，頫笑余子忙。",
            "鸣珂乃言志，宁忍驹服箱。",
            "卓哉二君子，驰声翰墨场。",
            "愿子勉未至，多歧戒亡羊。",
            "举动思古人，远到胡可量。",
            "召见金銮殿，承恩七宝牀。",
            "假直祕书阁，徧览万卷藏。",
            "此是君家事，射策宜为郎。",
            "万人吾往矣，所向俱披猖。",
            "蝜蝂戒缘高，失手千丈强。",
            "散仙戒追陪，埃𡏖惊劻勷。",
            "顾我理一同，强颜补千疮。",
            "催科政何拙，劝民务农桑。",
            "戴星廑出入，艰险身备尝。",
            "未寻三径盟，徒积九回肠。",
            "为米耻折腰，卜居筑林塘。",
            "我赋归去来，观子鹏路翔。",
            "更尽一杯酒，富贵无相忘。"
        ],
        "title": "赠李崇义应童子科长歌",
        "id": "0c5da005-b2b2-4ea8-b0e3-5502fbd28f77"
    },
    {
        "author": "赵善正",
        "paragraphs": [
            "山上青天山下溪，白云流水两相宜。",
            "丹成共尔南山老，采采松枝亦疗饥。"
        ],
        "title": "南峰山",
        "id": "63b15fb1-8b9b-4596-acb2-ffbf1083021b"
    },
    {
        "author": "翁敏之",
        "paragraphs": [
            "依栖崇儒里，咫尺鸟名山。",
            "奈以红尘隔，因之举步艰。",
            "穿花晓漏彻，何如桑者闲。",
            "廿载为形役，今得拂衣还。",
            "自酌龙湫水，照映鬓毛斑。",
            "山灵应诮我，对之发赧颜。",
            "题彼双脊令，饮啄就清湾。"
        ],
        "title": "游雁山寄怀二弟",
        "id": "40855e75-e3c6-4be2-bd1e-b384007d9fbc"
    },
    {
        "author": "张蕴",
        "paragraphs": [
            "倦倚柁楼闻鹤唳，半生此地一经过。",
            "机云故月荒凉宅，湖海新秋浩荡波。",
            "晓𦩘红莲商客市，夜窗白苎女儿歌。",
            "吟边冷被沙鸥笑，衣化京尘鬓亦皤。"
        ],
        "title": "云间",
        "id": "9fd9170d-d35b-48b3-8414-38d9f235841c"
    },
    {
        "author": "张蕴",
        "paragraphs": [
            "隄柳朝朝送酒船，一阑山色越帆烟。",
            "蓬莱云气东溟外，阊阖星辰北斗前。",
            "突兀向来无此屋，登临当日有诸贤。",
            "夕阳过鴈慵回首，吟入关河万里天。"
        ],
        "title": "江湖伟观",
        "id": "80e2d903-7066-4636-8df9-1e22702432f6"
    },
    {
        "author": "张蕴",
        "paragraphs": [
            "一去朝阳寂不闻，西康台北起寒云。",
            "梧花竹实年年事，柰此喧啾百鸟羣。"
        ],
        "title": "凤鹤鹊三题与江社同赋  其一",
        "id": "065ad01c-915c-4611-8b34-3f72f274d09d"
    },
    {
        "author": "张蕴",
        "paragraphs": [
            "立雪精神两瘦芦，天风入羽思江湖。",
            "逋仙梅下曾相识，千载归来一语无。"
        ],
        "title": "凤鹤鹊三题与江社同赋  其二",
        "id": "e8b80dce-4fb2-4043-9b65-e48e9cd8556a"
    },
    {
        "author": "张蕴",
        "paragraphs": [
            "月树争枝影共寒，楂楂飞过屋头山。",
            "五陵年少多春闷，一弹千金落等闲。"
        ],
        "title": "凤鹤鹊三题与江社同赋  其三",
        "id": "663b8f43-30b6-47b0-94e8-2c8445fb35d7"
    },
    {
        "author": "张蕴",
        "paragraphs": [
            "海水还清浅，停杯问二豪。",
            "雨来江色暝，沙长岸容高。",
            "吏鞅何能脱，王程敢惮劳。",
            "秋风柁楼底，短发不禁搔。"
        ],
        "title": "顾迳",
        "id": "3a577a2f-5459-4ba8-b4e9-2f4925e7598b"
    },
    {
        "author": "张蕴",
        "paragraphs": [
            "百年钟鼓园林在，人物萧疎更海乡。",
            "藤络湖嵌山解长，花移邺本土犹香。",
            "棋声靓昼松阴淡，扇影闲秋水气长。",
            "莫道官忙行乐少，也分物色到奚囊。"
        ],
        "title": "钱氏东皋",
        "id": "66417aa3-9817-47ae-9fea-b96a62eca0f0"
    },
    {
        "author": "张蕴",
        "paragraphs": [
            "梦断三更鹤，芦边系短篷。",
            "听潮看海月，坐石受天风。",
            "物至秋而化，年来我亦翁。",
            "长歌相劳事，犹喜此樽同。"
        ],
        "title": "上海",
        "id": "951976d6-ec73-4d88-b971-8690a4f542dd"
    },
    {
        "author": "张蕴",
        "paragraphs": [
            "林影熹微晓乍晴，老于世故独关情。",
            "连烽未撤边头戍，积潦犹妨陇上耕。",
            "几为饷蚕忧湿叶，重因漂麦困饥萌。",
            "龙公多事多劳耳，万理由来要得平。"
        ],
        "title": "新晴",
        "id": "d929df7c-41b0-4015-8176-33d58c2de15d"
    },
    {
        "author": "张蕴",
        "paragraphs": [
            "录录竟何为，衣尘日以缁。",
            "故人闲入梦，久雨颇妨脾。",
            "燕履登巢息，蜂程载蜜亏。",
            "独斟莲子酒，愁绝杏花诗。"
        ],
        "title": "录录",
        "id": "37a07ba4-398a-47e7-9791-08d05cf71eb3"
    },
    {
        "author": "张蕴",
        "paragraphs": [
            "京国逢除夕，栖迟鬓欲霜。",
            "春声生竹爆，岁色动椒香。",
            "戒睡听鸡早，占诗探茧忙。",
            "烛花频送喜，儿女笑烘堂。"
        ],
        "title": "除夕",
        "id": "8796be19-1f24-401e-ac82-b62d08a78947"
    },
    {
        "author": "张蕴",
        "paragraphs": [
            "降香天竺去，瀹茗冷泉来。",
            "新径石间过，危亭木杪开。",
            "烟山晴若画，霜叶湿如灰。",
            "点检经行处，今年未见梅。"
        ],
        "title": "祷雪天竺由灵鹫过冷泉",
        "id": "e3925a9b-bf0b-4b5d-bee2-d2e736a4049f"
    },
    {
        "author": "张蕴",
        "paragraphs": [
            "误被鸡催起，隃听漏鼓稀。",
            "书檠风展卷，香碗火生衣。",
            "困嗅茶犹病，吟餐菊可肥。",
            "月明天路靓，亲到帝旁归。"
        ],
        "title": "祀事",
        "id": "fbb6865b-b60c-4769-98eb-06c65540ffd6"
    },
    {
        "author": "张蕴",
        "paragraphs": [
            "芳天新霁惠风和，软绿平隄凝不波。",
            "桃李无言看客惯，楼台如画占山多。",
            "游裾匝路填车马，翠榜开筵鬭绮罗。",
            "寂寂寒烟生水面，白鸥柰此月明何。"
        ],
        "tags": [
            "西湖"
        ],
        "title": "西湖清明",
        "id": "6879fb4b-c915-4ce7-a920-64ea02b7831c"
    },
    {
        "author": "张蕴",
        "paragraphs": [
            "兼味醍醐外，分身乳酪中。",
            "江南鸣穉犊，塞上寄飞鸿。",
            "干雨看如幻，生盐讶渐融。",
            "臈残犹有待，煎取牡丹红。"
        ],
        "title": "酥",
        "id": "058cc50e-2057-4ae2-aa1a-c5f2f8bfca88"
    },
    {
        "author": "张蕴",
        "paragraphs": [
            "相黏成什伯，峰耸若山王。",
            "攻处须犀铁，持来出蟹汤。",
            "梅花霜后味，竹色酒边香。",
            "坐忆游闽乐，今年始得尝。"
        ],
        "title": "食蛎次韵芸隠",
        "id": "e12d2472-5c96-495f-8435-231339ff8a92"
    },
    {
        "author": "张蕴",
        "paragraphs": [
            "月明华表语霜清，万籁沉沉静有声。",
            "一自别来璚树长，几回飞梦到曾城。"
        ],
        "title": "次韵月中闻鹤  其一",
        "id": "b128c5da-58ad-4c5c-9fef-b781f661b560"
    },
    {
        "author": "张蕴",
        "paragraphs": [
            "孤影徘徊且月中，流离满贮酒如空。",
            "东皇太一应来下，笑指梅花一信通。"
        ],
        "title": "次韵月中闻鹤  其二",
        "id": "d7b0ffdd-240a-4ba4-b2f4-1b0143279a95"
    },
    {
        "author": "张蕴",
        "paragraphs": [
            "众绿扶疎雨气清，柳花吹作小池萍。",
            "文窗昼寂斋房邃，三漱华池诵玉经。"
        ],
        "title": "斋宫偶题",
        "id": "b15f4763-f04d-4e1e-a395-8b84ac31b07b"
    },
    {
        "author": "张蕴",
        "paragraphs": [
            "约我当休沐，同过支道林。",
            "棋边翻覆手，酒外太平心。",
            "石漱晴湍细，猿吟夏木深。",
            "归帆带疎雨，凉意满幽襟。"
        ],
        "title": "同寮约游香林分韵得林字",
        "id": "e10faf5c-800e-4063-a4bf-6e4360daaf40"
    },
    {
        "author": "张蕴",
        "paragraphs": [
            "忙里偷闲答物华，一官随分是生涯。",
            "春风酒棹湖隄柳，晓月吟鞯辇路花。",
            "报喜忽闻枝上鹊，忘机时下屋头鸦。",
            "残年钝闷今朝尽，重对菱花拂帽纱。"
        ],
        "title": "春朝偶题",
        "id": "f375c257-6437-4b37-bf4d-a7cad3c442bd"
    },
    {
        "author": "张蕴",
        "paragraphs": [
            "涧水泠泠石发新，松花香靓翠崖深。",
            "云生不没仙人迹，丹化犹啼捣药禽。",
            "洗眼人多求圣水，醒心吾独爱清音。",
            "杖藜更欲过新洞，无柰春空又作阴。"
        ],
        "title": "重游大涤洞天",
        "id": "33215c4d-e318-49e9-a3ef-d0aeacf06bd7"
    },
    {
        "author": "张蕴",
        "paragraphs": [
            "瘦策松间日又斜，更过东崦吃僧茶。",
            "丹青岭树明寒叶，水墨江天噪乱鸦。",
            "付酒一杯真乐事，读书万卷是愁涯。",
            "更尝世故知闲味，河水依然鬓自华。"
        ],
        "title": "东庵与道者语有感",
        "id": "759e8256-3dda-468f-8426-0f11d70b25c2"
    },
    {
        "author": "张蕴",
        "paragraphs": [
            "慈恩分种远，骈实渥如丹。",
            "垂野华星大，然云火树寒。",
            "蟹螯征有忌，狌血讶难抟。",
            "七绝虽堪赏，无劳把核钻。"
        ],
        "title": "朱柿",
        "id": "61168c1e-3f91-4ad8-ae9c-9abcd6e847e8"
    },
    {
        "author": "张蕴",
        "paragraphs": [
            "月树秋来碧几寻，古芗熏彻紫芝吟。",
            "无因得去陪清赏，祇寄山君一寸心。"
        ],
        "title": "喜李鹤田至次阮云心韵兼寄  其一",
        "id": "e8b0ba93-06ce-4c3f-b789-0d5004f7d373"
    },
    {
        "author": "张蕴",
        "paragraphs": [
            "浇酒逋梅又几回，愁吟旧雨独登台。",
            "星星鹤语山窗晓，割得云心古锦来。"
        ],
        "title": "喜李鹤田至次阮云心韵兼寄  其二",
        "id": "2f498d56-9454-4f9d-a5f8-52addc7c6c67"
    },
    {
        "author": "张蕴",
        "paragraphs": [
            "细看黄花把一枝，东篱犹是昔人非。",
            "题糕酒外豪心在，吹帽风前素发稀。",
            "鴈叫霜天悲故国，鸦翻溪树背寒晖。",
            "百年独有闲居乐，可怪东山事竟违。"
        ],
        "title": "九日",
        "id": "649cb3d8-b3ca-4458-a147-5baecf94ae6f"
    },
    {
        "author": "张蕴",
        "paragraphs": [
            "访碑无古迹，丹碧覆嵯峨。",
            "塔向城中共，山从寺右多。",
            "疎松小溪路，远漊太湖波。",
            "何锴书堂在，犹嫌隔翠萝。"
        ],
        "tags": [
            "太湖"
        ],
        "title": "道场山",
        "id": "9167622d-0d4d-4785-89dc-17a7e6734455"
    },
    {
        "author": "张蕴",
        "paragraphs": [
            "山因人得姓，人去佛来居。",
            "邻有天章墓，碑无玉局书。",
            "幽蹊通古郭，荒磵入春畬。",
            "客子吟须冷，高峰夕照余。"
        ],
        "title": "何山",
        "id": "619de9d2-1913-405a-a916-24086376ad38"
    },
    {
        "author": "张蕴",
        "paragraphs": [
            "小春霜宇晓，闲访古招提。",
            "何岁斋鱼废，初弦顾兔迷。",
            "先民堂上像，寓客柱间题。",
            "僧户蜂分小，山形虎穴低。",
            "松青江庙北，竹老野桥西。",
            "亲汲聊煎茗，深登信杖藜。",
            "琴师年九十，相见手重携。"
        ],
        "title": "月泉纪游",
        "id": "03fdd0cf-9d62-44bc-9e6a-eef50270c21b"
    },
    {
        "author": "张蕴",
        "paragraphs": [
            "空牀展转对孤檠，寒漏年长更雨声。",
            "如此干坤闲岁月，明朝华发满头生。"
        ],
        "title": "不寐",
        "id": "283b3ee1-0190-4030-8361-8ce1b28b7aae"
    },
    {
        "author": "张蕴",
        "paragraphs": [
            "鹤向孤山去未归，片云行鴈与心期。",
            "新诗不著工夫得，雪外看花独立时。"
        ],
        "title": "寄鹤田",
        "id": "c59cb9a1-a38c-4a74-bcc1-a9a4d4d60a5d"
    },
    {
        "author": "张蕴",
        "paragraphs": [
            "阳生七日验飞葭，衮衮天机岁载华。",
            "江草未圆青帝梦，香芸漏泄与梅花。"
        ],
        "title": "至后",
        "id": "61ff7642-77ca-4308-84e0-22ceb2332197"
    },
    {
        "author": "张蕴",
        "paragraphs": [
            "苕霅双流合，帆樯万里通。",
            "连山黄独雪，一鴈白苹风。",
            "酒户春醅浅，鱼村晚市同。",
            "旧游蕉鹿外，未老已成翁。"
        ],
        "title": "霅川次韵鹤田",
        "id": "6eebc392-715e-4e17-89bd-ca90d4acc0f9"
    },
    {
        "author": "张蕴",
        "paragraphs": [
            "看春知几度，玄发故应非。",
            "世事真犹梦，人生瘦胜肥。",
            "竹边随意入，梅下得诗归。",
            "缅想羊何友，湖山乐所依。"
        ],
        "title": "岁晏用赵谊父访云心韵以寄",
        "id": "ab055eac-6404-4c33-9007-65b1c4039b6e"
    },
    {
        "author": "张蕴",
        "paragraphs": [
            "雨送冬雷了，如簁堕晓晴。",
            "萦盈溪树色，骚杀纸窗声。",
            "著瓦消还易，因风冻不成。",
            "纷纷门外屦，犹自贺元正。"
        ],
        "title": "正月二日雪",
        "id": "afd1d0f7-9c3d-4884-b406-3e8c011a5778"
    },
    {
        "author": "张蕴",
        "paragraphs": [
            "青衫赴阙已三迁，红旆临州不五年。",
            "旧吏侉荣从事府，新民迎拥使君鞯。",
            "牡丹池馆春融日，莼叶汀洲水涨天。",
            "自是边筹谈笑办，归来仍侍玉皇前。"
        ],
        "title": "送晏桂山赴高沙郡  其一",
        "id": "ffa3f82e-7611-4768-ae1e-19ec7e3db0c6"
    },
    {
        "author": "张蕴",
        "paragraphs": [
            "接武容台彼一时，溪乡重幸得追随。",
            "鸥前心事沧浪影，梅下吟情汗漫期。",
            "感慨中年无近别，徘徊明月有相思。",
            "殷勤劝醉阳关晓，受尽耶歈只自知。"
        ],
        "title": "送晏桂山赴高沙郡  其二",
        "id": "f0cabbe5-24d2-4465-bd91-1fd6f8ce0217"
    },
    {
        "author": "张蕴",
        "paragraphs": [
            "暑退凉生体气佳，卷帘听雨感年华。",
            "西风叶叶梧桐冷，开尽庭前白鹤花。"
        ],
        "title": "秋思",
        "id": "724d51c2-3548-4f11-9760-ef75d29e179d"
    },
    {
        "author": "张蕴",
        "paragraphs": [
            "今夕知何夕，吾意亦良适。",
            "明月满船蓬，清风动帷席。",
            "过雨前溪浑，停云半空白。",
            "衰荷无娇红，老梧有枯碧。",
            "频更烛对棋，仍把酒浇石。",
            "岁行变暄凉，朋情慨离索。",
            "相思日以长，孤吟夜方寂。",
            "露下客衣单，草际萤光奕。",
            "年年脩玩心，一醉不得惜。"
        ],
        "title": "溪上",
        "id": "41225d28-88a9-40b5-9381-73ad8e92b295"
    },
    {
        "author": "张蕴",
        "paragraphs": [
            "欲留云共住，云去楚天长。",
            "此日吾犹惜，中年别易伤。",
            "搜吟梅下影，赌弈橘中香。",
            "谨勿移山诺，春风入帝乡。"
        ],
        "title": "鹤田还江右",
        "id": "5a87c29a-e870-449e-a0eb-41fecba69eda"
    },
    {
        "author": "张蕴",
        "paragraphs": [
            "青云影里自由身，几倚阑干看不真。",
            "又是江湖春雪尽，年年肠断玉关人。"
        ],
        "title": "归鴈亭",
        "id": "03fb3216-3ebd-4eb5-a7d5-3e0ee2b33ebe"
    },
    {
        "author": "张蕴",
        "paragraphs": [
            "小泊苹香柳下矶，重逢佳节感年时。",
            "束蒿偶作人形想，采药须供国手医。",
            "江镜愿为明主监，楚菰愁赋逐臣词。",
            "酒边听尽敲篷雨，数日淮南去未迟。"
        ],
        "title": "午日次韵池袭父",
        "id": "3d4658c7-fcfb-4fea-9649-406d2086c8ba"
    },
    {
        "author": "张蕴",
        "paragraphs": [
            "四岸俱无只有天，烟樯如雨落鸥前。",
            "不知笠泽翁何许，波上清风一万年。"
        ],
        "title": "垂虹  其一",
        "id": "b1b5a942-5116-42b2-9278-c629c4e4d309"
    },
    {
        "author": "张蕴",
        "paragraphs": [
            "忆著前游十四年，三高祠下夕阳船。",
            "无钱买得鲈鱼鲙，吟就橘花香里眠。"
        ],
        "title": "垂虹  其二",
        "id": "ad1a2139-5e66-4390-92d1-3a2810392d03"
    },
    {
        "author": "张蕴",
        "paragraphs": [
            "故址耕残草树秋，无人曾见鹿来游。",
            "甬东亦是当时月，不照笙歌只照愁。"
        ],
        "title": "姑苏台",
        "id": "6f0c68cd-9483-4dbb-b5f6-910a72adb795"
    },
    {
        "author": "张蕴",
        "paragraphs": [
            "曼陀石上无根树，历历生公说法余。",
            "剑水一泓清澈底，至今人说有龙居。"
        ],
        "title": "虎丘",
        "id": "50c1111b-4f76-4a0d-b892-8bbff561f95a"
    },
    {
        "author": "张蕴",
        "paragraphs": [
            "石苔滑汰屋连斜，第二泉边古佛家。",
            "一壑松风听不了，却留僧坐自煎茶。"
        ],
        "title": "惠山",
        "id": "7fdba9b5-1b84-4484-a511-fa0f9210a22f"
    },
    {
        "author": "张蕴",
        "paragraphs": [
            "绿树菲菲紫白香，犹堪缠黍吊沉湘。",
            "江南四月无风讯，青草前头蝶思狂。"
        ],
        "title": "楝花",
        "id": "310e95a1-5af7-4d43-9997-aa7dc11597ec"
    },
    {
        "author": "张蕴",
        "paragraphs": [
            "殿阴壁老怀仁笔，头角峥嵘春起蛰。",
            "有时麾斥惠山云，行雨归来半身湿。"
        ],
        "title": "毗陵天庆观龙",
        "id": "1df359ab-3ba6-4e17-b2a5-b3552d1ad3df"
    },
    {
        "author": "张蕴",
        "paragraphs": [
            "累土编茅古制庳，官田种秫得沽私。",
            "自言身健无徭役，犹胜平生江北时。"
        ],
        "title": "丹阳道中流寓人",
        "id": "88363c45-a695-4ff3-aef2-8a52479455d2"
    },
    {
        "author": "张蕴",
        "paragraphs": [
            "荒荒永岸水如沟，翁仲无言立上头。",
            "日日餫舟衔尾去，东南民力尚支不。"
        ],
        "title": "京口运河上",
        "id": "3ba7f13e-3930-4856-b1ba-1b182eae83ef"
    },
    {
        "author": "张蕴",
        "paragraphs": [
            "假日此登临，凄凉北望心。",
            "戍烽孤障杳，塔影一江深。",
            "黠虏投鞭想，将军誓檝吟。",
            "所嗟人事异，天险古犹今。"
        ],
        "title": "多景楼",
        "id": "20d7189a-f7be-484a-a259-2a9fbe539a61"
    },
    {
        "author": "张蕴",
        "paragraphs": [
            "江身台殿切空云，夜月鱼龙影不分。",
            "八十老僧相引说，潮痕不上郭公坟。"
        ],
        "title": "金山",
        "id": "c344efbe-9e83-415a-b5b6-bd5eecb62858"
    },
    {
        "author": "张蕴",
        "paragraphs": [
            "如此江涛更有人，佛狸竟死不能兵。",
            "幅巾短櫂鸥前梦，未省当时有此城。"
        ],
        "title": "瓜洲",
        "id": "c53e35d1-821f-4258-93ec-3d02510352ee"
    },
    {
        "author": "张蕴",
        "paragraphs": [
            "牛斗星边禹贡州，东南屏蔽大江流。",
            "向来明月珠帘梦，不信秋风夜柝愁。"
        ],
        "title": "维扬即事  其一",
        "id": "2c973375-ec3e-426b-9149-59dc98a87e6e"
    },
    {
        "author": "张蕴",
        "paragraphs": [
            "皂角林前野地宽，新塘路口草泥干。",
            "天乎如此功名事，成败观人自昔难。"
        ],
        "title": "维扬即事  其二",
        "id": "ad1ee2de-1137-4301-aa88-1d304d879592"
    },
    {
        "author": "张蕴",
        "paragraphs": [
            "茅屋芦门半市坊，居民无事亦军装。",
            "愁来莫上城头望，西北浮云接太阳。"
        ],
        "title": "维扬即事  其三",
        "id": "a2f7af1c-98cf-4938-b64d-e042845ec064"
    },
    {
        "author": "张蕴",
        "paragraphs": [
            "月明城上响边笳，一枕三更梦到家。",
            "不耐楚氛真僻性，赋诗酌酒与琼花。"
        ],
        "title": "维扬即事  其四",
        "id": "582e3a77-8cb5-483d-8af0-ef7889ce8004"
    },
    {
        "author": "张蕴",
        "paragraphs": [
            "土雾如蒸暴暑天，烛龙偏驻柳边船。",
            "三清观里风廊午，满意题诗借榻眠。"
        ],
        "title": "维扬即事  其五",
        "id": "0a434061-eb88-4af1-a428-04d026cf2c94"
    },
    {
        "author": "张蕴",
        "paragraphs": [
            "隔江山色画图中，故址荒来与庙通。",
            "画地雄吞淮海水，占星高直斗牛宫。",
            "试评蜀味长泉变，欲唱欧词古柳空。",
            "往事茫茫增感慨，聊凭戍卒指西东。"
        ],
        "title": "平山堂吊古",
        "id": "a9ee001c-3335-4ea9-b6fc-9be710442be9"
    },
    {
        "author": "张蕴",
        "paragraphs": [
            "琼花应自笑南翁，白发栖栖逐断蓬。",
            "兵后百年城郭是，尘间多事古今同。",
            "孤烟远堠如常夜，五月穷边尚冷风。",
            "可待莼鲈归兴尽，长吟且复付杯中。"
        ],
        "title": "平山和韵鹤田",
        "id": "786c3612-cdb4-46b8-a191-b22db9f718ce"
    },
    {
        "author": "张蕴",
        "paragraphs": [
            "秧马泥深茧犊闲，烛龙顾影桔槔间。",
            "寻常六月江南雨，不比君王帑藏悭。"
        ],
        "title": "道中观戽水戏书",
        "id": "a43a1c16-f415-492b-a9ff-7c4c9cc30506"
    },
    {
        "author": "张蕴",
        "paragraphs": [
            "道人锁蛟天柱半，客来纵蛟作奇观。",
            "飞风动地輷晴雷，雄拏怒攫石欲开。",
            "明珠万斛撒成雨，忽趁流云入银浦。",
            "仙田种玉耕春烟，润流九里无凶年。",
            "问蛟蜚去何时还，道人仰笑意自闲。",
            "月中携手听潺湲。"
        ],
        "title": "翠蛟亭",
        "id": "b2763ce8-ca4a-4ff7-9a86-a874d298f555"
    },
    {
        "author": "张蕴",
        "paragraphs": [
            "剡剡星虹白日寒，山香一曲落云端。",
            "乘虬道士排空去，怒雨声摇碧玉峦。"
        ],
        "title": "翠蛟亭呈孙元素炼师",
        "id": "b3d734a6-a168-4e93-9527-8ffee22d2088"
    },
    {
        "author": "周坦",
        "paragraphs": [
            "人烟断处逢仙迹，草木深时听鸟悲。",
            "记取画工描一幅，出山长若在山时。"
        ],
        "title": "施巖",
        "id": "5c88c840-e8c7-4528-bd31-8735082da310"
    },
    {
        "author": "孙嚞",
        "paragraphs": [
            "与客穷幽胜，同登白水山。",
            "银涛翻月落，苍壁倚天寒。",
            "采药穿云坞，围棋坐石坛。",
            "因忘归路晚，纫佩得秋兰。"
        ],
        "title": "游丹山",
        "id": "f7650cda-8a1f-40b0-8c53-8a06db35e9de"
    },
    {
        "author": "孙嚞",
        "paragraphs": [
            "将军恒爱客，载酒喜行游。",
            "山殿晴云浴，天香静磬浮。",
            "嘉莲艳宝水，甘露降灵楸。",
            "征古一为瑞，清修思更幽。"
        ],
        "title": "酬汪将军携游白云寺",
        "id": "dd0802f7-dc66-4f53-8e43-530be529dc16"
    },
    {
        "author": "卢方春",
        "paragraphs": [
            "危岭恶有名，窄岭险无数。",
            "石鼻卷我车，石牙隠我步。",
            "空冈虫九头，黑身眼四顾。",
            "掷之声愈厉，飞前使人怖。",
            "想当开辟时，已是樵猎路。",
            "茅臭不成山，瀑断不成布。",
            "丫巖升恶猿，蹄涔立饥鹭。",
            "芦花大如钱，况乃时寒沍。",
            "遐征误假道，抚景自作恕。",
            "林壑非出伦，笔砚不入务。",
            "脚怠宿未投，天低日俄暮。"
        ],
        "title": "窄岭",
        "id": "3deb7071-17b3-42a8-bd59-75ce04b37347"
    },
    {
        "author": "卢方春",
        "paragraphs": [
            "雨凉陟驼巘，转历九十折。",
            "短竹亦自阴，小家亦自洁。",
            "寻草补断蹊，行人以旱说。",
            "农哭眼睛落，天懒霹雳歇。",
            "斯民谓天懒，对此予心热。",
            "凭高览清旷，一峰一气结。",
            "峰下桔槔人，踏水脚如血。",
            "短短赤赤秧，专供毒蝗舌。",
            "太息重凝眸，青青天骨出。"
        ],
        "title": "陟驼巘",
        "id": "8eddbebd-7530-4bcf-b9a1-62eabb49b32a"
    },
    {
        "author": "卢方春",
        "paragraphs": [
            "莲塘有清气，永夜南窗开。",
            "引滴不待瓢，折筩为酒杯。",
            "饮罢坐闲石，林杪风徐来。",
            "仰天忽大笑，微吟行绿苔。"
        ],
        "title": "莲塘",
        "id": "86bffdd1-c1b7-4394-85fb-686c0553eae3"
    },
    {
        "author": "卢方春",
        "paragraphs": [
            "栈阁传铃夜已深，下方方沸管絃音。",
            "霜飞初气侵清坐，月耿斜晖促苦吟。",
            "蓍草只知浮世事，灯花难说隠人心。",
            "依然流水高山意，我欲从之学鼓琴。"
        ],
        "title": "寄赵东阁",
        "id": "96599309-daf8-4133-9a67-e109925b5927"
    },
    {
        "author": "卢方春",
        "paragraphs": [
            "喈喈风雨余，出昼意何如。",
            "镜里无慙色，囊中有谏书。",
            "寒崖立松柏，清庙失璠璵。",
            "海内看霜月，光明只似初。"
        ],
        "title": "送陆侍御归越",
        "id": "13e5d366-c6e8-40dd-88c6-867d0706a89e"
    },
    {
        "author": "卢方春",
        "paragraphs": [
            "新诗夺我目瞳光，哦出松根琥珀香。",
            "李白未题芸草署，郄诜重入桂花乡。",
            "远天閴寂无雷电，南地清凉有雪霜。",
            "欲到琴□先谒府，满城清嶂照斜阳。"
        ],
        "title": "赵几道处见赵端行所作",
        "id": "836bea9b-1aa8-4d5a-ae96-afcbf61d017b"
    },
    {
        "author": "卢方春",
        "paragraphs": [
            "贪山上水楼，一望一层秋。",
            "幽抱发朗咏，惊飞双白鸥。",
            "斯文今寂寞，诸老旧风流。",
            "渔者亦乐此，扣舷清夜游。"
        ],
        "title": "水云园池",
        "id": "ffa41fe4-62d2-455a-977b-1efe03d94e52"
    },
    {
        "author": "岑全",
        "paragraphs": [
            "荒村车马惊鸾鹤，散骑茅堂见杜兰。",
            "冰玉自甘山水味，慢劳甲第赐长安。"
        ],
        "title": "贺墅",
        "id": "3eced271-4100-402b-be44-e0f8e8b5bcae"
    },
    {
        "author": "缪烈",
        "paragraphs": [
            "幽巖萧飒商飚起，一天灏气凉如水。",
            "金井梧飞兰谷芳，长江浪冷莼鱼美。",
            "雁字半侧银钩欹，云光净扫光陆离。",
            "桂花巖下香满枝，随意催送到书帷。",
            "碧潭烟歛琉璃滑，素娥乘鸾下天阙。",
            "清晖深射水晶宫，虚明澄澈蛟龙窟。",
            "上下天光一镜浮，冰轮碾破一天秋。",
            "今来古往事悠悠，月自升沈水自流。"
        ],
        "tags": [
            "长江"
        ],
        "title": "狮子巖",
        "id": "2ec162ff-87f1-49dc-af6b-a9344ce8f3e4"
    },
    {
        "author": "郑玠",
        "paragraphs": [
            "重过梅庵不记春，花残树老绿阴成。",
            "开元宰相肠应断，楚国骚人魄尚清。",
            "古屋参差疏影动，水池深浅宿枝横。",
            "主人祗在云深处，弄月吟风取次行。"
        ],
        "title": "过城南梅庵追忆湖守宋使君叔晦",
        "id": "94fe75fe-b284-4b35-baba-9ff06754f6ea"
    },
    {
        "author": "冯梦得",
        "paragraphs": [
            "侬是剑南人，惯识故乡好。",
            "绿叶接红花，辉映绥安道。"
        ],
        "title": "忆乡歌四首  其一",
        "id": "d492e2e6-d800-4526-bb9c-ddb73d624c67"
    },
    {
        "author": "冯梦得",
        "paragraphs": [
            "炎夏天颇热，侬门对溪住。",
            "摇荡采莲舟，深处疑风露。"
        ],
        "title": "忆乡歌四首  其二",
        "id": "f0c37c53-911d-45c4-b9b1-2f51eca4efd3"
    },
    {
        "author": "冯梦得",
        "paragraphs": [
            "塞上秋始肃，野草叶叶黄。",
            "侬家有菊花，灼灼不忧霜。"
        ],
        "title": "忆乡歌四首  其三",
        "id": "7c4d11d0-21cc-49f3-a53c-abb80dc59338"
    },
    {
        "author": "冯梦得",
        "paragraphs": [
            "塞北寒气逼，对火拥氍毹。",
            "犹忆侬家里，蓬头两夹襦。"
        ],
        "title": "忆乡歌四首  其四",
        "id": "2916f199-85de-42f4-98eb-6f4aad22ebdc"
    },
    {
        "author": "倪垕",
        "paragraphs": [
            "凤皇凤皇几千载，凤皇已去台空在。",
            "应多燕雀语画梁，瞥见蛟龙起沧海。",
            "二十年前曾来游，野田白鹭涵清秋。",
            "今夕何夕领宾客，饭盂有饭思貔貅。",
            "六朝故国金陵道，柳外闲愁仗谁扫。",
            "掀髯一笑问西风，未必江山知我老。"
        ],
        "title": "凤皇台",
        "id": "7d70547c-2955-470e-b4f4-b1e6304e8f2f"
    },
    {
        "author": "戴良齐",
        "paragraphs": [
            "玄云太山阿，倏忽起天际。",
            "悠哉复何心，适与飘风会。",
            "云间翔虬螭，蜿蟺炫五彩。",
            "万生方颙颙，岂但千里内。",
            "吾乡作者几，俯仰既千载。",
            "愿言慰斯人，名实施四海。"
        ],
        "title": "寄立斋二首  其一",
        "id": "e591ec33-d6d3-4b6f-8bb5-d721bb6d9912"
    },
    {
        "author": "戴良齐",
        "paragraphs": [
            "蜚鸿时以南，蜚鸿时以北。",
            "翻翻堂上燕，来往逝安适。",
            "秋声来九天，星汉浩无极。",
            "巖巖北有斗，可望不可即。",
            "极望劳我心，梦想三太息。",
            "下有纵壑鳞，上有飞云翼。"
        ],
        "title": "寄立斋二首  其二",
        "id": "f748fe8e-6326-4901-ac6b-012a36922dca"
    },
    {
        "author": "戴良齐",
        "paragraphs": [
            "中夜不能旦，浩荡思无期。",
            "茫茫宇宙间，俯仰伊何时。",
            "起坐凭前栏，粲粲天南垂。",
            "寒芒烛辰尾，岁德何所司。",
            "耿耿独无寐，坐观枢轮移。",
            "更筹忽五唱，空中闻子规。"
        ],
        "title": "夜坐观星",
        "id": "98835a27-9232-492c-83e9-8707ac152c25"
    },
    {
        "author": "罗壵",
        "paragraphs": [
            "汗牛试卷浩无涯，刬尽雷同别一家。",
            "冰鉴不容心潦草，风簷宁复眼昏花。",
            "嘉文似织鲛人组，健笔如轮虎士挝。",
            "收拾真才报天子，此行端不负皇华。"
        ],
        "title": "批赵氏卷",
        "id": "f225de5c-2b33-4016-ab3b-ebfb29999c13"
    },
    {
        "author": "戴埴",
        "paragraphs": [
            "矫矫雪霜心，孤贞受命独。",
            "留滞染缁尘，垢面不靧沐。",
            "背城借一战，填堑输前渎。",
            "葵心向朝阳，晞光不能燠。",
            "徒嚣终无赢，驱驰惟仆仆。",
            "岂无丰水滋，永嗟非佳谷。",
            "呼尔授刍秣，羁绁系驹犊。",
            "堪羨我良朋，林桂賸芳馥。",
            "博览绎故书，胸中三万轴。",
            "悠然西河上，日与英俊逐。",
            "振铎扬儒风，函丈纷冠服。",
            "师友递响答，循诱教匪扑。",
            "精进日千里，目骇地脉缩。",
            "顾我阙党徒，无成坐欲速。",
            "披襟莫奋飞，随羣被私淑。",
            "枵然藜苋肠，殊未饱公餗。",
            "弹铗何时归，涎沫流肌肉。",
            "遥想烹太牢，殷勤羹采菽。",
            "更当春暮时，浴沂衿佩肃。",
            "心赏弄篇章，绝唱清风穆。",
            "流水谐朱弦，押强破万竹。",
            "孝先谩耐嘲，横榻便空腹。",
            "安识物外游，幽赏机缘熟。",
            "矧复有良俦，坚久渝晚菊。",
            "依然苍筤丛，檀栾旁淇澳。",
            "一缄荷起予，明珠得盈掬。",
            "大雅久不作，疏越鼓凡目。",
            "迎风挹囘澜，浄洗尘翳曲。",
            "披阅不停手，岂复惮谆复。",
            "自笑诗思悭，企山才抵麓。",
            "正望使南印，象马来天竺。",
            "竞病安能赓，振纸空瑟簌。",
            "绝影天边鸿，坐困家池鹜。",
            "搜索纵成篇，无异虫蠹木。",
            "所幸情不违，合并在旦夙。",
            "愿言戒逝粮，出昼勿三宿。"
        ],
        "title": "和王教暮春出游",
        "id": "12d6fb2a-bdd6-4961-bcd9-06f42122deb1"
    },
    {
        "author": "戴埴",
        "paragraphs": [
            "旧来闻说京师乐，香街十里春风箔。",
            "朝踏金梯入凤楼，暮下琼钩延翠幄。",
            "蛾绿梅花装，淑质兰蕙芳。",
            "笙歌枣下曲，琵琶陌上桑。",
            "宿酲未解鶑催晓，玉珂策马长安道。",
            "解珮遗簪日日欢，不觉红颜醉中老。",
            "我谓京国皆繁华，何时飞走登云车。",
            "谁知著足缁尘底，八年飘泊空咨嗟。",
            "萧萧竹窗风暗度，耿耿兰缸灯自语。",
            "孤坐逢掖凝清霜，独卧重衾踏寒雨。",
            "云雨阳台梦不成，况欲绮席罗倾城。",
            "丈人屋上乌啼夜，干鹊巢中鸠唤晴。",
            "啼夜夜未央，娟娟素月明。",
            "唤晴晴未霁，寂寂青春深。",
            "鸠唤乌啼终有侣，犹胜月兔孀居千万春。"
        ],
        "title": "辇下曲",
        "id": "a76655a7-688f-4cb8-83dd-9260afb30fe1"
    },
    {
        "author": "戴埴",
        "paragraphs": [
            "玄黓执徐岁，月律终无射。",
            "京师连雨雹，小者如弹，大者如拳。",
            "林柯叶乱下，乌鸢折飞翮。",
            "屋瓦砉划遭击扑，居人颠沛，行道错愕。",
            "初疑巨飓掀卷冯夷宫，渊珍散堕光闪烁。",
            "复疑清霄万里驱长蛟，泣泪盈盈骤飘薄。",
            "棱层水精碎，喷噀珠琲滑。",
            "有识觑天巧，一何景象恶。",
            "尝闻圣人在上冬夏无愆伏，亭毒二气不相剥。",
            "破块封条已无异，祉羽无劳验风角。",
            "今天子握极衡，运斗枢，景化豫顺，羣慝萧灼。",
            "精祲胡未孚，冰雨堕霄幕。",
            "其欲霈广泽，胡不为甘霖，沾丐枯焦重甲拆。",
            "其欲膏土脉，胡不为晞薤，厌浥瀼瀼普渐洽。",
            "其欲表诛伐，胡不为皑𩅀，驷见而霣，草木黄落。",
            "其欲弭蛰虫、滋生植，胡不为嘉平之三白，驱蝗入地千百尺。",
            "或云水气专一不解散，胡不为长河玉岸之寒冰，可纳凌室助颁刷。",
            "或云阴气胁阳不相入，胡不为氤氲五色之卿霭，叶应丰穰昭帝德。",
            "此雹舒不如雨露，惨不如霜雪，结不如冰澌之严沍，散不如云雾之葱鬰。",
            "天非欲示惩，讵用作戏剧。",
            "汉儒说证应，纷纷太不一。",
            "或贤邪易位，或赋敛苛刻，或妻妾失伦，或大臣擅法。",
            "玄道幽且渺，牵附多穿凿。",
            "仲尼百世师，麟经戒侵逼。",
            "此变凡在书，公室寖衰削。",
            "自下凌上曰僭，以柔变刚曰剥。",
            "沸汤湛冷泉，凝寒胜燠热。",
            "温雨受阴氛，凌沍自然结。",
            "时当秋气杪，是理尤彰灼。",
            "风起庚，庚作令。",
            "日行西，西主杀。",
            "数至九变，金乃从革。",
            "大则为兵小刑罚，内外靡不以时决。",
            "天地方会藏，沴候生京洛。",
            "得非少皡执矩未洁齐，得非蓐收为正有颠错，得非箕伯吞声不扫除，青女护奸不除灭。",
            "穹旻赫然奋严威，重阴胶固纷零落。",
            "我愿圣王覩此揽干纲，用夬决，登俊良，屏邪慝。",
            "阴尘静扫单于庭，阳和徧龡邹子律。",
            "大明威威照九州，寒燠时序百谷熟。",
            "天若雨珠真可噱，请以缀衮冕之十二旒，龙旗和鸾之缨络。"
        ],
        "title": "雹",
        "id": "d334cd19-4775-428f-91fd-74dca78b8509"
    },
    {
        "author": "戴埴",
        "paragraphs": [
            "绍定壬辰闰九月，己酉之夜彗星出。",
            "清台奏御，正衙避席。",
            "太官减膳羞，瞽宗彻音乐。",
            "鸡竿肆眚出囚系，龙扆责躬求谠直。",
            "精诚彻九垓，德音走重译。",
            "圜桥冠带虀盐生，筦窥熿熿对以臆。",
            "臣闻泰素朕形，玄黄辨色。",
            "左旋右转，一阖一辟。",
            "来伸往屈四时行，除旧布新寒暑易。",
            "恢恢天网疎，统理废厥职。",
            "东方岁星木主仁，不扫暴刻尚搥剥。",
            "南方荧惑火主礼，不扫骄蹇习凌弱。",
            "西方太白金主义，不扫寇盗生乱略。",
            "北方辰星水主智，不扫蒙蔽长谗慝。",
            "中央填星土主信，不扫诈欺滋奸猾。",
            "皇穹遴选纲纪星，出持彗帚扫环域。",
            "日华机上有九彗，乍上乍下空如笔。",
            "归邪向上有两彗，出也不行见则灭。",
            "天狗短彗在尾傍，火光炎炎空烜赫。",
            "天搀类彗云如斗，蚩尤类彗箕后曲。",
            "六贼如彗在西方，咸汉带彗居正北。",
            "驱策举莫前，彗乃排胶轕。",
            "不指房心明堂位，不临箕尾后妃宅。",
            "不抵参昴咏衾裯，不向牛女逐淫佚。",
            "不访狱廪至娄胃，不询盖营到危室。",
            "不求社庙上井鬼，不好文章游奎壁。",
            "不穷天根越亢氐，不咨弋猎来柳毕。",
            "不从玄枵问虚耗，不由张素丐觞客。",
            "不自觜觿访葆旅，不入柳仓觅厨食。",
            "不呼七星问急事，不召南斗共斟酌。",
            "天王帝廷为大角，两旁三星如鼎足。",
            "斗柄所指，以建时节，曰摄提格。",
            "洒扫庭内万化基，芜秽不治孰观法。",
            "轸驱风车为宰辅，负衡失平在修饰。",
            "翼鼓羽翮主变夷，飞翰不劲必振刷。",
            "秃帚一加，内清外肃。",
            "四海九州，罔不臣妾。",
            "帝座中居斡枢机，万年千载不停息。"
        ],
        "title": "彗星",
        "id": "12e1c5bc-825a-4adf-8667-38ceb3b08480"
    },
    {
        "author": "戴埴",
        "paragraphs": [
            "遗风洙泗滨，汲古酌牺罇。",
            "鱼跃池藻翻，鶑呼庭树喧。",
            "乐山不乐水，居城犹居村。",
            "一朝黄钟鸣，九畹滋兰根。"
        ],
        "title": "和陈府教授见赠",
        "id": "f83acaa1-9b3a-4883-8bbb-69b9edcbb303"
    },
    {
        "author": "朱南杰",
        "paragraphs": [
            "凭虚蝃蝀逼人寒，中有危亭百尺宽。",
            "天接水腰呈绝景，风回帆脚涨狂澜。",
            "半篙落日吟将就，一抹晴烟画亦难。",
            "不是酒杯今日窄，直须邀月上栏干。"
        ],
        "title": "垂虹亭",
        "id": "c9dceed0-8a8b-4726-b576-d0940ba1b1d7"
    },
    {
        "author": "朱南杰",
        "paragraphs": [
            "踪迹平生马少游，功名外物等虚舟。",
            "不多饮酒常成醉，自在吟诗祇遣愁。",
            "已幸一帆离锡邑，更宽两日到杭州。",
            "晓来忽见盘门塔，疑是西湖大佛头。"
        ],
        "tags": [
            "西湖"
        ],
        "title": "舟行过平江",
        "id": "a68dd600-956d-4746-b5a4-4c759a9fd849"
    },
    {
        "author": "朱南杰",
        "paragraphs": [
            "枫桥酒味胜官坊，随分红裙取次粧。",
            "月照乍圆新气象，僧闲不减旧风光。",
            "一桥地势横分水，两岸人家竞采桑。",
            "惟有塔铃太多管，笑人来往自玎珰。"
        ],
        "title": "枫桥湾酒家有枫桥千古压波光之句用韵以纪所见",
        "id": "13220adf-2527-4b35-b080-5459e0e62529"
    },
    {
        "author": "朱南杰",
        "paragraphs": [
            "舟出嘉禾五里城，僧楼山塔互峥嵘。",
            "酒旗密比随风舞，渔网横拖漾日晴。",
            "画舫贵人帆去稳，单衣游女著来轻。",
            "山歌已接长河堰，到得临平月又明。"
        ],
        "title": "出嘉兴",
        "id": "c1149819-75f2-4def-85f4-e0d0d6948af1"
    },
    {
        "author": "朱南杰",
        "paragraphs": [
            "帆指长河风力微，渔舟个个有鱼归。",
            "一声水际笛三弄，几处梅边竹四围。",
            "桑伐远扬蚕事熟，花消浓艳柳绵飞。",
            "西湖只在钱塘外，又见孤山梅子肥。"
        ],
        "tags": [
            "西湖"
        ],
        "title": "过长河堰",
        "id": "574ad98f-78d4-41bc-aea5-1a6d5e7c5580"
    },
    {
        "author": "朱南杰",
        "paragraphs": [
            "谁立西湖造化功，峰分南北境相通。",
            "四时风物絃歌里，两岸人家图画中。",
            "堤柳送迎忘尔汝，棹声来往自西东。",
            "风波便作恩波看，此乐君王与众同。"
        ],
        "tags": [
            "西湖"
        ],
        "title": "同刘朋山游湖边作",
        "id": "11ab1539-a45a-4ecd-be87-27410ca8e658"
    },
    {
        "author": "朱南杰",
        "paragraphs": [
            "四月湖边冷若秋，先贤堂下系扁舟。",
            "山头积翠来新意，波面飘红忆旧游。",
            "无柰杨花欺倦客，已多荷叶护轻鸥。",
            "堤边谁道春归了，犹有一声黄栗留。"
        ],
        "title": "同陈明叔游湖作",
        "id": "fd0a0405-d6c7-47fb-bfff-6fd4546e59bd"
    },
    {
        "author": "朱南杰",
        "paragraphs": [
            "春回笔底露潜机，为怯高吟且遯肥。",
            "又见牛鞭春到日，羞披鹑结旧来衣。",
            "雪随著处分单厚，梅不关人自密稀。",
            "归计商量今始定，乐哉心事看云飞。"
        ],
        "title": "和吴𡼣巖韵",
        "id": "8d2f5afd-3c81-4d8d-b4d4-6e89874ee523"
    },
    {
        "author": "朱南杰",
        "paragraphs": [
            "朝来惭愧又逢春，总把官身换客身。",
            "堤柳未归新气象，窗梅犹带旧精神。",
            "村居牢落谁沽我，吏醉清闲却笑人。",
            "打叠故书排日去，一樽随意踏芳尘。"
        ],
        "title": "春日呈𡼣巖",
        "id": "172aaf46-a224-4da8-8bd4-197aebe53e7b"
    },
    {
        "author": "朱南杰",
        "paragraphs": [
            "南园不与昔时同，绵亘规模十里通。",
            "万石倚山如踞虎，一亭跨水似垂虹。",
            "虚堂旧占梅边月，曲径新添竹外风。",
            "诗料满前吟不尽，主人樽酒未应空。"
        ],
        "title": "张玉轩南园",
        "id": "475cfd84-e4d8-42fb-8a1a-7e2147043062"
    },
    {
        "author": "朱南杰",
        "paragraphs": [
            "崧高维岳诵生申，整顿干坤属旧臣。",
            "天下安危关出处，性中存养自真纯。",
            "便归紫橐酬公论，已草黄麻授正人。",
            "天为皇家锡难老，愿将霖雨福斯民。"
        ],
        "title": "寿实斋侍郎王先生",
        "id": "dd10ebff-774d-45e4-bf3c-aaea7d5b8019"
    },
    {
        "author": "朱南杰",
        "paragraphs": [
            "叶已鸣秋夜渐长，年年织女会牛郎。",
            "龙梭暂歇七襄驾，云袖轻飘百和香。",
            "输我晚凉和月饮，任渠明发渡河忙。",
            "要知工巧元无用，乐得身闲拙不妨。"
        ],
        "title": "七夕呈坐间诸友时留平江宿和靖书院次日",
        "id": "7117c9f1-e331-4f6a-a54c-480d52d53ef3"
    },
    {
        "author": "朱南杰",
        "paragraphs": [
            "秋容满目带微寒，帆稳兰舟驾碧澜。",
            "照我湖光天共色，袭人花气露初干。",
            "笑谈红袖日中舞，惊动苍龙水底蟠。",
            "最是一清无著处，却惭狼籍草杯盘。"
        ],
        "title": "和吴梅庵同登白龙对月韵",
        "id": "fa9e3aa4-d10e-4435-9009-74ef9b4e420c"
    },
    {
        "author": "朱南杰",
        "paragraphs": [
            "事业文章属当家，刃游余地宰金沙。",
            "挽回凶岁作丰稔，安集流民绝叹嗟。",
            "两载秋霜威盗贼，一犂春雨沃桑麻。",
            "宽民实意言难尽，胜种河阳满县花。"
        ],
        "title": "饯徐衍道知县",
        "id": "a2ce39ce-271b-49ac-b5a2-8182400ae562"
    },
    {
        "author": "朱南杰",
        "paragraphs": [
            "秦溪邑大号难治，后乐三年以德为。",
            "海阔有楼还旧观，堂深无日不新诗。",
            "虚舟祇载来时物，实惠常教去后思。",
            "相业真传公不忝，苍生况是望霖时。"
        ],
        "title": "饯海盐史后乐",
        "id": "a2663f0f-4408-4fe7-8519-d7cf2f3eeea7"
    },
    {
        "author": "朱南杰",
        "paragraphs": [
            "戎装元不碍儒冠，盗贼潜窥胆自寒。",
            "金鼓声闻三里外，旌旗影庇四民安。",
            "肯从叶力多君子，愧不同盟是酒官。",
            "龢气酿成年可卜，晓来喜见雪漫漫。"
        ],
        "title": "朱知镇戎服警盗不惮雪夜酒库在镇外不得与戏呈",
        "id": "75a31fe8-72e6-4767-ad00-36fddda71f52"
    },
    {
        "author": "朱南杰",
        "paragraphs": [
            "失脚糟丘又一春，岁除牢落颇关情。",
            "谁家不换桃符句，比屋相闻竹爆声。",
            "旧友未知能铸冶，新年宜入孰陶成。",
            "来朝无甚人交往，乐得齁齁睡到明。"
        ],
        "title": "除夜怀刘朋山为坑司干官",
        "id": "051c7990-00bf-476d-8aed-75b2d11f0f94"
    },
    {
        "author": "朱南杰",
        "paragraphs": [
            "挑灯看彻后村诗，忽尔憧憧百所思。",
            "不待人言已知错，要知分定盍如斯。",
            "但求甘旨安无事，浪说荣华自有时。",
            "倒指新篘当已熟，且煨闽芋一中之。"
        ],
        "title": "夜坐书怀",
        "id": "a2957b46-405b-4a0b-9334-7f18a9ee98f3"
    },
    {
        "author": "朱南杰",
        "paragraphs": [
            "晓发嘉兴府，人家门未开。",
            "闸关船侧过，水涨堰平推。",
            "浓绿暗官柳，肥红绽野梅。",
            "城中箫鼓发，知是使君回。"
        ],
        "title": "晓发嘉兴府",
        "id": "d1cc69c9-c2b3-46f6-b0fd-5323920e2f2e"
    },
    {
        "author": "朱南杰",
        "paragraphs": [
            "寺满吴江县，钟声两岸分。",
            "买鱼嫌少室，沽酒欠文君。",
            "平地桥边浪，无心岭外云。",
            "篙人添德色，为策过湖勋。"
        ],
        "title": "舟过吴江县",
        "id": "61f2c7a9-20ce-4d90-8579-04195701a41c"
    },
    {
        "author": "朱南杰",
        "paragraphs": [
            "堰未抵长河，先从古县过。",
            "诗舟寻旧岸，酒市鬻新歌。",
            "傍水人家密，依山僧寺多。",
            "夷犹观未足，无柰月明何。"
        ],
        "title": "泊崇德",
        "id": "fe9d480f-6cbe-4fef-b91d-b25c33db269f"
    },
    {
        "author": "朱南杰",
        "paragraphs": [
            "间关入帝乡，飞雪断覊肠。",
            "天地皆明白，山川忽老苍。",
            "柳眉遮旧影，梅额上新粧。",
            "客里急先务，湖边问短航。"
        ],
        "title": "东新桥值雪",
        "id": "1de2884c-d8e5-4f0c-9d39-ca857dc523e8"
    },
    {
        "author": "朱南杰",
        "paragraphs": [
            "岁事客里过，今年祇去年。",
            "甘贫常寂寂，知己孰拳拳。",
            "花艳卑崇帐，江流羨祖鞭。",
            "家山芳意动，野骑盍言还。"
        ],
        "title": "甲辰入京春深犹雪和吴𡼣巖二首  其一",
        "id": "a8f49667-d928-4cb4-af17-0cae53000d59"
    },
    {
        "author": "朱南杰",
        "paragraphs": [
            "掀髯论时事，莫问是邪非。",
            "绿句池边得，青阳柳外归。",
            "夜深嫌薄酒，春浅怯单衣。",
            "门巷雪撩乱，低头且掩扉。"
        ],
        "title": "甲辰入京春深犹雪和吴𡼣巖二首  其二",
        "id": "070cba9f-eeab-4fd6-8be1-9f5ebbe75a22"
    },
    {
        "author": "朱南杰",
        "paragraphs": [
            "彼此有人心，人心即讼庭。",
            "初无深利害，倒自费调亭。",
            "私意生荆棘，公家有典刑。",
            "落便宜是益，座右可刊铭。"
        ],
        "title": "富民犯米四十字以喻之",
        "id": "a79a456d-49b6-4ef4-95e4-90ab8c849b1b"
    },
    {
        "author": "朱南杰",
        "paragraphs": [
            "费尽年年造化功，精神全在雪霜中。",
            "一枝映带窗前月，消得逋仙作主翁。"
        ],
        "title": "孤山观梅",
        "id": "6062f214-8aca-43ca-9d85-5f2096a5f533"
    },
    {
        "author": "朱南杰",
        "paragraphs": [
            "旱岁走江湖，那堪又岁除。",
            "隠梅非活计，行李盍宁居。",
            "自有珠玑集，不携朝贵书。",
            "酬君无好语，索笑谩踌躇。"
        ],
        "title": "陈梅隠求诗",
        "id": "4f9f26f8-9760-419d-841b-4d7284b1d903"
    },
    {
        "author": "朱南杰",
        "paragraphs": [
            "何物耐交情，林翁竹借名。",
            "霜严不改操，风劲镇长清。",
            "袖里森珠玉，胸中富甲兵。",
            "江湖莫相笑，已播逸民声。"
        ],
        "title": "林竹翁求跋",
        "id": "4f4050db-10bd-4821-a803-61b737fb18c6"
    },
    {
        "author": "朱南杰",
        "paragraphs": [
            "人说宦途好，元来是险途。",
            "不亲真利害，难话细工夫。",
            "下考初书一，中心有愧无。",
            "官卑何展布，三载且糊涂。"
        ],
        "title": "书考",
        "id": "bcaca38f-1741-4497-8662-3ea22d011f2c"
    },
    {
        "author": "朱南杰",
        "paragraphs": [
            "拙自愚中来，逸与怠相比。",
            "限界固分明，差忒亦容易。",
            "人心自有机，天下本无事。",
            "更参大学章，终始一诚意。"
        ],
        "title": "刘直孺示拙逸诗编且命著语",
        "id": "6095ad75-e42c-490e-a68c-71f2301536eb"
    },
    {
        "author": "朱南杰",
        "paragraphs": [
            "风雷昨夜揭窗纱，未信楼巖不忆家。",
            "和靖山头春到了，莫因寻鹤负梅花。"
        ],
        "title": "尹楼巖久留华亭",
        "id": "8a737f13-2a73-4471-a6e5-c8fb0bda2c63"
    },
    {
        "author": "朱南杰",
        "paragraphs": [
            "挈来司市正花时，补陋支倾费品题。",
            "顾影自惭身是客，片帆又逐晓风西。"
        ],
        "title": "摄事华亭归舟口占",
        "id": "b45db635-0c9a-40cf-a20f-4db45c166abf"
    },
    {
        "author": "朱南杰",
        "paragraphs": [
            "笋舆取道自吴干，东作村村喜一般。",
            "已拜劝农田畯赐，旧租何似放令宽。"
        ],
        "title": "延陵道中即事三绝  其一",
        "id": "c1310f00-c9d4-49e2-9d5c-f9d131ceac71"
    },
    {
        "author": "朱南杰",
        "paragraphs": [
            "人家密簇近溪旁，旧袂青裙竞采桑。",
            "相唤相呼相叹息，茧丝岁岁为官忙。"
        ],
        "title": "延陵道中即事三绝  其二",
        "id": "9b1095b1-9171-4c8f-bfcb-9ccb1cafd3fc"
    },
    {
        "author": "朱南杰",
        "paragraphs": [
            "小立青帘卖酒家，味虽薄薄胜空茶。",
            "今年春满疎篱外，数朶轻红出杏花。"
        ],
        "title": "延陵道中即事三绝  其三",
        "id": "2b802f80-6c6b-45df-b396-c7e63c5a01ad"
    },
    {
        "author": "朱南杰",
        "paragraphs": [
            "童寒鹤冷雪霏霏，正是先生得句时。",
            "一段孤清图不尽，梅花从此厌人诗。"
        ],
        "title": "题吴梅庵和靖索句图",
        "id": "d625b882-027b-4065-827a-ce0b249d983e"
    },
    {
        "author": "朱南杰",
        "paragraphs": [
            "客怀醉杀也醒醒，昨夜思家梦几惊。",
            "道阻且长无信息，只将喜鹊验安平。"
        ],
        "title": "入京",
        "id": "122f9864-00c8-4dd9-b11e-6bdc609357ef"
    },
    {
        "author": "朱南杰",
        "paragraphs": [
            "断当篙师到锡山，片云尼我竹林间。",
            "短篷展转浑无寐，祇听邮铃去复还。"
        ],
        "title": "横林遇雨  其一",
        "id": "2b743fe0-33dc-4bde-916e-c0e562263436"
    },
    {
        "author": "朱南杰",
        "paragraphs": [
            "雨湿桅竿风飐帆，不禁篷漏滴衣单。",
            "苍头更说无眠处，始信人生行路难。"
        ],
        "title": "横林遇雨  其二",
        "id": "ca35c66d-52ba-450f-b085-0bbe729209a8"
    },
    {
        "author": "朱南杰",
        "paragraphs": [
            "蹇馿突兀万山间，欲雨还晴雪又悭。",
            "一路梅花寻不见，多应开向小溪湾。"
        ],
        "title": "自库入镇十二里皆山径邢侯以马相招道间口占问梅",
        "id": "e438bd7d-0136-4c86-8f21-b6c31475790a"
    },
    {
        "author": "朱南杰",
        "paragraphs": [
            "锦绣囊开城角东，规模绵亘境相通。",
            "一亭旧占梅边月，两径新添竹外风。",
            "山色有无烟变态，湖光浓淡雨收功。",
            "凭栏正好催归去，横笛数声芦苇中。"
        ],
        "title": "烟雨楼",
        "id": "1ddfb562-3a11-41f5-b374-6881494516c4"
    },
    {
        "author": "蒋廷玉",
        "paragraphs": [
            "秋意如诗淡，又如湘水清。",
            "无家人易感，有笔画难成。",
            "月冷砧千杵，江空鴈一声。",
            "梦回蕉叶上，残雨几番鸣。"
        ],
        "title": "秋意",
        "id": "e03d0858-d4df-4a4f-add7-38f4e774f3ea"
    },
    {
        "author": "蒋廷玉",
        "paragraphs": [
            "碑上文难读，开山失所传。",
            "巖松秋落子，石井夜添泉。",
            "地旷常多月，厨寒不起烟。",
            "昔年曾有虎，来到寺门前。"
        ],
        "title": "浄刹",
        "id": "5ff943df-19ea-47ef-8950-eeee9d046e84"
    },
    {
        "author": "蒋廷玉",
        "paragraphs": [
            "八百青铜买，归来系黑豹。",
            "松毛倒垂膝，椶绠曲围腰。",
            "稳称轻纱帽，宜悬小药瓢。",
            "有时吟未就，频在手中摇。"
        ],
        "title": "绦",
        "id": "41602945-7e69-4c23-b77c-e18fab6c38aa"
    },
    {
        "author": "蒋廷玉",
        "paragraphs": [
            "百补未成片，何缘御得寒。",
            "拆时如网裂，纫处著针难。",
            "色样多无定，花纹鬭不完。",
            "分明类禅衲，其奈戴儒冠。"
        ],
        "title": "补衣",
        "id": "f0e138bc-9b43-4190-af25-dd1565ca678d"
    },
    {
        "author": "蒋廷玉",
        "paragraphs": [
            "经营一室面清波，不是儒衣不见过。",
            "南渡好诗都刻尽，中朝名士与交多。",
            "分甘书史窝中老，兴在江湖醉后歌。",
            "门外今年桐又长，不知堪系我船么。"
        ],
        "title": "赠陈宗之",
        "id": "3f36b132-8b54-4b1e-b112-2b5d62c833ca"
    },
    {
        "author": "蒋廷玉",
        "paragraphs": [
            "一马扬州路，桃开几树花。",
            "春光无拣择，淮地亦繁华。",
            "日惨长江水，风昏古战沙。",
            "争雄旧时事，君去莫思家。"
        ],
        "tags": [
            "长江"
        ],
        "title": "叶梦麟往惟扬",
        "id": "a1612cb3-5a2f-4958-96b4-4f436db441eb"
    },
    {
        "author": "赵崇槟",
        "paragraphs": [
            "几度开樽宴画楼，月华孤负好中秋。",
            "姮娥也厌笙歌沸，云幕重重不上钩。"
        ],
        "title": "中秋无月二绝同韵  其一",
        "id": "0f175abd-ce47-4ee9-9012-fc2619252c8c"
    },
    {
        "author": "赵崇槟",
        "paragraphs": [
            "何处人登庾亮楼，痴云特地妬中秋。",
            "试凭絃管吹将散，江静天空月满钩。"
        ],
        "title": "中秋无月二绝同韵  其二",
        "id": "b64d18ef-1f56-4dcc-afd5-8455c8a07dbd"
    },
    {
        "author": "刘应龙",
        "paragraphs": [
            "雨绝春风和，沉栖慕遐瞩。",
            "野火开丛荆，遥岑路径熟。",
            "极顶如掌平，羣峰四环矗。",
            "人言古观基，突兀此有屋。",
            "半岭汲饷劳，跻攀怨僮仆。",
            "一朝风霆怒，卷落置前麓。",
            "至今五云宫，宛在平原曲。",
            "年代远莫稽，儿童记樵牧。",
            "每闻风雨时，钟声隠巖谷。",
            "披寻杳无迹，灵境信非俗。",
            "苔花蚀碎瓦，字蹟不可读。",
            "居人传神奇，客子骇心目。",
            "振襟坐危磐，阆风想晞沐。",
            "转石落悬巖，砰雷震山腹。",
            "徘徊不能去，登览兴未足。",
            "一笑下田家，题诗寄游躅。"
        ],
        "title": "游五云观",
        "id": "76243e64-1828-445e-92b0-2ada6a748691"
    },
    {
        "author": "刘子实",
        "paragraphs": [
            "樵水孤军血战时，英雄失援最堪悲。",
            "那知惯把鲸鲵戮，到底翻为鸟鼠欺。",
            "堆垒誓当阴灭贼，崤陵休恨不全师。",
            "生封死庙男儿事，今有祠前堕泪碑。"
        ],
        "title": "挽忠烈刘侯",
        "id": "f46ec623-d008-486a-82c5-e4d4e6615a99"
    },
    {
        "author": "刘木",
        "paragraphs": [
            "美人隔云水，广永几千里。",
            "白日有没时，相思无穷已。",
            "夜雨翳灯花，凉风折窗纸。",
            "披衣不能寐，讵待闻鸡起。",
            "从来志士肠，高若雪山峙。",
            "岂不念摧折，藉此可凭恃。",
            "蔓草委地滋，孤松插天起。",
            "咸若知我深，赠言故及此。"
        ],
        "title": "酬卧云",
        "id": "e83286d9-8a06-479a-83ef-6026d482b4fa"
    },
    {
        "author": "刘木",
        "paragraphs": [
            "几度言归未得归，归心常切故山薇。",
            "人于愁处酒难著，春正好时花已稀。",
            "残日明池蝌蚪集，绿阴满院伯劳飞。",
            "浮生衮衮只如此，未必今朝悟昨非。"
        ],
        "title": "感怀",
        "id": "501dece8-602c-41bb-afec-d6587f76ef35"
    },
    {
        "author": "刘熺",
        "paragraphs": [
            "海村崇祖祀，吴越旧王家。",
            "里老称遗泽，文孙避俗譁。",
            "玉金荣带印，俎豆荐葵𦳏。",
            "欲补迎春曲，须歌陌上花。"
        ],
        "title": "陈山谒吴越五王分祠",
        "id": "6c27d9a6-b3e6-4bf4-b994-b8d3a5b8e93e"
    },
    {
        "author": "刘熺",
        "paragraphs": [
            "凤跃南冈老隠沦，仙游悲动感儒绅。",
            "海边鸥鹭无知己，屋外溪山失主人。",
            "满径黄花闲白昼，一庭芳草自青春。",
            "他年化鹤归来日，城郭依然迹已陈。"
        ],
        "title": "挽钱心斋先生",
        "id": "e636ace7-c417-4b29-a24e-5f8431dc8b36"
    },
    {
        "author": "陈淳祖",
        "paragraphs": [
            "微光动海门，色界一层新。",
            "玄雾横金阙，丹英吐玉津。",
            "长疑浴日处，上有饮霞人。",
            "顷刻晨烟合，纷纷乱野尘。"
        ],
        "title": "海门",
        "id": "f2e78c88-08ba-4931-9d76-2722face3510"
    },
    {
        "author": "陈淳祖",
        "paragraphs": [
            "司业闲居处，门前烟树低。",
            "见山怀旧隠，抚壁试新题。",
            "燕语花初落，蜂衙日自西。",
            "一年春事毕，又见子规啼。"
        ],
        "title": "过郑司业旧居",
        "id": "9dd48bc6-073a-46cf-a212-9bef6e37b0b7"
    },
    {
        "author": "陈淳祖",
        "paragraphs": [
            "劝农事云毕，晴日足登山。",
            "山高翠微上，坐见人境闲。",
            "天目有修眉，洞庭无狂澜。",
            "田畴井画见，布谷行相关。",
            "村村自花柳，流水春风颜。",
            "周行抚泉石，碧匣开潺湲。",
            "尚想读书声，犹在松树间。",
            "此事已难会，沂水何时还。",
            "朗吟苏仙语，明月下前湾。"
        ],
        "tags": [
            "洞庭湖"
        ],
        "title": "劝农二首奉呈同官诸丈  其一",
        "id": "a674c702-657b-469a-8f70-6f66ef8853f1"
    },
    {
        "author": "陈淳祖",
        "paragraphs": [
            "迺一秋一冬，愁听鸿飞鸣。",
            "及兹问春半，土暖已足耕。",
            "殷勤劝父老，尊酒若为情。",
            "我有一瓣香，为尔祈西成。",
            "晴光动川原，桑麦日敷荣。",
            "天公幸见听，一饱须可营。",
            "几见陇亩事，得此白发生。",
            "田父饮我酒，归与儿孙评。",
            "孝弟力田者，家道终和平。"
        ],
        "title": "劝农二首奉呈同官诸丈  其二",
        "id": "8a356a9d-245e-470d-b4f7-afaa201b00de"
    },
    {
        "author": "陈淳祖",
        "paragraphs": [
            "南山云欲归，北山云欲出。",
            "北山已成雨，南山还有日。",
            "天风忽吹举，南北山如一。",
            "白云本无心，不知果何术。",
            "出者未云得，归者未云失。",
            "茫茫古复今，世事却可说。"
        ],
        "title": "看云",
        "id": "5542faa8-686d-417e-87cd-ca8a92f9668e"
    },
    {
        "author": "陈淳祖",
        "paragraphs": [
            "何事笑痴儿，看山秋正宜。",
            "三年三到寺，一度一题诗。",
            "蜗篆避书壁，松钗落砚池。",
            "夜寒砧杵动，归思鬓先知。"
        ],
        "title": "重过惠泉",
        "id": "0f45a393-0f5d-41fb-bfe4-c50282dc033f"
    },
    {
        "author": "陈淳祖",
        "paragraphs": [
            "虏退沙场洗战斑，谁家不上望夫山。",
            "江边迤逦春无頼，杨柳枝垂人未还。"
        ],
        "title": "征妇吟",
        "id": "91af99c1-772b-4a2a-8bb2-f13c38f21e72"
    },
    {
        "author": "周梅叟",
        "paragraphs": [
            "九峰洪范篇，雅是书之纬。",
            "顷尝一读之，懵然云雾蔚。",
            "晚校中秘藏，讲此愧犹未。",
            "喜逢尚书郎，家传得之既。",
            "何以名内篇，一扣倘知味。",
            "无几即语离，匆匆怪何谓。",
            "天子仁圣心，闻过未常讳。",
            "岂嫌有直疏，斥彼恶之汇。",
            "矧兹龙卷前，正欠王与魏。",
            "得见丹凤鸣，士党意乃慰。",
            "黯也不居中，物论几鼎沸。",
            "虽然上所命，所重在民事。",
            "暨淑问臯陶，持平尔廷尉。",
            "突使江东人，德泽尽沾溉。",
            "惟公有古心，所守至弘毅。",
            "我不畏孔壬，污吏必我畏。",
            "所愿敷好生，物物皆吐气。",
            "回思揽味甘，诏书登七贵。"
        ],
        "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得气字",
        "id": "b08ec65c-b312-4f8d-adc0-b9a1fd7e1e51"
    },
    {
        "author": "翁合",
        "paragraphs": [
            "国朝启运星聚奎，太极夫子生濂溪。",
            "圣远言湮开众迷，接引伊洛为航梯。",
            "干精坤粹星端倪，纸上陈迹俱筌蹄。",
            "南来道统坠涂泥，我考亭翁重挈提。",
            "及肩诸子户牖低，有山突兀宫墙西。",
            "道则高矣身颠挤，嘉禾瑞草来庭闱。",
            "种之美也无稗荑，公尤硗硗头峙犀。",
            "笔下绝去翰墨畦，删后既醉涂凫鹥。",
            "三十年前塔上题，只今待漏听朝鸡。",
            "排海摧嵩鳞屡批，肯美宫室奉妾妻。",
            "广厦峨冠讲若稽，我欲托国谁放麑。",
            "知公可仗为筑隄，保我子孙安烝黎。",
            "谁贤稚老空自赍，有德与位至公齐。",
            "言如车行得軏輗，尼山上有孤凤栖。",
            "惟伋传道如取携，鲤与白也难之隮。",
            "西山家学有根柢，眼中三世琮璋珪。",
            "言行一一无诃诋，此福如海难测蠡。",
            "番番黄发齿且儿，倘可撰杖桃李蹊。"
        ],
        "title": "贺参政生日古风",
        "id": "5d60846b-068c-4bcd-b9cd-94703fc15782"
    },
    {
        "author": "翁合",
        "paragraphs": [
            "凤凰巢定万年枝，陶铸苍生尽未迟。",
            "六丈语言同辈服，二郎官职乃翁知。",
            "味回春茗甘方永，春到寒花淡更奇。",
            "十有三人共千岁，向羊终社更追随。"
        ],
        "title": "寿参政",
        "id": "72916be2-544f-4347-834a-04bc8458642a"
    },
    {
        "author": "翁合",
        "paragraphs": [
            "武夷奇绝处，水碧更山丹。",
            "观辟南唐址，祠仍西汉坛。",
            "山禽酣午梦，野菜健晨餐。",
            "道士江冲一，新诗有集刊。"
        ],
        "title": "题方丈",
        "id": "6ec2550b-bb27-4b77-acac-adf1368e6fdc"
    },
    {
        "author": "翁合",
        "paragraphs": [
            "我是曾孙孙又孙，今朝始谒武夷君。",
            "三英秀峙千巖合，九曲平穿两岸分。",
            "丹壑何年流绛水，幔亭整日鏁红云。",
            "一生湖海江三白，早向溪头累石坟。"
        ],
        "title": "常庵",
        "id": "3112a91b-4b87-42cb-95c2-9292ebf2abc8"
    },
    {
        "author": "郑蔼",
        "paragraphs": [
            "残雪犹在屋，园林已半春。",
            "客情盈一舫，幽事杂诸邻。",
            "地有忘忧草，池无頳尾鳞。",
            "公荣殊自胜，樽酒肯同人。"
        ],
        "title": "过周静轩别墅",
        "id": "29a1cec1-7439-463f-bc0a-1a037507282d"
    },
    {
        "author": "郑兰",
        "paragraphs": [
            "堂上一天水，秋风叫白鷴。",
            "地偏游客少，烟阔钓徒闲。",
            "怀古楼宜野，浇蔬月在山。",
            "驾言寻旧好，款款到芦湾。"
        ],
        "title": "过桂氏湖庄",
        "id": "899c2feb-4236-4f68-8ed4-0509cc19a7e9"
    },
    {
        "author": "刘次春",
        "paragraphs": [
            "高台寥寞晚云深，故国山河万里心。",
            "若使当年真凤见，不教春燕亦巢林。"
        ],
        "title": "凤凰台",
        "id": "61f6cbd8-45bb-4f76-b27c-b9cca6ee4e4b"
    },
    {
        "author": "赵崇璠",
        "paragraphs": [
            "豸冠铁面气昂藏，古柏亭亭降异香。",
            "天挺孤姿培相业，风裁老干肃台纲。",
            "岁寒常卷珠帘雪，炎暑犹飞白简霜。",
            "夜半群乌惊宿处，恍疑骢马召归忙。"
        ],
        "title": "乌台古柏",
        "id": "3c912137-a166-4189-8aaf-8f10d584ce1c"
    },
    {
        "author": "沈平",
        "paragraphs": [
            "斯道在人心，如蚌藏圆珠。",
            "散作明月光，敛则止水虚。"
        ],
        "title": "题静斋稿",
        "id": "9c2281dc-75dc-4dde-a9dd-79369ad8cb48"
    },
    {
        "author": "沈平",
        "paragraphs": [
            "谁解青云勒，在蛟舞不休。",
            "飞来两潭月，惊起九峰秋。",
            "松影晴犹暗，山光暖欲浮。",
            "因参玉局句，千古仰前修。"
        ],
        "title": "翠蛟峰",
        "id": "640eabc5-a2e8-463e-97f0-3a736c5cfc23"
    },
    {
        "author": "沈平",
        "paragraphs": [
            "还君此画不忍觑，怕忆当年分手处。"
        ],
        "title": "句",
        "id": "987d6362-846b-4fb9-a560-b2d820e45738"
    },
    {
        "author": "张志道",
        "paragraphs": [
            "山似游龙势欲奔，山中有路透天阍。",
            "峰峦常带烟霞色，洞穴浑无斧凿痕。"
        ],
        "title": "白石山",
        "id": "11640d54-37c1-4c2b-af53-0a246bc098fd"
    },
    {
        "author": "张志道",
        "paragraphs": [
            "荷花桂子不胜悲，江介繁华异昔时。",
            "天目山来孤凤歇，海门潮去六龙移。",
            "贾充误国终无策，庾信哀时尚有词。",
            "莫向中原夸绝景，西湖□恨是西施。"
        ],
        "tags": [
            "西湖"
        ],
        "title": "西湖怀古",
        "id": "4ac808e9-1783-4992-a77f-003039c56a14"
    },
    {
        "author": "李褒",
        "paragraphs": [
            "不离雉堞似山家，消得诗翁著意夸。",
            "水界葱芊成畎浍，天将平远入烟霞。",
            "沙禽暂落分明见，村径相通取次斜。",
            "且莫向南舒望眼，尘埃阛阓事如麻。"
        ],
        "title": "郢州堂唱和",
        "id": "eb30e08b-d34b-4cfa-9ebe-37093338babc"
    },
    {
        "author": "倪公武",
        "paragraphs": [
            "著脚争些子，公私只两歧。",
            "正途元自稳，捷径不胜巇。",
            "见透行须透，心移境亦移。",
            "前人须指点，进步莫迟疑。"
        ],
        "title": "次韵王鲁斋大安古道",
        "id": "a0c78d7e-cc3d-47c6-b2c5-7421ae7cb867"
    },
    {
        "author": "曹一龙",
        "paragraphs": [
            "行乐乘阴好，谁能困墨朱。",
            "重阳邀数客，尽日款三吾。",
            "烟惨江山古，风清竹木癯。",
            "漫郎如可作，分酒酹茱萸。"
        ],
        "title": "浯溪",
        "id": "edb4cb77-e915-4421-a1b6-89092b4b1ab0"
    },
    {
        "author": "王庆升",
        "paragraphs": [
            "浮世功名水一沤，数来谁得百年留。",
            "使能久履姬姜位，泽不加民时可羞。"
        ],
        "title": "入道诗十九首  其一",
        "id": "49758cb0-e5d8-4105-8600-7f138edc2f13"
    },
    {
        "author": "王庆升",
        "paragraphs": [
            "一贫彻骨且安贫，颜范虽贫姓字新。",
            "任是富豪能敌国，不知身死属何人。"
        ],
        "title": "入道诗十九首  其二",
        "id": "acebb214-9e0f-45f1-b80d-a07e2e657a6d"
    },
    {
        "author": "王庆升",
        "paragraphs": [
            "蝇利蜗名是债缘，便须还了听于天。",
            "欠多欠少休贪债，必待丰高又不然。"
        ],
        "title": "入道诗十九首  其三",
        "id": "2902c822-80ec-4183-9113-8000f69b3fbb"
    },
    {
        "author": "王庆升",
        "paragraphs": [
            "若谋富贵说荣亲，养志承颜有几人。",
            "素位而行无怫逆，过于列鼎与罗珍。"
        ],
        "title": "入道诗十九首  其四",
        "id": "c0a19ebe-6b4c-4fef-9179-d9f4840389ff"
    },
    {
        "author": "王庆升",
        "paragraphs": [
            "人期上冢要焚黄，名爵思为厚夜光。",
            "九祖生天蒙帝渥，只缘一子入仙乡。"
        ],
        "title": "入道诗十九首  其五",
        "id": "24c070e6-9f11-4ff4-a010-99b2dc991a4f"
    },
    {
        "author": "王庆升",
        "paragraphs": [
            "羲文孔子一先天，互把精微著易篇。",
            "不用阴阳真正理，旁蹊曲径是徒然。"
        ],
        "title": "入道诗十九首  其六",
        "id": "ca38f78a-6d4e-4e87-af14-b9eb520f6d6b"
    },
    {
        "author": "王庆升",
        "paragraphs": [
            "干坤大象一阴阳，离坎精华日月光。",
            "不取盈虚消息候，若非聋瞽必为狂。"
        ],
        "title": "入道诗十九首  其七",
        "id": "e88d2369-6a8c-421d-a93a-4e62213197ce"
    },
    {
        "author": "王庆升",
        "paragraphs": [
            "求道惟愁不遇真，得真翻惑是何人。",
            "但将德行为梯磴，何必攀缘自苦辛。"
        ],
        "title": "入道诗十九首  其八",
        "id": "de1d5688-a40c-44c8-ae59-ca93afd97ade"
    },
    {
        "author": "王庆升",
        "paragraphs": [
            "时节因缘不偶然，既由人事亦关天。",
            "功深德厚天孚祐，玉籍标名骨自仙。"
        ],
        "title": "入道诗十九首  其九",
        "id": "a4f83897-7f16-4ae3-b8ca-77140e55225d"
    },
    {
        "author": "王庆升",
        "paragraphs": [
            "论兵莫待一阳生，习阅攻车要不惊。",
            "或跃在渊能自试，不劳征战屈人兵。"
        ],
        "title": "入道诗十九首  其一○",
        "id": "2dcad305-b43f-4321-8c0f-678fdf9a6a65"
    },
    {
        "author": "王庆升",
        "paragraphs": [
            "好下工时便下工，百年光景一飞蓬。",
            "后生不值老来值，大药难医骨髓空。"
        ],
        "title": "入道诗十九首  其一一",
        "id": "b6e3674c-6104-4e2d-b19c-d55250248f2c"
    },
    {
        "author": "王庆升",
        "paragraphs": [
            "闰年为厄要先推，阳忒阴差莫妄为。",
            "守待一阳来复后，斗加东北月沈西。"
        ],
        "title": "入道诗十九首  其一二",
        "id": "9f3b563f-a475-4508-ba7a-58ec766b15f6"
    },
    {
        "author": "王庆升",
        "paragraphs": [
            "夜夜工夫总一般，坎男离女共同欢。",
            "专心直待阴阳足，却马休兵国自安。"
        ],
        "title": "入道诗十九首  其一三",
        "id": "2d897276-e96f-4c0a-b4f7-98431004bbd0"
    },
    {
        "author": "王庆升",
        "paragraphs": [
            "九转金丹九月圆，木金胎旺好安禅。",
            "纯坤月里纯干足，手把仙瓢酌醉仙。"
        ],
        "title": "入道诗十九首  其一四",
        "id": "b12edada-7a46-40fa-9007-3d243cbeca7a"
    },
    {
        "author": "王庆升",
        "paragraphs": [
            "清高之士贵清虚，捕影追风钓火鱼。",
            "阔论高谈惊世俗，老君终是惮回车。"
        ],
        "title": "入道诗十九首  其一五",
        "id": "f2769133-2dc9-4cf5-b1da-0fabd5a29edd"
    },
    {
        "author": "王庆升",
        "paragraphs": [
            "闾阎小子不明心，执著旁门学采阴。",
            "坐卧三峰终作鬼，畴知仙遒有浮沉。"
        ],
        "title": "入道诗十九首  其一六",
        "id": "efc6878f-65e3-4223-ab05-569c0ef19377"
    },
    {
        "author": "王庆升",
        "paragraphs": [
            "先天妙质罕人明，尽向虚无唤己名。",
            "太极重归无极后，谓之皇极始长生。"
        ],
        "title": "入道诗十九首  其一七",
        "id": "8a3606e5-7ce8-4f36-a5be-274c05b097d8"
    },
    {
        "author": "王庆升",
        "paragraphs": [
            "万卷丹书名一般，金砂玉石辩应难。",
            "自非夙有神仙骨，未易教君洗眼看。"
        ],
        "title": "入道诗十九首  其一八",
        "id": "889ae82f-0eba-4207-8aa3-323378fba9b2"
    },
    {
        "author": "王庆升",
        "paragraphs": [
            "金丹至药匪寻常，幸藉西华泄此方。",
            "天上有之无计得，积功须及许旌阳。"
        ],
        "title": "入道诗十九首  其一九",
        "id": "34c967f2-36bb-4fe1-b82e-d1ad09757553"
    },
    {
        "author": "陈仁玉",
        "paragraphs": [
            "怀佳人兮山扃，蹑烟霏兮步轻。",
            "蹇独立兮山上，空山无人兮寒松自声。",
            "怀佳人兮何许，白云封关兮猿鹤看户。",
            "羌有怀兮曷愬，风虚徐兮簷铎语。",
            "迟佳人兮未来，聊逍遥兮容与。"
        ],
        "title": "南峰寺蓝光轩怀吴直翁",
        "id": "1bf3e101-33ba-47ba-ad89-07cba1536def"
    },
    {
        "author": "陈仁玉",
        "paragraphs": [
            "天柱峰头叠紫烟，遥看万玉耸相连。",
            "云深九锁疑无路，翠豁一区俄有天。",
            "爽气袭人森石树，嗔雷飞雨响山泉。",
            "倏然不类人间世，今日自惊平地仙。"
        ],
        "title": "游洞霄",
        "id": "a3ea6aad-ac8d-4318-a659-1d1660f9a0a2"
    },
    {
        "author": "陈仁玉",
        "paragraphs": [
            "坡翁谪海上，人传已仙去。",
            "道逢章子厚，遄复返尘路。",
            "至言想世惊，犹閟乳泉赋。",
            "遥怜嵩山丘，千古不可驻。"
        ],
        "title": "题苏端明书乳泉赋后",
        "id": "2e49bf8c-ae96-463d-b0ac-1489a067d2af"
    },
    {
        "author": "陈仁玉",
        "paragraphs": [
            "仙居仙人游仙都，帝遣滕六为先驱。",
            "天花撩乱缤纷舞，秉圭植璧仙灵趋。",
            "削瓜青玉一万仞，拔地挺挺撑元虚。",
            "人言黄帝此轻举，上有莲花开碧湖。",
            "我疑此是广成子，守道特立万万古。",
            "我来有问辄不应，窈窈冥冥谁与语。",
            "丹邱赤城我所栖，任意逍遥了无伍。",
            "老君牧龙种芝田，草莽向人萦网罟。",
            "人间逼窄知奈何，桑田沧海无回波。",
            "吞腥啄腐竞晷刻，角牙触齧伤天和。",
            "从旁掀髯每大笑，仙都峰头更观妙。",
            "甚欲点铁成黄金，却恐黄金误后人。"
        ],
        "title": "仙都山独峰大雪歌",
        "id": "747d7bab-d7e0-47bc-a092-3eeeb0cd26c0"
    },
    {
        "author": "陈仁玉",
        "paragraphs": [
            "仙之来兮驾五龙，霓旌绛节泠然风。",
            "谁欤擘脯金盘供，垂要绿发颜如童。",
            "五百余载一瞬中，蓬莱水浅来何从。",
            "蔡翁得鞭与道通，云间遗臼堕半空。",
            "九井丹液藏甘潼，赤明浩劫传无穷。",
            "坐阅成坏此故宫，宫前山色知仙踪。",
            "月明笙鹤归长松，修身洁行傥可逢。",
            "屑然为我达帝聪，流杯□□袪盲聋。",
            "卿云甘露常岁丰，神仙岂必私此躬，八荒寿域仙之功。"
        ],
        "title": "步虚歌",
        "id": "ab7bad7d-8a55-4997-86eb-3ed24f936eef"
    },
    {
        "author": "万哲",
        "paragraphs": [
            "秋气清如此，秋花香奈何。",
            "人生还健在，月色况明多。",
            "有酒君当醉，无愁我欲歌。",
            "楼高俯松顶，谁共酌姮娥。"
        ],
        "title": "中秋寄陈碧栖",
        "id": "ecc7af37-7f88-413e-8173-20f50967fe44"
    },
    {
        "author": "万哲",
        "paragraphs": [
            "少日时时负百忧，从人络马与牵牛。",
            "中年置此身如竹，荏苒风前得自由。"
        ],
        "title": "绝句",
        "id": "0ffeb7be-25ed-4e60-b136-e3f00f983cad"
    },
    {
        "author": "卫宗武",
        "paragraphs": [
            "寥寥二千载，道统几欲坠。",
            "濂洛暨关中，浚源接洙泗。",
            "干淳诸大儒，流派何以异。",
            "无极而太极，性命发其秘。",
            "先天而后天，理数稽其至。",
            "四书共羣籍，精微穷奥义。",
            "五常与异端，辨析无遗旨。",
            "谓教以渐进，谓功可直遂。",
            "为说虽殊科，其归同一揆。",
            "践修本诚敬，讲贯非口耳。",
            "要在绝己私，浑然循天理。",
            "启钥以抽关，发蒙而警聩。",
            "后进有所宗，绝学得所继。",
            "作者蔑以加，百世或可俟。"
        ],
        "title": "理学",
        "id": "709a183e-928f-4975-8ccb-93d4851b5af9"
    },
    {
        "author": "卫宗武",
        "paragraphs": [
            "勋华相授受，谟典所具述。",
            "其要在厥中，精一而允执。",
            "惟诚乃能精，惟诚乃能一。",
            "是以无党偏，是以臻正直。",
            "三代所共守，百世不可易。",
            "伯者假仁义，战国尚诈力。",
            "汉唐非无君，文为事矫饰。",
            "其能粹而王，一指不可屈。",
            "所以无善治，循袭至今日。",
            "纯诚而不杂，惟皇斯立极。",
            "敛敷锡庶民，懋建昭大德。",
            "治欲往古如，舍此他无术。"
        ],
        "title": "君道",
        "id": "10cde505-296d-4c4a-9074-fa47015717e7"
    },
    {
        "author": "卫宗武",
        "paragraphs": [
            "誓征黜夏命，武成有商邑。",
            "惟王弗率祖，冲人初嗣历。",
            "既放奉归亳，已摄复明辟。",
            "前此所未闻，浮言曾罔恤。",
            "二公德动天，民亦归其德。",
            "忠诚靡有他，上下素孚格。",
            "遂以直道行，观听自无惑。",
            "吁嗟人不古，后世几新室。"
        ],
        "title": "伊周",
        "id": "1e5cfd12-a798-4f3a-bdda-8c3390417820"
    },
    {
        "author": "卫宗武",
        "paragraphs": [
            "恺悌而爱人，恭俭以持己。",
            "府库有余财，勿忍为己费。",
            "田租奉公上，屡至为民赐。",
            "不肯私嬖臣，以存大臣体。",
            "不敢私贵戚，以贻天下议。",
            "澹乎无嗜好，绝不尚功利。",
            "断刑岁数百，烟火绵万里。",
            "礼乐虽未遑，亦足为善治。",
            "洪惟庆历君，盛德槩相类。",
            "爰立俱名臣，后元则无是。"
        ],
        "title": "汉文帝",
        "id": "c04de4f2-327d-4abf-b7b8-5a1a2536e73e"
    },
    {
        "author": "卫宗武",
        "paragraphs": [
            "方其为储贰，用智固已谲。",
            "及夫据大器，为谋抑何逆。",
            "龙舟及凤谲，无岁不游适。",
            "离宫与别殿，快意事淫佚。",
            "置酒燕要荒，会者三十国。",
            "紫舌与黄支，无所不臣服。",
            "亲驾两征辽，方且肆穷黩。",
            "羣盗遂蜂起，土地日以蹙。",
            "惛犹不知悟，愎谏辄诛戮。",
            "肘腋俄变生，兵刃交于目。",
            "不肖孰甚焉，身亡而国覆。"
        ],
        "title": "隋炀帝",
        "id": "ae88388b-4109-47c8-900c-24047d3cfc22"
    },
    {
        "author": "卫宗武",
        "paragraphs": [
            "狙击岂良图，命几危博浪。",
            "既受黄石书，颠秦而蹶项。",
            "报韩志已酬，兴汉画仍赞。",
            "历陈借箸计，潜消刻印患。",
            "定封谋遂寝，立嫡计莫尚。",
            "转危以为安，其易犹反掌。",
            "万钟谁不怀，裂土人所望。",
            "何勃身亦系，韩彭国随丧。",
            "驾言仙与游，高风巢许上。"
        ],
        "title": "留侯",
        "id": "73d180eb-dc8f-4f05-a4f3-281a0ff6dbd4"
    },
    {
        "author": "卫宗武",
        "paragraphs": [
            "二君耸高致，今古知敬慕。",
            "勇退人所难，尤得所以去。",
            "贵戚举爱弟，将使哙为伍。",
            "天子尚衷疑，抗议非不许。",
            "傥或身久留，宁免与时忤。",
            "驾言盍知止，幡然解印组。",
            "归来逸老寿，荣辱一无累。",
            "鬻金广田宅，拒绝儿辈语。",
            "多财益其过，富为众怨府。",
            "贤哉乎斯言，奚止明出处。"
        ],
        "title": "二疏",
        "id": "37735e20-fd36-4c11-807c-93b839de1538"
    },
    {
        "author": "卫宗武",
        "paragraphs": [
            "龙卧而长吟，胸次抱奇伟。",
            "立心不北向，特为三顾起。",
            "曹瞒下荆州，气可吞权备。",
            "奋袂为一出，遂成鼎足势。",
            "忠诚以辅国，相业难拟议。",
            "刑政能服人，怨仇至感涕。",
            "出师陈悃款，训诰相表里。",
            "南攻孟获平，北出张郃殪。",
            "司马亦严惮，甘受巾帼耻。",
            "傥使先十年，营星未殒坠。",
            "兴复其可期，中原安有魏。"
        ],
        "title": "孔明",
        "id": "1c63cb21-ef06-4a01-9232-2fa317d88f98"
    },
    {
        "author": "卫宗武",
        "paragraphs": [
            "曹公初见奇，直以子房许。",
            "制胜算无遗，毙袁而诛吕。",
            "意见稍有乖，几欲置鼎俎。",
            "朝端存正论，九锡胡不取。",
            "本初固难依，奸雄恶可辅。",
            "初年歼德祖，继又族文举。",
            "嗜杀其如斯，大夫可以去。",
            "见几奚不早，一死昧所处。",
            "既不为夷齐，又不为伊吕。",
            "徒抱忠贞心，遗憾亘千古。"
        ],
        "title": "荀彧",
        "id": "8833662c-8b75-4730-b738-9ec30d7ab13a"
    },
    {
        "author": "卫宗武",
        "paragraphs": [
            "刘公复晋祚，功成萌异志。",
            "网罗欲用才，翦除不附己。",
            "荆州乃巨镇，肯容司马氏。",
            "家儿特小过，亲驾勤问罪。",
            "延之乃其客，折柬谓可致。",
            "善乎为辞令，伐君啖人利。",
            "誓与臧洪俱，身殒游九地。",
            "启缄示僚佐，事人固当尔。",
            "背主以从仇，自昔滔滔是。",
            "傥使阅此书，虽死有余愧。"
        ],
        "title": "韩延之",
        "id": "41bea75b-c10f-4ccc-b7de-275861eda769"
    },
    {
        "author": "卫宗武",
        "paragraphs": [
            "人之生也直，不直匪君子。",
            "一从平原归，立朝更奇伟。",
            "挺挺尽孤忠，蹇蹇陈正义。",
            "初年忤元载，晚节遇卢杞。",
            "不为时宰容，乃作天子使。",
            "正言明顺逆，凶俦知敬畏。",
            "未几变异生，卒堕奸邪计。",
            "罗浮寄远音，流传涉疑似。",
            "英烈天启之，万世凛生气。"
        ],
        "title": "颜鲁公",
        "id": "35af20c2-ee47-4814-b0d8-8867e4188307"
    },
    {
        "author": "卫宗武",
        "paragraphs": [
            "束发至皓首，雅意在林谷。",
            "退闲十五年，一官如脱梏。",
            "抱关寻故步，谬语不可赎。",
            "投绂赋归来，幸不至迷复。",
            "有田可饷饥，有园可寄目。",
            "有屋枵然大，其中无所蓄。",
            "代步跨款段，课耕驱觳觫。",
            "斗筲量易盈，菟裘计已足。",
            "嘅方际时艰，已幸免僇辱。",
            "年丰喜洊臻，我庾有新谷。",
            "床头酒一壶，架上书数束。",
            "酒余取书诵，岂不胜丝竹。",
            "水北与城南，苍筠列万玉。",
            "更须倣元亮，剩种松与菊。",
            "招邀文字侣，吟哦日相属。",
            "自足了余生，此外复何欲。"
        ],
        "title": "知足",
        "id": "b3020401-0c7d-4f24-8eb2-3bcd38d5e223"
    },
    {
        "author": "卫宗武",
        "paragraphs": [
            "伊耆司化权，与物何落落。",
            "不见阳和敷，但闻风雨恶。",
            "柔绿尚含滋，水红悭破萼。",
            "动植久陵暴，至仁同橐籥。",
            "可使令行冬，寒威肆余虐。",
            "便须转机栝，曜灵俾灼烁。",
            "芬芳千万林，薰为红紫幄。",
            "庶俾竞春徒，薄有登台乐。"
        ],
        "title": "春怀  其一",
        "id": "8d992c48-0aa8-422f-9dcc-691c70be1502"
    },
    {
        "author": "卫宗武",
        "paragraphs": [
            "干坤日以辟，生意日以隘。",
            "春风一披拂，万族竞苏快。",
            "肖翘与蠕动，靡不忻坼解。",
            "庆泽流光华，垂荣到菅蒯。",
            "山木岂自寇，孰翦而孰拜。",
            "根干傥有遗，滋萌乃复在。",
            "苍箓溥至仁，何类不昭泰。",
            "人为物之灵，元化忍独外。",
            "气运何日回，岁月易征迈。"
        ],
        "title": "春怀  其二",
        "id": "ade38108-3418-444f-931c-7e795b8fc66f"
    },
    {
        "author": "卫宗武",
        "paragraphs": [
            "时来桃李妍，春风乃知己。",
            "时去桃李萎，春华俱梦寐。",
            "芳菲气不齐，一一理犹是。",
            "何如松与柏，无荣亦无悴。",
            "浮生寄旅亭，万事若流水。",
            "富贵等空花，灭没无足纪。",
            "身前苟遗臭，身后乌可洗。",
            "我愿为松柏，不愿为桃李。",
            "长保千岁姿，盘根涧阿底。"
        ],
        "title": "春怀  其三",
        "id": "9527ad2c-2744-4d92-a40e-f19040ba9756"
    },
    {
        "author": "卫宗武",
        "paragraphs": [
            "青皇初布令，大块已流湿。",
            "霏霏散冲融，一一成膏液。",
            "骎寻夜漏分，掀扬风箭疾。",
            "孤灯月明眼，渐觉簷花密。",
            "滴沥声既洪，淋浪势方集。",
            "清响迸源泉，美泽徧原隰。",
            "甘腴滋田毛，浸灌融地脉。",
            "盖将兆稌黍，岂但秀荠麦。",
            "溪山鳞甲长，卉木攒新碧。",
            "化工悦万族，生意浩无极。",
            "苟惟本根在，孰不芽且坼。",
            "未春雨非土，见者自凄恻。",
            "既春雨非玉，闻者何悦怿。",
            "未能齐惨舒，吾亦为物役。",
            "英英梅粉露，点点桃红入。",
            "更喜酿芳菲，催花居第一。"
        ],
        "title": "春雨",
        "id": "320f0f49-d797-4c8f-ab3c-64c8f130b1da"
    },
    {
        "author": "卫宗武",
        "paragraphs": [
            "意行出郊坰，迎春二之日。",
            "不闻条风鸣，但见朔风急。",
            "朔风何太严，厉物无洪纤。",
            "时方尚发育，岂汝当行权。",
            "试与东皇说，燠寒宜按节。",
            "一气鼓至和，要令无夭阏。",
            "我老值途穷，荷锸今为农。",
            "但愿五时若，鼓腹歌豳风。"
        ],
        "title": "立春出郊风急有作",
        "id": "ade31164-8792-4415-9365-b43c0fab8359"
    },
    {
        "author": "卫宗武",
        "paragraphs": [
            "水行苦严厉，万汇喜得春。",
            "解雷久忽震，蛰户奋者殷。",
            "根芽沐膏雨，旸晖复熹晨。",
            "淑气盎原野，鼎鼎来芳辰。",
            "小车度花阴，游芳浮曲尘。",
            "少年争竞春，外诱何纷纷。",
            "老矣蠲其华，寄贤而葆真。",
            "多吟以为富，犹恐道益贫。"
        ],
        "title": "次韵春  其一",
        "id": "5fdd0bd2-2360-42e0-857e-35d73d6b2d56"
    },
    {
        "author": "卫宗武",
        "paragraphs": [
            "熙阳薰盖壤，丽景日以新。",
            "娅姹花媚昼，嚘嘤鸟鸣晨。",
            "纷华易消歇，非久沦沙尘。",
            "举世竞芳菲，湎若嗜饮醇。",
            "岂知有至味，澹然哜道真。",
            "试问金谷夫，何如箪瓢人。"
        ],
        "title": "次韵春  其二",
        "id": "e607da09-fbc6-45e2-b5b9-343c88ba49f2"
    },
    {
        "author": "卫宗武",
        "paragraphs": [
            "物华来冉冉，天气宜温温。",
            "浪浪但鸣雨，浩浩常浮云。",
            "谁知润泽中，厥有丰美存。",
            "一朝日出杲，绚烂赪紫羣。",
            "川原徧涂抹，纷若粉黛陈。",
            "芳菲出枯槁，何异富易贫。",
            "难并惟乐事，昔人尝有云。"
        ],
        "title": "次韵春  其三",
        "id": "d3af846c-4d18-4844-9f30-a3fc0e4b9874"
    },
    {
        "author": "卫宗武",
        "paragraphs": [
            "方寸负奇伟，自足排外纷。",
            "乐哉曾子履，翛然渊明巾。",
            "利欲伐其性，智识由是昏。",
            "盛丽悦其目，梦幻何足云。",
            "不如觑文字，日月从转轮。",
            "饮芳而咀华，四时无非春。",
            "芸芸市朝客，孰识此味真。"
        ],
        "title": "次韵春  其四",
        "id": "ad1d9212-e737-4bd7-b059-64f71d69d66b"
    },
    {
        "author": "卫宗武",
        "paragraphs": [
            "青山四时好，春至尤盛丽。",
            "润泽散冲融，华滋出枯悴。",
            "云根鳞甲动，风柯羽旄曳。",
            "羣芳间点染，一碧互经纬。",
            "组绣列障陈，缋画崇屏倚。",
            "嵬昂如帝尊，黼黻俨衣被。",
            "我老得余暇，时来领胜事。",
            "穿云度舟楫，披雾纵屐履。",
            "涓泉幽响生，鸣鸟繁声脆。",
            "天然成妙奏，人籁恶可拟。",
            "息游返靖庐，纷华以静对。",
            "独坐勘古书，冥观参物理。",
            "光景犹驹驰，色象亦蝉蜕。",
            "至人善观山，夫岂悦浮靡。",
            "懿此静秀姿，万古挹清致。"
        ],
        "title": "春山",
        "id": "4c348a47-22c4-4f2b-8169-9dc479f6ca81"
    },
    {
        "author": "卫宗武",
        "paragraphs": [
            "伊耆嘘至和，薰播弥大地。",
            "有声沸候禽，有色衒名卉。",
            "丽景接川原，浩万历岁几。",
            "于时不得乐，夫人自暴弃。",
            "卑官徒劳人，忆昔续宾戏。",
            "继忝隶部曹，厕迹于朝市。",
            "未几乘汉鄣，归来从绮里。",
            "誓当守衡茅，不复问行李。",
            "方开陶径荒，遽惊周室毁。",
            "时艰慨适逢，身存良自喜。",
            "筑庐傍山栖，视家如客邸。",
            "虽存蓬荜居，仅为燕雀芘。",
            "兹辰薄游衍，携友忘汝尔。",
            "书楼舒远眺，林芳犹蜕委。",
            "麦陇连蔬畦，青黄错成绮。",
            "野色入杯棬，山光浮屐底。",
            "阳春艳欲流，霁景浩无际。",
            "献酬乐佳宾，续广頼吾子。",
            "朝来补吟事，粗不忝诗礼。",
            "顾余八十叟，忘我忘忘世。",
            "醺余扶杖归，笑语喧童稚。",
            "斯游固已适，未足穷乐意。",
            "九峰苇可杭，相望在尺咫。",
            "忧先天下忧，乐岂果在是。",
            "忧乐存诸心，尚堪追禊事。"
        ],
        "title": "塾楼春集次日和儿辈韵",
        "id": "9690c6d9-9bb3-4265-b628-e67f6327dd55"
    },
    {
        "author": "卫宗武",
        "paragraphs": [
            "幽人非嗜石，适意在嶙峋。",
            "万形何足多，一卷未为贫。",
            "山奚必泰华，水奚必海滨。",
            "藏珠川乃媚，韫玉璞足珍。",
            "傥存丘壑意，可障世俗尘。",
            "烟霞从此生，自足怡性真。"
        ],
        "title": "和野渡家园杂兴  其一",
        "id": "00a8adb7-8c70-4891-aa61-8b61705c8d6b"
    },
    {
        "author": "卫宗武",
        "paragraphs": [
            "雅士酷爱竹，无肉饥亦忍。",
            "即之俗自祛，对此酌宜引。",
            "好尚契子猷，题咏迈元稹。",
            "二友独与交，十客何敢竝。",
            "丈夫意气豪，少年精爽紧。",
            "春至长子孙，班班森玉笋。"
        ],
        "title": "和野渡家园杂兴  其二",
        "id": "adca98a5-e320-414b-b052-c3efd76b5dbe"
    },
    {
        "author": "卫宗武",
        "paragraphs": [
            "谁谓野烧生，恶草不须薙。",
            "为萧易成丛，滋蔓或布地。",
            "不别小人俦，恐昧前贤意。",
            "舞茵含晴曛，经带摇轻吹。",
            "拂拂来野香，萋萋动幽思。",
            "坐对一庭芳，煮茶消午睡。"
        ],
        "title": "和野渡家园杂兴  其三",
        "id": "552e2e17-fcaa-4ad3-8c6e-a42e3064506a"
    },
    {
        "author": "卫宗武",
        "paragraphs": [
            "绿稠红欲尽，架竹引酴醾。",
            "葳蕤晴雪艳，汗漫春风枝。",
            "燕鶑相见晚，蜂蝶正忙时。",
            "芳辰似历块，乐事犹残棋。",
            "可怜香骨销，但有绿鬓垂。",
            "春归恨难挽，浮絮盈芳池。"
        ],
        "title": "和野渡家园杂兴  其四",
        "id": "f0bd2aa7-5b3b-40a4-8d1d-da876895e796"
    },
    {
        "author": "卫宗武",
        "paragraphs": [
            "一气散冲融，生意溢羣动。",
            "膏泽溜涓涓，物华来总总。",
            "孤芳擅魁元，众卉遂宾从。",
            "丹碧互鲜妍，低昂相错综。",
            "茵铺五茸稠，旆接千林耸。",
            "为媒想雉骄，求友悦鶑哢。",
            "丝茧富桑畴，餠饵馨麦陇。",
            "耕犁雨既肥，荷锸云成滃。",
            "花间车可乘，果下马宜鞚。",
            "骎寻光景流，潇洒日月送。",
            "悦情书一编，舒忧琴四弄。",
            "九仞功徒劳，三迳步莫纵。",
            "空羨兰亭游，惟存草池梦。",
            "郊原初骀荡，风尘息澒洞。",
            "良辰怅易逾，雅志浩难控。",
            "春吟料满囊，春酿香浮瓮。",
            "春水玉交流，春山翠如涌。",
            "乐事勿复论，幽寻犹可共。",
            "王谢何人斯，吾将继芳踵。"
        ],
        "title": "己卯雨后春兴呈吟友",
        "id": "5ff2e28c-22ca-462e-ab0f-6876714664af"
    },
    {
        "author": "卫宗武",
        "paragraphs": [
            "我有三径园，今为牛马皂。",
            "傍家寻丈地，昔未长荼蓼。",
            "琅玕数十挺，新培岁可考。",
            "幻出一庭阴，咫尺成深窈。",
            "客来可款延，友至或径造。",
            "于时正芳菲，所欠花缭绕。",
            "隔篱旧封植，一种媚而好。",
            "卷翠护春姿，娇红衒天巧。",
            "折来侑清尊，嫣然为一笑。",
            "绝胜歌舞羣，声容托幻眇。",
            "久欲构小亭，为计恨不早。",
            "金屋延阿娇，祇恐人易老。",
            "此花擅春妍，独恨易荣槁。",
            "岂若对此君，四时森羽葆。",
            "不惟祛尘俗，端可助吟啸。",
            "良辰集朋簪，杯柈惭草草。",
            "于焉小徜徉，即此是幽讨。"
        ],
        "title": "竹外海棠",
        "id": "9bee9710-b808-4b99-9828-a4215fbba210"
    },
    {
        "author": "卫宗武",
        "paragraphs": [
            "红云逐水流，春事随飞扬。",
            "昔嗟节序移，今苦岁月长。",
            "洊为萧水游，物是人则亡。",
            "西园得逍遥，暂寄风雨床。",
            "栾栾荆棘中，尚余頳紫粧。",
            "晚芳衒鲜妍，婉娩春满堂。",
            "倚栏俯澄碧，浩荡花藕塘。",
            "寿柏虬龙姿，古桂鸿鴈行。",
            "幽禽三五弄，髣髴疑宫商。",
            "林园岂不好，惆怅辰匪良。",
            "辰良其何时，世运安有常。",
            "我欲把犁锄，老此桑麻乡。",
            "却虞远城市，物怪尤披猖。",
            "不如依坟垆，结茅千仞冈。",
            "寄玄而栖白，抗志于羲黄。",
            "清泉碧嶂间，殁则于斯藏。"
        ],
        "title": "寓萧塘皆春堂偶成",
        "id": "ba199aec-997c-4afd-b506-cab0c227883e"
    },
    {
        "author": "卫宗武",
        "paragraphs": [
            "携友行莫春，山南复山北。",
            "一川去萦纡，层林互倚伏。",
            "舍舟上孱颜，万象咸在目。",
            "野花衒残红，柔条曳新绿。",
            "春峦润如酥，春水流如玉。",
            "芳草浩无涯，好鸟鸣相续。",
            "老阅几岁华，看山看不足。",
            "凡物各有时，时去时必复。",
            "顾我岂物如，此生何能谷。"
        ],
        "title": "山行",
        "id": "c9d13296-a206-481c-897c-ba0e9954b2c9"
    },
    {
        "author": "卫宗武",
        "paragraphs": [
            "春峦如佳宾，应接何敢暇。",
            "我来日与对，不觉迫初夏。",
            "繁林涌翠雾，经综密无罅。",
            "鸣鸟间啼鶑，郑音忽奏雅。",
            "萋萋碧草间，晔晔赪紫亚。",
            "幽栖绝俗交，燕坐陪僧话。",
            "论事覈古今，谈禅悟生化。",
            "新茗瀹云涛，迥胜酒新醡。",
            "嘉蔬煮玉版，可鄙食肉者。",
            "时诵渊明诗，万虑足陶写。",
            "芳春背人去，归舟行步驾。",
            "好山不可载，写入无声画。"
        ],
        "title": "将到霅陇",
        "id": "a42104f7-c900-41b1-9fae-78e405cfd8c7"
    },
    {
        "author": "卫宗武",
        "paragraphs": [
            "忆昨君有行，飘飘气欲僊。",
            "去作苏门啸，不觉晚岁年。",
            "云采照高秋，盟言尚无愆。",
            "远音传征鸿，俄乃栖冷泉。",
            "北山有野鹤，长唳声闻天。",
            "高人游华胥，岂不惊昼眠。",
            "囊中宝苑书，香翰徒联翩。",
            "安得九灵光，晔晔飞我前。"
        ],
        "title": "寄道友",
        "id": "ffd282ef-c128-42b6-b2a4-0112304f46d0"
    },
    {
        "author": "卫宗武",
        "paragraphs": [
            "既雨俄喜晴，既晴旋复雨。",
            "老年困肩舆，仆夫苦行路。",
            "霏霏雾气收，冉冉阳明吐。",
            "干端顿收豁，物象各呈露。",
            "晴峦含春晖，娟娟如靓女。",
            "枯槁变华滋，万绿新织组。",
            "涧花度幽香，谷鸟试新语。",
            "胜槩未易穷，可挹不可取。",
            "我来事幽讨，惟恐商羊舞。",
            "愿天衍霁期，助我发吟趣。",
            "归来日未晡，一声闻杜宇。"
        ],
        "title": "自茶坞归禾中坟庵赋",
        "id": "a4a5bff6-c8bb-4eef-a72b-2e416632b97e"
    },
    {
        "author": "卫宗武",
        "paragraphs": [
            "西湖成久别，岁月不可记。",
            "竹君秩豆笾，枌友集簪履。",
            "放船及中流，烟霭渺无际。",
            "宛类太极初，混沌但一气。",
            "浩浩云常浮，垂垂雨不止。",
            "楼观列画图，黯淡微茫里。",
            "素粧姿态妍，于此见西子。",
            "才入西陵桥，林峦得近似。",
            "缓步香月堂，循山历其址。",
            "逋僊去何之，千古俨清致。",
            "淋漓雨珠僊，一一浴未起。",
            "粲然间红粧，脸霞泪如洗。",
            "余芳袭壶觞，暗馥散襟袂。",
            "十里花柳堤，六桥风月地。",
            "暝色压舩舷，游屐不可至。",
            "昌翔度里湖，两山浓滴翠。",
            "中有白鸟闲，翩翩自游戏。",
            "几年阻行乐，谓有公闾第。",
            "栋宇半苍苔，遗污渍清泚。",
            "兴亡成古今，感忾重歔欷。",
            "转柁迩城隄，觥筹犹未既。",
            "风生语笑高，云遏歌声曳。",
            "斯游属晏阴，乐事亦足纪。",
            "何时可重来，风日待清美。"
        ],
        "tags": [
            "西湖"
        ],
        "title": "钱竹深招泛西湖值雨即事",
        "id": "d995a264-744a-4cdd-8275-a8e7855bc3b6"
    },
    {
        "author": "卫宗武",
        "paragraphs": [
            "尔来食无肉，所喜居有竹。",
            "森森无千纛，挺挺立羣玉。",
            "婵娟而鲜润，偏悦隠者目。",
            "苟使清可娱，何妨饱不足。",
            "小人求属厌，君子肯为腹。",
            "余生复何为，一事无足录。",
            "惟应对此君，细把坡诗读。"
        ],
        "title": "对竹衍坡诗意",
        "id": "b18b7897-21cf-4a63-8d3d-52abaf94e701"
    },
    {
        "author": "卫宗武",
        "paragraphs": [
            "物得气之清，钟秀莫如竹。",
            "是谓东南美，羣植可奴仆。",
            "虚心而独立，劲节不囘曲。",
            "傍屋著数挺，能洗尘万斛。",
            "截之作凤鸣，雌雄相配六。",
            "杀以为汗青，奚啻十年读。",
            "有体兼有用，迥异凡草木。",
            "骚人互题品，国风尝纪录。",
            "子有步仞丘，殆类筼筜谷。",
            "老筠依云根，错出胜千陆。",
            "矫虔相长雄，高下森立玉。",
            "霏霏雾滴翠，滟滟浪翻绿。",
            "蟠根龙蛇走，密叶鸾凤蹙。",
            "林飚振微响，环珮声戛触。",
            "琐碎流金辉，霁晓弄清旭。",
            "熙阳发菁华，婀娜舞桂纛。",
            "滋萌长云仍，一一锦䙀束。",
            "火轮行长空，炎歊暑方酷。",
            "枕簟入幽深，洒若寒露沃。",
            "秋月映婵娟，清影夜相属。",
            "岁寒交胜友，南枝花倚伏。",
            "四序景无涯，风月任追逐。",
            "人谓小渭川，我忝共淇澳。",
            "邀朋对此君，岂惜醉醽醁。",
            "七贤迹已远，遗响犹可续。",
            "冰雪生襟袖，云烟散毫牍。",
            "祇欠与可俦，写入鹅溪幅。"
        ],
        "title": "赋南墅竹",
        "id": "e7a20b66-1515-49cd-b9da-f7e71ba0f5ce"
    },
    {
        "author": "卫宗武",
        "paragraphs": [
            "种竹才一亩，便有千亩势。",
            "苟能会其趣，何拘寻丈地。",
            "其气伟丈夫，其德象君子。",
            "莹哉冰雪如，润与珪璋比。",
            "中虚而有容，外直而不倚。",
            "迥非凡植俦，惟与乔松齿。",
            "揽以入吟篇，引以近书几。",
            "好之而乐之，雅致要相似。",
            "物清我亦清，相对乃无愧。",
            "翛然静秀姿，举世所同嗜。",
            "志趣有不侔，肝胆楚越异。",
            "将以洗凡俗，凡俗乌可洗。",
            "绿猗喻武公，金璧侈归美。",
            "萧瑟悦宣尼，食肉至忘味。",
            "有之而似之，气类由默契。",
            "此君如有知，哙伍亦所耻。",
            "苟或冰炭然，虽多亦奚以。"
        ],
        "title": "赋西轩竹",
        "id": "45cee969-2274-4445-a5cb-ec9dbd23f841"
    },
    {
        "author": "卫宗武",
        "paragraphs": [
            "竹不可无水，有水必有竹。",
            "彼美槃涧阿，碧鲜映澄绿。",
            "漱石戛鸣球，拂云森立玉。",
            "苟得一以清，而况二吾足。",
            "上人要心契，毋但悦其目。",
            "物我趣不侔，亦恐难医俗。"
        ],
        "title": "为僧赋竹泉诗",
        "id": "ad0f6f5f-e9a6-420f-918c-f0c695e97aae"
    },
    {
        "author": "卫宗武",
        "paragraphs": [
            "春山如佳人，形色丽而秀。",
            "兹来怅非时，已入朱明候。",
            "片红飞不留，万绿新改旧。",
            "接茵芳草蔓，偃盖古木茂。",
            "黛鬟临水镜，一色浄无垢。",
            "戛然鸣声幽，雅弄出禽口。",
            "得闲此夷犹，不觉留滞久。",
            "一叶泛澄川，萦回历农亩。",
            "决渠散青秧，耕夫类成偶。",
            "舍舟挟短筇，崎岖度重阜。",
            "野芳气如兰，冉冉袭襟袖。",
            "逶迤穷山椒，寸怀纳宇宙。",
            "川原浩无涯，万象皆我有。",
            "沧溟杳渺间，云梦吞八九。",
            "昌黎开衡云，羊公登岘首。",
            "顾我凡陋资，视此亦培塿。",
            "虽然形气殊，兴趣无异否。",
            "独嗟今昔殊，人事有迁贸。",
            "而我老无闻，将与草木朽。",
            "陟巘复降原，玄庐新结构。",
            "伊傅不可怀，松乔以为友。",
            "不死非所求，姑以佚吾寿。"
        ],
        "title": "初夏登北山  其一",
        "id": "68bd54bd-893c-4586-9859-9877025d1b54"
    },
    {
        "author": "卫宗武",
        "paragraphs": [
            "屡月不见山，胸次若逼窄。",
            "举棹远相望，已渍双眸碧。",
            "即之清入神，喜复遂良觌。",
            "非但尘思浣，顿觉余疴失。",
            "玉流浸层峦，缘云抱幽石。",
            "草木去浮夸，秋容浄如拭。",
            "我来谁与俦，一道兼一释。",
            "精庐既窈深，靖宇尤邃密。",
            "吟哦对青嶂，潇洒娱白日。",
            "奁香勘南华，孰为寥天一。"
        ],
        "title": "初夏登北山  其二",
        "id": "f5e643d9-e875-48ed-b501-c2188c8e37b9"
    },
    {
        "author": "卫宗武",
        "paragraphs": [
            "出郭望遥岑，阘冗仅抔土。",
            "何异龙蜿蜒，或若凤腾翥。",
            "两岫更奇崛，不肯与哙伍。",
            "烟云或凝散，日月递吞吐。",
            "葱葱气佳哉，景物此会府。",
            "五茸三泖区，南东淮海距。",
            "带接几百川，盘亘千万亩。",
            "于中不著山，胜槩将焉取。",
            "繇兹钟神秀，人物亦翘楚。",
            "所以机云辈，落笔有奇语。",
            "犹嫌气节卑，未以勋业许。",
            "何当地阐灵，英贤更旁午。",
            "如眉有翁季，似岳生申甫。",
            "壮观此九峰，佳名昭万古。"
        ],
        "title": "初夏登北山  其三",
        "id": "6d0093ff-7eab-4407-9b64-c804122d3742"
    },
    {
        "author": "卫宗武",
        "paragraphs": [
            "六月畏酷热，簟枕依林塘。",
            "古木同臭味，幽鸟含宫商。",
            "天孙云锦机，丹碧交荐香。",
            "晴澜泛清薰，襟袂生微凉。",
            "巉巉万石间，修筠间新篁。",
            "羽葆列千挺，滟滟浮绿光。",
            "林飚一戛击，环珮声铿锵。",
            "披衣独危坐，意气超羲黄。",
            "岂惟热恼除，冰雪置我肠。",
            "却愁林外人，久苦炎威张。",
            "天瓢忽倾倒，旱魃宜消亡。",
            "是月已火流，不日占金穰。",
            "时虽厌兵革，人或饱稻粱。",
            "此园仅如握，无径不就荒。",
            "犹喜卉木存，弗为斤斧戕。",
            "扬扬桂吐芬，粲粲菊有芳。",
            "清赏备四时，花辰复青阳。",
            "太平本无象，嗣岁或小康。",
            "于焉盍朋簪，一笑传清觞。"
        ],
        "title": "小园避暑",
        "id": "2c785dfc-01ac-4280-b943-4db4a40885e2"
    },
    {
        "author": "卫宗武",
        "paragraphs": [
            "日夕庚暑袢，无以袪热恼。",
            "甘霔从何来，雷轰电光绕。",
            "势如天潢翻，滂流浃清晓。",
            "六合开新宇，一气苏羣槁。",
            "凉飔散窗户，炎熇泯如扫。",
            "从此协雨旸，免使虞旱涝。",
            "庶几膴膴原，俱敛穰穰宝。",
            "大东与小东，民力差已耗。",
            "天公匪愦愦，善应固有道。",
            "未忧供百需，且欲资一饱。",
            "维鱼行协占，焚尪颂有昊。"
        ],
        "title": "久晴喜雨诗",
        "id": "f85db9c8-8592-477c-b4a8-ae29419e02ed"
    },
    {
        "author": "卫宗武",
        "paragraphs": [
            "天心本至仁，生意岂有息。",
            "粤从书夏五，甘霔绝点滴。",
            "凉风自西来，时送中夜湿。",
            "田腹泯龟文，屋角挂龙骨。",
            "我稷与我黍，实颖而实栗。",
            "屡丰固难望，一饱或可必。",
            "岂惟曾孙庾，如坻亦如栉。",
            "滞穗不敛穧，可续穷民食。",
            "但虞耗鼠雀，尤恐资螟螣。",
            "愿减汉民租，少裕东南力。"
        ],
        "title": "立秋喜雨",
        "id": "1fcd0c15-bf07-4350-bc90-3406fed925b1"
    },
    {
        "author": "卫宗武",
        "paragraphs": [
            "我祖藏北山，昔尝产紫芝。",
            "庵以此得名，且将二百朞。",
            "耳闻非目接，至老心犹疑。",
            "一朝地阐灵，枯槁生神奇。",
            "晔晔根干间，挺秀分三枝。",
            "采者不善护，犹惜其一遗。",
            "移置盆盎中，赪黄互相辉。",
            "岂殊子闻韶，不图乐至斯。",
            "第嗟鲁获麟，所出非其时。",
            "吾年已如此，斯祥将奚为。",
            "独思避世士，商岭其在兹。"
        ],
        "title": "甲申过北山高祖大夫坟庵见盆芝",
        "id": "bf4cf83f-a59a-46e9-ab84-17a02dc8f933"
    },
    {
        "author": "卫宗武",
        "paragraphs": [
            "异物不易遇，其出由地灵。",
            "伊耆阐坤珍，三秀既挺生。",
            "赋形虽恨小，殊喜见未曾。",
            "朱明复荐祥，僊种茂丛茎。",
            "小者既敷腴，大者尤轮囷。",
            "周遭径盈尺，菌蠢叠成层。",
            "团团盘赤玉，艳艳杯紫金。",
            "霏烟气葱鬰，映日光晶荧。",
            "神芝产冢阜，岁久迹已陈。",
            "不图余七袠，一再见斯今。",
            "有开必有先，休符不徒呈。",
            "老矣百无欲，弗愿在其身。",
            "所积顾不厚，敢觊及子孙。",
            "惟冀福吾宗，以洎邦之人。",
            "皇穹其畀矜，茂毓贤与英。",
            "出际风云会，为世建太平。",
            "汉代歌芝房，其事不足云。",
            "致君尧舜上，朝野沸颂声。",
            "复见祥蓂敷，岂但朱草荣。",
            "散为天下瑞，郁郁而纷纷。"
        ],
        "title": "是岁之夏紫芝复生成丛大者径七八寸",
        "id": "79ed3bfb-abe1-46ef-aa3a-cb98a557b63c"
    },
    {
        "author": "卫宗武",
        "paragraphs": [
            "秋空日澄霁，秋气日萧瑟。",
            "塞马健嘶风，候虫悲吊夕。",
            "卉木敛华滋，天地失颜色。",
            "来鸿谋稻粱，飞隼快搏击。",
            "人境顿凄凉，物情亦悽恻。",
            "忧愁岂无端，感叹继韩笔。"
        ],
        "title": "秋怀  其一",
        "id": "c0397d17-f3e3-4835-b66c-7bc50e275ad4"
    },
    {
        "author": "卫宗武",
        "paragraphs": [
            "凉飚翦菑翳，万山缩鳞甲。",
            "水镜滓不留，千尺见毛发。",
            "凄风日以高，物华寖脧削。",
            "机杼轧晨霜，砧杵捣寒月。",
            "孤暌不成寐，耿耿至明发。",
            "何处一声秋，停云吹欲裂。"
        ],
        "title": "秋怀  其二",
        "id": "ac987fa2-4c13-4196-8b34-b1f39ac73783"
    },
    {
        "author": "卫宗武",
        "paragraphs": [
            "往事挽不回，新愁推不去。",
            "秋叶既辞柯，滋荣春复吐。",
            "榆年逝如流，颜色宁反古。",
            "展书圣贤对，援琴儿女语。",
            "抚时耿予怀，聊以释百虑。",
            "余生欲何为，将随草木腐。"
        ],
        "title": "秋怀  其三",
        "id": "5bf9eb9d-8bd1-4bba-aed6-fce08aae71e4"
    },
    {
        "author": "卫宗武",
        "paragraphs": [
            "衰质蒲柳如，日夕就枯槁。",
            "往梦桃李春，其能几日好。",
            "志业亦无成，飘零逐衰草。",
            "浮荣岂足怀，妄念犹风扫。",
            "陈言亦刊落，损学而促道。",
            "誓当与世违，山林以终老。"
        ],
        "title": "秋怀  其四",
        "id": "ef9cb3a9-bc5f-4d45-b5c1-f12df702fc07"
    },
    {
        "author": "卫宗武",
        "paragraphs": [
            "秋至山愈奇，独不入凡目。",
            "翳荟既扫除，清峭如削玉。",
            "剥落千林空，中有岁寒木。",
            "雪霜自凝沍，柯叶不改绿。",
            "犹夫古君子，凛不可荣辱。",
            "贞心以自持，乌肯混流俗。"
        ],
        "title": "秋怀  其五",
        "id": "76cfc83f-f469-476a-9769-1808a0899368"
    },
    {
        "author": "卫宗武",
        "paragraphs": [
            "浩浩秋水生，江河若放溜。",
            "翳滓一洗清，山川愈明秀。",
            "惟夫沮洳区，朝满夕已垢。",
            "疏涤曾几何，起秽复自臭。",
            "何异贱丈夫，逐利日贸贸。",
            "委志合羣污，气类不改旧。"
        ],
        "title": "秋怀  其六",
        "id": "f5addb78-6682-4768-a51b-a24825b8cb64"
    },
    {
        "author": "卫宗武",
        "paragraphs": [
            "屋隅一握地，岁久寖芜秽。",
            "兹晨命仆夫，疏剔浄无翳。",
            "洞目增秋明，弥襟挹凉气。",
            "春葩已辞荣，柯叶犹蔽芾。",
            "晚芳粲黄金，新篁间幽桂。",
            "欲幻小池亭，西风几凄厉。",
            "只今欠一死，肯作百年计。"
        ],
        "title": "秋怀  其七",
        "id": "a12e1532-1cc6-41c0-9bb9-46d1f22b5b3d"
    },
    {
        "author": "卫宗武",
        "paragraphs": [
            "秋山抱奇姿，不肯事妩媚。",
            "犹夫尘外士，飘然有仙气。",
            "霜风肃宇宙，林壤去菑翳。",
            "皮毛剥落尽，玉骨乃挺异。",
            "独存岁寒枝，虬髯倚天翠。",
            "我来一事无，兀兀惟坐对。",
            "挟策咏圣涯，援琴奏流水。",
            "方寸如太虚，物类无点缀。",
            "但欠渊明菊，得酒莫与醉。",
            "頼有坡仙竹，无肉可忘味。",
            "老怀藉陶写，俗好非所嗜。",
            "平生爱山癖，每见如久契。",
            "勿云丘垤如，泰华所眇视。",
            "吾心与境融，小大无异致。",
            "行行陟其巅，天地特一指。",
            "忽动九辨悲，清愁飞海外。"
        ],
        "title": "秋山",
        "id": "ae8fa41e-8f8b-4356-b94b-774534b51da6"
    },
    {
        "author": "卫宗武",
        "paragraphs": [
            "一雨如膏沐，秋山为我容。",
            "谁云乏神秀，遐想犹岱宗。",
            "绝无喜仅有，畴列兹羣峰。",
            "缭绕若仙城，花但无芙蓉。",
            "幽香含桂菊，积翠浮杉松。",
            "生平嗜林谷，不厌来辙重。",
            "几蹑灵运屐，屡扶张骞筇。",
            "鹭朋与鸥侣，足为谈笑供。",
            "折简不可招，欠致人中龙。",
            "毫端具造化，物象工陶镕。",
            "吟思方渊渟，风挠鸣淙淙。",
            "佳章忽在前，撩动此兴浓。",
            "君胡倦一出，嘲咏乃不佣。",
            "且勤远致馈，与客叨飧饔。"
        ],
        "tags": [
            "泰山"
        ],
        "title": "山行乡友遗五言",
        "id": "cc9b3884-991b-4a58-abb2-9fe4e734541f"
    },
    {
        "author": "卫宗武",
        "paragraphs": [
            "高风扫羣翳，山色秀而静。",
            "寒林隠虬龙，幽径行蛇蚓。",
            "场登䆉䅉实，水弄芙蓉影。",
            "明发汎归舟，秋空更青迥。"
        ],
        "title": "北山回櫂",
        "id": "3dbfc767-4d5a-41c8-bfae-4aa6e0c18009"
    },
    {
        "author": "卫宗武",
        "paragraphs": [
            "驾言适东野，聊以慰离索。",
            "摄齐甫升堂，开尊随命酌。",
            "芳鲜罗果羞，珍重如宿约。",
            "主客成五人，爽气涵秋岳。",
            "风生雄辩豪，舂容笑语狎。",
            "曲径行委蛇，幽亭恣盘礴。",
            "团团骈翠树，一一耀丹萼。",
            "葳蕤花四出，氤氲香徧达。",
            "方恨负清赏，不料此行乐。",
            "有女娇娅姹，有子见头角。",
            "举醆竞属赏，此情尤不薄。",
            "英英晚节丛，芳意满篱落。",
            "载酒傥重来，应无爽宿诺。"
        ],
        "title": "赏桂",
        "id": "0b5c12c7-33b0-4a05-a112-40a1182ecca6"
    },
    {
        "author": "卫宗武",
        "paragraphs": [
            "秋霖荡残暑，林飚鸣策策。",
            "干坤灏气浮，万象互清发。",
            "望舒散天葩，拂拂余芬落。",
            "霁景行澄鲜，三五圆素魄。",
            "有园那敢窥，有友那敢约。",
            "金吾不放夜，孤此月华白。",
            "鲈肥蟹可持，枣剥稻且获。",
            "黄鸡与白酒，乐事正参错。",
            "胡为抱空悲，常若远行客。",
            "靖节存高风，黄花渐斑驳。",
            "吾侪于此时，何忍负杯酌。",
            "东郊称行乐，邻壤富林壑。",
            "邀朋践前盟，须造子云宅。"
        ],
        "title": "约友秋赏",
        "id": "492bd3e1-f862-4ac8-812a-b1b755e12353"
    },
    {
        "author": "卫宗武",
        "paragraphs": [
            "一气有聚散，变化莫能测。",
            "氤氲弥太虚，肤寸繇触石。",
            "翕如华盖张，纷若纤纩擘。",
            "缉缉鲸布鳞，翩翩凤展翼。",
            "祥或旗为黄，祲或珥为赤。",
            "友风而子雨，俄如翻墨汁。",
            "白衣与苍狗，怪状殊不一。",
            "露坐晚观天，时近双星夕。",
            "霭霭从何来，于粲绚金碧。",
            "突如怒涛涌，屹若奇峰立。",
            "黼黻盛彰施，文绣烂组织。",
            "良由天孙巧，匪自屏翳出。",
            "我不为柳州，去拙有所乞。",
            "我不效汾阳，荣进占所得。",
            "但愿焕有章，落笔成五色。",
            "毋使若贝锦，胥谗以作慝。",
            "伤哉杼轴空，民力敝东国。",
            "安得化为缯，散漫浩万匹。",
            "衣被此一方，羣黎徧尔德。",
            "仍须语河鼓，牵牛勤负轭。",
            "勉耕左角田，雨作蒸民粒。",
            "穰穰俱满家，庶以给冗食。"
        ],
        "title": "星夕前露坐观行云有作",
        "id": "a3542aa2-a3e3-4a48-b54b-e6f12148ea9e"
    },
    {
        "author": "卫宗武",
        "paragraphs": [
            "大乙涵中精，凝聚为夜魄。",
            "皎皎行长空，高圆竞明发。",
            "流辉大江涌，散影千林刻。",
            "骚人抱负奇，一气清相若。",
            "有主此有宾，不劳折柬约。",
            "悠然来几席，玉色照肝膈。",
            "对之启粲齿，嘲弄不为虐。",
            "累累喷珠玑，华采互呈豁。",
            "银阙或未完，要君施斧凿。",
            "乘风到广寒，一笑翻成客。"
        ],
        "title": "为叶宾月赋",
        "id": "98aaae31-5e57-483c-80bf-63f00646fe0e"
    },
    {
        "author": "卫宗武",
        "paragraphs": [
            "几年抱渴襟，既见名副实。",
            "拟为嵇阮交，愧匪秦晋匹。",
            "风翮翔空冥，远避弋与毕。",
            "污世待澄清，其可事一室。",
            "驾言投吾簪，终为清庙瑟。"
        ],
        "title": "和人杂咏六首  其一",
        "id": "c5e71a5c-2ee7-4ad8-949e-2cc52cb7e6ca"
    },
    {
        "author": "卫宗武",
        "paragraphs": [
            "穷秋菊荐香，小春梅破萼。",
            "时卉互芳菲，荣悴异今昨。",
            "忆昔竞芳妍，征逐困吟酌。",
            "老去厌浮华，雅志在林壑。",
            "浩歌太冲章，愿赴招隠约。"
        ],
        "title": "和人杂咏六首  其二",
        "id": "fb3b1375-8059-45a7-81ab-e96ae99c7344"
    },
    {
        "author": "卫宗武",
        "paragraphs": [
            "铁研穷钻研，知君用心苦。",
            "撑肠书五车，何异羣玉府。",
            "粲然以成章，云锦工织组。",
            "逸气劘屈贾，余子何足数。",
            "八咏俄顷成，落笔倾风雨。"
        ],
        "title": "和人杂咏六首  其三",
        "id": "961dc18d-1b0a-4230-9eda-59d37ee4bb3c"
    },
    {
        "author": "卫宗武",
        "paragraphs": [
            "世荣易消歇，犹岁多旱涝。",
            "又如红紫芳，焉得四时好。",
            "岂若潜窈深，考古而学道。",
            "葆真育其龢，英华发枯槁。",
            "出处明所宜，慎勿为小草。"
        ],
        "title": "和人杂咏六首  其四",
        "id": "6c0988c5-3340-4de4-9ce4-1dffa3ac6312"
    },
    {
        "author": "卫宗武",
        "paragraphs": [
            "矫矫鹤盘空，𡄸𡄸雁鸣旭。",
            "过雨沐遥岑，一日浣尘俗。",
            "久欲抱琴书，栖霞潄澄绿。",
            "刘安鸡犬仙，世岂无其术。",
            "一笑秋水横，飞来双白鹄。"
        ],
        "title": "和人杂咏六首  其五",
        "id": "7b685ae9-a30d-4ad0-ad9d-7c223f4539b5"
    },
    {
        "author": "卫宗武",
        "paragraphs": [
            "晴空擘絮云，残雨收线溜。",
            "晨兴咀落英，风露入怀袖。",
            "远水浮秋容，吟墨写难就。",
            "碧山吾老友，扁舟拟访旧。",
            "公肯从我游，茗饮烹乳窦。"
        ],
        "title": "和人杂咏六首  其六",
        "id": "0092ef2d-bece-442b-b103-552879ada433"
    },
    {
        "author": "卫宗武",
        "paragraphs": [
            "多公苦嗜吟，殆类书痴窦。",
            "水火燥湿仝，一见懽如旧。",
            "七步未为敏，百篇可立就。",
            "咀嚼牙颊香，氤氲满襟袖。",
            "浑浑乎其来，势若瓴建溜。"
        ],
        "title": "再和易后韵为前韵六首  其一",
        "id": "88773bab-901b-4230-a401-972c98dd6a7c"
    },
    {
        "author": "卫宗武",
        "paragraphs": [
            "黑不待黔乌，白不待浴鹄。",
            "天分既超卓，能消几学术。",
            "飘飘霞外姿，瞳方而发绿。",
            "满腹贮古书，咳唾可袪俗。",
            "冲气以为和，阳春散晴旭。"
        ],
        "title": "再和易后韵为前韵六首  其二",
        "id": "f97acec5-e4ac-413c-baa4-d028e4bbde3a"
    },
    {
        "author": "卫宗武",
        "paragraphs": [
            "妙语来翩翩，赓句惭草草。",
            "一鼓再则衰，气痿肠亦槁。",
            "诗不造风雅，可观徒小道。",
            "书能破万卷，篇章自然好。",
            "浅学无根源，易涸如潢潦。"
        ],
        "title": "再和易后韵为前韵六首  其三",
        "id": "699a7d56-2e1c-477b-82a8-53c6734f2923"
    },
    {
        "author": "卫宗武",
        "paragraphs": [
            "西风叶满庭，欹枕听鸣雨。",
            "悽然百感生，愁绪未易数。",
            "思昔咏干旌，良马素丝组。",
            "今为白屋夫，低头拜官府。",
            "犹喜七十公，可免差科苦。"
        ],
        "title": "再和易后韵为前韵六首  其四",
        "id": "d5a28b78-3db1-4816-acbb-a2a4af2f2269"
    },
    {
        "author": "卫宗武",
        "paragraphs": [
            "懽犹程孔交，来匪张范约。",
            "岂但授馆粲，雅与同丘壑。",
            "我圃三径荒，几年负杯酌。",
            "秋叶与春花，今幸复还昨。",
            "园丁报新阳，早梅红破萼。"
        ],
        "title": "再和易后韵为前韵六首  其五",
        "id": "81657651-b5bb-4d61-8988-0b639b485755"
    },
    {
        "author": "卫宗武",
        "paragraphs": [
            "欲绝子期絃，肯鼓齐门瑟。",
            "谏官不足为，孰可凂少室。",
            "然当展素蕴，佐主为召毕。",
            "志在泽斯民，思与邹轲匹。",
            "难作遯世翁，江梅有佳实。"
        ],
        "title": "再和易后韵为前韵六首  其六",
        "id": "d276d3a9-b47a-4637-aba9-3b986b424ad8"
    },
    {
        "author": "卫宗武",
        "paragraphs": [
            "峩峩章甫冠，飘飘凌云气。",
            "安肯鬰鬰居，乃试远游履。",
            "风云负壮图，川原穷雅志。",
            "槐竹憩幽深，草木仝臭味。",
            "沧溟浩八极，呼吸入胸次。",
            "物怪千万状，参错入吟思。",
            "一篇复一篇，亹亹至百纸。",
            "芳菲迷目睫，璀璨照窗几。",
            "展玩三过读，殆类噉蔗美。",
            "渐可造冲澹，岂特衒巧丽。",
            "章句亦何有，尚辞尤尚理。",
            "风行自成文，止于所宜止。",
            "熟之而精之，循能造极致。",
            "老我力已衰，不复竞吟事。",
            "羨君年尚壮，进进殊未已。",
            "骎骎班前修，挺挺俯时辈。",
            "岂但蓟北传，可使鸡林至。"
        ],
        "title": "题张石山出行吟卷",
        "id": "874a0f18-71f0-493d-b3c9-ea328079f568"
    },
    {
        "author": "卫宗武",
        "paragraphs": [
            "岁穷候严沍，木石冻欲折。",
            "寒云尽四垂，干坤清气发。",
            "僊人唾珠玉，琐碎自天落。",
            "神功忽收敛，声光随息绝。",
            "暮夜风怒号，飘泛动几格。",
            "老夫卷书坐，灯焰耿明灭。",
            "炉存火已微，缾罄酒莫索。",
            "拥衾作龟缩，毛骨冷于铁。",
            "皓色倏浮窗，疑雪复疑月。",
            "推枕晨启扉，金乌已赫赫。",
            "桃符即换岁，椒盘行送臈。",
            "谁其呼滕六，为我作三白。"
        ],
        "title": "雪晴",
        "id": "16afc96a-74b3-4d0d-a803-348a60a9ebc3"
    },
    {
        "author": "卫宗武",
        "paragraphs": [
            "天公衒天巧，三见腊之时。",
            "似花还非花，衮衮纵横飞。",
            "泻竹振清香，压梅迷真蕤。",
            "乌兔耿无光，遁迹不敢驰。",
            "雕锼各成形，磊块或作堆。",
            "蔽空来若尘，著物明于玑。",
            "武骑当此际，纵猎方打围。",
            "森森纷甲刃，烂烂光相辉。",
            "岂若灞桥馿，领此一段奇。",
            "今朝积数寸，回眎觉昨非。",
            "比屋占农祥，津津喜上眉。",
            "对书明彻眼，煮茗清入脾。",
            "肯为袁安卧，宜赋刘叉诗。",
            "呼童扫松迳，迎客扶桃枝。"
        ],
        "title": "北山遇雪",
        "id": "fc9c7c78-e835-4d26-b13d-5e34ba9a8531"
    },
    {
        "author": "卫宗武",
        "paragraphs": [
            "穷冬滞空山，风雨何凄迷。",
            "冯夷工剪水，有技不肯施。",
            "俄于夜未分，六出纷葳蕤。",
            "但见草壤间，叠叠生玉枝。",
            "须臾遂弥满，匼匝生四围。",
            "突兀千丈高，浩无肤寸遗。",
            "寒林远映带，一色相参差。",
            "天工呈大巧，幻出此段奇。",
            "遂令翳荟间，琐碎玉作姿。",
            "安得借化冶，烹炼如银为。",
            "勿使见睍消，有若朝露晞。",
            "巨灵与夸娥，负挟从我归。",
            "以此几嵯峨，森列置八维。",
            "为民除热恼，盛夏袪炎威。",
            "金石可流烁，天瑞无变移。",
            "良宵著明蟾，遶以波琉璃。",
            "四时照吟笔，千古凝清辉。"
        ],
        "title": "再遇雪",
        "id": "532925ae-d2d0-42b1-8d16-d5cff1b53a4d"
    },
    {
        "author": "卫宗武",
        "paragraphs": [
            "去年雪于腊，见睍迹已灭。",
            "今年天作花，再白遂凝结。",
            "鳞鳞甍相接，烂烂银互叠。",
            "平尺虽未盈，皓若布层㲲。",
            "洪纤归一覆，高下同至洁。",
            "入夜更飘扬，未久复匼匝。",
            "打窗明映书，堆垣厚成堞。",
            "披衣起推户，勇不待明发。",
            "庭间数十挺，叶叶如楮刻。",
            "墙角南北枝，艳艳疑花压。",
            "遥想几青山，幻成玉崨嶪。",
            "郊原瑞色浮，穹壤和气浃。",
            "岂但疵疠消，可卜丰穰协。",
            "书生喜无寐，但觉吻嗫嗫。",
            "掬之滋吟觞，石铛煮团月。"
        ],
        "title": "所居遇雪",
        "id": "21f00c45-ae45-401f-9629-07fed09a46fb"
    },
    {
        "author": "卫宗武",
        "paragraphs": [
            "艮象涵万有，佳趣备四时。",
            "此行属寒沍，喜遇腊雪飞。",
            "琤琤初集霰，粲粲纷葳蕤。",
            "奔腾渐成阵，势作龙凤驰。",
            "森森千碧林，缘饰如珠玑。",
            "旋观压层岭，烂若银成围。",
            "一天散和气，万境凝清辉。",
            "飞扬到朽壤，臭腐为神奇。",
            "问山何幻怪，顷刻颜面非。",
            "苍苍改正色，皓皓浮须眉。",
            "我来逢此瑞，爽垲流肝脾。",
            "对之岂徒酒，而可不以诗。",
            "因诗探山意，春信横南枝。"
        ],
        "title": "北山值雪偶成",
        "id": "db91e0fb-9d99-4a50-a7b6-26158ad2eeb1"
    },
    {
        "author": "卫宗武",
        "paragraphs": [
            "伊耆令将行，玄冥车载辖。",
            "玉律岁肇新，一白至再白。",
            "三冬望上瑞，犹喜在穷腊。",
            "霅然冲气布，潜可弭凶札。",
            "积之近盈尺，岂但宜黍麦。",
            "化工尤善幻，散集总奇特。",
            "飞飏漫天来，龙凤相摆掷。",
            "万殊无两色，大地总明洁。",
            "初疑散花女，空中碎裂帛。",
            "俄成古佛居，移下烂银阙。",
            "玲珑千万林，一一如玉刻。",
            "梁园曾未春，纷纷徧游蝶。",
            "飞鸟迷所栖，狡兔失其穴。",
            "干坤净无尘，川原互清发。",
            "我辈当此时，意气倍轩豁。",
            "顾惭海上夫，馁欲和旃齧。",
            "滨死气不衰，挺挺抱奇节。",
            "且非迈古才，闭门眠自若。",
            "藏器以待用，内蕴经济业。",
            "祇有健吟哦，舍此无他说。",
            "雅欲访古梅，一笑邀皓月。",
            "开樽约胜践，共对此三绝。",
            "夫何见睍消，非久即变灭。",
            "是固雪负予，抑亦予负雪。"
        ],
        "title": "次岁雪后作",
        "id": "b2157360-8ad3-44b5-bfa8-59620b81180c"
    },
    {
        "author": "卫宗武",
        "paragraphs": [
            "玄冬适莽苍，霜宇更阒寂。",
            "系舟山下路，窈窕松关入。",
            "一榻寄僧居，幽云生卧室。",
            "明朝过东山，千寻更矹硉。",
            "丙舍尤杳深，寒林互盘屈。",
            "孤枫缀余丹，万竹错丛碧。",
            "天寒鸟声静，木落山骨出。",
            "饮无客献酬，坐有僧分席。",
            "一杯复一杯，不觉日之夕。",
            "林鸟欲归栖，翩翩竞翔集。",
            "万点布平田，有似坡仙弈。",
            "此行为访梅，东寻复西觅。",
            "俄见影横斜，萧然倚山壁。",
            "中有第一春，缄藏何太密。",
            "数日我重来，要见南枝白。"
        ],
        "title": "冬留紫芝庵即事",
        "id": "5479b571-040f-41db-ae57-68cba09c1fe8"
    },
    {
        "author": "卫宗武",
        "paragraphs": [
            "逾月留穷源，不觉岁云暮。",
            "绪景寖凄凉，重阴方固沍。",
            "芳丛菊殚残，丹枫叶飞舞。",
            "蒙茸丰草萎，剥落乔木古。",
            "兹来遂幽寻，所恨乏胜侣。",
            "释友间往还，农父相尔汝。",
            "索句课唐吟，繙经勘佛语。",
            "肃肃繁霜零，辉辉寒月吐。",
            "夜气消檠灯，凛威薄衣絮。",
            "榾柮煨炉红，轮囷拥衾素。",
            "嘘呵冷欲冰，拳挛宿如露。",
            "老瓦补茅柴，破釜煮栗芋。",
            "烹鲜远莫致，撷蔬美可茹。",
            "氓廛绝纷嚣，僧席割清苦。",
            "颓然抚孤踪，乐哉忘万虑。",
            "亡何归兴动，适为物怪忤。",
            "举手谢白云，扁舟鸣去艣。"
        ],
        "title": "天寒留滞山中即事",
        "id": "898f79e6-51ea-4b6b-a86b-1d9ea45f72a9"
    },
    {
        "author": "卫宗武",
        "paragraphs": [
            "青青冢上木，夭矫摩太虚。",
            "日夜之所息，雨露之所濡。",
            "其来至高曾，奚啻五世储。",
            "伟哉廊庙材，而受斤斧屠。",
            "其间钟异质，形气与众殊。",
            "小者近十围，大者百尺躯。",
            "九苞凤可巢，千载苓可耡。",
            "难以刀锯加，俾与玉石俱。",
            "留为龙鸾种，要产驹与雏。",
            "咨汝二十二，结交犹朋徒。",
            "共期松乔寿，以卫龙虎区。",
            "子孙其保之，慎勿使剪除。",
            "毋傚发冢儒，假辞取珠襦。",
            "羣柏既就歼，所存能几余。",
            "时哉能得已，涕泣而长吁。"
        ],
        "title": "留墓松",
        "id": "280b03e8-7623-4974-9cbd-dd617e05bcb5"
    },
    {
        "author": "卫宗武",
        "paragraphs": [
            "鬰鬰乎佳哉，古松茂而秀。",
            "封植难计年，龙鸾相错纠。",
            "天风动清籁，洞庭喧雅奏。",
            "护之珠玉如，期以金石久。",
            "夫何从斧戕，山木岂自寇。",
            "众咻谓宜然，一谔固所否。",
            "梯航方勤远，斩刈或恐复。",
            "众巅已成童，怀璧岂吾有。",
            "欲为狂澜障，无奈铄金口。",
            "几世培梁栋，一朝等薪槱。",
            "壤树其可芟，不觉眦飞溜。",
            "惟思植万本，易新以补旧。",
            "初如牛羊散，渐见蛟虬走。",
            "庶保墓域安，盘错至不朽。"
        ],
        "tags": [
            "洞庭湖"
        ],
        "title": "伐墓松",
        "id": "a84ed2bf-8e08-4bca-bd44-2ee9096c835e"
    },
    {
        "author": "卫宗武",
        "paragraphs": [
            "忆昔入此山，首夏接春季。",
            "谷鸟正嚘嘤，芬芳尤妩媚。",
            "青青交道杉，森鬰互参倚。",
            "谁乎一叱咤，斩艾如草薙。",
            "遂令墟墓间，常抱斧斤耻。",
            "仅存盘涧松，绰有虬龙势。",
            "矫矫千岁姿，昂霄犹舞翠。",
            "我来省松槚，适当谷之昧。",
            "石齿咽残流，鸣族息羣喙。",
            "木石缩羽鳞，风霜翦菑翳。",
            "豁然眼界清，如至人境外。",
            "意行步崎岖，白云生屐履。",
            "林光渍欲流，冉冉湿衣袂。",
            "僧来入画图，人行绝毡毳。",
            "风尘不可到，心迹两无秽。",
            "追寻得良俦，清吟可相配。",
            "不效互唱酬，日与青山对。",
            "兹游拟畅情，俄值风雨晦。",
            "渐喜迫新阳，天地宁久闭。",
            "屋角数点明，冰花送春意。"
        ],
        "title": "岁冬至唐村坟山扫松",
        "id": "89a25dd5-5d73-4789-b14c-bb5b44c8ffc4"
    },
    {
        "author": "卫宗武",
        "paragraphs": [
            "独鹤来有年，置彼三径曲。",
            "挈至此靖庐，幽绝山林屋。",
            "戛然发长唳，清亮振虚谷。",
            "炳炳千岁丹，不受乌兔促。",
            "乘之虽有轩，颇窘筋骸束。",
            "寥廓万里心，夫岂在食粟。",
            "一举穷紫清，真境可洞瞩。",
            "奈何剪其翅，殆类骥絷足。",
            "然虽啄菢恩，变化乃迅速。",
            "昂昂禽中仙，未数昆明鹄。"
        ],
        "title": "独鹤",
        "id": "b10ded5b-e216-4bb2-96d9-8972c15e79f7"
    },
    {
        "author": "卫宗武",
        "paragraphs": [
            "自阅管郭书，风水好成癖。",
            "维舟走霅峤，川谷几徧历。",
            "晚年乃得此，于焉拟藏骨。",
            "身谋适不偶，命子为冢宅。",
            "痴儿好侈大，治庵如考室。",
            "豁然天地宽，有若混沌辟。",
            "层峦犹连城，一一互拱揖。",
            "案后三奇峰，参倚而特立。",
            "端然顾其穴，宛类凤展翼。",
            "又似老泉翁，二季侍其侧。",
            "启户俨若临，朝夕在几席。",
            "回头看新月，对面宾出日。",
            "鬰乎气佳哉，秀异钟一窟。",
            "神刲与鬼划，天授非人力。",
            "一丘有如此，万金买难觅。",
            "羊眠协梦祥，牛卧兆墓域。",
            "地将发秘藏，人已产英特。",
            "吾家顾未然，贞符在种德。",
            "为善斯有庆，积衰由作慝。",
            "素履或未纯，青囊恶可必。",
            "要须法睿武，粹如圭与璧。",
            "戒之而谨之，箴儆毋我忽。",
            "庶或生贤贵，簪绂可世及。",
            "不然负此山，山亦有惭色。"
        ],
        "title": "过茶坞子舍新茔",
        "id": "6c53a74d-eb86-4d46-91d4-7b711f729eef"
    },
    {
        "author": "卫宗武",
        "paragraphs": [
            "岂无五尺桐，所贮徒百囊。",
            "惟君匣中材，古韵涵混茫。",
            "高山与流水，雅趣深可长。",
            "古人宝清英，今君岂殊扬。",
            "锵然出金石，振厉如歌商。",
            "毋惜一运轸，冰雪置我肠。"
        ],
        "title": "和赵莲奥琴",
        "id": "d463873b-01bb-41f9-a03a-be6933061dcd"
    },
    {
        "author": "卫宗武",
        "paragraphs": [
            "岂无三尺铁，巧事犀玉粧。",
            "惟君匣中藏，百炼侔步光。",
            "小试锋莫当，崖石中开张。",
            "会须斩奸邪，晔晔神光扬。",
            "未逊古佩刀，公辅夸王祥。",
            "斯物由天成，匪但工之良。"
        ],
        "title": "和赵莲奥剑",
        "id": "ebc91159-bed2-4146-843f-790dc24ca6de"
    },
    {
        "author": "卫宗武",
        "paragraphs": [
            "吾儒何所事，读书而挟策。",
            "君才郄林枝，灵根芳正发。",
            "笔下富词藻，云锦自天落。",
            "英英光岳气，洒洒冰雪魄。",
            "中秋璧月圆，宜赴广寒约。",
            "桂籍那未香，天公无皂白。",
            "学如禾与稻，既艺宜必获。",
            "于时误儒冠，孰不嗟铸错。",
            "篇章来联翩，有主此有客。",
            "隋珠既璀璨，和璞无踳驳。",
            "有文可与评，有酒可与酌。",
            "长吟不淹宿，捷若蛇赴壑。",
            "喜得罗庾俦，吾乡宜卜宅。"
        ],
        "title": "次韵酬李黄山",
        "id": "9f996b73-4fd2-4acf-940f-67c85de6e4c2"
    },
    {
        "author": "卫宗武",
        "paragraphs": [
            "乃翁不遐遗，招邀至宅里。",
            "芳馨秩俎豆，声歌列纨绮。",
            "寿色窦庭椿，天芬郄枝桂。",
            "皤皤七十叟，义方严教子。",
            "大儿书满架，心惟醉经史。",
            "金朱非所乐，饮食能知味。",
            "篇章落咳唾，葩藻振奇丽。",
            "月眼老增明，三读使予起。",
            "小儿暨若孙，未遑试以艺。",
            "具谓善吟哦，抑亦工诵记。",
            "庭兰其在兹，芬芳殊未既。"
        ],
        "title": "酬乡友惠诗",
        "id": "6e5c786e-081f-441e-8475-671d2772c50d"
    },
    {
        "author": "卫宗武",
        "paragraphs": [
            "我如蛰户居，跬步不可移。",
            "君有远行役，暑途方驱驰。",
            "觇知所如往，谓已杭双溪。",
            "人苟怀忠信，蛮貊其行之。",
            "平生玉雪襟，节行所素持。",
            "督运奉省檄，迨今已数期。",
            "故牍出袖间，数不差毫厘。",
            "皓皓其可污，皎若明鉴垂。",
            "堂堂大司存，肯计铢与锱。",
            "往事等尘埃，意者穷奸欺。",
            "奸欺固莫逃，赏识必见奇。",
            "岂惟忧责无，可以歌啸归。",
            "独念行路难，蕴隆丁斯时。",
            "野有暍死夫，何以当炎曦。",
            "越山未易登，其上号狐狸。",
            "越水不可厉，其下多蛟螭。",
            "鬼魅常瞰人，往者来者稀。",
            "毋为巖壑娱，返旆因迟迟。",
            "粤从轸既东，一日肠九回。",
            "桂秋俄已近，数日盼归期。"
        ],
        "title": "怀南塘朱省阅",
        "id": "85255085-8554-49b8-9c06-29671a3409f4"
    },
    {
        "author": "卫宗武",
        "paragraphs": [
            "好山未易得，况此不多山。",
            "靡迤八九丘，远眎犹弹丸。",
            "几载谋一区，经营何其艰。",
            "尺求而寸予，往往人所悭。",
            "丙舍西复西，一岑颇巑岏。",
            "其坡委蛇垂，宛若萦带鞶。",
            "又类立大纛，转帜风飞翻。",
            "其中似掌平，可为宫与坛。",
            "荷君割膏腴，易置为我懽。",
            "斯举昔罕闻，岂但今所难。",
            "得以奉帝尊，峻阁而危栏。",
            "顾惟匪陶顿，奚以役倕般。",
            "盖由心愿欲，宁恤家殚残。",
            "于兹延真侣，亦足化世顽。",
            "报乏千镒金，感著方寸丹。",
            "每嗟隶黔首，孰若侪黄冠。",
            "惟弗叛宣尼，何妨师老聃。",
            "斯宇傥落成，屈致居其间。",
            "玄玄五千言，言言推其端。",
            "看生白室光，相对清昼闲。",
            "学道能造极，何必三神峦。"
        ],
        "title": "谢朱南塘借己田为易陆宅山建玉宸道宇",
        "id": "8ff9c748-9b4d-4c8c-ba06-7cf0fd5624d8"
    },
    {
        "author": "卫宗武",
        "paragraphs": [
            "此方而彼圆，何异冰与炭。",
            "彼工而此朴，土簋眎玉瓒。",
            "达人以道观，万殊等一贯。",
            "我有四耳尊，自谓今之冠。",
            "刻画尽精微，光泽加璀璨。",
            "流传知几年，器不减周汉。",
            "肯使居水湄，敬用如始盥。",
            "殆类古罍洗，盆盎不可乱。",
            "以好易所好，在昔有公案。",
            "张砚晋卿石，坡老诗可按。",
            "于以笃心盟，岂但荣目观。",
            "缅思古之人，未尝不三叹。",
            "君家螭文壶，相去未能半。",
            "痴儿厌家鸡，咄咄求互换。",
            "四美欲其并，片言为之赞。",
            "慨然湖海襟，弗以锱铢算。",
            "捷于响斯答，不宝己所玩。",
            "折简墨未干，订金言靡叛。",
            "信云义易利，殆类耕逊畔。",
            "将以舂容篇，溢目珠玑粲。",
            "捧持簪春花，恨无双玉腕。",
            "凡物各有匹，以时而合散。",
            "干将与莫邪，蛟龙可水断。",
            "方其埋丰城，雌雄元未判。",
            "神光射斗牛，如烈山以爨。",
            "方册纪载详，晋史稽所窜。",
            "一谓归张华，一谓属雷焕。",
            "变化复成偶，奔逸不可绊。",
            "嗟予欠义方，所谓亦云谩。",
            "求得既膺铭，负惭尤汗涣。",
            "命之谨所藏，珍重勿亵翫。",
            "子孙其永怀，岂但目前看。"
        ],
        "title": "和叶野渡易古铜瓶韵",
        "id": "96705951-c0d9-4b43-ad1f-a9b7686eb7f6"
    },
    {
        "author": "卫宗武",
        "paragraphs": [
            "汗漫可以期，列缺可以至。",
            "岂不高且远，未足语超诣。",
            "至人悟重玄，妙境此融会。",
            "无声亦无臭，万象于我备。",
            "不必八柱承，不必二极系。",
            "曾城九重居，俨若具乎内。",
            "于焉以泮涣，其乐浩无际。",
            "气凝而神化，举步六合外。",
            "乘轮阆风行，税驾丹丘憩。",
            "逍遥兮周流，斯特迹之寄。",
            "混然吾太虚，游是息于是。"
        ],
        "title": "为云侣天游赋",
        "id": "5dc6f16a-a191-4ed5-81e0-e8f5b8af080c"
    },
    {
        "author": "卫宗武",
        "paragraphs": [
            "干以健而运，如毂不停息。",
            "周流徧六虚，升降靡差忒。",
            "故能权四序，而以转万物。",
            "兹其气之游，造化由是出。",
            "一元亘终古，尘劫浩难诘。",
            "人有貌以生，于中具太极。",
            "苟知法天行，折旋而阖辟。",
            "浮游潜深渊，外想不内入。",
            "亦解长不死，寿与之为一。"
        ],
        "title": "赠潘天游",
        "id": "7aade251-3da8-4824-a200-f9390528a585"
    },
    {
        "author": "卫宗武",
        "paragraphs": [
            "清溪溪上山，九山山下水。",
            "山水遥相望，美人隔千里。",
            "飞鸿来远音，老鹤喜得类。",
            "望履杳无从，岂或尼而止。",
            "采兰以为赠，折梅以为寄。",
            "芳馨匪常存，怀想恶能已。",
            "吾衰年几何，岁月犹川逝。",
            "理奥欠析微，书囊未穷底。",
            "古杭可苇航，溪流迅如驶。",
            "虽爽菊秋期，花时更清美。"
        ],
        "title": "寄徐清溪",
        "id": "940ce4d3-0149-4395-85d3-2e4139e623d8"
    },
    {
        "author": "卫宗武",
        "paragraphs": [
            "季世思良士，如抱渴与饥。",
            "峩峩章甫冠，瑞气浮芝眉。",
            "粹然君子儒，赴我同襟期。",
            "凡林非鸾栖，丹穴仍归飞。",
            "恨无健羽翰，所至相追随。",
            "怀归宜莫留，荆州那足依。"
        ],
        "title": "次青溪后二章为别  其一",
        "id": "6de11118-d24a-49e5-a025-d51848eaf361"
    },
    {
        "author": "卫宗武",
        "paragraphs": [
            "今古多纷攘，宇宙弥氛埃。",
            "故友晨星然，往往沦劫灰。",
            "幸得莫逆交，子舆从子来。",
            "道义本契合，心迹无疑猜。",
            "不徒千斛舟，置此坳堂杯。",
            "动静必与俱，书林日徘徊。",
            "一闻骊驹驾，黯然肠九回。",
            "从今子陵台，目睫常嵬嵬。"
        ],
        "title": "次青溪后二章为别  其二",
        "id": "43ddd8d1-e69c-4da5-85ae-410c90a1a551"
    },
    {
        "author": "卫宗武",
        "paragraphs": [
            "渺渺湘水波，浩浩衡山云。",
            "悠悠我之思，皎皎兮美人。",
            "美人不可见，陵谷日迁变。",
            "风尘方纷攘，意者生死判。",
            "鴈来信可通，岂若重会逢。",
            "恨无健羽翮，万里飞相从。",
            "腰下黄金佩，人间紫马贵。",
            "还疑衮绣身，易夺丘园志。",
            "鹤发几七旬，年与君为邻。",
            "交至老弥笃，恨弗时相亲。",
            "急流中勇退，一舸归私第。",
            "俄传尺素书，读之喜不寐。",
            "愿坚如兰心，共缔松菊盟。",
            "毋贻林涧愧，复动轩冕情。",
            "皓首金石契，何异园与绮。",
            "昔日良友朋，今为老兄弟。"
        ],
        "tags": [
            "衡山"
        ],
        "title": "刘锦山自衡州归复书仍贻之诗",
        "id": "3155cde9-5803-4d5e-914d-c5a852d37b22"
    },
    {
        "author": "卫宗武",
        "paragraphs": [
            "舟行过乡城，忆昨又三载。",
            "鹤表人或非，雉堞址仍在。",
            "郊郭幸苟完，室庐俱可慨。",
            "十年远亲友，一见如有碍。",
            "胡为穷纪次，际此远行迈。",
            "归来椒柏新，德人年未艾。"
        ],
        "title": "过秀城",
        "id": "03f8d796-1e70-404c-a292-3f9eafbf5fb1"
    },
    {
        "author": "卫宗武",
        "paragraphs": [
            "乍合成乍离，岁月何飘忽。",
            "重来吾愈老，喜复遂良觌。",
            "月麓号新改，簪裳亦殊昔。",
            "议论羲皇前，咳唾烟霞出。",
            "囊中诗一编，语到不可及。",
            "清圆粲珠玑，雅正谐吕律。",
            "新吟多感慨，能使鬼神泣。",
            "洗耳听谈玄，有言皆造极。",
            "豁然启其蒙，不觉膝欲屈。",
            "一碧涵千峰，吴兴山水窟。",
            "来办结构资，丹砂铸僊骨。",
            "鲁公千载祠，已仆谁复植。",
            "新宇傥落成，端庄厉忠直。",
            "滔滔奸佞夫，见使心怵惕。",
            "虽为老氏徒，未废儒者术。",
            "我有招隠庐，亦足以栖白。",
            "安能挽之留，共勘先天易。"
        ],
        "title": "赠赵月麓之霅",
        "id": "20a7e147-d9f1-40c5-97c6-d82b97541403"
    },
    {
        "author": "卫宗武",
        "paragraphs": [
            "荆璞虽未琢，须成圭璧珍。",
            "峄桐虽未弦，须奏云和音。",
            "抱此材质良，识真岂无人。",
            "荐进居禁严，持美以效君。",
            "永为廊庙器，陋彼瑚琏陈。",
            "胡然久贤劳，展骥沧海滨。"
        ],
        "title": "送人",
        "id": "8a206713-fd96-4d60-9880-deb89e9a6c1b"
    },
    {
        "author": "卫宗武",
        "paragraphs": [
            "弹铗归来乎，暂作苏台客。",
            "昂昂岁寒姿，依然返故壑。",
            "诗卷浩千万，斗大室难著。",
            "往哉掣巨鳌，肯恋华亭鹤。"
        ],
        "title": "送林松壑",
        "id": "cdfffbbd-b0eb-48a7-90d1-50f9b277ab98"
    },
    {
        "author": "卫宗武",
        "paragraphs": [
            "唐人尚五言，秀句推柳塘。",
            "复有善鸣者，鸡鸣传远商。",
            "氏名几百载，郁若兰芷香。",
            "诗来破余暑，如挹风露凉。",
            "芬敷富辞藻，鲜碧逾丛篁。",
            "铺张几案间，蔚为前修光。",
            "读之律吕谐，击拊鸟声锵。",
            "可踵翰林白，未逊太史黄。",
            "东屏斯文主，书传撑满肠。",
            "固宜苏门客，而有晁与张。",
            "岂但如昔人，风雅能补亡。",
            "胸中千万篇，浩若五谷穰。",
            "况复有小坡，气习遗膏粱。",
            "书林惟日涉，艺圃无时荒。",
            "内有芳润融，外蔑声色戕。",
            "篇章虽后至，巖菊擅晚芳。",
            "又类秋芙蕖，水镜临夕阳。",
            "顾惟糠粃扬，凛负荆棘芒。",
            "叹予以诗隠，货药犹韩康。",
            "何时天朗清，共泛兰亭觞。"
        ],
        "title": "答野渡垫宾并其子和篇",
        "id": "60f4ca1d-12ca-448a-8df9-0de201cf2438"
    },
    {
        "author": "卫宗武",
        "paragraphs": [
            "老穷蛰一室，独与圣贤对。",
            "祢刺倏在前，喜有佳士至。",
            "此客可曾有，良觌今乃遂。",
            "夫岂燥湿同，未易折柬致。",
            "乡邻道不谋，咫尺楚越异。",
            "张范志苟合，千里盟弗背。",
            "蟠木何假容，猗兰盖仝味。",
            "吟咏浩篇章，口诵卷压几。",
            "湛然珠在渊，晨夜光明媚。",
            "谱接唐人传，句与唐人俪。",
            "满贮风月襟，迥绝烟火气。",
            "笔下戏羣鸿，尤跨虞薛辈。",
            "乐哉得新交，风期从此契。",
            "张鼓于越门，聊为岁月记。"
        ],
        "title": "赠白湛囦",
        "id": "d00ddee5-922d-448c-939c-68d0aab49a0c"
    },
    {
        "author": "卫宗武",
        "paragraphs": [
            "招提几百载，其来自唐室。",
            "屡此系扁舟，过门不暇入。",
            "岂图今之行，招携叙旧室。",
            "遂停欲归櫂，重整倦游屐。",
            "粤昔有高僧，斯地曾卓锡。",
            "湛然一方泉，千岁停寒碧。",
            "古殿倚太阳，佛光含慧日。",
            "巍巍屋上峰，森森庭下杓。",
            "禅房窈且深，竹树尤静密。",
            "开尊具浊馔，领客日至夕。",
            "久要亦所难，此意岂易得。",
            "探囊出诗章，往往名胜笔。",
            "诵诗所以名，极圆而圆极。"
        ],
        "title": "即席赠太阳山极圆上人",
        "id": "5f740b13-075f-48f5-8506-ab027144bfb5"
    },
    {
        "author": "卫宗武",
        "paragraphs": [
            "岁月易以迈，羲娥不停旋。",
            "忆昔聚嬉戏，缟发今盈颠。",
            "日往而月来，壮逝老至焉。",
            "交情贵浃洽，良辰忍弃捐。",
            "簪舄要时集，尊俎宜相先。",
            "闻风益所无，议论攻其偏。",
            "急难援心勇，友助劳斯宣。",
            "里闾皆吾与，疾苦毋吝言。",
            "惠利苟可及，念勿遗颠连。",
            "杜门惟独善，此见恐未然。",
            "良朋去七载，归锦荣山川。",
            "盟鸥思海上，访鹤来云边。",
            "胸中五千卷，笔下琳琅篇。",
            "尤当会以文，雅好庶不愆。",
            "真率月有集，旧典犹可沿。",
            "洛社多尚齿，尚齿则未便。",
            "何如倣修禊，少长无拘挛。",
            "光风猎猎长，万象皆暄妍。",
            "四时有佳致，陵谷纵变迁。",
            "山巅或水际，竹下并花前。",
            "高吟吐风月，逸气嘘云烟。",
            "烦襟可洗除，芳景宜留连。",
            "毋徒嗟百罹，一笑觞互传。"
        ],
        "title": "锦山自杭来诗呈乡曲共举月集",
        "id": "744b6d28-436c-4160-b6e6-e36764dcd493"
    },
    {
        "author": "卫宗武",
        "paragraphs": [
            "袖携尺素书，远从上清至。",
            "胸涵龙虎象，语带烟霞气。",
            "千古夔牙音，指下发其秘。",
            "为鼓桃源行，桃源何处是。"
        ],
        "title": "赠龙虎山甘道士",
        "id": "b111ade1-0701-4748-836d-b2a646658362"
    },
    {
        "author": "卫宗武",
        "paragraphs": [
            "丹巖今良士，南塘古当时。",
            "馆餐未有适，义图以助之。",
            "渠渠推毂心，终莫副所思。",
            "遇合各有缘，天只非人为。",
            "裴回明月枝，乃在海一涯。",
            "一字以拔人，我惭蔡子尼。",
            "遂使文字交，远迈为人师。",
            "骚坛不可即，比兴安所施。",
            "唱酬怀旧章，绚若辞藻摛。",
            "细玩二君咏，形神坐欲驰。",
            "踪迹有聚散，情意无盈亏。",
            "非晚即簪盍，宁久成诀离。",
            "停云思亲友，且和渊明诗。"
        ],
        "title": "和南塘贻林丹巖古风时丹巖馆郊外",
        "id": "92bc4cc8-771f-4ae9-bb2f-cb7df694062a"
    },
    {
        "author": "卫宗武",
        "paragraphs": [
            "瑶坛礼碧虚，返次羽人坐。",
            "引脰延月华，吞吐隔翠嶞。",
            "众吻盼流芳，冉冉忽透过。",
            "大规虽微亏，犹喜镜未破。",
            "浮翳从何来，掩蔽仍不果。",
            "连峦一色浄，清辉千里播。",
            "爽垲入襟裾，光明生咳唾。",
            "诗翁于此时，枯肠正无奈。",
            "愧乏云锦章，翻然乃高卧。",
            "斯辰怅有怀，无语坐偷堕。",
            "今夕冰轮升，不吟则不可。",
            "预解素娥嘲，免谓翁负我。"
        ],
        "title": "夜坐待月次日补吟",
        "id": "f64f9338-c29a-466a-8bc0-3359c660441b"
    },
    {
        "author": "卫宗武",
        "paragraphs": [
            "依山构靖庐，虽陋亦可坐。",
            "幽林隔尘嚣，逦迤八九嶞。",
            "时来友高士，一岁知几过。",
            "野花薰醉醒，山鸟啼梦破。",
            "何莫匪真诠，岂为崇小果。",
            "颇喜仙侣稠，可使玄风播。",
            "道腴足隽永，世味等涕唾。",
            "谷神傥不死，造物何能奈。",
            "多君从我游，白云肯分卧。",
            "第嗟屋宅坏，殆类甑已堕。",
            "内炼怅莫成，服食其或可。",
            "伯阳丹鼎余，刀圭分赠我。"
        ],
        "title": "再用韵答和者",
        "id": "cb58cf6e-a054-481c-a124-4e6945ed57c2"
    },
    {
        "author": "卫宗武",
        "paragraphs": [
            "无子虽可悲，有子未为喜。",
            "断以释子言，莫非假合耳。",
            "杜陵咏为麟，瑞物能有几。",
            "昌黎谓之枭，恶德乃类是。",
            "无之恐无后，有之亦为累。",
            "苟非弗克肖，曷若听其逝。",
            "颜路之亡回，宣尼之丧鲤。",
            "此皆长而贤，痛甚于幼死。",
            "夷甫虽尝云，情钟在我辈。",
            "过哀亦奚为，安有复生理。",
            "子夏空失明，季札号知礼。",
            "吾友方盛年，何忧乏良嗣。"
        ],
        "title": "慰张石山幼子亡",
        "id": "af417b95-8efe-410c-aeca-a20d0a93130c"
    },
    {
        "author": "卫宗武",
        "paragraphs": [
            "生机天地宁终藏，剥极复反开新阳。",
            "阳明渐进阴浊散，辉光万象熏佳祥。",
            "不必晷验度合表，不必风问来何方。",
            "朝廷有道雨旸若，满家五谷歌穰穰。",
            "占年梅映腊雪瑞，回暖柳拂春昼长。",
            "愿君多送锦绣句，为我一洗冰炭肠。",
            "阳春一曲和盖寡，媿我芜陋匪报章。",
            "独思愁叹接田里，安得击壤衢游康。"
        ],
        "title": "和友人新阳韵",
        "id": "43f1f8c9-6f53-41c8-8470-17e2dc3e0706"
    },
    {
        "author": "卫宗武",
        "paragraphs": [
            "物盈宇宙皆有穷，一气先天常浩浩。",
            "荣华富贵能几何，百岁光阴如电扫。",
            "开辟由来莫几年，圣哲英雄骨俱槁。",
            "勋名盖世文瑞时，岂若玄玄穷徼妙。",
            "古仙率多山泽癯，方平通经后从老。",
            "伯阳隠士著参同，援述宣尼辞可考。",
            "人身口腹乃大患，举世凡夫为此恼。",
            "厚味腊毒尤伤生，甘旨肥醴偏害道。",
            "学仙万虑要屏除，有累俱为方寸扰。",
            "希夷辟谷功始成，抱朴休粮法宜效。",
            "所以丹丘诸羽人，莫不餐松茹灵草。",
            "谁云不食胃徒空，入道门衢此为要。",
            "天隠良士工词章，经传百家仍探讨。",
            "孰知抗志乃松乔，浊利浮荣非所好。",
            "年当强仕舍壮图，勇辞馆餐栖窈窱。",
            "欲仁仁至天所资，道藏仙方过鸿宝。",
            "卫生有药可忘饥，不愁煮字那能饱。",
            "一从易置冰玉肠，不假青精颜色好。",
            "会驱干马及坤牛，捕虎擒龙归鼎灶。",
            "易骨洗髓由此基，三岛十洲轻可到。",
            "纵未能尝方朔桃，亦须先致安期枣。",
            "世儒悉被客尘迷，志在衣锦而食稻。",
            "惟君高蹈出凡流，见谓秋阳同皜皜。"
        ],
        "title": "为徐进士天隠赋辟谷长吟",
        "id": "b23923ec-867f-4d8b-9a79-bb533c24257d"
    },
    {
        "author": "卫宗武",
        "paragraphs": [
            "挺然昂霄蟠涧阿，彼美松者非凡槎。",
            "千林摇落乃孤秀，舞春杨柳徒傞傞。",
            "翛然照水溪一涯，彼美梅者非凡葩。",
            "冰姿皎洁抱清独，漫山桃李徒繁华。",
            "昔人品题信不苟，每以此木配此花。",
            "伊谁挈置小盆盎，高标盘曲良可嗟。",
            "然虽矫揉失真性，幽香贞色仍堪夸。",
            "况分瑞竹与鼎立，岁寒之侣何以加。",
            "竹尤挺特过二者，逸鞭吐秀如兰芽。",
            "两枝撑出露头角，一类襁褓髻未丫。",
            "于中此更拔其萃，似觉小异如孟嘉。",
            "会从尺寸达寻丈，摩拂穹汉生云霞。",
            "可亲雅与书帙称，相对慎勿肉食奢。",
            "君之取友莫此尚，此友宁久留君家。",
            "须知调鼎待佳实，岂但水影夸横斜。",
            "须知大才作隆栋，岂但古干森虬蛇。",
            "虚心劲节岂无用，宁在楚楚仪容佳。",
            "为龙致雨行矣神，变化轰雷掣电与世驱奸邪。"
        ],
        "title": "和野渡赋双竹松梅古风",
        "id": "558ed8bf-93c8-4fe4-915d-5ea2efba45e9"
    },
    {
        "author": "卫宗武",
        "paragraphs": [
            "世称斯楼天下奇，雨余振履此游适。",
            "埋头旅舍气弗苏，一见端能洗湮鬰。",
            "连冈三面作襟袖，洪流千里在履舄。",
            "俯窥万井若棋布，前阅千帆似梭掷。",
            "银涛涌出丹碧居，金焦两山相对立。",
            "羣阴解駮宿霭收，放出脩眉数峰碧。",
            "景名多景名不虚，似此江山何处觅。",
            "凭栏一笑问波神，欲举归帆在何日。"
        ],
        "title": "与卿寓登多景楼口占立成",
        "id": "3b95c610-3364-4a01-ad1a-6539ad38ca22"
    },
    {
        "author": "卫宗武",
        "paragraphs": [
            "干坤空阔几由旬，仁气坱圠熏为春。",
            "郊原万象列绮绣，华哉规令方施行。",
            "旧年与花尝有约，肯倦携筇并蹑屩。",
            "近来时事与花违，一任自开还自落。",
            "此时何地可维舟，难效山阴禊事修。",
            "醉吟有样犹可法，随处可留无不留。",
            "欲纵清游先蜡屐，剩拟一造芝兰室。",
            "料应红紫尚余芳，但媿平章无健笔。",
            "折简支郎盟在前，期吊野王今几年。",
            "或行或止若有制，人不自由殊可怜。",
            "转头点点飞红雨，美景良辰那忍负。",
            "大篇短牍重招邀，起往从之其敢后。",
            "但嗟戴笠与乘车，昔骑紫马今无馿。",
            "荣华消歇与春尽，宠辱不动心如如。"
        ],
        "title": "和张石山古风约郊行",
        "id": "de7684b8-45eb-49ff-97c4-4f27824cc52f"
    },
    {
        "author": "卫宗武",
        "paragraphs": [
            "好士不论亲与疎，绝甘分少宁求余。",
            "孔程一见便倾盖，懽如故旧其非欤。",
            "世多奇俊无南北，平昔可曾致佳客。",
            "吾乡良友无出君，二仲之交犹欠一。",
            "青溪人瑞名闻扬，剑气上射牛斗光。",
            "淋漓笔下走风雨，其势浩浩声浪浪。",
            "双鹄俱堪侪野鹤，宜与翺翔天地廓。",
            "一为羁羽一仝巢，羁者飞来慰寥寞。",
            "人生遇合天实为，远方朋来从尔思。",
            "但亲益友非损友，何间新知与旧知。",
            "吾侪气臭在投合，有来馆粲须延纳。",
            "不妨北海常开樽，岂但休源乃施榻。",
            "我家有竹门可款，植此不徒悦俗眼。",
            "批风抹月待嘉宾，绝胜肉食供朝晚。",
            "嵇吕交情虽似漆，千里相遇难再得。",
            "何如耆俊里社仝，时得亲薰才学识。"
        ],
        "title": "和野渡为青溪赋",
        "id": "482e3321-163f-4d91-a2ec-5429e5875f8f"
    },
    {
        "author": "卫宗武",
        "paragraphs": [
            "羽族竞繁声，仓庚尤善鸣。",
            "喧啾百喙忽奏雅，尽洗盈耳筝竽音。",
            "芬菲芳事毕，木芍药晚出。",
            "于中姚魏更倾城，扫退目前頳紫色。",
            "转眼韶华便欲休，恨无长绳系春留。",
            "一春妩媚在花鸟，常恐易逐光阴流。",
            "浮荡谁家挟弹子，飞丸巧中俄摧翅。",
            "封姨底事苦禁持，飘摇欲使无完蔕。",
            "可嗟凡卉与凡禽，遂情快意何纷纷。",
            "不思物恶伤其类，尔形尔气非同羣。",
            "岁购名葩不常遇，日听好音能几度。",
            "寄与东君力遮护，勿使凋零同臭腐，不然辜负鶑花主。"
        ],
        "title": "鶑花吟为良友作",
        "id": "694765d7-3797-4a54-9f16-ca3b27502207"
    },
    {
        "author": "卫宗武",
        "paragraphs": [
            "青鞋不踏孤山路，辜负逋花今几度。",
            "那知别有姑射居，众谓孤山未必如。",
            "夙昔名传尤愿见，渴想此仙难觌面。",
            "朋来满口誉风神，俨若眼底逢佳人。",
            "枝间独具先天易，惟有太初心默识。",
            "雅游拟问古航船，索笑相亲须有缘。",
            "闲中积岁玩风月，虐甚祁寒饱霜雪。",
            "此往春浮雨露香，归来万玉争辉光。"
        ],
        "title": "为徐太初友人陈府判赋梅居饯行",
        "id": "1940014a-49c1-46d5-b238-c87e187b1003"
    },
    {
        "author": "卫宗武",
        "paragraphs": [
            "重来丙舍岁三易，翠巘插空仍兀突。",
            "乔林鬰蓊歼斧斨，一二仅存于百亿。",
            "参差历落更孤秀，不假依凭而挺立。",
            "宛如九老瑞唐朝，又类耆英隆宋室。",
            "合兹异代众君子，仙去一朝于此集。",
            "千夫束手何敢向，万牛回首难容力。",
            "已芟嘉植勿复论，寿此佺期不朽骨。",
            "稚松匝地散新秧，头角森森纷羽翼。",
            "他年雨露饱沾濡，满鼻珠玑香习习。",
            "会须百尺长龙身，仍复层林森凤翼。",
            "作诗聊记角弓章，子子孙孙永培植。"
        ],
        "title": "墓松既夷所余无几方植松秧自赋",
        "id": "1ef60f7c-2930-450a-a35e-1fdc4564bcab"
    },
    {
        "author": "卫宗武",
        "paragraphs": [
            "剥极大冶如死灰，潜阳初动生意回。",
            "冲融一脉贯万汇，物有清气拂斗魁。",
            "嘉植几世培其栽，孤芳欲折犹裴回。",
            "此花消得酒百杯，料君耻与红紫偎。",
            "祇应两屐磨苍苔，豪饮岂惜玉山颓。",
            "醉中两手敲复推，句成不假击钵催。",
            "青皇襟量何恢恢，任教残腊偷春来。",
            "暗香明艳无纤埃，俯视众植为陪台。",
            "纷纷盆盎见古罍，千花锦绣徒成堆。",
            "天然不假冰玉裁，岁岁为渠青眼开。"
        ],
        "title": "和南塘咏梅",
        "id": "89b035cb-320b-4ed6-8467-7fbdea82e433"
    },
    {
        "author": "卫宗武",
        "paragraphs": [
            "伟哉千里万里流，衮衮其来自巴蜀。",
            "奔腾澎湃入尾闾，势雄何啻吞百谷。",
            "金焦对峙两鳌浮，千顷玻瓈浸其足。",
            "光生金碧殿阁涌，气蒸紫翠林丛沃。",
            "附庸更有小陂陀，东晋诗仙卧其麓。",
            "穹龟长蛇簸风雨，鬼怪神奇不可触。",
            "地灵设险莫此如，此天所以限南北。",
            "江山终古无变迁，世运如输几翻覆。",
            "英雄灭没去不反，人事纷轮转相续。",
            "嗟予蛰处几二纪，殆类龟藏蜗局缩。",
            "兹来云梦气可吞，浩荡干坤在吾目。",
            "靴纹猎猎日流辉，鬟黛葱葱雨初沐。",
            "沙禽云鸟自往来，浪舶风帆互征逐。",
            "野芳零落舞残红，汀草蒙茸涨平绿。",
            "烂然宇宙一丹青，绝胜鹅溪千画幅。",
            "归舟那得大如川，载取江头春万斛。"
        ],
        "title": "过瓜洲",
        "id": "704ca3b3-17bb-49af-9910-1a8937d0a484"
    },
    {
        "author": "卫宗武",
        "paragraphs": [
            "骈头始生为箨龙，森然而立列羣玉。",
            "琮琤有韵天籁鸣，蓊鬰成阴云气簇。",
            "楚楚少年来自河，猗猗君子瞻彼澳。",
            "其实曾致雏鹓来，其枝可留栖凤宿。",
            "月香水影犹更奇，弹压春花千万属。",
            "羞为西子事涂抹，喜作道韫淡粧束。",
            "不居驿路即溪桥，好傍巖腰与山腹。",
            "谓宜作妃以相从，雅韵幽姿俱不俗。",
            "此君何以待美人，翠帷重重富罗縠。",
            "美人何以奉此君，碎玉明珠不论斛。",
            "于中更有无价香，迥胜龙涎与麝馥。",
            "此君挺特气不凡，美人窈窕姿尤淑。",
            "执柯者友秦大夫，不烦月老绳纡足。",
            "且善为醪以合欢，味过蒲萄及醽醁。",
            "梅之所见乃不然，谓恐为人所指目。",
            "从来洁白不可溷，每鄙仙人华萼绿。",
            "彼固无慊为丈夫，予宁屈体而雌伏。",
            "不如仍作岁寒交，永为贞女甘幽独。"
        ],
        "title": "和陆象翁以梅配竹",
        "id": "3a095f9b-009a-4c2e-ae02-c08fb3e8c8c7"
    },
    {
        "author": "卫宗武",
        "paragraphs": [
            "天不怜我老且贫，荒迳不可酬华春。",
            "遂令东里互邀致，借之双圃娱芳辰。",
            "痴云酿雨雨旋止，霁日含辉更清美。",
            "花间尽晷得盘桓，但费东君为料理。",
            "归来未久簷溜倾，乃信造物真有情。",
            "十分淑景一分在，但愿从此天开明。",
            "一方一曲春有限，芳菲未足舒老眼。",
            "扁舟远欲逐清华，锦绣山川穷胜赏。",
            "维此林峦地虽窄，耸秀流芳亦不恶。",
            "安得良友相追随，步屧生香徧行乐。",
            "只恐囊无贺老诗，不愁屐费阮生蜡。"
        ],
        "title": "自王园归约诸友山行",
        "id": "c6fc15ae-c6a9-4c50-a47f-a2a17d98aa17"
    },
    {
        "author": "卫宗武",
        "paragraphs": [
            "千巖万壑东南美，中有一山尤秀伟。",
            "伊谁衣被以佳名，非雾非烟腾瑞气。",
            "有人于此曾课书，出山能士为写图。",
            "风林泉石振清响，占毕吟诵声难模。",
            "聚为胸中线五色，不补衣裳华衮黻。",
            "迺作江湖漫浪游，奋藻扬葩肆吟笔。",
            "文为人瑞要瑞时，时不与我文奚为。",
            "何如抱书还旧隠，姑颂楚橘歌商芝。",
            "吾衰一字不解作，平生学殖叹荒落。",
            "为儒无用拟修玄，徒想仙人五云宅。"
        ],
        "title": "五云诗",
        "id": "24a73187-4700-47d3-859d-fedea7f8dfa0"
    },
    {
        "author": "卫宗武",
        "paragraphs": [
            "红飞绿腻晴昼迟，木香满架柔条披。",
            "芳菲过眼能几日，娱乐常少多忧悲。",
            "东君归计何太早，四序光阴如电扫。",
            "今年花谢复明年，祇使看花人易老。",
            "萧然白发朱颜苍，竞春肯学儿童狂。",
            "不如坐对岁寒木，清谈与客穷书囊。"
        ],
        "title": "春归",
        "id": "07c16af6-a2da-4fd6-989b-ac07e9315c10"
    },
    {
        "author": "卫宗武",
        "paragraphs": [
            "宇宙清淑物絜齐，春工告成青帝归。",
            "云缝雾织翠万幄，尤胜红紫芳菲菲。",
            "高人出郊穷远目，一童两屐随所之。",
            "五茸三泖在指顾，收揽万象归诗脾。",
            "袖中三尺贯牛斗，剑光到处神魂悲。",
            "肘间更有不传妙，祸福隠奥能前知。",
            "高门悬薄奚待往，候迎紫气争先驰。",
            "此行直须访海若，挥斥物怪搜珍奇。",
            "连鳌自可赤手取，何用钓犗五十为。",
            "十洲三岛不难到，御风骑气从安期。",
            "愿君斯游姑少迟，为我六月开南枝。"
        ],
        "title": "送龙孝梅过上海及见郊外巨室",
        "id": "498e9237-5ea5-4937-8b78-b0951285989e"
    },
    {
        "author": "卫宗武",
        "paragraphs": [
            "一年最是花时好，花开莫待鶑呼老。",
            "有酒对花勿草草，清唱美人眉淡扫。",
            "一觞一咏要相当，櫂船唤取黄头郎。",
            "川原红紫相低昂，载取十里春风香。"
        ],
        "title": "和唐人惜花韵",
        "id": "d1409c88-9b28-4021-9e21-3f40e9bc80da"
    },
    {
        "author": "卫宗武",
        "paragraphs": [
            "此君与我同襟期，延致屋宅西南维。",
            "涵濡雨露岁未半，柯叶深茂华而滋。",
            "恍疑神士萃庭宇，旌𣄛羽盖纷交驰。",
            "非筝非竽发天籁，不湍不濑含风漪。",
            "绿光到眼冰雪泼，顿令六月无炎威。",
            "何须挹爽置象簟，不假去热施龙皮。",
            "挺然直节异凡植，四时不改琳瑯姿。",
            "翛然雅致涤万虑，一尘不染珊瑚枝。",
            "明蟾写真银散彩，腾乌弄影金流辉。",
            "千林剥落气愈劲，更好雪压并霜欹。",
            "无山无水自幽胜，雨天霁景俱相宜。",
            "方嗟此地翳草莽，幻出臭腐为神奇。",
            "恨无与可图作幛，消得坡老模成诗。",
            "中虚而静有隠德，妙气独有予心知。",
            "年今七十诸妄屏，久压花本芳菲菲。",
            "缔交惟汝与松杓，啸风吟月相追随。",
            "愿言栖凤同作伴，慎勿化龙随所之。",
            "武公勋业我所媿，犹觊老寿几耆颐。"
        ],
        "title": "新暑赋西轩竹",
        "id": "f0ae8628-29e9-43cf-9976-3346fab9f74f"
    },
    {
        "author": "卫宗武",
        "paragraphs": [
            "百谷仰雨而蕃滋，乃颖乃苞乃成实。",
            "锸云方喜高下齐，大田俄报东南坼。",
            "民穷至此噫亦甚，无年饿死其无日。",
            "佛灵犹未致涓流，人力焉能施寸尺。",
            "况当十室九室空，可堪百里千里赤。",
            "仰天无路扣彼苍，望云自旦寻至黑。",
            "一岁不稔百沴生，所忧岂止人艰食。",
            "声嗟气叹方载途，屈莫求伸枉莫直。",
            "繇来有感则有应，影响一机端可必。",
            "时迁事改理不移，今日天工岂殊昔。",
            "烹羊乃雨古语云，何假雷师起河伯。",
            "调元赞化更有人，怪魃螟蝝俱蛰迹。",
            "人心既悦天意从，利泽须能致甘泽。",
            "油然沛然苗勃兴，奚用象龙施五色。"
        ],
        "title": "次韵悯雨",
        "id": "febbb5dd-5609-4673-b530-c836a96a77ba"
    },
    {
        "author": "卫宗武",
        "paragraphs": [
            "淇园既往不足论，渭川徒多未足贵。",
            "森然玉立辟幽深，弥望恢恢有余地。",
            "何异东亭手亲植，遂使南阳日清閟。",
            "绿云障日间弗容，翠涛翻空杳无涘。",
            "冥冥韩林静而秀，窈窈蒋迳深且邃。",
            "洗清袢暑迥莫留，截断俗尘飞不至。",
            "何须层冰置几案，自然凉气生衣袂。",
            "吟弄风月骚人徒，伯季松梅岁寒味。",
            "于斯二仲可论交，谁为六逸宜邀致。",
            "何时徒步许直造，著我其间同一醉。",
            "祇恐君疑庾亮来，角巾岂免还私第。"
        ],
        "title": "赋竹深处",
        "id": "a918ebb3-8043-4d35-9221-0d338a51b943"
    },
    {
        "author": "卫宗武",
        "paragraphs": [
            "古来乔木产墓宅，新甫之俦匪凡质。",
            "风梳雨沐三百年，耸壑昂霄过千尺。",
            "孤标屹立独擎天，繁柯偏重常倾日。",
            "苍皮剥落节理坚，挺挺长虬初蜕骨。",
            "我来屡见此崛奇，摩挲老眼增双碧。",
            "吁嗟松槚几迁易，拱者芟夷新者茁。",
            "青青惟此贯四时，物换人非饱更历。",
            "栽培意有天地根，不然守护资神物。",
            "须知硕果不徒存，天佑吾宗当默识。",
            "公侯复始此其符，衮衮人英须辈出。",
            "伟才未许万牛挽，香叶拟留孤凤集。",
            "千秋要与此山存，世世宗盟共封植。"
        ],
        "title": "宣妙坟院古柏",
        "id": "1fabfaa2-d174-4fbc-a1b1-8bdad54c65c5"
    },
    {
        "author": "卫宗武",
        "paragraphs": [
            "竹君清绝润于玉，谱牒出自淇之澳。",
            "移根分种置吾庐，才隔樊墙即家塾。",
            "塾之所有无非书，师友摛文剪其芜。",
            "此君儿郎趣亦雅，骈头相过纷铺舒。",
            "鲜鲜绿色照邺架，骎骎宗祖可方驾。",
            "钩章题品得骚翁，倍使新篁长光价。",
            "矛甲鏦鏦看击云，未逊六千君子军。",
            "琅玕一一如椽大，此中更有风月存。",
            "巨细何异公领孙，低昂尤若主承宾。",
            "有宾如君诚可人，西窗六月暑如焚。",
            "会见为君涤除热恼来凉薰。"
        ],
        "title": "和新篁韵",
        "id": "482fb365-656f-409a-9663-2cdcf90a7bb2"
    },
    {
        "author": "卫宗武",
        "paragraphs": [
            "琅玕挺秀径尺盈，森森直上摩苍冥。",
            "封培保护犹重器，岁余二十林方成。",
            "绳绳孙子更杰出，远过鼻祖尤轮囷。",
            "蔚然翠羽渐成葆，稚者碧玉初抽簪。",
            "泥涂甫见露头角，意气已欲生风云。",
            "繁枝会致凤栖止，修干能作龙飞腾。",
            "我来其下避新暑，洒若涧壑涵层冰。",
            "清高直亮异凡种，愿言世与山长青。",
            "绿漪岂但为目玩，于焉观德知修身。",
            "吾宗叡圣所宜法，如圭如璧扬休声。"
        ],
        "title": "坟院新篁  其一",
        "id": "1d44b479-eba1-40d0-9dc1-21818d3babfc"
    },
    {
        "author": "卫宗武",
        "paragraphs": [
            "世更日月几昃盈，依然有谷中窈冥。",
            "脩筠夹道互经纬，宛如一机翠织成。",
            "非繇培植得揽玩，何异不稼而有囷。",
            "箨龙个个出头角，密者栉比疎犹簪。",
            "婵娟色媚已映月，团栾气合行屯云。",
            "雨余寻丈忽耸拔，其上速若鸢肩腾。",
            "中边别种相间簉，又类润玉陪清冰。",
            "我将于此事著述，编摩自足供杀青。",
            "此君时对吐秀句，榆境亦不孤闲身。",
            "凉床滑簟午睡足，坐听雅奏来风声。"
        ],
        "title": "坟院新篁  其二",
        "id": "bd68a642-9aad-4d01-9f92-7c5678efff51"
    },
    {
        "author": "卫宗武",
        "paragraphs": [
            "四月五月淫涝积，噬啮丘垤吞原隰。",
            "匪惟为沼荡为陂，万顷秧云泯无迹。",
            "攒鸦联尾空飞翻，化鳌为城难障塞。",
            "五湖三泖欲贯通，浪接重江势洄潏。",
            "茅茨比屋何可存，谷麦千金不论直。",
            "懦夫全室葬鱼腹，强者呼俦作蟊贼。",
            "闭籴成风牢莫回，劝分有令徒无益。",
            "间存垅亩护余苗，曾不什一于千百。",
            "旱赤坚栗刈未齐，晚红䆉䅉苞欲实。",
            "饥农竞喜新谷收，一饱充肠云可必。",
            "夫何八月天瓢倾，其来震荡而飘忽。",
            "势如阵马奔不停，银溜浪浪欲穿石。",
            "直疑羣龙翻九河，小山摇撼大山兀。",
            "须臾泛溢满中庭，平地如渊深计尺。",
            "明朝清野变白波，浩浩汤汤弥甚昔。",
            "积阴为冷不堪收，殆类鸿濛未开辟。",
            "又如历代政昏蒙，熏如宇宙成幽墨。",
            "飚旋雾塞昼冥冥，常俾苍生气湮鬰。",
            "簷间点滴无时干，犹幸滂沱间霂霡。",
            "登场惟苦禾耳生，栖亩尚有禾头出。",
            "深虞衮衮倾盆来，已坏垂成俱灭没。",
            "大家盖藏悉已空，犹恐有司征敛急。",
            "若使租无斗斛收，卒岁输官何自给。",
            "贫家薪桂米逾珠，待哺嗸嗸并日食。",
            "若使粒价更涌腾，宁不枕藉为沟瘠。",
            "彼苍亦必悯时艰，忍视斯民至斯极。",
            "我念民穷作此歌，歌此能令鬼神泣。",
            "鬼神为我诉之天，天岂不惟民是恤。",
            "似闻诰下驱六丁，翦夷水怪歼羣慝。",
            "怒霆笑电悉屏除，抉云推上红轮日。",
            "更愿阳乌溥至仁，大放光明照幽仄。",
            "鬰者斯通枉者伸，顿苏民气舒民力。",
            "洪波卷空九土晞，多稼穰穰登黍稷。",
            "庶令千里免阻饥，可反愁邦为乐国。"
        ],
        "title": "夏秋积雨岁用大祲长言纪实",
        "id": "57276565-b5a6-4e47-bc85-428c110fd1ed"
    },
    {
        "author": "卫宗武",
        "paragraphs": [
            "炎炎老火烧太空，熏灼万类势欲镕。",
            "高田幅裂稼已腐，低壤釜沸禾生虫。",
            "金蛇飞走天鼓震，须臾散灭茫无踪。",
            "火轮烈烈扬炽焰，夜镜炯炯摩青铜。",
            "老夫望岁甚田叟，恨无神术驱羣龙。",
            "平明披衣视云气，雾霭四合何冥濛。",
            "沾濡俄顷遂滂沛，奔腾浩瀚犹崩洪。",
            "雨珠雨玉何足贵，雨菽雨粟亦有穷。",
            "涓流膏润入秉穗，穰穰九谷苞其中。",
            "良畴何啻万万顷，一稔囷栉过崇墉。",
            "溢为懽声沸比屋，洗空愁叹苏三农。",
            "亦知诚感斯响答，古佛之一真圆通。",
            "嗟吾年来生计荡，殆若枯叶随飘风。",
            "瓯窭污邪不应祷，冻饿真与穷民同。",
            "继今甘霔愿时有，鼓腹击壤歌年丰。"
        ],
        "title": "立秋喜雨",
        "id": "1a5bc281-d546-4e9b-b080-254f8ec0ac50"
    },
    {
        "author": "卫宗武",
        "paragraphs": [
            "一气运行于虚空，有形孰不归陶镕。",
            "燠寒燥湿互为用，功被草木并昆虫。",
            "胡然阳亢乃作沴，丰隆屏翳俱潜踪。",
            "炎炎赫赫势太甚，烹煎万有何殊铜。",
            "田畴龟坼河港断，水车不运骨挂龙。",
            "俄惊片云变反掌，宇宙未剖犹鸿濛。",
            "初如线溜气才应，继若瓴建声何洪。",
            "岂徒神力能致此，意者高厚悲人穷。",
            "丰凶由数亦匪数，厥有造化行其中。",
            "年来五谷亦狼戾，曾孙之庾高于墉。",
            "祇今户户叹赤立，富者恨不为耕农。",
            "要知千人万人心，心心默与天相通。",
            "熙熙田畯争荐喜，烹葵剥枣追豳风。",
            "更看十月场圃筑，黄鸡白酒村村同。",
            "但祈田祖去螟螣，愿如荆叟歌元丰。"
        ],
        "title": "用韵再作",
        "id": "7a2f0478-da6b-42c1-9379-c1a34b1bbf3f"
    },
    {
        "author": "卫宗武",
        "paragraphs": [
            "卉木摇落如齿牙，红紫净尽无浮花。",
            "秋芳俄从天上至，人世有香谁敢夸。",
            "累累金粟叠为蕊，风韵别自成一家。",
            "葱葱绿玉不改色，岁寒气节何以加。",
            "滋荣岂但压众植，纤巧直可凌春华。",
            "一枝才折闻四表，芬敷发达其无涯。",
            "看花花好时亦好，到眼不觉忘声嗟。",
            "君家乔木知几载，世世封植今弥嘉。",
            "来章璀璨耀珠璧，行墨遒劲飞龙蛇。",
            "我营小圃富灵种，丹犀列树尤豪奢。",
            "虚堂中夜忽生白，扶疎清影来窗纱。",
            "世间万事等尘土，何苦闭缩如藏蜗。",
            "只今有酒烂醉广寒下，但恨无鼓可作渔阳挝。"
        ],
        "title": "赓南塘桂吟",
        "id": "136ea35c-0818-42b3-9615-6b885ea5c30f"
    },
    {
        "author": "卫宗武",
        "paragraphs": [
            "一年最好八月月，此月迥与寻常别。",
            "君于厥月乃诞弥，天一之精所凝结。",
            "涵精毓秀宜不凡，神如秋水肤如雪。",
            "蜚英腾茂载宦途，所至光明而炜晔。",
            "一帘莹彻照今古，妙凝夜气冰霜洁。",
            "芬芳满腹贮天香，吐出篇章更奇绝。",
            "所存者厚养者深，晚岁丰姿尤发越。",
            "不知何物敢相干，屡月光华似消歇。",
            "直疑苍狗互掩蔽，恨无长躯可手抉。",
            "又类妖蟇初啗餠，恨无利剑可歼厥。",
            "一朝天为扫妖邪，银轮烂烂仍高揭。",
            "久嗟湮晦忽清明，俨若身居广寒阙。",
            "相将诞节纪祥弧，连夕金波倍澄澈。",
            "谁云弦望有盈亏，须知本体原无缺。",
            "满堂子女竞称觞，比似常年更懽悦。",
            "月中自有药长生，不劳复问长生诀。",
            "从今夜夜长辉光，年年月月无磨折。",
            "刀圭无惜惠仝人，使我颓龄起疲苶。"
        ],
        "title": "寿南塘八月生朝",
        "id": "9d916f1a-d40b-4b1c-9d21-75386328bdaa"
    },
    {
        "author": "卫宗武",
        "paragraphs": [
            "麟经纪载浩岁月，天家妖祥互分别。",
            "所书薄蚀三十六，独于黑夜泯无说。",
            "岂以为阳义所崇，可略者阴辞遂辍。",
            "曩年月蚀无风雨，风雨胡为为月设。",
            "三百六旬惟此宵，羞使望舒颜面缺。",
            "第怪飞廉逞怒号，摆撼广寒枝欲折。",
            "海涛助势卷地来，万户千门一时撤。",
            "天目臲卼秦望摇，奚问区区小丘垤。",
            "明朝揭日出虞渊，疑是天工手亲挈。",
            "羣阴散駮世清夷，蛟螭那复为妖孽。",
            "我欲作诗颂阳明，文思久枯笔屡掣。",
            "但愿合璧常光明，年谷顺成风雨节。",
            "中秋把酒对嫦娥，处处团圆天下悦。"
        ],
        "title": "和吟友月夜遇风雨不见薄蚀韵",
        "id": "092dd794-8274-4c0d-8317-967355e92c92"
    },
    {
        "author": "卫宗武",
        "paragraphs": [
            "朅来古寺当初寒，垂垂冻风不肯干。",
            "出门泥滓跬步艰，蛰处无异虬蛇蟠。",
            "剪花呈瑞天破悭，铸出八九银巑岏。",
            "使居城市那得看，衒耀老眼真奇观。",
            "霅然阳明忽开张，俄复飞溜声潺潺。",
            "痴云布濩封干端，冥濛莫睹双跳丸。",
            "噫气夜号力撼山，平明推上赤玉盘。",
            "羣阴解駮宇宙宽，草木禽鸟俱懽颜。",
            "金乌行空振羽翰，扬辉散彩送我还。",
            "却怜残蜡犹欠三，日不屡数岁欲殚。",
            "盈尺为瑞俄顷间，天公变化应无难。"
        ],
        "title": "喜晴",
        "id": "c0ef9258-fa95-41c5-95ae-0e35cbfdf4d4"
    },
    {
        "author": "卫宗武",
        "paragraphs": [
            "我欲问天天穹窿，岁卜其有于岁终。",
            "胡然玄律欲遒尽，燠乎一岁融而冲。",
            "冻肤未起玉楼粟，寒力尚怯珠槽红。",
            "腊前三见瑞盈尺，九土斯农之望同。",
            "沍寒虽以云布濩，合影尚欠宵通胧。",
            "梁园徒聚为赋客，灞桥更误能诗翁。",
            "倩谁剪下银潢水，六花人代天施工。",
            "不必作威藉风伯，不必布势劳丰隆。",
            "预占多稼满周亩，首验小麦连崆峒。",
            "尝闻玉妃从者万，要看羽卫来仙宫。",
            "未多刘子比西阆，抑陋卫人歌北风。",
            "撑肠吐出冰雪句，清辉交映弥寒空。",
            "列岑银铸增突兀，千林楮刻森玲珑。",
            "瑶芝一望千万顷，不辨田上田中中。",
            "忆昔腊霙点予须，至今皓首如飞蓬。",
            "自怜老朽难用世，祇堪把耒勤农功。",
            "行天须见度有马，入地庶使潜无螽。",
            "年丰常愿颂秋报，岂止击壤歌三农。"
        ],
        "title": "和催雪",
        "id": "f242a8c6-d213-4e91-badd-3919121a43fd"
    },
    {
        "author": "卫宗武",
        "paragraphs": [
            "庖无美炙惟野䔩，爨无积薪用劳轴。",
            "夜半烹酒和雪吞，賸喜吾庐银作屋。",
            "须臾清气散入脾，不觉吟肩楼耸玉。",
            "映书更宜剔鱼蠹，拥被那肯作龟缩。",
            "饱看衮衮来玉尘，搥璧断圭随所触。",
            "地凝瑞气盈欲尺，水剪飞霙出犹六。",
            "化工纤巧妙无伦，春卉秋葩总成仆。",
            "最欣岁岁为农祥，散作阳和徧云谷。",
            "去年一白兆年丰，幸为民力舒穷蹙。",
            "今年将见腊前三，欲为民生洗荼毒。",
            "不思金帐饮羊羔，不思朱门厌酒肉。",
            "目前多幸苟全生，稍得伸眉犹胜哭。",
            "可怜赤子寒欲僵，生理不遗升斗蓄。",
            "忧时老杜徒咏嗟，破庐冻死宁令独。",
            "闭门犹喜得高眠，绝胜鲁公书食粥。"
        ],
        "title": "和雪吟",
        "id": "e4b72a02-a265-490a-921b-ebff025d95c8"
    },
    {
        "author": "卫宗武",
        "paragraphs": [
            "别时欠折苏堤柳，西方美人无恙否。",
            "子卿齧雪十九年，何似生前一杯酒。",
            "麒麟胡可系而羁，要使为祥在郊薮。",
            "当年谁擅西湖春，公闾遗臭千载后。",
            "但知金屋醉蛾眉，簸弄威权翻覆手。",
            "徒劳吉士远有行，令人骄骄赋维莠。",
            "君今重整燕蓟辕，老子跫然欣得偶。",
            "殷勤为我问平安，司马深衣想如旧。"
        ],
        "tags": [
            "西湖"
        ],
        "title": "和家则堂韵赠高教之北",
        "id": "5c14d4f0-0ba6-4ff6-92cc-9c31e8e9461c"
    },
    {
        "author": "卫宗武",
        "paragraphs": [
            "黄纸差符不肯留，飘然愿逐云水游。",
            "纡朱拖紫不肯慕，甘著草衣披布素。",
            "金珠斗量佩鸣珂，所得懽华能几何。",
            "形气日随情欲蠹，曾不百岁同臭腐。",
            "学仙岂必便成仙，人世且结清净缘。",
            "弘景宁为轩冕锢，子平未免婚嫁累。",
            "有田有庐誓弗归，有子有女弃若遗。",
            "道成却往忾城郭，化作千年令威鹤。"
        ],
        "title": "赠范道人",
        "id": "a7d8c0c2-ab9a-44e2-9773-c1fd6f0b1360"
    },
    {
        "author": "卫宗武",
        "paragraphs": [
            "芒鞋徧踏苕溪冈，昌翔归棹穿沧浪。",
            "吾庐咫尺自可到，飞廉怒吼俄作狂。",
            "涛头掀舞势欲立，纷纷雨霰来何滂。",
            "河伯怙此贾其勇，杯水几至倾仓皇。",
            "急呼转柂依古刹，道场千载扬灵光。",
            "我今七十仅三到，更觉古桧苍髯长。",
            "应为船子笑寂寂，老无闻达徒奔忙。",
            "明朝风静日欲杲，载欣衡宇升吾堂。",
            "波涛盖有起平地，覆车未必非康庄。",
            "人生夷险与利钝，惟有委顺于旻苍。"
        ],
        "title": "舟回自霅至黄桥风大作复反朱泾泊舟",
        "id": "3660fa6d-3891-49a0-8cea-0039492e34a5"
    },
    {
        "author": "卫宗武",
        "paragraphs": [
            "自披五戒如来佛，十年面壁坐天目。",
            "归来满袖唯白云，徒得声名喧世俗。",
            "碧玉嶙峋烟雾堆，凿开混沌架突兀。",
            "不鞭而来争献助，斩木指囷人不惜。",
            "僧寮佛屋俱落成，撑空只欠涂金碧。",
            "精庐不独为安身，海纳诸方禅悦食。",
            "上人湛然一太虚，真觉端由真净得。",
            "是心已证涅槃心，妙处岂容言语诘。",
            "故于题扁发其机，要使人人个中觅。",
            "学徒释侣有能然，从兹作祖而成佛。",
            "大展坐具阐道场，胜地名山须卓锡。",
            "法筵乃见龙象尊，天池且作鹍鹏息。",
            "书来谓逮菊花期，莲社绅緌应毕集。",
            "远师如肯致渊明，亦拟袖香跻丈室。"
        ],
        "title": "为湖州赵村净妙庵主僧赋",
        "id": "0bc071d5-dfba-4588-9311-c90985f7f880"
    },
    {
        "author": "卫宗武",
        "paragraphs": [
            "小亭依绿水，花竹自幽奇。",
            "地止一方阔，春无方寸亏。",
            "粟中藏世界，芥子纳须弥。",
            "万象融心境，宁为目睫欺。"
        ],
        "title": "赋方寸春",
        "id": "652924a7-afd0-4c3a-b68c-cd5ceb9981d1"
    },
    {
        "author": "卫宗武",
        "paragraphs": [
            "初见草生池，俄惊草又衰。",
            "秋山缩鳞甲，寒渚烛须眉。",
            "花露先春信，林存傲岁枝。",
            "新阳已潜动，为报众芳知。"
        ],
        "title": "新阳前口占",
        "id": "ce00e676-31b3-4cda-b6aa-9e5505f2265d"
    },
    {
        "author": "卫宗武",
        "paragraphs": [
            "一雨喜还晴，晓山青复青。",
            "乔松清老眼，啼鸟悦幽情。",
            "与客评诗卷，看僧诵佛经。",
            "更怜清绝处，泉泻佩琚声。"
        ],
        "title": "山中新霁",
        "id": "432aa798-06c8-471a-8c77-68bc2def46b4"
    },
    {
        "author": "卫宗武",
        "paragraphs": [
            "涉泖正清明，淀湖波更平。",
            "雉媒空古蹟，鹤唳动乡情。",
            "杨柳家家插，桃花处处生。",
            "青山俄在望，咫尺见吴城。"
        ],
        "title": "清明行役过淀湖至吴",
        "id": "50c91cee-42b7-492d-bd36-dc3841c43ff4"
    },
    {
        "author": "卫宗武",
        "paragraphs": [
            "傍宅林园巧，亭垂剪剪茅。",
            "雪香藏冷艳，月影浸疎梢。",
            "桃李陪台等，松筠道义交。",
            "巡簷频索笑，应不厌推敲。"
        ],
        "title": "和野渡咏梅",
        "id": "b688dd1a-d88d-4a0b-b9d5-3a353f0998c8"
    },
    {
        "author": "卫宗武",
        "paragraphs": [
            "秾艳压春葩，葩成叶始芽。",
            "未张青羽旆，先糁紫金砂。",
            "谱接三荆树，名齐连萼花。",
            "移根向深谷，寂寞爱繁奢。"
        ],
        "title": "紫荆花",
        "id": "bfff6bc0-5dcb-4c94-b035-ae421e764ee0"
    },
    {
        "author": "卫宗武",
        "paragraphs": [
            "新晴散佳丽，列阜气尤豪。",
            "腻草翻风沃，芳林映日高。",
            "殢情醲似酒，溢目涌如涛。",
            "众史应难画，吟将入彩毫。"
        ],
        "title": "春山",
        "id": "65026304-0a58-4b6f-9d2e-949de02e09d9"
    },
    {
        "author": "卫宗武",
        "paragraphs": [
            "几度拟郊行，天公欠一晴。",
            "水寒鱼绝影，林暝鸟藏声。",
            "云敛天容净，雨余山骨清。",
            "津桥小盘薄，梅有数枝横。"
        ],
        "title": "出郊",
        "id": "1846181c-6c14-455a-89c4-e5cf5281501f"
    },
    {
        "author": "卫宗武",
        "paragraphs": [
            "弥月住山家，晴天物色奢。",
            "鶑迁对人语，蜂聚报僧衙。",
            "笋老欲成竹，蕙香开徧花。",
            "清吟无个事，冉冉送春华。"
        ],
        "title": "访山庵",
        "id": "fa41d971-e26d-49f9-9a14-1c156e961ae3"
    },
    {
        "author": "卫宗武",
        "paragraphs": [
            "柴荆长日闭，一径窈而深。",
            "花竹四时趣，简编千古心。",
            "户庭无俗驾，风月入骚吟。",
            "种秫多为酒，客来须共斟。"
        ],
        "title": "次韵幽居",
        "id": "91a1937f-f7d8-49b9-9134-79b321f51f03"
    },
    {
        "author": "卫宗武",
        "paragraphs": [
            "于我已渠渠，迁乔喜得庐。",
            "挈来三釜粟，更有一床书。",
            "叠石境不俗，得山名岂虚。",
            "从今来问字，门外列高车。"
        ],
        "title": "张石山迁居",
        "id": "292a1667-ef66-41cb-9494-a90d295f01d6"
    },
    {
        "author": "卫宗武",
        "paragraphs": [
            "壮年知几到，幽径喜重寻。",
            "异世桃源路，暮春梅子林。",
            "屏山森秀色，槃涧漱清音。",
            "迤逦穷幽渺，山行不厌深。"
        ],
        "title": "过安吉县梅溪二首  其一",
        "id": "533e42ca-a8ab-431c-afa1-86fb63b53857"
    },
    {
        "author": "卫宗武",
        "paragraphs": [
            "纵步历前村，翛然幽趣深。",
            "鸣鸿归别渚，倦鹊立寒林。",
            "烟树远横带，云甍高耸岑。",
            "随风数声笛，清绝似龙吟。"
        ],
        "title": "过安吉县梅溪二首  其二",
        "id": "0906d166-642e-42fc-ac80-85b7fd6865f9"
    },
    {
        "author": "卫宗武",
        "paragraphs": [
            "高广与城埒，平夷似砥同。",
            "举头瞻近日，敌面怯东风。",
            "千嶂履屐下，重湖几席中。",
            "吾乡那有此，几欲傲愚公。"
        ],
        "title": "题城山顶庵",
        "id": "3ae457ef-8c90-4cf0-96a8-467fe4a3bcd6"
    },
    {
        "author": "卫宗武",
        "paragraphs": [
            "红紫富轮囷，京花非浪名。",
            "相看仝国色，独酌愧耆英。",
            "物好能移老，春归更有情。",
            "桑榆阴未徙，尚拟续芳盟。"
        ],
        "title": "牡丹和韵二首  其一",
        "id": "235202e7-30d9-4ead-9f56-4a10193a47ff"
    },
    {
        "author": "卫宗武",
        "paragraphs": [
            "似盘还似囷，尊号擅芳名。",
            "洛土分来种，景星流作英。",
            "纷敷为绝色，向背若含情。",
            "别久喜相对，开尊话旧盟。"
        ],
        "title": "牡丹和韵二首  其二",
        "id": "b5089424-0c7d-453a-951f-893b9567a49b"
    },
    {
        "author": "卫宗武",
        "paragraphs": [
            "扶杖穿桃岭，山行历几村。",
            "嵚崎穷绝巘，旋折反穷源。",
            "地迥犹仙隠，山多隔市喧。",
            "层峦互将送，不觉月黄昏。"
        ],
        "title": "自桃岭历诸陇后返至唐村庵",
        "id": "64fe8923-1f0c-4649-9f2e-ca1fa0f24ab6"
    },
    {
        "author": "卫宗武",
        "paragraphs": [
            "新霁登多景，斯游亦快哉。",
            "双尖浮殿塔，千堞裹楼台。",
            "潋灩琉璃合，微茫图画开。",
            "江山仍似旧，投绂慨重来。"
        ],
        "title": "登多景楼口占立成",
        "id": "c3ad46c0-299f-40cf-bb7e-3bde74d4b879"
    },
    {
        "author": "卫宗武",
        "paragraphs": [
            "一见说交情，僧醪为客斟。",
            "溪山衔落照，杉竹聚清阴。",
            "日对画图轴，风生琴筑音。",
            "意行行不足，逸兴对高吟。"
        ],
        "title": "过墓邻僧寺",
        "id": "f5a09589-cbb7-4486-bcb0-9ca19689a5ba"
    },
    {
        "author": "卫宗武",
        "paragraphs": [
            "日昴验星躔，阳和梅占先。",
            "未教疑雪似，早已夺春妍。",
            "少缓芳蕤放，多令秀句传。",
            "输君探山意，日日醉花前。"
        ],
        "title": "和文友催梅",
        "id": "cc54c4f9-9ca5-4f8c-887d-a74815905160"
    },
    {
        "author": "卫宗武",
        "paragraphs": [
            "十分春过半，穉绿已侵花。",
            "又见拳抽蕨，相将舌吐茶。",
            "川原美如画，卉木烂成霞。",
            "红旆思行乐，黄䌷忆放衙。",
            "榆年许憔悴，芳景自纷华。",
            "但有书为圃，不妨涵圣涯。"
        ],
        "title": "和南塘赋东轩春日即事",
        "id": "59cc5562-c2f2-43ec-b448-02dc78f39ef8"
    },
    {
        "author": "卫宗武",
        "paragraphs": [
            "行春行不足，今日又明朝。",
            "平岭上危岭，长桥过短桥。",
            "残红明石涧，腻绿暗风条。",
            "最是宜人听，迁鶑出谷娇。"
        ],
        "title": "山行道间",
        "id": "17f50304-a394-4e50-a818-54e19fad29da"
    },
    {
        "author": "卫宗武",
        "paragraphs": [
            "羽族满幽谷，绵蛮声更多。",
            "翠林深万绪，金羽掷双梭。",
            "破晓频惊梦，叫云如解歌。",
            "弓丸那可近，鸣跃在高柯。"
        ],
        "title": "听鶑",
        "id": "800fcd91-3c97-4c37-af22-86bc0ec387be"
    },
    {
        "author": "卫宗武",
        "paragraphs": [
            "细雨弄晴晖，舟行度翠微。",
            "牧童临水立，野鹜避人飞。",
            "风力偏欺酒，山光欲染衣。",
            "晚来双桨发，拟载碧云归。"
        ],
        "title": "山行舟回",
        "id": "3feebddb-97f9-4279-a35f-71739134bf77"
    },
    {
        "author": "卫宗武",
        "paragraphs": [
            "北崦共幽寻，森森万绿新。",
            "柳阴停雨棹，柏迳岸风巾。",
            "幸有宽闲野，堪娱老病身。",
            "祇怜人事异，沧海亦扬尘。"
        ],
        "title": "和青溪山行",
        "id": "3c83ff2a-8f8c-4908-a803-6966556fe0c0"
    },
    {
        "author": "卫宗武",
        "paragraphs": [
            "小迳入山村，行行及墓门。",
            "丰林俱易种，古木失常尊。",
            "重怅松楸地，多为荆棘原。",
            "青青一抔土，马鬣喜犹存。"
        ],
        "title": "至上基祖坟",
        "id": "1673e2e9-2843-4e9a-8af8-c19b6465ec33"
    },
    {
        "author": "卫宗武",
        "paragraphs": [
            "颇费东君巧，晚春才有芳。",
            "森森紫毫束，艳艳粉囊张。",
            "凡木难仝谱，猗兰祇有香。",
            "花名传乐府，雅调更悠扬。"
        ],
        "title": "木兰花",
        "id": "dce7a290-7e31-416d-b9cd-b3233eb2def6"
    },
    {
        "author": "卫宗武",
        "paragraphs": [
            "盎若阳和气，融融满太空。",
            "水涵春屿碧，林镂夕阳红。",
            "过尽桃花雨，吹来杨柳风。",
            "韶光晚尤媚，游兴浩难穷。"
        ],
        "title": "春晚郊行  其一",
        "id": "8d01db3a-3aa1-4522-91c1-54c7ea11c5ad"
    },
    {
        "author": "卫宗武",
        "paragraphs": [
            "步屧出郊原，家家春满门。",
            "斜阳芳草岸，流水落花村。",
            "露叶梅藏子，云根竹长孙。",
            "东君老仍媚，犹有野芳存。"
        ],
        "title": "春晚郊行  其二",
        "id": "4f1d04a8-ea39-4314-a83d-3645caca60dd"
    },
    {
        "author": "卫宗武",
        "paragraphs": [
            "东风吹不断，芳草正萋萋。",
            "暗绿藏禽语，残红衬马蹄。",
            "莎汀连苇岸，麦陇间蔬畦。",
            "往岁行春路，推敲认旧题。"
        ],
        "title": "春晚郊行  其三",
        "id": "630c65e5-26d3-4d1d-8929-c0002ecafc2c"
    },
    {
        "author": "卫宗武",
        "paragraphs": [
            "跨马寻春去，未容春便归。",
            "山浮天际色，云弄水中晖。",
            "绿长千林暗，红无一片飞。",
            "茅茨篱落外，惟有菜花肥。"
        ],
        "title": "暮春",
        "id": "3f73f3b7-e9fd-4bbb-bb85-d64e916f73e0"
    },
    {
        "author": "卫宗武",
        "paragraphs": [
            "转眼韶华老，絮飘萍满塘。",
            "啼鶑求友急，乳燕护雏忙。",
            "春晚犁鉏閙，雨余桑柘香。",
            "清和犹好在，未忍废奚囊。"
        ],
        "title": "晚春  其一",
        "id": "ba52523a-0433-484e-9a52-e7477a40695c"
    },
    {
        "author": "卫宗武",
        "paragraphs": [
            "飞花迷柳岸，小叶贴荷塘。",
            "冉冉年增老，匆匆春去忙。",
            "候禽喧巧哢，野卉逗余香。",
            "尽日敲吟字，诗悭类括囊。"
        ],
        "title": "晚春  其二",
        "id": "474779aa-6248-42c7-9539-682956074fab"
    },
    {
        "author": "卫宗武",
        "paragraphs": [
            "天涯芳草路，几度拟幽寻。",
            "怀古空陈迹，伤春徒苦心。",
            "花残犹宿蝶，柳暗已藏禽。",
            "天地年来别，一春常是阴。"
        ],
        "title": "和张石山惜春韵  其一",
        "id": "5330be86-296c-47cb-a317-25c0fe606964"
    },
    {
        "author": "卫宗武",
        "paragraphs": [
            "满眼物华媚，芳辰与意违。",
            "愁多何乐少，昨是岂今非。",
            "转蕙光风老，流花过雨肥。",
            "春来传好事，空又送春归。"
        ],
        "title": "和张石山惜春韵  其二",
        "id": "04b32988-81f6-474d-98ad-5c75cfc54cb4"
    },
    {
        "author": "卫宗武",
        "paragraphs": [
            "寺小经年久，地偏人到稀。",
            "山光含野色，泉脉出林霏。",
            "老树藏金粟，繁枝长绿衣。",
            "门前千岁柏，长日映清晖。"
        ],
        "title": "宣妙寺即事",
        "id": "ed60f1e5-f8a1-4434-a5ad-51ba12aaf604"
    },
    {
        "author": "卫宗武",
        "paragraphs": [
            "弥月分僧榻，翛然与世违。",
            "何妨随地隠，恨不载山归。",
            "迹与风帆远，秋随春絮飞。",
            "何当泉石畔，岁岁得相依。"
        ],
        "title": "霅陇归别庵僧",
        "id": "54c4f270-485d-419b-a589-5b8bcdf76510"
    },
    {
        "author": "卫宗武",
        "paragraphs": [
            "日日上巑岏，吟边饱看山。",
            "笋舆穿岭徧，桂楫汎溪还。",
            "芳草垂杨际，行云流水间。",
            "往来身不系，未羨白鸥闲。"
        ],
        "title": "自霅还登舟",
        "id": "5ef55d8d-59eb-4f17-9db5-90067e3027ce"
    },
    {
        "author": "卫宗武",
        "paragraphs": [
            "结屋倚巖隈，日高晨露晞。",
            "开门放山入，隠几看云归。",
            "野老披白袷，樵夫穿翠微。",
            "僧居无个事，尽日客来稀。"
        ],
        "title": "僧庵",
        "id": "6e70438a-9036-4040-abe7-0de91b168f21"
    },
    {
        "author": "卫宗武",
        "paragraphs": [
            "扁舟汎清霅，游屐徧层恋。",
            "幽讨离家久，新吟借客看。",
            "槐阴风转夏，梅子雨留寒。",
            "不谓浮云迹，烦君上笔端。"
        ],
        "title": "自霅和石山",
        "id": "4ee48eee-1907-4f1a-81a5-fbf643554745"
    },
    {
        "author": "卫宗武",
        "paragraphs": [
            "回艇临塘路，撁夫欣路平。",
            "归鸿千里近，过鸟一身轻。",
            "溪派分头去，山光恋眼明。",
            "松江水云际，屈指不多程。"
        ],
        "title": "归舟",
        "id": "7b753458-54da-46cb-8206-68a5cbf52e20"
    },
    {
        "author": "卫宗武",
        "paragraphs": [
            "推篷数峰出，野色弄新晴。",
            "雷复阳初长，雪消山更青。",
            "岭坳孤塔露，木杪片云生。",
            "何日尘缘了，来寻猿鹤盟。"
        ],
        "title": "初夏登北山",
        "id": "40e0aa9b-497c-4c6e-83a7-95bd0bb53f6b"
    },
    {
        "author": "卫宗武",
        "paragraphs": [
            "远岫烟光合，天寒欲敛昏。",
            "栖鸦依古木，归艇入前村。",
            "岸隔山藏寺，潮生水到门。",
            "川原浑似旧，竚立暗销魂。"
        ],
        "title": "北山晚步",
        "id": "400e7965-26c6-49cc-a60d-af973ca7595a"
    },
    {
        "author": "卫宗武",
        "paragraphs": [
            "榆景转凄凉，逢秋更断肠。",
            "百年能几日，多岁负重阳。",
            "杜酿悭浮白，陶篱半点黄。",
            "可嗟人事异，花不减寒香。"
        ],
        "title": "重九",
        "id": "601747f8-cd2a-4f84-b781-e786c3449a08"
    },
    {
        "author": "卫宗武",
        "paragraphs": [
            "三载相亲久，临分思黯然。",
            "不堪兰佩远，近在菊花前。",
            "欲买尧夫宅，难移杜曲田。",
            "台山千万叠，书有鴈能传。"
        ],
        "title": "别陈玉峰",
        "id": "e7b5af44-84f5-447b-b1b8-f5e8b1863e81"
    },
    {
        "author": "卫宗武",
        "paragraphs": [
            "清景浩无际，天光接水光。",
            "晴云侵别屿，远溆落残阳。",
            "巖菊幽含馥，岸花娇衒粧。",
            "田家竞秋报，社鼓乐村坊。"
        ],
        "title": "野步",
        "id": "ddb0ae2d-6a56-41ca-a027-d6c6df5b9a1f"
    },
    {
        "author": "卫宗武",
        "paragraphs": [
            "数亩涵空碧，波光可染衣。",
            "荷枯惟藕在，荻老作花飞。",
            "水浄游鳞见，天寒过鴈稀。",
            "十分清绝处，秋月散明辉。"
        ],
        "title": "野塘晚步",
        "id": "7dfe59e4-bcc8-4cbe-8f70-952af031a497"
    },
    {
        "author": "卫宗武",
        "paragraphs": [
            "林园依岸曲，小隠是谁家。",
            "画阁虚临水，绿筠深护花。",
            "晴川流皓月，落景衬明霞。",
            "幻境无多地，幽情未易涯。"
        ],
        "title": "钱园小隠",
        "id": "8ba02671-3059-4b55-9a22-4c27d166f1f2"
    },
    {
        "author": "卫宗武",
        "paragraphs": [
            "下岭望前村，参差去路分。",
            "数畴田接垅，一穗爨生云。",
            "古树藏山胁，幽泉潄石龈。",
            "巖居非不隠，士马亦纷纷。"
        ],
        "title": "下岭",
        "id": "8a280633-91dd-41de-bac8-de0854202219"
    },
    {
        "author": "卫宗武",
        "paragraphs": [
            "老火势方张，欣逢律转商。",
            "打窗风送溼，袭袂夜生凉。",
            "洒若烦襟豁，悠然清梦长。",
            "流膏到原隰，黍稷徧含香。"
        ],
        "title": "初秋夜雨",
        "id": "4b459675-b702-44fc-a5a4-91d90cc64408"
    },
    {
        "author": "卫宗武",
        "paragraphs": [
            "烟火人村盛，川途客旅稠。",
            "荻塘三百里，禹甸几千畴。",
            "绵络庐相接，膏腴稼倍收。",
            "经从少至老，复此系扁舟。"
        ],
        "title": "过荻塘",
        "id": "dba1df6a-0bc7-4f5a-adb2-96f86c384510"
    },
    {
        "author": "卫宗武",
        "paragraphs": [
            "灵山作巖骨，清气涤炎洲。",
            "突兀插万古，玲珑涵九秋。",
            "排云宿翳扫，宾日晓光浮。",
            "的的西来意，宜于此处求。"
        ],
        "title": "月师西巖",
        "id": "2e8cf9b5-1db0-42ff-82b3-d6c9abec463d"
    },
    {
        "author": "卫宗武",
        "paragraphs": [
            "幽涧水萦回，深林路杳微。",
            "僧居无客到，樵径有人归。",
            "岁晚松孤秀，天寒鸟倦飞。",
            "一尘浑不到，倚杖看斜晖。"
        ],
        "title": "霅陇晚步",
        "id": "75fd2279-41c8-4931-8eef-1abaced6154a"
    },
    {
        "author": "卫宗武",
        "paragraphs": [
            "重来知几度，行屐徧松楸。",
            "白日惟催老，黄花又送秋。",
            "山深林翳扫，墅豁稻云收。",
            "尽说丰年乐，田家更觉愁。"
        ],
        "title": "重到霅陇  其一",
        "id": "fd8e0951-392e-4ea9-bdec-4e92d0f178cf"
    },
    {
        "author": "卫宗武",
        "paragraphs": [
            "少壮记曾游，兹来营首丘。",
            "青山不改色，白发自多愁。",
            "寂寂千年晚，萧萧风雨秋。",
            "世缘何日了，一笑问盟鸥。"
        ],
        "title": "重到霅陇  其二",
        "id": "47eefd8d-6bcb-4d9c-bb86-054bf5342820"
    },
    {
        "author": "卫宗武",
        "paragraphs": [
            "晚芳开欲尽，落叶满林楸。",
            "风色转寒候，雨声鸣暮秋。",
            "清游殊有碍，归兴浩难收。",
            "何日逢开霁，天还解客愁。"
        ],
        "title": "山行",
        "id": "abdc5165-761a-4195-8a23-febe9941f4a9"
    },
    {
        "author": "卫宗武",
        "paragraphs": [
            "一碧秋万顷，了无云翳侵。",
            "远山醒病眼，澄水莹尘襟。",
            "鴈落浮寒渚，乌栖认旧林。",
            "临流小盘薄，飞镜挂危岑。"
        ],
        "title": "晚眺  其一",
        "id": "aa6aed9f-2b9e-4f11-ae3e-77b92ea2bd3c"
    },
    {
        "author": "卫宗武",
        "paragraphs": [
            "病眸犹远眺，惟恨鬓霜侵。",
            "稻色云连亩，桂香风满襟。",
            "野桥横落照，晚磬出幽林。",
            "牧笛数声外，明霞衬碧岑。"
        ],
        "title": "晚眺  其二",
        "id": "5c13c4df-e4e7-407e-98bf-58c8417bac6b"
    },
    {
        "author": "卫宗武",
        "paragraphs": [
            "水北水南村，萦回草径深。",
            "食蔬虫篆叶，宿树鸟盘林。",
            "岸断分支港，云开出远岑。",
            "意行无个事，斜日照孤吟。"
        ],
        "title": "秋后郊行",
        "id": "67a7d00c-a4e0-4ea5-8d85-cf0c46ccc209"
    },
    {
        "author": "卫宗武",
        "paragraphs": [
            "六出天施巧，时哉更可人。",
            "后庚三日至，来复一阳新。",
            "破白祥开腊，剪红工胜春。",
            "羊羔金帐饮，宜富不宜贫。"
        ],
        "title": "和咏雪二首  其一",
        "id": "f6b68626-4ccf-40b6-9a5a-5b25819936e3"
    },
    {
        "author": "卫宗武",
        "paragraphs": [
            "飞霙应冬候，志喜属诗人。",
            "远岫千尖没，寒林一色新。",
            "年丰呈上瑞，天巧占先春。",
            "比屋银成屋，民贫岂疗贫。"
        ],
        "title": "和咏雪二首  其二",
        "id": "57d80cad-69ab-411e-b0cf-3b8ccb8687bc"
    },
    {
        "author": "卫宗武",
        "paragraphs": [
            "披雾出松关，行行破晓寒。",
            "崎岖忽平坦，迤逦复巑岏。",
            "霜沐林光沃，山围野色宽。",
            "朝曦开霁景，鸣鸟亦声懽。"
        ],
        "title": "喜晴",
        "id": "da74f25e-cbfe-4ab6-aec9-02d85c99db03"
    },
    {
        "author": "卫宗武",
        "paragraphs": [
            "小艇经从处，村村尽掩扉。",
            "山川今似旧，城郭是耶非。",
            "泽竭鱼龙困，林空鸟雀稀。",
            "天寒岁年晚，蚤计盍知归。"
        ],
        "title": "之霅",
        "id": "b429a517-913f-49fd-86a9-0afda595af44"
    },
    {
        "author": "卫宗武",
        "paragraphs": [
            "宇宙忽凝合，一元如未分。",
            "天悭花剪水，风泼墨成云。",
            "饥鸟啄木理，戏凫生浪纹。",
            "祁寒飞两櫂，行役为谁勤。"
        ],
        "title": "津途风雨欲雪",
        "id": "067c58cb-26be-4aed-98b5-070556b6b939"
    },
    {
        "author": "卫宗武",
        "paragraphs": [
            "江湖诗价满，竞说弟兄难。",
            "才压曹刘短，气凌郊岛寒。",
            "骚坛新领袖，上国旧衣冠。",
            "未见诗先得，今人作古看。"
        ],
        "title": "和张菊存寄诗二首  其一",
        "id": "3dafac29-f3d5-4447-be98-67c9f7073f75"
    },
    {
        "author": "卫宗武",
        "paragraphs": [
            "一纸飞云端，骊珠得所难。",
            "句成春草梦，香带古梅寒。",
            "愿见期倾盖，远游思整冠。",
            "乘流问陶迳，剩借菊吟看。"
        ],
        "title": "和张菊存寄诗二首  其二",
        "id": "0000df07-05b3-4359-ae40-5e93f7e8d3e1"
    },
    {
        "author": "卫宗武",
        "paragraphs": [
            "咫尺是江城，欲前犹未能。",
            "舟行寻宿泊，村近问名称。",
            "愁聚眉常敛，吟穷思屡凝。",
            "新丰旧游地，过骑免凭陵。"
        ],
        "title": "过新丰村偶成",
        "id": "54b4d6ba-30cc-4687-8995-1781dee9d443"
    },
    {
        "author": "卫宗武",
        "paragraphs": [
            "一出四旬归，身谋喜不遗。",
            "歌方想原壤，谶复合龟兹。",
            "厚薄惟求称，死生难预知。",
            "桐棺三寸窆，亦足矫茶毗。"
        ],
        "title": "唐村买杉为椁南浔买杉为棺戏作",
        "id": "57e677d4-0cc3-4101-8b6e-38ec36a44254"
    },
    {
        "author": "卫宗武",
        "paragraphs": [
            "对案毬狮衮，来冈阵马驱。",
            "谶书曾昔验，王气慨今无。",
            "犹喜王侯冢，免遭诗礼儒。",
            "葱葱余壤树，柯叶尚纷敷。"
        ],
        "title": "过菁山秀王墓",
        "id": "2dce3c7f-0166-498a-8404-7700dc535339"
    },
    {
        "author": "卫宗武",
        "paragraphs": [
            "兰省冠时英，清华晚徧更。",
            "有年尤有德，全节复全名。",
            "世袭乌台誉，身辞鹓阁荣。",
            "平生敭历地，千古载廉声。"
        ],
        "title": "挽常蒲溪端明二首  其一",
        "id": "96ff2467-8c35-477b-a781-3911697aeb95"
    },
    {
        "author": "卫宗武",
        "paragraphs": [
            "异邑阻登门，因风辄寄声。",
            "方驰咫尺牍，已奠两间楹。",
            "模倣楚人些，摩挲白傅铭。",
            "贞元朝士几，三叹重伤情。"
        ],
        "title": "挽常蒲溪端明二首  其二",
        "id": "c0d5e731-70c8-4416-8502-e66c6b612e8d"
    },
    {
        "author": "卫宗武",
        "paragraphs": [
            "传笏自文昌，身名克显扬。",
            "蜚声腾宦路，接武近鸳行。",
            "廉尚冰霜洁，吟篇风露香。",
            "晚年陶靖节，松菊更凄凉。"
        ],
        "title": "挽南塘朱检阅二首  其一",
        "id": "3c4a5979-6bad-4acb-b22b-284f4ffa9557"
    },
    {
        "author": "卫宗武",
        "paragraphs": [
            "蚤岁笃盟姻，交情晚更亲。",
            "耆英亡老友，吟社欠同人。",
            "气貌温温玉，襟怀盎盎春。",
            "北山期共隠，临窆重伤神。"
        ],
        "title": "挽南塘朱检阅二首  其二",
        "id": "f2b6408e-1a52-4081-b9e1-43898a84b2b7"
    },
    {
        "author": "卫宗武",
        "paragraphs": [
            "一见负吾愿，人亡乃及门。",
            "温乎容可即，俨若像如存。",
            "满拟朋三寿，那知隔九原。",
            "瓣香倾老泪，竚立黯消魂。"
        ],
        "title": "过秀城哭叶倅  其一",
        "id": "5f1de3fd-7395-4b58-ba40-440f8a3ecae7"
    },
    {
        "author": "卫宗武",
        "paragraphs": [
            "久矣致生刍，斯行夫岂徒。",
            "不惟哀一老，亦欲识诸孤。",
            "魏笏期传祖，韦经在业儒。",
            "子平仙去早，万事付长吁。"
        ],
        "title": "过秀城哭叶倅  其二",
        "id": "8115dba0-0609-41b6-9381-f81cd810e5a6"
    },
    {
        "author": "卫宗武",
        "paragraphs": [
            "吾里文华士，平生湖海襟。",
            "四书穷洛学，五字逼唐吟。",
            "多识精能事，诸公竞赏音。",
            "结交犹恨晚，十载独知心。"
        ],
        "title": "挽储华谷四首  其一",
        "id": "676ee250-d8de-4a65-8d29-9cdb7854f16b"
    },
    {
        "author": "卫宗武",
        "paragraphs": [
            "处晦心常乐，安贫节愈坚。",
            "遗书订无极，妙蕴发先天。",
            "扬子惟存宅，龟蒙粗有田。",
            "阨穷身至泯，遗子独青编。"
        ],
        "title": "挽储华谷四首  其二",
        "id": "728d8803-a2c9-45b4-8828-bec9b69c8ef9"
    },
    {
        "author": "卫宗武",
        "paragraphs": [
            "世慕长生术，君尤早用功。",
            "谈玄徒至老，养素竟成空。",
            "身已随朝露，神应到阆风。",
            "清言那复接，頼有注参同。"
        ],
        "title": "挽储华谷四首  其三",
        "id": "eb73e89e-e496-4aa9-a9e2-f311750084e9"
    },
    {
        "author": "卫宗武",
        "paragraphs": [
            "归来才一见，病已不能支。",
            "拟作岁寒友，俄成夜壑悲。",
            "凄风吹老泪，落日照幽姿。",
            "赓唱无从再，酸心阅旧诗。"
        ],
        "title": "挽储华谷四首  其四",
        "id": "6bea0c64-3ab5-4e90-8508-a338393f8db2"
    },
    {
        "author": "卫宗武",
        "paragraphs": [
            "耆宿已凋零，如师亦晓星。",
            "宗门僧巨栋，梵宇世传灯。",
            "身阅空花境，心潜多业经。",
            "悦禅方有悟，六秩吊颓龄。"
        ],
        "title": "挽悟悦师二章  其一",
        "id": "d8ef3f9a-8f64-47fe-8f3d-12bf5a336cc7"
    },
    {
        "author": "卫宗武",
        "paragraphs": [
            "契合岂前因，交情淡愈真。",
            "开缄疑晋帖，赓句逼唐人。",
            "高著棋空局，清谈案积尘。",
            "满襟挥老泪，释友更谁亲。"
        ],
        "title": "挽悟悦师二章  其二",
        "id": "18c4a327-5f66-4971-9b19-6ca53761249e"
    },
    {
        "author": "卫宗武",
        "paragraphs": [
            "素履辈儒先，居乡行不愆。",
            "五言唐句法，千古宋吟编。",
            "每恨贫难疗，犹欣名可传。",
            "此生何所有，老寿更希年。"
        ],
        "title": "挽柳月涧",
        "id": "bdbd268c-955e-4d78-aeb9-e7821d87d4af"
    },
    {
        "author": "卫宗武",
        "paragraphs": [
            "八座家声著，居官政不迷。",
            "典刑乡党敬，节行古人稽。",
            "展骥空凡马，解牛犹割鸡。",
            "鸳行才展武，勇退倦攀跻。"
        ],
        "title": "挽叶倅二章  其一",
        "id": "00370fdb-9d0b-4175-bd32-448565b21eed"
    },
    {
        "author": "卫宗武",
        "paragraphs": [
            "死别喜生反，心亲恨迹赊。",
            "交情金可断，粹德玉无瑕。",
            "方拟来闻鹤，俄惊梦在蛇。",
            "归藏重悲感，幸有子承家。"
        ],
        "title": "挽叶倅二章  其二",
        "id": "f2cfbf84-c470-4425-bc7d-c097af33ea90"
    },
    {
        "author": "卫宗武",
        "paragraphs": [
            "晓来云气忽氤氲，上瑞俄惊到眼频。",
            "隔得一宵犹带腊，飞来万点总成春。",
            "方传六琯葭灰动，又报千林花事新。",
            "试向庭前披鹤氅，却嫌标致怯前人。"
        ],
        "title": "元日雪",
        "id": "5d2f10c7-c2a3-4eb5-afcc-4378510626e2"
    },
    {
        "author": "卫宗武",
        "paragraphs": [
            "天教滕巽互驱驰，令下东皇莫敢违。",
            "云擘碎绵迷眼界，山遮新黛抹腰围。",
            "众芳被虐难争巧，二麦呈祥不用祈。",
            "片片吹将入簷幕，佳人错认落梅飞。"
        ],
        "title": "和野渡春雪",
        "id": "a98161c5-3e61-41af-9626-76c25e1e0831"
    },
    {
        "author": "卫宗武",
        "paragraphs": [
            "希年逾五叹无闻，岁事从头又一新。",
            "徒得襄阳齿耆旧，却惭庄子号陈人。",
            "垂垂榆景已侵耄，冉冉花辰不减春。",
            "日涉丘园今已矣，北山亦足了闲身。"
        ],
        "title": "寄兴  其一",
        "id": "5c52bc98-7515-4241-91c1-9b8f20abf6fb"
    },
    {
        "author": "卫宗武",
        "paragraphs": [
            "杜门世事不须闻，一任如棋局自新。",
            "多病不妨为寿考，余生更喜作闲人。",
            "居今野处黄冠日，记昔郊行红旆春。",
            "须识世荣俱土苴，岂如有道善其身。"
        ],
        "title": "寄兴  其二",
        "id": "1b6c2639-1ddc-4ede-a06c-570bd116416a"
    },
    {
        "author": "卫宗武",
        "paragraphs": [
            "几朝霡霂不破块，通夕浪浪势乃滂。",
            "竹下森然骍角露，桑间沃若茧丝香。",
            "田毛沾润初含穗，土脉流膏欲布秧。",
            "多谢化工成岁事，从春节节为人忙。"
        ],
        "title": "春雨  其一",
        "id": "52afe22e-cf69-4255-8b20-11b8c28610a7"
    },
    {
        "author": "卫宗武",
        "paragraphs": [
            "一自春来二月强，连宵甘霔泽斯滂。",
            "润留根蔕梅桃实，清及萌芽黍稷香。",
            "雀舌纤纤抽茗叶，羊羣戢戢长松秧。",
            "农桑从此无虚日，织妇耕夫处处忙。"
        ],
        "title": "春雨  其二",
        "id": "e4314a14-f77a-4c67-ae96-729faef6bd74"
    },
    {
        "author": "卫宗武",
        "paragraphs": [
            "一自苍精涣号扬，如酥小雨酿春忙。",
            "霏霏透入根荄脉，点点染成桃杏粧。",
            "泽徧高深俱及物，气融枯槁亦生香。",
            "老夫那复问芳讯，但愿三时协雨旸。"
        ],
        "title": "春雨  其三",
        "id": "972a71b3-ccbf-4cb3-8f02-cc53d32faef3"
    },
    {
        "author": "卫宗武",
        "paragraphs": [
            "年来愁似海波深，柏酒明朝试一斟。",
            "那复苏堤追胜赏，不妨楚泽效狂吟。",
            "金旛晓赐梦何在，红旆春行步莫寻。",
            "料得宫花仍似旧，应无堕珥与遗簪。"
        ],
        "title": "和玉峰春吟",
        "id": "0b84404d-bda9-4ac3-90de-2e79b5155431"
    },
    {
        "author": "卫宗武",
        "paragraphs": [
            "枌朋载酒子云居，何必孤山远访逋。",
            "癯影参差浓复淡，古香传送有还无。",
            "朋龟賸喜如云集，汎螘何妨过日晡。",
            "索笑却嫌来较晚，一林芳意太纷敷。"
        ],
        "title": "首春同枌友携樽过野渡访梅即席  其一",
        "id": "651dc183-7218-465d-a264-8918f9342906"
    },
    {
        "author": "卫宗武",
        "paragraphs": [
            "访梅寻友款幽居，俄见栖鸦已毕逋。",
            "霁日幸同终日笑，春花有似此花无。",
            "衔杯林下嫌来晚，索句簷前祇恐晡。",
            "菲作不妨为玉引，要看词藻竞芬敷。"
        ],
        "title": "首春同枌友携樽过野渡访梅即席  其二",
        "id": "37e42ea4-a8d6-4b17-9c6c-909c2ee350c0"
    },
    {
        "author": "卫宗武",
        "paragraphs": [
            "原郊稚绿未成苍，芽甲森森似猬芒。",
            "急景不堪乌兔跃，新年又见燕鶑忙。",
            "看看地列千机锦，冉冉风传百和香。",
            "人事不如春事好，芳菲徒自满河阳。"
        ],
        "title": "初春次文友韵",
        "id": "debaeca1-9187-4ccb-9866-9f695b2d85f7"
    },
    {
        "author": "卫宗武",
        "paragraphs": [
            "红紫春来独擅场，销魂人抱送春觞。",
            "少嫌宴席声歌短，晚觉书林气味长。",
            "列座燕毛成二老，一番花事付诸郎。",
            "吾侪到此无他好，莫厌赓酬费锦肠。"
        ],
        "title": "赓野渡春集韵",
        "id": "dab33816-2ba5-4fb7-8e8a-d4c8c7ddd39b"
    },
    {
        "author": "卫宗武",
        "paragraphs": [
            "真率盟齐喜有初，崇觞载俎志交孚。",
            "共披白帢俱霑醉，独惜红裙不受呼。",
            "拟洛耆英宜有咏，班唐九老可成图。",
            "从今胜集循环举，岁岁毋令此意辜。"
        ],
        "title": "月集呼声妓不至野渡于觞末俾赋诗以纪初集",
        "id": "ed602570-e2ab-427c-8d54-cd727858ee10"
    },
    {
        "author": "卫宗武",
        "paragraphs": [
            "月集相期在后旬，料应主席不寒盟。",
            "方思北陆催行色，又为东风问客程。",
            "鼓楫欲随芳草去，传杯须待绿阴成。",
            "姑苏城外春光老，还许同舟载友生。"
        ],
        "title": "清明前有远役呈野渡",
        "id": "ef07d0e5-3494-48ae-8064-4593ed5c74f7"
    },
    {
        "author": "卫宗武",
        "paragraphs": [
            "此月才过禊事修，芳辰冉冉逝如流。",
            "牡丹开了寒应尽，燕子归来春又休。",
            "衰鬓难将新绿染，颦眉岂为落红愁。",
            "劳生扰扰何时足，已拟抛家理钓舟。"
        ],
        "title": "清明前呈文几",
        "id": "9a2340f7-b2d4-4fb1-9c8b-5edbc4c99bb0"
    },
    {
        "author": "卫宗武",
        "paragraphs": [
            "晚景凄凉事事休，与波上下任沉浮。",
            "花辰岁岁惟添老，榆火春春不改愁。",
            "几曲画屏新绿暗，一川流玉落红稠。",
            "出门有碍家无累，水北山南负胜游。"
        ],
        "title": "清明前呈南塘",
        "id": "4adf4f40-5457-4101-b126-a99d41f325f3"
    },
    {
        "author": "卫宗武",
        "paragraphs": [
            "宜烟宜雨更宜晴，竹底何妨枝带横。",
            "雅致耻随春富贵，英姿不怕月分明。",
            "吟边兴动诗添韵，醉里香传梦亦清。",
            "一自孤山题品后，此花标格孰能名。"
        ],
        "title": "次华谷咏梅韵",
        "id": "0b42d2d6-7cbd-43e4-a044-4b57cd1de3a9"
    },
    {
        "author": "卫宗武",
        "paragraphs": [
            "直疑姑射地行僊，绰约如临几案前。",
            "和竹半欹能去俗，与兰并列盍饶先。",
            "林间姿艳同霜洁，窗下精神待月传。",
            "剩欲栽培为老伴，相亲日日在吟边。"
        ],
        "title": "次韵咏梅",
        "id": "c1b58089-5874-4774-b202-c11638f3fa4e"
    },
    {
        "author": "卫宗武",
        "paragraphs": [
            "逸气飘飘似欲僊，不论茅舍玉堂前。",
            "众芳无此风神秀，十友推为行辈先。",
            "佳实尚堪为世用，香名更喜有诗传。",
            "萧萧白发差同色，也欲拈花上鬓边。"
        ],
        "title": "又和咏梅  其一",
        "id": "2aa895b6-4b76-4426-8023-bbacedb73d9c"
    },
    {
        "author": "卫宗武",
        "paragraphs": [
            "几回渴想此癯仙，谁为招邀倏在前。",
            "明艳弗为诸垢染，孤标独出众芳先。",
            "不矜颜色自奇绝，绰有馨香祇暗传。",
            "空想名园千树发，何时持酒向花边。"
        ],
        "title": "又和咏梅  其二",
        "id": "2a4f7ebf-01d7-4d19-85aa-0dddbc8267ad"
    },
    {
        "author": "卫宗武",
        "paragraphs": [
            "高眠纸帐思无尘，祇忆冰花入梦频。",
            "斜倚溪山独标致，明分霜月倍精神。",
            "瑞才六出先呈腊，香压羣芳不敢春。",
            "今古骚翁题不尽，孤山续笔属何人。"
        ],
        "title": "晓枕追记山梅",
        "id": "e052c9dc-556b-4f13-af75-57431d6a46f8"
    },
    {
        "author": "卫宗武",
        "paragraphs": [
            "妙制成春春未知，园工自出一家机。",
            "折旋夭矫龙蛇势，缭绕缤纷蛾蝶围。",
            "烟篆不生腾賸馥，月痕相倚衒清辉。",
            "西城纤巧仍如旧，祇慨梨云昨梦非。"
        ],
        "title": "蟠梅",
        "id": "da78ded6-4896-4688-be88-a33993c7c2f7"
    },
    {
        "author": "卫宗武",
        "paragraphs": [
            "一瓣生香独傲寒，此梅难并众梅看。",
            "明眸玉雪层层积，蜕骨蛟龙曲曲蟠。",
            "巧若天成经岁远，移来地阔占春宽。",
            "老夫犹未识花面，觅句含毫作是观。"
        ],
        "title": "咏野渡香片蟠梅",
        "id": "a21a57f0-0878-4cd3-a88b-49e5fdefba69"
    },
    {
        "author": "卫宗武",
        "paragraphs": [
            "奇绝生春五出花，僧居著此境尤嘉。",
            "一方寒月浸清影，几度春风生素华。",
            "何必江头千树暗，未如屋角数枝斜。",
            "繙经觅句无尘事，坐对尤宜雪煮茶。"
        ],
        "title": "为僧赋梅庭",
        "id": "6e98082c-4c3d-4780-89bf-f3ca4bcaacd5"
    },
    {
        "author": "卫宗武",
        "paragraphs": [
            "淑景骎骎到牡丹，探芳日日倚楹栏。",
            "巧心吐出黄金缕，腴脸开成紫玉盘。",
            "春晚有花飞欲尽，山中此种得应难。",
            "便须收拾归囊锦，更酌清尊仔细看。"
        ],
        "title": "牡丹",
        "id": "43d09e74-f9b1-4ce6-af10-76462773efb3"
    },
    {
        "author": "卫宗武",
        "paragraphs": [
            "几年有负倾城艳，惭愧今朝对洛花。",
            "忆昔富文同胜集，慨今姚魏属谁家。",
            "赏心不作园林想，过眼聊为几席华。",
            "回首一年春又了，绿阴芳草接天涯。"
        ],
        "title": "巨室遗牡丹有作  其一",
        "id": "1b0907d1-675f-4271-bbfe-97e1bd1c0e4e"
    },
    {
        "author": "卫宗武",
        "paragraphs": [
            "殿春名谱压羣葩，汲水金铜满贮花。",
            "无地栽培娱老境，有风吹送到儿家。",
            "娇容粉薄雨含沐，丰脸杯醺日绚华。",
            "花卒还荣人莫少，芳辰来往岁无涯。"
        ],
        "title": "巨室遗牡丹有作  其二",
        "id": "30e24a6b-d3e5-424b-a971-e836618c10b5"
    },
    {
        "author": "卫宗武",
        "paragraphs": [
            "细草平芜接渚沙，僧庵系马柏阴斜。",
            "青山几曲遶流水，啼鸟数声随落花。",
            "芳景流连春富贵，晴林浮动日光华。",
            "独怜人事多非旧，寂寞荒村点暮鸦。"
        ],
        "title": "春晚郊行",
        "id": "d88868eb-523b-44b2-90c1-13020769586f"
    },
    {
        "author": "卫宗武",
        "paragraphs": [
            "梅雨成霖味已甘，淋漓更久恐难堪。",
            "风雷几昼起平陆，星斗一宵移下潭。",
            "万畛针芒青曳曳，千山鳞羽绿毵毵。",
            "老夫晴雨不关念，心醉青编维日酣。"
        ],
        "title": "喜晴  其一",
        "id": "d51e2de3-7878-4f20-b7ea-980f9e42cfd3"
    },
    {
        "author": "卫宗武",
        "paragraphs": [
            "雨收宇宙喜清明，社舞村歌沸鼓钲。",
            "竹下蛛丝粘叶稳，柳间蝶粉缀绵轻。",
            "班班远岫髻鬟列，滟滟平川衣带横。",
            "候转清和景尤胜，翠林幽哢听仓庚。"
        ],
        "title": "喜晴  其二",
        "id": "8ae111e7-fbc5-47b9-bc5a-9f177aad914a"
    },
    {
        "author": "卫宗武",
        "paragraphs": [
            "水泛新堤蘸柳条，郊行喜有可人招。",
            "不堪白发三千丈，莫负青春九十朝。",
            "鸥鹭何妨为伴侣，鹍鹏一任诧扶摇。",
            "山灵久拟骚人到，霁月光风不待邀。"
        ],
        "title": "雨后坚山行之约",
        "id": "ddbd8d18-314a-450b-8115-833f30ee0c8e"
    },
    {
        "author": "卫宗武",
        "paragraphs": [
            "林薮发枯山敛眉，凛秋岂但楚臣悲。",
            "翩翩鶑燕知何往，猎猎鹰鹯正得时。",
            "残雨晓添衣气润，新寒夜厌漏声迟。",
            "悲风入调须频奏，妙趣惟应心自知。"
        ],
        "title": "和友人秋怀",
        "id": "d888d3d3-9642-4dc5-8b6f-2c7e16b98135"
    },
    {
        "author": "卫宗武",
        "paragraphs": [
            "依稀桥鹊布银潢，又见天孙作妇忙。",
            "已向烟萝深遁迹，不烦云锦粲成章。",
            "追思高会饮传烛，徒得清眠梦熟粱。",
            "却喜连朝天沛泽，应为月姊酿秋芳。"
        ],
        "title": "星节前戏成",
        "id": "3417b8ee-022e-4406-8cf5-2a969c258376"
    },
    {
        "author": "卫宗武",
        "paragraphs": [
            "暗度双星见者希，那堪雾气更霏霏。",
            "为云为雨观如梦，一岁一宵来即归。",
            "玄鹊有灵劳翼负，素娥含恨减腰围。",
            "彩楼误却穿针女，玉宇银潢欠发挥。"
        ],
        "title": "和象翁七夕吟",
        "id": "7ba1444d-7d7d-44fe-ac75-ce3440ec9621"
    },
    {
        "author": "卫宗武",
        "paragraphs": [
            "希年七十又加零，渐脱尘缘万事轻。",
            "冉冉壮心随岁减，萧萧衰鬓与霜明。",
            "愁倾白堕嫌无量，老对黄花更有情。",
            "欲写秋容到寥廓，却惭健笔欠纵横。"
        ],
        "title": "菊秋晓枕偶成",
        "id": "7dac22e2-f6c9-4494-a1ef-846252317925"
    },
    {
        "author": "卫宗武",
        "paragraphs": [
            "凄凉时序每兴嗟，那复登高似孟嘉。",
            "尚喜乌纱粘皓发，犹存青眼对黄花。",
            "百篇剩有诗堪索，九日愁无酒可赊。",
            "采采缅怀元亮节，不随流俗竞春华。"
        ],
        "title": "菊秋呈南塘",
        "id": "0880d047-1a09-4815-92e3-0b8ebac8d0fe"
    },
    {
        "author": "卫宗武",
        "paragraphs": [
            "几年寥落负秋光，剩喜朋簪列耐堂。",
            "枌社重开真率集，桂华新荐广寒香。",
            "故交今日嗟无几，我辈晨星当自强。",
            "况有坐中名胜在，携尊何待菊花黄。"
        ],
        "title": "赴野渡招赏桂  其一",
        "id": "f8afd73c-bac3-412a-bf3d-711383860970"
    },
    {
        "author": "卫宗武",
        "paragraphs": [
            "插架金英喷月光，园中列树更堂堂。",
            "信从天上灵根出，染得古来诗句香。",
            "今度花迟前度发，三分秋占二分强。",
            "主人健笔供模写，压倒当年苏与黄。"
        ],
        "title": "赴野渡招赏桂  其二",
        "id": "bed6d551-5646-4b92-a8bb-a948ea90e0b1"
    },
    {
        "author": "卫宗武",
        "paragraphs": [
            "欲把青空一色糊，集先维霰作花疎。",
            "寸余凝积常年有，尺许坚牢自昔无。",
            "粉阵成围攒戏蝶，盐车疑覆失前馿。",
            "新吟便是有声画，何必鹅溪写作图。"
        ],
        "title": "和象翁雪  其一",
        "id": "ac3278a9-fbb2-4102-807f-baac97b6c7f0"
    },
    {
        "author": "卫宗武",
        "paragraphs": [
            "剪水天为农发祥，岂知寒卧欲成僵。",
            "朱门快意酒肉会，墨客驰神词翰场。",
            "梁苑集中呈赋手，灞桥行处吐诗香。",
            "羊羔茗饮评清浊，相去何殊千丈强。"
        ],
        "title": "和象翁雪  其二",
        "id": "c209f748-0872-44e3-ac64-b7de9e9f2ee0"
    },
    {
        "author": "卫宗武",
        "paragraphs": [
            "盈尺为祥须应占，洪纤著物类形盐。",
            "幻成列阜鼍城涌，散作千林蝶阵粘。",
            "清友不妨添玉骨，苍官俄怪变银髯。",
            "祇怜岁岁催人老，染尽华颠亦可嫌。"
        ],
        "title": "和野渡甲申雪吟  其一",
        "id": "75595dc1-feda-4b01-a821-a9c106718dd8"
    },
    {
        "author": "卫宗武",
        "paragraphs": [
            "三白先春花尺围，玄冥喜不逊伊耆。",
            "盖深巖穴兽无迹，冻合林园鸟不飞。",
            "金帐从教资侈泰，银城未必可凭依。",
            "卷怀经济姑藏密，闭户高眠未必非。"
        ],
        "title": "和野渡甲申雪吟  其二",
        "id": "ba3734fb-ae57-403b-b04e-e8bde4fbf653"
    },
    {
        "author": "卫宗武",
        "paragraphs": [
            "崇峦九叠破天悭，地远尘嚣隔几关。",
            "方恨重云封皓月，俄惊半夜老青山。",
            "莫嫌腊后欠三白，且喜春前露一斑。",
            "几度冬来逢上瑞，更祈盈尺送舟还。"
        ],
        "title": "即席赓喜雪韵",
        "id": "e3d50b79-34a2-419b-aedd-d8558f818cac"
    },
    {
        "author": "卫宗武",
        "paragraphs": [
            "冯夷剪水抑何悭，祇怕天工未许闲。",
            "上瑞先春才破白，屡丰卜岁已窥斑。",
            "可怜俄顷消成水，不怕明朝失却山。",
            "金帐羊羔非我事，汲清煮茗课奴蛮。"
        ],
        "title": "次韵雪积即消",
        "id": "fee93a90-6272-445e-88cf-1cd8c6986233"
    },
    {
        "author": "卫宗武",
        "paragraphs": [
            "雪晴吟弄句仍佳，满纸鲛珠屡拜嘉。",
            "刻玉林林空楮叶，沾泥处处失杨花。",
            "消成滴沥原归旧，润入根荄生有涯。",
            "賸洗缾罂储此水，待驱炎暑煮春茶。"
        ],
        "title": "和野渡雪消二律  其一",
        "id": "3e9c425b-5d11-41eb-bac3-4946bae47cd8"
    },
    {
        "author": "卫宗武",
        "paragraphs": [
            "可亲余暇复奚为，雪霁何妨剩赋诗。",
            "应怪玉峰还翳荟，更怜银屋变茅茨。",
            "结成冰笋方连夜，散作簷花特顷时。",
            "物物要知须返本，冰仍归水更何疑。"
        ],
        "title": "和野渡雪消二律  其二",
        "id": "7600873e-352e-4ae8-af12-497d96db6757"
    },
    {
        "author": "卫宗武",
        "paragraphs": [
            "翠庭欲到到非难，觌面须当听麈谈。",
            "未必移家似东野，料应有宅过罗含。",
            "幽怀万堞尘埃隔，胜概两湖风月涵。",
            "唐宋诗人多姓陆，吟边行远可相参。"
        ],
        "title": "寄贺陆翠庭迁居",
        "id": "75afafb4-3b38-46cb-adf4-5fa2ce400740"
    },
    {
        "author": "卫宗武",
        "paragraphs": [
            "咎消无妄福来宜，喜气津津溢秀眉。",
            "桂子昨方移别种，桐孙今见长新枝。",
            "金章鱼佩须传祖，玉果犀钱梦得儿。",
            "我欲去为汤餠客，却惭未赋老坡诗。"
        ],
        "title": "贺南塘得孙诗",
        "id": "3ab53282-33fb-4446-82f8-4a4dd34c1468"
    },
    {
        "author": "卫宗武",
        "paragraphs": [
            "鼓枻归来波浪平，碧天如水月分明。",
            "几番恶梦频惊散，一片闲愁顿扫清。",
            "桂子高风生逸思，菊花老圃悦吟情。",
            "同盟约过渊明宅，载酒东篱莫厌倾。"
        ],
        "title": "南塘归自浙东",
        "id": "a0cc832c-fefe-4d8e-8fef-17257e8612c2"
    },
    {
        "author": "卫宗武",
        "paragraphs": [
            "历徧崔嵬又涉川，菊秋还见早梅天。",
            "重来槁顶惟添老，屡对青山似有缘。",
            "携友拟为深谷隠，有僧可问小乘禅。",
            "临风却忆南塘老，便脱芒鞋棹去船。"
        ],
        "title": "和南塘",
        "id": "1fe18017-8048-4fa5-a899-418a3e3b7678"
    },
    {
        "author": "卫宗武",
        "paragraphs": [
            "故人未到欠诗催，才到九山云为开。",
            "野鹤正思寻老伴，盟鸥亦竞喜朋来。",
            "免教北陇慙空帐，消得南山咏有台。",
            "梅信已传花信动，直须领客待春回。"
        ],
        "title": "和丹巖以青溪至有作",
        "id": "f6665b64-c2d2-4f3d-aa39-193abad8f8d3"
    },
    {
        "author": "卫宗武",
        "paragraphs": [
            "起来雨气掩朝阳，俄喜天开正色苍。",
            "一道澄溪云弄影，千峰霁景汎林光。",
            "微茫烟外颓城露，蓊鬰山巅古寺藏。",
            "踏遍层峦游屐倦，归船欵乃艣声忙。"
        ],
        "title": "霅陇回舟过湖城",
        "id": "62ef5f73-8f66-4335-8218-927c917dca5c"
    },
    {
        "author": "卫宗武",
        "paragraphs": [
            "摸金郎久徧郊原，冢域犹欣草木蕃。",
            "松已高年为老友，竹添新谱长仍孙。",
            "四围秀色山浮几，一曲清溪水到门。",
            "莫恨牛眠无瑞应，且欣老寿此身存。"
        ],
        "title": "重到霅陇新阡",
        "id": "9693c1e7-cf96-45c0-9a97-63f42b7ffe2a"
    },
    {
        "author": "卫宗武",
        "paragraphs": [
            "斗大山庵历几春，茂林丰草绿初匀。",
            "青山缭绕犹列戟，玉涧萦回似曳绅。",
            "新竹羽成雏凤尾，古松鳞长老龙身。",
            "吾年已迈嗟无用，表道泷冈尚欠人。"
        ],
        "title": "又题霅陇坟庵",
        "id": "4777521d-dda1-46b0-918a-4c81bb156376"
    },
    {
        "author": "卫宗武",
        "paragraphs": [
            "风雨连朝思黯然，山迷宿霭水迷烟。",
            "一年春事少闲日，半月客程逢漏天。",
            "喜涉鲸波返江国，便思鹤唳买河船。",
            "修途往复成何事，姑了余生未了缘。"
        ],
        "title": "南徐买舟将归",
        "id": "ed09325d-9fb6-4918-a7af-db1770d9f95d"
    },
    {
        "author": "卫宗武",
        "paragraphs": [
            "同舟李郭喜相亲，尽日赓酬夜至分。",
            "未信诗能穷我辈，不应天遽丧斯文。",
            "相违虽判城西路，有约同看岭上云。",
            "从此吟毫可停运，祇疑风月未饶君。"
        ],
        "title": "舟行分途次野渡韵",
        "id": "d746cf41-e55d-4428-a3d2-964da43a057c"
    },
    {
        "author": "卫宗武",
        "paragraphs": [
            "夜泊垂杨古渡头，片帆已喜到邻州。",
            "经从城郭惊前梦，寂寞川途异旧游。",
            "近事能知惟语燕，余生何有付盟鸥。",
            "可堪人与春俱老，落絮飞花点点愁。"
        ],
        "title": "舟泊姑苏",
        "id": "7754095a-94d3-416f-bad5-ddf6ce4b72a3"
    },
    {
        "author": "卫宗武",
        "paragraphs": [
            "一舸夷犹白浪间，擡头俄喜对青山。",
            "平生每见便刮目，今日重来不改颜。",
            "城郭衣冠应寂寂，川原草木尚斑斑。",
            "余龄未艾须时到，健笔犹能记往还。"
        ],
        "title": "舟近吴兴郡见山",
        "id": "aa73d001-cc75-4bbe-aa58-7cfed90a43eb"
    },
    {
        "author": "卫宗武",
        "paragraphs": [
            "斯文一脉可传家，囊帛籯金不足夸。",
            "须信诗书涵润泽，自今庭户发英华。",
            "谢兰辉映方生玉，窦桂香含不断花。",
            "不但种芳兼种德，百年之计此为嘉。"
        ],
        "title": "为谢氏赋流芳",
        "id": "def019b9-f532-4db3-a501-e402229f43e9"
    },
    {
        "author": "卫宗武",
        "paragraphs": [
            "喜至生朝疾有瘳，旋裁坡老帽蒙头。",
            "肖形雅称氅披鹤，缓步何须杖策鸠。",
            "皓首今为七十老，黄花更有几番秋。",
            "明年准拟抛家宅，水北山南狎野鸥。"
        ],
        "title": "七十生朝制坡帽",
        "id": "f9015ca3-10d8-4a61-9c76-65ead0cb4417"
    },
    {
        "author": "卫宗武",
        "paragraphs": [
            "良朋有约著书催，未到愁云拨不开。",
            "丹穴孤云宜间见，青溪只鹤喜重来。",
            "有谁剖玉明荆璞，愧我无金筑隗台。",
            "郑校子衿佻达久，拟延尼父铸颜回。"
        ],
        "title": "借丹巖韵贻青溪",
        "id": "d84fa0d8-e0ba-48fc-9db3-50ceb5e6df8e"
    },
    {
        "author": "卫宗武",
        "paragraphs": [
            "蠹简钻研眼欲穿，读书何似夏侯玄。",
            "文传可使纸增价，酒尽何妨尊屡眠。",
            "唾落成珠皆至宝，笔耕有粟胜良田。",
            "席珍尽足需时聘，经史何劳手更编。"
        ],
        "title": "和丹巖述志  其一",
        "id": "02753d98-77e2-44c0-9140-7bc5c7133d20"
    },
    {
        "author": "卫宗武",
        "paragraphs": [
            "室罄囊空气不衰，朶颐宁肯舍灵龟。",
            "多金未羨陶朱富，淅玉姑为杜老炊。",
            "暖客情难到貂鼠，惠人智不及蒲葵。",
            "春风可笑随流俗，不长桃枝长棘枝。"
        ],
        "title": "和丹巖述志  其二",
        "id": "8a3f9237-bcec-4c8f-8f76-25b950f7da31"
    },
    {
        "author": "卫宗武",
        "paragraphs": [
            "得庐莫恨太婆娑，缭以芳蘅葺以荷。",
            "徙舍借车家具少，架书充栋手编多。",
            "且甘穷巷饮瓢乐，须有文朋载酒过。",
            "他日不妨更爽垲，诗人宁逊庾并罗。"
        ],
        "title": "和丹巖入屋韵",
        "id": "96b8a95a-77e2-43b4-b49c-6f134b761f89"
    },
    {
        "author": "卫宗武",
        "paragraphs": [
            "比来长掾宰如君，退食时惟儒士亲。",
            "编简香中犹得味，簿书丛底不沾尘。",
            "乍交祇恨过从浅，每到须蒙问劳频。",
            "多少清风留鹤国，不堪折柳向西津。"
        ],
        "title": "代饯行  其一",
        "id": "bcefccb4-7764-49bb-8340-18f50f21071b"
    },
    {
        "author": "卫宗武",
        "paragraphs": [
            "下车人已诵廉平，三载松江著令名。",
            "敏则有功无滞事，惠而为政及疲氓。",
            "班班可纪郡曹美，去去先驰台掾声。",
            "腾实蜚英闻北阙，伫看紫诏趣亨程。"
        ],
        "title": "代饯行  其二",
        "id": "5f40a617-3419-4861-af91-8d7d5fb6bae4"
    },
    {
        "author": "卫宗武",
        "paragraphs": [
            "登金步玉信无缘，二十年来喜服田。",
            "肯羨鸣春为候鸟，自甘饮露作寒蝉。",
            "嗜闲倦举吟风笔，叹老贫无钓月船。",
            "但得有钱供客醉，绝胜名字挂凌烟。"
        ],
        "title": "和戚秋涧遗诗  其一",
        "id": "167a7dbd-b786-4439-a15d-cab20a52c8e0"
    },
    {
        "author": "卫宗武",
        "paragraphs": [
            "欲废推敲几岁华，诗葩君至复萌芽。",
            "吟章既富旧成帙，生计无多新载家。",
            "胸著古今书拍塞，墨行真草字横斜。",
            "年逾八十身方健，高把松乔寿未涯。"
        ],
        "title": "和戚秋涧遗诗  其二",
        "id": "4e5b7a5e-c3ad-4629-872e-379aa1961cab"
    },
    {
        "author": "卫宗武",
        "paragraphs": [
            "平生梦不遇邯郸，学道求仙兴已阑。",
            "旋改诗编入新刻，重寻琴谱发清弹。",
            "不惭晚境为寒峻，翻笑当年慕热官。",
            "志业无成年及耄，那知身反误儒冠。"
        ],
        "title": "偶成",
        "id": "f53712c0-9f67-4c7f-9e46-205a8a793d0d"
    },
    {
        "author": "卫宗武",
        "paragraphs": [
            "方寸良畴人共有，能耕能敛几人知。",
            "坦平非有山河界，存养何殊雨露滋。",
            "盍剖藩篱忘彼我，却明畦畛别公私。",
            "尽多阴隲于中种，播获当为百世菑。"
        ],
        "title": "为乡人赋心田",
        "id": "9be32811-d848-4f73-a72c-d51e3a85dd79"
    },
    {
        "author": "卫宗武",
        "paragraphs": [
            "孤寺萧然寄碧岑，尘无半点到僧门。",
            "风传钟鼓万家县，山遶犁锄十里村。",
            "一榻高眠慨今夕，八窗洞达纳干坤。",
            "此行梅月孤良觌，雨打寒林晚复昏。"
        ],
        "title": "宣妙寺偶成",
        "id": "79a07660-4364-40fc-b6fa-e7c410811c92"
    },
    {
        "author": "卫宗武",
        "paragraphs": [
            "饱经三百载风霜，几见林间古木僵。",
            "修骨蜕龙鳞甲长，繁柯擎凤羽毛苍。",
            "孤高独与风云会，葱蒨深藏雨露香。",
            "寄语山灵须爱护，殷勤重赋角弓章。"
        ],
        "title": "赋宣妙院古柏",
        "id": "432feeff-3822-4f69-a319-c600261037ac"
    },
    {
        "author": "卫宗武",
        "paragraphs": [
            "理存成坏与亏全，人事悲懽莫不然。",
            "梅帐道人新活计，柳枝歌妓旧因缘。",
            "断絃谩说鸾胶续，剜肉难将獭髓填。",
            "更遣青裙并赤脚，独将琴册寄余年。"
        ],
        "title": "和南塘嘲谑",
        "id": "650308bb-9ee0-4fd8-b6a7-e3f331ff0969"
    },
    {
        "author": "卫宗武",
        "paragraphs": [
            "两溪浮玉浸晴空，万井楼台一苇通。",
            "舟过恍如蓬岛客，人行疑在广寒宫。",
            "青山迎送犹佳友，绿鬓往来成老翁。",
            "遐想坡仙莘老辈，迩来那复有遗风。"
        ],
        "title": "过吴兴城",
        "id": "11b1de0d-6cff-418a-99bd-ac3ff80462da"
    },
    {
        "author": "卫宗武",
        "paragraphs": [
            "一年两到吴兴郡，梦想往时云锦乡。",
            "败堞颓垣尚围遶，雕梁画楝总凄凉。",
            "萧萧适际风寒候，黯黯全无山水光。",
            "日暮楼头鸣鼓角，声声悲壮断人肠。"
        ],
        "title": "过安吉城",
        "id": "eebdac0b-56c5-4075-8937-81c73914034e"
    },
    {
        "author": "卫宗武",
        "paragraphs": [
            "平林历历晓云迷，津堠将迎客棹西。",
            "千古兴亡泰伯国，一川经纬狄公堤。",
            "雨添柳色成蛾绿，春剩花香散麝脐。",
            "去去苕城知不远，摩挲老眼看山溪。"
        ],
        "title": "过荻塘次韵",
        "id": "8350ecab-de2b-4301-b88b-8218a45ee660"
    },
    {
        "author": "卫宗武",
        "paragraphs": [
            "年来人物慨凋零，义重交盟嵩华轻。",
            "一苇匪遥秋水隔，两章相映夜光明。",
            "干坤何日可还古，风月于人无异情。",
            "姑把愁怀寄觞咏，出门一笑九山横。"
        ],
        "title": "次韵答柯提干",
        "id": "9693a72e-ceb6-4378-9de0-a9b674222eb9"
    },
    {
        "author": "卫宗武",
        "paragraphs": [
            "不图闻达老何求，久矣甘为农服畴。",
            "晚岁但知书甲子，希年徒自富春秋。",
            "作朋何敢班耆父，招隠犹堪共钓游。",
            "寄语纷纷朝市客，狐裘未必似羊裘。"
        ],
        "title": "和叶干庆七秩诗",
        "id": "352b12c8-fac2-4603-a957-80956804f808"
    },
    {
        "author": "卫宗武",
        "paragraphs": [
            "碑铭细读识前人，贻后无非旧典刑。",
            "宦业传家守清白，儒科继祖播芳馨。",
            "絷驹共叹淹场藿，鸣鹿终当歌野芩。",
            "千古斯文应不泯，待将辞藻掞天庭。"
        ],
        "title": "和王总干韵",
        "id": "3264ce70-7dfa-4ed7-a838-f04c0439b786"
    },
    {
        "author": "卫宗武",
        "paragraphs": [
            "功名剩拟著先鞭，永诀于今十九年。",
            "地下那知多岁月，人间别是一干坤。",
            "生前桂籍身如在，死后芸编子竝传。",
            "己巳归藏无欠事，独怜埋玉重凄然。"
        ],
        "title": "挽都务弟  其一",
        "id": "31abfd1d-229a-41f2-95ab-785ff84098c1"
    },
    {
        "author": "卫宗武",
        "paragraphs": [
            "袭舛承讹俗尚仝，为谋所喜适吾从。",
            "伤心几载鸰原梦，洒泪今朝马鬣封。",
            "梁栋材嗟空故木，珠玑香喜长新松。",
            "最忻壤树首丘正，祖垅葱葱佳气钟。"
        ],
        "title": "挽都务弟  其二",
        "id": "3f58b6bd-a6e1-4100-9d29-af7a6466ea99"
    },
    {
        "author": "卫宗武",
        "paragraphs": [
            "晚擢亚科跻宪掾，拟航选海竟无缘。",
            "苦吟方与甫俱瘦，疏影俄随逋已仙。",
            "谷水吟编多手泽，广陵琴趣得心传。",
            "年几八秩身何憾，老友凋零重怆然。"
        ],
        "title": "挽林梅癯",
        "id": "5e0f6230-41ae-4964-8a96-f8631472f53b"
    },
    {
        "author": "卫宗武",
        "paragraphs": [
            "蜀溪名阀世为儒，祖擢巍科子亦如。",
            "从仕为民辞荐牍，移忠有后竟悬车。",
            "一生冰蘗节愈厉，两度絃歌政可书。",
            "共拟泷碑表亲墓，讵知簪笏化犁锄。"
        ],
        "title": "挽王总干父知县",
        "id": "ad4013c1-8796-4383-98e9-33d947553a6b"
    },
    {
        "author": "卫宗武",
        "paragraphs": [
            "化工溥至仁，生机运不停。",
            "荣观徧原野，宇宙一丹青。"
        ],
        "title": "春日",
        "id": "8f5ded6b-b552-41cc-af6a-4a19cca2bb80"
    },
    {
        "author": "卫宗武",
        "paragraphs": [
            "阴阳互阖辟，宇宙几洪荒。",
            "重明丽乎正，万象生辉光。"
        ],
        "title": "望霁",
        "id": "7a804cfa-018d-4bf6-a63a-1446a934f53a"
    },
    {
        "author": "卫宗武",
        "paragraphs": [
            "治忽无常形，今古无常势。",
            "必有非常人，以制非常世。"
        ],
        "title": "览古",
        "id": "f480ad3c-4609-485e-8ed1-9d7ea7259936"
    },
    {
        "author": "卫宗武",
        "paragraphs": [
            "有山静而秀，有水清且漪。",
            "风霜空宿翳，草木含幽姿。"
        ],
        "title": "和黄山秋吟",
        "id": "68282c8b-41ea-457f-91e9-bc45f3018de7"
    },
    {
        "author": "卫宗武",
        "paragraphs": [
            "林阜玉参差，寒乌千万斯。",
            "直疑飞绕处，错认月明枝。"
        ],
        "title": "题画轴卷后",
        "id": "47087dcc-0e18-46c8-8fc6-c1c063adc0e5"
    },
    {
        "author": "卫宗武",
        "paragraphs": [
            "经纬智何多，网张犹设罗。",
            "但知为物穽，更有物谁何。"
        ],
        "title": "蜘蛛",
        "id": "bdafd588-4fc1-4771-bb15-a6713b93fa9b"
    },
    {
        "author": "卫宗武",
        "paragraphs": [
            "为巢倒悬树，窍窍自成房。",
            "螫人虽有毒，终为人所伤。"
        ],
        "title": "蜂",
        "id": "9e55d6df-ffdb-411c-acea-eca4c070bbf8"
    },
    {
        "author": "卫宗武",
        "paragraphs": [
            "状有类蛛蝥，见物常勇投。",
            "奋身如虎猛，所得亦蝇头。"
        ],
        "title": "蝇虎",
        "id": "13cee594-a989-4b3d-bdf9-c3d1e86fac99"
    },
    {
        "author": "卫宗武",
        "paragraphs": [
            "营营止于棘，或赤而或黑。",
            "皓皓染成污，奸魂并佞魄。"
        ],
        "title": "咏蝇",
        "id": "2ae62425-b854-48b7-b445-5785f68a831b"
    },
    {
        "author": "卫宗武",
        "paragraphs": [
            "本从腐草生，聚为寒士灯。",
            "一朝书课效，功宁不汝矜。"
        ],
        "title": "萤",
        "id": "6226a4ab-0189-4a2e-a3ed-15dd1297c51e"
    },
    {
        "author": "卫宗武",
        "paragraphs": [
            "北山有鸣鸮，不洁而嗤凤。",
            "宜下绝交书，埙箎非伯仲。"
        ],
        "title": "绝交",
        "id": "d0add6d9-6423-40af-8673-375d5d515e6b"
    },
    {
        "author": "卫宗武",
        "paragraphs": [
            "将到穷冬寂寞乡，谁知花事未渠央。",
            "最怜剪蜡翻新样，却笑烧铅作素粧。"
        ],
        "title": "次韵赋蜡梅  其一",
        "id": "4f0c5dce-cc87-437b-a6b8-e667297be2e9"
    },
    {
        "author": "卫宗武",
        "paragraphs": [
            "能向早梅前独秀，何妨秋卉后才香。",
            "祇嫌一种开何晚，直待东风为发扬。"
        ],
        "title": "次韵赋蜡梅  其二",
        "id": "e768d606-fd42-462d-8a3a-df6385a5b16f"
    },
    {
        "author": "卫宗武",
        "paragraphs": [
            "独占东风第一筹，孤芳不与众芳侔。",
            "飘零犹待调金鼎，未逐凡花浪蕊休。"
        ],
        "title": "和咏梅  其一",
        "id": "85f94f37-43d2-42c1-90f3-072d4d703c02"
    },
    {
        "author": "卫宗武",
        "paragraphs": [
            "点检春工首到梅，枝枝羞涩未全开。",
            "试看诗句相料理，换得清香入梦来。"
        ],
        "title": "和咏梅  其二",
        "id": "241a79ed-166d-47b7-9eac-3cd2ab9eed9f"
    },
    {
        "author": "卫宗武",
        "paragraphs": [
            "年前疎秀明于雪，年后芬敷蓊若云。",
            "有色有香尤耐久，十分春事占三分。"
        ],
        "title": "和咏梅  其三",
        "id": "f85611ba-cc3a-4a2d-bb7d-8753d3b025d3"
    },
    {
        "author": "卫宗武",
        "paragraphs": [
            "天公要与物为春，人事纷纷蔼若云。",
            "锦绣山川谁管领，祇应鱼鸟得平分。"
        ],
        "title": "春日",
        "id": "ac0dd204-8d78-434b-8171-e4a60523f62a"
    },
    {
        "author": "卫宗武",
        "paragraphs": [
            "鬓雾鬟云衬脸红，嫣然一笑倚春风。",
            "直疑倾国倾城魄，聚入此花颜色中。"
        ],
        "title": "和海棠韵",
        "id": "3a03d9d8-2b2e-4796-8837-3df5f44b6c07"
    },
    {
        "author": "卫宗武",
        "paragraphs": [
            "油然出岫擘晴绵，点缀青空水接天。",
            "心迹两闲无俗累，静观飞跃乐鱼鸢。"
        ],
        "title": "为慈上人赋云溪  其一",
        "id": "606f1593-92fa-4b44-93d5-360c7580969b"
    },
    {
        "author": "卫宗武",
        "paragraphs": [
            "白衣苍狗任从渠，不碍波涵一太虚。",
            "雅契高僧方寸地，卷舒流止自如如。"
        ],
        "title": "为慈上人赋云溪  其二",
        "id": "8c0d9859-0ba1-4e1b-8437-0a4617f682ce"
    },
    {
        "author": "卫宗武",
        "paragraphs": [
            "春花色色俱成梦，夏实累累结满枝。",
            "独有葵榴媚清昼，薰风时度五絃诗。"
        ],
        "title": "和象翁绝句  其一",
        "id": "1142e439-32f7-4284-beb9-ab0c48d18024"
    },
    {
        "author": "卫宗武",
        "paragraphs": [
            "恰好轩窗傍竹开，绝胜舞榭与歌台。",
            "枞枞甲刃丈夫立，弹压炎威不敢来。"
        ],
        "title": "和象翁绝句  其二",
        "id": "10fcb84c-0668-462d-b5be-54397684e79e"
    },
    {
        "author": "卫宗武",
        "paragraphs": [
            "舟行必水陆行车，此地无桑只种麻。",
            "安得野蚕生活万，化成丝茧徧家家。"
        ],
        "title": "和象翁绝句  其三",
        "id": "93be692a-9c35-4372-a79d-5a1f77e5ed1c"
    },
    {
        "author": "卫宗武",
        "paragraphs": [
            "浮生一梦寄南柯，乌兔双驰迅若梭。",
            "世事如棋知几变，捄时无著奈时何。"
        ],
        "title": "和象翁绝句  其四",
        "id": "6bd2362c-f6e8-45ce-b8e0-f1896f426656"
    },
    {
        "author": "卫宗武",
        "paragraphs": [
            "芳事从今鼎鼎来，看看花片扑楼台。",
            "一和既盎寒如扫，锦绣香中图画开。"
        ],
        "title": "和丹巖  其一",
        "id": "e58e08b1-0605-466e-80ca-274c7c9ece14"
    },
    {
        "author": "卫宗武",
        "paragraphs": [
            "玉女裁花撒碎琼，寒威凛凛压山屏。",
            "消残犹自衒天巧，点缀裙腰一半青。"
        ],
        "title": "和丹巖  其二",
        "id": "1e75c534-76a0-4c93-914c-2309aa42b9bb"
    },
    {
        "author": "卫宗武",
        "paragraphs": [
            "绛帷深密障严霜，衿佩芬芳聚一堂。",
            "竹外琅琅听春诵，咿唔声里带诗香。"
        ],
        "title": "和丹巖  其三",
        "id": "daaf419b-aa8c-4c15-8826-6e506fa8a01a"
    },
    {
        "author": "卫宗武",
        "paragraphs": [
            "一片花飞未减春，方来赪紫盖如云。",
            "新晴賸拟扶鸠杖，试探芳辰有几分。"
        ],
        "title": "和丹巖  其四",
        "id": "64908a83-91e9-4b50-90ed-2ce2c78e93de"
    },
    {
        "author": "卫宗武",
        "paragraphs": [
            "余寒威压皑浮琼，粉黛羣空欠肉屏。",
            "欲著春衫忆纤手，不劳陆展染青青。"
        ],
        "title": "和丹巖  其五",
        "id": "649f2db9-be6e-4666-b562-aa8c8a0a99ee"
    },
    {
        "author": "卫宗武",
        "paragraphs": [
            "曲波岸岸浮清屿，绿树村村间野花。",
            "一望川原春冉冉，断霞残照落栖鸦。"
        ],
        "title": "山行  其一",
        "id": "e336e6e9-a9f2-4352-84bb-1af9a7b62ce8"
    },
    {
        "author": "卫宗武",
        "paragraphs": [
            "野芳未放青春去，林鸟长随白日闲。",
            "山色殢人归未得，杖藜日日扣松关。"
        ],
        "title": "山行  其二",
        "id": "402a21f9-51a7-4cc6-80ef-f2dfec3d1390"
    },
    {
        "author": "卫宗武",
        "paragraphs": [
            "麦畦桑陇夹蔬花，远水晖晖日欲斜。",
            "一片野光涵列岫，翠微深处有人家。"
        ],
        "title": "山行  其三",
        "id": "ae40c4a0-429c-44ed-9762-7afc10a64dea"
    },
    {
        "author": "卫宗武",
        "paragraphs": [
            "古寺僧窗借榻眠，桑柔柳暗乍晴天。",
            "梦残一枕春酲醒，木杪钟声破晓烟。"
        ],
        "title": "山行  其四",
        "id": "12496f00-6538-48ff-a82a-8e9d2f322ed1"
    },
    {
        "author": "卫宗武",
        "paragraphs": [
            "乐天不废空门友，杜老犹交赞上人。",
            "茶灶笔床时一到，研谭尽日与僧亲。"
        ],
        "title": "山行  其五",
        "id": "b7b5682b-4f31-44bf-97ec-a5b6ea094bcf"
    },
    {
        "author": "卫宗武",
        "paragraphs": [
            "两度来游饱看山，又回双桨溯晴澜。",
            "山光每恨舟难载，点染篇章作画看。"
        ],
        "title": "山行  其六",
        "id": "3086aa40-e868-4428-9b9a-c12231a97718"
    },
    {
        "author": "卫宗武",
        "paragraphs": [
            "山横数里如鬟耸，水界千畴似砥平。",
            "花事已阑农事动，村村雨足一犂耕。"
        ],
        "title": "山行  其七",
        "id": "e928665e-1111-4482-ab9d-d7af38392600"
    },
    {
        "author": "卫宗武",
        "paragraphs": [
            "红紫飘零笋蕨抽，一年芳事又成休。",
            "榆钱万叠春难买，落絮随风万点愁。"
        ],
        "title": "山行  其八",
        "id": "c9b29886-5ce1-43dc-b8a6-4b3f4df978b4"
    },
    {
        "author": "卫宗武",
        "paragraphs": [
            "开到荼䕷花事休，妇桑男亩又从头。",
            "阳春有脚堂堂去，万缕垂杨系不留。"
        ],
        "title": "山行  其九",
        "id": "57821cfc-4072-4833-8f91-85be1f3e98cc"
    },
    {
        "author": "卫宗武",
        "paragraphs": [
            "乱擘晴绵清昼迟，阴阴古木绿云齐。",
            "僧窗尽日无尘事，梦破一声春鸟啼。"
        ],
        "title": "山行  其一○",
        "id": "0801a7cf-ba16-49ee-b00b-a54e054b74e2"
    },
    {
        "author": "卫宗武",
        "paragraphs": [
            "易地开山辟广居，静中妙趣契真如。",
            "自怜至老无闻达，抛却儒书读化书。"
        ],
        "title": "和沾上人韵",
        "id": "a6c0fc4d-9a5c-4984-977b-b99bdc63c343"
    },
    {
        "author": "卫宗武",
        "paragraphs": [
            "耸壑松林逾百尺，几年培植至今存。",
            "可怜一旦成薪槱，曾见曾高长子孙。"
        ],
        "title": "壑下墓松诗",
        "id": "310432d4-65c6-465e-8051-2994a4ef6827"
    },
    {
        "author": "卫宗武",
        "paragraphs": [
            "叠叠青山叠叠林，风松石涧自成琴。",
            "个中迥与世尘隔，试问入山深未深。"
        ],
        "title": "霅山和丹巖晚春韵  其一",
        "id": "07485a91-61c1-4a55-8bf2-419d6bce35d8"
    },
    {
        "author": "卫宗武",
        "paragraphs": [
            "密依林谷远风埃，贞色幽姿不假裁。",
            "九畹芳残犹有蕙，光风拂拂转香来。"
        ],
        "title": "霅山和丹巖晚春韵  其二",
        "id": "48a5eb3b-911e-4626-8cc5-e71330f0020d"
    },
    {
        "author": "卫宗武",
        "paragraphs": [
            "雨芽初试美于饴，尤胜新醅出榨时。",
            "坐对青山两清绝，肝脾溢出百篇诗。"
        ],
        "title": "霅山和丹巖晚春韵  其三",
        "id": "2557f025-e9e6-478d-98bf-465ba23a9483"
    },
    {
        "author": "卫宗武",
        "paragraphs": [
            "穷源几曲径深长，隠隠野花时度香。",
            "乔木森森走虬凤，稚松叠叠散牛羊。"
        ],
        "title": "霅山和丹巖晚春韵  其四",
        "id": "267cce07-912b-495c-9790-4e19579016ef"
    },
    {
        "author": "卫宗武",
        "paragraphs": [
            "二阮当年总解诗，夷吾父子亦能棋。",
            "家庭粗有消闲乐，未似登山临水时。"
        ],
        "title": "霅山和丹巖晚春韵  其五",
        "id": "aa267660-ce33-4cda-95e2-853af530eaa7"
    },
    {
        "author": "卫宗武",
        "paragraphs": [
            "十分花事九分隳，开到木兰春已漓。",
            "惟有松筠助山色，青青不改岁寒枝。"
        ],
        "title": "霅山和丹巖晚春韵  其六",
        "id": "41436b4b-80dc-4d09-aafb-41812ce6ef00"
    },
    {
        "author": "卫宗武",
        "paragraphs": [
            "众植惟推杞梓尊，邓林翘楚已无存。",
            "谁家一树花浮雪，犹喜刺桐花有孙。"
        ],
        "title": "霅山和丹巖晚春韵  其七",
        "id": "c288e46c-84b9-4962-98d7-95e79a20e1ea"
    },
    {
        "author": "卫宗武",
        "paragraphs": [
            "未许归船转柁牙，爱山犹恋自山家。",
            "牡丹开尽春无几，狼籍东风杨柳花。"
        ],
        "title": "霅山和丹巖晚春韵  其八",
        "id": "4f04d13c-3ceb-4e8b-8986-90d26c1d66df"
    },
    {
        "author": "卫宗武",
        "paragraphs": [
            "应接山光到夕阳，候禽聒聒送春忙。",
            "年华鼎鼎催人老，将见青青梅子黄。"
        ],
        "title": "霅山和丹巖晚春韵  其九",
        "id": "2f7e2412-d8ab-425c-bd07-512af29e095d"
    },
    {
        "author": "卫宗武",
        "paragraphs": [
            "面面青山悦客情，扶筇到处有云生。",
            "归来瀹茗陪僧话，百尺乔松鶑数声。"
        ],
        "title": "霅山和丹巖晚春韵  其一○",
        "id": "9a8ff325-c32b-40e1-9d7f-0452d225f418"
    },
    {
        "author": "卫宗武",
        "paragraphs": [
            "翠玉光中藤拄杖，绿云丛里竹提舆。",
            "幽寻是处堪盘泊，绝胜当年五马车。"
        ],
        "title": "宣妙寺偶成  其一",
        "id": "bc24f9e3-1716-4961-9a38-0854bb71da9c"
    },
    {
        "author": "卫宗武",
        "paragraphs": [
            "满座清风来古木，半窗斜日下危岑。",
            "观僧弈罢了无事，一枕凉生冰雪襟。"
        ],
        "title": "宣妙寺偶成  其二",
        "id": "ca612348-773a-4557-af4b-1e58813003db"
    },
    {
        "author": "卫宗武",
        "paragraphs": [
            "积涝初收喜气浮，三农不负稻粱谋。",
            "临流一望舒眵目，数叠青峦万亩秋。"
        ],
        "title": "喜晴",
        "id": "48a94a1a-c24b-4e24-8c3d-f7220ccc1541"
    },
    {
        "author": "卫宗武",
        "paragraphs": [
            "铮然梧叶响敲风，凉月疎星秋正中。",
            "万顷水花浑老尽，一簪醉日倚残红。"
        ],
        "title": "和黄山秋吟  其一",
        "id": "f8c51c64-0d34-4b1a-902e-d7c477ea1351"
    },
    {
        "author": "卫宗武",
        "paragraphs": [
            "珠露瀼瀼金作风，秋声凄怨入焦桐。",
            "骎骎碧树霜痕染，那复宫题叶上红。"
        ],
        "title": "和黄山秋吟  其二",
        "id": "4f68f7ed-3798-490d-8651-d3f53fbae422"
    },
    {
        "author": "卫宗武",
        "paragraphs": [
            "潇潇清思浩无涯，红蓼滩头屋数家。",
            "小艇寻秋缘苇去，纷纷雪絮讶杨花。"
        ],
        "title": "和黄山秋吟  其三",
        "id": "c1df0a01-c7c9-4296-ab42-acc34988c12d"
    },
    {
        "author": "卫宗武",
        "paragraphs": [
            "从教日日把巫焚，无补河流一尺浑。",
            "甘霔要从方寸出，土龙刍狗不须论。"
        ],
        "title": "和黄山秋吟  其四",
        "id": "9a4a105c-e10c-4e06-a034-b482c69d6218"
    },
    {
        "author": "卫宗武",
        "paragraphs": [
            "何草青青不渐黄，班姬悲扇语凄凉。",
            "佳人笑别乘鸾女，相见毋嫌日尚长。"
        ],
        "title": "和黄山秋吟  其五",
        "id": "5da3196c-1fca-489a-8f9f-eb50942891a2"
    },
    {
        "author": "卫宗武",
        "paragraphs": [
            "气序循环盛复衰，花随春老叶秋飞。",
            "一年光景消磨半，又见罗衣换葛衣。"
        ],
        "title": "和黄山秋吟  其六",
        "id": "717dae5f-af24-437f-b862-d3bdca5d83ec"
    },
    {
        "author": "卫宗武",
        "paragraphs": [
            "万井民庐接梵宫，鼓声悲壮丽谯雄。",
            "人民郛郭浑如旧，烟雨冥迷黯淡中。"
        ],
        "title": "雨中过秀城",
        "id": "0e3c09df-04da-43bb-b5b2-5a794df90821"
    },
    {
        "author": "卫宗武",
        "paragraphs": [
            "宿雨初收晓日升，晴川远浸数峰青。",
            "西风一洗林峦翳，收拾秋容入画屏。"
        ],
        "title": "山中新霁",
        "id": "5f94b22a-0f98-434e-afb1-47f151a09947"
    },
    {
        "author": "卫宗武",
        "paragraphs": [
            "二俊书堂历几秋，风云壮志浩难收。",
            "傥知莼美过羊酪，应返故山寻胜游。"
        ],
        "title": "赓沈赞府题二陆草堂  其一",
        "id": "f9da8fa1-9a81-4961-aeee-6350c9071a6e"
    },
    {
        "author": "卫宗武",
        "paragraphs": [
            "落木萧萧古寺秋，翠屏如画雨初收。",
            "堂基千载书香在，谁为机云记旧游。"
        ],
        "title": "赓沈赞府题二陆草堂  其二",
        "id": "0425cb3a-b597-4e25-bda1-bb9e14899cfd"
    },
    {
        "author": "卫宗武",
        "paragraphs": [
            "山光水色染秋容，天际明霞一线红。",
            "冉冉有香来鼻观，广寒花气散晴空。"
        ],
        "title": "闻桂",
        "id": "93a32323-55dc-420b-8f56-df47909af265"
    },
    {
        "author": "卫宗武",
        "paragraphs": [
            "行秋徧历谷之阳，粲粲巖花竞晚芳。",
            "僧宇尽成金粟界，天风处处散天香。"
        ],
        "title": "访桂",
        "id": "67cab0dc-8bb7-483f-89c0-38448a265c89"
    },
    {
        "author": "卫宗武",
        "paragraphs": [
            "叠金缀粟映明霞，移下蟾宫一树花。",
            "最好色香俱洗净，纷纷桂子落袈裟。"
        ],
        "title": "和僧房巖桂",
        "id": "a14b5715-0b3b-4a80-9b78-952c457ee5ac"
    },
    {
        "author": "卫宗武",
        "paragraphs": [
            "泉石涓涓作玉鸣，天寒林静鸟无声。",
            "松香一篆书横几，人与秋山一色清。"
        ],
        "title": "近吟  其一",
        "id": "63ce69d8-9079-4d8d-bae8-887a9b2bf47a"
    },
    {
        "author": "卫宗武",
        "paragraphs": [
            "历历疎林点暮鸦，幽幽雨砌菊犹花。",
            "浮云卷尽四山碧，倚徧乔松待月华。"
        ],
        "title": "近吟  其二",
        "id": "75b53594-b2ce-429f-aff3-efd462f4871f"
    },
    {
        "author": "卫宗武",
        "paragraphs": [
            "七十三年老病身，扁舟于此往来频。",
            "吴兴故老消磨尽，却认青山作故人。"
        ],
        "title": "近吟  其三",
        "id": "06dca8e7-eca8-4b2c-8e50-787aab1d0c15"
    },
    {
        "author": "卫宗武",
        "paragraphs": [
            "晚年打透利名关，十载尤欣老得闲。",
            "拟约绮园为隠侣，却愁无处觅商山。"
        ],
        "title": "近吟  其四",
        "id": "694369a8-9c95-4d1d-be35-5bc23dc39f5c"
    },
    {
        "author": "卫宗武",
        "paragraphs": [
            "僧庵恰好傍山坳，门外幽泉碎玉敲。",
            "棋罢道人心似水，一钩新月挂松梢。"
        ],
        "title": "坟庵棋罢对月",
        "id": "50f38685-5e9d-4931-9290-167a1b3f7012"
    },
    {
        "author": "卫宗武",
        "paragraphs": [
            "穆穆皇皇九五居，舍儒为政岂良图。",
            "不思济世思超世，佞佛求僊总是愚。"
        ],
        "title": "阅道书  其一",
        "id": "58aa9c43-bddf-4eb8-a606-579ae26b57b1"
    },
    {
        "author": "卫宗武",
        "paragraphs": [
            "抱璞含和道俗同，寥寥万代想皇风。",
            "后来贤智知多少，未似当年牧马童。"
        ],
        "title": "阅道书  其二",
        "id": "ac79e592-1d30-4e7a-9fc6-6e21fa3395d5"
    },
    {
        "author": "卫宗武",
        "paragraphs": [
            "才出城山路，云收霁景呈。",
            "干端顿轩豁，山色更晶明。",
            "远近烟村露，微茫野水横。",
            "平头今七十，此地几经行。"
        ],
        "title": "出城山墓域行至赵村",
        "id": "268b5949-6520-4c6a-ac82-b09ef1b78f28"
    },
    {
        "author": "卫宗武",
        "paragraphs": [
            "舍舟而从陆，逦迤步巑岏。",
            "绿畦平野宽，青嶂四面还。",
            "春容千万状，平挹跬步间。",
            "行行二十里，窈窕入我山。",
            "故山迎故人，禽鸟俱懽颜。",
            "清泉响琚珮，列峰拥髻鬟。",
            "回视尘嚣廛，相去隔几关。",
            "幽谷多白云，可与相对闲。",
            "不妨自吟哦，但恐好句悭。",
            "更须穷胜事，尚喜两脚顽。",
            "皇皇欲何之，并游当忘还。"
        ],
        "title": "至霅白莞泽步入唐村",
        "id": "94e35e0f-cad1-496e-867a-d5b1af5b97a6"
    },
    {
        "author": "卫宗武",
        "paragraphs": [
            "清涟万顷渟为湖，湛湛一镜涵太虚。",
            "其旁鳞次田莓莓，四望沃若皆膏腴。",
            "蔬畦麦陇间碧树，洲苹岸蓼连平芜。",
            "水村落照晚钟寺，中有一山成画图。",
            "郑谷无此宽闲野，严濑无此浩渺区。",
            "更于何所堪下钓，更于何所堪荷锄。",
            "谁与卜筑于此居，峨然其冠孔氏徒。",
            "时哉不偶堪遯世，垂缗把耒以自娱。",
            "兴来风月入吟啸，错落吐出鲛盘珠。",
            "人惟内省有足乐，眇视外物刍狗如。",
            "膏粱于此且不愿，况为鳣鲔而施罛。",
            "则知之子命名者，是特寄意耕与渔。",
            "岂亦伯成子高之在野，庄周濠上之观鱼。"
        ],
        "title": "耕渔处",
        "id": "46cd3d46-8756-4b6b-b7d8-6332af03608c"
    },
    {
        "author": "孙吴会",
        "paragraphs": [
            "眩碧成朱被眼瞒，分明是叶作花看。",
            "道人本不知香色，只与窗前草一般。"
        ],
        "title": "雁来红",
        "id": "47725a65-0632-4827-a73b-656fa8666f3e"
    },
    {
        "author": "孙吴会",
        "paragraphs": [
            "游人只解游晴昼，风雨朝昏尽属君。"
        ],
        "title": "句",
        "id": "62f7bea7-4853-403c-b98e-2023d7282854"
    },
    {
        "author": "程洙",
        "paragraphs": [
            "长亭一樽酒，犹记别时斟。",
            "碧草思前梦，黄花见此心。",
            "关河秋北望，天地日西沈。",
            "遥想山中桂，何人月下吟。"
        ],
        "title": "秋晚怀友",
        "id": "2ecfcf22-eb64-42fc-b81b-ef0b02a0d3ca"
    },
    {
        "author": "程洙",
        "paragraphs": [
            "溪雨生流水，山晴出白云。",
            "花来风逐逐，泥遣燕纷纷。",
            "客路犹千里，春光已十分。",
            "归从都下者，相遇说新闻。"
        ],
        "title": "雨晴",
        "id": "1a5d0e3d-9b5d-444f-9a06-6b1050c267fe"
    },
    {
        "author": "程洙",
        "paragraphs": [
            "先生富贵本无心，冰节从来照士林。",
            "三载调元名愈重，七章告老意何深。",
            "九重屡挽音形玉，一念难回归散金。",
            "此是吾邦真伟事，清风万古孰追寻。"
        ],
        "title": "奉送丞相讷斋程先生二首  其一",
        "id": "e1f9f287-fd6a-4b60-a971-c0995558ff50"
    },
    {
        "author": "程洙",
        "paragraphs": [
            "公相胸中蕴识几，中和不假佩弦韦。",
            "人心未免自强弱，公论何尝无是非。",
            "岁到寒时知劲节，事当难处见圆机。",
            "便须再出扶宗社，未许从容恋翠微。"
        ],
        "title": "奉送丞相讷斋程先生二首  其二",
        "id": "66e35745-d049-4c6f-868f-d5252db96873"
    },
    {
        "author": "邓有功",
        "paragraphs": [
            "玉谿谿上雨声干，日暮东风客衲寒。",
            "数树梅花吹作雪，行人犹自倚阑干。"
        ],
        "title": "玉山道上",
        "id": "d92bc6ea-8211-4341-b211-92c255eeea7a"
    },
    {
        "author": "邓有功",
        "paragraphs": [
            "怪得寒灯昨夜花，五更归梦倏还家。",
            "多情儿女伤离别，争挽征衫问鬓华。"
        ],
        "title": "客信丰寄刘起潜  其一",
        "id": "4bbd83a0-97f3-4dc2-9ca6-662338ba1b50"
    },
    {
        "author": "邓有功",
        "paragraphs": [
            "鱼苗客子去成羣，野笑狂歌慢慢行。",
            "三十里头齐顿住，闻官早过吉州城。"
        ],
        "title": "客信丰寄刘起潜  其二",
        "id": "b9e826ca-7401-44de-b852-1f703f37fc2f"
    },
    {
        "author": "邓有功",
        "paragraphs": [
            "锦衣戍卒竖霜矛，弹压盐丁过岭头。",
            "三月闻韶堪叹息，南中还是一年忧。"
        ],
        "title": "客信丰寄刘起潜  其三",
        "id": "8d65e3f2-6f32-43f6-b092-f7cdf60f371d"
    },
    {
        "author": "邓有功",
        "paragraphs": [
            "岭南咫尺莫如虔，和暖严寒别有天。",
            "一夜诗魂清到骨，晓霜封却钓鱼船。"
        ],
        "title": "客信丰寄刘起潜  其四",
        "id": "2c307a95-ef98-4752-abaa-d0549ef1a90b"
    },
    {
        "author": "邓有功",
        "paragraphs": [
            "秋堂风露声唔咿，青灯一点昏两眵。",
            "蟫鱼蠹纸老白日，未识心宇包黄羲。",
            "麟胶饮尽霜兔泣，俪花鬭叶纷奇姿。",
            "少年轻裘舌秦衍，睥睨六印京尘缁。",
            "平生眼底厌糠秕，自对春风乐沂水。",
            "搜奇抉怪问子云，载酒归来成独醉。",
            "金刀喜有南邻翁，曾吹藜焰丹霞峰。",
            "白云满榻呼不起，斜日倚仗酣秋空。",
            "紫皇一夕下纶旨，细祓丹铅勘文字。",
            "会将一语赞阳秋，高入九天卑九地。",
            "圣明勋业琬琰储，不独焜燿冰衔书。",
            "两朝蒐辑摩日月，往往呼喝羞庭衢。",
            "庐陵健笔人莫赎，南丰瓣香竟谁续。",
            "西江浩浩流古今，莫遣白头愧青竹。"
        ],
        "title": "贺刘掞赴召史馆校勘",
        "id": "560855ff-2cce-41cd-9c1d-08fd01de0e67"
    },
    {
        "author": "邓有功",
        "paragraphs": [
            "丈夫达有遇，出令走千里。",
            "焚香玩太空，宴坐尘不起。",
            "云胡子曾子，不自乐沂水。",
            "风烟挟两袖，足跟尚芒履。",
            "持被直承明，三省良未巳。",
            "观君气如虹，接淅亦可美。",
            "昔年子长游，落笔妙信史。",
            "三苏出岷峨，文章仰欧子。",
            "此行崆峒岭，万事宁足侈。",
            "鬰孤有奇观，佳句公摩洗。",
            "予生事斗室，出若畏澜蠡。",
            "长安歌狭邪，神鼎铸螭鬽。",
            "穷通匪同途，动静实一理。",
            "时止复时行，愿与参此义。"
        ],
        "title": "送曾子华游赣",
        "id": "8acc1348-8270-4a7a-926b-e7d3b0af698f"
    },
    {
        "author": "吴汝弌",
        "paragraphs": [
            "弱龄性淡泊，郑圃吾其师。",
            "及兹拙生事，穷窘常经时。",
            "无方可纡急，何以宣中怀。",
            "柴门蔽残席，咏书倦徘徊。",
            "呼儿促觞至，目翫天云飞。",
            "山鸟送新响，日迟花露滋。",
            "颓然醉簷下，不省何如时。",
            "虽非富贵乐，富贵乃所乖。"
        ],
        "title": "遣兴  其一",
        "id": "6e0d2807-5577-436d-abce-76028ed3725d"
    },
    {
        "author": "吴汝弌",
        "paragraphs": [
            "疎松碎明月，密竹筛清风。",
            "亲交昔与别，若谓行相从。",
            "延企邈不及，音容随想生。",
            "谅彼亦耿耿，飞爽留空形。",
            "援琴不能寐，意乃多于声。",
            "晤言岂无偶，眷眷讵可忘。"
        ],
        "title": "遣兴  其二",
        "id": "7b111940-74ad-4786-8a5b-b51ef90bdb90"
    },
    {
        "author": "吴汝弌",
        "paragraphs": [
            "编蓬谐夙心，尊古岂文义。",
            "所得靡有言，应酬聊尔耳。",
            "室中无莱妇，童弱偶成四。",
            "团栾宁无思，达此天亦蜕。",
            "客来问长须，新醅可篘未。",
            "行行陟高冈，一顾俯烟水。",
            "客去不肯留，吾归且休矣。"
        ],
        "title": "遣兴  其三",
        "id": "3fde318c-bcaa-4858-bdff-366367b29b2e"
    },
    {
        "author": "吴汝弌",
        "paragraphs": [
            "磊砢千丈松，清阴荫林丘。",
            "岂无栋梁用，匠伯不见收。",
            "匠伯恐未良，栋梁终有求。",
            "天风叶偃盖，五云常为浮。"
        ],
        "title": "岁终呈一斋  其一",
        "id": "8b27ab63-0850-4e22-b6b0-bc8990bc2662"
    },
    {
        "author": "吴汝弌",
        "paragraphs": [
            "学道非学世，韬精养中和。",
            "纡朱各自贵，谁肯聆商歌。",
            "皦皦大圣心，脗然空自多。",
            "著书后子云，千载应不磨。"
        ],
        "title": "岁终呈一斋  其二",
        "id": "b79f2959-8dca-4f3a-8c63-3ac58179d155"
    },
    {
        "author": "吴汝弌",
        "paragraphs": [
            "磔攘毕春气，长嬴换新绿。",
            "爽风吹凉光，纫饵钓山渌。",
            "鯈鱼噀水香，菰蒲削蓝玉。",
            "老景结清和，心花委濠濮。"
        ],
        "title": "酬玉汝  其一",
        "id": "9991f3bb-1f91-41b4-ab89-e4b41ff6ff0c"
    },
    {
        "author": "吴汝弌",
        "paragraphs": [
            "日暮云倒飞，苦雨湿茅屋。",
            "奇哉五碎金，青草眠黄犊。",
            "天行贵葆真，心骨迥凡俗。",
            "一尺黄菊花，秋风播芳馥。"
        ],
        "title": "酬玉汝  其二",
        "id": "3b0cdca3-e5b6-4cb7-a321-53582ce09786"
    },
    {
        "author": "吴汝弌",
        "paragraphs": [
            "闲拢两袖秋，步入冲寂观。",
            "古树老云中，仙居毁巖半。",
            "是时零雨高，叶脱凄风乱。",
            "怪禽走何忙，涩水流不漫。",
            "那知张郎仙，谲幻敢悬断。",
            "雷书贮红崖，愚下浪传赞。",
            "符碑傥长灵，鬼物岂歌唤。",
            "尚云剑埋山，安得急推断。",
            "冷翁亦张徒，精气不知散。",
            "死坐豫樟空，凿窍竞窥看。",
            "何不葬山原，不然弃江沜。",
            "乌鸢与蝼蚁，岂食吾一贯。",
            "独流天地间，万古亘光灿。",
            "神仙固渺茫，此事良可惋。",
            "忍哉偷儿狂，更擣泥腹烂。",
            "我来拟少休，亭压不敢玩。",
            "黄冠四三人，拙野只欲窜。",
            "延坐无好言，令我住凉馆。",
            "饭余且纵观，逸兴薄霄汉。",
            "琴鸣著高弹，弈胜出奇算。",
            "歗咏壶隠楼，抚事发长叹。",
            "大书同人名，聊欲记游翫。",
            "阴霾淰轻寒，日色倏昏晏。",
            "倩人买村醪，煮芋叠肴桉。",
            "清坐二更深，一睡各鼻鼾。",
            "晓来登巖头，棘路解羁绊。",
            "划开天盖宽，远景过飞翰。",
            "幽藂摘新查，窥险身发汗。",
            "居然束归装，重下西巖畔。",
            "我思古之人，岂只局穷闬。",
            "观海登泰山，深高世间冠。",
            "斯巖虽荒榛，乐事实昭焕。",
            "人心本然同，今古未容判。",
            "终当驾云风，高蹈无畔岸。",
            "作诗示儿童，兹游吾岂但。"
        ],
        "tags": [
            "泰山"
        ],
        "title": "游石仙分韵得观字",
        "id": "dee36c3d-626a-4e2e-9f9c-97d7613b3cfe"
    },
    {
        "author": "吴汝弌",
        "paragraphs": [
            "岭上朅来观白云，翔鸾奋鹤浮天英。",
            "斜开锦绣春树满，溶溶半露遥山青。",
            "忽然变现成苍狗，万里长风霍无有。",
            "海龙塞气不敢吹，日照虚空无老时。"
        ],
        "title": "朅来  其一",
        "id": "3459ea49-62f5-4366-9557-e0040572244b"
    },
    {
        "author": "吴汝弌",
        "paragraphs": [
            "岭上朅来弄明月，千里银光寒不缺。",
            "虾𢋙魍魉走死尽，直数秋毫上金阙。",
            "心如此月月如心，嗒然独据无絃琴。",
            "腾腾转空白日昼，诗带流星过南斗。"
        ],
        "title": "朅来  其二",
        "id": "ca14642e-2c83-48c6-8d39-65df5e917d31"
    },
    {
        "author": "余观复",
        "paragraphs": [
            "游心太古初，得句万物表。",
            "平生一罇酒，寂寞三迳小。",
            "有琴不张絃，正以知音少。",
            "伊予挹残芳，道心炯相照。",
            "北窗清梦长，山间自啼鸟。",
            "吾欲问先生，天阔白云杳。"
        ],
        "title": "读柴桑集",
        "id": "4ea569cb-2ca1-4db8-b001-49f60631a60a"
    },
    {
        "author": "余观复",
        "paragraphs": [
            "山容洗眼青，江光照肌白。",
            "翻枝鹊查查，抱叶蝉啧啧。",
            "蒹葭摇风声，梧桐淡秋色。",
            "草木了无能，阴阳互相激。",
            "人于大化中，真成逆旅客。",
            "藏舟夜半移，不假贲育力。",
            "尘网罩八纮，贪夫受罗织。",
            "蹇予丘壑姿，一室颇安适。",
            "荒寻纵奇怀，清诡吊尘迹。",
            "风摇泛海槎，雨涩登山屐。",
            "世远事荒唐，天高兴寥閴。",
            "渺渺孤征鸿，一举振六翮。",
            "此意人莫知，独啸巖扉寂。"
        ],
        "title": "咏怀",
        "id": "1784a6ff-afe2-4d2f-a49d-179f3596c8b4"
    },
    {
        "author": "余观复",
        "paragraphs": [
            "昔别青梅酸，今来黄叶堕。",
            "叶堕却归根，窗隙见驹过。",
            "大巧亦自然，小智空琐琐。",
            "一言取封侯，千金贾奇祸。",
            "达人知倚伏，去就无不可。",
            "天公亦可为，妙用正在我。"
        ],
        "title": "寄伯成  其一",
        "id": "460c5629-eb24-47f6-9972-be890071682c"
    },
    {
        "author": "余观复",
        "paragraphs": [
            "风雅不可复，亦乃世代然。",
            "君看黄初语，已减河梁篇。",
            "神思透溟涬，至宝辞雕镌。",
            "党欲剩著语，不如寂无言。"
        ],
        "title": "寄伯成  其二",
        "id": "169e4228-bae4-48a2-8527-53b694bafa13"
    },
    {
        "author": "余观复",
        "paragraphs": [
            "耨银云，锄璧月，栽得寒花寄愁绝。",
            "阳和一点来天根，春满江南谁漏泄。",
            "珊瑚作树玉为肤，沉水熏香檀吐屑。",
            "野桥横，寒涧洁，斜梢舞破屋角烟，老树压残墙角雪。",
            "风流不肯王谢俦，孤高尚笑夷齐劣。",
            "萧然与俗最无缘，此话难明向谁说。",
            "绝爱西湖君，暗香浮动月黄昏。",
            "亦爱东坡老，竹外一枝斜更好。",
            "二仙去矣花寂寥，著语压花花不倒。",
            "谁能淡笔传其真，谁能楚语招其魂。",
            "参横月落兴未了，三叫花神闻不闻。",
            "花影摇摇情默默，冷透吟脾醒醉魄。",
            "问渠桃李岂知春，西抹东涂受春役。",
            "自然香，无色色。",
            "谯楼角动霜初飞，萧寺钟鸣天欲白。",
            "披衣遶遍树头行，判断人间风月国。"
        ],
        "tags": [
            "西湖"
        ],
        "title": "梅花引",
        "id": "517dd5de-00f6-4f7c-9a12-5e9f9646faac"
    },
    {
        "author": "余观复",
        "paragraphs": [
            "羣卉皆舆隶，孤标真圣贤。",
            "干坤清不彻，风月兴无边。",
            "生意春常在，贞心晚更坚。",
            "骚经虽不载，已入二南篇。"
        ],
        "title": "梅花",
        "id": "c5318894-58b1-4422-89c8-614a94152094"
    },
    {
        "author": "余观复",
        "paragraphs": [
            "密竹环茆舍，应无俗士过。",
            "睡浓嫌日出，坐久厌尘多。",
            "鬭雀翻危叶，饥鹅唼短莎。",
            "世涂真九曲，奔走欲如何。"
        ],
        "title": "山居即事",
        "id": "20923c96-61dd-43be-8354-14eda4123abf"
    },
    {
        "author": "余观复",
        "paragraphs": [
            "自是孤芳集大成，红红白白漫争名。",
            "天边差有雪堪亚，世上更无花敢清。",
            "笔到花光空幻相，句如和靖蔼遗声。",
            "一枝勾引窗前月，冷淡相看太古情。"
        ],
        "title": "梅花",
        "id": "46d10e18-ca23-437b-aa1f-4ff40d8c7400"
    },
    {
        "author": "余观复",
        "paragraphs": [
            "日淡风轻养物华，老天将此付诗家。",
            "人情巧似营巢燕，春意忙于赴壑蛇。",
            "寂寞兰亭空有感，凄凉金谷竟谁夸。",
            "绝怜狂甚樊川杜，枉杀吟情豆蔻花。"
        ],
        "title": "次韵春日",
        "id": "b9114433-d433-4711-ab3a-e18aebce1d4e"
    },
    {
        "author": "余观复",
        "paragraphs": [
            "榴簇殷红竹迸青，风惊簷玉一时鸣。",
            "晚来幽趣无人解，流水声中看月行。"
        ],
        "title": "次韵",
        "id": "b207c5a4-6d98-4f72-a8d1-2bd79bd15767"
    },
    {
        "author": "余观复",
        "paragraphs": [
            "步遶苍苔自咏诗，吟情惟有涧泉知。",
            "山猿忽地来偷果，攀断庭前乌桕枝。"
        ],
        "title": "步遶",
        "id": "c6f26278-c66f-4728-892d-6eb0b40748a2"
    },
    {
        "author": "余观复",
        "paragraphs": [
            "盘盘老桂树，金屑黄𩰀松。",
            "孕此无尽香，袭袭乘西风。",
            "幽人为延伫，古意滋无穷。",
            "王孙招不来，西郊草蒙茸。",
            "欲以遗远者，道阻嗟难从。",
            "□□不忍替，揽之寄房栊。",
            "梦魂怳而清，夜午超鸿濛。",
            "常恐芳气歇，我恨何时终。"
        ],
        "title": "木犀",
        "id": "26c661b5-515b-4195-986f-8048f383d1f3"
    },
    {
        "author": "释文珦",
        "paragraphs": [
            "尧任舜禹，圣化日熙。",
            "二臣至德，惟尧克知。",
            "明良胥会，征庸弗疑。",
            "佐命垂统，股肱纲维。",
            "行尧之道，蚤夜孳孳。",
            "上齐七政，大录万几。",
            "与人为善，念兹在兹。",
            "举相去凶，咨牧授时。",
            "执德于心，其化若驰。",
            "洪水滔天，浩浩无涯。",
            "下民昏垫，荒度为宜。",
            "乃乘四载，奠决刊随。",
            "栉风沐雨，手胼足胝。",
            "四海会同，九泽具陂。",
            "诞敷文德，帝命是祗。",
            "翔泳咸若，凤皇来仪。",
            "尧嘉厥功，翕受敷施。",
            "同声相应，百僚师师。",
            "是知官人，安危之基。",
            "用贤则安，用佞则危。",
            "惟彼陶唐，百工允厘。",
            "后世有述，先天弗违。",
            "能赏能禅，缵承伏牺。",
            "为民之极，黄收纯衣。",
            "明并日月，照临无私。",
            "不言而治，端拱无为。",
            "民无能名，荡荡巍巍。",
            "惟天为大，惟尧则之。",
            "先圣斯言，当深致思。",
            "或未之思，室是远而。"
        ],
        "title": "尧任舜禹行",
        "id": "ccbcbf38-4c45-4515-8d6b-0ce3874e74a3"
    },
    {
        "author": "释文珦",
        "paragraphs": [
            "天地无穷，人处于中。",
            "三才既兆，庶类皆通。",
            "至圣立极，万方所宗。",
            "如星拱北，如水朝东。",
            "垂衣而治，天下为公。",
            "孝慈道广，是谓大同。",
            "自兹而降，谋用是崇。",
            "兵由此起，彊弱相攻。",
            "上下分乱，莫知适从。",
            "匪兹礼义，曷能靖共。",
            "顺之者吉，逆之者凶。",
            "不能率此，斯曰颛蒙。",
            "穷通得丧，实维降衷。",
            "巧愚不与，系于遭逢。",
            "毋肆小智，以菑厥功。",
            "安时处顺，于焉考终。"
        ],
        "title": "天地无穷行",
        "id": "c0799290-92dd-4bea-8e4d-e242d2609c1d"
    },
    {
        "author": "释文珦",
        "paragraphs": [
            "天道夷简，荡荡巍巍。",
            "人心不然，大行险巇。",
            "转眼翻覆，诚不易知。",
            "忠或见疎，信或见疑。",
            "离间致入，宁复顾思。",
            "昔者缱绻，终焉弃遗。",
            "圣如周公，王犹不知。",
            "孝若申生，姬能死之。",
            "在彼盛时，尚有尔为。",
            "况乎季世，颠倒是非。",
            "谗人饱禄，志士苦饥。",
            "俯仰今古，其谁不悲。",
            "命悬于天，逆之为嗤。",
            "冲静无患，进取必危。",
            "守道安危，其殆庶几。",
            "祸福之兆，可以理推。",
            "夷齐去周，西山采薇。",
            "黄绮避秦，商巖茹芝。",
            "景行先哲，良足为规。",
            "规而罔念，虽悔何追。"
        ],
        "title": "天道夷简行",
        "id": "5d3f5fee-84c7-4bcd-a17d-d3d432626736"
    },
    {
        "author": "释文珦",
        "paragraphs": [
            "天道虽远，人心匪殊。",
            "内直不欺，与天为徒。",
            "对越无媿，陟降恒俱。",
            "祝史陈言，曾非矫诬。",
            "桑林之祷，金縢之书。",
            "至诚感通，如皷应桴。",
            "神人以和，大信以孚。",
            "不勉不思，自止于符。",
            "天有常道，人无异涂。",
            "志斯一矣，天其远诸。",
            "大道既漓，人心日渝。",
            "背天从欲，覆族亡躯。",
            "作善降祥，为恶速辜。",
            "圣言孔彰，是训是谟。",
            "一念之差，千里而迂。",
            "惟当自修，以反厥初。"
        ],
        "title": "天道虽远行",
        "id": "b14fd6a9-7b47-44fd-b165-cee19a3e6107"
    },
    {
        "author": "释文珦",
        "paragraphs": [
            "别日何易，会日何难。",
            "道路修阻，山川鬰盘。",
            "寤寐怀思，涕泣汍澜。",
            "思君不已，损我容颜。",
            "时歌旧章，期以自宽。",
            "歌终太息，反开忧端。",
            "孤鸿嘹唳，过彼云间。",
            "欲托遗音，遐征不还。",
            "出户徘徊，风露凄寒。",
            "明月皎皎，星斗阑干。",
            "罗帷飘扬，顾影难安。",
            "耿耿长夜，摧此心肝。"
        ],
        "title": "别日何易行",
        "id": "8617a6be-dc4b-4b67-9f58-ab088b3f0146"
    },
    {
        "author": "释文珦",
        "paragraphs": [
            "北游朔城，险阻艰难。",
            "荒溪遐旷，穹谷纡盘。",
            "白日晦景，阴云洞寒。",
            "凝冰不冶，积雪宁干。",
            "冻草色死，北风声酸。",
            "林啸猛虎，路多胡犴。",
            "愁肠分裂，趼足蹒跚。",
            "风餐不饱，露宿难安。",
            "别离之苦，维昔所叹。",
            "怀哉征人，曷云来还。"
        ],
        "title": "北游朔城行",
        "id": "c5dd4d20-d2bb-41cf-b14e-fab9ccb0dd0d"
    },
    {
        "author": "释文珦",
        "paragraphs": [
            "春草离离，秋兰猗猗，足纫吾衣。",
            "南山有芝，西山有薇，足乐吾饥。",
            "谁信谁疑，谁是谁非，足亡吾机。",
            "或瘗或焚，或暴或沉，足为吾归。",
            "生浮死休，已而已而，出山何为。",
            "歌阕声消，隠几而息，梦为飞云。",
            "遨游八极，我为云邪，云为我邪。",
            "无待无得，窅然皆丧，自适夫道。",
            "吾心之适，富兮贵兮，吾不与易。"
        ],
        "title": "山中放歌",
        "id": "3bd8c3f9-e8ea-4f53-8d06-9860250dec62"
    },
    {
        "author": "释文珦",
        "paragraphs": [
            "尝闻有灵鸟，其名为凤凰。",
            "九苞信嘉瑞，五色成文章。",
            "其宿必丹穴，其鸣在朝阳。",
            "有德斯出现，德衰还伏藏。",
            "始至于少皡，再巢于陶唐。",
            "舜恩被动植，闻韶复翺翔。",
            "闵其出非时，见歌于楚狂。",
            "仲尼叹不至，是亦为世伤。",
            "荡荡二千龄，孰能致斯祥。",
            "当今迈三五，君明臣且良。",
            "其或一来仪，足以慰万方。",
            "凤兮傥不来，吾泪徒滂滂。"
        ],
        "title": "灵鸟篇",
        "id": "5cf30fb6-bd13-4100-88a2-5b1afe9f8260"
    },
    {
        "author": "释文珦",
        "paragraphs": [
            "美竹生穷崖，西人翦为笛。",
            "制度诚简易，不假金玉饰。",
            "五音既繁会，八音亦交出。",
            "凤鸣何雝雝，龙吟尤历历。",
            "贪者听之廉，愁者听之怿。",
            "悍者听之和，劳者听之佚。",
            "遗调感人多，今人孰能识。",
            "空复想桓伊，三弄楚天碧。"
        ],
        "title": "羌笛",
        "id": "bfc6d892-cab4-4a1a-8aaa-4345a050224e"
    },
    {
        "author": "释文珦",
        "paragraphs": [
            "悠悠万里行，河畔草青青。",
            "青草有衰歇，远行无期程。",
            "秦既灭六国，驱民筑长城。",
            "长城三千里，将以限胡兵。",
            "城边沙水寒，饮马马悲鸣。",
            "筑夫困久役，谁无乡土情。",
            "父母念孝养，室家叹孤嬛。",
            "万一死于筑，白骨空支撑。",
            "膏血脂草莽，魂魄亦飘零。",
            "苦哉筑城人，举杵无乐声。",
            "仁守国自固，不仁祸斯宏。",
            "祖龙不知此，纵暴劳苍生。",
            "高明鬼瞰室，天道常恶盈。",
            "长城徒高高，不救秦祚倾。",
            "岂若唐虞君，垂衣燕泰宁。",
            "至德亘万古，巍巍不可名。"
        ],
        "title": "悠悠万里行",
        "id": "bebb67b5-9ebc-4386-b0f4-75b4be67fa4b"
    },
    {
        "author": "释文珦",
        "paragraphs": [
            "宁为路傍草，莫作战士妻。",
            "初嫁席未温，夫今戍辽西。",
            "忆与夫别时，山川正飞雪。",
            "腰间弓箭重，冰冻马蹄裂。",
            "夫君在万里，如何可相求。",
            "瞻彼日月光，使妾心悠悠。",
            "悠悠复悠悠，想思曷云已。",
            "夜夜劳梦魂，遥遥渡辽水。",
            "军中有纪律，君当慎终始。",
            "勿以念室家，无心事戎垒。",
            "自昔忠义人，从军皆效死。"
        ],
        "title": "征妇怨",
        "id": "3f08c0ef-c9c9-4b1b-8423-91d1ad072d11"
    },
    {
        "author": "释文珦",
        "paragraphs": [
            "杜宇蜀帝魂，啼时吻流血。",
            "知有思归人，日夜啼不绝。",
            "吾归渺无期，汝啼岂易说。",
            "故宫春草深，高堂满簪雪。"
        ],
        "title": "杜宇朝夕啼客舍檐树间",
        "id": "3fb30a00-889b-44cb-bfe6-fce33f30e9f3"
    },
    {
        "author": "释文珦",
        "paragraphs": [
            "明良但间作，琐琐常相因。",
            "谗谀既得志，圣哲多罹屯。",
            "大化造万物，差品难具陈。",
            "薰莸不同器，仁暴当异伦。",
            "使之混而处，枘凿安能亲。",
            "西伯居羑里，仲尼伤获麟。",
            "遂使黄绮徒，商山终避秦。",
            "潄泉茹紫芝，挥手谢世人。"
        ],
        "title": "读史有感",
        "id": "8c9be3a7-1d6d-497a-83ae-9fedc8a58859"
    },
    {
        "author": "释文珦",
        "paragraphs": [
            "羲农至舜禹，所尚惟朴素。",
            "迨及三代衰，君臣皆不度。",
            "其源既已开，展转若涂附。",
            "秦汉距陈隋，相沿少知悟。",
            "伤财而害民，多不能永祚。",
            "乃知纵奢淫，天人所同恶。",
            "金玉不可衣，锦绣不可茹。",
            "所贵在农桑，工巧皆民蠹。"
        ],
        "title": "戒奢",
        "id": "b9e57d4d-2355-4355-a6cc-d9f339c70b91"
    },
    {
        "author": "释文珦",
        "paragraphs": [
            "洁妇与秋胡，以礼成配匹。",
            "毕结方五朝，秋胡事行役。",
            "道涂既云远，年运亦易徂。",
            "日月迭相代，五回见荣枯。",
            "秋胡仕侯邦，音尘久疎绝。",
            "誓言奉姑嫜，秋霜拟贞洁。",
            "春日行采桑，援柯向前林。",
            "秋胡倏来归，相逢赠黄金。",
            "重义不受金，采采实筐篚。",
            "归来见夫婿，乃是赠金子。",
            "苦辞让其諐，投身入渊死。",
            "岂是不爱身，示心如此水。"
        ],
        "title": "秋胡诗",
        "id": "abb0c8d3-44ec-40e9-83bb-e9f86a1d1c68"
    },
    {
        "author": "释文珦",
        "paragraphs": [
            "浮萍寄诸水，漂流本无根。",
            "倚水以为命，然后生意蕃。",
            "女子方在室，怙恃父母恩。",
            "及其既结发，托身向他门。",
            "室家以礼合，偕老古所敦。",
            "毕力闺中事，未尝惮其烦。",
            "夙兴而夜寐，黾勉无后言。",
            "德音罔违越，生育皆充完。",
            "夫壻轻薄儿，翻覆何无端。",
            "青天起云雷，无风作涛澜。",
            "中情一朝异，弃旧淫新婚。",
            "宴尔如兄弟，视我同仇怨。",
            "非唯不见答，暴怒难具论。",
            "妃耦道遂丧，安能久自存。",
            "祇怜妾薄命，仰天每长叹。",
            "愿还念昔者，无为卒相谖。"
        ],
        "title": "浮萍寄水行",
        "id": "061d3530-05ce-45a5-9f85-9a4412ea21ea"
    },
    {
        "author": "释文珦",
        "paragraphs": [
            "静夜不遑寐，秋气殊清清。",
            "霜露涂庭芜，陨叶摧枝茎。",
            "西风更萧骚，万窍皆同声。",
            "蜻蛚亦含悲，啧啧牀下鸣。",
            "出门一以视，青天缀繁星。",
            "三五正纵横，北斗方斜倾。",
            "飞鸿朔方来，迢迢困遐征。",
            "中路失俦侣，只影何茕茕。",
            "感物怀远人，徘徊以屏营。",
            "心折不能言，默默徒愤盈。"
        ],
        "title": "静夜不寐行",
        "id": "809b833e-82ee-4dbd-99d4-2650105be605"
    },
    {
        "author": "释文珦",
        "paragraphs": [
            "褚君乐嘉遯，门径多青芜。",
            "心同水月皎，身与山云俱。",
            "古壁悬篆籀，不爱烧药鑪。",
            "南华注已毕，终然得玄珠。",
            "高风度寥廓，逸韵凌江湖。",
            "策杖时过我，以我机事无。",
            "中情了无取，斯为真隠徒。",
            "知已换凡骨，何时上清都。"
        ],
        "title": "赠道士褚雪巘",
        "id": "47edfd19-0a2c-46a8-9add-02ed63c30d0c"
    },
    {
        "author": "释文珦",
        "paragraphs": [
            "桧龙奋头角，百兽毋敢狞。",
            "居然护祇园，老鬽魂魄惊。",
            "本根既深固，樛枝任纵横。",
            "秋城风雨痴，或跃常夜鸣。",
            "夜鸣不自已，江头云雾生。",
            "乘云何所之，变化朝帝京。",
            "归来气尚豪，撼动老禅兄。",
            "空庭俨相对，健骨殊凄清。",
            "中林万古松，或可为同盟。",
            "蒲柳先秋凋，襟期信难并。",
            "异质诚正直，扶持乃神明。",
            "更看霜雪繁，黛色挺孤擎。"
        ],
        "title": "赓赵别驾天宁古桧韵",
        "id": "355242d6-c3ce-4150-9eb1-973afc519fae"
    },
    {
        "author": "释文珦",
        "paragraphs": [
            "雨收江路凉，徐行吊孤影。",
            "远岫夕阳明，平洲霁华静。",
            "渡头人尽归，佳趣在渔艇。",
            "渔翁不自知，醉卧风吹醒。"
        ],
        "title": "江头雨霁",
        "id": "133a7043-8443-44a4-9aac-ec0dd4e85869"
    },
    {
        "author": "释文珦",
        "paragraphs": [
            "日日行镜中，身与白鸥同。",
            "闲踪无滞留，清兴何始终。",
            "红蕖耀晨妆，绿蒲媚新丛。",
            "长歌对渔父，沧浪有遗风。"
        ],
        "title": "镜中放歌",
        "id": "737c643b-2f52-415d-9d63-df229abdcfa9"
    },
    {
        "author": "释文珦",
        "paragraphs": [
            "春暮仓庚鸣，农家语堪听。",
            "雨旸不违时，麦高桑叶青。",
            "烹豚酌清酒，庙中谢神灵。",
            "田蚕杯珓好，欢声动林坰。",
            "祭罢各分散，羣鸟啄余腥。"
        ],
        "title": "野外即事",
        "id": "58db7e03-859e-455e-b82d-87ba961199ca"
    },
    {
        "author": "释文珦",
        "paragraphs": [
            "结交尽闲交，日欲共幽讨。",
            "道人失前期，使我萦怀抱。",
            "清猿往相催，同来须及早。",
            "良恐秋风高，吹我杞菊老。"
        ],
        "title": "结交",
        "id": "5d02e1fe-866e-484c-b03a-99b706fed1d5"
    },
    {
        "author": "释文珦",
        "paragraphs": [
            "问君何所之，执手立前墀。",
            "可堪为远别，都不道回期。",
            "簷间蟏蛸虫，似知妾心悲。",
            "缠绵结离恨，千丝仍万丝。"
        ],
        "title": "远别曲",
        "id": "1f3a799a-0fa6-439d-96fb-4101d2c3479a"
    },
    {
        "author": "释文珦",
        "paragraphs": [
            "山家忘四时，力作倦还息。",
            "鸦鸣知欲曙，鸡栖念当夕。",
            "两男皆长成，尽解供赋役。",
            "季女方及笄，亦复能纺绩。",
            "老翁独无事，醉饱岸巾帻。",
            "喜客到柴扉，扫室具枕席。",
            "枣栗非外求，园蔬更堪摘。",
            "殷勤话生理，颇觉计自得。",
            "我生独何为，转徙常寄食。",
            "语残灯欲死，草际虫啧啧。"
        ],
        "title": "投宿山家",
        "id": "901da1b7-7cab-42c7-842b-765afbb83d80"
    },
    {
        "author": "释文珦",
        "paragraphs": [
            "荒草没颓垣，知是何人墓。",
            "高顶上牛羊，空间住狐兔。",
            "行旅为伤神，子孙在何处。",
            "飋飋起悲风，萧骚白杨树。"
        ],
        "title": "废冢",
        "id": "e8d550e9-2b52-47ac-ba65-ddafb1bcae6e"
    },
    {
        "author": "释文珦",
        "paragraphs": [
            "西风日夜起，江上枫叶赤。",
            "可怜未归人，复送行远客。",
            "相见鬓毛改，转觉世路迫。",
            "他日慰相思，岂必在书尺。",
            "薄俗能移人，出处当自力。"
        ],
        "title": "鄞江送友",
        "id": "8e5ccc7f-f514-4440-b897-e0e3211e3fcf"
    },
    {
        "author": "释文珦",
        "paragraphs": [
            "郊行雨初歇，野径泥犹滑。",
            "斜日照残云，云边飞鸟没。",
            "别浦有行舟，乘流櫂歌发。",
            "对景未能去，沙头待新月。"
        ],
        "title": "喜晴  其一",
        "id": "0c35a72a-d464-4a5e-9f6f-2509ddad7375"
    },
    {
        "author": "释文珦",
        "paragraphs": [
            "经旬雨不断，今日喜新霁。",
            "杖策东臯行，桑柘阴翳翳。",
            "蚕老欲登箔，菜麦亦可刈。",
            "田园足生理，外此尽误计。",
            "父老诚见客，吾驾从兹税。"
        ],
        "title": "喜晴  其二",
        "id": "fae4a0cb-8fd5-4450-a644-5b87ccf15146"
    },
    {
        "author": "释文珦",
        "paragraphs": [
            "客馆何寥寥，明月竟窗户。",
            "青天悬列星，零露霑宿莽。",
            "怀感不遑寐，起坐听漏皷。",
            "听罢复重听，听彻三四五。"
        ],
        "title": "客夜",
        "id": "4dbe7c0f-43fd-453d-8bcc-5354a91e1a82"
    },
    {
        "author": "释文珦",
        "paragraphs": [
            "粤自两仪分，溟波长诸水。",
            "涵渟昭体量，沆瀁无涯涘。",
            "一目但浺瀜，百川竞输委。",
            "东闻号扶桑，西或称濛汜。",
            "浴日扬明辉，浮天忘表里。",
            "神灵奠厥居，鳞介安攸止。",
            "蜃气成楼台，珠光耀坁沚。",
            "渔商所依凭，利用何穷已。",
            "鼓楫通九夷，乘风超万里。",
            "初唯见平相，渐得悟深理。",
            "傥可觅蓬莱，当从赤松子。"
        ],
        "title": "观海",
        "id": "868b80c3-b9f3-475f-894f-1e18959d1afd"
    }
]