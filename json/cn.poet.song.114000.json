[
    {
        "author": "吴芾",
        "paragraphs": [
            "持心常近厚，遇事不辞难。",
            "早岁曾攀桂，中年更握兰。",
            "盛名驰海内，素望耸朝端。",
            "尚有清芬在，流光永後观。"
        ],
        "title": "挽朱枢言",
        "id": "65f0e8cb-54f8-4f1a-a1dd-283ec7e92461"
    },
    {
        "author": "吴芾",
        "paragraphs": [
            "处世心无愧，持身德有常。",
            "施恩周里闬，植福遍僧坊。",
            "入户书盈室，开樽客满堂。",
            "清芬传後叶，看取桂枝芳。"
        ],
        "title": "挽姚君二首  其一",
        "id": "0aacd44b-9a7f-4e83-9b60-8a8342efca98"
    },
    {
        "author": "吴芾",
        "paragraphs": [
            "晚得田园趣，平居乐有余。",
            "好贤闻善道，奉佛契真如。",
            "往事歌谣在，浮生梦幻虚。",
            "我惭居垩室，无路挽灵车。"
        ],
        "title": "挽姚君二首  其二",
        "id": "8095361a-c1e4-4f54-8fe0-fac2036b9551"
    },
    {
        "author": "吴芾",
        "paragraphs": [
            "千载微言绝，夫君妙独传。",
            "钩深探阃奥，养浩塞天渊。",
            "忧世心虽切，归田志颇坚。",
            "斯文今已矣，空复诵遗编。"
        ],
        "title": "挽胡经仲二首  其一",
        "id": "a5e0a593-362c-4dd9-83d4-1ef298ab2c96"
    },
    {
        "author": "吴芾",
        "paragraphs": [
            "相距一百里，相从四十年。",
            "话言穷理窟，酬唱足诗篇。",
            "我始归三径，公胡掩九泉。",
            "无由论旧事，尚拟志新阡。"
        ],
        "title": "挽胡经仲二首  其二",
        "id": "b398a59d-e063-46ba-b76b-a83fccc42281"
    },
    {
        "author": "吴芾",
        "paragraphs": [
            "我爱山居好，冬来惬野情。",
            "檐前朝日暖，谷口暮云横。",
            "柏子当轩堕，蕉花傍槛生。",
            "自堪安朴拙，何苦慕尘缨。"
        ],
        "title": "初冬山居即事十首  其一",
        "id": "d9e921a5-19a9-4d52-99dd-14542180ea16"
    },
    {
        "author": "吴芾",
        "paragraphs": [
            "屋角营书室，新成八九椽。",
            "开林延爱日，甃石截流泉。",
            "山近岚光逼，窗疏月色穿。",
            "寒梅何日吐，我欲醉花前。"
        ],
        "title": "初冬山居即事十首  其二",
        "id": "065377f4-a8ee-4ead-8fe4-7d4225375a43"
    },
    {
        "author": "吴芾",
        "paragraphs": [
            "归来非计失，事少得心宽。",
            "村落年方稔，庭闱病复安。",
            "诗当随景赋，酒莫放杯干。",
            "插架书还在，仍容子细看。"
        ],
        "title": "初冬山居即事十首  其三",
        "id": "1994cfd4-3f6a-45ad-bfb1-6e9ddd4cc924"
    },
    {
        "author": "吴芾",
        "paragraphs": [
            "自笑谋生拙，空惊岁月除。",
            "年衰惟藉药，发少不禁梳。",
            "尽日扃蓬户，无人过草庐。",
            "晚来闲策杖，缓步当柴车。"
        ],
        "title": "初冬山居即事十首  其四",
        "id": "b3ffa5b3-cca1-43d6-9a5b-37dad7f9420d"
    },
    {
        "author": "吴芾",
        "paragraphs": [
            "节物随时变，斜阳一望中。",
            "暮云重叠碧，远树浅深红。",
            "菊色滋寒露，芦花荡晚风。",
            "一樽谁与共，独立意无穷。"
        ],
        "title": "初冬山居即事十首  其五",
        "id": "d46505fb-e5f5-4457-b6c2-a47449c1697c"
    },
    {
        "author": "吴芾",
        "paragraphs": [
            "本是山中客，胡为作远游。",
            "风波惊脱险，岩谷喜寻幽。",
            "纸帐寒来暖，僧蔬饱即休。",
            "百年如一梦，此外复何求。"
        ],
        "title": "初冬山居即事十首  其六",
        "id": "f66a3e65-5c01-499f-8f82-8aadde4d3f8d"
    },
    {
        "author": "吴芾",
        "paragraphs": [
            "久出畏人事，端来避世纷。",
            "山光闲里见，樵唱静中闻。",
            "茗碗晴翻雪，香炉晓吐云。",
            "已应空百念，勿复叹离羣。"
        ],
        "title": "初冬山居即事十首  其七",
        "id": "05855133-30f7-4a1d-ae62-c8924e9477ca"
    },
    {
        "author": "吴芾",
        "paragraphs": [
            "年去惊人老，坐来忘夜深。",
            "未能成一事，何敢废分阴。",
            "灯尽添残烛，山寒拥败衾。",
            "幸无尘俗虑，聊遂读书心。"
        ],
        "title": "初冬山居即事十首  其八",
        "id": "92989d7c-b9a4-45ce-b6d7-6c7216334bd2"
    },
    {
        "author": "吴芾",
        "paragraphs": [
            "搔首寒窗下，荒山草树迷。",
            "鸟声喧昼寂，雁阵接天低。",
            "更欲开三径，终当把一犁。",
            "此心非傲世，揣分合幽栖。"
        ],
        "title": "初冬山居即事十首  其九",
        "id": "6dd0d387-cd6c-48c8-b022-ef34d9e5369a"
    },
    {
        "author": "吴芾",
        "paragraphs": [
            "田宅虽无几，琴书幸有余。",
            "不妨临水赋，况是背山居。",
            "适意真为乐，浮名总是虚。",
            "前贤犹若此，我辈欲何如。"
        ],
        "title": "初冬山居即事十首  其一○",
        "id": "0bcd2c3d-388b-42c5-bf7e-6cdbce08f7a2"
    },
    {
        "author": "吴芾",
        "paragraphs": [
            "天启中兴运，时生间世人。",
            "岘山钟气象，汉水赋精神。",
            "文采倾场屋，声猷耸缙绅。",
            "千言医国策，一日致君身。",
            "平步登黄阁，孤忠结紫宸。",
            "圣心资启沃，帝业頼经纶。",
            "嶷嶷文章伯，堂堂社稷臣。",
            "威名腾异域，德泽遍斯民。",
            "相越风流在，归秦意气伸。",
            "有才俱擢用，靡事不咨询。",
            "十载空天路，三年泽国滨。",
            "宵衣方念远，皂盖且行春。",
            "令下人咸喜，风行俗自淳。",
            "一方新沐惠，四海旧依仁。",
            "伫见飞还诏，重烦秉国钧。",
            "从容扶日毂，慷慨扫边尘。",
            "为相贤如此，当朝信绝伦。",
            "邦人逢诞日，和气满城闉。",
            "贵极纔三纪，冬来始浃辰。",
            "愿随灵寿杖，千岁阅庄椿。"
        ],
        "title": "范丞相生日",
        "id": "e71b6bff-650b-4d89-93e4-bbdafade3fd7"
    },
    {
        "author": "吴芾",
        "paragraphs": [
            "一夜飘琼屑，雕镌竟孰施。",
            "主张归白帝，勾引自云师。",
            "飞洒斜穿牖，连翩乱入池。",
            "漫空疑柳絮，着树混梅枝。",
            "月射光偏莹，风回势转危。",
            "联华怜鹤发，耐冷羡冰肌。",
            "万壑填将合，千林压欲垂。",
            "拂檐轻似粉，绕砌白于脂。",
            "公已齐高洁，吾方守钝迟。",
            "共欣占嗣岁，仍喜没多歧。",
            "政已腾民颂，忠宜结主知。",
            "会看颁紫诏，早晚下丹墀。"
        ],
        "title": "和许守喜雪",
        "id": "56465084-fa6e-4116-ba26-a37e98ae34b9"
    },
    {
        "author": "吴芾",
        "paragraphs": [
            "雨多晴少恐妨农，相劝欣逢日出东。",
            "烟蔼已收霄汉外，江山如在画图中。",
            "相看且喜头俱白，一醉休辞颊暂红。",
            "万事要从勤苦得，莫言丰歉在天公。"
        ],
        "title": "二十八日出郊劝农陈泽民见示佳作因次来韵",
        "id": "7fe49b34-0f11-490b-b4ea-35bec2239bce"
    },
    {
        "author": "吴芾",
        "paragraphs": [
            "乘闲聊复出城游，所喜相从尽胜流。",
            "已对江山销客恨，更添花卉解人愁。",
            "须知世事浑如梦，还念人生尽若浮。",
            "君若更辞花下醉，问君能有几春秋。"
        ],
        "title": "同日和黄繁昌韵",
        "id": "9463c9d9-871f-41fc-806d-f73776fb9a20"
    },
    {
        "author": "吴芾",
        "paragraphs": [
            "公余不惮陟崔嵬，三到谢公池上来。",
            "下视众山俱培塿，俯窥尘世尽氛埃。",
            "松生清籁醒人耳，花褪残红堕酒杯。",
            "喜与诸君同胜赏，莫辞一醉少徘徊。"
        ],
        "title": "同日登青山偶作",
        "id": "734bb039-e177-4a9a-897f-ff6ebf14aa55"
    },
    {
        "author": "吴芾",
        "paragraphs": [
            "忧民无语对东君，一雨霶𩃱慰望云。",
            "宣化但期施实惠，劝耕宁复事虚文。",
            "已看野老扶藜去，应有幽人植杖耘。",
            "千里农桑知帝力，自惭滥把竹符分。"
        ],
        "title": "和李相之劝农",
        "id": "ce8ce080-d788-4e7a-a847-d5fa9e30b5c8"
    },
    {
        "author": "吴芾",
        "paragraphs": [
            "圣主方将大有为，有如二老盍来归。",
            "不应飞挽留江表，且使澄清向日畿。",
            "四海英豪从古少，一时耆旧似君稀。",
            "相将稳入修门去，直上云霄拱太微。"
        ],
        "title": "送任漕",
        "id": "8d9225e1-963d-416f-a0bd-b7a219c4dbef"
    },
    {
        "author": "吴芾",
        "paragraphs": [
            "高人本爱水云乡，揽辔登车未免忙。",
            "连岁已陪徐孺子，今年更访贺知章。",
            "近家上冢情何限，寻壑经丘兴更长。",
            "祇恐便归清禁去，稽山未必得徜徉。"
        ],
        "title": "送鲁漕四首  其一",
        "id": "b5a64050-211c-4d43-a425-fd6dc65ba5ef"
    },
    {
        "author": "吴芾",
        "paragraphs": [
            "聚散无期自古来，偶然相值且徘徊。",
            "百年能得几回醉，三世肯辞平等杯。",
            "晚岁谁如君激烈，高情应念我衰颓。",
            "亦知分袂无多日，怀抱何妨更尽开。"
        ],
        "title": "送鲁漕四首  其二",
        "id": "bce869fc-f252-4621-89b5-493caabb2709"
    },
    {
        "author": "吴芾",
        "paragraphs": [
            "自别频惊岁月迁，又来此地奉周旋。",
            "虽欣同会成三老，却恨相从未一年。",
            "君已促装行诣阙，我方投绂欲归田。",
            "须知出处从今异，一醉休辞拍酒船。"
        ],
        "title": "送鲁漕四首  其三",
        "id": "082190e7-e586-4d36-951d-c1261942bc6e"
    },
    {
        "author": "吴芾",
        "paragraphs": [
            "不贪燕寝日凝香，祇要归休深处藏。",
            "大火已流秋尚暑，商飙微动夜初凉。",
            "身縻官事老不止，心着家山梦更长。",
            "颇羡浙东新使者，如今衣锦更还乡。"
        ],
        "title": "送鲁漕四首  其四",
        "id": "3310f759-7542-43d8-865e-4ce698d9df30"
    },
    {
        "author": "吴芾",
        "paragraphs": [
            "巧伪由来苦乱真，独持正论竦簪绅。",
            "身心赢得为君子，学术宁将杀世人。",
            "已向廷中伸此道，更来湖外济斯民。",
            "愿言恢作经纶业，会有功名遇合辰。"
        ],
        "title": "送黄仲秉舍人赴湖南漕",
        "id": "2d41c9f5-af36-4e4a-8e3a-bb9c97a60980"
    },
    {
        "author": "吴芾",
        "paragraphs": [
            "十分秋色满江天，准拟游观快目前。",
            "愧我把麾成束缚，羡君揽辔得盘旋。",
            "平时已富琼瑶什，行处还多锦绣篇。",
            "何计获陪轺传去，肯将吟笔写山川。"
        ],
        "title": "鲁漕按行诸郡以所得江山之秀形之篇章灿然成轴出以相示卒卒未能尽和且作数语以报来辱",
        "id": "8d750fab-86fd-4bbc-8299-729ed8501d25"
    },
    {
        "author": "吴芾",
        "paragraphs": [
            "华发萧萧我与君，未能免俗尚驰奔。",
            "相看已是成三老，得暇何妨共一樽。",
            "我欲丐闲归故里，君行趣召入修门。",
            "亦知聚首无多日，且把交情更细论。"
        ],
        "title": "前日小诗并呈鲁漕",
        "id": "c9571261-3689-41b6-9567-6ef4c6e0a770"
    },
    {
        "author": "吴芾",
        "paragraphs": [
            "天时又是一番新，顾我犹为逆旅人。",
            "诗酒情怀聊自遣，山林志愿几时伸。",
            "羡君职事有余暇，赠我篇章不厌频。",
            "一读洒然忘鄙吝，浑胜笑语得相亲。"
        ],
        "title": "和鲁漕节中见示",
        "id": "b1e1b816-2ce9-4543-8943-8d521eda7c67"
    },
    {
        "author": "吴芾",
        "paragraphs": [
            "去岁秋风话别离，今秋俄报有归期。",
            "自应冠豸登三院，何遽凭熊把一麾。",
            "治行伫为千里最，才猷已是九重知。",
            "莫辞小憩留仙隠，伴我花前倒玉巵。"
        ],
        "title": "陈时中法台得郡而归喜而成诗",
        "id": "f94aab49-35b3-4efd-aa93-7dae5709dd93"
    },
    {
        "author": "吴芾",
        "paragraphs": [
            "说着登临喜欲颠，正惭拘俗未能前。",
            "羡君领客同游去，使我闻风亦豁然。",
            "已叹高怀能放旷，还欣佳句更清圆。",
            "如今便蜡寻山屐，夙驾何须吉日涓。"
        ],
        "title": "龚漕见示游山唱和诗卷用其首章和二篇  其一",
        "id": "989d58e3-d89a-4e82-9451-830f447040b6"
    },
    {
        "author": "吴芾",
        "paragraphs": [
            "尘埃终日满华颠，忽见新诗堕我前。",
            "溢目众篇虽杰出，惊人逸思独飘然。",
            "秀如松桧枝枝老，好似珠玑颗颗圆。",
            "自此得闻清庙瑟，懒从滩上听师涓。"
        ],
        "title": "龚漕见示游山唱和诗卷用其首章和二篇  其二",
        "id": "faa8022d-61a4-4912-a849-7932b8d8b093"
    },
    {
        "author": "吴芾",
        "paragraphs": [
            "正是千花万卉开，一时景物亦佳哉。",
            "良辰已幸陪龙节，盛宴仍容饫豹胎。",
            "虽喜风光环几席，其如烟雨暗池台。",
            "明朝天宇应澄霁，尚拟寻芳一再来。"
        ],
        "title": "和任漕开宴值雨",
        "id": "8058c594-907b-4305-b0aa-4bc6384b86f2"
    },
    {
        "author": "吴芾",
        "paragraphs": [
            "庆典施恩及万方，老臣遭遇亦非常。",
            "顿加多邑惭非称，倍进崇阶惧莫当。",
            "自念生来无此望，却忧福过有余殃。",
            "病躯莫效循墙避，且上天庭控免章。"
        ],
        "title": "加恩进秩有作",
        "id": "55447442-31df-49da-a77b-50bc4fa66d77"
    },
    {
        "author": "吴芾",
        "paragraphs": [
            "四海耆英世共知，七旬强健似公稀。",
            "使星姑暂淹黄发，卿月还须近紫微。",
            "门外埙箎方合奏，庭前兰玉更相辉。",
            "人生乐事谁能及，莫惜通宵寿斚飞。"
        ],
        "title": "寄鲁漕",
        "id": "bca413ad-6785-45fa-a5db-7cb1efb934af"
    },
    {
        "author": "吴芾",
        "paragraphs": [
            "平分冬气恰经旬，天应新阳产异人。",
            "家世旧来推硕学，胸襟自许作良臣。",
            "不应莲幕淹留久，会见枫宸拔擢新。",
            "但愿朱颜长不老，稳看他日画麒麟。"
        ],
        "title": "送魏签",
        "id": "9745d00e-3425-486d-b510-c7c235b95864"
    },
    {
        "author": "吴芾",
        "paragraphs": [
            "一代簪绅仰老成，天生贤德佐升平。",
            "庆传八叶源流远，气禀三秋表里清。",
            "蚤戴豸冠居宪府，旋持荷橐直承明。",
            "祇今名德如公少，宁久淹留海上城。"
        ],
        "title": "赠萧守  其一",
        "id": "fea7efe6-aa10-492f-86bb-f1cb8cb531cf"
    },
    {
        "author": "吴芾",
        "paragraphs": [
            "天界仁贤镇一方，坐令歉岁作丰穰。",
            "尽锄海上鲸鲵迹，顿肃庭中雁鹜行。",
            "万室共知歌邵杜，千年重喜见龚黄。",
            "修龄已逐阴功长，不待邦人献寿觞。"
        ],
        "title": "赠萧守  其二",
        "id": "d5d1b170-b747-4037-89a8-a69a31cdfe69"
    },
    {
        "author": "吴芾",
        "paragraphs": [
            "天赋奇才属意深，一时人望冠儒林。",
            "文章世有中和气，政术家传清白箴。",
            "屏翰岂能淹大手，江山聊助发高吟。",
            "寒梅已有调羹意，寿斚何妨且满斟。"
        ],
        "title": "赠许守",
        "id": "73c6e8f4-866f-40a3-823d-003d25c9b33d"
    },
    {
        "author": "吴芾",
        "paragraphs": [
            "吾乡人物苦雕零，頼子传家有典刑。",
            "仕宦方期行古道，姓名早已达天庭。",
            "致君事业须先办，涉世风霜要饱经。",
            "终不负丞宁久屈，会看感遇际千龄。"
        ],
        "title": "送谢子肃之官",
        "id": "e5d1a889-9d61-4a92-8ef6-d5fc6a491e5f"
    },
    {
        "author": "吴芾",
        "paragraphs": [
            "芳草连天柳拂堤，怜君俯首去勾稽。",
            "赋成梁苑方同乐，唱彻阳关遽解携。",
            "指日鹍鹏当直上，待时鸾凤且卑栖。",
            "若逢访戴人乘兴，莫惜相随泛剡溪。"
        ],
        "title": "送江朝宗之官",
        "id": "63f78d24-8dfd-467b-aef6-a02336025533"
    },
    {
        "author": "吴芾",
        "paragraphs": [
            "要路如公今着鞭，况逢圣主正需贤。",
            "长贫岂谓连三世，不调那知又十年。",
            "道在未应终困踬，时来看取即腾骞。",
            "此行会有知音者，送上通津岁九迁。"
        ],
        "title": "送王若夫造朝",
        "id": "4878b20d-dca4-46d0-9ea3-ef54436bf4d8"
    },
    {
        "author": "吴芾",
        "paragraphs": [
            "男儿三十未成名，肯但区区事笔耕。",
            "王粲平时希负鼎，贾生今日请长缨。",
            "漫漫海内妖氛暗，策策腰间老剑鸣。",
            "会使苍生重奠枕，北山休顾小猿惊。"
        ],
        "title": "送孟世功",
        "id": "9705d5b8-6d2f-4d4b-abe6-8a8c8a6e2af2"
    },
    {
        "author": "吴芾",
        "paragraphs": [
            "一代名流世许谁，独公皎皎着明晖。",
            "少摅妙藴聊持橐，欲振孤风便拂衣。",
            "愧我仰高乖晤对，羡君请益探玄微。",
            "今朝刮眼看遗墨，更觉平生万事非。"
        ],
        "title": "潘公舍人义荣当世第一流人也仆顷得金华私窃自喜将获从公之游洎至而公已云亡至今以为恨金元鼎出公往还诗帖因即公韵和数句于後姑以少见平生慕用之意云",
        "id": "1cee3a19-ae82-498d-b0cc-8a7021de8441"
    },
    {
        "author": "吴芾",
        "paragraphs": [
            "悲恼情怀未易除，相逢犹未免嗟吁。",
            "暂停丝竹虽云冷，只对江山亦足娱。",
            "我得退闲为上策，汝能勤苦是亨衢。",
            "欲行千里非难事，须作人间汗血驹。"
        ],
        "title": "送张甥归上饶",
        "id": "eafbaa5f-bd29-4572-9037-303471a1573c"
    },
    {
        "author": "吴芾",
        "paragraphs": [
            "思到高人见一堂，经年魂梦镇飞扬。",
            "抱疴已恨身无力，拗俗还疑路有妨。",
            "聊寄一樽牵酒兴，更凭五字恼诗肠。",
            "巡檐应索梅花笑，无计从君醉几场。"
        ],
        "title": "与鹿郎中",
        "id": "d20a16d3-710e-444c-8952-c513eb1dfc2d"
    },
    {
        "author": "吴芾",
        "paragraphs": [
            "莫将外物挠胸中，旱魃从他更祝融。",
            "道业不应缘火尽，生涯会复值年丰。",
            "事经盘错才方见，诗到羁穷句始工。",
            "休叹徒劳淹幕府，要君努力振家风。"
        ],
        "title": "王百洪遭旱经火之後赴官荆南作诗勉之",
        "id": "12c7179a-00fd-4904-aa91-e1c3b2b71bdc"
    },
    {
        "author": "吴芾",
        "paragraphs": [
            "强把州麾楚水东，星轺临按偶相逢。",
            "平居已是同闾里，岁晚还来托部封。",
            "千里江山多契阔，一樽风月且从容。",
            "我将投绂林泉去，拭目公归侍九重。"
        ],
        "title": "李仓子长按行偶成四韵奉呈  其一",
        "id": "36757ab1-92d6-47d4-8ef1-865da23e6183"
    },
    {
        "author": "吴芾",
        "paragraphs": [
            "长年踪迹叹西东，此地那知得会逢。",
            "老去我将归梓里，时来君合拜芝封。",
            "故交零落添新冢，晚景衰颓减旧容。",
            "今日尊前休惜醉，回头千里暮山重。"
        ],
        "title": "李仓子长按行偶成四韵奉呈  其二",
        "id": "1cc62530-dd27-4b2c-a92e-1959890584a3"
    },
    {
        "author": "吴芾",
        "paragraphs": [
            "万壑千岩百尺楼，地形高压浙东州。",
            "旁窥照水烟波阔，四顾沧溟雪浪浮。",
            "远望尚赊秦辙迹，怀人还想晋风流。",
            "凭栏已足消尘虑，何必三山汗漫游。"
        ],
        "title": "远眺",
        "id": "2e553b52-b121-4da7-9eb8-779c9fc6afd0"
    },
    {
        "author": "吴芾",
        "paragraphs": [
            "扁舟犹记拂洲苹，转眼年华几度新。",
            "愧我今成双白鬓，喜君来驾两朱轮。",
            "一时令下从如水，千里威行敬若神。",
            "拟访旧游观盛事，一官何苦绊吾身。"
        ],
        "title": "和王龟龄待制贡院落成二首  其一",
        "id": "1ce6a07c-c8be-4a6c-9122-03c5488db6f4"
    },
    {
        "author": "吴芾",
        "paragraphs": [
            "主盟湖学属何人，頼有公来为作新。",
            "士俗似闻衰也久，文场今见美哉轮。",
            "挈还旧观人争覩，赋就新诗笔有神。",
            "苕霅儒风从此振，文翁端恐是前身。"
        ],
        "title": "和王龟龄待制贡院落成二首  其二",
        "id": "c3695c24-ac43-4392-aca2-58f660e5a2cb"
    },
    {
        "author": "吴芾",
        "paragraphs": [
            "多士如林古豫章，不应较艺寓僧房。",
            "一朝尽辟荆榛地，万础俄新翰墨场。",
            "文笔要同孤塔耸，词源宜与两湖长。",
            "会看从此飞鸣去，九万鹏程未易量。"
        ],
        "title": "贡院落成郡庠诸生毕集因作诗以勉之",
        "id": "0b4c32be-f701-4291-9294-3cc24a96e616"
    },
    {
        "author": "吴芾",
        "paragraphs": [
            "人物今谁似此郎，合居严近赞垂裳。",
            "未将事业先诸老，且把文章变一方。",
            "今日杏坛风似鲁，向来铁砚志如桑。",
            "会看奋迅为时用，展尽胸中计策长。"
        ],
        "title": "和池州陈教授韵二首  其一",
        "id": "91c36594-9d2c-423d-90d3-aa0caf189c58"
    },
    {
        "author": "吴芾",
        "paragraphs": [
            "平时野性爱吟诗，一字长惭未得师。",
            "妙句既容窥格律，良辰更喜觌光仪。",
            "绛帷暂且留三楚，丹陛行将命一夔。",
            "莫为浮荣求速化，功名到底属男儿。"
        ],
        "title": "和池州陈教授韵二首  其二",
        "id": "a401559b-e853-4608-b4b0-f2a7df9a162b"
    },
    {
        "author": "吴芾",
        "paragraphs": [
            "儿童争喜岁时新，老去方知感此辰。",
            "始具杯盘来送腊，又簪幡胜去鞭春。",
            "满斟蕉叶休辞醉，且对桃花痛饮醇。",
            "况有故人能过我，相看岁晚更情亲。"
        ],
        "title": "和郭教授立春除夜之作二首  其一",
        "id": "37bf0d9b-f111-463a-9d23-0321fe8cb4ab"
    },
    {
        "author": "吴芾",
        "paragraphs": [
            "意广才高困谤伤，又还客里换年光。",
            "驱驰道路风霜苦，放荡江湖日月长。",
            "纵未致身登凤阁，也应平步入鹓行。",
            "胡为尚鬰骞腾志，无地栖迟寄寺廊。"
        ],
        "title": "和郭教授立春除夜之作二首  其二",
        "id": "b9472418-9544-4df0-af4c-4b30e9ec54f0"
    },
    {
        "author": "吴芾",
        "paragraphs": [
            "台阁如公盍见收，尚淹外补为民忧。",
            "身为邦国三年计，心在江湖万里秋。",
            "乘兴举杯还对月，得闲搜句或临流。",
            "平生恨不逢名士，岂谓年来遂此谋。"
        ],
        "title": "和许守韵",
        "id": "4692828e-e128-4400-ab1f-1decb56b3d01"
    },
    {
        "author": "吴芾",
        "paragraphs": [
            "一日相逢喜有余，对谈胜读十年书。",
            "欢声已溢枌榆社，和气还蒸蓬荜居。",
            "敢道高标攀靖节，或疑胜致到华胥。",
            "愿言莫惜留连醉，看我东皋带雨锄。"
        ],
        "title": "和詹守二首  其一",
        "id": "aa0e59cb-3b3f-4ae0-aca1-326094284d0f"
    },
    {
        "author": "吴芾",
        "paragraphs": [
            "特迂千骑访柴门，多谢清朝皂盖臣。",
            "肯为衰翁留竟日，顿令寒谷暖生春。",
            "论心便觉尘襟豁，刮目仍观妙句新。",
            "转盼又还成远别，相思後夜定伤神。"
        ],
        "title": "和詹守二首  其二",
        "id": "52b359ff-4fc8-42af-9d5c-d3073c303664"
    },
    {
        "author": "吴芾",
        "paragraphs": [
            "夫君自合代王言，暂寓空斋八九椽。",
            "尽日清谈挥麈尾，闭门危坐爇龙涎。",
            "诗囊遣兴随时赋，茗碗袪魔对客煎。",
            "看即除书催入觐，得闲登眺且欣然。"
        ],
        "title": "和许守野亭登眺",
        "id": "b54b25aa-3259-444d-bd5d-b3ce21a7c9e6"
    },
    {
        "author": "吴芾",
        "paragraphs": [
            "惯分符竹理疲民，来往贤星又两春。",
            "语到江山端有助，化行风俗自还淳。",
            "我知既去思何武，人叹无从借寇恂。",
            "别酒径须拚一醉，他时良会恐无因。"
        ],
        "title": "送许守  其一",
        "id": "652473fe-d1be-4105-8cc5-822d480c2f4b"
    },
    {
        "author": "吴芾",
        "paragraphs": [
            "千里欢谣处处同，使君遗爱信无穷。",
            "不容昏垫为民患，解转凶荒作岁丰。",
            "治行好书循吏传，清声无愧古人风。",
            "九重想已知名久，看即黄麻出禁中。"
        ],
        "title": "送许守  其二",
        "id": "2568f00e-401b-49f7-bcd5-9b907ac0310f"
    },
    {
        "author": "吴芾",
        "paragraphs": [
            "在处人争馈五浆，风标端是紫微郎。",
            "已能遣兴追工部，更欲消忧对杜康。",
            "阐教暂烦临水泮，趋朝行见裛天香。",
            "老夫素乏惊人句，徒叹辞锋未易当。"
        ],
        "title": "和梁次张得酒之作",
        "id": "5e0baa2a-96bb-4f09-9c8e-fa819cd87e02"
    },
    {
        "author": "吴芾",
        "paragraphs": [
            "人间无处避炎光，頼有湖山六月凉。",
            "清夜已欣天似水，长空还爱月如霜。",
            "我将乘兴拚沉醉，君苦怀归有底忙。",
            "试问今宵能饮否，更来月下对胡床。"
        ],
        "title": "十五夜与朝宗对月把酒朝宗屡怀归因赋二首  其一",
        "id": "55ca2837-5183-480e-8b13-d7b062f91b3c"
    },
    {
        "author": "吴芾",
        "paragraphs": [
            "雾卷云收月迸光，一时烦浊变清凉。",
            "怪来坐上深无暑，疑是山间已有霜。",
            "老去岂期身尚健，闲中且以酒为忙。",
            "故人若也坚辞醉，忍负良宵月满床。"
        ],
        "title": "十五夜与朝宗对月把酒朝宗屡怀归因赋二首  其二",
        "id": "26a55000-9aa5-49bc-9700-17b61ffb66c8"
    },
    {
        "author": "吴芾",
        "paragraphs": [
            "人生安用惹闲愁，得暇何妨且少休。",
            "睡起径须烹北苑，兴来聊复上南楼。",
            "公庭渐觉日无事，田里仍逢岁有秋。",
            "满目江山还可乐，归心已动不容留。"
        ],
        "title": "登南楼二首  其一",
        "id": "e1f65608-b889-47d8-b3f1-463ded7c5032"
    },
    {
        "author": "吴芾",
        "paragraphs": [
            "新敞南楼百尺雄，一溪遥跨两长虹。",
            "青山叠叠登临外，碧瓦鳞鳞指顾中。",
            "倦客自怜如倦翼，归心长是逐归鸿。",
            "凭高幸与宾僚共，酒盏何妨为我空。"
        ],
        "title": "登南楼二首  其二",
        "id": "d98170c7-98c9-48e0-9b41-4121b35c49b1"
    },
    {
        "author": "吴芾",
        "paragraphs": [
            "莫辞千骑小徘徊，共上凌歊百尺台。",
            "过雨江山新似洗，连天草树翠成堆。",
            "搜罗好景归诗句，断送闲愁付酒杯。",
            "对此愿公拚一醉，相逢能得几回来。"
        ],
        "title": "凌歊台六首  其一",
        "id": "0e3a9c2c-dd1f-41fe-9951-bd30cbd4d015"
    },
    {
        "author": "吴芾",
        "paragraphs": [
            "万里清光绝点尘，别来经岁镇如新。",
            "恨居平地去天远，喜上高台与月亲。",
            "正好赏心拚酩酊，不堪怀古倍酸辛。",
            "向来登此知何限，传到如今有几人。"
        ],
        "title": "凌歊台六首  其二",
        "id": "b66c98ab-b8b1-47e9-9e84-666e6cfa6de8"
    },
    {
        "author": "吴芾",
        "paragraphs": [
            "簿书终日困拘挛，每到凌歊意豁然。",
            "千里日光斜照水，一川草色远连天。",
            "青山顶上玄晖宅，采石江头太白船。",
            "俱在目中浑可乐，何妨时复一扬鞭。"
        ],
        "title": "凌歊台六首  其三",
        "id": "f8447951-9a34-40d5-aa8f-3625c8e0af1c"
    },
    {
        "author": "吴芾",
        "paragraphs": [
            "黄山高处敞层台，伊昔规模想壮哉。",
            "江上依然双阙在，日边不见六龙来。",
            "落花啼鸟空遗恨，翠竹青松且漫栽。",
            "先是老怀多感慨，每来吊古一兴哀。"
        ],
        "title": "凌歊台六首  其四",
        "id": "7d265036-14c6-471d-aaa9-bc8c032c9552"
    },
    {
        "author": "吴芾",
        "paragraphs": [
            "百尺台前万顷宽，风烟缥缈隔尘寰。",
            "天浮江水兼湖水，云抹淮山与楚山。",
            "景物宛如图画里，星河祇在户庭间。",
            "登临莫作悲秋意，且对黄花一解颜。"
        ],
        "title": "凌歊台六首  其五",
        "id": "8f78b557-6ba6-45d9-92b2-8ec2a33241ea"
    },
    {
        "author": "吴芾",
        "paragraphs": [
            "宋武当年迹已陈，荒台寂寞几经春。",
            "一番栋宇从头葺，四面轩窗入眼新。",
            "陡觉江山增气象，更添风月愈精神。",
            "老夫无处逃炎暑，领客时来一岸巾。"
        ],
        "title": "凌歊台六首  其六",
        "id": "5326eb4f-a270-406a-93f4-bcd78d07cf18"
    },
    {
        "author": "吴芾",
        "paragraphs": [
            "秋来江月十分明，台上凉生气倍清。",
            "正好醉吟时自适，若为衰病日相萦。",
            "苦无佳况人空老，数尽残更梦不成。",
            "料想宾僚应笑我，鬓丝如此尚含情。"
        ],
        "title": "江月台",
        "id": "23c354de-8c47-4b73-8c3b-2c43c55eea71"
    },
    {
        "author": "吴芾",
        "paragraphs": [
            "山如屏障阜如钟，中有巍巍古梵宫。",
            "六代兴王俱扫迹，一僧遗塔尚摩空。",
            "万松雪类长波挂，八水源从异域通。",
            "家在天台最深处，见山还忆故山中。"
        ],
        "title": "陪梁大谏察院同登蒋山",
        "id": "e6142bc0-63eb-431e-ab39-f032edb67025"
    },
    {
        "author": "吴芾",
        "paragraphs": [
            "壮岁经行今白头，未容归老复来游。",
            "人如化鹤云间去，桥似垂虹天际浮。",
            "风月一川无限兴，烟波万顷不胜愁。",
            "三贤高躅何难继，犹抗尘容祇自羞。"
        ],
        "title": "过吴江题臞庵",
        "id": "3c2ae843-87e3-43a7-acc7-b1edbef8b75d"
    },
    {
        "author": "吴芾",
        "paragraphs": [
            "松江桥畔阚名园，一别重游二十年。",
            "种德堂前松菊茂，浮天阁下水云连。",
            "同来朋旧今谁在，独去情怀祇自怜。",
            "若许拂衣从此逝，不妨长泛钓鱼船。"
        ],
        "title": "游臞庵",
        "id": "ce9465e0-898e-4034-af27-c15f1e1e32e6"
    },
    {
        "author": "吴芾",
        "paragraphs": [
            "三十年前此宦游，经从偶得驻扁舟。",
            "回头岁月如驹隙，到眼风烟独虎丘。",
            "无复故人论旧事，却因陈迹惹新愁。",
            "此生未必能重到，且为斯堂更少留。"
        ],
        "title": "过吴门登简孚堂有感",
        "id": "19555532-c70b-42c4-906d-89b1e0aeed4d"
    },
    {
        "author": "吴芾",
        "paragraphs": [
            "萋萋芳草遍池塘，叹惜韶华一半强。",
            "闻道名园千亩胜，来看浪蕊万枝芳。",
            "浑疑席上红裙拥，未让阶前绮帐张。",
            "坐客径须拚痛饮，要将一醉答春光。"
        ],
        "title": "游朱氏园",
        "id": "22324439-64ae-4ed3-bf6a-994c0c3a6df9"
    },
    {
        "author": "吴芾",
        "paragraphs": [
            "万顷湖光一镜开，几人湖上散轮蹄。",
            "水明尽倒千岩影，沙软新成百里堤。",
            "草际已横烟雨艇，眼前无复稻粱畦。",
            "马侯遗迹依然在，顾我无功敢与齐。"
        ],
        "title": "自湖上归游朱园和李相之韵二首  其一",
        "id": "ec7c37a2-0f72-4631-b342-be2afcfded4c"
    },
    {
        "author": "吴芾",
        "paragraphs": [
            "闻道城东有故家，海棠初试万枝花。",
            "偶来花下烧银烛，还似空中散绮霞。",
            "园里高人全旷达，坐中骚客富文华。",
            "新诗已就惊人句，醉墨纵横似乱鸦。"
        ],
        "title": "自湖上归游朱园和李相之韵二首  其二",
        "id": "32aa37c0-50be-4244-bbee-21dc51eb6a78"
    },
    {
        "author": "吴芾",
        "paragraphs": [
            "野性平生酷爱山，好山不厌绝跻攀。",
            "感时又见三春暮，乘兴聊同一日闲。",
            "云出岫时迷古洞，鹿耕田处认禅关。",
            "自怜扰扰尘埃里，眼底欣逢水石环。"
        ],
        "title": "游鹿田三洞",
        "id": "3f48ab41-113f-40b1-a5dd-9fe52d990078"
    },
    {
        "author": "吴芾",
        "paragraphs": [
            "昔日危亭迹已陈，我来聊试运风斤。",
            "断垣无复生青草，旧观依然耸碧云。",
            "千里江山檐下见，一天星斗坐中分。",
            "他时有客来登览，应记当年老使君。"
        ],
        "title": "次韵沈漕寄和题碧云亭之作",
        "id": "9458ae32-650a-4817-be9c-a42602e0d623"
    },
    {
        "author": "吴芾",
        "paragraphs": [
            "领客闲登木杪亭，坐来四面对峥嵘。",
            "野田散漫高低绿，湖水弥茫远近清。",
            "览胜喜穷千里目，放怀笑引百壶倾。",
            "酒阑未用忙归去，更看亭前海月明。"
        ],
        "title": "和王致君见寄望海亭诗",
        "id": "bec4c0f7-9f18-4045-b302-866f9eb8b754"
    },
    {
        "author": "吴芾",
        "paragraphs": [
            "矫首江天正奉怀，一缄遥寄百篇来。",
            "颇闻新筑草堂就，仍对旧穿花径开。",
            "坐上好山长作伴，窗前修竹镇相陪。",
            "嘉君深得闲中趣，千里何时共一杯。"
        ],
        "title": "题陈彦山草堂",
        "id": "d2c7ce81-f444-4ae0-bcd3-092bdd2d8f5b"
    },
    {
        "author": "吴芾",
        "paragraphs": [
            "丈夫穷饿亦陶陶，肯使胸襟挂一毫。",
            "千古功名输慷慨，百年荣辱付酕醄。",
            "斗间古剑光芒直，雪後青松意气高。",
            "安得泊船沽美酒，月明相对读离骚。"
        ],
        "title": "题养浩轩",
        "id": "64b0e5c5-1bce-4bfa-981e-88cec07c5fc0"
    },
    {
        "author": "吴芾",
        "paragraphs": [
            "四面楼成已壮观，兹楼仍更出云间。",
            "一条溪引五湖水，千里江分两岸山。",
            "是处风烟俱秀发，旧家气象顿追还。",
            "公余幸此同登览，一醉休辞酒量悭。"
        ],
        "title": "姑溪楼",
        "id": "6bcd53e4-0970-4f46-af6c-a68e8b81a3d2"
    },
    {
        "author": "吴芾",
        "paragraphs": [
            "南州高士务躬行，不事王侯祇力耕。",
            "西岭已如刚节峻，东湖还似古心清。",
            "正惭老拙非良牧，安有仁恩及庶氓。",
            "若也当年能逐迹，他时容或可齐名。"
        ],
        "title": "和天予孺子亭三首  其一",
        "id": "9041967b-d63a-49ae-afa8-05b5f7a1260b"
    },
    {
        "author": "吴芾",
        "paragraphs": [
            "东汉诸公孰最贤，南州高士独推先。",
            "蒲轮徒枉当年聘，尘榻从教尽日悬。",
            "吾道固应天未丧，此时争奈木将颠。",
            "栖栖尔辈成何事，那似清风万古传。"
        ],
        "title": "和天予孺子亭三首  其二",
        "id": "9d3d7679-d8c6-46fb-b505-8317f215db12"
    },
    {
        "author": "吴芾",
        "paragraphs": [
            "我来湖上访前贤，正值清秋欲暮天。",
            "十顷败荷欹浅水，千章古木锁寒烟。",
            "遍寻陈迹俱亡矣，独立幽亭祇黯然。",
            "清德照人增我愧，暮年独未返林泉。"
        ],
        "title": "和天予孺子亭三首  其三",
        "id": "1cb77f70-2b75-40a7-be45-5967cd797c33"
    },
    {
        "author": "吴芾",
        "paragraphs": [
            "三复诗翁白雪篇，渴尘俄得醉心泉。",
            "高人固已追摩诘，好句还应压玉川。",
            "快似凉风来木末，清如皓月出云边。",
            "呼儿好为藏巾笥，莫许闲人取次传。"
        ],
        "title": "黄超然参议和拙者去郡十五绝又以诗见寄属痰眩未能一一次韵且和二篇以谢  其一",
        "id": "64d4a9cd-5add-4b24-ab11-ec6b2e7bf8c5"
    },
    {
        "author": "吴芾",
        "paragraphs": [
            "向来从宦郑公乡，每遇清游坐有光。",
            "江上凭栏天一色，湖边舣棹木千章。",
            "眼前景物俱堪赋，心着家山独未忘。",
            "归到小西湖更好，观鱼何必远如棠。"
        ],
        "tags": [
            "西湖"
        ],
        "title": "黄超然参议和拙者去郡十五绝又以诗见寄属痰眩未能一一次韵且和二篇以谢  其二",
        "id": "2ef99a40-077b-45ae-a8b4-c62e2201fe14"
    },
    {
        "author": "吴芾",
        "paragraphs": [
            "滕阁秋屏已快哉，更登列岫少徘徊。",
            "溶溶一水檐前去，隠隠千帆坐上来。",
            "每恨长年成契阔，颇欣今日得追陪。",
            "能并四乐由来少，且对江山举一杯。"
        ],
        "tags": [
            "滕王阁"
        ],
        "title": "陪任漕胡仓登滕王阁秋屏列岫",
        "id": "fff6e03a-ec6a-4b25-af32-caf19f60c9d5"
    },
    {
        "author": "吴芾",
        "paragraphs": [
            "此邦已是富烟光，那更斯亭冠此邦。",
            "正向座中窥列岫，恰从檐下瞰长江。",
            "闲穿松径云生屧，宴坐蒲团月满窗。",
            "想得山人应笑我，老来强拥碧油幢。"
        ],
        "tags": [
            "长江"
        ],
        "title": "登列岫",
        "id": "dd9e3ef8-7bf1-47d7-84bf-733d7ec46e27"
    },
    {
        "author": "吴芾",
        "paragraphs": [
            "昔日骄王镇此州，特营高阁瞰清流。",
            "一时杰出称雄观，千古争传作胜游。",
            "遍览遗踪容可想，回思往事却堪羞。",
            "时人漫说珠帘雨，空惹骚人拄笏愁。"
        ],
        "tags": [
            "滕王阁"
        ],
        "title": "滕王阁三首  其一",
        "id": "0b8a286e-91e6-4872-93f7-f24be0b67e5e"
    },
    {
        "author": "吴芾",
        "paragraphs": [
            "高阁秋登第一回，顿令心目豁然开。",
            "山腾翠霭浮空去，水引清风入座来。",
            "九夏炎光今已矣，一时佳兴更悠哉。",
            "和君妙句如冰雪，想见胸中绝点埃。"
        ],
        "tags": [
            "滕王阁"
        ],
        "title": "滕王阁三首  其二",
        "id": "e43e9295-eefa-4593-89cb-3d7edce18c1d"
    },
    {
        "author": "吴芾",
        "paragraphs": [
            "向来高阁久成空，今日雕栏势尚雄。",
            "触影自怜人已老，题诗还愧我非工。",
            "江山满目长悲古，樽俎开怀幸对公。",
            "莫惜踌躇连日醉，此回别後几时同。"
        ],
        "tags": [
            "滕王阁"
        ],
        "title": "滕王阁三首  其三",
        "id": "39858f30-55ba-4a3f-9548-9b30eb619059"
    },
    {
        "author": "吴芾",
        "paragraphs": [
            "于门高处许谁同，杰阁新成气象雄。",
            "辉映万家增壮观，峥嵘百尺耸层空。",
            "一天风月登临後，千里溪山指顾中。",
            "此地旧多仙窟宅，对君疑是老仙翁。"
        ],
        "title": "贺梁氏书楼初成",
        "id": "ab5c5204-572e-42ad-8099-00bd6f940f9e"
    },
    {
        "author": "吴芾",
        "paragraphs": [
            "我心祇是忆天台，欲去无从首重回。",
            "若得此时追五柳，绝胜他日面三槐。",
            "年年白发催人老，夜夜青山入梦来。",
            "纵有万钟非我事，何如且覆掌中杯。"
        ],
        "title": "城上初作新亭犹未名也邦人閧然称为三槐殊不知所从来揣其意必以亭下有槐一根三干挺然秀出故有是号然非所宜言也余恐不知者谓出自我作数语以解之",
        "id": "68a1ba5a-b1c3-4f05-b590-e3c0a9d611d7"
    },
    {
        "author": "吴芾",
        "paragraphs": [
            "山锁烟萝自古青，更临绝顶敞檐楹。",
            "前瞻江气连云起，回顾湖光照日明。",
            "坐久已惊毛骨爽，归来犹觉梦魂清。",
            "从今便拟休官去，梦伴幽人度此生。"
        ],
        "title": "再题周处士山居  其一",
        "id": "d4001fb5-7a82-444d-9961-0e378d86d8a2"
    },
    {
        "author": "吴芾",
        "paragraphs": [
            "闲驱小队出城闉，春色三分已二分。",
            "到处有花浑灼灼，望中无木不欣欣。",
            "故池尚想玄晖宅，荒草空悲太白坟。",
            "满目青山谁是主，独输高士卧烟云。"
        ],
        "title": "再题周处士山居  其二",
        "id": "ad88bbb3-9739-4c9e-b062-e0b204967479"
    },
    {
        "author": "吴芾",
        "paragraphs": [
            "接得新诗喜有余，诗中字字说山居。",
            "固知还舍方为乐，亦悟浮名总是虚。",
            "无计林间闲放鹤，何时湖上静观鱼。",
            "我心万事都无累，祇欠归来得自如。"
        ],
        "title": "和李子仪到山居",
        "id": "1a688559-a044-4858-848f-75587a2efcf7"
    },
    {
        "author": "吴芾",
        "paragraphs": [
            "昔时乘障楚江边，信笔题诗度岁年。",
            "岂敢嘲风仍咏月，祇思问舍与求田。",
            "归心虽似陶元亮，句法宁窥孟浩然。",
            "多谢君诗过褒拂，愈令惭汗出如泉。"
        ],
        "title": "和董伯玉读当涂小集",
        "id": "52ddbd41-d2d3-4556-8819-25b1f12f99f0"
    },
    {
        "author": "吴芾",
        "paragraphs": [
            "江城留滞两经年，强把诗篇拟昔贤。",
            "岂有高歌翻白雪，祇凭短句问青天。",
            "优人献伎徒供笑，丑妇添装岂解妍。",
            "君欲学诗须学古，不应读此向窗前。"
        ],
        "title": "和方叔载读小集",
        "id": "1656c0cc-2c55-459b-a13f-692a0485cff6"
    },
    {
        "author": "吴芾",
        "paragraphs": [
            "老去逢春倍感时，兴来聊复对芳菲。",
            "月明更觉花枝好，风动还惊雪片飞。",
            "一笑休辞今夕醉，四并须信古来稀。",
            "乘闲莫惜频相过，要共携壶上翠微。"
        ],
        "title": "前日小集梅花犹在乘兴移其下杯行乐甚是夕风微月朗花飞入坐者纷纷如雪待制曾丈有四并之叹谓不可无作屡属唱之因成拙句",
        "id": "d2e4c069-abbc-4e3a-b251-71f1e8f301d7"
    },
    {
        "author": "吴芾",
        "paragraphs": [
            "要同佳客濯清泉，却下危楼上画船。",
            "拭目已看云际月，洗心还爱水中天。",
            "更无暑气侵尊俎，但有熏风入管弦。",
            "我欲就闲行作别，且拚一醉共陶然。"
        ],
        "title": "五月五日领客泛舟",
        "id": "1f95e2cd-c243-400a-b74a-ccf8d1541ebb"
    },
    {
        "author": "吴芾",
        "paragraphs": [
            "欲觌英标慰此怀，既推印绶尚裴回。",
            "心驰岩壑吾将老，目断云霄君不来。",
            "清夜漫劳蝴蝶梦，重阳已负菊花杯。",
            "傥能谅此拳拳意，胜似心颜相对开。"
        ],
        "title": "待史志道不至",
        "id": "2b169c7e-45e7-4891-8335-0bec29e03837"
    },
    {
        "author": "吴芾",
        "paragraphs": [
            "老来犹未返林泉，终日区区亦可怜。",
            "拟扣玄关求至道，喜披云笈探真筌。",
            "他时使我离尘境，今日由君结妙缘。",
            "莫谓骨凡难变化，丹成鸡犬尚升仙。"
        ],
        "title": "王瞻叔参政寄惠云笈经因成四韵奉酬",
        "id": "4c543d0b-d363-41d6-9f52-89a0150efccc"
    },
    {
        "author": "吴芾",
        "paragraphs": [
            "不见高标动浃旬，寸心如渴欲生尘。",
            "春深渐觉梅花老，风暖还惊柳色新。",
            "对景想题诗句满，开怀应把酒杯频。",
            "扁舟前後空相望，安得从容笑语亲。"
        ],
        "title": "怀梁丈陈丈",
        "id": "16ccdc80-31d4-4d09-894a-a306664962f0"
    },
    {
        "author": "吴芾",
        "paragraphs": [
            "高牙大纛拂层云，樽酒相逢楚水滨。",
            "千里江山俱入眼，一天风月解留人。",
            "横吹玉笛渔船晚，醉拥金钗绮席春。",
            "此地谪仙归去後，谁知今日兴尤新。"
        ],
        "title": "会使帅郭侯燕于采石",
        "id": "866fe725-a26f-4921-97cf-311eac75c613"
    },
    {
        "author": "吴芾",
        "paragraphs": [
            "喜对东风玩朵云，按行知已遍淮滨。",
            "论心我正怀良晤，乘兴公应继昔人。",
            "采石江头天欲霁，凌歊台上物长春。",
            "从容傥许留牙纛，看取姑溪岁事新。"
        ],
        "title": "再用前韵坚使帅凌歊之约",
        "id": "26782aad-fbae-4007-9dae-8d60e94f3538"
    },
    {
        "author": "吴芾",
        "paragraphs": [
            "有志男儿走四方，怜君羁旅岁时长。",
            "数千里外干微禄，三十年余返故乡。",
            "老着青衫唯可恨，光生白屋亦非常。",
            "时来会有抟风便，莫道穷途便感伤。"
        ],
        "title": "送黄作霖",
        "id": "7dacfe80-ae2e-4ddc-9b8f-f09188aeb6c6"
    },
    {
        "author": "吴芾",
        "paragraphs": [
            "去秋已作送君诗，岂意淹留复许时。",
            "端为九重忧岁歉，故令六辔缓归期。",
            "万人全活俱安业，二麦收成足疗饥。",
            "此事一归君妙画，阴功当自有天知。"
        ],
        "title": "耿曼老自去秋起归兴以被旨捄荒方有行色来告别伤成数语送之",
        "id": "0fddf829-3e11-45f8-86f1-75021621f85e"
    },
    {
        "author": "吴芾",
        "paragraphs": [
            "乡闾人物久凋零，辈行如君却老成。",
            "自合怀铅居册府，若为栖棘向江城。",
            "簿书且作三年计，事业当为万里程。",
            "林下贤人如未泯，尚期拭目看飞鸣。"
        ],
        "title": "送陈泽民赴铜陵簿",
        "id": "0f624e4f-9cb2-4534-9d68-a575f6cf148a"
    },
    {
        "author": "吴芾",
        "paragraphs": [
            "羁怀索寞苦难禁，頼有良朋与盍簪。",
            "同志自怜今日少，知心谁复似君深。",
            "哦诗喜得江天句，把酒愁分岁暮襟。",
            "莫恋故山乖素约，春来准拟共登临。"
        ],
        "title": "送江簿归括苍",
        "id": "e3b72e48-50a9-4858-918f-f962d4b1c91b"
    },
    {
        "author": "吴芾",
        "paragraphs": [
            "不惮驱驰半驿间，劝耕聊复到禅关。",
            "耳根暗泻潺潺水，眼界横陈叠叠山。",
            "已喜新来春事好，还嗟老去世涂艰。",
            "洪崖幸尔心相契，此後何妨数往还。"
        ],
        "title": "和高簿  其一",
        "id": "722d7f33-45eb-4dfe-bc99-a8d7f07daa07"
    },
    {
        "author": "吴芾",
        "paragraphs": [
            "家家门外与墙头，叠足排肩看我游。",
            "出郭不应祇独乐，劳农端欲与同忧。",
            "偶逢佳处宁空过，纵迫归时亦暂留。",
            "惭愧高轩远相过，聊持杯酒当茶瓯。"
        ],
        "title": "和高簿  其二",
        "id": "872d7b22-38bd-4356-bc36-af2dd0b1f16a"
    },
    {
        "author": "吴芾",
        "paragraphs": [
            "试数中兴社稷臣，独公名德冠簪绅。",
            "合依衮绣归双阙，却拥旌幢帅七闽。",
            "帝欲十连均雨露，人思四海静风尘。",
            "会须展尽经纶手，总把安危佩一身。"
        ],
        "title": "送汪枢帅福唐",
        "id": "0063b311-198d-4693-a0b4-2ea1bf406224"
    },
    {
        "author": "吴芾",
        "paragraphs": [
            "去年趋召偶同时，每喜蒹葭玉树依。",
            "伟论峥嵘从古少，高怀恬退似君稀。",
            "身游紫禁方持橐，心着青山便拂衣。",
            "顾我滞留徒有愧，扁舟何日送东归。"
        ],
        "title": "送王舍人彦正奉祠东归",
        "id": "5fd3a407-b8fa-4e09-8497-86e85b6e1a07"
    },
    {
        "author": "吴芾",
        "paragraphs": [
            "三抗封章未得归，故山归梦每飞驰。",
            "羡君却向林泉去，愧我犹为印绂縻。",
            "忙里光阴能自惜，静中气味许谁知。",
            "祇疑天靳清闲福，丹诏还催上赤墀。"
        ],
        "title": "送方务德侍郎得请东归",
        "id": "2a465aaa-6012-4ce9-8a51-9c384750bb8c"
    },
    {
        "author": "吴芾",
        "paragraphs": [
            "天心轸念国西陲，妙选廷臣下赤墀。",
            "要布宽仁慰雕瘵，用资根本济艰危。",
            "九重眷遇风云会，万里威名草木知。",
            "此去愿罗天下士，归来共立太平基。"
        ],
        "title": "送人出使  其一",
        "id": "8021cb00-9fd4-4f66-b50f-ddad8117f1a1"
    },
    {
        "author": "吴芾",
        "paragraphs": [
            "驿骑骎骎犯露霜，定知遐俗喜生光。",
            "千官弩矢迎郊外，百姓壶浆夹道旁。",
            "要使远谋安井邑，尽令诸将守封疆。",
            "更将余力筹边策，归日收功坐庙堂。"
        ],
        "title": "送人出使  其二",
        "id": "088cb5dd-ff74-440c-94f3-45547fc3246c"
    },
    {
        "author": "吴芾",
        "paragraphs": [
            "此时狂敌合灰飞，致我天王下紫微。",
            "士马生风增锐气，旌旗蔽日耀皇威。",
            "愧无一策裨黄屋，滥逐千官扈赭衣。",
            "智畧如君宜有用，周行指日看来归。"
        ],
        "title": "和闾丘莘叟",
        "id": "c610cdcf-3e05-4c3b-ab05-9407fce50d8c"
    },
    {
        "author": "吴芾",
        "paragraphs": [
            "有志男儿自不同，出门慷慨气如虹。",
            "远谋尚欲安天下，小试何妨佐汉中。",
            "此地从来为重镇，乃翁还更有遗风。",
            "一行莫起徒劳叹，看即人歌别驾功。"
        ],
        "title": "送王仲矜赴兴元倅",
        "id": "39a17b81-e335-46e9-bad7-54a91a570a40"
    },
    {
        "author": "吴芾",
        "paragraphs": [
            "不劳斋戒绝膻荤，闻已潜通妙众门。",
            "此道能明从古少，今朝正要与君论。",
            "十年未免忧茅塞，一诣终期破枣昏。",
            "纵有香醪堪寄远，何如相对倒清樽。"
        ],
        "title": "和严倅觅碧香",
        "id": "608442f5-8bb3-46f9-a862-daa9c58d48e6"
    },
    {
        "author": "吴芾",
        "paragraphs": [
            "彯缨谁不是王臣，抗志如今有几人。",
            "坠典固尝深探讨，颓纲犹未许弥纶。",
            "拟归旧隠消残腊，旋买新田作好春。",
            "圣主搜扬方侧席，不应无术济生民。"
        ],
        "title": "和鲍倅  其一",
        "id": "edf1b731-5bcb-4b70-92df-2093f5eba271"
    },
    {
        "author": "吴芾",
        "paragraphs": [
            "参军已去作飞仙，俊逸声名久不传。",
            "千古家风期尔振，一时句法许谁先。",
            "心惟酷好佳山水，手不停披旧简编。",
            "想得锦囊应是富，年来知有几千篇。"
        ],
        "title": "和鲍倅  其二",
        "id": "f400a33c-d306-479f-9133-e4ae2f6fefa8"
    },
    {
        "author": "吴芾",
        "paragraphs": [
            "人生出处苦难全，老矣安能了世缘。",
            "聊向此时看捉月，敢希他日上凌烟。",
            "行吟虽愧无新语，坐食犹欣有故廛。",
            "若得放归多种秫，不忧长欠酒家钱。"
        ],
        "title": "和鲍倅  其三",
        "id": "9a4ccf11-00ab-4ba6-927d-7824db5bb03e"
    },
    {
        "author": "吴芾",
        "paragraphs": [
            "西山千仞鬰崔嵬，寺在山椒胜处开。",
            "暇日久思乘兴去，中春始为劝耕来。",
            "屋头水色青如染，檐外岚光翠作堆。",
            "幽赏未穷天已暮，驱车欲去更徘徊。"
        ],
        "title": "劝农题岩寺",
        "id": "aabad4a6-5fd7-4db1-9436-848773372346"
    },
    {
        "author": "吴芾",
        "paragraphs": [
            "污河积水困熏蒸，开凿那知不日成。",
            "野水尽从檐下过，客舟还傍市中行。",
            "江山自昔天然秀，人物从今分外清。",
            "本为此邦开眼目，老夫双目亦增明。"
        ],
        "title": "开河毕功喜而有作",
        "id": "8247b349-74c8-413e-a8ee-947d629aa810"
    },
    {
        "author": "吴芾",
        "paragraphs": [
            "草庐高卧几经春，被褐深藏席上珍。",
            "已自闭门甘澹泊，不妨琢句自清新。",
            "我惭老去同流俗，日念归来作野人。",
            "此後埙箎酬唱罢，因风见寄莫辞频。"
        ],
        "title": "和十五侄见寄",
        "id": "b04f78d8-a834-45f6-bd6a-5470a056e639"
    },
    {
        "author": "吴芾",
        "paragraphs": [
            "无补公家祇主臣，但思高卧故山云。",
            "宦游耻蠹太仓粟，归去贪羹碧涧芹。",
            "喜得醇醪堪饮客，还惊妙句更超羣。",
            "速来共为梅花醉，趁取枝头香正芬。"
        ],
        "title": "和十五侄韵",
        "id": "1179648c-e5b4-49c3-917b-6aab23e953b4"
    },
    {
        "author": "吴芾",
        "paragraphs": [
            "华发萧萧日夜疏，奔驰不止欲何如。",
            "得抛印绶心方适，归见湖山气始舒。",
            "世事转头如蝶梦，人生到此似蘧庐。",
            "我今已作终焉计，却悔当年赴鹤书。"
        ],
        "title": "和四二侄用林道叟见寄字韵",
        "id": "b350247c-c3d9-4ee7-a929-86f1624e0d1d"
    },
    {
        "author": "吴芾",
        "paragraphs": [
            "当涂连岁看烧灯，又见洪都烂满城。",
            "紫陌人疑春欲晓，清宵天放月争明。",
            "老逢好景知能几，暗数流年祇自惊。",
            "亦拟樽前成一笑，吾衰无复旧心情。"
        ],
        "title": "元夕有感",
        "id": "4fa1fd8a-e52a-47cd-b89b-2c72659dbdf1"
    },
    {
        "author": "吴芾",
        "paragraphs": [
            "星斗潜移下九天，满城如昼酒如泉。",
            "当时行乐陪千骑，今日重来恰十年。",
            "灯烛光中春更好，绮罗丛里月争妍。",
            "诸君莫惜长鲸量，要向樽前中圣贤。"
        ],
        "title": "元夕用胡经仲所寄韵呈辛倅及诸僚友",
        "id": "4752cefa-a805-4797-a331-d68168ac2c5a"
    },
    {
        "author": "吴芾",
        "paragraphs": [
            "我家还分有园池，正愿春迟春又归。",
            "风扫花枝犹隠约，日烘云影渐熹微。",
            "客来但欲拚同醉，事往何须叹昨非。",
            "自念生平鱼鸟性，又思川泳与云飞。"
        ],
        "title": "和泽民送春  其一",
        "id": "9894ec2b-ce83-496b-9cff-ebf78520e973"
    },
    {
        "author": "吴芾",
        "paragraphs": [
            "不堪岁岁送青春，消黯浑如失所亲。",
            "短句吟成犹恨别，清樽买尽不辞贫。",
            "兴来直欲游三岛，老去何由驻二轮。",
            "頼有君能知我意，肯来同作送春人。"
        ],
        "title": "和泽民送春  其二",
        "id": "26e3ccee-24e1-4078-ac85-0774f925ce1e"
    },
    {
        "author": "吴芾",
        "paragraphs": [
            "春来纵使日衔杯，老去逢春能几回。",
            "幸有良朋同雅集，不妨烂醉罄余罍。",
            "羞看落絮愁盈抱，强对残花泪满腮。",
            "惆怅又为经岁别，莫辞花下少徘徊。"
        ],
        "title": "又和金克家送春",
        "id": "d3867b20-f877-4358-868d-ed7ba38f8a6d"
    },
    {
        "author": "吴芾",
        "paragraphs": [
            "淡烟笼水一溪虚，别有风光在野庐。",
            "幽咔唤人回远梦，落红铺水失清渠。",
            "此生得酒休辞醉，今日何人是奠居。",
            "正向东山念萧索，筠筒烦寄指南车。"
        ],
        "title": "和经仲春日即事  其一",
        "id": "8079aad7-7d17-4eb0-845a-a69c21256e93"
    },
    {
        "author": "吴芾",
        "paragraphs": [
            "策杖郊原信步行，沙边春水半涵清。",
            "花开旧树香仍在，燕葺破巢功未成。",
            "世路十年尘土面，春风万里鼓鼙声。",
            "从今准拟开怀去，到手荷杯莫厌倾。"
        ],
        "title": "和经仲春日即事  其二",
        "id": "6d77cf51-1ef9-4c3b-82db-0b640552007f"
    },
    {
        "author": "吴芾",
        "paragraphs": [
            "闻道他邦尽祷祈，沛然膏泽尚迟迟。",
            "有年已是天私我，连日那堪雨及时。",
            "声入万家添喜气，凉生千里解炎曦。",
            "也知造物恩难报，且采欢谣缀小诗。"
        ],
        "title": "喜雨",
        "id": "71316b07-910c-43c6-9f6a-44d2dd94b7a4"
    },
    {
        "author": "吴芾",
        "paragraphs": [
            "使君盛德格皇天，奔走羣龙雨霈然。",
            "坐使槁苗成茂实，潜将丰岁换凶年。",
            "荷锄野老欣嘉应，抱瓮田夫得晏眠。",
            "拟倩乐工弦盛事，山城那得有师涓。"
        ],
        "title": "和许守喜雨韵  其一",
        "id": "79fdfa13-e5b4-483e-b21e-5bfea617dc06"
    },
    {
        "author": "吴芾",
        "paragraphs": [
            "千里焦枯顿鬰苍，邦人宁复虑年荒。",
            "大田一雨浑沾足，邻壤羣偷更伏藏。",
            "治郡羡君端有术，救民愧我独无方。",
            "夜来复诵新诗句，叹赏徘徊月转廊。"
        ],
        "title": "和许守喜雨韵  其二",
        "id": "bc1d9b54-dfc0-4cee-9fc1-089e05aeb17f"
    },
    {
        "author": "吴芾",
        "paragraphs": [
            "良田方苦莠骄骄，甘雨如何閟九霄。",
            "贤守治声喧道路，圣君德泽播黎苗。",
            "宁容赤地炎威炽，果见青天旱气消。",
            "昨夜东皋已沾足，康衢满耳沸歌谣。"
        ],
        "title": "和闾丘省干喜雨韵  其一",
        "id": "86dccd13-ecca-4da8-abc6-81fc85ba04b2"
    },
    {
        "author": "吴芾",
        "paragraphs": [
            "铃斋坐啸不为颇，愁叹翻然变咏歌。",
            "千里正忧无旧谷，一朝俄喜浃新禾。",
            "云师蔽日如张帜，雨阵横空似拥戈。",
            "我忝郡丞何所补，但将新句对松哦。"
        ],
        "title": "和闾丘省干喜雨韵  其二",
        "id": "df4bef6b-827f-46ec-b408-48e7eda46a68"
    },
    {
        "author": "吴芾",
        "paragraphs": [
            "膏泽愆时愧已深，敢期诚意达天垠。",
            "片云忽送千峯雨，一气潜回万壑春。",
            "顿觉老农生喜色，坐令凶岁变佳辰。",
            "忧民虽切功何有，坱圠无私荷大钧。"
        ],
        "title": "和赵观使喜雨",
        "id": "65aa4263-9dae-49ed-b81d-25b0dd6bfa11"
    },
    {
        "author": "吴芾",
        "paragraphs": [
            "麦熟蚕登处处同，万家举首谢天公。",
            "尚忧六月旱为虐，却喜连宵雨已通。",
            "万事自知成老懒，一心祇是愿年丰。",
            "从今准拟添新酿，要使樽中酒不空。"
        ],
        "title": "喜雨偶成",
        "id": "2de9f796-c887-419d-905c-6d210e0397e7"
    },
    {
        "author": "吴芾",
        "paragraphs": [
            "阴长阳消帝怒深，尽驱赫日扫羣阴。",
            "却疑枉致一秋旱，聊复霈为三日霖。",
            "陇亩共知成乐岁，里闾谁不起欢心。",
            "朝来幽鸟知予意，亦向檐前作好音。"
        ],
        "title": "和泽民喜雨",
        "id": "bdf2390f-3427-47e6-ba77-9fffae261b12"
    },
    {
        "author": "吴芾",
        "paragraphs": [
            "去岁饥荒特异常，那知今日便丰穰。",
            "田畴雨足经时润，院宇风生着处凉。",
            "老去我方辞五斗，秋来谁解积千仓。",
            "从今闾里无艰食，会见家家酒熟香。"
        ],
        "title": "和叶性之喜雨",
        "id": "ef08273d-7481-4a23-98d7-91eea0b39f54"
    },
    {
        "author": "吴芾",
        "paragraphs": [
            "旱魃为灾害有秋，焦枯满目使人忧。",
            "片云忽向天边合，一雨俄惊地上流。",
            "尽道槁苗须半活，如云晚稻可全收。",
            "老农两手齐加额，且免流离过外州。"
        ],
        "title": "癸巳夏秋旱七月十日得雨喜雨有作",
        "id": "83eb08a5-dded-4482-9af7-e59d8f5781dc"
    },
    {
        "author": "吴芾",
        "paragraphs": [
            "夏旱连秋又及冬，大田高下总成空。",
            "千仓已失三农望，一雨欣闻百里同。",
            "青入平畴看麦秀，绿回枯沼喜泉通。",
            "从今得免填沟壑，皆谢天公惠困穷。"
        ],
        "title": "喜入冬初七八得雨",
        "id": "2a12f938-0941-4d3f-abee-6cb2d555131e"
    },
    {
        "author": "吴芾",
        "paragraphs": [
            "冬暖曾无欲雪天，正忧饥馑在新年。",
            "忽闻夜滴檐前雨，便觉春归郭外田。",
            "千里已知俱乐只，一尊亦拟共陶然。",
            "其如使者拘台制，不肯花间听管弦。"
        ],
        "title": "和鲁漕喜雨二首  其一",
        "id": "25ab121e-8dd4-4f2b-8a5a-5cf6ce81978e"
    },
    {
        "author": "吴芾",
        "paragraphs": [
            "秋来日日困骄阳，正欲斋心问彼苍。",
            "倏尔四郊云气合，霈然一夜雨声长。",
            "三农已有仓箱庆，万室还欣枕簟凉。",
            "幸值故人来过我，尊前莫惜醉淋浪。"
        ],
        "title": "和鲁漕喜雨二首  其二",
        "id": "d437ea7f-e717-4f29-9e8b-55f25b52ec4b"
    },
    {
        "author": "吴芾",
        "paragraphs": [
            "自怜齿豁与头童，心事都非少壮同。",
            "那更闭门听夜雨，不容步屧趁东风。",
            "胜游尚喜朋簪盍，痛饮宁辞酒盏空。",
            "只恐酒醒归兴动，愈令倦客忆山中。"
        ],
        "title": "和鲁漕春雨有感三首  其一",
        "id": "1491435b-fdc6-45da-981e-e672dab23790"
    },
    {
        "author": "吴芾",
        "paragraphs": [
            "自叹苍颜不复童，幸然三老此时同。",
            "登高能赋多佳咏，把酒论文有古风。",
            "可恨雨师频作恶，直疑春事遂成空。",
            "愁来不用殷勤劝，已判花前为一中。"
        ],
        "title": "和鲁漕春雨有感三首  其二",
        "id": "94808063-51b0-487e-a896-f9995880442c"
    },
    {
        "author": "吴芾",
        "paragraphs": [
            "我心虽老尚如童，春到惟思笑语同。",
            "正欲对花歌且舞，那知通夕雨兼风。",
            "千畴固喜俱沾足，百卉还愁一扫空。",
            "安得晴天开万里，缓行花下豁胸中。"
        ],
        "title": "和鲁漕春雨有感三首  其三",
        "id": "439b3cd9-2fa5-42ab-953e-0c660d5a3ee0"
    },
    {
        "author": "吴芾",
        "paragraphs": [
            "朝来一雨洒炎光，陡觉园林处处凉。",
            "烟柳数行萦翠带，风荷十里拥红妆。",
            "莫忧镜里朱颜改，且喜壶中白昼长。",
            "只恐吾衰无此福，不容终老水云乡。"
        ],
        "title": "雨後",
        "id": "16e7664b-42cf-4f78-9f49-b0c3851a726e"
    },
    {
        "author": "吴芾",
        "paragraphs": [
            "积阴初散雨初收，一解霖霪十日忧。",
            "已见郡条平似水，不妨官舍冷如秋。",
            "年来触绪无佳思，老去同僚得胜流。",
            "更喜丰年消息好，从今还遂稻粱谋。"
        ],
        "title": "喜晴  其一",
        "id": "6fad3482-081c-4cbf-85ad-230f85213862"
    },
    {
        "author": "吴芾",
        "paragraphs": [
            "久雨无聊喜乍晴，尚余春色到檐楹。",
            "杨花飞去今无力，燕子归来似有情。",
            "静看游鱼波面跃，闲随野鹤竹间行。",
            "世缘到此消磨尽，只欲徜徉度此生。"
        ],
        "title": "喜晴  其二",
        "id": "86a6bc20-7956-473b-962f-a2c6e5a68879"
    },
    {
        "author": "吴芾",
        "paragraphs": [
            "人言三白兆丰年，四白欣逢向腊前。",
            "细糁芦花初着地，乱飘柳絮忽漫天。",
            "雅宜领客登台上，正欲开尊向酒边。",
            "乐岁幸君同赋咏，若为归棹遽翩然。"
        ],
        "title": "未腊已见四白偶得数语呈子寿且述挽留之意",
        "id": "2e72ede3-d5c3-44d3-a97f-8f31e5d61eb2"
    },
    {
        "author": "吴芾",
        "paragraphs": [
            "腊中三白几年无，今岁呈祥事可书。",
            "披得一蓑方入画，翻成双带又随车。",
            "共惊飞絮迷清昼，更觉同云满太虚。",
            "忆昔读书灯火少，喜穿窗牖映吾庐。"
        ],
        "title": "和蒋无退咏雪",
        "id": "4d65911e-7ead-4667-b863-391f7bee3e39"
    },
    {
        "author": "吴芾",
        "paragraphs": [
            "腊尽东君已报春，雪花犹未敛轻尘。",
            "二天默祷浑如响，一夜呈祥觉有神。",
            "千里妖氛应洗涤，万家喜气欲轮囷。",
            "试询治行今谁最，屈指公为第一人。"
        ],
        "title": "和魏签雪诗上赵守  其一",
        "id": "2f33e4f3-83c6-4ee8-80a2-a53dc92dfccf"
    },
    {
        "author": "吴芾",
        "paragraphs": [
            "透户穿帘到眼边，陡惊滕六逞威权。",
            "御寒我独忧无褐，得饱人皆喜有年。",
            "已见欢声腾比屋，好将盛事被丹弦。",
            "此时且莫孤清赏，早晚除书下九天。"
        ],
        "title": "和魏签雪诗上赵守  其二",
        "id": "49d1873d-d9ff-4fab-a5d6-fd5998b34d2a"
    },
    {
        "author": "吴芾",
        "paragraphs": [
            "春来何事尚凝严，一夜空庭霰雪兼。",
            "坐久罗衣惊顿薄，更阑杯酒觉频添。",
            "旋消疏滴檐间雨，更看平堆地上盐。",
            "谁道东风回暖律，韬霞掩日不容觇。"
        ],
        "title": "和朱文卿春雪韵",
        "id": "042b6ed3-d320-43b9-b8e1-7b92919ae0cb"
    },
    {
        "author": "吴芾",
        "paragraphs": [
            "糁遍山巅与水涯，天公着意做年华。",
            "要令腊里呈三白，时向空中散六花。",
            "勒住玉梅还可恨，妆成琼树却堪夸。",
            "须知造物忧民切，预把丰穰报万家。"
        ],
        "title": "喜雪  其一",
        "id": "376e4f48-e2cc-4521-a4de-b4e6466862b6"
    },
    {
        "author": "吴芾",
        "paragraphs": [
            "雪意初疑作不成，纔飞数片又还晴。",
            "正思润泽沾千里，忽见缤纷满一城。",
            "凋郡共欣消沴气，老农相庆沸欢声。",
            "我将尽把姑溪酿，要与邦人乐太平。"
        ],
        "title": "喜雪  其二",
        "id": "22b1ddc4-4113-4b44-a99a-1e45ea93d6d6"
    },
    {
        "author": "吴芾",
        "paragraphs": [
            "冻云黯淡浩无涯，雪阵横空势欲斜。",
            "入户有人疑柳絮，绕园无处认梅花。",
            "举头顿觉青山老，扑面还惊绿鬓华。",
            "我醉未眠愁酒尽，挈瓶来问尔东家。"
        ],
        "title": "喜雪  其三",
        "id": "24998039-fcfc-4c85-89f4-9ff1cbf2e5ff"
    },
    {
        "author": "吴芾",
        "paragraphs": [
            "陡觉同云翳四山，卷帘聊复望江干。",
            "举头喜见迎春雪，抱膝从教彻地寒。",
            "预卜丰穰知岁乐，潜消瘴疠想民安。",
            "一樽正欲同清赏，咫尺胡为会合难。"
        ],
        "title": "和鲁漕途中喜雪",
        "id": "977b9827-c62e-4777-b38e-a7a015ee8b00"
    },
    {
        "author": "吴芾",
        "paragraphs": [
            "六花一夜降中天，飞绕吾庐顿满前。",
            "幻出仙家新窟宅，疑非尘世旧山川。",
            "但惊岩上青松老，不见天边白雁连。",
            "頼有瓮头新酿熟，何妨沉醉度残年。"
        ],
        "title": "和津喜雪二首  其一",
        "id": "9ab3e693-e8c4-4bbb-a54b-fd75455b3fb3"
    },
    {
        "author": "吴芾",
        "paragraphs": [
            "我爱平湖绕碧山，山光倒碧到樽前。",
            "同云何事迷千嶂，飞雪俄然蔽一川。",
            "纵使玉楼从地涌，便教银阙与天连。",
            "到头幻化非真实，争似湖山耐岁年。"
        ],
        "title": "和津喜雪二首  其二",
        "id": "a440896b-51a3-4b91-88f2-81a9a6c0e898"
    },
    {
        "author": "吴芾",
        "paragraphs": [
            "冻云垂地木停号，六出飞花遍九皋。",
            "已见随车翻缟带，还疑纵猎散风毛。",
            "幽人乘兴空回棹，公子无言独拥袍。",
            "顾我年来诗思涩，强吟冰柱愧才高。"
        ],
        "title": "和许守喜雪韵",
        "id": "4e484cc9-6584-4c38-bc4b-e41952ebdf51"
    },
    {
        "author": "吴芾",
        "paragraphs": [
            "天公着意做元宵，陡使新春乐事饶。",
            "已放金莲开陆地，更疑银阙下云霄。",
            "坐中星斗浑相照，庭下琼瑰更乱飘。",
            "佳客莫辞通夕醉，要令来岁记今朝。"
        ],
        "title": "元宵雪作因成短句",
        "id": "8916b084-3d9d-4f0e-ae5c-a0de2daeaf25"
    },
    {
        "author": "吴芾",
        "paragraphs": [
            "满城着地折红莲，天使今宵乐事全。",
            "已是雪中千里白，更兼月色十分圆。",
            "胡为佳客犹辞醉，正恐明年未必然。",
            "我欲乞身归去也，悬知此酒是离筵。"
        ],
        "title": "是日大雪际晚复晴月色辉映尤为可喜偶成数句",
        "id": "9de67f63-c262-431d-8942-63885d9487fb"
    },
    {
        "author": "吴芾",
        "paragraphs": [
            "岁晚端居寂寞滨，雪花零乱更愁人。",
            "卷帘已觉青山老，入座仍添白发新。",
            "写景自怜佳句少，论交还喜宿心亲。",
            "来诗况复清如雪，想见吟成泣鬼神。"
        ],
        "title": "和王夷仲雪中见贻",
        "id": "c8f335db-2a7f-44ef-b787-b8b29c5479f0"
    },
    {
        "author": "吴芾",
        "paragraphs": [
            "冬暖方忧雪意悭，俄然飘洒到人间。",
            "夜闻便谓迷三径，晓看依然在半山。",
            "明日既容残腊去，今朝已是迫春还。",
            "如何滕六浑无意，不上云霄叩九关。"
        ],
        "title": "待雪不至呈子仪",
        "id": "25861e05-fb5a-4964-9689-2e1589f98eed"
    },
    {
        "author": "吴芾",
        "paragraphs": [
            "向晚欣逢霁色开，方思花下共衔杯。",
            "一时雨雹排檐急，万里风云卷地来。",
            "扫荡千花真可恨，摧残二麦亦堪哀。",
            "赏心乐事俱休矣，惆怅青春去不回。"
        ],
        "title": "三月十一日风雹",
        "id": "145f8874-210a-4e1c-a7be-1712f73d4203"
    },
    {
        "author": "吴芾",
        "paragraphs": [
            "来守孤城忽两朞，可堪登眺又斜晖。",
            "经春不见流鶑语，终日唯看乳燕飞。",
            "风舞新荷青袅袅，烟笼细柳绿依依。",
            "此邦纵美非吾土，莫怪山翁只念归。"
        ],
        "title": "初夏登城上有感",
        "id": "1334e476-525c-4856-bdf1-64e40ff35f4a"
    },
    {
        "author": "吴芾",
        "paragraphs": [
            "新凉初入我庭中，满座清风孰与同。",
            "已喜故人来聚首，那堪明月更当空。",
            "满倾浊酒休辞醉，剩作新诗莫讳穷。",
            "屈指如今诗酒社，有谁胸次得如公。"
        ],
        "title": "和朱世同夜坐待月",
        "id": "964fc1ed-a022-45c8-ad59-257def9847e1"
    },
    {
        "author": "吴芾",
        "paragraphs": [
            "虚度中秋颇动怀，今宵却再上高台。",
            "强延风月虽聊尔，一对江山亦快哉。",
            "小子仍携竹叶至，同僚还折桂枝来。",
            "老夫为尔牵诗兴，笑向花前覆一杯。"
        ],
        "title": "十六夜再登月台",
        "id": "3f1c9fa4-25cb-40c1-be55-5d7730cd7400"
    },
    {
        "author": "吴芾",
        "paragraphs": [
            "危楼百尺俯层城，烟敛云收眼更明。",
            "四面月华千顷白，一天秋气十分清。",
            "昨宵欲见浑无计，今夕相看似有情。",
            "又值病夫慵对酒，赏心乐事信难并。"
        ],
        "title": "中秋後一夕烟雨楼玩月",
        "id": "12786cb5-d239-4b12-b108-e15c9c17f777"
    },
    {
        "author": "吴芾",
        "paragraphs": [
            "雨歇云收天意回，放教明月下天来。",
            "为怜病守怀三径，故遣姮娥荐一杯。",
            "坐上宾僚方共集，城头更漏莫相催。",
            "来年此夕知谁在，对月何妨笑口开。"
        ],
        "title": "和陈泽民韵",
        "id": "85fcb805-fd23-4768-9ef7-f9d9b2881e47"
    },
    {
        "author": "吴芾",
        "paragraphs": [
            "老向江头强剖符，梦魂长是绕吾庐。",
            "正惭我未成归计，却羡君先遂隠居。",
            "湖上烟云常缥缈，园中花木总扶疏。",
            "他时尚冀相从醉，剩把鸱夷载後车。"
        ],
        "title": "寄题鲁郎中遂隠堂",
        "id": "863126d4-a9a1-4fad-9f41-e8b737e4e236"
    },
    {
        "author": "吴芾",
        "paragraphs": [
            "两驰章奏叩天关，只愿归来老故山。",
            "愧我尚留牵吏役，羡君先去得身闲。",
            "冥鸿已逐高风举，倦鸟终随落照还。",
            "尚拟杖藜寻旧约，雁峯深处共跻攀。"
        ],
        "title": "送王龟龄得请还乡  其一",
        "id": "a911ff87-9dec-47b3-b832-d99081c55ff2"
    },
    {
        "author": "吴芾",
        "paragraphs": [
            "和气融融动白苹，欢传千里政方新。",
            "若为摆落游珍馆，不顾悲啼拥画轮。",
            "鲸海无津堪纵目，雁山如旧足怡神。",
            "愿言分我闲中趣，已问君王乞此身。"
        ],
        "title": "送王龟龄得请还乡  其二",
        "id": "430ec9a2-2df5-4c67-92e8-6db1a9183f36"
    },
    {
        "author": "吴芾",
        "paragraphs": [
            "欲留车骑少徘徊，归兴那知苦见催。",
            "只许霜前同把菊，不容雪里共观梅。",
            "今朝对酒休辞醉，明日有怀谁与开。",
            "别後愿言无爽约，菊花开日又重来。"
        ],
        "title": "送江朝宗还乡",
        "id": "332a3535-833e-4230-a37b-957f705a005d"
    },
    {
        "author": "吴芾",
        "paragraphs": [
            "丹成人去几经年，怪石峻嶒树曲拳。",
            "超脱每思攀逸驾，沉迷无奈缚尘缘。",
            "胜游徒有骚人咏，绝景难凭妙笔传。",
            "投绂归来应未晚，尚期一访洞中仙。"
        ],
        "title": "和章德文侍郎题晞浣堂韵寄张法师",
        "id": "037c5b9c-3d9a-4d5f-b755-19b7f37d9525"
    },
    {
        "author": "吴芾",
        "paragraphs": [
            "来守江山恰二年，同僚何幸得诸贤。",
            "屡邀风月供吟笔，几度江山棹酒船。",
            "自分衰颓今老矣，可堪离索更凄然。",
            "青云有路平如砥，公等应须早着鞭。"
        ],
        "title": "余以前年五月八日到官今年又于此日去郡同僚作饯即席援笔言别",
        "id": "4374cb9c-106e-451e-9edc-85c402253c1f"
    },
    {
        "author": "吴芾",
        "paragraphs": [
            "三年江上守孤城，日日思归去未能。",
            "虽愧憩棠无惠政，却欣伐木有良朋。",
            "花开後圃春同醉，月满高楼夜共灯。",
            "别後要须俱自爱，从今拭目看飞腾。"
        ],
        "title": "去郡日寄居诸公作饯即席奉呈",
        "id": "aa2042c0-6302-4c91-b6d6-47859c4d98a2"
    },
    {
        "author": "吴芾",
        "paragraphs": [
            "直气如君世莫双，笑人老死利名场。",
            "一言龃龉身虽去，万口咨嗟道愈光。",
            "舌在何妨居泽国，时来会见佐岩廊。",
            "人间荣辱浑休问，日饮醇醪计亦长。"
        ],
        "title": "用天予贡院韵以饯行色",
        "id": "e4bf5b66-e4a4-4543-9f7c-71ab9a4549fb"
    },
    {
        "author": "吴芾",
        "paragraphs": [
            "龙山陈迹已成灰，尚忆当年戏马台。",
            "我幸偶陪黄菊醉，君应亦向白衣来。",
            "风高日朗三秋霁，野旷天清万象开。",
            "好对良辰成乐事，若为不饮竟空回。"
        ],
        "title": "和曾吉甫九日",
        "id": "708315fd-857d-4520-b35e-08e79a142e40"
    },
    {
        "author": "吴芾",
        "paragraphs": [
            "老子年来百念灰，尚怀月观与风台。",
            "良辰祇恐转头过，好景还欣入眼来。",
            "几席坐穷千里胜，轩窗高揖四山开。",
            "公余不厌频登眺，要伴诸君醉百回。"
        ],
        "title": "再辱九日和章连日公冗失于奉赓今日大阅偶于马上得之兼简是日座客",
        "id": "55eba943-aab9-4b24-b3bf-05571c9ecb24"
    },
    {
        "author": "吴芾",
        "paragraphs": [
            "残年脚力已摧颓，不谓登高尚可来。",
            "每恨故人多爽约，那知今日共衔杯。",
            "挪挲黄菊香仍在，怅恨朱颜挽不回。",
            "君若此时犹惜醉，酒怀更待几时开。"
        ],
        "title": "重阳有作呈朝宗",
        "id": "2f3fc7ad-dc49-4f2d-8026-b7c918b5bfe1"
    },
    {
        "author": "吴芾",
        "paragraphs": [
            "吾家小阮亦贤哉，又得携壶为我来。",
            "应念难逢重九节，要陪痛饮十分杯。",
            "头添白发那能久，眼看黄花有几回。",
            "颇恨病衰鲸量减，只将笑口为君开。"
        ],
        "title": "用前韵示三七侄",
        "id": "f3c242be-0cf0-4126-ac26-a520eba8ccb5"
    },
    {
        "author": "吴芾",
        "paragraphs": [
            "行尽天涯鬓欲霜，又来姑孰过重阳。",
            "试登翠巘邀珠履，更唤红裙侑玉觞。",
            "野菊有花供客眼，公庭无事恼人肠。",
            "诸君莫惜长鲸量，且伴衰翁入醉乡。"
        ],
        "title": "重阳用昔年所作韵",
        "id": "e71e264f-809b-4237-8a8c-f48456aa5b9d"
    },
    {
        "author": "吴芾",
        "paragraphs": [
            "晓从千骑越重闉，轧轧篮舆渡古津。",
            "万叠青山烟漠漠，一溪寒水石粼粼。",
            "笑携红袖寻莲社，醉折黄花上葛巾。",
            "此会从今成故事，他年应记座中人。"
        ],
        "title": "和许守重阳出城韵",
        "id": "111f88e2-488b-421d-9343-162c98fce23e"
    },
    {
        "author": "吴芾",
        "paragraphs": [
            "故人平日号推诚，然诺应当作世程。",
            "已是赏花频爽约，若为把菊又渝盟。",
            "诗成本拟君相和，酒熟当怜我独倾。",
            "惆怅死生犹未隔，如今先已见交情。"
        ],
        "title": "江朝宗许重阳见过候终日竟不闻车音使人怅然因成拙句以诮之",
        "id": "e6185016-c160-4b26-9281-97e9818a5853"
    },
    {
        "author": "吴芾",
        "paragraphs": [
            "登临端欲赏秋光，病眼昏花怯太阳。",
            "老去不堪逢节物，愁来聊复近壶觞。",
            "沉迷有腼尘埃面，感慨空存铁石肠。",
            "已是思归无可奈，更来高处望家乡。"
        ],
        "title": "拙者有重阳诗以阳字韵岁和一篇复继前作",
        "id": "c829623c-263e-424c-a82d-986d3acacedc"
    },
    {
        "author": "吴芾",
        "paragraphs": [
            "九日长年客异乡，今年又复到南昌。",
            "眼看黄菊依然好，心着青山祇自伤。",
            "已是岁华成晼晚，可堪秋色更凄凉。",
            "诸公不用羞吹帽，且试登高共一觞。"
        ],
        "title": "重阳有感呈诸丈",
        "id": "8af2a919-c290-4546-b7fc-7fe4d45489b2"
    },
    {
        "author": "吴芾",
        "paragraphs": [
            "晓驱千骑出郊垧，极目江天万里晴。",
            "风入鼓鼙声益壮，日烘旗帜色增明。",
            "安边虽是难忘战，和众由来在戢兵。",
            "但愿从今烽燧息，早归林下看升平。"
        ],
        "title": "春阅偶成三首  其一",
        "id": "928d71fa-8c05-4628-b593-90867fc58b14"
    },
    {
        "author": "吴芾",
        "paragraphs": [
            "大阅归来日未西，柳丝摇曳草萋迷。",
            "桑开蝉翼枝方绿，麦露虾须穗半齐。",
            "池面新荷争出水，道傍飞燕竞衔泥。",
            "风光撩我归心动，犹喜初无杜宇啼。"
        ],
        "title": "春阅偶成三首  其二",
        "id": "615bfc7d-22fa-4647-96c3-4f806b58a85c"
    },
    {
        "author": "吴芾",
        "paragraphs": [
            "肩摩袂属拥如山，夹道争看大阅还。",
            "无限儿童齐拍手，几多父老尽酡颜。",
            "八方共乐青春好，我亦常欣白昼闲。",
            "无奈老来归念重，梦魂夜夜绕乡关。"
        ],
        "title": "春阅偶成三首  其三",
        "id": "7324aa8b-f4ef-41bb-bcb7-599c48997a57"
    },
    {
        "author": "吴芾",
        "paragraphs": [
            "东郊雨後好风烟，大阅归来意豁然。",
            "十里旌旗明照日，九衢鼓吹闹喧天。",
            "酴醿开也浑如雪，杨柳飞来总是绵。",
            "景物眼前虽不恶，老来无奈忆林泉。"
        ],
        "title": "大阅即事书怀  其一",
        "id": "1a29aa9b-0055-4aeb-abd3-367d33b88f2b"
    },
    {
        "author": "吴芾",
        "paragraphs": [
            "懒散无堪合杜门，十连帅阃若为分。",
            "仁风尚可扬千里，勇气安能作六军。",
            "戈甲纷纷徒曜日，旌旗猎猎漫连云。",
            "归来夹道人争看，应笑苍颜老使君。"
        ],
        "title": "大阅即事书怀  其二",
        "id": "60817c53-508c-4234-aac8-b89ce72dcbfa"
    },
    {
        "author": "吴芾",
        "paragraphs": [
            "我家千树正芬芳，不见羁怀已倍伤。",
            "岂谓幽姿怜索寞，亦来孤馆伴凄凉。",
            "追寻尚想年时侣，披拂还同故里香。",
            "花下光阴能有几，若为飘泊向江乡。"
        ],
        "title": "和陈泽民咏岩桂",
        "id": "1c3ae5fc-8212-498d-a08d-5d545744d4ef"
    },
    {
        "author": "吴芾",
        "paragraphs": [
            "抱痾三月未能瘳，乐事都无祇有愁。",
            "忽觉天香参鼻观，顿令病客展眉头。",
            "拟招宾佐同欢赏，奈怯壶觞且罢休。",
            "却忆向来无事日，年年花下醉千秋。"
        ],
        "title": "岩桂盛开感而有作",
        "id": "8c133f70-c8c0-463d-bbce-bef3967e732f"
    },
    {
        "author": "吴芾",
        "paragraphs": [
            "衰病无悰日日加，喜君来自帝王家。",
            "素娥正驾一轮玉，老桂方开双树花。",
            "置酒虽欣陪重客，侑樽还愧乏名娃。",
            "莫辞今夕如泥醉，须念明朝各一涯。"
        ],
        "title": "和天予即席咏岩桂",
        "id": "479f2c93-801f-4cb2-be93-ec5e45f5b19f"
    },
    {
        "author": "吴芾",
        "paragraphs": [
            "晚凉领客泛涟漪，境胜形容颇费诗。",
            "人自红莲丛里过，舟从绿柳岸边移。",
            "兴来滞思俄然豁，坐久烦襟顿觉披。",
            "佳客要须拚一醉，莫辜风细月明时。"
        ],
        "title": "和子仪同赏荷花",
        "id": "34430101-12fd-4b01-a514-5920ccfedd23"
    },
    {
        "author": "吴芾",
        "paragraphs": [
            "报言宗族竞寻芳，共到吾庐赏海棠。",
            "亭下定知春烂熳，花间想见醉淋浪。",
            "长年心着神仙窟，此日身縻云水乡。",
            "苦恨欲归无羽翼，夜深魂梦只悠扬。"
        ],
        "title": "得三七舍侄书云二月二十五日同族人至湖山赏海棠花枝繁丽宛如神仙窟宅感而有作",
        "id": "ec2fcb4b-619b-47ec-b4d9-59e4b9ee7700"
    },
    {
        "author": "吴芾",
        "paragraphs": [
            "连年踪迹滞江乡，长忆吾庐万海棠。",
            "想得春来增艳丽，无因归去赏芬芳。",
            "偶然担上逢人卖，犹记樽前为尔狂。",
            "何日故园修旧约，剩烧银烛照红妆。"
        ],
        "title": "见市上有卖海棠者怅然有感",
        "id": "7e5099b0-5a6c-445a-a0ea-a3d2876f144a"
    },
    {
        "author": "吴芾",
        "paragraphs": [
            "岁岁梅花破腊开，赏花尝记坐苍苔。",
            "今年似觉寒犹未，昨夜不知春已回。",
            "喜有暗香供雅客，可无佳句助深杯。",
            "须知不比闲桃李，莫把金刀取次裁。"
        ],
        "title": "和昝通彦早梅韵",
        "id": "a91fe443-ed16-4a42-bf13-b3e7b455c161"
    },
    {
        "author": "吴芾",
        "paragraphs": [
            "化工一夜报春回，雪里南枝已渐开。",
            "不与凡条斗红紫，独将孤艳照池台。",
            "胜游滥缀蓬山侣，高唱宁追郢客才。",
            "多病自怜心尚在，不辞岁岁为君来。"
        ],
        "title": "观梅偶成二首  其一",
        "id": "a86ceab5-67c9-4824-8e2e-b51322bd7709"
    },
    {
        "author": "吴芾",
        "paragraphs": [
            "经年不见梦魂飞，依旧仙装淡薄衣。",
            "玉骨已无尘俗气，冰姿还耐雪霜威。",
            "携壶正欲酬清赏，策杖何妨历翠微。",
            "莫惜对花拚剧饮，看看风雨卷春归。"
        ],
        "title": "观梅偶成二首  其二",
        "id": "36cdbd0e-146c-44e8-8163-8d110c9d6c37"
    },
    {
        "author": "吴芾",
        "paragraphs": [
            "山头飞雪已漫漫，云散须臾复见山。",
            "踏雪不辞来野外，爱梅须遍走林间。",
            "为怜孤艳思经目，拟索疏枝笑解颜。",
            "师肯相过宜及早，预愁花点绿苔斑。"
        ],
        "title": "远老惠雪中观梅诗次韵以谢",
        "id": "4e1555c0-c19b-415c-9086-c8d14b2ab5a3"
    },
    {
        "author": "吴芾",
        "paragraphs": [
            "雪到梅开恰欲漫，扶藜得得绕湖山。",
            "折将冷蕊疏枝去，浸在明窗浄几间。",
            "一见已堪资琢句，细看还足助怡颜。",
            "只愁冰艳相侵逼，映得衰翁鬓愈斑。"
        ],
        "title": "远老自和前诗再寄复次韵",
        "id": "4eb5f204-dec3-408f-81a6-6e5d2062a925"
    },
    {
        "author": "吴芾",
        "paragraphs": [
            "清寒池馆静沉沉，惨淡江梅弄晚阴。",
            "雪里有谁能载酒，花前无语自伤心。",
            "低枝似欲迎人笑，清赏何妨倚树吟。",
            "况有争妍佳句在，愈撩诗思不能禁。"
        ],
        "title": "和紫岩老雪中观梅",
        "id": "fc04730a-df45-46e7-890c-12d3fd038361"
    },
    {
        "author": "吴芾",
        "paragraphs": [
            "一冬准拟赏江梅，直至如今始见开。",
            "已怪轻寒勒春住，更忧横雨把花摧。",
            "相携且看枝头雪，共坐聊倾树下杯。",
            "况是公庭无个事，何妨一醉习池回。"
        ],
        "title": "赏梅偶成",
        "id": "59f084be-4d31-44a3-a8e3-7e7809d410f8"
    },
    {
        "author": "吴芾",
        "paragraphs": [
            "经年不得见江梅，绕树行行日几回。",
            "已拟开时拚径醉，其如病後怯衔杯。",
            "伤心不觉成三叹，忍泪犹能强一来。",
            "顾我已衰无酒分，从今花更不须开。"
        ],
        "title": "爱梅",
        "id": "5e066a6f-d18d-434a-8334-20529090eb8a"
    },
    {
        "author": "吴芾",
        "paragraphs": [
            "不惮行行雪满巅，要看与雪斗清妍。",
            "开花虽在三冬杪，结子还居万木先。",
            "水浅横斜聊自见，夜寒幽独有谁怜。",
            "君诗况与梅相亚，传写惭无十样笺。"
        ],
        "title": "和隠老咏梅韵",
        "id": "8c9785d0-850f-4f60-a578-5be11e8827f1"
    },
    {
        "author": "吴芾",
        "paragraphs": [
            "尽日经行不见梅，竹篱茅屋漫徘徊。",
            "无时得遣愁怀去，有底能教诗思来。",
            "遥想故园应好在，不知今岁为谁开。",
            "何时花下还如旧，一笑相看把酒杯。"
        ],
        "title": "自京口至建康一路不见梅花慨然有作",
        "id": "d6393b35-affa-48bd-9467-6c3a11b2140f"
    },
    {
        "author": "吴芾",
        "paragraphs": [
            "行尽山冈喜见梅，停骖深欲少徘徊。",
            "那知急雨连天暗，更有狂风卷地来。",
            "无计畧临花下坐，却嗟空向眼前开。",
            "行人頼有尊中绿，遥想孤芳寄一杯。"
        ],
        "title": "自建康路中见梅次前韵",
        "id": "e755b59c-a064-43fa-b248-ec7bc38ebb9a"
    },
    {
        "author": "吴芾",
        "paragraphs": [
            "闻道前村梅已开，有心踏月共徘徊。",
            "谁知白日匆匆过，竟阻青鞋得得来。",
            "席上相逢如有旧，尊前伫立恨无媒。",
            "楼头且莫横孤管，我欲今宵醉百杯。"
        ],
        "title": "北山席上见梅偶成",
        "id": "dfac3c12-d4ae-4261-bc2d-a636803857bc"
    },
    {
        "author": "吴芾",
        "paragraphs": [
            "一枝昨夜雪中开，报道江南春信回。",
            "自与东君私有约，不须驿使寄将来。",
            "风姿端是飞琼侣，标格宜为弄玉媒。",
            "莫惜移尊来月下，要看疏影落金杯。"
        ],
        "title": "再和二首  其一",
        "id": "7911e7ba-749b-4696-b29a-390c23b19e03"
    },
    {
        "author": "吴芾",
        "paragraphs": [
            "平生相见即眉开，几遣车停马首回。",
            "窗外每怜随月到，竹边还喜过墙来。",
            "寒香入坐如相觅，幽艳迎人欲自媒。",
            "不负此花惟有醉，殷勤且覆掌中杯。"
        ],
        "title": "再和二首  其二",
        "id": "6bd9e0e7-43a4-4925-8441-4695d222b683"
    },
    {
        "author": "吴芾",
        "paragraphs": [
            "我赋梅花逼古人，人疑和靖是前身。",
            "祇思长向花前醉，不厌闲来树下频。",
            "俗眼但知夸洁白，老怀端是爱清真。",
            "大家管领须宜早，莫待飘零作地茵。"
        ],
        "title": "用金克家韵赋梅花",
        "id": "d0eab643-a3de-4828-83a4-38a95f500a67"
    },
    {
        "author": "吴芾",
        "paragraphs": [
            "君与吾游积有年，未曾同醉海棠前。",
            "如今君乃先春到，似赴花朝岂偶然。",
            "已是诗中参造化，何妨花里见神仙。",
            "暂归莫负重来约，未及春风便着鞭。"
        ],
        "title": "诗勉及门赴海棠之约",
        "id": "8b11191e-76a6-4f3a-87a9-7500e2b73fb8"
    },
    {
        "author": "吴芾",
        "paragraphs": [
            "十分拟共醉花枝，底事君来苦後期。",
            "芍药阶前犹烂熳，酴醿架上已离披。",
            "春归又是辜杯酒，老去还应惜岁时。",
            "今日要须拚酩酊，从教人笑赏花迟。"
        ],
        "title": "四月六日同江朝宗花下饮",
        "id": "c3b5c6e6-37af-4100-b643-88f3456d591a"
    },
    {
        "author": "吴芾",
        "paragraphs": [
            "别来长恨见无时，不谓相逢总泣岐。",
            "愧我滞留身已老，怜君偃蹇宦犹卑。",
            "思归正续孤松赋，溢美空传瑞麦诗。",
            "万事从今休更问，祇知痛饮是吾师。"
        ],
        "title": "和管大老瑞麦",
        "id": "8079d713-19fd-4471-bb3c-13c3ef8d8ebf"
    },
    {
        "author": "吴芾",
        "paragraphs": [
            "山中鹿鹤久相疏，恨不归来与汝俱。",
            "飞舞尚如前日否，奔腾还上後山无。",
            "不闻警露来庭下，犹想衔花近座隅。",
            "叹我素钟山野性，从来与汝本无殊。"
        ],
        "title": "忆鹿鹤",
        "id": "f6b89766-50b9-4e17-ab5e-44fbc42fff13"
    },
    {
        "author": "吴芾",
        "paragraphs": [
            "方安林下乐樵渔，底事牵来剖竹符。",
            "道院固知人少讼，丰年何幸俗多娱。",
            "闲随野鹤穿花径，静看游鱼戏玉壶。",
            "却愧此身犹束缚，未能归去老江湖。"
        ],
        "title": "偶得数琉璃瓶置窗几间因取小鱼漾其中乃见其浮游自适感而有作",
        "id": "6a9fe094-5fb4-4bc8-8721-fc5859927944"
    },
    {
        "author": "吴芾",
        "paragraphs": [
            "自顾迂疏不入时，朅来此地亦何为。",
            "游从断绝凭谁语，踪迹飘零祇自知。",
            "方喜朋簪今复合，却惭酒盏但空持。",
            "何时得遂归休去，把手临流共赋诗。"
        ],
        "title": "和陈义卿",
        "id": "2b848112-861a-4d9f-8e06-f7dd4d7c9bfd"
    },
    {
        "author": "吴芾",
        "paragraphs": [
            "丐闲章上早知还，卓荦高风岂易攀。",
            "阔步未归龙尾道，胜游先到虎丘山。",
            "千寻古木轩窗外，一缕沉烟几席间。",
            "况是登临有佳客，何妨终夕对孱颜。"
        ],
        "title": "和蒋宣卿韵  其一",
        "id": "4201af4e-91ec-4d00-806a-1100c02203ae"
    },
    {
        "author": "吴芾",
        "paragraphs": [
            "不将有限逐无涯，聊为寻幽驻使华。",
            "千古山川埋剑气，半空台阁雨天花。",
            "终期香火参同社，且赋新诗寄作家。",
            "归晚不须添列炬，预愁惊散暮林鸦。"
        ],
        "title": "和蒋宣卿韵  其二",
        "id": "8ff6db65-e573-4bc6-9856-db72ce5d9382"
    },
    {
        "author": "吴芾",
        "paragraphs": [
            "心地荒芜旷几春，朅来邂逅共耕耘。",
            "交情正喜清如水，归兴那知去似云。",
            "百首漫劳频寄远，一樽终拟再论文。",
            "胡为竟尔乖前约，寂寞车音杳不闻。"
        ],
        "title": "和沈子寿见寄",
        "id": "3b898b6e-eaba-41eb-acbb-e667aa052b7e"
    },
    {
        "author": "吴芾",
        "paragraphs": [
            "妙龄才藻擢文犀，声价何须待品题。",
            "独狍孤衷长拱北，拟摅妙画欲平西。",
            "五年不见心如渴，一笑相逢醉似泥。",
            "我老已为林下计，看君平步上云梯。"
        ],
        "title": "和梁次张韵",
        "id": "8118d77a-0faa-49e3-b56e-45e65dca8132"
    },
    {
        "author": "吴芾",
        "paragraphs": [
            "洒落胸襟有古风，日临清泚面巃嵸。",
            "不堪世路千重险，直与溪流万折东。",
            "刮眼相看言有味，倾怀一笑兴无穷。",
            "何时同访连樯老，快意觥船一棹空。"
        ],
        "title": "和王夷仲韵",
        "id": "8565387a-d9e2-437f-be60-434f1cc3bb07"
    },
    {
        "author": "吴芾",
        "paragraphs": [
            "鬰鬰愁怀不自倾，时时倒指勘归程。",
            "情知岁月来无几，心着湖山去未成。",
            "恶语岂能赓绝唱，故人聊欲话平生。",
            "颇思共索梅花笑，点检枝头半吐英。"
        ],
        "title": "和韩子云见寄四首  其一",
        "id": "7ff04f5b-691e-4dd8-8261-758f067c6238"
    },
    {
        "author": "吴芾",
        "paragraphs": [
            "日在桑榆势欲倾，此时那可更贪程。",
            "屡凭熊轼惭无补，新葺燕巢欣有成。",
            "便好弃官还故里，不妨把酒乐余生。",
            "经纶事业须公等，看即持荷侍迩英。"
        ],
        "title": "和韩子云见寄四首  其二",
        "id": "07155013-5677-45b9-87ba-d902bf072bcf"
    },
    {
        "author": "吴芾",
        "paragraphs": [
            "有花须折酒须倾，少日追欢不计程。",
            "老去自怜心易懒，时过还恐道难成。",
            "城头又是暮云合，江上何时春水生。",
            "早理扁舟归去好，故园犹有万红英。"
        ],
        "title": "和韩子云见寄四首  其三",
        "id": "bddbf1ae-315b-415a-b678-3a4da2ac1918"
    },
    {
        "author": "吴芾",
        "paragraphs": [
            "当时邂逅已心倾，别後逢人问去程。",
            "顾我拙疏非世用，喜君明悟自天成。",
            "十年不见怀芝宇，一笑相逢付曲生。",
            "暂尔就闲宜自爱，上方着意擢豪英。"
        ],
        "title": "和韩子云见寄四首  其四",
        "id": "af6e3954-d0a6-4cb7-8c9d-625cd0e094b2"
    },
    {
        "author": "吴芾",
        "paragraphs": [
            "寒士叨尘分已踰，不为归计待何如。",
            "暮年光景那能久，浮世荣华总是虚。",
            "此去直须甘澹泊，个中元自有乘除。",
            "因公拈起余君话，愈使衰翁忆故庐。"
        ],
        "title": "仆平日闻有此生待足何时足未老得闲方是闲之句每叹服之恨不知作者姓名一日与鲁漕话次方闻此诗乃福唐余倅所作鲁继录全诗及余君所梦始末见示读之使人益起怀归之兴因成小诗以记其事",
        "id": "be5cd0fc-9653-4b7a-8870-cb2c082da4d9"
    },
    {
        "author": "吴芾",
        "paragraphs": [
            "鸥鹭相疏雁鹜亲，簿书丛里度光阴。",
            "尘埃已觉胸中满，霜雪还从鬓上侵。",
            "尽室修途方在念，连宵苦雨若为心。",
            "明朝傥得成团聚，有酒从教取次斟。"
        ],
        "title": "挈累来当涂闻已入境感怀有作二首  其一",
        "id": "4e17c9fe-8c31-4459-b754-1920c866990a"
    },
    {
        "author": "吴芾",
        "paragraphs": [
            "方与晴窗爱日亲，若为天又作重阴。",
            "年来已是忧思过，老去那堪疾病侵。",
            "默数七旬宁几日，更添一岁愈惊心。",
            "喜闻已办周身具，对酒何妨且满斟。"
        ],
        "title": "挈累来当涂闻已入境感怀有作二首  其二",
        "id": "9b3efa25-9c68-4367-84d0-e1bfd797f45e"
    },
    {
        "author": "吴芾",
        "paragraphs": [
            "圣君图治事如何，但见风云气象和。",
            "公似一夔奚翅足，我如乘雁岂加多。",
            "西郊索索飘黄叶，南浦鳞鳞起绿波。",
            "今日邮亭休恨别，行看麻制草銮坡。"
        ],
        "title": "和志道送行韵",
        "id": "d7856353-7774-43e9-8407-a87a8eaa6ea3"
    },
    {
        "author": "吴芾",
        "paragraphs": [
            "七十康强自古稀，年登八秩有谁宜。",
            "寿钟贤母人难及，庆袭佳儿世共知。",
            "荣养已为人子范，清规还作女流师。",
            "彩衣更戏兰阶下，遥想慈颜笑解颐。"
        ],
        "title": "寿元伯母太夫人八秩",
        "id": "e9997140-a74d-47c0-b685-6a40f71e2149"
    },
    {
        "author": "吴芾",
        "paragraphs": [
            "伤时已老壮夫颜，可使分携一日间。",
            "细细梅花熏别酒，依依寒日淡前山。",
            "由来世上知音少，况是人生会面难。",
            "他日诗成能念我，寄来莫放驿筒闲。"
        ],
        "title": "送朱彦聪和韵",
        "id": "5445f457-ad9b-433e-a99a-d1164c8bb04e"
    },
    {
        "author": "吴芾",
        "paragraphs": [
            "儒冠鼎盛缙绅多，海内如今数永嘉。",
            "士习艺文争擢第，君明经术合传家。",
            "莫言黄绶官犹小，须信青云路不赊。",
            "好上汉廷晁董对，要令吾道益光华。"
        ],
        "title": "送丘尉赴试南宫",
        "id": "c17deffb-451e-4710-9a94-d1347648786c"
    },
    {
        "author": "吴芾",
        "paragraphs": [
            "闻道诸君上玉京，一杯聊复话离情。",
            "青钱既中三年选，黄鹄须看万里程。",
            "欲向他时成远器，要从今日立修名。",
            "吾君锐意图兴复，好把嘉言对集英。"
        ],
        "title": "送诸乡人赴试南宫",
        "id": "5448a309-d2d3-4906-935b-ccad303c5310"
    },
    {
        "author": "吴芾",
        "paragraphs": [
            "家世登科能几人，两人今岁奄沉沦。",
            "不应天遽衰吾族，会见时当发汝身。",
            "联辔莫辞金镫冷，夺标争斗锦袍新。",
            "还须益励青云志，门户何忧不再振。"
        ],
        "title": "送二十七弟五三侄赴试南宫",
        "id": "968608d2-72e7-445d-83de-4ea9df698a3f"
    },
    {
        "author": "吴芾",
        "paragraphs": [
            "经术传家几缙绅，孙吴决策旧无人。",
            "上将用武方留意，汝始程能遂发身。",
            "伫展六韬登上第，更资三釜及偏亲。",
            "两科自此增双美，何患衰宗不再振。"
        ],
        "title": "送侄赴廷试  其一",
        "id": "67ae00d1-7a3c-41f6-a00a-2b6785236d1f"
    },
    {
        "author": "吴芾",
        "paragraphs": [
            "昔年三榜偶联荣，人道吾家好弟兄。",
            "更喜鸰原俱有子，还来雁塔再题名。",
            "衰宗正恐儒风坠，晚景那知好事并。",
            "老子已为归去计，从今看汝奋鹏程。"
        ],
        "title": "送侄赴廷试  其二",
        "id": "ddeb3237-57e3-4b16-a04d-21b24583832d"
    },
    {
        "author": "吴芾",
        "paragraphs": [
            "老矣何堪剖竹符，频年强出应时须。",
            "腰间谩佩买臣印，月下同游贺老湖。",
            "白雪已知人寡和，清风还忆醉相扶。",
            "十洲三岛登临处，能记稽山病守无。"
        ],
        "title": "和曾吉甫四明见寄二首  其一",
        "id": "10f7e31f-e614-4e2c-a064-72ee003b67e0"
    },
    {
        "author": "吴芾",
        "paragraphs": [
            "风烟浩荡甬东州，方羡公为烂漫游。",
            "岂料连宵垂雨脚，未容杲日出云头。",
            "扶藜登眺心应在，隠几吟哦趣更幽。",
            "遥想乍晴须痛赏，诗成还肯寄来不。"
        ],
        "title": "和曾吉甫四明见寄二首  其二",
        "id": "1ef9d195-0ce2-4f9b-af19-6b8d1e9d81fe"
    },
    {
        "author": "吴芾",
        "paragraphs": [
            "屡试乘轺与把麾，笑谈自可解重围。",
            "暮年强健人争羡，平日刚方世所稀。",
            "国步尚艰端有頼，君恩方渥未须归。",
            "时清益展经纶手，直上岩廊秉政机。"
        ],
        "title": "和梁大谏望亭述怀",
        "id": "8165a3d3-f046-4763-95db-cc3d5e473068"
    },
    {
        "author": "吴芾",
        "paragraphs": [
            "边敌临江强指麾，狂图欲效白登围。",
            "一朝殄灭妖氛浄，万里欢传盛事稀。",
            "故国山河看克复，中原父老徯来归。",
            "六飞便好乘时进，顺取天心莫失机。"
        ],
        "title": "又和陈天予",
        "id": "1a1ab946-e642-4e4f-a6ed-3e2f05b1a714"
    },
    {
        "author": "吴芾",
        "paragraphs": [
            "晚来清跸驻旌麾，月色分明彻四围。",
            "对景已欣羣动息，仰天还觉众星稀。",
            "如今路入中原去，看即春从上苑归。",
            "况是升平时节近，一尊相属且忘机。"
        ],
        "title": "月下独酌有怀梁丈因和前韵以寄且约为明夜之集",
        "id": "d90cd931-6e0a-434f-8e2d-d401efebe8cd"
    },
    {
        "author": "吴芾",
        "paragraphs": [
            "簿书终日叹徒劳，俄喜相看有故交。",
            "抱道尚稽怀印绶，安贫还不厌衡茅。",
            "草庐谁识真龙卧，阿阁行看彩凤巢。",
            "归去不妨深闭户，静听修竹晚风敲。"
        ],
        "title": "和朱文卿见赠",
        "id": "ff21c0bf-e5e3-4df3-9a63-81f0a7044b04"
    },
    {
        "author": "吴芾",
        "paragraphs": [
            "涉世无堪足乱离，萧萧风雨一声鸡。",
            "故人别後干坤窄，三径归来草木迷。",
            "黄鸟翩翻思出谷，老龙头角尚蟠泥。",
            "一尊浊酒无人共，又是悲吟到日西。"
        ],
        "title": "和林徽之见寄",
        "id": "19184160-5256-411f-b6b1-cade37d0a746"
    },
    {
        "author": "吴芾",
        "paragraphs": [
            "一雨连宵继日倾，岂容吾子语归程。",
            "我为千里政方暇，子寓三年学已成。",
            "要把老怀倾倒尽，忍令别恨等闲生。",
            "江城先自伤牢落，况失一时人物英。"
        ],
        "title": "和韩子云韵留沈子寿",
        "id": "b7bc45bd-2b51-4f8e-8f83-5296a69bd9f6"
    },
    {
        "author": "吴芾",
        "paragraphs": [
            "平生懒病苦难医，长为家山咏式微。",
            "投老但思抛世网，非才安敢近天威。",
            "不堪人事来如织，况复年华去若飞。",
            "胸次万端谁与语，何时玉麈对君挥。"
        ],
        "title": "和陈泽民见寄三首  其一",
        "id": "a260a353-1bd8-4bcb-b9a0-0e5927820b12"
    },
    {
        "author": "吴芾",
        "paragraphs": [
            "青衫晚得自蟾宫，簿领虽卑道自隆。",
            "不为小官忘大计，要从旧学着新功。",
            "忽来书札情何厚，细读诗篇句更雄。",
            "还忆去年相聚日，风前月下酒频中。"
        ],
        "title": "和陈泽民见寄三首  其二",
        "id": "141e77d4-72e4-4496-bda6-0f7a9f077f59"
    },
    {
        "author": "吴芾",
        "paragraphs": [
            "不学羣儿事诡随，世途虽险此心夷。",
            "人生富贵谁无分，男子功名自有时。",
            "好称良辰聊适意，莫因末路辄兴悲。",
            "山寒已有梅花放，想见寻梅日有诗。"
        ],
        "title": "和陈泽民见寄三首  其三",
        "id": "58bfb203-327b-4431-844f-bf898a29c014"
    },
    {
        "author": "吴芾",
        "paragraphs": [
            "葭灰管里气初浮，阳长阴消不自谋。",
            "吾道穷耶当复泰，此身老矣不禁愁。",
            "得闲正好寻诗社，乘兴何妨上钓舟。",
            "拟待梅开同胜赏，且宽归兴少迟留。"
        ],
        "title": "和王夷仲至日有感",
        "id": "e62d7f4a-cc05-439f-8889-5c3b7634e263"
    },
    {
        "author": "吴芾",
        "paragraphs": [
            "千龄景运适相符，况复才华世所须。",
            "腾蹋自应登馆殿，滞留谁谓尚江湖。",
            "从来太瘦缘诗苦，想见闲行信杖扶。",
            "闻道朝来病良愈，高轩还解出门无。"
        ],
        "title": "和曾吉甫寄韵呈李相之二首  其一",
        "id": "b85de7e0-c971-4b7e-8801-18516fc5c99a"
    },
    {
        "author": "吴芾",
        "paragraphs": [
            "早已相从海上州，朅来鉴水又同游。",
            "驱驰官路俱华发，缱绻交情异白头。",
            "公即横翔层汉去，我将归卧故山幽。",
            "连宵月色如明昼，乘兴还能过我不。"
        ],
        "title": "和曾吉甫寄韵呈李相之二首  其二",
        "id": "a7bdef9c-c85f-4c95-9b77-352723bede7f"
    },
    {
        "author": "吴芾",
        "paragraphs": [
            "为别多年不记旬，雪中闻到喜难陈。",
            "尚稽良会心如渴，频展新诗手欲皴。",
            "和寡莫追歌郢客，兴来还愧泛溪人。",
            "要须早了官中事，趁取元宵作好春。"
        ],
        "title": "和杨元明雪中见赠",
        "id": "f99bfadd-4e6c-4059-8001-3bb5c8537f6f"
    },
    {
        "author": "吴芾",
        "paragraphs": [
            "老去光阴有几旬，到官俄见岁华新。",
            "陡惊懒慢随年长，更觉衰残畏客频。",
            "愧我方为牵俗士，羡君欲作独醒人。",
            "相逢未用辞归去，且向双溪醉早春。"
        ],
        "title": "再和",
        "id": "37e15368-9f07-4339-bb7b-4698177ca74c"
    },
    {
        "author": "吴芾",
        "paragraphs": [
            "已是头童懒整冠，尊前犹欲强追欢。",
            "浮生得满七旬少，乐事能并四者难。",
            "闲去稍知心地适，兴来殊觉醉乡宽。",
            "入朝更诵公诗句，两腋风生盛暑寒。"
        ],
        "title": "和陈天予冠字韵",
        "id": "ffbd4198-b3e9-4f6d-b0ec-e62798619810"
    },
    {
        "author": "吴芾",
        "paragraphs": [
            "扁舟西去气凌云，坐看鱼龙跃浪纹。",
            "风起白苹初日晚，霜雕红叶欲秋分。",
            "忘机鸥鹭情相狎，入笔江山句不羣。",
            "正恐功名来追逐，烟波深处未留君。"
        ],
        "title": "和孟世功秋日吴江见寄",
        "id": "8e20890b-7cf8-4c4b-bf46-0fcf77faf3e9"
    },
    {
        "author": "吴芾",
        "paragraphs": [
            "一笑同登卷雨楼，相欢曾记昔年不。",
            "几凭诗句论心曲，屡折花枝作酒筹。",
            "醉里忘形俱可乐，别来握手两无由。",
            "何时倾倒还如旧，月下花前恣献酬。"
        ],
        "title": "和鲁宪见寄",
        "id": "137b776c-b748-4b5c-bb0f-61643b8e8d23"
    },
    {
        "author": "吴芾",
        "paragraphs": [
            "临别殷勤赠我诗，一披何喜得如之。",
            "怪来笔下能高妙，元是胸中自崛奇。",
            "长恨顷时纔一面，方欣今岁展双眉。",
            "明年莫负论文约，要向新元副所期。"
        ],
        "title": "和方叔载留别",
        "id": "dadd692b-eb99-4c8f-aac7-ecc4b333095c"
    },
    {
        "author": "吴芾",
        "paragraphs": [
            "竹篱茅舍旧同居，不见冰姿恰岁余。",
            "别後有谁亲几席，朝来忽喜映阶除。",
            "雪中有酒宜相就，月下无人肯自疏。",
            "端与岁寒长有约，不须青帝更吹嘘。"
        ],
        "title": "和朱世同咏梅",
        "id": "686cd68e-2b11-4e27-92e4-26963567b72b"
    },
    {
        "author": "吴芾",
        "paragraphs": [
            "醉卧空斋静绝人，夜阑霜月白纷纷。",
            "寒生枕上浑无梦，声到窗前疑是君。",
            "玉轸谁家调古曲，铁衣何处角孤军。",
            "羡君写入新诗里，清壮还应过所闻。"
        ],
        "title": "和朱世同夜闻竹声",
        "id": "f5893425-8e87-4977-be82-9b016beacf02"
    },
    {
        "author": "吴芾",
        "paragraphs": [
            "先生岂是傲当时，知向名场早识机。",
            "扰扰半生蝴蝶梦，休休今日绿蓑衣。",
            "笔端信有江山助，醉里从教日月飞。",
            "应笑蘧生回首晚，纔知四十九年非。"
        ],
        "title": "和刘与几悟昔",
        "id": "066fa7ac-677b-4a6e-86b9-ea848a8a1976"
    },
    {
        "author": "吴芾",
        "paragraphs": [
            "达宦吾乡旧罕闻，跻荣两禁止三人。",
            "二公嗟已归长夜，一老知能得几春。",
            "轩冕但堪遮俗眼，湖山正好乐天真。",
            "不妨日日花前醉，已是行年及七旬。"
        ],
        "title": "感旧",
        "id": "6a376fd9-ae5b-401c-8ae2-0bcc963dc1b9"
    },
    {
        "author": "吴芾",
        "paragraphs": [
            "鬰鬰葱葱瑞气新，中兴周室复生申。",
            "半千休运逢良月，十二祥蓂表庆辰。",
            "自有元勋书史册，漫留遗爱及邦人。",
            "愿同四海跻仁寿，剩赏蟠桃几万春。"
        ],
        "title": "范丞相生日",
        "id": "147fc9a2-d856-4c28-b83c-bf13b9c0060d"
    },
    {
        "author": "吴芾",
        "paragraphs": [
            "人生七十古来稀，我幸君今及见之。",
            "教得子能传素业，养成孙亦守清规。",
            "禀生坎坷今当泰，积善初终志不移。",
            "白首喜为林下伴，愿从今日到期颐。"
        ],
        "title": "老妻生朝为寿",
        "id": "0eb72ddc-21a2-4e60-aaa7-624300ba2e15"
    },
    {
        "author": "吴芾",
        "paragraphs": [
            "已是年龄及七旬，田园稍给未全贫。",
            "儿孙初识传儒业，世俗还称作贵人。",
            "门外湖山浑可乐，沙头鸥鹭更相亲。",
            "莫将尘事干吾虑，已向君王乞此身。"
        ],
        "title": "余年七十辄和乐天诗以自广",
        "id": "2efadd96-9633-460f-abd1-c93a1961ed7d"
    },
    {
        "author": "吴芾",
        "paragraphs": [
            "迂疏如我世间稀，自笑于时百不宜。",
            "但欲平生无鬼责，岂期长命有天知。",
            "七旬虽慰白司马，三黜空惭柳士师。",
            "多谢君诗远相庆，一披顿解老人颐。"
        ],
        "title": "曾元伯以余七十用韵见庆复和之",
        "id": "15304396-9cdb-44cc-afa5-ab86ae695429"
    },
    {
        "author": "吴芾",
        "paragraphs": [
            "坐阅流年已七旬，从前忧道不忧贫。",
            "肯教世指为痴汉，只愿乡称作善人。",
            "老去固应忘物我，归来岂是负君亲。",
            "尝闻知进须知退，庶得终全不辱身。"
        ],
        "title": "余既和乐天诗而喜于年及之心犹不能自已又复再和八首  其一",
        "id": "d5138a22-b139-431a-99db-80c8b2379d03"
    },
    {
        "author": "吴芾",
        "paragraphs": [
            "乞得行年到七旬，归田不问富和贫。",
            "初非洁己为高士，但欲颐心如古人。",
            "每对青山常意适，纔逢白叟便情亲。",
            "静中百念俱灰灭，识破浮生梦幻身。"
        ],
        "title": "余既和乐天诗而喜于年及之心犹不能自已又复再和八首  其二",
        "id": "6199b0e7-9f61-4cb2-b5de-28a582232e19"
    },
    {
        "author": "吴芾",
        "paragraphs": [
            "封章上达已经旬，所乞原非为贱贫。",
            "七秩自知非久客，一心只欲作闲人。",
            "虽惭绿鬓朱颜改，却喜清泉白石亲。",
            "荣辱是非都不问，尊前且乐自由身。"
        ],
        "title": "余既和乐天诗而喜于年及之心犹不能自已又复再和八首  其三",
        "id": "0e3ed594-bee6-41bf-8743-cca7ecf6099b"
    },
    {
        "author": "吴芾",
        "paragraphs": [
            "先子春秋仅八旬，一生多难只安贫。",
            "岂期有子登清禁，亦复如今作老人。",
            "共羡浮荣光故里，自惭实德忝吾亲。",
            "从前万事皆踰分，只合归休保此身。"
        ],
        "title": "余既和乐天诗而喜于年及之心犹不能自已又复再和八首  其四",
        "id": "d56fdf7e-168a-4556-96fb-e43a6a6ec654"
    },
    {
        "author": "吴芾",
        "paragraphs": [
            "新岁妻孥庆七旬，遍赒邻里及孤贫。",
            "高年满座有醉客，丐者塞涂无馁人。",
            "平日要同人喜乐，此时宁间物疏亲。",
            "余生自度浑能几，讵可徒劳负此身。"
        ],
        "title": "余既和乐天诗而喜于年及之心犹不能自已又复再和八首  其五",
        "id": "a3d8d495-2f51-430c-b782-ab92e16d4eeb"
    },
    {
        "author": "吴芾",
        "paragraphs": [
            "故园春到已三旬，满目繁华未觉贫。",
            "年老得逢无事日，心闲不类有官人。",
            "戴花休管头无那，酌酒何妨手自亲。",
            "七十人生从古少，安知来岁有吾身。"
        ],
        "title": "余既和乐天诗而喜于年及之心犹不能自已又复再和八首  其六",
        "id": "44f7132c-9081-40ad-863c-ea130c91c05d"
    },
    {
        "author": "吴芾",
        "paragraphs": [
            "忆在霜台未六旬，尝陈仕宦纵家贫。",
            "岂容七十不纳禄，却为斗升犹牧人。",
            "年齿幸吾今已及，官曹从此不应亲。",
            "愿天许遂终焉志，养此疏慵老大身。"
        ],
        "title": "余既和乐天诗而喜于年及之心犹不能自已又复再和八首  其七",
        "id": "13425bd7-f6b6-4e9c-9589-972d194bbf4c"
    },
    {
        "author": "吴芾",
        "paragraphs": [
            "一年三百有余旬，举世栖栖苦迫贫。",
            "得享安宁七十岁，已胜衰谢万千人。",
            "好官纵使登三事，荣养何由及二亲。",
            "争似山间林下坐，无忧无毁足全身。"
        ],
        "title": "余既和乐天诗而喜于年及之心犹不能自已又复再和八首  其八",
        "id": "4ddf54e8-c45a-4ae0-b79d-71c4c8477f23"
    },
    {
        "author": "吴芾",
        "paragraphs": [
            "老合休官况七旬，我非辞富欲居贫。",
            "也知光景无多日，更觉筋骸不逮人。",
            "岂谓九重恩未替，复颁一札意犹亲。",
            "囊封再上终期允，已对苍穹誓此身。"
        ],
        "title": "乞身不获再和",
        "id": "5988407c-56f4-4456-b21f-61bb26f36899"
    },
    {
        "author": "吴芾",
        "paragraphs": [
            "一病兼旬百不禁，愈牵归梦绕家林。",
            "向来岂有功名念，此去断无人我心。",
            "但愿天怜将就木，许从人欲便投簪。",
            "若蒙不靳清闲福，尚惜余年尽寸阴。"
        ],
        "title": "怀归有作",
        "id": "753e45d0-86bf-4d54-a850-cc499921518d"
    },
    {
        "author": "吴芾",
        "paragraphs": [
            "鬰鬰羁怀久欲东，故园何日割蒿蓬。",
            "可堪世路尘缨缚，却使云山蕙帐空。",
            "待价深藏非左计，汗颜为斲岂良工。",
            "须知吕望严陵辈，亦是沧浪一钓翁。"
        ],
        "title": "和四哥钱塘思归韵",
        "id": "a140563b-b873-4aa8-961e-2067543af83d"
    },
    {
        "author": "吴芾",
        "paragraphs": [
            "朅来江上再经年，衰病无时强自怜。",
            "屡控危衷甘屏缩，岂期优诏更留连。",
            "政平讼理曾何补，职称民安亦偶然。",
            "虽感上恩容卧治，何如便许老林泉。"
        ],
        "title": "读丐辞不允诏书感而有作  其一",
        "id": "d64612d3-1c8e-4ddd-863d-a4c6b5916196"
    },
    {
        "author": "吴芾",
        "paragraphs": [
            "齿豁头童已暮年，未容归去亦堪怜。",
            "只思旧隠如元亮，宁有新诗似惠连。",
            "万事此生浑已矣，一尊今日且陶然。",
            "宦情况复清如水，何必移封向酒泉。"
        ],
        "title": "读丐辞不允诏书感而有作  其二",
        "id": "2902abaa-2bf4-46a0-bfc4-31078dc4a0da"
    },
    {
        "author": "吴芾",
        "paragraphs": [
            "拟归林下度余年，底事天公不见怜。",
            "新岁已惊青鬓换，故园还想绿阴连。",
            "敢萌痴意贪非据，但欲冥心任自然。",
            "今日有谁闻此语，祇应白石与清泉。"
        ],
        "title": "复和怜字韵二首  其一",
        "id": "e6c6cdfd-b00d-464d-a99f-78ba594c4ee9"
    },
    {
        "author": "吴芾",
        "paragraphs": [
            "春色撩人胜去年，鶑啼燕语若相怜。",
            "一川烟水清还浅，万叠云山断复连。",
            "好景会心宜乐矣，故园回首却凄然。",
            "同僚頼有清新句，似听松风潄玉泉。"
        ],
        "title": "复和怜字韵二首  其二",
        "id": "ba2b6e3f-e63b-4958-b720-641041816c37"
    },
    {
        "author": "吴芾",
        "paragraphs": [
            "老乘一障楚江滨，无奈星星鬓影新。",
            "客里情怀那似旧，忙中日月不知春。",
            "若为经岁抛泉石，犹把非才玷缙绅。",
            "还尽此生儿女债，盍归林下作闲人。"
        ],
        "title": "二儿纳妇有感",
        "id": "4ea3a099-59ce-424c-885e-5265b24e0152"
    },
    {
        "author": "吴芾",
        "paragraphs": [
            "不堪秋色已悲凉，那更重阳对夕阳。",
            "白发苍颜羞览镜，紫萸黄菊喜浮觞。",
            "且来高处开心目，莫引愁端挠肺肠。",
            "未信天教长作客，会须有日放还乡。"
        ],
        "title": "重阳用去年韵  其一",
        "id": "444b3ed2-0035-4e88-af3b-c63270795878"
    },
    {
        "author": "吴芾",
        "paragraphs": [
            "此生几度换炎凉，过了重阳又一阳。",
            "无奈流年如转毂，得逢佳节且飞觞。",
            "风前落帽从吹鬓，江上登台任断肠。",
            "老去已忘荣与辱，只思归卧水云乡。"
        ],
        "title": "重阳用去年韵  其二",
        "id": "db6adca2-e6e8-43b1-8bfa-822db9c6f1d7"
    },
    {
        "author": "吴芾",
        "paragraphs": [
            "终日尘劳困簿书，无因归泛小西湖。",
            "且来池上看堆翠，更向峯前认撒珠。",
            "触石有云时点缀，随风无雨自沾濡。",
            "老夫行矣休官去，留与邦人作画图。"
        ],
        "tags": [
            "西湖"
        ],
        "title": "池上近作假山引水穿石撒珠其上亦有可观因成拙句",
        "id": "0ad37cdb-6e69-4a01-81f1-4500e66fd29a"
    },
    {
        "author": "吴芾",
        "paragraphs": [
            "我爱青山欲细看，如何不在户庭间。",
            "聊移野外玲珑石，来作窗前重叠山。",
            "拄笏已堪供啸咏，杖藜还更得跻攀。",
            "莫言道院过从少，亦有修眉相伴闲。"
        ],
        "title": "假山",
        "id": "e214a9e8-1dcc-4f13-9728-f47829c21a2a"
    },
    {
        "author": "吴芾",
        "paragraphs": [
            "藜杖纶巾度几春，紫袍頳带一番新。",
            "恩荣可但将延世，渥泽还欣再及亲。",
            "已见里中夸盛事，何妨林下作闲人。",
            "年踰七十仍希有，寿酒须拚饮百巡。"
        ],
        "title": "生日",
        "id": "a4883c45-11a0-4325-b4db-86f8a523d68d"
    },
    {
        "author": "吴芾",
        "paragraphs": [
            "白发衰翁七十余，尚劳轸记特驰书。",
            "知无仙骨能骑鹤，喜有残骸可跨馿。",
            "廐下分来齐骏驷，林间乘去胜巾车。",
            "更烦拈出荆申事，遐想风流愧莫如。"
        ],
        "title": "谢钱参惠馿",
        "id": "56d8d9e2-383d-4878-8795-bcbbca12b573"
    },
    {
        "author": "吴芾",
        "paragraphs": [
            "平日衰迟众所怜，偶逢亨运亦腾骞。",
            "七旬已过宜休矣，一出不归终溘然。",
            "幸免烦言全晚节，且无多病恼残年。",
            "直须更作投簪计，莫待将身到九泉。"
        ],
        "title": "闻故旧二三公或不幸于官或以疾病而去或以口语而罢怅然有感",
        "id": "dec532d2-7360-4fe8-998f-03d1995ae022"
    },
    {
        "author": "吴芾",
        "paragraphs": [
            "别来星纪两周天，梦想风标每慨然。",
            "靖退喜公今就第，奔驰愧我未归田。",
            "得闲正好哦诗句，乘兴何妨棹酒船。",
            "颇恨路长还病暑，无由一见话当年。"
        ],
        "title": "寄周表卿",
        "id": "52870756-070b-43e9-81fb-ae6ccea02da3"
    },
    {
        "author": "吴芾",
        "paragraphs": [
            "举世争披乐广天，得联契好岂徒然。",
            "少留接武游麟阁，晚更先期到鹿田。",
            "此日莫登扬子宅，何时能泛剡溪船。",
            "傥容一夜陪清话，胜把陈编读十年。"
        ],
        "title": "再和",
        "id": "f1bb3248-6ed9-456f-a47f-b7dcda9588c0"
    },
    {
        "author": "吴芾",
        "paragraphs": [
            "揽辔澄清慕古人，观风问俗按行频。",
            "振荒已视饥由己，畜水犹思利及民。",
            "美意共推君体国，高怀还喜我抽身。",
            "名章下逮情何厚，和气熏然暖似春。"
        ],
        "title": "和刘正夫见寄  其一",
        "id": "06e3c645-22e8-43a5-b6be-73ec3b974564"
    },
    {
        "author": "吴芾",
        "paragraphs": [
            "已是龙钟七十人，故应告老上章频。",
            "九重垂念如慈父，一旦容归作幸民。",
            "今我可怜非故我，此身纔喜是吾身。",
            "花前幸有尊中醁，且醉湖山几度春。"
        ],
        "title": "和刘正夫见寄  其二",
        "id": "d7806da5-cc23-4742-86b8-c01c0cb4632f"
    },
    {
        "author": "吴芾",
        "paragraphs": [
            "归心已动不容留，多谢君恩许退休。",
            "虽喜溪山归似旧，却惊岁月去如流。",
            "门前已是开三径，湖上何妨具一舟。",
            "莫道此时无伴侣，得公足可共遨游。"
        ],
        "title": "和泽民二首  其一",
        "id": "0e081355-02fb-4a97-99f5-27df6fbc992c"
    },
    {
        "author": "吴芾",
        "paragraphs": [
            "欲绍家声每自鞭，肯同流俗饮贪泉。",
            "已将止足安心地，更把吟哦乐性天。",
            "笑日桃花将献媚，先春梅蕊欲争妍。",
            "人生会合真难遇，幸有杯觞且共传。"
        ],
        "title": "和泽民二首  其二",
        "id": "88648827-767a-4d57-b06b-d1b952cea516"
    },
    {
        "author": "吴芾",
        "paragraphs": [
            "多谢君恩许引年，容亲白石与清泉。",
            "不来山下寻诗社，即向湖中棹酒船。",
            "意适更穿花坞去，兴阑还傍竹林眠。",
            "那闻高士飘然句，陡觉身轻似得仙。"
        ],
        "title": "和蒋无退怀湖山",
        "id": "fee5f277-fbf3-4fd2-a712-39a506c4bb1d"
    },
    {
        "author": "吴芾",
        "paragraphs": [
            "每忆湖山动老怀，今朝始作故乡回。",
            "正惭行李匆匆去，忽报轺车得得来。",
            "幸对清谈挥玉麈，肯辞痛饮倒金杯。",
            "我归已遂终焉计，何日重逢笑口开。"
        ],
        "title": "志道相见和前韵",
        "id": "594efaf4-8a3c-4793-b618-4d3035019bb4"
    },
    {
        "author": "吴芾",
        "paragraphs": [
            "懒复从人问里评，纵今得誉亦虚声。",
            "有儿第使传儒业，改秩何期冒宠荣。",
            "敢望芝兰如谢氏，但亲松菊学渊明。",
            "烦君慰藉来佳句，读罢欣然酒一倾。"
        ],
        "title": "李子仪喜津改秩作诗相庆因次韵  其一",
        "id": "47c349a0-71db-42c8-8679-88bfdc1bac31"
    },
    {
        "author": "吴芾",
        "paragraphs": [
            "有屋依山复面湖，幽栖试问有谁如。",
            "门前更种千竿竹，堂上还堆万卷书。",
            "每恨暮年方卜筑，岂知今日得安居。",
            "鲤庭况有新桃李，莫惜时来长者车。"
        ],
        "title": "李子仪喜津改秩作诗相庆因次韵  其二",
        "id": "55ae6b47-38d0-4361-9fa3-3d18daaf3543"
    },
    {
        "author": "吴芾",
        "paragraphs": [
            "惜花端拟醉花时，不谓花开失素期。",
            "去日横枝纔蓓蕾，归来满树已离披。",
            "虽知胜赏输同舍，尚爱余芳绕曲池。",
            "花亦念予情不浅，更留残萼索题诗。"
        ],
        "title": "归来到红梅下有感",
        "id": "29a883ea-ec52-4e84-aedf-ca9f4876e1c0"
    },
    {
        "author": "吴芾",
        "paragraphs": [
            "光阴过眼似奔轮，谁保生前梦幻身。",
            "四老共成三百岁，一时已胜万千人。",
            "得闲对酒须拚醉，乘健看花莫厌频。",
            "勿谓病多衰已甚，尚堪开口送残春。"
        ],
        "title": "二月望日三七侄移庖于休休堂约四老人为送春之集拙者预一老之数因成八句",
        "id": "8213e8b0-afe2-4c6b-bdac-51c03aa679d4"
    },
    {
        "author": "吴芾",
        "paragraphs": [
            "衰年已是病双瞳，那更新添两耳聋。",
            "山外钟声元不到，窗前鸡唱亦难通。",
            "便遭谤骂安能累，纵有笙歌也是空。",
            "每恨肚皮从旧窄，而今却做得家翁。"
        ],
        "title": "偶苦耳聋",
        "id": "f32e1f36-e690-4667-8561-2080c8949ce5"
    },
    {
        "author": "吴芾",
        "paragraphs": [
            "倦似渊明懒似嵇，归来聊向此中栖。",
            "湖山围绕吾庐静，草树高低野望迷。",
            "燕葺新巢方乳子，鹿游故苑又生麛。",
            "眼前景物俱堪赋，落日何妨一杖藜。"
        ],
        "title": "巢内燕园中鹿俱生子喜而有作",
        "id": "16cc7c05-10e3-453c-b972-69abba746217"
    },
    {
        "author": "吴芾",
        "paragraphs": [
            "自度吾生不久长，老怀犹自爱风光。",
            "春来扶杖观花急，夏到穿林看笋忙。",
            "无限故人成鬼录，几多逐客寓他乡。",
            "我今幸得身无事，剩向湖边醉几场。"
        ],
        "title": "有感",
        "id": "d4f1ddd5-ef9f-44a0-b573-4891b113b8f2"
    },
    {
        "author": "吴芾",
        "paragraphs": [
            "休言簿领尚沉迷，器业如公岂久稽。",
            "不见自怜心若失，相从还记手同携。",
            "飞黄正欲驰长坂，倦翼方欣返故栖。",
            "出处不同空怅望，何时来过武陵溪。"
        ],
        "title": "和江朝宗韵奉寄",
        "id": "fa478e09-df08-4334-8b85-29bc2f6ecc75"
    },
    {
        "author": "吴芾",
        "paragraphs": [
            "一自同簪獬豸冠，几经离合几悲欢。",
            "荷君终始于人厚，知我疏慵涉世难。",
            "闻道休官能自适，惠然贻问更相宽。",
            "交游耐久如君少，松柏方能保岁寒。"
        ],
        "title": "陈天予喜拙者得谢作诗相庆次韵以报来辱",
        "id": "f344ae68-43a8-4419-81e1-61fe2565b9ce"
    },
    {
        "author": "吴芾",
        "paragraphs": [
            "向来虽着侍臣冠，忧国曾无一日欢。",
            "正色立朝从古少，犯颜论事似君难。",
            "思贤会见重相得，乐圣何妨且自宽。",
            "回首高风谁复继，凛然名节照人寒。"
        ],
        "title": "再用前韵奉寄",
        "id": "dd3dc861-fd62-4f1e-8eb2-bc035940fac1"
    },
    {
        "author": "吴芾",
        "paragraphs": [
            "买山将近一由旬，若比渊明未是贫。",
            "万叠峰峦俱入眼，四时景物总宜人。",
            "花开自足供心赏，酒熟何妨与客亲。",
            "何日杖藜能过我，竹林深处共藏身。"
        ],
        "title": "赵默卿用拙者所和乐天七旬诗赋二篇见寄因状山中之景复成一首以报之",
        "id": "d8026f0d-3ae6-400e-9696-afb0f1c1d6e1"
    },
    {
        "author": "吴芾",
        "paragraphs": [
            "性便野服厌朝裾，一意归休学二疏。",
            "门外浑无俗士驾，案头惟有道家书。",
            "胜游但欲寻蓬岛，旧事那能记石渠。",
            "亦拟冥搜酬绝唱，惭将瓦砾报琼琚。"
        ],
        "title": "龚帅以久别寄诗远惠因次其韵  其一",
        "id": "e24122b1-c49d-471c-ab28-418d37fa1ef5"
    },
    {
        "author": "吴芾",
        "paragraphs": [
            "天与疏慵一味闲，许辞画戟老柴关。",
            "几年欲作冥鸿举，今日方随倦鸟还。",
            "有水不妨时载月，无人谁与共登山。",
            "相望千里空相忆，尊酒何时一破颜。"
        ],
        "title": "龚帅以久别寄诗远惠因次其韵  其二",
        "id": "baa13c59-4f75-42e4-a7c8-878a9047b11a"
    },
    {
        "author": "吴芾",
        "paragraphs": [
            "契阔经年阻曳裾，满簪华发愈萧疏。",
            "五禽聊作林间戏，双鲤忽传江上书。",
            "诗句方惭成间断，交情岂谓益勤渠。",
            "开缄更诵惊人语，恍若相从听佩琚。"
        ],
        "title": "再和龚帅所寄  其一",
        "id": "d3cc5cce-7dde-47d2-aefa-1f152db07956"
    },
    {
        "author": "吴芾",
        "paragraphs": [
            "闻道公庭白昼闲，更无夜犬吠江关。",
            "一时戾气俱销尽，千载淳风顿使还。",
            "但恐赐环来北阙，不容拄笏看西山。",
            "祇今汲直如公少，正頼忠言一犯颜。"
        ],
        "title": "再和龚帅所寄  其二",
        "id": "7709f397-497f-4ed6-8a32-6d89c25c21f1"
    },
    {
        "author": "吴芾",
        "paragraphs": [
            "先生英气欲横秋，唾手功名岂待求。",
            "共指层霄看展翼，谁知平地亦沉舟。",
            "箦中宰相宁嫌辱，胯下将军未足羞。",
            "有志会须腾踏去，莫将富贵羡王侯。"
        ],
        "title": "和朱文卿落解後书怀",
        "id": "877799d2-5479-41ad-8fc7-e7aae7e63dbe"
    },
    {
        "author": "吴芾",
        "paragraphs": [
            "偷得铃斋半日闲，喜逢佳节漫追攀。",
            "扶衰强策青藜杖，寻胜聊登白纻山。",
            "远岫千重云出没，清溪一带水回环。",
            "我来恨未穷游览，回首孤城落照间。"
        ],
        "title": "清明登白纻山",
        "id": "d15ce11b-e1ba-4f00-bb5b-995b14f719b4"
    },
    {
        "author": "吴芾",
        "paragraphs": [
            "故乡春好阻同游，谁与花前倒玉舟。",
            "陈迹未能忘茂苑，新诗俄喜寄丹丘。",
            "开缄已慰三年别，展诵还消万斛愁。",
            "文行如君今日少，蓝田宁许久淹留。"
        ],
        "title": "谢子肃任昆山丞和余留题旧游诗复次韵谢之",
        "id": "9970afe5-8c98-4665-a84a-d8f9d2b52294"
    },
    {
        "author": "吴芾",
        "paragraphs": [
            "胸襟洒落一尘无，晚岁归来足自娱。",
            "去国何须怀北地，卜居且喜面东湖。",
            "夕阳影里山相映，古木阴中鸟自呼。",
            "正好凭栏吟复醉，胡为止酒太拘拘。"
        ],
        "title": "临湖阁为向巨源郎中题",
        "id": "85d8e269-b375-4239-8d47-b66d67958eef"
    },
    {
        "author": "吴芾",
        "paragraphs": [
            "奉祠命下大明宫，尽室欢呼笑语同。",
            "但欲从容全晚节，敢言高尚激贪风。",
            "醉乡有约谁陪我，诗社无人頼有公。",
            "从此故山添胜事，未饶弘景相山中。"
        ],
        "title": "拙者得归子仪喜而作诗见寄因次韵",
        "id": "1899b3a1-ded3-4ca6-bcb9-badef0c02367"
    },
    {
        "author": "吴芾",
        "paragraphs": [
            "自怜涉世太迂疏，岂料今朝得自如。",
            "老去不知官况好，归来顿觉道心舒。",
            "湖山深处非凡景，松竹阴中有旧庐。",
            "静坐忽闻乌鹊喜，开门还得故人书。"
        ],
        "title": "和道叟韵",
        "id": "b7b870c7-44f9-4102-a185-0ae5acb079cd"
    },
    {
        "author": "吴芾",
        "paragraphs": [
            "老去疏慵厌仕途，归来林下学真如。",
            "不思身外千般事，只占人间一味愚。",
            "但得清尊长对客，纵添白发亦从渠。",
            "世间达宦多忧畏，胸次还能似我无。"
        ],
        "title": "泽民因诵乐天欲留年少待富贵富贵不来年少去之句慨然有感遂广此意作诗相示余以谓人之会遇各自有时年少固不可留而时亦何可待乐天自不应出此语而泽民亦不应为此诗因反其意以和之  其一",
        "id": "03fc9477-bc1b-4f93-aeee-03315624318e"
    },
    {
        "author": "吴芾",
        "paragraphs": [
            "劝君且醉瓮头春，休把升沉累此身。",
            "自古功名须遇主，到头富贵不由人。",
            "蟠胸器业元高世，落笔词章更出尘。",
            "道在何忧年少去，九重前席会相亲。"
        ],
        "title": "泽民因诵乐天欲留年少待富贵富贵不来年少去之句慨然有感遂广此意作诗相示余以谓人之会遇各自有时年少固不可留而时亦何可待乐天自不应出此语而泽民亦不应为此诗因反其意以和之  其二",
        "id": "8c696e17-63cb-4d9d-a789-f75ce3317211"
    },
    {
        "author": "吴芾",
        "paragraphs": [
            "英才端合在星躔，不谓淹回阅岁年。",
            "却向山中亲白石，更来涧下濯清泉。",
            "高情虽似秋云淡，丽句还如蜀锦鲜。",
            "怪得了无尘俗气，家风元是谪来仙。"
        ],
        "title": "和李光祖  其一",
        "id": "baec7415-6e3b-4b78-b7c3-339e2087e428"
    },
    {
        "author": "吴芾",
        "paragraphs": [
            "老去深悲宠辱惊，归来胸次渺寰瀛。",
            "登山临水随宜坐，问柳寻花信意行。",
            "境胜已勾诗兴动，身闲还引道心生。",
            "亲知满眼如君少，何不时来共一觥。"
        ],
        "title": "和李光祖  其二",
        "id": "fc93405e-00d2-4ead-997d-f52c48e295f9"
    },
    {
        "author": "吴芾",
        "paragraphs": [
            "男子升沉自有时，莫轻感慨叹稽迟。",
            "古来常患才难得，道在宁忧世不知。",
            "会际亨嘉膺昼接，且将粗粝疗朝饥。",
            "他年富贵君何虑，造物于人岂有私。"
        ],
        "title": "和李光祖  其三",
        "id": "784a4e54-df0b-4e9d-be65-da9c9f304986"
    },
    {
        "author": "吴芾",
        "paragraphs": [
            "可叹人生有限身，终朝长是困嚣尘。",
            "向来每愧为人役，今日方能保我真。",
            "幸有一丘堪避俗，何妨百岁作闲人。",
            "更烦妙句相褒借，顿觉柴门暖似春。"
        ],
        "title": "和田伯清见寄  其一",
        "id": "80501495-2e08-4a99-86d6-7a38211eb2ca"
    },
    {
        "author": "吴芾",
        "paragraphs": [
            "落笔摛辞烂有章，故应往岁擅文场。",
            "身登霄汉声猷着，兴寄湖山气味长。",
            "无计盍簪同把酒，尚怀扫地对焚香。",
            "依然日暮碧云合，相望回头各一方。"
        ],
        "title": "和田伯清见寄  其二",
        "id": "b7829be2-3d50-4bb1-878d-a0534466f71f"
    },
    {
        "author": "吴芾",
        "paragraphs": [
            "二疏高躅耸簪绅，寂寞无人继後尘。",
            "一代风流虽已远，千年名德镇如新。",
            "幸抛印绶归空谷，得与湖山作好春。",
            "若较前贤那可并，却惭温诏下严宸。"
        ],
        "title": "和杨季恪景疏希白二首  其一",
        "id": "f8c1ec3a-f352-42c3-8b0a-6387e80cb1fd"
    },
    {
        "author": "吴芾",
        "paragraphs": [
            "人讥居士老来迂，与世依违总不符。",
            "虽似子牟怀魏阙，却同居易学浮屠。",
            "锄荒只欲开三径，适意宁论泛五湖。",
            "胸次更无尘一点，且同高士话虚无。"
        ],
        "title": "和杨季恪景疏希白二首  其二",
        "id": "b8fe678a-aa4f-487d-a179-d3dd2e675025"
    },
    {
        "author": "吴芾",
        "paragraphs": [
            "湖边策杖步新晴，陡觉胸襟万虑平。",
            "老去不须防意马，静中已是息心兵。",
            "闲来绿树阴中坐，懒去红尘闹里行。",
            "頼与故人供一醉，不辜今夜月华明。"
        ],
        "title": "和胡宗泽见寄  其一",
        "id": "86e0240a-6649-441b-a7c5-ddd9f7f3b84a"
    },
    {
        "author": "吴芾",
        "paragraphs": [
            "故人皮里贮阳秋，爱我身如不系舟。",
            "羞向人间为谄首，喜来林下作遨头。",
            "虽无仙骨能骑鹤，尚有闲心可狎鸥。",
            "乘兴惠然时过我，一樽相对笑言稠。"
        ],
        "title": "和胡宗泽见寄  其二",
        "id": "be6e7c96-8860-4bdc-94a4-8998bd8ac597"
    },
    {
        "author": "吴芾",
        "paragraphs": [
            "漏残休更问铜壶，自视平生分已踰。",
            "每叹奔驰非得计，只知静退是良图。",
            "耽诗况味今虽在，爱酒情怀近已无。",
            "诏比二疏吾岂敢，或言出处亦相符。"
        ],
        "title": "和李光祖二首  其一",
        "id": "3ac7757a-c233-4eb7-aaa3-45c9f4848bb2"
    },
    {
        "author": "吴芾",
        "paragraphs": [
            "天资洒落更瑰奇，何患诸公不己知。",
            "运蹇尚须资汲引，时来宁复藉维持。",
            "家声况是钧公裔，文采还高幼妇碑。",
            "大器成时须在晚，如君方壮未为迟。"
        ],
        "title": "和李光祖二首  其二",
        "id": "25c965b8-8d3b-4f36-9c26-0d6ad50911c2"
    },
    {
        "author": "吴芾",
        "paragraphs": [
            "老大疏慵一腐儒，长年离索与谁俱。",
            "杜门有意修黄老，开卷无心诵典谟。",
            "不是穿林寻鹤鹿，即来临水伴龟鱼。",
            "故人今日如君少，乘兴还能过我无。"
        ],
        "title": "和孟世功二首  其一",
        "id": "fdde8249-e880-44a4-84eb-dc31b4497b20"
    },
    {
        "author": "吴芾",
        "paragraphs": [
            "不见风标六岁余，闲中应是乐琴书。",
            "逢辰自合膺殊选，遯世何妨且隠居。",
            "已爱新诗如沈谢，更听高论似严徐。",
            "时来会有腾骧日，未许傍人笑问疏。"
        ],
        "title": "和孟世功二首  其二",
        "id": "13964a11-371d-4ed0-95e8-d5dfb0e31c6f"
    },
    {
        "author": "吴芾",
        "paragraphs": [
            "此身虽缚此心飞，脱得东还似解围。",
            "鹿鹤向人如赞善，林泉见我欲生辉。",
            "食珍他日终难饱，饮水从今亦可肥。",
            "况与亲朋时一醉，益知真乐是来归。"
        ],
        "title": "和若夫韵二首  其一",
        "id": "cfc40f12-97ff-45ee-9df2-bbd2fe478505"
    },
    {
        "author": "吴芾",
        "paragraphs": [
            "老夫吟咏本非长，僻性年来忽异常。",
            "唯是平生爱风月，致令清夜梦池塘。",
            "正惭遣与非工部，却喜言诗有卜商。",
            "佳句偶从闲里得，片心如到白云乡。"
        ],
        "title": "和若夫韵二首  其二",
        "id": "45f9579a-bbd7-48e6-824f-6613772d1802"
    },
    {
        "author": "吴芾",
        "paragraphs": [
            "厌直承明老从臣，不将人事挠天真。",
            "几年欲作山中相，今日得为林下人。",
            "竹里醉吟聊遣兴，水边宴坐足怡神。",
            "回思当日游从地，过眼浑如陌上尘。"
        ],
        "title": "和鲁宪见寄二首  其一",
        "id": "9128ca93-a1d6-4fed-b50f-ed0ba2477e76"
    },
    {
        "author": "吴芾",
        "paragraphs": [
            "向来三老楚江滨，一笑相欢气味真。",
            "君向越溪持使节，我归台岭作闲人。",
            "颇思花下酒无算，尚记诗成笔有神。",
            "何日轺车能过我，开怀一洗渴心尘。"
        ],
        "title": "和鲁宪见寄二首  其二",
        "id": "5ea76635-b08c-4b56-8caf-027372dd0ad9"
    },
    {
        "author": "吴芾",
        "paragraphs": [
            "三分春色一分强，风雨忧愁莫见妨。",
            "何幸山城官事少，且看溪路野花香。",
            "丝丝嫩绿垂流水，片片飞红逐去樯。",
            "一日要须拚一醉，百年能醉几千场。"
        ],
        "title": "和叶先生韵  其一",
        "id": "b38ac938-1823-4404-bcca-a697ec6f000c"
    },
    {
        "author": "吴芾",
        "paragraphs": [
            "杯酒忘怀不计巡，少年行乐肯输人。",
            "年来性复便疏懒，老去谁能浪苦辛。",
            "春暖园林花放早，月长庭院燕来频。",
            "物华正尔撩诗思，况得诗翁好句新。"
        ],
        "title": "和叶先生韵  其二",
        "id": "e142d35e-d60c-4201-a5f8-df8861ef9ee0"
    },
    {
        "author": "吴芾",
        "paragraphs": [
            "野性躭闲昼掩扉，坐看斜日上书帷。",
            "不妨挟册从吾好，亦学吹竽笑昨痴。",
            "鬓发星星行且老，胸襟碌碌苦亡奇。",
            "与君正欲论心事，又恐分携各一涯。"
        ],
        "title": "和董伯玉韵",
        "id": "ae44e0b3-dd52-4a11-b0ca-3611bc6f52c5"
    },
    {
        "author": "吴芾",
        "paragraphs": [
            "高义如君举世无，贤关十载会琴书。",
            "匆匆边马来时别，鬰鬰乱山深处居。",
            "天外风尘仍断绝，人间豪杰正萧疏。",
            "何时樽酒论文去，千里相思寄望舒。"
        ],
        "title": "和人见寄",
        "id": "f727304d-3e27-4639-a7f0-59ffe7c82c29"
    },
    {
        "author": "吴芾",
        "paragraphs": [
            "天公放我作闲人，宠辱无缘到我身。",
            "浊酒兴来宁惜醉，小园日涉不嫌频。",
            "祇知丘壑追元亮，敢望京师说子真。",
            "渐近青春尤可乐，有花如锦草如茵。"
        ],
        "title": "和金克孝韵",
        "id": "ba375f14-0b05-4a7a-ae6b-958f84168109"
    },
    {
        "author": "吴芾",
        "paragraphs": [
            "投绂归来意适然，从今免咏式微篇。",
            "但令晚岁胸中适，安用虚名身後传。",
            "顾我只宜乘载月，如君端合上凌烟。",
            "功成或欲寻真去，莫惜驭风来揖仙。"
        ],
        "title": "和韩子云见寄二首  其一",
        "id": "3700d4b2-e7ab-487a-a789-93469c79defe"
    },
    {
        "author": "吴芾",
        "paragraphs": [
            "世态无常似暮霞，人生难久类春花。",
            "已堪入谷携樵斧，还好临湖把钓车。",
            "对酒未能忘酒伴，哦诗尤更忆诗家。",
            "何由会面论心曲，两地相望天一涯。"
        ],
        "title": "和韩子云见寄二首  其二",
        "id": "3713a6a9-cdae-4a13-ace4-85e770a3f1c7"
    },
    {
        "author": "吴芾",
        "paragraphs": [
            "长年扰扰走红尘，今日方还自在身。",
            "行处湖光侵杖屦，坐来山色照衣巾。",
            "敢希寄傲陶元亮，且学躬耕郑子真。",
            "犹恐风烟劳顾揖，未能终日作闲人。"
        ],
        "title": "和陈泽民见寄  其一",
        "id": "86d504cf-d7de-4c2a-9fd2-f7a300dd9728"
    },
    {
        "author": "吴芾",
        "paragraphs": [
            "应喜衰翁得挂冠，裁成妙语鼎来颁。",
            "清如水上看修竹，秀似云中见远山。",
            "已播政声来阙下，更传诗句满人间。",
            "祇疑自此飞腾去，未许归来伴我闲。"
        ],
        "title": "和陈泽民见寄  其二",
        "id": "7fa23ef0-6c50-4a59-b4d8-edef909d92e0"
    },
    {
        "author": "吴芾",
        "paragraphs": [
            "聊向空山避世喧，数椽茅屋锁苔钱。",
            "怕逢俗客慵开户，欣慕前贤愿执鞭。",
            "已见二毛真老矣，幸存三径盍终焉。",
            "细思万计惟闲好，敢为浮名误百年。"
        ],
        "title": "和朱世同韵  其一",
        "id": "21609238-d929-4830-aaa0-bc48de46cace"
    },
    {
        "author": "吴芾",
        "paragraphs": [
            "幽栖终日断经过，坐阅残编眼欲花。",
            "道在固应甘淡薄，心闲尤觉厌纷华。",
            "正惭我老无佳思，颇羡君诗似作家。",
            "拙恶岂能赓妙句，临风吟咏祇咨嗟。"
        ],
        "title": "和朱世同韵  其二",
        "id": "297670ee-2fc3-4b85-bba4-4b04cd032e58"
    },
    {
        "author": "吴芾",
        "paragraphs": [
            "道义谁人似乃翁，有儿如子岂忧穷。",
            "自应便享千钟养，不谓今犹四壁空。",
            "好遣江山归笔下，莫将荆棘置胸中。",
            "诗书傥不辞勤苦，衣绣何难继祖风。"
        ],
        "title": "和朱世同韵  其三",
        "id": "83bc6039-9818-433f-b10f-3278881ea855"
    },
    {
        "author": "吴芾",
        "paragraphs": [
            "春到山城花木深，兴来谁与共登临。",
            "空惊节物催人老，强对芳菲索酒斟。",
            "已喜筠筒先见寄，更闻藜杖欲相寻。",
            "劝君未用忙归去，要向樽前话寸心。"
        ],
        "title": "和叶先生见寄",
        "id": "cc6ca547-90a1-497e-9559-6548bfe075df"
    },
    {
        "author": "吴芾",
        "paragraphs": [
            "急隠归来趣转深，静中不放一尘侵。",
            "日长宴坐风敲竹，夜久澄心月满林。",
            "诗句每从佳境得，酒杯长为故人斟。",
            "时危莫用计然策，身在五湖空铸金。"
        ],
        "title": "和范希孟韵",
        "id": "f0b3543b-7086-4d4a-a17a-4cfcbf785cd0"
    },
    {
        "author": "吴芾",
        "paragraphs": [
            "溪山深处养清高，名位虽穷节行饶。",
            "举世何人堪寂寞，杜门终日自逍遥。",
            "交情已作千金重，别恨空惊一叶飘。",
            "莫向五湖成独往，他年相与到云霄。"
        ],
        "title": "和范迁善见寄",
        "id": "2049733f-d651-4558-a472-05394e3aa17f"
    },
    {
        "author": "吴芾",
        "paragraphs": [
            "长嗟轩冕累吾身，幸得归来见此君。",
            "晚出渔樵呼作伴，行随鹿鹤与同羣。",
            "浮光喜踏山前月，弄影贪看水底云。",
            "还有江梅通信息，一枝暗里递清芬。"
        ],
        "title": "和金克孝韵",
        "id": "519711b2-245e-48e5-bcea-44695dfc264d"
    },
    {
        "author": "吴芾",
        "paragraphs": [
            "君去经春未得还，老夫幽恨满春山。",
            "海棠花过乖同赏，杨柳阴成阻共攀。",
            "对月有谁陪笑傲，临流惟影伴清闲。",
            "何时策杖来过我，把酒论文一解颜。"
        ],
        "title": "和世同见怀",
        "id": "fb854393-60f1-443e-afe7-f0ac2646604b"
    },
    {
        "author": "吴芾",
        "paragraphs": [
            "老夫近日苦多屯，且喜来朝已立春。",
            "但得余殃随腊去，敢图好事逐年新。",
            "湖山入眼风光好，亲旧论心气味真。",
            "更若此身无疾疚，快哉天地一闲人。"
        ],
        "title": "立春",
        "id": "8bcd4ecc-4674-406d-b1bc-575a268c97fb"
    },
    {
        "author": "吴芾",
        "paragraphs": [
            "暮年亦复侍甘泉，每对青铜只自怜。",
            "宁忍忧疑探虎穴，且将得失付鱼筌。",
            "归来但欲无身累，老去那能徇世缘。",
            "若得优游全晚节，从人唤作地行仙。"
        ],
        "title": "和王瞻叔泉字韵",
        "id": "3d2d949f-8548-4ab2-ae12-b95fde4a41e6"
    },
    {
        "author": "吴芾",
        "paragraphs": [
            "前贤惟有太丘真，岂谓于今见後身。",
            "虽是一时为逐客，不妨千古作全人。",
            "自从别後心如渴，却喜诗来句绝尘。",
            "无计复陪花下醉，对花只觉倍伤春。"
        ],
        "title": "和陈天予见寄真字韵",
        "id": "2c277f61-d032-4f9f-99ab-f0cf1a7f157c"
    },
    {
        "author": "吴芾",
        "paragraphs": [
            "青山叠叠起汀沙，幽鸟惊人噪古槎。",
            "竹叶受风枞甲刃，松膏流地蛰龟蛇。",
            "爱闲正喜逢僧话，乘兴何妨到酒家。",
            "饮罢相携磨石壁，淋漓醉墨半欹斜。"
        ],
        "title": "和鲍昌朝湖上二首  其一",
        "id": "bd298a08-bcaf-4588-95fb-46bff4900d81"
    },
    {
        "author": "吴芾",
        "paragraphs": [
            "一片湖光浄见沙，晚来闲上钓鳊槎。",
            "山横平野堆寒玉，水绕孤城绾卧蛇。",
            "遥认茶烟知禁苑，忽闻机杼得人家。",
            "夕阳归路西风急，笑倩旁人整帽斜。"
        ],
        "title": "和鲍昌朝湖上二首  其二",
        "id": "946c20e4-f17e-4028-a80d-0bfcc0f9268f"
    },
    {
        "author": "吴芾",
        "paragraphs": [
            "闲来湖上觅清凉，竹杖芒鞋野兴长。",
            "青嶂回环如洞府，绿波澄澈似沧浪。",
            "枝头落絮随风急，水面浮鱼逐饵忙。",
            "自笑衰翁无个事，悠然身世两相忘。"
        ],
        "title": "湖上遣兴",
        "id": "654f1ef6-e8b3-45d0-9fcc-2f69687683ac"
    },
    {
        "author": "吴芾",
        "paragraphs": [
            "拟为红蕖棹绿波，那知一夜作霶𩃱。",
            "风狂俄失云中树，雨涨全无水面荷。",
            "寻壑胜游先自减，泛湖乐事又多磨。",
            "老怀自度无闲处，且向尊前强笑歌。"
        ],
        "title": "大雨後湖上有感",
        "id": "e864872e-5071-4e0e-8b41-d802a21e583e"
    },
    {
        "author": "吴芾",
        "paragraphs": [
            "世事无穷生有涯，羞将白发对黄花。",
            "一江秋水涵初雁，万里暮天飞落霞。",
            "昔日自怜长作客，今朝方喜得还家。",
            "尊前话别宁辞醉，後夜相思月满沙。"
        ],
        "title": "九日和向巨源送行韵",
        "id": "ee454320-50e5-435e-af91-fe335fbc4d8a"
    },
    {
        "author": "吴芾",
        "paragraphs": [
            "天上恩来解郡章，人间那复是重阳。",
            "老身已许归三径，佳节何妨醉百觞。",
            "但有笑容生面目，更无闲事挠心肠。",
            "旁人不信吾归去，今日真成返故乡。"
        ],
        "title": "和逐年九日阳字韵",
        "id": "0a8a04e4-23ed-4db6-9f4f-6e5b100fea58"
    },
    {
        "author": "吴芾",
        "paragraphs": [
            "此会从来有故常，湖山岁岁做重阳。",
            "黄花已是铺三径，绿酒何妨举百觞。",
            "小圃晚来堪散步，薄田秋入足充肠。",
            "登临莫起凄凉叹，且喜成归老故乡。"
        ],
        "title": "余有重阳诗岁和一篇今日偶和成二首  其一",
        "id": "3c3d27d9-757c-46f1-8cff-4f14bb03ec33"
    },
    {
        "author": "吴芾",
        "paragraphs": [
            "去岁重阳解郡章，归来又复见重阳。",
            "此身已作林泉客，今日更持萸菊觞。",
            "正要登高穷远目，不妨拚醉浣愁肠。",
            "佳辰若得长无事，何必乘云至帝乡。"
        ],
        "title": "余有重阳诗岁和一篇今日偶和成二首  其二",
        "id": "9dd90a76-eab4-4d24-9abd-9af22826a05c"
    },
    {
        "author": "吴芾",
        "paragraphs": [
            "淅淅西风作晚凉，惊人节物又重阳。",
            "频年此会成千里，环坐如今共一觞。",
            "且把黄花开笑口，莫因白发搅愁肠。",
            "人生聚散浑无定，来岁那知在故乡。"
        ],
        "title": "重阳即席呈诸兄叔",
        "id": "61c21bcc-cb97-4afa-8228-98ec5316b293"
    },
    {
        "author": "吴芾",
        "paragraphs": [
            "老去逢秋倍感伤，此生能见几重阳。",
            "喜君绿蚁初浮瓮，容我黄花满泛觞。",
            "幸返丘园如素志，况陪新旧话中肠。",
            "已拚今日如泥醉，苦恨频年客异乡。"
        ],
        "title": "重阳再和乙丑岁韵",
        "id": "57e8412f-771a-4d37-a29b-36b2ab54974c"
    },
    {
        "author": "吴芾",
        "paragraphs": [
            "晚学知谁继後尘，乡闾旧仰老成人。",
            "门无车马何妨静，室有诗书不厌贫。",
            "闹里抽身甘寂寞，闲中觅句斗清新。",
            "杖藜莫惜频过我，共醉床头满榼春。"
        ],
        "title": "和吴致政韵",
        "id": "6a8e4a46-e297-4c04-825d-50a352fa091d"
    },
    {
        "author": "吴芾",
        "paragraphs": [
            "枉度浮生八十春，休谈天数与人伦。",
            "长贫已是难餬口，久病那堪更累身。",
            "独把新诗娱晚景，谁将灵剂起痿人。",
            "若教得酒时时醉，醉里高吟尚绝尘。"
        ],
        "title": "和沈先觉韵",
        "id": "b75907af-ee21-48b2-bf01-a2ba6cd65fbf"
    },
    {
        "author": "吴芾",
        "paragraphs": [
            "立朝初不愧廷臣，晚节胡为苦乞身。",
            "自度济时无远畧，不如辞禄作闲人。",
            "林间幸已安禅榻，湖上何妨掷钓纶。",
            "若也故人能过我，尚堪共醉瓮头春。"
        ],
        "title": "和朱世同韵二首  其一",
        "id": "4c18efa6-0a2c-4066-9315-14acc07e3e31"
    },
    {
        "author": "吴芾",
        "paragraphs": [
            "已归林下得从容，还喜时和与岁丰。",
            "好景尽归诗句里，闲愁俱付酒杯中。",
            "腊残惟愿呈三白，春去从教落万红。",
            "亲旧自今休问位，只须唤我作吴公。"
        ],
        "title": "和朱世同韵二首  其二",
        "id": "9636a040-f678-4363-97ce-c350493e1287"
    },
    {
        "author": "吴芾",
        "paragraphs": [
            "门外青山玉作堆，山前一水更萦回。",
            "归来虽喜风烟好，老去还惊岁月催。",
            "不见故人增寂寞，尚怀往日共徘徊。",
            "何时轩盖重相过，伴我花前醉百杯。"
        ],
        "title": "和朱世同见寄",
        "id": "3ca1cdf6-cec9-4d22-a07b-b35a608c3d54"
    },
    {
        "author": "吴芾",
        "paragraphs": [
            "海滨何处足春风，尽在王孙小圃中。",
            "雨洗山光供几席，日移花影上帘栊。",
            "扁舟回首烟波隔，尊酒何时笑语同。",
            "若对扬雄赏幽胜，杯行应亦话衰翁。"
        ],
        "title": "到双胜匆匆不及款舟中成小诗寄良器兼简杨宰",
        "id": "0ffd7afb-9f40-4640-bd90-1859fcaeed99"
    },
    {
        "author": "吴芾",
        "paragraphs": [
            "君来已是後花期，不见春风烂熳时。",
            "槛外止余新芍药，檐前祇有旧酴醿。",
            "尚堪共泛忘忧酒，亦可同吟遣兴诗。",
            "倒指春归能几日，速来相就赏残枝。"
        ],
        "title": "寄江朝宗",
        "id": "abce2310-4921-4e67-bbe5-8b58599dfbe0"
    },
    {
        "author": "吴芾",
        "paragraphs": [
            "回头一别两经秋，喜奉安舆返故丘。",
            "自谓此时须见过，谁知官事不容留。",
            "君游幕府声猷着，我住湖山景趣幽。",
            "出处虽殊心不异，迂程能为一来不。"
        ],
        "title": "寄周子及",
        "id": "cb9920f0-7292-44a5-bd65-7b23c73103ba"
    },
    {
        "author": "吴芾",
        "paragraphs": [
            "碧云暮合首重回，正拟前村共探梅。",
            "耐久直须看岁晚，追欢何必待春来。",
            "山中纵有诗千首，花下谁同酒一杯。",
            "顾我与君非面友，愿言命驾莫徘徊。"
        ],
        "title": "寄江朝宗",
        "id": "761ba694-8d0a-4b26-b94f-fc887b40a87e"
    },
    {
        "author": "吴芾",
        "paragraphs": [
            "乌府延登謇谔臣，共知吾道一时伸。",
            "方陈谠论来裨国，还守清规去洁身。",
            "峩豸岂能忘去佞，凭熊聊复试临民。",
            "颇思一见论心曲，同醉梅花烂漫春。"
        ],
        "title": "寄陈能之",
        "id": "591e8aee-839f-43f2-9099-cf63f5d868f1"
    },
    {
        "author": "吴芾",
        "paragraphs": [
            "乡里衣冠久不振，後来犹喜有斯人。",
            "曾为蓬岛神仙主，端是储闱羽翼臣。",
            "大节已观能直己，小淹何惜且临民。",
            "君家幸有佳山水，莫向他乡别卜邻。"
        ],
        "title": "寄陈叔进",
        "id": "a99b9856-64d6-4315-93d7-084ee5c24a42"
    },
    {
        "author": "吴芾",
        "paragraphs": [
            "高僧良士总贪闲，虽我同庚不往还。",
            "诗罢谁知勤治圃，斋余无事只潜山。",
            "亦闻相约来倾盖，久待如何未叩关。",
            "湖上藕花今正发，不妨共戏水云间。"
        ],
        "title": "寄杨次云岸长老",
        "id": "cff9ec96-8d3b-4853-9dda-d39422f407ea"
    },
    {
        "author": "吴芾",
        "paragraphs": [
            "故人分袂几何年，不谓乘轺到海边。",
            "我守丘园甘已矣，君驰原隰尚依然。",
            "有怀风月空相忆，无计杯觞可共传。",
            "出处不齐徒怅望，夕阳衰草自连天。"
        ],
        "title": "寄赵德庄",
        "id": "52592b49-c2cb-451a-b6b4-0c455cc1a68f"
    },
    {
        "author": "吴芾",
        "paragraphs": [
            "信笔题诗不记篇，聊凭赋咏写林泉。",
            "闲来倚杖云千嶂，睡起凭栏月一川。",
            "野性已安三径里，吟魂犹绕两湖边。",
            "何时更许陪清话，复把深杯手自传。"
        ],
        "title": "又陈伯明知郡远寄诗篇因次韵二首  其一",
        "id": "73f6575e-a1db-482c-9c3d-cf5d855b03c2"
    },
    {
        "author": "吴芾",
        "paragraphs": [
            "喜到旧家山水乡，依然山色与湖光。",
            "此身宛在真仙窟，回首空怀太守章。",
            "岂意新诗犹见及，尚言故郡不相忘。",
            "自怜粃政无遗爱，安得人思蔽芾棠。"
        ],
        "title": "又陈伯明知郡远寄诗篇因次韵二首  其二",
        "id": "dd3340fa-db03-4112-b053-58d064f13425"
    },
    {
        "author": "吴芾",
        "paragraphs": [
            "自古中兴用实才，正资贤哲共图回。",
            "若为清禁挽不住，亦效衰翁归去来。",
            "幸有江水供笑傲，更邀风月与徘徊。",
            "得闲莫惜频相过，伴我樽前笑口开。"
        ],
        "title": "寄陈彦邦二首  其一",
        "id": "f690a9d1-2588-4c3b-8a4b-3952b4eddd0c"
    },
    {
        "author": "吴芾",
        "paragraphs": [
            "不须细细说行藏，四十年来梦一场。",
            "我得放归心已足，君能勇退道尤光。",
            "闲中倍觉林泉好，闹里谁知日月长。",
            "我已与君成二老，更将一节起吾乡。"
        ],
        "title": "寄陈彦邦二首  其二",
        "id": "339bab69-93ab-4973-9252-ab1b8d0986a3"
    },
    {
        "author": "吴芾",
        "paragraphs": [
            "野性从来爱水云，合耕岩下钓溪滨。",
            "宦游愧负平生志，临按欣逢我辈人。",
            "奎阁雄文光照日，锦囊佳句艳争春。",
            "外台况上三年计，一节行看诏墨新。"
        ],
        "title": "和采石诗韵寄韩无咎",
        "id": "fafd7417-6456-44a9-bc86-8dd694b9fc32"
    },
    {
        "author": "吴芾",
        "paragraphs": [
            "昔年言路记同游，回首那知岁月流。",
            "已叹数公随物化，却欣二老与余留。",
            "去天不谓踰三岁，补外那知尚一州。",
            "想得赐环俱在即，不应似我老林丘。"
        ],
        "title": "寄刘汝一陈天予",
        "id": "71ed1003-b32b-4bb6-90e4-6b16412ae1f9"
    },
    {
        "author": "吴芾",
        "paragraphs": [
            "忆昔同台接胜游，相期端不愧清流。",
            "一时人物存无几，百岁光阴挽不留。",
            "老去只思陶靖节，向来尤叹薛居州。",
            "亦闻聚首时倾倒，应笑衰翁守故丘。"
        ],
        "title": "二公见和又成一首寄之",
        "id": "d622c8e5-91ff-4b66-b72a-305a8070b766"
    },
    {
        "author": "吴芾",
        "paragraphs": [
            "鸡声催晓梦惊残，喜得归来卧碧峦。",
            "已是人间三月暮，尚余枕上五更寒。",
            "心安靖退虽无事，身觉衰颓亦鲜欢。",
            "頼有故人时会面，开颜一笑酒杯干。"
        ],
        "title": "和陈泽民即事二首  其一",
        "id": "1fabeaa6-65e6-4a2c-93b3-4571f7fa4d97"
    },
    {
        "author": "吴芾",
        "paragraphs": [
            "萧条古寺野僧残，聊与僧俱住翠峦。",
            "树影绕帘春昼静，水晶摇屋暮天寒。",
            "固知书剑不嫌冷，却恨杯盘未尽欢。",
            "当念老人衰已久，外虽强健实中干。"
        ],
        "title": "和陈泽民即事二首  其二",
        "id": "8c7b7d52-69d0-42d0-9e53-bba45537a1fe"
    },
    {
        "author": "吴芾",
        "paragraphs": [
            "野性平时酷爱山，年来何幸得休官。",
            "情知轩冕生无益，身在林泉死亦安。",
            "已免出门频应接，尚贪散策纵游观。",
            "得师妙语相开发，始觉浮华不足看。"
        ],
        "title": "和远老韵",
        "id": "7c6b597a-fc59-46de-91d5-cc2e4e8a37f4"
    },
    {
        "author": "吴芾",
        "paragraphs": [
            "老去光阴能几何，祇求适意不求多。",
            "消除旧恨凭三盏，断送余生付一蓑。",
            "风月情怀虽已灭，渔樵伴侣尚相过。",
            "师来好趁荷花盛，我欲同游击棹歌。"
        ],
        "title": "和远老见怀",
        "id": "021d681e-402c-4401-b2d9-7e8744b8c5cb"
    },
    {
        "author": "吴芾",
        "paragraphs": [
            "使君敛惠抚吾乡，物阜年丰特异常。",
            "已向湖中同众乐，更来山上发天藏。",
            "登临缅想高怀适，赋咏悬知雅兴长。",
            "独恨杜门方屏缩，莫窥佳致望余光。"
        ],
        "title": "和朱守有待亭",
        "id": "7208884a-18de-4b2c-b0bc-2f3aa5478a45"
    },
    {
        "author": "吴芾",
        "paragraphs": [
            "盍簪经岁遽分襟，夜夜相思梦里寻。",
            "寄远正惭无好语，开缄忽喜得高吟。",
            "感君不替绸缪意，使我还销鄙吝心。",
            "他日相逢重把酒，莫辞蘸甲十分深。"
        ],
        "title": "和鲁季钦别後寄",
        "id": "a48b5aa8-b550-4afb-ab4a-2e5d76cb8d6c"
    },
    {
        "author": "吴芾",
        "paragraphs": [
            "屏迹山间岁月深，四围绿树总成阴。",
            "已欣丛竹生湖岸，更爱双莲出水心。",
            "倚杖顿惊明老眼，舣舟还喜豁烦襟。",
            "病余虽是无佳思，乘兴何妨试一吟。"
        ],
        "title": "病起泛舟呈诸亲友",
        "id": "a0cf52dd-32a2-4a26-bcd4-29cfa32f3802"
    },
    {
        "author": "吴芾",
        "paragraphs": [
            "去岁兹辰始息肩，俄然日月已周天。",
            "经营小隠虽云毕，栽种清阴苦未圆。",
            "湖畔百年多古木，山前一望足平川。",
            "从嗟白发催吾老，能享林泉得几年。"
        ],
        "title": "山居归来恰一年有感",
        "id": "df5a05fd-313d-48ae-bdc8-21e91b76bf81"
    },
    {
        "author": "吴芾",
        "paragraphs": [
            "花枝拂眼柳垂肩，幸得身闲且乐天。",
            "木杪夕阳当反照，草头朝露岂长圆。",
            "兴来策杖云迷径，睡起凭栏月满川。",
            "老矣不堪供世用，只将萧散度残年。"
        ],
        "title": "再和四首  其一",
        "id": "cc86cfad-7075-4690-a826-a738bf03b4ff"
    },
    {
        "author": "吴芾",
        "paragraphs": [
            "归来深欲断尘缘，常拜青词密吁天。",
            "既幸此身无玷辱，更欣尽室得团圆。",
            "扪心只合安三径，度力那能障百川。",
            "若也天公终见念，从今便是再生年。"
        ],
        "title": "再和四首  其二",
        "id": "ea61ee5b-71da-4e76-87ad-5e45636c0ab5"
    },
    {
        "author": "吴芾",
        "paragraphs": [
            "卜得幽居野性便，山中风月水中天。",
            "新栽翠竹阴虽薄，旧植青松盖已圆。",
            "高致固难追绿野，胜游那复继斜川。",
            "我今已得安心法，早挂衣冠不待年。"
        ],
        "title": "再和四首  其三",
        "id": "1e9cd941-8b31-4340-9fd5-44cebf550f11"
    },
    {
        "author": "吴芾",
        "paragraphs": [
            "新买湖头十亩园，绿阴罅里见青天。",
            "金樱相亚枝枝袅，银杏低垂颗颗圆。",
            "仰看乌鸢翔古木，俯窥鸥鹭戏晴川。",
            "便须临水营台榭，要与渔樵乐暮年。"
        ],
        "title": "再和四首  其四",
        "id": "cd92ce21-b43f-4af7-a137-0ebbe57fe9ed"
    },
    {
        "author": "吴芾",
        "paragraphs": [
            "洞府藏真锁碧峦，我来顿觉百忧宽。",
            "真人已去留遗像，古木犹存翳旧坛。",
            "清入杖藜襟抱豁，冷侵衣袂骨毛寒。",
            "何妨便作诛茅计，幸我年来已挂冠。"
        ],
        "title": "泽民见示游洞宫护圣二诗次来韵  其一",
        "id": "cceda480-0308-4702-a855-2cca277a431d"
    },
    {
        "author": "吴芾",
        "paragraphs": [
            "山间安有此池塘，疑是天分一派江。",
            "万仞方如青玉案，千章森似碧油幢。",
            "檐前山色日侵座，屋角松声夜撼窗。",
            "游罢拥衾浑不寐，心清都把睡魔降。"
        ],
        "title": "泽民见示游洞宫护圣二诗次来韵  其二",
        "id": "9773751a-fe1e-4e4e-b804-ba931b5d1b48"
    },
    {
        "author": "吴芾",
        "paragraphs": [
            "归来林下恰年余，喜对青山更面湖。",
            "野兴自来知不浅，宦情今日觉全无。",
            "任从俗目嗤吾老，未许山灵诮客逋。",
            "多谢新诗相慰藉，头风一读顿然苏。"
        ],
        "title": "和薛丞",
        "id": "959a9357-4dfc-40b2-bee9-0fd2945134a2"
    },
    {
        "author": "吴芾",
        "paragraphs": [
            "少年勤苦惜三余，老去惟思泛五湖。",
            "已向林间甘淡泊，更从尘外学虚无。",
            "酒徒渐觉随年减，诗债还应隔岁逋。",
            "强欲冥搜赓绝唱，苦无笔力似三苏。"
        ],
        "title": "再和",
        "id": "d384021a-93b0-441d-91ce-da03083d06a8"
    },
    {
        "author": "吴芾",
        "paragraphs": [
            "来往看看二十春，开怀情话日相亲。",
            "悬车我已安三径，捧檄君俄向七闽。",
            "肯为浮名随薄俗，但施善政抚疲民。",
            "他时奏最归来处，好访湖山莫厌频。"
        ],
        "title": "送朝京赴福清宰",
        "id": "dc2d35f0-3327-4cf1-ac5f-3dc4c666ed7f"
    },
    {
        "author": "吴芾",
        "paragraphs": [
            "每恨生朝天一涯，今年却喜得还家。",
            "渐看寒谷回春律，愈使衰翁感岁华。",
            "客至宁辞倾竹叶，老来能醉几梅花。",
            "余生祇愿长如此，浮利浮名未足夸。"
        ],
        "title": "生朝有感",
        "id": "ea3894d1-cc0a-4d09-ad87-905046199685"
    },
    {
        "author": "吴芾",
        "paragraphs": [
            "天怜衰病放还乡，犹恐多情易感伤。",
            "已遣蛙声喧鼓吹，更令燕语奏丝簧。",
            "固知老去心情减，颇爱闲中气味长。",
            "终日杜门无一事，不妨隠几凈焚香。"
        ],
        "title": "遣兴",
        "id": "847bd4ca-3031-4ddd-a64b-3aaf43c1f3de"
    },
    {
        "author": "吴芾",
        "paragraphs": [
            "遡自洪都返故园，今朝倒指恰三年。",
            "举头但见松筠长，转盼那知岁月迁。",
            "幸有青山长在眼，休嗟白发已垂颠。",
            "此身傥未归黄壤，花下犹堪醉圣贤。"
        ],
        "title": "余以庚寅十月十日抵敝庐今恰三年感而有作偶成三律  其一",
        "id": "4d5dc9ac-d552-435d-ae3b-01eb8fd63e95"
    },
    {
        "author": "吴芾",
        "paragraphs": [
            "何处风烟似我园，且将萧散乐余年。",
            "向来已不忧三黜，老去谁能羡九迁。",
            "门外往还惟白足，里中游旧尽华颠。",
            "竹林已是幽栖地，只恐风流愧七贤。"
        ],
        "title": "余以庚寅十月十日抵敝庐今恰三年感而有作偶成三律  其二",
        "id": "7097c0cf-6881-4d5a-b426-46297d4f3484"
    },
    {
        "author": "吴芾",
        "paragraphs": [
            "幸有湖边数亩园，尚堪行乐度残年。",
            "惊鱼自合潜渊去，倦翼宁思出谷迁。",
            "既乏仙方能却老，又无奇策可扶颠。",
            "但知藏拙安吾分，一任人称贤不贤。"
        ],
        "title": "余以庚寅十月十日抵敝庐今恰三年感而有作偶成三律  其三",
        "id": "0773907e-af28-4e70-a980-35b184dfe6f0"
    },
    {
        "author": "吴芾",
        "paragraphs": [
            "孤城度日宛如年，頼有吾人慰眼前。",
            "把酒论文方累月，扬鞭别我遽朝天。",
            "长才合赴风云会，新渥行沾雨露边。",
            "帝里故人如见问，为言衰悴愈皤然。"
        ],
        "title": "送沈子寿",
        "id": "c8c6b92b-69dc-4c21-832e-1cb3706e0655"
    },
    {
        "author": "吴芾",
        "paragraphs": [
            "言路同游记昔年，英风凛凛共推贤。",
            "从容峩豸霜台上，感慨婴鳞黼扆前。",
            "持橐自应登禁闼，乘轺聊复向江壖。",
            "一朝岂料成千古，空有清规後代传。"
        ],
        "title": "挽袁正言",
        "id": "8a56d21a-57bc-43ba-82f8-408af4fae308"
    },
    {
        "author": "吴芾",
        "paragraphs": [
            "中原耆旧久雕零，頼有夫君尚典刑。",
            "持节有心吞朔骑，请缨无路报朝廷。",
            "壮图落落嗟难合，末俗纷纷笑独醒。",
            "坐蜕已超尘世去，空余遗像在丹青。"
        ],
        "title": "挽郑武子",
        "id": "8c0b9561-a1eb-41e9-9d0d-0665819ba81c"
    },
    {
        "author": "吴芾",
        "paragraphs": [
            "世趋捷径蹈危机，公独安恬度岁时。",
            "但见谦谦卑自牧，不为赫赫急人知。",
            "政成名已闻丹扆，官满身将上赤墀。",
            "岂料一朝成奄忽，空传南国去思碑。"
        ],
        "title": "挽李季文二首  其一",
        "id": "f0de74fc-56fd-4a81-ad67-d47220da8ada"
    },
    {
        "author": "吴芾",
        "paragraphs": [
            "吴郡为僚记少时，别来光景迅如飞。",
            "江头我始怀章去，岭外君纔解组归。",
            "正望故人时见过，回思往事遽成非。",
            "死生契阔无穷恨，极目高原泪满衣。"
        ],
        "title": "挽李季文二首  其二",
        "id": "72c856e4-eb67-48de-952a-c2a43c41ce7b"
    },
    {
        "author": "吴芾",
        "paragraphs": [
            "高情爽气薄云天，洒落真如晋七贤。",
            "笔下虫鱼元自得，胸中丘壑更依然。",
            "风流已足追千载，寿考胡为不百年。",
            "人物此时谁得似，祇应余庆尚流传。"
        ],
        "title": "挽翟伯寿二首  其一",
        "id": "d1161d96-c6ee-4502-af68-d0e7bfa16ab7"
    },
    {
        "author": "吴芾",
        "paragraphs": [
            "少日为僚古乐成，一时共喜得豪英。",
            "盍簪便有功名志，倾盖曾无世俗情。",
            "回想旧游如昨梦，顿成尘迹负平生。",
            "故人倒指雕零尽，矫首佳城泪欲倾。"
        ],
        "title": "挽翟伯寿二首  其二",
        "id": "38ebb4c1-443d-4e39-9461-c553efd9578f"
    },
    {
        "author": "吴芾",
        "paragraphs": [
            "相逢一笑记临安，倒指今逾二十年。",
            "别後每思论旧事，朝来忽报启新阡。",
            "莅官凛凛风犹在，居里恂恂誉更传。",
            "遥想武陵溪上路，送车千两一潸然。"
        ],
        "title": "挽徐子固",
        "id": "4140fbbb-0b25-4209-b7f4-46a70b27a1b3"
    },
    {
        "author": "吴芾",
        "paragraphs": [
            "当年阙下久栖迟，故里归来万事非。",
            "访旧几人成鬼录，伤君未老弃亲闱。",
            "开樽尚想延宾醉，发廪犹思赈岁饥。",
            "积庆流芳知未艾，会看门户日光辉。"
        ],
        "title": "挽季行可",
        "id": "34964b04-aaec-4744-b8c4-dcfd72fae01b"
    },
    {
        "author": "吴芾",
        "paragraphs": [
            "平生臭味最相投，方喜同时得退休。",
            "正欲从容陪杖屦，从兹萧散老林丘。",
            "高标岂料成千古，遗爱空嗟满一州。",
            "兄弟凋零复无继，故山谁与我同游。"
        ],
        "title": "挽五兄知府二首  其一",
        "id": "5526e71e-b1ab-4193-9eb4-3a2707c53e04"
    },
    {
        "author": "吴芾",
        "paragraphs": [
            "三吴意气各翩翩，尚忆俱游太学年。",
            "伯氏久惊归厚夜，吾兄远复掩新阡。",
            "自怜门户今衰矣，回想音容祇泫然。",
            "犹幸诸儿浑竞爽，他时当不负家传。"
        ],
        "title": "挽五兄知府二首  其二",
        "id": "ef7ee99a-da62-42ba-8ec7-f2de352880da"
    },
    {
        "author": "吴芾",
        "paragraphs": [
            "场屋声名四海知，十年平步上丹墀。",
            "伏蒲议论高千古，视草文章妙一时。",
            "雅望自应登辅弼，壮图仍欲济艰危。",
            "谁知竟负经纶志，空使人怀殄瘁悲。"
        ],
        "title": "挽何内翰二首  其一",
        "id": "020b44e5-1b55-4737-a1b9-8048bfd04bdc"
    },
    {
        "author": "吴芾",
        "paragraphs": [
            "老去交游半浅深，高山流水独知音。",
            "分携苦未经寒暑，转盼那知隔古今。",
            "联事尚怀时把酒，同朝犹记共论心。",
            "无因执绋西山路，空对东风泪满襟。"
        ],
        "title": "挽何内翰二首  其二",
        "id": "fc5884ee-2392-486e-b987-85b48222c0a0"
    },
    {
        "author": "吴芾",
        "paragraphs": [
            "高义由来擅月评，壮年锐志立功名。",
            "助平逆党谋先定，谩骂凶酋色不惊。",
            "赤帻蹉跎怜晚景，青云腾蹋负平生。",
            "祇应余庆钟兰玉，桂籍传芳奕世荣。"
        ],
        "title": "挽钱省干",
        "id": "e91a9f8d-1118-4ce4-87f9-ab10e19f1425"
    },
    {
        "author": "吴芾",
        "paragraphs": [
            "夫君端是一时豪，排难捐躯不惮劳。",
            "忠义自能全里社，姓名那肯辱铨曹。",
            "一生倜傥心常逸，五世团栾寿更高。",
            "瞑目定知无可憾，九原风树漫悲号。"
        ],
        "title": "挽陈巡检",
        "id": "68eeca37-72d5-4a6c-91b3-510599ac8269"
    },
    {
        "author": "吴芾",
        "paragraphs": [
            "壮志凌云气吐虹，才华高出辈流中。",
            "读书不负建楼意，好客尚赊投辖风。",
            "鹗荐共期登虎榜，鹢飞无复到蟾宫。",
            "春来池馆浑如旧，梦觉黄粱事已空。"
        ],
        "title": "挽王之先",
        "id": "8aebbb76-f233-4b5e-b964-142d5aab4738"
    },
    {
        "author": "吴芾",
        "paragraphs": [
            "归来闾里问高年，此日惟公五福全。",
            "三世儒科身及见，四经乡饮众推先。",
            "安时不恨青衫晚，适意还欣彩服鲜。",
            "终始哀荣无可憾，想应含笑入黄泉。"
        ],
        "title": "挽应伟节尊人",
        "id": "500253dd-2544-4355-9d40-27befda1795d"
    },
    {
        "author": "吴芾",
        "paragraphs": [
            "琴劔纵横迹已陈，凛然英气尚如存。",
            "向来忠义全乡社，老去诗书付子孙。",
            "正好林泉穷胜事，那知风月负清樽。",
            "他年阴德留余庆，会见簪绅萃一门。"
        ],
        "title": "挽孟仲安二首  其一",
        "id": "e3c490e7-143d-4cfa-978a-293493cc72e8"
    },
    {
        "author": "吴芾",
        "paragraphs": [
            "义薄云天气吐虹，平生心事许谁同。",
            "从容破贼无遗策，清白传家有祖风。",
            "共意骞腾千里外，谁知萧瑟九原中。",
            "百年已矣余芳在，庭下行看发桂丛。"
        ],
        "title": "挽孟仲安二首  其二",
        "id": "f0e2bcb3-d10c-4ebb-8fb0-6dd38a8f2ed4"
    },
    {
        "author": "吴芾",
        "paragraphs": [
            "兵革连年苦乱离，江东耆旧日衰微。",
            "身兼五福如公少，眼见重孙自古稀。",
            "未厌案头翻贝叶，方荣堂上戏斑衣。",
            "东风忽破南柯梦，回首音容涕泪挥。"
        ],
        "title": "挽程朝议二首  其一",
        "id": "8998d4d2-a769-4402-8c63-20f11bfd7bc6"
    },
    {
        "author": "吴芾",
        "paragraphs": [
            "忆昔安舆到郡时，使君欢迓镇江湄。",
            "万人踊跃瞻耆艾，千里歌谣美孝慈。",
            "盛德所钟门阀在，平生无愧鬼神知。",
            "佳城一闭成千古，徒有阴风拂繐帏。"
        ],
        "title": "挽程朝议二首  其二",
        "id": "4008e62c-c651-4b6f-b65a-449d45c705eb"
    },
    {
        "author": "吴芾",
        "paragraphs": [
            "持身礼法动无违，四德如君古亦稀。",
            "大国增封光典册，长年献寿拥庭闱。",
            "俄惊蒿里飞丹旐，尚想萱堂玩彩衣。",
            "窃意生前犹有恨，沙堤不及见公归。"
        ],
        "title": "挽席夫人二首  其一",
        "id": "11f29377-b25b-4f00-bc68-cc7663561415"
    },
    {
        "author": "吴芾",
        "paragraphs": [
            "猗欤陶母世称贤，生子还持辅佐权。",
            "政府旧曾迎象服，成都重见拥戎旃。",
            "佳城闭处千车集，华屋生来五福全。",
            "终始衰荣今已矣，空余陈迹载青编。"
        ],
        "title": "挽席夫人二首  其二",
        "id": "c1db0c09-b853-4fd0-ae12-703452074d34"
    },
    {
        "author": "吴芾",
        "paragraphs": [
            "游戏一橘中，自谓有足乐。",
            "何如在商山，笑傲视寥廓。"
        ],
        "title": "题商乐庵",
        "id": "c5bab65a-a93e-4e90-a755-834253432a45"
    },
    {
        "author": "吴芾",
        "paragraphs": [
            "秋风雕兰芷，芳洲久寂寞。",
            "痛饮读离骚，此兴亦不恶。"
        ],
        "title": "芳洲",
        "id": "7f94cb8a-c6a2-47b2-a5c8-b4ef13fd4294"
    },
    {
        "author": "吴芾",
        "paragraphs": [
            "幸不生涧底，杰出苍苍崖。",
            "岁寒只孤秀，万木非吾侪。"
        ],
        "title": "咏松",
        "id": "3dc1c6f5-a948-4020-a163-5e5857d83290"
    },
    {
        "author": "吴芾",
        "paragraphs": [
            "瓮头白酒熟，池上白莲开。",
            "我爱君纯白，聊持荐一杯。"
        ],
        "title": "送白酒白莲与钟统制钱广文因成二绝  其一",
        "id": "4db5667b-687b-4b72-a689-184daaa5a6e7"
    },
    {
        "author": "吴芾",
        "paragraphs": [
            "白酒方浮玉，白莲仍可人。",
            "赠君飞大白，聊作冷官春。"
        ],
        "title": "送白酒白莲与钟统制钱广文因成二绝  其二",
        "id": "5b548986-437e-49fe-8e56-d8157eeefb59"
    },
    {
        "author": "吴芾",
        "paragraphs": [
            "暑气犹未退，寒花早已开。",
            "衰年宁有几，寒暑若相催。"
        ],
        "title": "六月末间拒霜已开",
        "id": "311921a1-b1f8-419b-b4aa-18dcf280ad90"
    },
    {
        "author": "吴芾",
        "paragraphs": [
            "缓步绕芳丛，时时鼻观通。",
            "不须熏百和，满院是香风。"
        ],
        "title": "香丛",
        "id": "c0f76c65-40a0-424c-a96e-9dcddd300a79"
    },
    {
        "author": "吴芾",
        "paragraphs": [
            "每岁逢生日，予心喜复悲。",
            "新年六十六，能得几多时。"
        ],
        "title": "生朝有感",
        "id": "2d19bb8d-04ab-4f25-8771-9a0c8c4fec5e"
    },
    {
        "author": "吴芾",
        "paragraphs": [
            "世人竞蜗角，终日汩尘缘。",
            "谁谓名园内，深藏小洞天。"
        ],
        "title": "小有洞",
        "id": "d32eaebe-3490-4bd1-9837-c671bb779ee6"
    },
    {
        "author": "吴芾",
        "paragraphs": [
            "仕宦老不休，虞兵乃知止。",
            "低头愧斯人，三叹不能已。"
        ],
        "title": "虞兵张宥康永年未六十一日相继力求归农余因嘉其志作小绝以纪之",
        "id": "59ca63ba-d030-49fb-9062-330f382f356c"
    },
    {
        "author": "吴芾",
        "paragraphs": [
            "谁向澄波上，尽将云锦铺。",
            "无因一寓目，却忆小西湖。"
        ],
        "tags": [
            "西湖"
        ],
        "title": "芙蓉",
        "id": "ea47bf40-1d92-4272-8a28-c2fbd23283c5"
    },
    {
        "author": "吴芾",
        "paragraphs": [
            "不解追时好，尤非治郡才。",
            "故山猿鹤怨，应怪未归来。"
        ],
        "title": "前太守仲求石问留题因和三首  其一",
        "id": "5699da11-5bf7-4ba2-ae6d-a085d97a6548"
    },
    {
        "author": "吴芾",
        "paragraphs": [
            "度力难堪事，甘心作弃才。",
            "欲归归未得，却悔出山来。"
        ],
        "title": "前太守仲求石问留题因和三首  其二",
        "id": "069475a4-ef53-46f5-84db-f73fdd74426c"
    },
    {
        "author": "吴芾",
        "paragraphs": [
            "此日老法从，当年穷秀才。",
            "从今归去好，非不遇时来。"
        ],
        "title": "前太守仲求石问留题因和三首  其三",
        "id": "a331d3fa-1ae1-48b1-afad-c9e0c8168cbc"
    },
    {
        "author": "吴芾",
        "paragraphs": [
            "幽园足佳趣，散策日经行。",
            "岁久禽鱼熟，人来自不惊。"
        ],
        "title": "题日涉园",
        "id": "a024ec9c-3861-4141-8060-8975f4b0470f"
    },
    {
        "author": "吴芾",
        "paragraphs": [
            "岁月催人老，少年安在哉。",
            "羡君杯酒里，日日见花开。"
        ],
        "title": "题阅岁亭",
        "id": "56e6b235-9920-4e6b-90fe-0cf6d43c2281"
    },
    {
        "author": "吴芾",
        "paragraphs": [
            "白云来何时，英英冠山椒。",
            "西风莫吹去，使我心摇摇。"
        ],
        "title": "题望云亭",
        "id": "f7e9b79d-c0f4-427f-9532-227afcecbadb"
    },
    {
        "author": "吴芾",
        "paragraphs": [
            "处处是红蕖，分明似画图。",
            "匆匆看不尽，归对小西湖。"
        ],
        "tags": [
            "西湖"
        ],
        "title": "蒙恩易镇豫章丐假还乡途中偶成十七首  其一",
        "id": "3c9d0fb4-9e8a-41c9-8a02-16d85bb8de73"
    },
    {
        "author": "吴芾",
        "paragraphs": [
            "官舍似邮传，宦游如路岐。",
            "吾年行七十，安用苦奔驰。"
        ],
        "title": "蒙恩易镇豫章丐假还乡途中偶成十七首  其二",
        "id": "dc06c716-44f8-46d2-8f72-dcb7051bfab2"
    },
    {
        "author": "吴芾",
        "paragraphs": [
            "触目尽陂塘，山光接水光。",
            "近来仍雨足，莫道是山乡。"
        ],
        "title": "蒙恩易镇豫章丐假还乡途中偶成十七首  其三",
        "id": "007f853e-b8db-4cba-b45b-92a28e082cca"
    },
    {
        "author": "吴芾",
        "paragraphs": [
            "方困长涂滑，俄逢赫日明。",
            "只忧开太早，却恐雨还生。"
        ],
        "title": "蒙恩易镇豫章丐假还乡途中偶成十七首  其四",
        "id": "4a277e77-8714-4bf9-a211-91c033c96b84"
    },
    {
        "author": "吴芾",
        "paragraphs": [
            "沙虚防败岸，舟小怯惊湍。",
            "行路难如此，争如野处安。"
        ],
        "title": "蒙恩易镇豫章丐假还乡途中偶成十七首  其五",
        "id": "4b80ca19-0677-4b5c-8c47-357d4bc04c21"
    },
    {
        "author": "吴芾",
        "paragraphs": [
            "剧暑当三伏，新凉似九秋。",
            "日光还欲吐，云影未全收。"
        ],
        "title": "蒙恩易镇豫章丐假还乡途中偶成十七首  其六",
        "id": "75aa4d70-46d4-493c-ad56-257a06bc6b8a"
    },
    {
        "author": "吴芾",
        "paragraphs": [
            "中夜不能眠，颇疑天有雨。",
            "寒燠自古然，不应冷如许。"
        ],
        "title": "蒙恩易镇豫章丐假还乡途中偶成十七首  其七",
        "id": "f7484bb9-cb9f-45b3-87b7-7b9694a7fe2a"
    },
    {
        "author": "吴芾",
        "paragraphs": [
            "自江至吾庐，七日喜及半。",
            "却恐席未温，又过江南岸。"
        ],
        "title": "蒙恩易镇豫章丐假还乡途中偶成十七首  其八",
        "id": "88367266-d329-4005-808b-ffea028252d0"
    },
    {
        "author": "吴芾",
        "paragraphs": [
            "村径迷南北，晨兴乃错行。",
            "悟来还已远，却悔早贪程。"
        ],
        "title": "蒙恩易镇豫章丐假还乡途中偶成十七首  其九",
        "id": "d0dce3d0-969c-46e7-a84e-0a528e6fbcff"
    },
    {
        "author": "吴芾",
        "paragraphs": [
            "崇阁瞰方池，池边绿树围。",
            "披襟临水坐，宁复畏炎威。"
        ],
        "title": "蒙恩易镇豫章丐假还乡途中偶成十七首  其一○",
        "id": "53a8aca4-0894-48fa-a98f-fd3bf01cf007"
    },
    {
        "author": "吴芾",
        "paragraphs": [
            "雨余江色浄，风过稻花香。",
            "客里逢清旷，何妨且纳凉。"
        ],
        "title": "蒙恩易镇豫章丐假还乡途中偶成十七首  其一一",
        "id": "a91ffe3b-61e5-4e66-9e66-5545d3102c1c"
    },
    {
        "author": "吴芾",
        "paragraphs": [
            "游鱼跳水面，幽鸟啭山腰。",
            "各随飞潜性，人犹恋市朝。"
        ],
        "title": "蒙恩易镇豫章丐假还乡途中偶成十七首  其一二",
        "id": "9555b145-56e5-442a-bc38-6c32b1317435"
    },
    {
        "author": "吴芾",
        "paragraphs": [
            "睡里闻风雨，吾行拟暂停。",
            "起来搔首坐，喜见一天星。"
        ],
        "title": "蒙恩易镇豫章丐假还乡途中偶成十七首  其一三",
        "id": "373fd2ca-f76d-455a-b559-1b3a4a72eb9f"
    },
    {
        "author": "吴芾",
        "paragraphs": [
            "苍崖崛地耸，飞瀑从天下。",
            "一岭跨两州，千年无九夏。"
        ],
        "title": "蒙恩易镇豫章丐假还乡途中偶成十七首  其一四",
        "id": "c3e99f05-99ad-4d5d-b76e-7c2094e2525e"
    },
    {
        "author": "吴芾",
        "paragraphs": [
            "兹岭别二年，今朝又重过。",
            "过了还复来，哀哉蚁旋磨。"
        ],
        "title": "蒙恩易镇豫章丐假还乡途中偶成十七首  其一五",
        "id": "42479a19-c455-4105-bbb6-6d138a694839"
    },
    {
        "author": "吴芾",
        "paragraphs": [
            "两山夹苍烟，双瀑挂峭壁。",
            "汹涌非一朝，倾泻几千尺。"
        ],
        "title": "蒙恩易镇豫章丐假还乡途中偶成十七首  其一六",
        "id": "323b79fb-ea97-4a23-8b2c-6bbb2627cfa3"
    },
    {
        "author": "吴芾",
        "paragraphs": [
            "千尺石屏雄，屏边列数峯。",
            "巍然不可犯，真是镇疆封。"
        ],
        "title": "蒙恩易镇豫章丐假还乡途中偶成十七首  其一七",
        "id": "689696ca-0b9e-4971-a564-72ba6e94830e"
    },
    {
        "author": "吴芾",
        "paragraphs": [
            "出仕惭无补，长年咏式微。",
            "天公怜我意，一旦许来归。"
        ],
        "title": "和任宰元绍见寄十首以归来问信湖山抚摩松菊为韵  其一",
        "id": "1aecdff9-8dc0-4a74-b9ab-7dbea3b9e4dd"
    },
    {
        "author": "吴芾",
        "paragraphs": [
            "绿鬓久垂雪，壮心今已灰。",
            "翩然归旧隠，端似再生来。"
        ],
        "title": "和任宰元绍见寄十首以归来问信湖山抚摩松菊为韵  其二",
        "id": "78444aba-175b-4dc5-b6c3-a777e6455152"
    },
    {
        "author": "吴芾",
        "paragraphs": [
            "身既远市朝，足不到州郡。",
            "但知食与眠，此外不暇问。"
        ],
        "title": "和任宰元绍见寄十首以归来问信湖山抚摩松菊为韵  其三",
        "id": "084a42e6-9f0d-4d6b-bc46-161c455f1dc6"
    },
    {
        "author": "吴芾",
        "paragraphs": [
            "秋来宇宙清，雨後山泽润。",
            "老农喜我归，时报丰年信。"
        ],
        "title": "和任宰元绍见寄十首以归来问信湖山抚摩松菊为韵  其四",
        "id": "bfb1e70a-3821-4b2a-b9f0-77f5f1f9b89f"
    },
    {
        "author": "吴芾",
        "paragraphs": [
            "四围山绕舍，一带水平湖。",
            "远近俱堪画，登临自足娱。"
        ],
        "title": "和任宰元绍见寄十首以归来问信湖山抚摩松菊为韵  其五",
        "id": "d48b1a22-697a-4192-94d5-d1c48c12b6c9"
    },
    {
        "author": "吴芾",
        "paragraphs": [
            "开门无一事，终日饱看山。",
            "石罅鸣流水，翻惊响佩环。"
        ],
        "title": "和任宰元绍见寄十首以归来问信湖山抚摩松菊为韵  其六",
        "id": "9a40a2e1-8b7a-44b2-81a4-35317c80309e"
    },
    {
        "author": "吴芾",
        "paragraphs": [
            "闲穿修竹行，时把孤松抚。",
            "身世两相忘，恍如居洞府。"
        ],
        "title": "和任宰元绍见寄十首以归来问信湖山抚摩松菊为韵  其七",
        "id": "a66b44cc-edc6-4f45-b686-86542d26e649"
    },
    {
        "author": "吴芾",
        "paragraphs": [
            "人心生劔戟，世路足风波。",
            "祇有归田好，谁能自揣摩。"
        ],
        "title": "和任宰元绍见寄十首以归来问信湖山抚摩松菊为韵  其八",
        "id": "e56f71a7-ceb2-4c65-bd53-12782d6f8e9b"
    },
    {
        "author": "吴芾",
        "paragraphs": [
            "为邑赤城下，岂欲寻赤松。",
            "我家幸不远，杖履会相从。"
        ],
        "title": "和任宰元绍见寄十首以归来问信湖山抚摩松菊为韵  其九",
        "id": "6d233d49-2bea-4d34-a108-70eb224ff057"
    },
    {
        "author": "吴芾",
        "paragraphs": [
            "新诗远寄将，字字脱尘俗。",
            "时节近重阳，何由同把菊。"
        ],
        "title": "和任宰元绍见寄十首以归来问信湖山抚摩松菊为韵  其一○",
        "id": "6420ddee-3e23-4d65-9522-e5aa67bf3ba6"
    },
    {
        "author": "吴芾",
        "paragraphs": [
            "一径草深迷路，万点花飞到天。",
            "明日定知春去，祇今便是残年。"
        ],
        "title": "春尽同诸公游紫岩各赋六言",
        "id": "cd6bf86f-f1cc-46ee-805b-639c19d0bb94"
    },
    {
        "author": "吴芾",
        "paragraphs": [
            "鸡黍经年契阔，池台落日登临。",
            "千里空劳回首，一樽谁与论心。"
        ],
        "title": "和刘与仁见寄",
        "id": "d0372cef-39d3-419f-b69b-c3a2e98c247b"
    },
    {
        "author": "吴芾",
        "paragraphs": [
            "英豪何事亦颠隮，命分多应与我齐。",
            "尚有他年功业在，未应归去把锄犁。"
        ],
        "title": "和左达功",
        "id": "4c8c87bb-0f6c-42ac-a230-c81f6d1fd64c"
    },
    {
        "author": "吴芾",
        "paragraphs": [
            "融融春色满花源，杨柳阴中系画船。",
            "笑逐鳌头花下去，旌旗夹道鼓渊渊。"
        ],
        "title": "和林大任三首  其一",
        "id": "e47043e9-2162-41c6-b98c-086ab5377de4"
    },
    {
        "author": "吴芾",
        "paragraphs": [
            "兰舟泛泛漾轻风，十里桃花一望中。",
            "疑是余霞天外落，不应花解满山红。"
        ],
        "title": "和林大任三首  其二",
        "id": "e72de0c0-f351-4b33-bb91-cacbf761e8df"
    },
    {
        "author": "吴芾",
        "paragraphs": [
            "花绕禅房水更深，静中啼鸟有嘉音。",
            "我来已觉心如水，不用临流更洗心。"
        ],
        "title": "和林大任三首  其三",
        "id": "29ceea6b-2b1c-49c4-a142-f0239ca06664"
    },
    {
        "author": "吴芾",
        "paragraphs": [
            "独立溪头怅望时，高人遗我送春诗。",
            "不知春色归何处，月落空庭费梦思。"
        ],
        "title": "和隠老见怀二首  其一",
        "id": "80e3dfe2-9753-4206-8d74-48745c963834"
    },
    {
        "author": "吴芾",
        "paragraphs": [
            "咫尺经时阻笑言，春归空想给孤园。",
            "一声啼鸟山深处，宴坐蒲团未觉喧。"
        ],
        "title": "和隠老见怀二首  其二",
        "id": "12b022ea-1ebb-4664-9f18-ef100e68f615"
    },
    {
        "author": "吴芾",
        "paragraphs": [
            "自昔常难四者并，一杯相属意非轻。",
            "祇今欲破愁城去，頼子时来举酒兵。"
        ],
        "title": "和天予二首  其一",
        "id": "dd311bad-cf4c-4eec-b800-a33dcf110ccd"
    },
    {
        "author": "吴芾",
        "paragraphs": [
            "吾子才如千里驹，肯同泛泛水中鳬。",
            "乘时早取封侯印，莫惮郊原骨已枯。"
        ],
        "title": "和天予二首  其二",
        "id": "4dc60988-e6f2-4ed9-a1a1-bf052fa325d5"
    },
    {
        "author": "吴芾",
        "paragraphs": [
            "两家诞日俱延客，长恨无缘笑语同。",
            "辄奉朋尊聊介寿，愿言百岁亦如翁。"
        ],
        "title": "和金功叟二首  其一",
        "id": "079a031f-b4a6-4e70-b395-e67f164955db"
    },
    {
        "author": "吴芾",
        "paragraphs": [
            "君家今岁受恩封，共庆夫夫妇妇同。",
            "况遇诞弥尤可乐，愿拚沉醉似仙翁。"
        ],
        "title": "和金功叟二首  其二",
        "id": "99c2d4e3-4316-4269-90f9-789bb625d572"
    },
    {
        "author": "吴芾",
        "paragraphs": [
            "行轩未用苦相催，花下清尊正欲开。",
            "君若此时留不住，何如当日罢休来。"
        ],
        "title": "再和天予二首  其一",
        "id": "c1de7ba8-61a8-4679-86d1-17b8e47207ab"
    },
    {
        "author": "吴芾",
        "paragraphs": [
            "中秋花月共徘徊，正喜相逢笑口开。",
            "君既不留吾亦去，何时又向此间来。"
        ],
        "title": "再和天予二首  其二",
        "id": "f3b533aa-f488-4c10-9dc4-c937a83fde20"
    },
    {
        "author": "吴芾",
        "paragraphs": [
            "传得仙家不老方，酿成春色瓮头香。",
            "一樽聊尔资杯酌，争似相携入醉乡。"
        ],
        "title": "和梁次张谢得酒见寄四首  其一",
        "id": "3a014b25-b77b-4eb9-a463-3d192062ce77"
    },
    {
        "author": "吴芾",
        "paragraphs": [
            "春入横塘绿胜醅，更将清浅照寒梅。",
            "试吟秀句临流坐，引得疏枝一晌开。"
        ],
        "title": "和梁次张谢得酒见寄四首  其二",
        "id": "f9467303-94bf-4302-ac49-f9bc08c1acf1"
    },
    {
        "author": "吴芾",
        "paragraphs": [
            "妙龄才气压同升，谈笑端能却五兵。",
            "况复锦囊新且丽，粲如春树万枝荣。"
        ],
        "title": "和梁次张谢得酒见寄四首  其三",
        "id": "29ad4a0c-6c23-44d8-ae6f-ad552e5824c4"
    },
    {
        "author": "吴芾",
        "paragraphs": [
            "平生性僻有诗耽，每恨才悭不得兼。",
            "独嗜君诗无厌斁，从教人笑我多馋。"
        ],
        "title": "和梁次张谢得酒见寄四首  其四",
        "id": "d02bba6d-3f8c-4545-9930-7d87ee7d22a0"
    },
    {
        "author": "吴芾",
        "paragraphs": [
            "当年旧迹已尘埃，晓日犹疑讲殿开。",
            "涕泪不知黄屋处，伤心时有北人回。"
        ],
        "title": "有感十首  其一",
        "id": "8eb20d4d-c4aa-4e24-9a0b-99fe1936c6e4"
    },
    {
        "author": "吴芾",
        "paragraphs": [
            "延福池台荆棘深，上皇无复更登临。",
            "寂寥崇观当年事，愁绝关河万里心。"
        ],
        "title": "有感十首  其二",
        "id": "d72fa1e2-0fba-41fd-905f-5f0282ecbf50"
    },
    {
        "author": "吴芾",
        "paragraphs": [
            "洛邑尘氛暗不开，百年宫殿总成灰。",
            "柏城昼日风萧瑟，不见朝陵敕使来。"
        ],
        "title": "有感十首  其三",
        "id": "1ee47048-1c24-4b17-86ad-da1feac1bf5a"
    },
    {
        "author": "吴芾",
        "paragraphs": [
            "塞曲咿呜催断肠，毡车轣辘载啼妆。",
            "汉家近属三千客，性命如丝寄虎狼。"
        ],
        "title": "有感十首  其四",
        "id": "5a77461e-01ee-4b5c-83a4-e86782d2e342"
    },
    {
        "author": "吴芾",
        "paragraphs": [
            "草芥萧然十阁珍，车中妆具不时新。",
            "留犁服匿谁供给，台阁悠悠食肉人。"
        ],
        "title": "有感十首  其五",
        "id": "b0bf3979-0b45-4799-8982-6d1e9aca9dfa"
    },
    {
        "author": "吴芾",
        "paragraphs": [
            "蜀锦机中瑞鹘盘，宫袍岁岁给千官。",
            "朱门次第皆轻暖，御所空悲易水寒。"
        ],
        "title": "有感十首  其六",
        "id": "bfebb778-ee02-4aeb-a057-0df9d9a5f102"
    },
    {
        "author": "吴芾",
        "paragraphs": [
            "雪压穹庐风怒号，纷然羊马杂腥臊。",
            "遥知玉座无余地，叹息功臣甲第高。"
        ],
        "title": "有感十首  其七",
        "id": "e035e579-c661-455d-82fd-8d49e0c9de9a"
    },
    {
        "author": "吴芾",
        "paragraphs": [
            "河山关塞一万里，文武衣冠二百年。",
            "四海萧条宫殿去，无人解道取幽燕。"
        ],
        "title": "有感十首  其八",
        "id": "3094432d-bf57-4d6a-be92-621042c8aa54"
    },
    {
        "author": "吴芾",
        "paragraphs": [
            "漠漠黄云塞草低，南人空说翠舆归。",
            "孤臣泪尽仍尝胆，白首江湖雁北飞。"
        ],
        "title": "有感十首  其九",
        "id": "f8ef0561-f431-4118-9de8-c9f510cd149f"
    },
    {
        "author": "吴芾",
        "paragraphs": [
            "宫院深深今是非，可无三户报秦期。",
            "直应更作包胥泣，未抵含冤屈宋词。"
        ],
        "title": "有感十首  其一○",
        "id": "eb27309e-495b-409b-a1e1-e4f9ca4babd6"
    },
    {
        "author": "吴芾",
        "paragraphs": [
            "与君有约看梅花，准拟尊前共笑歌。",
            "花已飘零君不至，夕阳芳草奈愁何。"
        ],
        "title": "寄韩子云总领",
        "id": "bea33ff3-b832-4c4f-9759-d2cd62707e4c"
    },
    {
        "author": "吴芾",
        "paragraphs": [
            "开尽千花到藕花，相将又听采莲歌。",
            "无人共酌樽中醁，奈此花前风月何。"
        ],
        "title": "再和绝句寄韩子云",
        "id": "ebc0159c-b7ff-4d88-b23f-1306f2071ea9"
    },
    {
        "author": "吴芾",
        "paragraphs": [
            "去岁花时许我来，花前竟阻共衔杯。",
            "如今又是花开也，忍使衰翁独看梅。"
        ],
        "title": "寄韩子云二首  其一",
        "id": "727e9235-fdb7-461e-9d20-37c33892a0a5"
    },
    {
        "author": "吴芾",
        "paragraphs": [
            "点检枝头春已来，不应辜负掌中杯。",
            "与君索笑须宜早，莫待城头吹落梅。"
        ],
        "title": "寄韩子云二首  其二",
        "id": "7cd7e903-7b5b-48ea-92ca-d950cacc3f3a"
    },
    {
        "author": "吴芾",
        "paragraphs": [
            "闻道元宵始肯来，见梅说与且停杯。",
            "行将有客同清赏，雅致高标一似梅。"
        ],
        "title": "得子云和篇约元宵见访再用前韵以速之二首  其一",
        "id": "25e2c677-e6b4-41eb-a0a2-c427cfc9975e"
    },
    {
        "author": "吴芾",
        "paragraphs": [
            "花开本是待春来，天遣春先荐我杯。",
            "君莫疑花开太早，相思一夜发寒梅。"
        ],
        "title": "得子云和篇约元宵见访再用前韵以速之二首  其二",
        "id": "e9ddb16d-c343-49c2-a25d-2528d40cf866"
    },
    {
        "author": "吴芾",
        "paragraphs": [
            "锦囊新句忽传来，字字清如竹叶杯。",
            "要须莫放传杯手，看即归调傅说梅。"
        ],
        "title": "钱丈处和和所寄韩子云约赏梅绝句复用前韵谢之三首  其一",
        "id": "51fd9a46-a884-4130-b83e-955d2f0c5aef"
    },
    {
        "author": "吴芾",
        "paragraphs": [
            "曲生为我惠然来，陡觉春浮潋滟杯。",
            "饮罢冥搜无好语，但将风味属江梅。"
        ],
        "title": "钱丈处和和所寄韩子云约赏梅绝句复用前韵谢之三首  其二",
        "id": "f506ce70-4c94-4fde-8933-754c98e3ed83"
    },
    {
        "author": "吴芾",
        "paragraphs": [
            "竹符驱我出山来，万事无心付酒杯。",
            "又见江城春到也，伤情却忆故园梅。"
        ],
        "title": "钱丈处和和所寄韩子云约赏梅绝句复用前韵谢之三首  其三",
        "id": "b86bbb0c-1057-45d7-bd7b-7ceb4e0123bc"
    },
    {
        "author": "吴芾",
        "paragraphs": [
            "湖水春来拍岸平，山光幻出小蓬瀛。",
            "幽深未许凡人到，只待君来共落成。"
        ],
        "title": "寄朝宗二首  其一",
        "id": "9d5fc205-2112-44ab-9a09-888fb012420b"
    },
    {
        "author": "吴芾",
        "paragraphs": [
            "海棠已试十分妆，细看妖娆更异常。",
            "不得与君同胜赏，空烧银烛照花光。"
        ],
        "title": "寄朝宗二首  其二",
        "id": "2a28618a-24b4-42bd-8790-c677e444d054"
    },
    {
        "author": "吴芾",
        "paragraphs": [
            "日给都来能几何，汝能受少却辞多。",
            "试询世上无厌者，还有何人肯恁么。"
        ],
        "title": "赠张发",
        "id": "85a66019-a931-46e0-a5c5-fd87663bc1ed"
    },
    {
        "author": "吴芾",
        "paragraphs": [
            "天作凶荒可奈何，饱人渐少饿人多。",
            "小人已免饥寒迫，纵得钱多待怎么。"
        ],
        "title": "代张发答",
        "id": "b1019fab-35b8-4768-8311-e9872ad7f86e"
    },
    {
        "author": "吴芾",
        "paragraphs": [
            "独抱麟经三十年，发挥褒贬勒成编。",
            "休嗟当世知音少，自有遗书後代传。"
        ],
        "title": "括苍陈与叟携所撰春秋义例见过书于卷後",
        "id": "d4f3707b-b610-476f-b500-9fa9bad894a2"
    },
    {
        "author": "吴芾",
        "paragraphs": [
            "过了元宵到晓钟，一年乐事又成空。",
            "杯行不用深辞醉，明日君西我亦东。"
        ],
        "title": "元夕即席呈郭次张",
        "id": "824eb00c-310b-43ff-a154-5934448792bc"
    },
    {
        "author": "吴芾",
        "paragraphs": [
            "时入三秋气已清，节临七夕露初零。",
            "如何老子临风坐，也望天河牛女星。"
        ],
        "title": "七夕戏成二绝  其一",
        "id": "380280e9-018d-4428-8a03-467b05b17ccb"
    },
    {
        "author": "吴芾",
        "paragraphs": [
            "寄语天河牛女星，人人乞巧望聪明。",
            "老夫养拙生憎巧，只要冥心度此生。"
        ],
        "title": "七夕戏成二绝  其二",
        "id": "f992974b-06e1-4955-965d-65c4f583ffd9"
    },
    {
        "author": "吴芾",
        "paragraphs": [
            "由来康济属仁人，公更慈仁酷爱民。",
            "闻道忧劳添瘦悴，遣愁聊送瓮头春。"
        ],
        "title": "送酒与诸葛宰",
        "id": "56d44d26-8ec6-41d7-b039-a30ad6124fe0"
    },
    {
        "author": "吴芾",
        "paragraphs": [
            "年来知我不如公，日日相思恨不逢。",
            "君若见时须问我，为言老子已龙钟。"
        ],
        "title": "送朝宗兼简闽帅",
        "id": "5d75e4bb-9ded-4d5a-b395-97d89b877cdf"
    },
    {
        "author": "吴芾",
        "paragraphs": [
            "春入风流别乘家，满园桃李掞春华。",
            "殷勤为我倾醇酎，要看庭前百树花。"
        ],
        "title": "今日春色可佳乘兴谒许倅因成小诗",
        "id": "7f6b36f7-aaa6-4e71-a54f-2d73c2b30012"
    },
    {
        "author": "吴芾",
        "paragraphs": [
            "十分春色在邻家，我独伤心感物华。",
            "君若此时辞痛饮，也应辜负後园花。"
        ],
        "title": "许倅索和篇复次前韵",
        "id": "39b091cc-424e-4d17-8162-d33f2c6c26b1"
    },
    {
        "author": "吴芾",
        "paragraphs": [
            "檐前列岫连云耸，亭下双溪彻底清。",
            "可但坐来无暑气，老夫病眼顿增明。"
        ],
        "title": "安仁绝览亭",
        "id": "30d28469-4328-4198-a8a0-3bfdcc788e7a"
    },
    {
        "author": "吴芾",
        "paragraphs": [
            "尽道滕王阁太卑，合新旧观复雄规。",
            "我来兴葺非难事，却恐俱为识者嗤。"
        ],
        "tags": [
            "滕王阁"
        ],
        "title": "滕王阁",
        "id": "fb5f3e48-1560-4107-8221-0ec47fe78d91"
    },
    {
        "author": "吴芾",
        "paragraphs": [
            "轻视浮名若一毛，名园百亩占江皋。",
            "三贤祠宇谁重葺，何不添公作四高。"
        ],
        "title": "题臞庵",
        "id": "53bdc6c8-6ad3-4531-936b-9bab73775dc3"
    },
    {
        "author": "吴芾",
        "paragraphs": [
            "来访仙人古玉虚，山前有客指迷涂。",
            "烟云渺渺孤峰绝，松竹森森一迳迂。"
        ],
        "title": "游仙都观五首  其一",
        "id": "469c7610-7478-44bd-9077-0b08e9f42188"
    },
    {
        "author": "吴芾",
        "paragraphs": [
            "策杖行行入翠微，步虚山下久忘归。",
            "幽栖宜有中林士，何事斯人近世稀。"
        ],
        "title": "游仙都观五首  其二",
        "id": "b7c6a3a2-297c-4259-a39c-2b7989325ecb"
    },
    {
        "author": "吴芾",
        "paragraphs": [
            "闻道山颠有鼎湖，莲花还似旧时无。",
            "轩辕去後空车辙，疑此山川即旧都。"
        ],
        "title": "游仙都观五首  其三",
        "id": "6ac31fde-121a-4db1-8dda-36d6502b01bb"
    },
    {
        "author": "吴芾",
        "paragraphs": [
            "人已乘龙去不还，尚余双鹤不知年。",
            "坐来顿觉尘寰隔，始信壶中别有天。"
        ],
        "title": "游仙都观五首  其四",
        "id": "1992d1fd-9613-4f8f-beb5-538f2c7d0e5d"
    },
    {
        "author": "吴芾",
        "paragraphs": [
            "登览兹山古到今，流传今有几何人。",
            "如今胜践悬知少，况有新诗为写真。"
        ],
        "title": "游仙都观五首  其五",
        "id": "2501ef31-6a74-45df-bde7-e824350c1e1c"
    },
    {
        "author": "吴芾",
        "paragraphs": [
            "几多去棹与来帆，竞利奔名一水间。",
            "应怪行人浑不悟，临流长是蹙眉山。"
        ],
        "title": "题蛾眉亭用内翰沈公韵",
        "id": "91a74d42-8c40-4ea9-983c-bac378f8294c"
    },
    {
        "author": "吴芾",
        "paragraphs": [
            "此邦是处见蛾眉，独有斯亭见处奇。",
            "对此已添离别恨，可堪更值夕阳时。"
        ],
        "title": "权郡许丈饯别于蛾眉亭怅然有作",
        "id": "157270d8-707d-44a1-8bb9-ad3a1e0c2616"
    },
    {
        "author": "吴芾",
        "paragraphs": [
            "倒着山公白接䍦，尚怀前日醉蛾眉。",
            "江山风物还如旧，祇欠波间玉笛吹。"
        ],
        "title": "醉中偶有所感再成一绝",
        "id": "c09a738d-0763-4aef-8875-b862afd4c86c"
    },
    {
        "author": "吴芾",
        "paragraphs": [
            "二年两度到蛾眉，今日还来话别离。",
            "所恨行人难久住，酒阑不见月明时。"
        ],
        "title": "酒酣再赋一绝",
        "id": "91f2ad9b-5f3f-48b2-90b0-a53b71be2e19"
    },
    {
        "author": "吴芾",
        "paragraphs": [
            "山涵倒影新晴後，水漾圆花乍雨时。",
            "每到凭栏心似镜，细看无一不相宜。"
        ],
        "title": "题枕流亭",
        "id": "c24ff3ab-79e1-4709-b6e7-37aefcf1f407"
    },
    {
        "author": "吴芾",
        "paragraphs": [
            "四壁萧然万卷书，时人莫认作癯儒。",
            "他年得志英华发，始信胸中道味腴。"
        ],
        "title": "题戴雄飞腴轩诗",
        "id": "af353be9-99b9-4501-afb9-fba41d3f3b76"
    },
    {
        "author": "吴芾",
        "paragraphs": [
            "游宦重来二十年，江山风物总依然。",
            "道傍民吏犹相记，独怪吾衰雪满颠。"
        ],
        "title": "过姑苏",
        "id": "743f7324-67ea-4149-9039-e7c96b935bc2"
    },
    {
        "author": "吴芾",
        "paragraphs": [
            "登临祇待此楼成，要与邦人乐太平。",
            "甫及楼成余已去，匆匆一眺但凝情。"
        ],
        "title": "新创太平楼未及落成而去漫留一绝",
        "id": "7aabb829-67f9-41ad-b2d4-1699b46b04f0"
    },
    {
        "author": "吴芾",
        "paragraphs": [
            "畏暑凌晨更疾驱，疏星影里度篮舆。",
            "忽惊道上人如堵，知是田家出趁墟。"
        ],
        "title": "早行五首  其一",
        "id": "938485a9-ba3d-46f9-9ce1-26122184aa71"
    },
    {
        "author": "吴芾",
        "paragraphs": [
            "此地惟多古树林，路傍处处足清阴。",
            "行人九夏热如火，到此清风忽满襟。"
        ],
        "title": "早行五首  其二",
        "id": "23ed1d54-da67-4030-9400-c8671a58030c"
    },
    {
        "author": "吴芾",
        "paragraphs": [
            "长涂终日困炎蒸，破晓扶衰强趁程。",
            "好是篮舆桥上过，一钩斜月水中明。"
        ],
        "title": "早行五首  其三",
        "id": "8983392a-21ff-40fd-b544-ee2b627ab5a0"
    },
    {
        "author": "吴芾",
        "paragraphs": [
            "跋涉州涂仅八旬，今朝纔得次安仁。",
            "更须五日为行客，方得开藩见吏民。"
        ],
        "title": "早行五首  其四",
        "id": "e5779295-52e3-4d60-a8c3-7e1658ae3787"
    },
    {
        "author": "吴芾",
        "paragraphs": [
            "我无政术强为官，所至将迎每厚颜。",
            "何事深村赤脚妇，亦闻钲鼓出篱间。"
        ],
        "title": "早行五首  其五",
        "id": "41cda509-8883-4c10-a420-a8aab61e9add"
    },
    {
        "author": "吴芾",
        "paragraphs": [
            "此垆当日饮神仙，醉倒和衣壁上眠。",
            "酒醒兴阑人不见，但留佳话古今传。"
        ],
        "title": "睡仙楼",
        "id": "3ce40022-c004-431b-97b6-10aef8e024df"
    },
    {
        "author": "吴芾",
        "paragraphs": [
            "古木修篁翠欲堆，小窗那更面山开。",
            "谁知局促尘埃里，犹有山光入眼来。"
        ],
        "title": "题惠照斋宫僧房",
        "id": "0a6a2bf7-a32c-488c-aeca-c712a308e966"
    },
    {
        "author": "吴芾",
        "paragraphs": [
            "一新栏槛水中央，更植疏梅向水傍。",
            "只恐花繁亭太小，黄昏无处着清香。"
        ],
        "title": "题许倅浮香亭二绝  其一",
        "id": "897ca7b8-7796-4167-9c43-2a42cb3af27b"
    },
    {
        "author": "吴芾",
        "paragraphs": [
            "为爱梅花不自禁，拟分风月到花阴。",
            "水深草满都迷路，祇向暗浮香处寻。"
        ],
        "title": "题许倅浮香亭二绝  其二",
        "id": "b1734396-c0a3-449b-aaff-365f29ab40fe"
    },
    {
        "author": "吴芾",
        "paragraphs": [
            "禅月定中观妙相，神奇古怪乃如斯。",
            "起来援笔一挥扫，惊杀人间老画师。"
        ],
        "title": "言老自云堂携十六大士画像见过与世间传写者不同惊喜赞叹因成二偈  其一",
        "id": "b4fac345-6e16-4208-ac83-1aa130f43f63"
    },
    {
        "author": "吴芾",
        "paragraphs": [
            "水旱无忧不用祈，祇祈心事莫相违。",
            "我今衰老浑如许，惟仗神通放取归。"
        ],
        "title": "言老自云堂携十六大士画像见过与世间传写者不同惊喜赞叹因成二偈  其二",
        "id": "a67fe2c7-edbf-4488-a755-7cddca682179"
    },
    {
        "author": "吴芾",
        "paragraphs": [
            "名利场中车马尘，区区有愧百年身。",
            "如君未老甘闲退，眼底今方见一人。"
        ],
        "title": "题钟路分见一轩二首  其一",
        "id": "41674dab-ba3c-4aa1-8b93-629703909e84"
    },
    {
        "author": "吴芾",
        "paragraphs": [
            "懒将功业勒燕然，闭户深居二十年。",
            "嗟尚强颜纡郡绂，老来犹未得归田。"
        ],
        "title": "题钟路分见一轩二首  其二",
        "id": "96f6209c-a030-4ff2-b1e1-9059f587bba5"
    },
    {
        "author": "吴芾",
        "paragraphs": [
            "坐遍遐观渌照亭，凉飙了不到檐楹。",
            "更登江月还蒸鬰，谁道人间夜气清。"
        ],
        "title": "夜与作霖避暑南园登江月台二首  其一",
        "id": "6c904eec-73a8-43c6-86d8-63dbb00fcfa0"
    },
    {
        "author": "吴芾",
        "paragraphs": [
            "俯瞰江流万尺台，暑天长引好风来。",
            "若为今夕如相避，怀抱何由一快哉。"
        ],
        "title": "夜与作霖避暑南园登江月台二首  其二",
        "id": "95da46d9-9bd3-4baa-96e0-deb9a114ee06"
    },
    {
        "author": "吴芾",
        "paragraphs": [
            "谪仙捉月古今传，我访遗踪似未然。",
            "山下浊流长混混，夜深安得水中天。"
        ],
        "title": "捉月台",
        "id": "de7741d6-e468-464c-a33b-98be4c6a3544"
    },
    {
        "author": "吴芾",
        "paragraphs": [
            "半轮斜月挂岩边，见者多应叹未圆。",
            "圆极会如钩样曲，何如此月镇婵娟。"
        ],
        "title": "月岩",
        "id": "db34cc22-946e-4ba1-beaf-b1989c549a8d"
    },
    {
        "author": "吴芾",
        "paragraphs": [
            "仙人蜕骨几何年，姓氏于今秘不传。",
            "石壁苍崖无处问，空余洞府尚依然。"
        ],
        "title": "游月岩  其一",
        "id": "5e583c4f-f2f7-4ada-9ed4-3d6395d761c2"
    },
    {
        "author": "吴芾",
        "paragraphs": [
            "平生性僻喜岩居，事不如人只守株。",
            "拟欲结茅依石罅，仙人还许我来无。"
        ],
        "title": "游月岩  其二",
        "id": "a513aec9-1f9f-4c9c-887e-38e4e2a4c612"
    },
    {
        "author": "吴芾",
        "paragraphs": [
            "大道从来恶满盈，脱身便欲老岩扃。",
            "杜门渐解埋光意，积水姑为半月形。"
        ],
        "title": "月沼",
        "id": "c2833d1a-8bfa-4455-a221-f358dae6e6fc"
    },
    {
        "author": "吴芾",
        "paragraphs": [
            "洞中风水锁松筠，一见都忘老病身。",
            "安得结茅长此住，临风临水作闲人。"
        ],
        "title": "予赴官当涂绝江而西夜宿慈严秉烛游三洞时主僧出示诸公留题因用乐天韵成一绝",
        "id": "9153c7a1-3d8a-4ec2-a94c-6a8e81d28c3e"
    },
    {
        "author": "吴芾",
        "paragraphs": [
            "诸公得得走车轮，要向忙中乐此身。",
            "我昔不来今日到，始知枉作把麾人。"
        ],
        "title": "再和",
        "id": "0b0f53b2-2597-43ea-a6c5-e82dad6da1ee"
    },
    {
        "author": "吴芾",
        "paragraphs": [
            "松竹回环十里阴，一声啼鸟觉山深。",
            "道人睡足北窗下，一榻清风直万金。"
        ],
        "title": "夏日游灵隠东园赠东方道人",
        "id": "06378a9c-6408-4242-a378-d8ff2a6e2e3d"
    },
    {
        "author": "吴芾",
        "paragraphs": [
            "兀坐铃斋困鬰蒸，举头忽见月华明。",
            "兴来策杖园中去，聊复寻山听水声。"
        ],
        "title": "十五夜南园纳凉",
        "id": "98387f63-5727-40e9-a733-0653b772db97"
    },
    {
        "author": "吴芾",
        "paragraphs": [
            "邦人喜见我之官，叠足骈肩陇亩间。",
            "莫道使君来已暮，使君知是爱求闲。"
        ],
        "title": "初至豫章二首  其一",
        "id": "c7a9ba8a-160a-4c1b-9df4-f8a963c9d8b5"
    },
    {
        "author": "吴芾",
        "paragraphs": [
            "邦人知我入城闉，夹道焚香喜色新。",
            "愧我倦游灰百念，顾将何以慰斯人。"
        ],
        "title": "初至豫章二首  其二",
        "id": "7324c13c-20c6-4d15-94a7-b341d9ca82ec"
    },
    {
        "author": "吴芾",
        "paragraphs": [
            "山崖水畔得幽居，一见令人忆故庐。",
            "幸有山围并水绕，天胡不放我归欤。"
        ],
        "title": "过许氏居",
        "id": "44c12d4e-06fb-493d-9a20-a11e8e51caa1"
    },
    {
        "author": "吴芾",
        "paragraphs": [
            "尽室斋心谒梵宫，愿求一语卜穷通。",
            "老夫祇欲归田去，懒把前程问志公。"
        ],
        "title": "陪梁大谏陈察院同登蒋山",
        "id": "2c9dc28b-20fa-4c11-996d-64cc985f9090"
    },
    {
        "author": "吴芾",
        "paragraphs": [
            "幽人不见许玄度，千载徒存旧梵宫。",
            "水竹回环犹可爱，徘徊山下想遗风。"
        ],
        "title": "憩慈云寺",
        "id": "76f5b2aa-a2e0-48cc-83f8-7fec6a259cac"
    },
    {
        "author": "吴芾",
        "paragraphs": [
            "古木千章翠欲交，白云疑只在松梢。",
            "公余莫惜频登眺，无限风烟满四郊。"
        ],
        "title": "登进贤县治後山望云亭",
        "id": "79e506cc-a549-4ab6-898a-1fae2e5acc1d"
    },
    {
        "author": "吴芾",
        "paragraphs": [
            "记得来时上此亭，亭荒有景亦徒清。",
            "如今亭与景俱胜，水倍秀兮山倍明。"
        ],
        "title": "登望云亭",
        "id": "16714997-dfc8-4c53-9939-144316176208"
    },
    {
        "author": "吴芾",
        "paragraphs": [
            "独倚危楼一望长，恼人情处是斜阳。",
            "神州更在斜阳外，纵使无情也断肠。"
        ],
        "title": "倚楼",
        "id": "efadcd9d-7586-4ecc-9bcc-109488aebbf6"
    },
    {
        "author": "吴芾",
        "paragraphs": [
            "荒郡城楼久已倾，我来聊复为经营。",
            "南楼已是增雄观，今日东楼又落成。"
        ],
        "title": "东楼落成二绝  其一",
        "id": "43386cfb-e32a-4e4f-93cd-300f275bd407"
    },
    {
        "author": "吴芾",
        "paragraphs": [
            "人道楼前碍瓮城，无多山色到檐楹。",
            "那知皂盖行春日，却与春风最有情。"
        ],
        "title": "东楼落成二绝  其二",
        "id": "6a336d76-cc44-4a81-82fd-f43aa2882265"
    },
    {
        "author": "吴芾",
        "paragraphs": [
            "不分羣儿敢跳梁，向来走马饮长江。",
            "兹楼不是为观美，要向楼前受敌降。"
        ],
        "tags": [
            "长江"
        ],
        "title": "北楼二首  其一",
        "id": "04b7ff74-6def-43dd-9d7d-b1c56e911733"
    },
    {
        "author": "吴芾",
        "paragraphs": [
            "折冲自古在精神，从事兵车亦苦辛。",
            "羽扇纶巾前日事，尚能谈笑静风尘。"
        ],
        "title": "北楼二首  其二",
        "id": "88b1b6c4-dffa-4de4-b956-38eb861a881c"
    },
    {
        "author": "吴芾",
        "paragraphs": [
            "洞庭归去几何年，旱岁犹来泽我田。",
            "我访遗踪虽已泯，灵泉百尺尚依然。"
        ],
        "tags": [
            "洞庭湖"
        ],
        "title": "题总持寺龙井",
        "id": "e8662c4c-c155-41a4-b4a4-74fabb1a70fc"
    },
    {
        "author": "吴芾",
        "paragraphs": [
            "当时护跸此盘旋，倒指重来仅十年。",
            "决策迁都言漫切，自怜微力莫回天。"
        ],
        "title": "过金陵",
        "id": "913f89e9-76c4-4ec1-81d1-d07ab8b158f5"
    },
    {
        "author": "吴芾",
        "paragraphs": [
            "江上经行四十秋，今朝始得驻扁舟。",
            "老夫宁复重来日，欲去殷勤更少留。"
        ],
        "title": "题金山四首  其一",
        "id": "c2d629db-438d-466e-881a-1fff2e9e36b6"
    },
    {
        "author": "吴芾",
        "paragraphs": [
            "老大疏慵百不堪，倦游犹未脱征衫。",
            "君王若许投簪去，拟与头陀共此岩。"
        ],
        "title": "题金山四首  其二",
        "id": "0e6cf804-1ca8-4227-8ce4-d8fba21035c7"
    },
    {
        "author": "吴芾",
        "paragraphs": [
            "北望瓜洲咫尺间，向来白骨积如山。",
            "欲论旧事慵开口，且对高僧共说闲。"
        ],
        "title": "题金山四首  其三",
        "id": "c0ea5109-0473-484e-96ea-ff97ba7f9647"
    },
    {
        "author": "吴芾",
        "paragraphs": [
            "人言海上有三山，弱水弥茫去路难。",
            "若欲目前寻彷佛，只须来此凭栏干。"
        ],
        "title": "题金山四首  其四",
        "id": "343d1086-c02a-4de2-8b56-54f4e2057464"
    },
    {
        "author": "吴芾",
        "paragraphs": [
            "五峯双涧旧标名，我恨当年去不成。",
            "却羡个中人自在，饱看山色听泉声。"
        ],
        "title": "寄题隠静三首  其一",
        "id": "640c911f-c11e-43d5-a2eb-850d0b88d166"
    },
    {
        "author": "吴芾",
        "paragraphs": [
            "向来连岁守江城，到处题诗满户庭。",
            "独欠兹山一转语，倩师与我谢山灵。"
        ],
        "title": "寄题隠静三首  其二",
        "id": "e68348f5-ccde-486f-b948-f96fdf4939d9"
    },
    {
        "author": "吴芾",
        "paragraphs": [
            "我师一出几何年，闻欲东归未有缘。",
            "何日扶藜能过我，湖山深处共谈禅。"
        ],
        "title": "寄题隠静三首  其三",
        "id": "c3625a52-b83b-4223-acbf-8c4fce596342"
    },
    {
        "author": "吴芾",
        "paragraphs": [
            "路绕孤村一径微，上连碧嶂下清溪。",
            "水光山色浑如画，引得行人忆故栖。"
        ],
        "title": "玉山道中",
        "id": "ae83e113-1450-45cf-98e4-fd23ffb79b95"
    },
    {
        "author": "吴芾",
        "paragraphs": [
            "平林环翠如山立，野水涵空似镜开。",
            "道上人家多美竹，欲行未去更徘徊。"
        ],
        "title": "西安道中二首  其一",
        "id": "3aecf13c-d4fa-46a4-9e24-36d60952e90e"
    },
    {
        "author": "吴芾",
        "paragraphs": [
            "水浸野苗森碧玉，风翻早稻卧黄云。",
            "有年如许诚希见，农父犹言未十分。"
        ],
        "title": "西安道中二首  其二",
        "id": "1f25f797-bc59-418c-bd18-40d3e3c83aa3"
    },
    {
        "author": "吴芾",
        "paragraphs": [
            "张老升仙不记年，石崖遗迹尚流传。",
            "心期默契真如见，何必追随与拍肩。"
        ],
        "title": "洪崖",
        "id": "0d2e4162-2a25-4306-bc6f-417537cc616a"
    },
    {
        "author": "吴芾",
        "paragraphs": [
            "昔尝此地奉周旋，倒指于今三十年。",
            "今日相逢成二老，那知又复到樽前。"
        ],
        "title": "过嘉禾呈方懋德",
        "id": "1e9005f2-4ecc-423f-a007-992075a867b0"
    },
    {
        "author": "吴芾",
        "paragraphs": [
            "插天修干已鳞皴，谁挽青枝架水滨。",
            "却退炎威凉满座，都缘清荫布如云。"
        ],
        "title": "和许守松棚",
        "id": "8b802f12-5b45-4c35-92d4-343b68b7c901"
    },
    {
        "author": "吴芾",
        "paragraphs": [
            "我有虚堂号真止，坐来万虑清如水。",
            "君今更以止名堂，想见了无尘念起。"
        ],
        "title": "真止堂",
        "id": "e52c8b1c-119f-45db-886d-979ccb0911cb"
    },
    {
        "author": "吴芾",
        "paragraphs": [
            "晓见纷纷满四山，胡为未肯到人间。",
            "化工若解呈新巧，速剪冰花破我颜。"
        ],
        "title": "待雪呈子仪二首  其一",
        "id": "9c454e5c-de8e-42cb-adf0-bdfca5f41f76"
    },
    {
        "author": "吴芾",
        "paragraphs": [
            "不须坐客苦言归，看取天花满院飞。",
            "已是雪床先到了，夜深应与月交辉。"
        ],
        "title": "待雪呈子仪二首  其二",
        "id": "5f1e91b2-a24b-49d6-87a6-e966cfbaa4b0"
    },
    {
        "author": "吴芾",
        "paragraphs": [
            "少日随亲官此州，如今老矣复来游。",
            "此身纵健那能久，何苦奔驰不自休。"
        ],
        "title": "过上饶有感",
        "id": "f7e3fada-6ba3-4cd9-aa03-e80ce53d5f73"
    },
    {
        "author": "吴芾",
        "paragraphs": [
            "满眼烟尘未息戈，御戎无策奈愁何。",
            "一尊浊酒空庭晚，独自歌君壮士歌。"
        ],
        "title": "读刘与权壮士歌",
        "id": "f193c0e2-17d3-4209-b637-ece3e559bd42"
    },
    {
        "author": "吴芾",
        "paragraphs": [
            "送尽行人我独留，老夫无计解离忧。",
            "劝君今夜休辞醉，明日江山总是愁。"
        ],
        "title": "置酒与五客饯行因成一绝",
        "id": "6d075a5b-1343-4f5a-874f-b0294141f1ba"
    },
    {
        "author": "吴芾",
        "paragraphs": [
            "湖山堂下水声寒，夜半琮琤响佩环。",
            "梦寐欲归归未得，却来此处听潺潺。"
        ],
        "title": "留长河堰",
        "id": "15011226-c3ce-4b25-a468-831e02097728"
    },
    {
        "author": "吴芾",
        "paragraphs": [
            "我老强来分外阃，君才端合在中台。",
            "语离正欲连宵醉，应笑清斋不举杯。"
        ],
        "title": "和龚漕二首  其一",
        "id": "c9344c9f-7ade-4738-9f8c-f4f23346d22a"
    },
    {
        "author": "吴芾",
        "paragraphs": [
            "人生笑口苦难开，故事当修戏马台。",
            "已许为君拚一醉，何妨今日且衔杯。"
        ],
        "title": "和龚漕二首  其二",
        "id": "d3aa7b85-9904-419b-a76d-d2bdf73f101d"
    },
    {
        "author": "吴芾",
        "paragraphs": [
            "莫为穷愁赋七歌，会须终日饮无何。",
            "人间佳士由来少，世上浮名未足多。"
        ],
        "title": "和刘与仁见寄",
        "id": "a6395423-f158-4b3e-957b-67733df1e3c7"
    },
    {
        "author": "吴芾",
        "paragraphs": [
            "区区终日困尘劳，长恨仙山去路遥。",
            "岂谓一朝供顾挹，坐令逸气出层霄。"
        ],
        "title": "安仁挹仙亭",
        "id": "ec5f6cb4-d62f-4f77-8c9b-382cebdaca96"
    },
    {
        "author": "吴芾",
        "paragraphs": [
            "去年昨日我离家，转眼俄惊阅岁华。",
            "春草池塘长入梦，不堪两度见荷花。"
        ],
        "title": "戊子孟夏二十二日登碧云亭有感二首  其一",
        "id": "ebc2f5b4-3ff0-42ca-b67a-b8102234952e"
    },
    {
        "author": "吴芾",
        "paragraphs": [
            "来时荷盖翠相扶，不谓经年尚守株。",
            "纵使香风来不断，争如归去小西湖。"
        ],
        "tags": [
            "西湖"
        ],
        "title": "戊子孟夏二十二日登碧云亭有感二首  其二",
        "id": "787b3895-779b-4a01-8a88-df5a2ed0fb84"
    },
    {
        "author": "吴芾",
        "paragraphs": [
            "连岁芙蕖照眼明，今年荷叶又青青。",
            "老夫去此无他恋，祇忆看花水上亭。"
        ],
        "title": "五月七日晚登碧云亭有感",
        "id": "99ac2256-42d4-4302-be93-95cfb97327fe"
    },
    {
        "author": "吴芾",
        "paragraphs": [
            "晚上危亭暑气清，熏风微动入疏棂。",
            "重重草树高低绿，叠叠峰峦远近青。"
        ],
        "title": "又登碧云亭感怀三十首  其一",
        "id": "e7567b82-1d2c-419a-93a7-b22a771d05a5"
    },
    {
        "author": "吴芾",
        "paragraphs": [
            "晚上危亭眼暂明，风烟浓淡媚郊垧。",
            "个中妙处吟难尽，分付人间作画屏。"
        ],
        "title": "又登碧云亭感怀三十首  其二",
        "id": "cc387331-7335-41e0-bfbd-0eb4c61d8ee4"
    },
    {
        "author": "吴芾",
        "paragraphs": [
            "晚上危亭喜作晴，亦思郊外一闲行。",
            "无端骑从相遮护，不放山翁适野情。"
        ],
        "title": "又登碧云亭感怀三十首  其三",
        "id": "5ca5b461-5d25-4015-bc47-8fdfe383d054"
    },
    {
        "author": "吴芾",
        "paragraphs": [
            "晚上危亭瞰野塘，藕花无数散清香。",
            "若为荷叶分青绿，一半红妆半淡妆。"
        ],
        "title": "又登碧云亭感怀三十首  其四",
        "id": "9fa534c3-17a5-40bc-8db1-3e0059bf59f8"
    },
    {
        "author": "吴芾",
        "paragraphs": [
            "晚上危亭看绿荷，风翻荷叶欲藏花。",
            "使君要见红妆面，莫放碧云重叠遮。"
        ],
        "title": "又登碧云亭感怀三十首  其五",
        "id": "14a7111c-a99b-4709-9755-30714060a753"
    },
    {
        "author": "吴芾",
        "paragraphs": [
            "晚上危亭逸兴多，却寻小艇下烟波。",
            "酒狂聊作碧筩饮，折尽花间几柄荷。"
        ],
        "title": "又登碧云亭感怀三十首  其六",
        "id": "0e99ce08-563f-4568-a961-0c5d6e7da97c"
    },
    {
        "author": "吴芾",
        "paragraphs": [
            "晚上危亭侧耳听，新蝉噪罢乱蛙鸣。",
            "老来只是便幽静，颇厌人间强聒声。"
        ],
        "title": "又登碧云亭感怀三十首  其七",
        "id": "51a0fb01-832b-46cf-88d3-f500de2877ea"
    },
    {
        "author": "吴芾",
        "paragraphs": [
            "晚上危亭兴未穷，仰看星斗已悬空。",
            "可怜熠耀飞撩乱，也欲争光迥野中。"
        ],
        "title": "又登碧云亭感怀三十首  其八",
        "id": "d833df81-17a7-441a-8570-ebdaf94f877a"
    },
    {
        "author": "吴芾",
        "paragraphs": [
            "晚上危亭一解颜，公余偷得半时闲。",
            "未能投绂寻归路，聊复衔杯对好山。"
        ],
        "title": "又登碧云亭感怀三十首  其九",
        "id": "a5d833d4-1f69-4143-aa25-59876f1173ee"
    },
    {
        "author": "吴芾",
        "paragraphs": [
            "晚上危亭指顾间，羊牛来下鸟飞还。",
            "细思物理须知止，何用区区祇强颜。"
        ],
        "title": "又登碧云亭感怀三十首  其一○",
        "id": "1663c492-5d23-4782-bae5-ad1b5489c59c"
    },
    {
        "author": "吴芾",
        "paragraphs": [
            "晚上危亭顾四隅，小松环绕几千株。",
            "他年黛色侵天去，应记栽时是老夫。"
        ],
        "title": "又登碧云亭感怀三十首  其一一",
        "id": "d332888a-fc78-4768-bb38-70d60fade9e2"
    },
    {
        "author": "吴芾",
        "paragraphs": [
            "晚上危亭望彼苍，时时飞电迸流光。",
            "嗟人生世须臾里，未必能如电久长。"
        ],
        "title": "又登碧云亭感怀三十首  其一二",
        "id": "c81faedc-3eab-46a1-8cac-4f63e055293f"
    },
    {
        "author": "吴芾",
        "paragraphs": [
            "晚上危亭咏式微，封章再上未容归。",
            "羡他白鹭凌风去，却向山前自在飞。"
        ],
        "title": "又登碧云亭感怀三十首  其一三",
        "id": "774ad6f6-8bcb-4c9c-a02f-0013c7124700"
    },
    {
        "author": "吴芾",
        "paragraphs": [
            "晚上危亭望远山，望中有水亦回环。",
            "终然不似吾庐好，上下山光水色间。"
        ],
        "title": "又登碧云亭感怀三十首  其一四",
        "id": "a5a75087-5507-485c-aec2-4b496981786e"
    },
    {
        "author": "吴芾",
        "paragraphs": [
            "晚上危亭览物华，斜阳影里度归鸦。",
            "暮山隔断乡关路，矫首临风眼欲花。"
        ],
        "title": "又登碧云亭感怀三十首  其一五",
        "id": "f9197757-bc97-425f-b020-bbcf932bab0f"
    },
    {
        "author": "吴芾",
        "paragraphs": [
            "晚上危亭避鬰蒸，风生两腋觉身轻。",
            "更筹只是催归去，不到城头月未生。"
        ],
        "title": "又登碧云亭感怀三十首  其一六",
        "id": "52721469-1b59-4ee0-811a-a5ad8b9715ed"
    },
    {
        "author": "吴芾",
        "paragraphs": [
            "晚上危亭待月生，云头俄涌一轮明。",
            "终朝汩没尘埃里，对此身心觉顿清。"
        ],
        "title": "又登碧云亭感怀三十首  其一七",
        "id": "e814c06a-5999-4b46-a934-b3a7a57e3e0c"
    },
    {
        "author": "吴芾",
        "paragraphs": [
            "晚上危亭为少留，亭前暝色已供愁。",
            "更听画角声悲壮，愈使愁人厌远游。"
        ],
        "title": "又登碧云亭感怀三十首  其一八",
        "id": "301b1890-ad46-4689-b9c6-f6a1afa7473e"
    },
    {
        "author": "吴芾",
        "paragraphs": [
            "晚上危亭力已疲，胡为归计尚迟迟。",
            "如今若便休官去，也胜当初未有时。"
        ],
        "title": "又登碧云亭感怀三十首  其一九",
        "id": "992a7368-7c67-4f2d-b405-98fca1ad8f39"
    },
    {
        "author": "吴芾",
        "paragraphs": [
            "晚上危亭与客同，话头只是说山中。",
            "老来百念消磨尽，只有归心羡暮鸿。"
        ],
        "title": "又登碧云亭感怀三十首  其二○",
        "id": "d15373da-3250-4b63-a9ab-157b248efe43"
    },
    {
        "author": "吴芾",
        "paragraphs": [
            "晚上危亭望大江，天教千古作金汤。",
            "中流击楫人何在，徒感兴亡对夕阳。"
        ],
        "title": "又登碧云亭感怀三十首  其二一",
        "id": "4a35b61f-ac6b-447c-b9c6-c44d55ef798c"
    },
    {
        "author": "吴芾",
        "paragraphs": [
            "晚上危亭景色饶，眼中突兀是凌歊。",
            "三千粉黛知何许，祇有江山锁寂寥。"
        ],
        "title": "又登碧云亭感怀三十首  其二二",
        "id": "9275f801-b409-4fb1-9487-45d235d7ba38"
    },
    {
        "author": "吴芾",
        "paragraphs": [
            "晚上危亭一凭栏，青青最爱谢家山。",
            "谢公陈迹虽磨灭，余韵遗风尚可攀。"
        ],
        "title": "又登碧云亭感怀三十首  其二三",
        "id": "0c587da5-cff3-45ef-a80d-d6989f35149c"
    },
    {
        "author": "吴芾",
        "paragraphs": [
            "晚上危亭想谪仙，孤坟寂寂锁寒烟。",
            "高风直节谁能继，只有诗篇後代传。"
        ],
        "title": "又登碧云亭感怀三十首  其二四",
        "id": "72cec44f-90b6-451b-8eee-cd5b360971b0"
    },
    {
        "author": "吴芾",
        "paragraphs": [
            "晚上危亭望石城，楚君曾向此间兴。",
            "城池芜没人何在，只有空山几个僧。"
        ],
        "title": "又登碧云亭感怀三十首  其二五",
        "id": "4b3d57b2-0b98-487c-ae37-d2bcd5e37702"
    },
    {
        "author": "吴芾",
        "paragraphs": [
            "晚上危亭忆孟君，龙山一醉见天真。",
            "堪嗟东道空遗臭，争似尊前落帽人。"
        ],
        "title": "又登碧云亭感怀三十首  其二六",
        "id": "3a28cca0-6b94-489a-b082-ae6920625d50"
    },
    {
        "author": "吴芾",
        "paragraphs": [
            "晚上危亭忆令威，凌虚山上悟玄机。",
            "丹成不见升腾迹，徒想当年化鹤飞。"
        ],
        "title": "又登碧云亭感怀三十首  其二七",
        "id": "460ce15a-cefe-481a-88aa-f81b3184cbcd"
    },
    {
        "author": "吴芾",
        "paragraphs": [
            "晚上危亭忆隠居，高情逸气古人无。",
            "横山祇有精庐在，无复书堂旧药炉。"
        ],
        "title": "又登碧云亭感怀三十首  其二八",
        "id": "90b6ac13-528a-4d47-8d67-ac6c34638406"
    },
    {
        "author": "吴芾",
        "paragraphs": [
            "晚上危亭懒举头，竹椽芦屋亦堪羞。",
            "我将一变成雄观，长与邦人作宴游。"
        ],
        "title": "又登碧云亭感怀三十首  其二九",
        "id": "10d84336-a81d-4e4f-95be-9ecb45c7da2f"
    },
    {
        "author": "吴芾",
        "paragraphs": [
            "晚上危亭喜有秋，民安物阜本无忧。",
            "铃斋坐啸虽多暇，争似归田得自由。"
        ],
        "title": "又登碧云亭感怀三十首  其三○",
        "id": "acac6674-460a-47d4-a986-9d1c6b8d2df9"
    },
    {
        "author": "吴芾",
        "paragraphs": [
            "自古知心不易逢，君心还与我心同。",
            "纵令自择交成契，更有何人得似公。"
        ],
        "title": "寄龚漕六首  其一",
        "id": "f8e7ddd2-103b-428a-b80a-902dd3a006d8"
    },
    {
        "author": "吴芾",
        "paragraphs": [
            "几年湮塞豫章沟，岁岁民间有水忧。",
            "我意若非公善後，不应城里解通舟。"
        ],
        "title": "寄龚漕六首  其二",
        "id": "fbc8eea4-6951-4067-8cbc-53846abd2bc1"
    },
    {
        "author": "吴芾",
        "paragraphs": [
            "贡院门前并北湖，有田百亩却荒芜。",
            "愿君种取花千树，付与邦人作画图。"
        ],
        "title": "寄龚漕六首  其三",
        "id": "c5a4cc3b-1294-4a6c-afb4-d844cb99f091"
    },
    {
        "author": "吴芾",
        "paragraphs": [
            "葺得南园过一春，无从再见物华新。",
            "匆匆相别休相忆，已有风流贤主人。"
        ],
        "title": "寄龚漕六首  其四",
        "id": "f6ad155b-c4c7-4d8f-a61f-192052536557"
    },
    {
        "author": "吴芾",
        "paragraphs": [
            "天朝未许投簪去，我幸已成全璧归。",
            "全璧归来何所憾，暮年只是惜分违。"
        ],
        "title": "寄龚漕六首  其五",
        "id": "1a777dae-d5bc-4988-85bb-6c5a54057354"
    },
    {
        "author": "吴芾",
        "paragraphs": [
            "闻公新有帅垣除，一路逢人尽贺予。",
            "瓜代得贤人尚喜，予心欢喜更何如。"
        ],
        "title": "寄龚漕六首  其六",
        "id": "516a5d1a-1622-4a95-a258-e7addb6c8ebd"
    },
    {
        "author": "吴芾",
        "paragraphs": [
            "三十年前此凭栏，醉听渔笛暮江寒。",
            "重来虽复闻三弄，老去终无旧日欢。"
        ],
        "title": "垂虹闻笛",
        "id": "128c9d5b-5558-4b97-8af2-2ec724e1f576"
    },
    {
        "author": "吴芾",
        "paragraphs": [
            "文房四子旧周旋，老去情疏祇自怜。",
            "不谓陶泓犹见念，远来相顾不相捐。"
        ],
        "title": "和王知府惠瓦砚",
        "id": "e3fb44b4-0785-4165-a30e-c2df4ac63f15"
    },
    {
        "author": "吴芾",
        "paragraphs": [
            "老怀鬰鬰苦难舒，忽报吾儿病已除。",
            "便觉身心无个事，万钱不抵一封书。"
        ],
        "title": "得家书喜津病愈",
        "id": "e9129fa6-5f13-4a10-a7d9-9084f45ec9cc"
    },
    {
        "author": "吴芾",
        "paragraphs": [
            "闻道交亲知我还，欢迎竞欲越乡关。",
            "我于乡里初无补，又复劳人祇汗颜。"
        ],
        "title": "得乡书",
        "id": "0839c060-a68a-4440-9f1d-3f6190d9caa8"
    },
    {
        "author": "吴芾",
        "paragraphs": [
            "纵使诚如日者言，此身只合在林泉。",
            "从今便得休官去，止有闲居十五年。"
        ],
        "title": "戊子春术者刘五星谓予寿有八十一感而有作二首  其一",
        "id": "6f0818c3-48ab-4604-87f2-0dc1febdc22c"
    },
    {
        "author": "吴芾",
        "paragraphs": [
            "多少同年尽溘然，我今独喜尚安全。",
            "傥延朝夕诚为幸，敢谓犹能十五年。"
        ],
        "title": "戊子春术者刘五星谓予寿有八十一感而有作二首  其二",
        "id": "1f012ce5-c3d9-44e8-af52-5239c4e28438"
    },
    {
        "author": "吴芾",
        "paragraphs": [
            "年登九九已云多，相士犹添十载过。",
            "万事都捐无复念，老而不死待如何。"
        ],
        "title": "周相士谓予寿至九十三又成一绝",
        "id": "5d4dc66f-7a6f-4dcf-b8a8-f0c292349554"
    },
    {
        "author": "吴芾",
        "paragraphs": [
            "历官冉冉踰三纪，阅世看看近七旬。",
            "更览名园兴废记，愈令人忆故园春。"
        ],
        "title": "览洛中名园记有感",
        "id": "ce27c4f7-98bd-4603-91d8-87d397d80934"
    },
    {
        "author": "吴芾",
        "paragraphs": [
            "经年相别阻传杯，忽见梅枝入眼来。",
            "今日劝君休惜醉，不应辜负腊前梅。"
        ],
        "title": "领客赏梅  其一",
        "id": "249daaba-6adb-451a-a86e-db7b7bc3abae"
    },
    {
        "author": "吴芾",
        "paragraphs": [
            "只拟花开把酒杯，南枝忽递暗香来。",
            "径须领客同清赏，莫待城头吹落梅。"
        ],
        "title": "领客赏梅  其二",
        "id": "09f74ebc-9f7f-4e4a-878f-153f3ae67c7d"
    },
    {
        "author": "吴芾",
        "paragraphs": [
            "自惭面目久尘埃，拟对冰姿一笑开。",
            "闻道前村连夜发，岂辞健步远移来。"
        ],
        "title": "移梅北隩和黄清表韵",
        "id": "4f7bc529-9382-4f10-9a57-3c5c716bf505"
    },
    {
        "author": "吴芾",
        "paragraphs": [
            "寄语南枝及早开，莫迟春信待人催。",
            "我今已办千钟酒，准拟花前醉百回。"
        ],
        "title": "贺董伯玉探梅",
        "id": "6b913d72-01e3-4307-8df6-37c1ceae630e"
    },
    {
        "author": "吴芾",
        "paragraphs": [
            "偶驱小队踏苍苔，无数梅花照眼开。",
            "更有高人同胜赏，此行端是不虚来。"
        ],
        "title": "梅庄主人袖诗见过累日欲得次韵以汩汩无暇且和一绝",
        "id": "0ad09030-7a97-4d3d-ad70-8302829564ac"
    },
    {
        "author": "吴芾",
        "paragraphs": [
            "清愁幽恨不禁春，寂寞池塘雪意昏。",
            "寄语高楼莫吹笛，夜寒留取伴龙孙。"
        ],
        "title": "何彦清梅诗二绝用韵颇严诸公相率同和  其一",
        "id": "1ff553b7-9f8c-4c04-a7c9-939b53e803a6"
    },
    {
        "author": "吴芾",
        "paragraphs": [
            "只把南枝作雪看，一般风韵照人寒。",
            "当年儿女还知此，定借君来答谢安。"
        ],
        "title": "何彦清梅诗二绝用韵颇严诸公相率同和  其二",
        "id": "4c2b9ff7-807b-4cc4-9c1e-25d6b3265b90"
    },
    {
        "author": "吴芾",
        "paragraphs": [
            "春到衡门苦恨迟，遍寻竹外赏南枝。",
            "夜来已报春消息，试问主人知不知。"
        ],
        "title": "和十二弟梅花",
        "id": "c090a072-9676-4935-926d-eafb8df8d84d"
    },
    {
        "author": "吴芾",
        "paragraphs": [
            "褐衣怀玉未全贫，况有梅花作好春。",
            "丽句与花相映发，总输天上谪仙人。"
        ],
        "title": "和李民载梅花二首  其一",
        "id": "8f1e408b-1ada-4daf-8da5-03e52c2eb0b7"
    },
    {
        "author": "吴芾",
        "paragraphs": [
            "独坐无聊感岁华，骚人忽寄一枝花。",
            "虽无素手簪罗髻，已觉春生野老家。"
        ],
        "title": "和李民载梅花二首  其二",
        "id": "d8b11fa0-c034-4b26-b219-8fbc14ca8392"
    },
    {
        "author": "吴芾",
        "paragraphs": [
            "杖藜闲步小园来，喜见寒梅一萼开。",
            "若无春意犹羞涩，应待诗翁着句催。"
        ],
        "title": "後圃初见梅花一萼二首  其一",
        "id": "cfb3d8af-81ac-461f-a4d2-675dd62ef99a"
    },
    {
        "author": "吴芾",
        "paragraphs": [
            "枝头已是送春来，怀抱何妨试割开。",
            "满园若欲俱开遍，须倩杯觞日日催。"
        ],
        "title": "後圃初见梅花一萼二首  其二",
        "id": "f15779b2-fd85-4c6b-9950-59d7621c468c"
    },
    {
        "author": "吴芾",
        "paragraphs": [
            "已无庾岭旧时梅，但见梅亭向水开。",
            "遐想风流犹彷佛，更将梅绕四檐栽。"
        ],
        "title": "梅亭盖旧太守徐公禋所作传者谓公得庾岭梅移种于此故创斯亭余来相距未六十年曩日之梅已无复有感时追往因取野梅环植之仍赋二绝  其一",
        "id": "9a77ccc2-08f9-4be4-9310-09e9d7b269e5"
    },
    {
        "author": "吴芾",
        "paragraphs": [
            "种梅我始效徐公，已觉幽香鼻观通。",
            "寄语後人无剪伐，要令凋郡识春风。"
        ],
        "title": "梅亭盖旧太守徐公禋所作传者谓公得庾岭梅移种于此故创斯亭余来相距未六十年曩日之梅已无复有感时追往因取野梅环植之仍赋二绝  其二",
        "id": "5ded21f1-d6d8-4c50-b018-6e702484df81"
    },
    {
        "author": "吴芾",
        "paragraphs": [
            "正欲攀条折蕊看，忽惊枝上雪斑斑。",
            "不知妙手新装缀，误使衰翁为解颜。"
        ],
        "title": "坐间见装成早梅数枝",
        "id": "65112cba-4f2d-4dd0-bb59-025283d88803"
    },
    {
        "author": "吴芾",
        "paragraphs": [
            "姑射风姿绝点埃，年年长是腊前开。",
            "方疑今岁无消息，多谢君能折取来。"
        ],
        "title": "又和黄清表惠早梅",
        "id": "e489a4f0-d2bd-4450-b590-6ed4a7c02db8"
    },
    {
        "author": "吴芾",
        "paragraphs": [
            "几年不见主人归，及见开时又别离。",
            "若也有花无分赏，何如休种满园池。"
        ],
        "title": "梅怨  其一",
        "id": "65e46914-9787-4b56-92a0-8e2e6f505cc3"
    },
    {
        "author": "吴芾",
        "paragraphs": [
            "我与梅花素有期，故应花怨我轻离。",
            "巡檐索笑宁无日，少待归来酒作池。"
        ],
        "title": "梅怨  其二",
        "id": "76eadbba-074f-47f6-b4db-6f6597159c90"
    },
    {
        "author": "吴芾",
        "paragraphs": [
            "雨声纔歇雪漫漫，深恐梅花不耐寒。",
            "破晓踏泥来问讯，细看枝上喜平安。"
        ],
        "title": "雪後观梅  其一",
        "id": "4db025b9-c998-44c6-a9fc-3104e08cbde3"
    },
    {
        "author": "吴芾",
        "paragraphs": [
            "春色三分已一分，江梅犹自占青春。",
            "有花堪折须拚醉，莫待东风吹作尘。"
        ],
        "title": "雪後观梅  其二",
        "id": "b0f4cf52-a8af-468a-8095-742bfd39bb6b"
    },
    {
        "author": "吴芾",
        "paragraphs": [
            "不傍茅檐便竹篱，初开犹未许人知。",
            "一枝到手春虽浅，肯负花前金屈巵。"
        ],
        "title": "折梅",
        "id": "dd7a0709-be1e-4972-91cd-beb2c0778590"
    },
    {
        "author": "吴芾",
        "paragraphs": [
            "冰玉精神绝点埃，人间无物似寒梅。",
            "凌霜傲雪浑闲事，最是欺春不逐来。"
        ],
        "title": "寒梅",
        "id": "0110b662-e983-4e13-a82a-7b7d6792c12a"
    },
    {
        "author": "吴芾",
        "paragraphs": [
            "谁将栗玉刻蜂房，巧向梢头取次妆。",
            "羞得江梅都避舍，满园不见一枝芳。"
        ],
        "title": "蜡梅二首  其一",
        "id": "68c1f31f-e21e-4e4a-89e5-7999d15d8430"
    },
    {
        "author": "吴芾",
        "paragraphs": [
            "园林摇落独芬芳，未让江梅雪里香。",
            "还恐人嫌梅太白，故来枝上尽涂黄。"
        ],
        "title": "蜡梅二首  其二",
        "id": "4e4d3f9a-afdc-499c-9696-9df50c92f368"
    },
    {
        "author": "吴芾",
        "paragraphs": [
            "岁晚相逢眼已明，一枝还复见高情。",
            "幽香不与江梅共，要与夫君斗独清。"
        ],
        "title": "谢陈詹山惠蜡梅",
        "id": "340803ae-9ba8-4bed-91ab-44ef299eb227"
    },
    {
        "author": "吴芾",
        "paragraphs": [
            "海棠一树竹篱根，密掩深藏若避人。",
            "移向亭前端有意，要令山下尽知春。"
        ],
        "title": "藏云寺有海棠一树在僧舍後竹篱荆棘之间余因劝耕偶见之遣兵移植于堂下仍赋一绝以纪之",
        "id": "49ff061b-6fe5-4936-9dcc-b2942be2ad35"
    },
    {
        "author": "吴芾",
        "paragraphs": [
            "海棠元自有天香，底事时人故谤伤。",
            "不信请来花下坐，恼人鼻观不寻常。"
        ],
        "title": "咏海棠呈子肃",
        "id": "dd911716-b4f3-479a-85e3-5555985fe0e7"
    },
    {
        "author": "吴芾",
        "paragraphs": [
            "花到浓时自有香，未逢真赏亦堪伤。",
            "今朝渗鼻浑如许，岂是兹花返故常。"
        ],
        "title": "子肃见示和篇复次韵",
        "id": "bd1708ea-107d-4077-8235-91981c37dde8"
    },
    {
        "author": "吴芾",
        "paragraphs": [
            "春来人物尽熙熙，红紫无情亦满枝。",
            "正引衰翁诗思动，举头那更得君诗。"
        ],
        "title": "和陈子良海棠四首  其一",
        "id": "4b6491d7-9962-4764-b751-2f121fe85070"
    },
    {
        "author": "吴芾",
        "paragraphs": [
            "花间春色丽晴空，恼我狂来只绕丛。",
            "试问妖娆谁与比，一株胜却万株红。"
        ],
        "title": "和陈子良海棠四首  其二",
        "id": "320762dc-1c27-4122-8e70-f82592009f82"
    },
    {
        "author": "吴芾",
        "paragraphs": [
            "雨後花头顿觉肥，细看还是旧风姿。",
            "坐余自有香芬馥，不许凡人取次知。"
        ],
        "title": "和陈子良海棠四首  其三",
        "id": "a74c18cc-9458-4fd2-86c6-e0704a081074"
    },
    {
        "author": "吴芾",
        "paragraphs": [
            "十年栽种满园花，无似兹花艳丽多。",
            "已是谱中推第一，不须还更问如何。"
        ],
        "title": "和陈子良海棠四首  其四",
        "id": "45b5d1f7-15f8-4ec6-b7e4-af98cfed20d4"
    },
    {
        "author": "吴芾",
        "paragraphs": [
            "绝艳妖娆压众芳，况来烛下逞新妆。",
            "引将姑射神人到，亦逐春风上下狂。"
        ],
        "title": "领客赏海棠雪作  其一",
        "id": "6a7e3c15-28fc-4176-81e7-192967f52779"
    },
    {
        "author": "吴芾",
        "paragraphs": [
            "撩拨游人思不禁，也缘尤物荡人心。",
            "今宵雪向花间作，应妬此花红太深。"
        ],
        "title": "领客赏海棠雪作  其二",
        "id": "d403ef90-b65e-4a93-892a-aaae6c8c5946"
    },
    {
        "author": "吴芾",
        "paragraphs": [
            "去年劝相到云根，满树花光欲照人。",
            "料得今年花更好，无端风雨阻行春。"
        ],
        "title": "去春劝耕云际移植海棠曾留小诗今岁困于多事欲往不果怅然有怀复和前韵以示主僧",
        "id": "b7c53844-757c-43b0-8c5e-01b3600cfa66"
    },
    {
        "author": "吴芾",
        "paragraphs": [
            "海棠已赋十分妆，细看妖娆更异常。",
            "不得与君同胜赏，空烧银烛照花光。"
        ],
        "title": "寄朝宗海棠",
        "id": "18457caa-49f5-47d9-bf14-f1def7e9a05f"
    },
    {
        "author": "吴芾",
        "paragraphs": [
            "落尽羣花春已残，忽惊庭下锦新翻。",
            "夜深领客穷清赏，一笑开怀倒数尊。"
        ],
        "title": "和潘大卿芍药二首  其一",
        "id": "8d514415-cfc6-4cf5-9a36-120662803203"
    },
    {
        "author": "吴芾",
        "paragraphs": [
            "拂拂轻黄染御衣，出羣标韵异繁枝。",
            "此身已分京华隔，不谓天香尚许披。"
        ],
        "title": "和潘大卿芍药二首  其二",
        "id": "dba796e0-c4a7-495d-ae9d-29e5202aba6e"
    },
    {
        "author": "吴芾",
        "paragraphs": [
            "冠子缀珠初泣露，霓裳舞袖更萦风。",
            "就中纵有红都胜，淡伫争如御爱红。"
        ],
        "title": "邦人献芍药四种曰御爱红曰霓裳红曰缀珠冠子曰红都胜因同朝宗夜饮赏之遂成二绝以记一时之胜  其一",
        "id": "cd948e8c-0c5f-4700-b83f-75162b55cb09"
    },
    {
        "author": "吴芾",
        "paragraphs": [
            "芍药移来傍玉栏，浅深浓淡一般般。",
            "夜深促席来相就，要把春容子细看。"
        ],
        "title": "邦人献芍药四种曰御爱红曰霓裳红曰缀珠冠子曰红都胜因同朝宗夜饮赏之遂成二绝以记一时之胜  其二",
        "id": "4d41f966-1382-4850-8c5b-3207fdd6a4d7"
    },
    {
        "author": "吴芾",
        "paragraphs": [
            "自有东湖知几年，荷花今日尚依然。",
            "堪嗟世事时时改，祇有荷花岁岁妍。"
        ],
        "title": "东湖观荷有感  其一",
        "id": "d9a4cdea-1856-40e2-b477-421ae6dc5595"
    },
    {
        "author": "吴芾",
        "paragraphs": [
            "双头并蒂出天然，呈瑞悬知好事连。",
            "果得故人来对饮，何妨一笑到金莲。"
        ],
        "title": "东湖观荷有感  其二",
        "id": "4dd15478-42a0-44fa-96d9-be08cb4a4484"
    },
    {
        "author": "吴芾",
        "paragraphs": [
            "我来纔见月初圆，两度池开并蒂莲。",
            "嘉瑞还来非偶尔，悬知连岁有丰年。"
        ],
        "title": "再见双头莲",
        "id": "b0b266be-fb80-4d76-a575-4443f03cedc9"
    },
    {
        "author": "吴芾",
        "paragraphs": [
            "病中恨不见花开，頼有仙郎折送来。",
            "一笑相看如有得，呼儿草草具樽罍。"
        ],
        "title": "谢王秘书送桂花",
        "id": "107f0da7-fcc3-4768-8270-c1a6135f9ee1"
    },
    {
        "author": "吴芾",
        "paragraphs": [
            "秋来不谓见春华，疑与春风是一家。",
            "已向枝头开菊蕊，更来菊上作桃花。"
        ],
        "title": "桃花菊  其一",
        "id": "88c85215-4f41-400e-b350-83d54226aa0a"
    },
    {
        "author": "吴芾",
        "paragraphs": [
            "名园看尽好花枝，黄菊施朱独未窥。",
            "应是天怜秋寂寞，故分春色到东篱。"
        ],
        "title": "桃花菊  其二",
        "id": "2ad4c971-e3be-4a91-81a1-ccee8309cad0"
    },
    {
        "author": "吴芾",
        "paragraphs": [
            "向晚佳人逞艳妆，偶随月姊到山房。",
            "自怜老去无佳句，亦复冥搜为发扬。"
        ],
        "title": "赏山茶",
        "id": "57c05597-9530-49f1-8c22-43cda67de611"
    },
    {
        "author": "吴芾",
        "paragraphs": [
            "与君林下久相从，蔬笋由来嗜好同。",
            "不饷腥膻惟饷此，想应知我旧家风。"
        ],
        "title": "和子仪送箭笋二首  其一",
        "id": "0a2add9f-8ca1-4824-87da-3f358c0d817b"
    },
    {
        "author": "吴芾",
        "paragraphs": [
            "满合圆如玉筯匀，一开喜气顿生春。",
            "非君与我谁知味，俗客惟夸嗜八珍。"
        ],
        "title": "和子仪送箭笋二首  其二",
        "id": "72c964ec-30f1-4356-a931-1e7901569698"
    },
    {
        "author": "吴芾",
        "paragraphs": [
            "小园无处着清香，谁剖枝头栗玉黄。",
            "可恨楚人元未识，只知兰芷是孤芳。"
        ],
        "title": "和陈义卿秋香",
        "id": "e18da5b3-2a61-49df-95e8-af92ed4b9bf6"
    },
    {
        "author": "吴芾",
        "paragraphs": [
            "落叶初辞万木林，谁将翡翠屑寒金。",
            "朝来散入亭前树，着处幽香欲满襟。"
        ],
        "title": "和周明瞻秋香五首  其一",
        "id": "4ac6e391-757b-4f65-9bb9-9f7c76779ea5"
    },
    {
        "author": "吴芾",
        "paragraphs": [
            "月窟仙人冷淡妆，鹅黄衫子翠罗裳。",
            "虽无妖艳夸尘俗，别是人家一种香。"
        ],
        "title": "和周明瞻秋香五首  其二",
        "id": "f2e6a493-dcc6-4890-bf44-c5614f58bd8d"
    },
    {
        "author": "吴芾",
        "paragraphs": [
            "恼人风味冠江南，浪蕊浮花总觉凡。",
            "对此自宜文字饮，不须更倩玉纤掺。"
        ],
        "title": "和周明瞻秋香五首  其三",
        "id": "bfc462c2-2661-473d-960d-9c224bbd5694"
    },
    {
        "author": "吴芾",
        "paragraphs": [
            "山腰水际有余青，造物多应特禀灵。",
            "桃李无言甘避舍，可怜黄菊强仪刑。"
        ],
        "title": "和周明瞻秋香五首  其四",
        "id": "5c11e91a-4033-4dfd-b166-8fc198491e3f"
    },
    {
        "author": "吴芾",
        "paragraphs": [
            "已爱清秋霁景鲜，山明水秀竹娟娟。",
            "更来花下成真赏，顿觉飘飘意欲仙。"
        ],
        "title": "和周明瞻秋香五首  其五",
        "id": "d0b3038f-cf2d-45a2-8e05-bb4b9cc5c684"
    },
    {
        "author": "吴芾",
        "paragraphs": [
            "灯下看花已可人，此花那更有精神。",
            "不辞今日樽前醉，只恐红妆不是真。"
        ],
        "title": "夜饮观风堂龚漕折芙蓉侑酒",
        "id": "61c3634c-a3c8-45dc-888e-bec7e8f8054f"
    },
    {
        "author": "吴芾",
        "paragraphs": [
            "坐上花光欲照人，深疑花是洛中神。",
            "已拚今日如泥醉，何必须分妄与真。"
        ],
        "title": "再和",
        "id": "ea8b1663-e069-456c-adf9-db59f19d4783"
    },
    {
        "author": "吴芾",
        "paragraphs": [
            "摘从双井尚余香，远寄山翁见未尝。",
            "咀嚼新芽味新句，陡惊冰雪沃枯肠。"
        ],
        "title": "和王知府惠双井茶",
        "id": "61c4089b-1d9c-4b00-88fa-0d22524f95d8"
    },
    {
        "author": "吴芾",
        "paragraphs": [
            "昨日花前酒太过，今朝怕见近流霞。",
            "不应辜负花枝去，且嗅清香倍饮茶。"
        ],
        "title": "梅花下饮茶又成二绝  其一",
        "id": "8d145b94-4082-41ed-a855-6d1cc9384c35"
    },
    {
        "author": "吴芾",
        "paragraphs": [
            "强拈茶碗对梅花，应是花神笑我多。",
            "更取香醪拚一醉，不禁风味恼人何。"
        ],
        "title": "梅花下饮茶又成二绝  其二",
        "id": "f5633a88-4f56-4c08-9d44-520b9238a2cf"
    },
    {
        "author": "吴芾",
        "paragraphs": [
            "长恨年年月窟秋，无人共拍酒船浮。",
            "君家双桂开时节，我欲从君载酒游。"
        ],
        "title": "桂堂",
        "id": "98319e79-f6c3-47f3-826a-ef7030ca80b4"
    },
    {
        "author": "吴芾",
        "paragraphs": [
            "芳心似与春风约，绝艳还宜晓日笼。",
            "虽谢幽人持赠我，对花无奈忆山中。"
        ],
        "title": "和戴解元雄飞瑞香二首  其一",
        "id": "6a860062-2ead-49ee-9337-d874d20a8112"
    },
    {
        "author": "吴芾",
        "paragraphs": [
            "碧玉扶疏自可观，花头缠锦更团圞。",
            "坐来已觉明人眼，况有幽香馥鼻端。"
        ],
        "title": "和戴解元雄飞瑞香二首  其二",
        "id": "cb6af400-3c8f-4445-a86d-43de124644a4"
    },
    {
        "author": "吴芾",
        "paragraphs": [
            "正欲持杯赏万红，却遭连日雨兼风。",
            "种花欲看难如此，可是衰翁赋分穷。"
        ],
        "title": "感花  其一",
        "id": "f4c5bf95-763e-475c-9881-6bfd42bee458"
    },
    {
        "author": "吴芾",
        "paragraphs": [
            "年来老病苦相侵，已是伤春不自禁。",
            "那更雨声长在耳，连朝滴碎惜花心。"
        ],
        "title": "感花  其二",
        "id": "a8fb7bf2-444c-454f-9c45-5744b407a0dc"
    },
    {
        "author": "吴芾",
        "paragraphs": [
            "雨脚才收拟杖藜，檐前依旧又垂垂。",
            "倘余有分花间醉，会有风和日暖时。"
        ],
        "title": "感花  其三",
        "id": "de7735f1-c378-4796-a7c4-1fe18726632a"
    },
    {
        "author": "吴芾",
        "paragraphs": [
            "纵令日日醉春风，已恨花无十日红。",
            "何事东君长作恶，不容春色丽晴空。"
        ],
        "title": "感花  其四",
        "id": "a4d6a8d7-eb6f-45f2-9ef1-cef4cbc07069"
    },
    {
        "author": "吴芾",
        "paragraphs": [
            "千花到底不如梅，胜赏犹宜踏雪来。",
            "今日满天长是雨，如何花下得徘徊。"
        ],
        "title": "感花  其五",
        "id": "398e4f20-184e-42f5-9f68-995208f66ada"
    },
    {
        "author": "吴芾",
        "paragraphs": [
            "春来日日欲寻春，乐此疏慵老大身。",
            "岂料青春今过半，萧萧风雨却愁人。"
        ],
        "title": "感花  其六",
        "id": "e4901dfa-60e9-4eeb-80ae-7663840c5fda"
    },
    {
        "author": "吴芾",
        "paragraphs": [
            "嗟我明年是七旬，此生能见几番春。",
            "凭谁为补青天漏，放出春光处处新。"
        ],
        "title": "感花  其七",
        "id": "83533567-59b7-44a4-9a9e-730da52a6567"
    },
    {
        "author": "吴芾",
        "paragraphs": [
            "一雨绵绵不暂停，天公于此底无情。",
            "不应直待花飘尽，始放阳和作好晴。"
        ],
        "title": "感花  其八",
        "id": "039203d1-a890-4ffe-a899-ff7a2ac173af"
    },
    {
        "author": "吴芾",
        "paragraphs": [
            "鹤舞梅开总有情，小园方喜得双清。",
            "无端风雨妨游览，不使衰翁眼暂明。"
        ],
        "title": "饭客看鹤赏梅遇雨有作",
        "id": "2fa7b613-0798-479a-ac84-53a9fde39199"
    },
    {
        "author": "吴芾",
        "paragraphs": [
            "镂果团缯宛似真，尊前一见喜生春。",
            "感公持此为余寿，益悟浮生是幻身。"
        ],
        "title": "鲁漕惠鹿鹤花果",
        "id": "115ec5e9-52fd-4300-95c1-297c87b73634"
    },
    {
        "author": "吴芾",
        "paragraphs": [
            "双鹤翩翩到我前，与花斗白更争妍。",
            "低头自觉形仪秽，安得飘然跨上天。"
        ],
        "title": "和梅花前见鹤",
        "id": "956f453d-083a-4c91-98c7-f1c5071e83cb"
    },
    {
        "author": "吴芾",
        "paragraphs": [
            "君爱山间十八公，俨然风操出樊笼。",
            "四时已占青青色，更有松黄胜万红。"
        ],
        "title": "松岭",
        "id": "2e503b57-7349-4952-8c67-d20aed33021c"
    },
    {
        "author": "吴芾",
        "paragraphs": [
            "种成松竹与江梅，杖履相过日几回。",
            "莫谓个中三友足，也须更许老夫来。"
        ],
        "title": "三三径",
        "id": "61173583-cb6d-4f41-a7a2-eebe3f9e4de7"
    },
    {
        "author": "吴芾",
        "paragraphs": [
            "来时惟爱古松青，去日新松种已成。",
            "令尹若能终此意，清风着处会知名。"
        ],
        "title": "进贤道上老松奇古可喜去秋经从因命于空处补种今渐有生意",
        "id": "cea297a9-5327-4a98-9165-3d307f6998d0"
    },
    {
        "author": "吴芾",
        "paragraphs": [
            "杯渡移从西域来，一枝五叶翠成堆。",
            "谢师致此为吾寿，使向湖山深处栽。"
        ],
        "title": "昔杯渡禅师自西域开山隠静止携五叶松来岁月既远余求此山中之松已化为乌有矣护国远老知余此意遍搜之天台山中得于玉霄峰下移以见饷遂为林下之光因诗以谢之",
        "id": "78ae17d6-c7ce-4beb-927a-d79ff024d6bd"
    },
    {
        "author": "吴芾",
        "paragraphs": [
            "古人长抱济人心，道上栽松直到今。",
            "今日若能增种植，会看百世长青阴。"
        ],
        "title": "咏松  其一",
        "id": "3c6c4ba5-7ceb-44fd-a339-bfac24fccc6b"
    },
    {
        "author": "吴芾",
        "paragraphs": [
            "古邑荒凉但有松，浓阴夹道势腾空。",
            "行人破暑忙归去，未必茅檐有此风。"
        ],
        "title": "咏松  其二",
        "id": "84651f10-f123-4805-80d1-3230342787e6"
    },
    {
        "author": "吴芾",
        "paragraphs": [
            "局促洿池几岁鱼，想应日日念江湖。",
            "如今放汝非无意，亦欲天公放老夫。"
        ],
        "title": "濠水累年不泄鱼既充牣每触热辄死余既浚治市河因开水门导之入江遂作放鱼二绝  其一",
        "id": "a0b5e560-b4d0-46ee-9969-d8adde16b0cf"
    },
    {
        "author": "吴芾",
        "paragraphs": [
            "我今纵汝入江中，好趁风雷早化龙。",
            "只恐为龙行雨苦，碧波深处且从容。"
        ],
        "title": "濠水累年不泄鱼既充牣每触热辄死余既浚治市河因开水门导之入江遂作放鱼二绝  其二",
        "id": "69be3baf-ab87-460d-9ba2-bf459e703094"
    },
    {
        "author": "吴芾",
        "paragraphs": [
            "日者俱云我未归，独君算我有归期。",
            "仍言不出三秋里，东望家山喜可知。"
        ],
        "title": "赠方山人二首  其一",
        "id": "a8090612-1eb1-4b19-8e0f-790b09856e62"
    },
    {
        "author": "吴芾",
        "paragraphs": [
            "故山久已办菟裘，得去欣闻止在秋。",
            "涉世安能长戚戚，收心只欲罢休休。"
        ],
        "title": "赠方山人二首  其二",
        "id": "cf2b9859-265a-4c82-829a-fbb25c738b87"
    },
    {
        "author": "吴芾",
        "paragraphs": [
            "暮年不是苦思归，已约湖山恐失期。",
            "此意有谁能会得，祇应猿鹤是相知。"
        ],
        "title": "再用示方山人韵二首  其一",
        "id": "d77effd9-450e-4d98-83b3-21c3f08c4cff"
    },
    {
        "author": "吴芾",
        "paragraphs": [
            "不羡千金狐腋裘，只知饱暖度春秋。",
            "如今万事皆踰分，此外何求更不休。"
        ],
        "title": "再用示方山人韵二首  其二",
        "id": "ad560a7f-5b05-4f2d-b64f-9f7cca3f6e2d"
    },
    {
        "author": "吴芾",
        "paragraphs": [
            "西风一夜扫残枝，处处寒砧捣客衣。",
            "我正思归归未得，却于江上送君归。"
        ],
        "title": "送朱彦先归乡",
        "id": "8a4d29c7-9682-4187-97c8-d599b285dee4"
    },
    {
        "author": "吴芾",
        "paragraphs": [
            "劳苦形骸不自知，朝来始向画图披。",
            "可怜憔悴今如许，更不归休待几时。"
        ],
        "title": "客有善画者取予所和归去来辞图之成轴仍为老者写照于其间感而有作",
        "id": "e6e1aa27-52e5-4f3e-acf4-725f97653710"
    },
    {
        "author": "吴芾",
        "paragraphs": [
            "快意由来未易逢，顺流却值打头风。",
            "篙师知是江神怒，引棹重回小浦中。"
        ],
        "title": "到仪真沙河阻风三首  其一",
        "id": "4a6a822e-78ab-429b-b14f-f48a0f20cae5"
    },
    {
        "author": "吴芾",
        "paragraphs": [
            "求退那知却冒迁，天心人意古难全。",
            "今朝行役还堪笑，下水船为上水船。"
        ],
        "title": "到仪真沙河阻风三首  其二",
        "id": "db91c537-e22a-4f71-ac00-87b43a58ce4c"
    },
    {
        "author": "吴芾",
        "paragraphs": [
            "连日狂风已作难，今朝浊浪更如山。",
            "江神坚我归田志，故示危机一水间。"
        ],
        "title": "到仪真沙河阻风三首  其三",
        "id": "309ed32b-90f3-4df8-baea-6a21b5763242"
    },
    {
        "author": "吴芾",
        "paragraphs": [
            "当年婺女三人别，今日姑溪一席同。",
            "老去光阴能有几，相逢莫放酒杯空。"
        ],
        "title": "会贾守邀许倅有感  其一",
        "id": "b92fd568-f402-407b-b342-38eafacff0e1"
    },
    {
        "author": "吴芾",
        "paragraphs": [
            "宿雾浓云拨不开，更倾骤雨下天来。",
            "天公也喜人欢聚，故遣斜阳送一杯。"
        ],
        "title": "会贾守邀许倅有感  其二",
        "id": "893867b7-d498-485d-bffe-b1a11e55b8db"
    },
    {
        "author": "吴芾",
        "paragraphs": [
            "君知我意欲休官，却道如今未得闲。",
            "万事无求惟一退，天公于此不应悭。"
        ],
        "title": "赠余居士二首  其一",
        "id": "89651b5c-5946-4ab3-a468-b081613bdf38"
    },
    {
        "author": "吴芾",
        "paragraphs": [
            "我老祇思还旧隠，君今更为卜新阡。",
            "余生得此夫何欠，所欠归来一溘然。"
        ],
        "title": "赠余居士二首  其二",
        "id": "49ed3876-b3b4-4dcf-8387-9a21849360d7"
    },
    {
        "author": "吴芾",
        "paragraphs": [
            "校试羣才一日中，当时五十五人同。",
            "二十七年零落尽，只存我与二三公。"
        ],
        "title": "余壬戌春校试进士同事者五十五人至戊子岁因阅小录所存者止四人感而有作二首  其一",
        "id": "d4babc66-9939-4571-85eb-a66d91271a33"
    },
    {
        "author": "吴芾",
        "paragraphs": [
            "只存我与二三公，可叹人生瞬息中。",
            "纵使老来身未死，知能几度见春风。"
        ],
        "title": "余壬戌春校试进士同事者五十五人至戊子岁因阅小录所存者止四人感而有作二首  其二",
        "id": "ec43c36e-445a-459d-981f-5db7bc158e5e"
    },
    {
        "author": "吴芾",
        "paragraphs": [
            "登高自古说龙山，拟访遗踪去路难。",
            "頼有凌歊台尚在，不妨怀古凭栏干。"
        ],
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其一",
        "id": "335b749e-17ec-4080-b9c9-327b21d177bc"
    },
    {
        "author": "吴芾",
        "paragraphs": [
            "当年宋武筑凌歊，人去台空气尚豪。",
            "欲吊兴亡无处问，且凭茱菊荐芳醪。"
        ],
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其二",
        "id": "9dc0d128-e06d-4bf5-ad8a-3ecf2bacb64b"
    },
    {
        "author": "吴芾",
        "paragraphs": [
            "下车日日欲登台，直到重阳始一来。",
            "好对江山拚酩酊，此怀能得几时开。"
        ],
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其三",
        "id": "e3a72d14-7a68-4f5c-8537-4df4b1297414"
    },
    {
        "author": "吴芾",
        "paragraphs": [
            "宦情一似秋容薄，归兴浑如酒味浓。",
            "台上望乡何处是，夕阳影里暮山重。"
        ],
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其四",
        "id": "0aa0992c-b3db-4d2e-bff6-1dbdf6bcecf0"
    },
    {
        "author": "吴芾",
        "paragraphs": [
            "应念衰翁老且疲，年来跬步要扶持。",
            "铁为拄杖劳相寄，全胜花前只杖藜。"
        ],
        "title": "伯洪以铁拄杖见寄二绝谢之  其一",
        "id": "06184653-dde0-4b63-bfd2-282dbef01530"
    },
    {
        "author": "吴芾",
        "paragraphs": [
            "铁杖君家收几年，更原古意赋成篇。",
            "寄来岂为资扶策，应见予心老益坚。"
        ],
        "title": "伯洪以铁拄杖见寄二绝谢之  其二",
        "id": "35310688-072c-4e74-a6c2-cef85d957f83"
    },
    {
        "author": "吴芾",
        "paragraphs": [
            "一雨欢声已沸传，更观佳句倍欣然。",
            "一时果遂为霖望，会见重书大有年。"
        ],
        "title": "和任路分喜雨",
        "id": "8ed06a9a-8f02-4f37-963f-1c6297296041"
    },
    {
        "author": "吴芾",
        "paragraphs": [
            "铄石流金苦异常，行人谁不困秋阳。",
            "狂风忽送排檐雨，涤尽炎威作晚凉。"
        ],
        "title": "喜雨三首  其一",
        "id": "bc7e0494-d879-4441-a980-2357d946e6f9"
    },
    {
        "author": "吴芾",
        "paragraphs": [
            "昨朝偶得碧琳腴，不敢濡唇畏暑涂。",
            "雨过凉生襟袂爽，不妨倾倒且踟蹰。"
        ],
        "title": "喜雨三首  其二",
        "id": "63524559-5e6c-47c8-9a0e-f4d1f899e274"
    },
    {
        "author": "吴芾",
        "paragraphs": [
            "畏暑停骖憩驿亭，不知郭外雨如倾。",
            "晚行但觉通衢湿，凉入郊墟分外清。"
        ],
        "title": "喜雨三首  其三",
        "id": "c58d5385-b484-4a00-9558-b2ccef894370"
    },
    {
        "author": "吴芾",
        "paragraphs": [
            "正忧麦槁井泉干，一雨中宵忽沛然。",
            "莫恨梅花憔悴去，且欣新绿尽归田。"
        ],
        "title": "喜雨",
        "id": "d186bf00-6382-4dac-843c-8f32b482f3eb"
    },
    {
        "author": "吴芾",
        "paragraphs": [
            "破雨冲风万骑趋，人人轻捷过飞鳬。",
            "要须直捣天山去，趁取河冰塞槁枯。"
        ],
        "title": "雨後",
        "id": "b208577f-2594-4029-9b5b-6923c55d7244"
    },
    {
        "author": "吴芾",
        "paragraphs": [
            "始喜晴天照眼明，忽惊风雨报秋声。",
            "天公也念悲秋客，还扫羣阴作晚晴。"
        ],
        "title": "喜晴",
        "id": "5246bb70-5773-4e8a-80e8-d4eb65f75049"
    },
    {
        "author": "吴芾",
        "paragraphs": [
            "洗尽妖氛喜乍晴，风生万马四蹄轻。",
            "天时人事俱相契，敢有纤儿更弄兵。"
        ],
        "title": "晚晴三首  其一",
        "id": "74cbe9db-fdee-4e12-8903-df0f62ea2dd9"
    },
    {
        "author": "吴芾",
        "paragraphs": [
            "时巡中外已欢呼，那值天晴喜浴鳬。",
            "路上捷音良可庆，王师所至若摧枯。"
        ],
        "title": "晚晴三首  其二",
        "id": "b4226c1d-45a7-479e-bd3d-8019f4909923"
    },
    {
        "author": "吴芾",
        "paragraphs": [
            "三分春色二分过，那更连宵风雨多。",
            "试向园中问消息，不知还尚有花么。"
        ],
        "title": "晚晴三首  其三",
        "id": "5e21db88-7af0-4c9e-857b-645f8b5754ef"
    },
    {
        "author": "吴芾",
        "paragraphs": [
            "玉蕊琼葩压众芳，一时纵赏拥如墙。",
            "花边笑索银瓶酒，知是谁家白面郎。"
        ],
        "title": "和许守游春  其一",
        "id": "5a9e6332-da30-49ea-bba5-af7f7fda3fc7"
    },
    {
        "author": "吴芾",
        "paragraphs": [
            "结客行行入翠微，桃源深处醉芳菲。",
            "狂歌不减刘公干，尽日花间坐不归。"
        ],
        "title": "和许守游春  其二",
        "id": "7851361b-c06f-4719-b6a8-2564f302efbe"
    },
    {
        "author": "吴芾",
        "paragraphs": [
            "尊前莫惜千金费，醉里能令万事轻。",
            "须信人生行乐耳，此身何用绊浮名。"
        ],
        "title": "和许守游春  其三",
        "id": "6b5148c5-d807-45c7-a61b-5fc4b024c8ee"
    },
    {
        "author": "吴芾",
        "paragraphs": [
            "风期久已暗相亲，樽酒论文未厌频。",
            "底事天公苦乖隔，动将离索付骚人。"
        ],
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不复来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其一",
        "id": "2ce4b635-9e33-4338-8221-fe1cc629e940"
    },
    {
        "author": "吴芾",
        "paragraphs": [
            "明日离樽难重倾，且停征驭话交情。",
            "知心自古不易得，况是途穷頼友生。"
        ],
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不复来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其二",
        "id": "8e62d182-2d1d-45c5-b47e-12ce778b31aa"
    },
    {
        "author": "吴芾",
        "paragraphs": [
            "君诗字字凌珠玉，入手卷舒看不足。",
            "别後襟期傥未忘，会寄筠筒入空谷。"
        ],
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不复来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其三",
        "id": "39bbbdfe-2b95-48b1-b645-64c29599e036"
    },
    {
        "author": "吴芾",
        "paragraphs": [
            "穷冬万木冻欲折，独有松篁抱高节。",
            "贫交无可效殷勤，持此与君聊赠别。"
        ],
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不复来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其四",
        "id": "e602a076-de62-4b06-affc-2123f9cfc735"
    },
    {
        "author": "吴芾",
        "paragraphs": [
            "吾侪生长太平时，不谓年来逢乱离。",
            "此别要烦君自重，相期重筑太平基。"
        ],
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不复来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其五",
        "id": "4762dc18-2aba-4d33-be1e-11fcb3f0c4f6"
    },
    {
        "author": "吴芾",
        "paragraphs": [
            "小舟游漾小池中，偶与吾人笑语同。",
            "好把钓竿烟雨里，一蓑放我作渔翁。"
        ],
        "title": "二十七日泛舟偶成",
        "id": "16a96342-8bc6-4acb-b4f2-455ff78e542d"
    },
    {
        "author": "吴芾",
        "paragraphs": [
            "天怜行客困阳秋，许舍车徒上小舟。",
            "十里好风袪滞思，一溪寒水助清游。"
        ],
        "title": "登舟",
        "id": "de30942a-63a2-40cc-9865-16bd4f5787d4"
    },
    {
        "author": "吴芾",
        "paragraphs": [
            "脱得身来上短篷，飘然初试一帆风。",
            "孤城回首知何处，祇有凌歊在眼中。"
        ],
        "title": "去郡登舟偶成一绝",
        "id": "c58ca5a5-3bb9-4294-bde0-4962b7e29ac2"
    },
    {
        "author": "吴芾",
        "paragraphs": [
            "不到兹山二十秋，重来山水更清幽。",
            "无因得向岩前住，日日持竿上钓舟。"
        ],
        "title": "四月二十一日同妻孥泛舟登吕氏济川亭二首  其一",
        "id": "4c8254e2-b5a5-4ff8-a498-3a2bd8d3b586"
    },
    {
        "author": "吴芾",
        "paragraphs": [
            "吕公清德着吾乡，生爱兹山死便藏。",
            "顾我来游虽恨晚，尚思杖屦共徜徉。"
        ],
        "title": "四月二十一日同妻孥泛舟登吕氏济川亭二首  其二",
        "id": "e83b9a82-3358-4456-9349-5ce29aefcdc3"
    },
    {
        "author": "吴芾",
        "paragraphs": [
            "万顷烟波一叶轻，风来枕上觉凉生。",
            "我行触热浑无奈，却喜身心得顿清。"
        ],
        "tags": [
            "钱塘江"
        ],
        "title": "渡钱塘江",
        "id": "9ffa939a-85a8-4e64-bf3f-102e90d3fd02"
    },
    {
        "author": "吴芾",
        "paragraphs": [
            "今朝駃步忽来前，报道除书下日边。",
            "阃寄复归贤使者，百城闻命想欣然。"
        ],
        "title": "寄龚帅  其一",
        "id": "39a53331-eac5-485a-9154-05d159fcd825"
    },
    {
        "author": "吴芾",
        "paragraphs": [
            "虽喜英贤帅十连，却惭糠粃滥居前。",
            "自知未免人扬簸，愿使衰翁晚节全。"
        ],
        "title": "寄龚帅  其二",
        "id": "6e355bea-10ab-4bfe-801d-24848e03e247"
    },
    {
        "author": "吴芾",
        "paragraphs": [
            "行李看看近故庐，梦魂犹自绕洪都。",
            "帅垣暇日登临处，把酒还能话我无。"
        ],
        "title": "寄龚帅  其三",
        "id": "054dd8e4-7f4b-4d22-bdd5-2648144b0865"
    },
    {
        "author": "吴芾",
        "paragraphs": [
            "禾黍离离压道旁，蹇馿归去晚风凉。",
            "扬鞭西指吾庐近，想见新醅已可尝。"
        ],
        "title": "归自郡中道上口占",
        "id": "46aaee3c-ab49-4789-8e7d-2b8c0eb0db13"
    },
    {
        "author": "吴芾",
        "paragraphs": [
            "四更山月吐微明，起促篮舆趁早行。",
            "忽听疾雷催雨急，风生襟袖不胜清。"
        ],
        "title": "六月二十一日早行十六首  其一",
        "id": "8c038204-b4d2-4b9a-8f50-dd7d1f9e8249"
    },
    {
        "author": "吴芾",
        "paragraphs": [
            "稻苖初穗出纷纷，半是青云半白云。",
            "坐看黄云呈上瑞，田家无处不忻忻。"
        ],
        "title": "六月二十一日早行十六首  其二",
        "id": "b3fd2b1e-9418-432c-bc6b-d3174e1fcb7f"
    },
    {
        "author": "吴芾",
        "paragraphs": [
            "病躯终日困骄阳，正虑行行去路长。",
            "多谢天公怜此意，时飞疏雨作清凉。"
        ],
        "title": "六月二十一日早行十六首  其三",
        "id": "62e741c0-372a-48a6-bb16-69a37d00c069"
    },
    {
        "author": "吴芾",
        "paragraphs": [
            "为忆湖山且暂归，此心不是要追时。",
            "君恩留我非由己，寄语山灵莫勒移。"
        ],
        "title": "六月二十一日早行十六首  其四",
        "id": "1c0562f9-fc8a-4460-b3a0-995c20a1bdeb"
    },
    {
        "author": "吴芾",
        "paragraphs": [
            "欲挂衣冠已上章，更令冲冒去南昌。",
            "南昌纵有佳山水，争似安闲在故乡。"
        ],
        "title": "六月二十一日早行十六首  其五",
        "id": "0b04a7a0-82a8-4301-9cf8-1fd8d14bfcd0"
    },
    {
        "author": "吴芾",
        "paragraphs": [
            "雨後西山气象新，野田高下水津津。",
            "晚来弛担临风坐，聒耳蛙声更可人。"
        ],
        "title": "六月二十一日早行十六首  其六",
        "id": "d1955fa5-c59c-4e6c-a827-3670252bdf81"
    },
    {
        "author": "吴芾",
        "paragraphs": [
            "古寺经行知几回，山僧又见我重来。",
            "暮年欲作终焉计，不得归休只自哀。"
        ],
        "title": "六月二十一日早行十六首  其七",
        "id": "1f6760ed-8730-4483-87b1-6e27aceefe25"
    },
    {
        "author": "吴芾",
        "paragraphs": [
            "篮舆亟欲到柴门，终日驱驰亦苦辛。",
            "野外莫嫌车骑少，笙歌两部自随人。"
        ],
        "title": "六月二十一日早行十六首  其八",
        "id": "7ca0cc4a-f4f8-45b5-bd5d-22803a0633ba"
    },
    {
        "author": "吴芾",
        "paragraphs": [
            "蝉噪园林处处同，此蝉鸣处颤春风。",
            "祇应寒饿全无力，吟不成声喙已穷。"
        ],
        "title": "六月二十一日早行十六首  其九",
        "id": "a5c3f636-4ab2-4b0e-ba4f-5c76e954bd85"
    },
    {
        "author": "吴芾",
        "paragraphs": [
            "东望吾庐百里间，二年别去一朝还。",
            "虽然未遂归休意，且对湖山一解颜。"
        ],
        "title": "六月二十一日早行十六首  其一○",
        "id": "d2c3a020-4897-4de1-a7ea-ca660268acaa"
    },
    {
        "author": "吴芾",
        "paragraphs": [
            "出入乡关四十朞，劳人迎送每惭之。",
            "今朝单骑归来速，且喜乡人都不知。"
        ],
        "title": "六月二十一日早行十六首  其一一",
        "id": "543f5459-4b27-4b0a-af02-47a18571be9a"
    },
    {
        "author": "吴芾",
        "paragraphs": [
            "不见湖山两阅冬，相思千里梦魂通。",
            "今宵烛下匆匆看，犹恐归来似梦中。"
        ],
        "title": "六月二十一日早行十六首  其一二",
        "id": "95a26f59-428c-4782-a566-a78f077d7f9a"
    },
    {
        "author": "吴芾",
        "paragraphs": [
            "竹间幽径喜相通，花下清阴苦未浓。",
            "说与园丁勤灌溉，我归要此养疏慵。"
        ],
        "title": "六月二十一日早行十六首  其一三",
        "id": "0e4726ee-2b0a-479b-b69d-d387b0b6cd4c"
    },
    {
        "author": "吴芾",
        "paragraphs": [
            "谩来水上结危亭，更凭栏干听水声。",
            "洗得肺肝清似水，莫言亭下水无情。"
        ],
        "title": "六月二十一日早行十六首  其一四",
        "id": "2592cb61-db92-41af-8092-0315e597c614"
    },
    {
        "author": "吴芾",
        "paragraphs": [
            "只爱湖光似镜平，那知汹涌作潮鸣。",
            "直疑身在江船上，夜半更闻风雨声。"
        ],
        "title": "六月二十一日早行十六首  其一五",
        "id": "6a513718-ea1d-4f99-831d-2d1fdfd81808"
    },
    {
        "author": "吴芾",
        "paragraphs": [
            "暂归祇欲见湖山，多谢亲朋日往还。",
            "但愧年衰筋骨惫，将迎容我片时闲。"
        ],
        "title": "六月二十一日早行十六首  其一六",
        "id": "16f4de0f-5508-496a-8ca2-f52700851873"
    },
    {
        "author": "吴芾",
        "paragraphs": [
            "今日方行第一程，看来已觉此身轻。",
            "若还归到湖山里，何啻乘云上玉清。"
        ],
        "title": "久欲乞归未得一日蒙恩放归不胜欣喜涂中得十五首  其一",
        "id": "0a17bf56-a458-4998-b3d4-48e9e4ef2b38"
    },
    {
        "author": "吴芾",
        "paragraphs": [
            "我病只宜投绂去，君恩却许奉祠归。",
            "小人报国非无志，正恐叨踰触祸机。"
        ],
        "title": "久欲乞归未得一日蒙恩放归不胜欣喜涂中得十五首  其二",
        "id": "05735fdc-33c5-4edf-80ed-0d9e306937da"
    },
    {
        "author": "吴芾",
        "paragraphs": [
            "东去匆匆不暂停，我于此地岂无情。",
            "祇缘衰病归心切，不惮崎岖趁晓程。"
        ],
        "title": "久欲乞归未得一日蒙恩放归不胜欣喜涂中得十五首  其三",
        "id": "b006b74e-1072-45eb-ba3f-b9689a81f07c"
    },
    {
        "author": "吴芾",
        "paragraphs": [
            "来时似觉秋犹热，去日忽惊秋已深。",
            "一去一来何所益，不如归去旧园林。"
        ],
        "title": "久欲乞归未得一日蒙恩放归不胜欣喜涂中得十五首  其四",
        "id": "8f46e775-3f61-42c4-9e6d-8f9559f8d248"
    },
    {
        "author": "吴芾",
        "paragraphs": [
            "老夫非是厌洪都，正恐沉迷失故吾。",
            "纵使东湖花似锦，不如归对小西湖。"
        ],
        "tags": [
            "西湖"
        ],
        "title": "久欲乞归未得一日蒙恩放归不胜欣喜涂中得十五首  其五",
        "id": "c51f21a4-86ed-42a3-9978-cc4e32e0b1e8"
    },
    {
        "author": "吴芾",
        "paragraphs": [
            "邦人送我说殷勤，自愧初无德及民。",
            "若更踌躇不归去，猿惊鹤怨亦愁人。"
        ],
        "title": "久欲乞归未得一日蒙恩放归不胜欣喜涂中得十五首  其六",
        "id": "aac247f9-2131-4345-934b-2e5ca63db15f"
    },
    {
        "author": "吴芾",
        "paragraphs": [
            "去年来见荷初败，今岁归逢菊已残。",
            "残菊败荷浑似我，纵余芬馥岂堪观。"
        ],
        "title": "久欲乞归未得一日蒙恩放归不胜欣喜涂中得十五首  其七",
        "id": "e7cec546-ab31-4184-9e3d-8b530113a634"
    },
    {
        "author": "吴芾",
        "paragraphs": [
            "记得年时入境来，老分阃寄惧非才。",
            "今朝遂出洪都去，笑指故山真快哉。"
        ],
        "title": "久欲乞归未得一日蒙恩放归不胜欣喜涂中得十五首  其八",
        "id": "54c153a7-7b02-4eed-85cf-d3948d3dc2f8"
    },
    {
        "author": "吴芾",
        "paragraphs": [
            "夹道乔松几度春，青青黛色四时新。",
            "当时若尽荒郊种，万顷清阴更可人。"
        ],
        "title": "久欲乞归未得一日蒙恩放归不胜欣喜涂中得十五首  其九",
        "id": "3da3414e-0c62-436b-9402-afc09e08d673"
    },
    {
        "author": "吴芾",
        "paragraphs": [
            "欲寒还暖雨还晴，极目秋郊景色明。",
            "应是此归天亦喜，故将风日作人情。"
        ],
        "title": "久欲乞归未得一日蒙恩放归不胜欣喜涂中得十五首  其一○",
        "id": "677bd068-cfff-4f96-932f-caefd7ef5b00"
    },
    {
        "author": "吴芾",
        "paragraphs": [
            "无日无时不念归，此心宜有鬼神知。",
            "如今已作终焉计，寄语山灵莫勒移。"
        ],
        "title": "久欲乞归未得一日蒙恩放归不胜欣喜涂中得十五首  其一一",
        "id": "af7fd2ee-ba78-4391-8ee0-b99f15b75d83"
    },
    {
        "author": "吴芾",
        "paragraphs": [
            "荒墟忽见翠成堆，错认青山入眼来。",
            "元是松林如此好，不妨归去更勤栽。"
        ],
        "title": "久欲乞归未得一日蒙恩放归不胜欣喜涂中得十五首  其一二",
        "id": "0709dc29-a063-491a-9dcb-2bdf0a93c2c7"
    },
    {
        "author": "吴芾",
        "paragraphs": [
            "路傍遥见一山居，欢喜犹如见故庐。",
            "见似故庐犹自喜，如今到後喜何如。"
        ],
        "title": "久欲乞归未得一日蒙恩放归不胜欣喜涂中得十五首  其一三",
        "id": "b6cfbbf2-55e8-41d2-aac0-155d20211e3d"
    },
    {
        "author": "吴芾",
        "paragraphs": [
            "兀兀篮舆足欲拳，聊扶藜杖步山边。",
            "招提此去无多地，且就僧房借榻眠。"
        ],
        "title": "久欲乞归未得一日蒙恩放归不胜欣喜涂中得十五首  其一四",
        "id": "2e83666b-514c-4ccb-ac04-3d5e10055f80"
    },
    {
        "author": "吴芾",
        "paragraphs": [
            "淡烟斜日媚郊原，中有人家似辋川。",
            "地侧忽惊车马过，三三两两竹篱边。"
        ],
        "title": "久欲乞归未得一日蒙恩放归不胜欣喜涂中得十五首  其一五",
        "id": "c307f1bd-140c-4d62-9d6b-7cd14cb8edce"
    },
    {
        "author": "吴芾",
        "paragraphs": [
            "云藏仙窟几何年，一旦来游岂偶然。",
            "造物应怜林下客，故令一覩洞中天。"
        ],
        "title": "九月二十六日同朝宗泽民游洞宫用刘使君韵二首  其一",
        "id": "e58e8394-0304-4a87-b7eb-7e425e2d10d1"
    },
    {
        "author": "吴芾",
        "paragraphs": [
            "爱游此地已多年，今日身心始豁然。",
            "洞里真人虽羽化，苍苍乔木自参天。"
        ],
        "title": "九月二十六日同朝宗泽民游洞宫用刘使君韵二首  其二",
        "id": "4fe646ef-af91-47be-9155-45d817a22a28"
    },
    {
        "author": "吴芾",
        "paragraphs": [
            "少年有志觅封侯，老去知非万事休。",
            "薄有田园能自适，不妨卖剑买黄牛。"
        ],
        "title": "如老堂  其一",
        "id": "971f5b35-14f6-4720-8014-3b628a0f40f3"
    },
    {
        "author": "吴芾",
        "paragraphs": [
            "一堂风月一床书，随分琴樽乐有余。",
            "试问乘轩遮道客，何如归去狎樵渔。"
        ],
        "title": "如老堂  其二",
        "id": "54045e7a-f7f0-4745-9e03-6604db33da1c"
    },
    {
        "author": "吴芾",
        "paragraphs": [
            "我本农家世贱贫，一门相继亦簪绅。",
            "当知来处非今日，莫学诗人只为身。"
        ],
        "title": "种德堂",
        "id": "af9767fd-4c09-4bb7-b3a8-41e9c4326194"
    },
    {
        "author": "吴芾",
        "paragraphs": [
            "万事忘怀付酒樽，长闲不厌客登门。",
            "但存心地平如砥，胜买黄牛教子孙。"
        ],
        "title": "观十二弟种德堂诗和其韵",
        "id": "ca6813c2-d3b1-4fc0-9159-1f7001ae1f93"
    },
    {
        "author": "吴芾",
        "paragraphs": [
            "此君生长此山中，直节从来自不同。",
            "今日高标还卓出，万人谁不仰清风。"
        ],
        "title": "竹坞",
        "id": "b240e378-26c2-41c4-8e5c-22fa5a7bc652"
    },
    {
        "author": "吴芾",
        "paragraphs": [
            "君将富贵等浮云，却许白云来就宿。",
            "静处何妨共一龛，免教随手翻还复。"
        ],
        "title": "云龛",
        "id": "0cd11970-4b10-4a63-9c4b-924fd8d14242"
    },
    {
        "author": "吴芾",
        "paragraphs": [
            "日炙风吹人倦乏，山重水复路萦回。",
            "一番行病思休息，且喜今朝入界来。"
        ],
        "title": "入界",
        "id": "c9fab55f-4294-4436-9cef-e84cfa028d1c"
    },
    {
        "author": "吴芾",
        "paragraphs": [
            "汝到庭闱话未终，若为行色又匆匆。",
            "要知只有归来好，便做三公亦是空。"
        ],
        "title": "送津还任",
        "id": "8e065fd4-8210-4c77-a996-246831b7264d"
    },
    {
        "author": "吴芾",
        "paragraphs": [
            "华屋新成集贺宾，门阑盛事一番新。",
            "愿言积德高于屋，屋下长存百岁人。"
        ],
        "title": "三七侄入新屋  其一",
        "id": "cc278b34-d8bf-4d5b-a0d4-098341b22185"
    },
    {
        "author": "吴芾",
        "paragraphs": [
            "我昔行年近六旬，辛勤纔有屋容身。",
            "汝成广厦年方壮，端是吾家有福人。"
        ],
        "title": "三七侄入新屋  其二",
        "id": "7e2aff88-db27-4e56-a218-8aada4c9c553"
    },
    {
        "author": "吴芾",
        "paragraphs": [
            "我是田家本业农，偶然两世到蟾宫。",
            "书生天幸有如此，岂复更忧吾道穷。"
        ],
        "title": "送侄赴廷试  其一",
        "id": "8dba33bb-f63e-442e-a789-6e2dfbea865f"
    },
    {
        "author": "吴芾",
        "paragraphs": [
            "一第男儿未足夸，喜传衣钵振吾家。",
            "大廷好上千言对，要使声名播迩遐。"
        ],
        "title": "送侄赴廷试  其二",
        "id": "e9cd6c82-704d-4ed6-a878-156265d81b0a"
    },
    {
        "author": "吴芾",
        "paragraphs": [
            "上林跃马看腾骧，父老犹言昔日张。",
            "顾我儿曹殊未学，敢将踪迹继前芳。"
        ],
        "title": "送侄赴廷试  其三",
        "id": "f37cfd34-5804-4d20-949c-97262d072b52"
    },
    {
        "author": "吴芾",
        "paragraphs": [
            "过了重阳又一阳，梅开亦拟共壶觞。",
            "病中无复成狂饮，且作前贤醒里狂。"
        ],
        "title": "和康伯可重阳",
        "id": "546be622-bb31-402d-8204-2ecd07324f83"
    },
    {
        "author": "吴芾",
        "paragraphs": [
            "四十年前此读书，与君俱欲上亨衢。",
            "君虽未达心犹壮，我已衰颓作老夫。"
        ],
        "title": "扫坟东山感旧示十五侄",
        "id": "a7d93442-d679-46ed-8620-c207282c4c4f"
    },
    {
        "author": "吴芾",
        "paragraphs": [
            "兀坐江城厌寂寥，喜逢春色上梅梢。",
            "寄言画角休吹遍，留与铃斋作淡交。"
        ],
        "title": "梅花下闻角声",
        "id": "eee0e91e-2e3f-48d6-87b0-bd66556c9f6d"
    },
    {
        "author": "吴芾",
        "paragraphs": [
            "解鞍萧寺憩清幽，睡里忽闻黄栗留。",
            "惊破梦魂何可恨，得知身在浙江头。"
        ],
        "title": "睡中闻鶑",
        "id": "1f01c9d2-fb42-4a10-8428-3816b323c73b"
    },
    {
        "author": "吴芾",
        "paragraphs": [
            "甲第巍然数百间，一朝人去顿摧残。",
            "寄言行客休兴叹，但积阴功後代看。"
        ],
        "title": "败屋有感",
        "id": "5973b4f7-2f33-4a11-90d3-4d698194b13e"
    },
    {
        "author": "吴芾",
        "paragraphs": [
            "两州佳政万人传，一旦那知遂溘然。",
            "到底久生从古少，要须乘健早归田。"
        ],
        "title": "悼王习之",
        "id": "2709dc1d-37d2-4a25-a937-41cde373eaef"
    },
    {
        "author": "吴芾",
        "paragraphs": [
            "师与予心总爱山，从来已许伴予闲。",
            "若为一出俄经月，却恋尘凡未肯还。"
        ],
        "title": "嘲钦师",
        "id": "f799dadc-8d0c-4d4b-9c7e-ddf3d8121fc5"
    },
    {
        "author": "吴芾",
        "paragraphs": [
            "一瓶一钵自由身，聊向江南玩水云。",
            "踏遍千山并万壑，却归林下炷炉熏。"
        ],
        "title": "赠远老",
        "id": "40324527-eb47-4b75-b7ec-cc8fa7fd93d0"
    },
    {
        "author": "吴芾",
        "paragraphs": [
            "师走丛林不计年，若为犹未了因缘。",
            "万年有路何妨去，透取无生不二禅。"
        ],
        "title": "送安老",
        "id": "08511c30-6e2c-4ec2-ae86-797970fb08af"
    },
    {
        "author": "吴芾",
        "paragraphs": [
            "平生痼疾在烟霞，到处林泉是我家。",
            "若也远公容入社，直须酤酒不须茶。"
        ],
        "title": "和远老韵二首  其一",
        "id": "77234e92-18fd-478f-b9d6-3dceaccb2ee8"
    },
    {
        "author": "吴芾",
        "paragraphs": [
            "欲访天台帛道猷，梦魂先到石桥头。",
            "个中直待桃花放，始得从师烂漫游。"
        ],
        "title": "和远老韵二首  其二",
        "id": "ad023cc3-6b29-4d1e-82ef-d2b15c45057e"
    },
    {
        "author": "吴芾",
        "paragraphs": [
            "昔年曾作雁山游，倒指今踰四十秋。",
            "叹我岂劳蝴蝶梦，羡师重到大龙湫。"
        ],
        "title": "送明老游雁荡五首  其一",
        "id": "5ee1e083-a97a-4a12-b52a-0c69e41587d6"
    },
    {
        "author": "吴芾",
        "paragraphs": [
            "师到龙湫谒矩罗，为言别久渴心多。",
            "当年见处祥光满，试问今还记得么。"
        ],
        "title": "送明老游雁荡五首  其二",
        "id": "56182f84-e057-4216-87cc-d65cbf45fd7f"
    },
    {
        "author": "吴芾",
        "paragraphs": [
            "吾儿此地偶钟英，绍我家风尚典刑。",
            "所幸吾师知此意，殷勤为我谢山灵。"
        ],
        "title": "送明老游雁荡五首  其三",
        "id": "6880dc66-1d0b-4f62-bdc0-77411bcc6996"
    },
    {
        "author": "吴芾",
        "paragraphs": [
            "方欣林下共谈禅，底事深公挽出山。",
            "千里同风无道俗，何妨一笑便言还。"
        ],
        "title": "送明老游雁荡五首  其四",
        "id": "6f0afd96-f1de-43de-a2b1-185a58f5ea19"
    },
    {
        "author": "吴芾",
        "paragraphs": [
            "遍参尊宿走诸方，老去纔能返故乡。",
            "涨水飞云前辈语，他乡莫更久徜徉。"
        ],
        "title": "送明老游雁荡五首  其五",
        "id": "01303c15-0b19-437c-b8f0-9b863ab3376d"
    },
    {
        "author": "吴芾",
        "paragraphs": [
            "事好休时便好休，不应人尽觅封侯。",
            "归来已快平生志，况有高人来聚头。"
        ],
        "title": "和远老四首  其一",
        "id": "e397b02c-6b6d-4134-a0b0-336acc6d0422"
    },
    {
        "author": "吴芾",
        "paragraphs": [
            "身居仕路梦家山，一日君恩放我还。",
            "从此便为终老计，祇愁造物靳清闲。"
        ],
        "title": "和远老四首  其二",
        "id": "38841e9c-82ee-474d-bf4f-cd5ac219c071"
    },
    {
        "author": "吴芾",
        "paragraphs": [
            "世人老去不知休，祇羡三公与五侯。",
            "争似山僧都不会，困来衲被便蒙头。"
        ],
        "title": "和远老四首  其三",
        "id": "689e08a0-c88f-4ded-b65e-67308430482a"
    },
    {
        "author": "吴芾",
        "paragraphs": [
            "相逢正好共看山，底事匆匆便欲还。",
            "今日乍晴山更好，可能伴我片时闲。"
        ],
        "title": "和远老四首  其四",
        "id": "fe30f827-fa68-4b70-a05e-2d0a7847248f"
    },
    {
        "author": "吴芾",
        "paragraphs": [
            "人日晴天万里开，自应一笑上春台。",
            "清斋偶阻花前醉，且把茶瓯当酒杯。"
        ],
        "title": "上七斋素不饮",
        "id": "ed9d01c8-8ad1-4f15-b026-e2fa51617504"
    },
    {
        "author": "吴芾",
        "paragraphs": [
            "读书已负少年时，老大空疏愧我知。",
            "汝肯为余偿此志，虽穷亦是起家儿。"
        ],
        "title": "送津赴绍兴倅八首  其一",
        "id": "3e6b2980-2027-4a91-b949-35d6d108e84d"
    },
    {
        "author": "吴芾",
        "paragraphs": [
            "山色湖光足自怡，幽栖无一不相宜。",
            "只嫌野外游从少，汝早归来共乐之。"
        ],
        "title": "送津赴绍兴倅八首  其二",
        "id": "263bb6dd-c45c-412c-ac23-72bde4232053"
    },
    {
        "author": "吴芾",
        "paragraphs": [
            "汝辞秦邸佐名藩，端为亲庭数舍间。",
            "数舍相望虽不远，争如在侧日承颜。"
        ],
        "title": "送津赴绍兴倅八首  其三",
        "id": "1320e49d-b8c2-4ad1-a9bb-8e3099d2dd54"
    },
    {
        "author": "吴芾",
        "paragraphs": [
            "当年我镇卧龙山，曾种千花与万竿。",
            "岁久不知无恙否，因来且为报平安。"
        ],
        "title": "送津赴绍兴倅八首  其四",
        "id": "2bdee49e-f6cd-45a4-a5e7-51b719a7a106"
    },
    {
        "author": "吴芾",
        "paragraphs": [
            "我曾开凿鉴湖田，功竟难成愧昔贤。",
            "汝谒马祠须问讯，此湖兴复是何年。"
        ],
        "title": "送津赴绍兴倅八首  其五",
        "id": "58ece31d-117a-461b-9741-90be6871b42b"
    },
    {
        "author": "吴芾",
        "paragraphs": [
            "出仕曾尘侍从班，退休还得老湖山。",
            "已惭过分无他望，只愿吾儿相对闲。"
        ],
        "title": "送津赴绍兴倅八首  其六",
        "id": "322bfbc6-0368-458a-ba45-abd726d01cec"
    },
    {
        "author": "吴芾",
        "paragraphs": [
            "我辞官路已多时，魂梦今犹畏险巇。",
            "汝既饱谙游宦味，会须早作个归期。"
        ],
        "title": "送津赴绍兴倅八首  其七",
        "id": "86dc6965-872b-4fdd-b025-6a22548e8cc1"
    },
    {
        "author": "吴芾",
        "paragraphs": [
            "人生万事不如归，只恐归来不及时。",
            "汝若能为陶靖节，我身胜到凤凰池。"
        ],
        "title": "送津赴绍兴倅八首  其八",
        "id": "78ae415d-3d02-4601-8d6e-c79fa6db3649"
    },
    {
        "author": "吴芾",
        "paragraphs": [
            "未能免俗强随缘，聊挂灯球记上元。",
            "席上虽无罗绮绕，游人来往亦喧喧。"
        ],
        "title": "山居上元",
        "id": "14032335-bdef-4ecd-ad25-dd2fa4ca0427"
    },
    {
        "author": "吴芾",
        "paragraphs": [
            "连宵待月屡登城，特地遮藏不肯明。",
            "过了佳辰方皎洁，嫦娥何事太无情。"
        ],
        "title": "十六夜见月",
        "id": "28b5f787-745b-4b26-a988-05e9755e2812"
    },
    {
        "author": "吴芾",
        "paragraphs": [
            "人生何用苦多忧，无日无时可宴游。",
            "但使此心忘系累，凉天佳月即中秋。"
        ],
        "title": "代答",
        "id": "35814b3f-443c-407b-9213-e17f011db4bf"
    },
    {
        "author": "吴芾",
        "paragraphs": [
            "连岁人怀水潦忧，年登犹叹不全收。",
            "夏逢甲子天无雨，预喜今年又有秋。"
        ],
        "title": "甲子日无雨偶成",
        "id": "06987e97-355d-4122-8180-3e70cf6708cc"
    },
    {
        "author": "吴芾",
        "paragraphs": [
            "乔松转日影斜斜，穿入疏棂细作花。",
            "怪得清阴长不改，原来松下蛰龟蛇。"
        ],
        "title": "和许守松阴",
        "id": "b697d398-4c37-4a44-84a5-b5b0ca403922"
    },
    {
        "author": "吴芾",
        "paragraphs": [
            "山居我欲避嚣尘，尚觉门庭俗客频。",
            "羡尔结茅当道左，一轩风月作闲人。"
        ],
        "title": "题心远轩二首  其一",
        "id": "df03d6df-1ddb-4876-885a-8817741bd0a9"
    },
    {
        "author": "吴芾",
        "paragraphs": [
            "扁榜当年我命名，喜君心与迹双清。",
            "眼前风物浑如旧，但觉庭前春草生。"
        ],
        "title": "题心远轩二首  其二",
        "id": "0f734072-07f2-4269-a010-fd27a7f406a3"
    },
    {
        "author": "吴芾",
        "paragraphs": [
            "平生嗜好唯爱山，前身疑是山中相。",
            "归来深处得幽栖，柴门正与山相向。"
        ],
        "title": "和刘与权韵三首  其一",
        "id": "6fa8e1c7-6ed7-4aea-9e47-6137ce37e4fc"
    },
    {
        "author": "吴芾",
        "paragraphs": [
            "去年君过我山中，尊酒相欢十日同。",
            "别後相思肠欲断，暮云空复指江东。"
        ],
        "title": "和刘与权韵三首  其二",
        "id": "39746f0d-805d-47ce-a4da-ef46a6d8d957"
    },
    {
        "author": "吴芾",
        "paragraphs": [
            "异县相望两驿间，何时复此共看山。",
            "向来同社今无几，莫惜篮舆数往还。"
        ],
        "title": "和刘与权韵三首  其三",
        "id": "4b814605-2868-4e72-80c5-c0b35525b2f9"
    },
    {
        "author": "吴芾",
        "paragraphs": [
            "久闻韶鸭有灵踪，首尾俱轻快御风。",
            "公独惠然持见赠，应知野性与余同。"
        ],
        "title": "陈子厚送韶鸭将以七绝因次其韵  其一",
        "id": "180c36f2-005f-48ec-804b-a5d2bfe81bb1"
    },
    {
        "author": "吴芾",
        "paragraphs": [
            "兴在江湖万里间，洿池一曲岂能安。",
            "今朝来我西湖上，眼底陡惊天地宽。"
        ],
        "tags": [
            "西湖"
        ],
        "title": "陈子厚送韶鸭将以七绝因次其韵  其二",
        "id": "ecfda48b-91bc-4120-a3ee-ab7934f2ca39"
    },
    {
        "author": "吴芾",
        "paragraphs": [
            "湖光深处恣沉浮，未让波间鹭与鸥。",
            "旧侣此时应羡汝，欲来相就苦无由。"
        ],
        "title": "陈子厚送韶鸭将以七绝因次其韵  其三",
        "id": "3b81c3dd-40e7-4829-a08c-5c4cf30254ad"
    },
    {
        "author": "吴芾",
        "paragraphs": [
            "朝朝两两下平沙，添得湖中景趣嘉。",
            "碧卵从今生育去，便堪装点作渔家。"
        ],
        "title": "陈子厚送韶鸭将以七绝因次其韵  其四",
        "id": "284eb4c3-93d1-4e9f-a74f-95a4477c9f7e"
    },
    {
        "author": "吴芾",
        "paragraphs": [
            "投迹山林不厌深，老来宁复计升沉。",
            "水禽得得来相伴，应识幽人一片心。"
        ],
        "title": "陈子厚送韶鸭将以七绝因次其韵  其五",
        "id": "58f982ae-ff1a-4f90-9a80-8833e0486525"
    },
    {
        "author": "吴芾",
        "paragraphs": [
            "初来便自与人宜，相近相亲自在飞。",
            "底事悠然无畏忌，也知老子久忘机。"
        ],
        "title": "陈子厚送韶鸭将以七绝因次其韵  其六",
        "id": "1170418a-6968-4e89-9920-3845919eb052"
    },
    {
        "author": "吴芾",
        "paragraphs": [
            "虽是微禽亦美观，岂无缯弋欲相干。",
            "不须更起高飞念，且向湖中戢羽翰。"
        ],
        "title": "陈子厚送韶鸭将以七绝因次其韵  其七",
        "id": "f4393988-436e-4b42-9da3-e02db586bc30"
    },
    {
        "author": "吴芾",
        "paragraphs": [
            "一瓶一钵一枝筇，皓首归来万事慵。",
            "应笑白云犹世态，却来庵外媚孤松。"
        ],
        "title": "题珪师松云庵",
        "id": "47b572cd-c911-4334-a2b3-357ce34c4cf2"
    },
    {
        "author": "吴芾",
        "paragraphs": [
            "开明後学日升车，千里文风一旦雄。",
            "池上采芹摇水碧，帐中摛藻映纱红。"
        ],
        "title": "钱广文采芹亭",
        "id": "0dee1b8d-4467-4d3b-9bcb-516755be387c"
    },
    {
        "author": "吴芾",
        "paragraphs": [
            "郎省声猷蔼搢绅，看看步武到通津。",
            "合留北阙扶宸极，却向西溪整钓纶。",
            "愧我暮年方谢事，羡君壮岁便抽身。",
            "时贤莫把衰翁比，林下如君只一人。"
        ],
        "title": "闻伯可郎中锐然有冥鸿之举小诗奉庆",
        "id": "80a29156-9b79-49f6-adc3-ee31f8da078d"
    },
    {
        "author": "吴芾",
        "paragraphs": [
            "靓妆浓艳雨蒙茸，高下池台细细风。",
            "却恨韶华偏蜀土，更无颜色似川红。",
            "寻芳只恐三春暮，把酒欣逢一笑同。",
            "子美诗才犹阁笔，至今寂寞锦城中。"
        ],
        "title": "海棠",
        "id": "4bd857a7-7c76-4f01-affb-789e6cef9e93"
    },
    {
        "author": "吴芾",
        "paragraphs": [
            "君是诗中老作家，笑将丽句换名花。",
            "花因诗去情非浅，诗为花来语更嘉。",
            "须好栽培承雨露，莫令憔悴困尘沙。",
            "他年烂漫如西蜀，我欲从君看绮霞。"
        ],
        "title": "和泽民求海棠",
        "id": "786ecc16-a606-4293-b6be-2590aef684d8"
    },
    {
        "author": "吴芾",
        "paragraphs": [
            "道满三千界，潮音未许缄。",
            "何为狮子座，却上景星岩。",
            "天近云随步，林深翠滴衫。",
            "我来宁惮远，端欲洗尘凡。"
        ],
        "title": "登景星岩",
        "id": "d6197e37-2bf7-4056-8091-5674b87ed2a8"
    },
    {
        "author": "吴芾",
        "paragraphs": [
            "行止每依人，人皆笑我拙。",
            "独以相从久，未能便弃绝。",
            "纵君得显荣，亦耻事谀悦。",
            "人情苦好乖，会少常多别。",
            "而我独与君，初不易生灭。",
            "相亲如一体，亦不畏寒热。",
            "但我常自暇，而君力常竭。",
            "若以此比方，孰优还若劣。"
        ],
        "title": "和陶影答形",
        "id": "bca93755-7360-48bf-8169-99a284a5e3ea"
    },
    {
        "author": "吴芾",
        "paragraphs": [
            "识破人间伪与真，自怜扰扰百年身。",
            "谁教来作剖符客，仍更去为分阃人。",
            "故里溪山空入梦，旧家亭馆想生尘。",
            "愿言天意终从欲，归去林间度几春。"
        ],
        "title": "酬杨直阁知府",
        "id": "969daf81-f80c-44b9-8f3e-9a0cd2f8a127"
    },
    {
        "author": "吴芾",
        "paragraphs": [
            "岿然千古卧龙山，节物年来□旧观。",
            "犹有楼台出天半，正令星斗逼人寒。",
            "春风偶种花千树，夏日仍栽竹万竿。",
            "自愧牧民无实□，漫留佳致後来看。"
        ],
        "title": "登卧龙山",
        "id": "edbd64ec-45e4-4ccd-b2c2-f0d48bf7e212"
    },
    {
        "author": "吴芾",
        "paragraphs": [
            "半刺岂能淹骥足，一封行见下龙墀。"
        ],
        "title": "句",
        "id": "8a177d27-64b2-4411-9161-1df6816eb888"
    },
    {
        "author": "余某",
        "paragraphs": [
            "此生待足何时足，未老得闲方是闲。"
        ],
        "title": "句",
        "id": "78cd24f0-384f-4ab3-848c-0f71b50d3a73"
    },
    {
        "author": "蒋晋",
        "paragraphs": [
            "玉川一带光涵秋，渔艇纵横网罟稠。",
            "西风日落寒烟暝，煌煌灯火明中流。",
            "数点如萤走络绎，影趁流波泻金液。",
            "一声欵乃明灭间，邻鸡又报东方白。"
        ],
        "title": "柘川渔火",
        "id": "51bf1040-b936-4326-8372-a04ef2c305e8"
    },
    {
        "author": "蒋晋",
        "paragraphs": [
            "柘川之西有削石，屹立巍巍峻如壁。",
            "下有沧浪百尺深，澄清恰似秋天碧。",
            "逝者如斯竟不停，孺子长歌堪濯缨。",
            "故知源头有活水，支流分派迢迢清。"
        ],
        "title": "西岩胜水",
        "id": "31a831cc-7345-4026-a1b8-e8f5790f6f70"
    },
    {
        "author": "蒋晋",
        "paragraphs": [
            "天地造化真何如，幻就青岚如鲤鱼。",
            "初疑孝子感天意，复恐古人传素书。",
            "岚气时浮北烟瘴，缥缈奔腾似吹浪。",
            "远跳深惊欲化龙，故有飘飘五云障。"
        ],
        "title": "鲤屿浮岚",
        "id": "82369f65-1a46-4aeb-8b2c-4ede3efdba8e"
    },
    {
        "author": "蒋晋",
        "paragraphs": [
            "青峯如屏高插天，悬崖积翠生云烟。",
            "谁把王维旧墨迹，巍巍高挂安居前。",
            "胜景应知世稀有，妙学丹青乃缩手。",
            "嗟哉画有蠹损时，斯图寿比南山久。"
        ],
        "title": "翠屏列画",
        "id": "56b7fc9a-295b-403f-b19f-91d9c4c0e6a2"
    },
    {
        "author": "蒋晋",
        "paragraphs": [
            "谁凿云根清气泄，混混源泉流不竭。",
            "味极太古比龙涎，饮之令人骨清彻。",
            "父老为云有葛仙，丹成此地经多年。",
            "寂寞烟霞洞云静，惟留斯迹令人传。"
        ],
        "title": "葛井仙踪",
        "id": "e9cfbee6-e30f-4327-9c2b-cc8eba7d5476"
    },
    {
        "author": "陈棣",
        "paragraphs": [
            "谁云宰邑难，宰邑有真乐。",
            "但知弦歌趣，永谢尘劳缚。",
            "琴堂吏惊散，昼日垂朱箔。",
            "烧香对棐几，文史资优学。",
            "一洗朱墨昏，至味非糟粕。",
            "范公今循良，一同聊笑嚯。",
            "回视卓鲁辈，政可束高阁。",
            "苕溪古侯邦，繁庶类京洛。",
            "壮哉万户邑，何异逢盘错。",
            "公来省其俗，治剧操至约。",
            "政成日有余，空庭可罗雀。",
            "西园久弃置，疏町走芒屩。",
            "经营四顾间，得地平如削。",
            "筑堂号松桂，轩槛敞寥廓。",
            "虽无松桂阴，胸中自丘壑。",
            "况逢贤使君，成有新诗落。",
            "异时采歌谣，持用献木铎。"
        ],
        "title": "题范乌程松桂亭",
        "id": "bbad4825-1c1f-4edb-922f-b14577f20c33"
    },
    {
        "author": "陈棣",
        "paragraphs": [
            "长夏苦炎热，开轩除鬰蒸。",
            "檐前鸟雀喧，朝旭上朱甍。",
            "席间裁函丈，诗书浩纵横。",
            "盘礴环堵间，幽独怀友生。",
            "古人在黄卷，千载使我倾。",
            "出门窥物变，草木各鲜荣。",
            "青青墙东竹，见汝忽眼明。",
            "爱玩不能忘，移根傍轩楹。",
            "俯仰与竹俱，定交见深情。",
            "不是无朋友，此君氷玉清。",
            "风吹万籁响，寒梢韵竽笙。",
            "我独哦其间，诗作秋虫鸣。",
            "琅玕亦有实，期汝向秋成。",
            "凤凰何时来，翙翙翔我庭。"
        ],
        "title": "题竹友轩",
        "id": "a8057c13-fbdd-4da6-a12e-5a6bd65b3024"
    },
    {
        "author": "陈棣",
        "paragraphs": [
            "我本山中人，勉强束冠带。",
            "欠伸辄有拘，似被天工械。",
            "谁令作此来，政为穷所卖。",
            "规彼五斗粟，折腰何足怪。",
            "敢希拄颊傲，宁免望尘拜。",
            "平生浩然气，摧落甘伍哙。",
            "兹轩粗可人，虚名供眼界。",
            "得从黄奶游，佳处时一解。",
            "多生作蠹鱼，复此偿书债。",
            "虽抗尘土容，耿耿氷壶在。",
            "同僚多俊游，台阁鹓鸿辈。",
            "胸中有云梦，畧不见芥蔕。",
            "吏师有龚黄，民贼绝蜂虿。",
            "而我蹑後尘，嘉谷杂稊稗。",
            "诗坛欲寻盟，恐堕抛砖戒。",
            "翻思石鼎句，自取侯郎败。",
            "终期探理窟，一洗荆榛隘。",
            "得肉姑置之，大嚼聊发快。"
        ],
        "title": "栖轩偶成呈同僚",
        "id": "680c49d2-ec55-467e-84a0-52051fe832b1"
    },
    {
        "author": "陈棣",
        "paragraphs": [
            "柏桐有正性，梁琴岂其天。",
            "丹雘自辉耀，弦徽漫锵然。",
            "深惭社旁栎，政尔终天年。",
            "复愧南城槁，犹知过飞仙。",
            "庙前今安在，爨下亦浪传。",
            "何当生学宫，广文遗新篇。",
            "色映醉吟杜，阴休眠昼边。",
            "端如两高弟，俨立听诵弦。",
            "又如双青衣，对舞风露前。",
            "方依植坛杏，不羡干云楩。",
            "日哦二木间，妙意遗言诠。",
            "霜枝半摧剥，月影相回旋。",
            "後雕岁寒见，始华春意全。",
            "比德君无愧，五柳徒自贤。"
        ],
        "title": "次韵葛教授新辟柏桐轩",
        "id": "bf5c337f-91c3-4dc2-b108-75459cc50494"
    },
    {
        "author": "陈棣",
        "paragraphs": [
            "修垣蔽轩楹，如观坐井天。",
            "高人为披豁，物趣俱森然。",
            "柏桐伍蒿莱，混迹几岁年。",
            "俄惊俯丹楹，况得依臞仙。",
            "佳名一品题，好语万口传。",
            "高参溜雨句，美并朝阳篇。",
            "抡才稽往牒，横陈榱栋边。",
            "论功及乃祖，屡荐熏风弦。",
            "谦居髯松下，优在良梓前。",
            "荆徐入贡时，曾不数樟楩。",
            "固殊上林木，虞衡日量诠。",
            "且异温室树，衣冠时遶旋。",
            "此方安静僻，所欲唯生全。",
            "植物贵遂性，凭君较愚贤。"
        ],
        "title": "再次韵柏桐轩",
        "id": "3643d6b3-2e17-4d08-badc-865341bd4627"
    },
    {
        "author": "陈棣",
        "paragraphs": [
            "小轩劣容膝，讵敢邀君诗。",
            "君诗亟借重，物趣俱新奇。",
            "檐前列苍翠，槛外潴涟漪。",
            "凭栏作痴兀，欲静忘五綦。",
            "湛然俯明镜，水定心不驰。",
            "微风忽披拂，巾袂俄变移。",
            "缅思东坡公，昔与颍水嬉。",
            "此乐五十年，人间真未知。"
        ],
        "title": "次韵苏伯言题所居鉴止轩",
        "id": "3ae44c67-5099-44ab-9703-ef10f73ccb7a"
    },
    {
        "author": "陈棣",
        "paragraphs": [
            "人生一沤浮，何适非暂寄。",
            "会须脱尘劳，谈文不谈利。",
            "开轩得此君，意惬投宿嗜。",
            "未堪食凤凰，已足巢翡翠。",
            "惜哉小窗栊，此地久何閟。",
            "想当未辟初，宁免簿书累。",
            "高人一披拂，便有无穷意。",
            "纷纷市廛子，冠盖乱如沸。",
            "倘令见清标，魄褫复丧气。",
            "客如王子猷，不速端可致。",
            "嗟予饱忧患，久矣无佳思。",
            "旧学已榛芜，闻一岂知二。",
            "市肆罗无目，聊为将军地。",
            "斗酒诗百篇，是乃公能事。"
        ],
        "title": "次韵郑舜举题簿厅交翠轩",
        "id": "ed28c370-b721-4f54-8598-92008a66ed83"
    },
    {
        "author": "陈棣",
        "paragraphs": [
            "夜闲得安寝，方期万事休。",
            "那知清梦中，蚁穴有胜游。",
            "朝把南柯麾，暮猎龟山头。",
            "停杯犹未举，俯仰二十秋。",
            "等为幻缘缚，名实或相浮。",
            "邯郸囊中枕，径渡竹叶舟。",
            "俄顷失所历，变灭随东流。",
            "游仙岂神交，因想理或不。",
            "至人本无梦，偶梦非谬悠。",
            "乃知一念熟，寤寐欻何求。",
            "子建赋感甄，空贻方策羞。",
            "何当破诸妄，自足销沉忧。",
            "政使对痴人，言之亦寡尤。"
        ],
        "title": "次韵陈季陵记梦",
        "id": "4ca36c3b-2ca8-4bda-b399-1dd857e58689"
    },
    {
        "author": "陈棣",
        "paragraphs": [
            "与客到先春，衰思觉飞越。",
            "时当万卉凋，似补羣花阙。",
            "始信元化功，生意何曾辍。",
            "却疑钧天宴，羣仙委佩玦。",
            "不数藐姑仙，神肤莹氷雪。",
            "癯然抱清幽，卓尔负奇绝。",
            "生香巧藏密，静艳羞容悦。",
            "阳萌知独复，岁寒见孤洁。",
            "我来觞其下，坐对垂垂发。",
            "头白不待摧，颜赪为尔设。",
            "因思年少时，高枝手攀折。",
            "林逋与何逊，妙语谁优劣。",
            "老矣吟事悭，人笑心如铁。",
            "何当夜深来，更看梢头月。"
        ],
        "title": "先春赋梅一首",
        "id": "52b60e22-372e-4ded-abca-460c5641379d"
    },
    {
        "author": "陈棣",
        "paragraphs": [
            "朔雪没寒芜，严威等羣木。",
            "东君惜江梅，先与借微燠。",
            "造物逞新奇，亭亭付幽独。",
            "天然氷雪姿，不许铅华渎。",
            "疎影浸澄波，斜枝度修竹。",
            "奇标含春容，清致漫山腹。",
            "夜月耿扶踈，寒风来馥鬰。",
            "素艳等琼瑶，真香笑兰菊。",
            "昨宵风雨颠，遗英满平陆。",
            "凭谁望苍天，荣枯何太速。",
            "凌晨眠霜林，余芳犹五六。",
            "不厌终日看，尚可供诗目。"
        ],
        "title": "惜梅",
        "id": "09884d0f-047f-457b-a68b-938ddfdbc8c1"
    },
    {
        "author": "陈棣",
        "paragraphs": [
            "吾邦重午节，兴目皆可寓。",
            "游人肆喧阗，画舫纷排布。",
            "遡风伐鼍鼓，击楫观竞渡。",
            "骄豪务相夸，水陆争治具。",
            "醉忧瓶之罄，欢迫日云暮。",
            "朋从喜盍簪，嚯浪时一遇。",
            "朅来廷尉府，官冷知谁顾。",
            "吻燥无复濡，腹枵何时饫。",
            "堂堂匡鼎来，解后肯同趣。",
            "携家忽过我，市饮容旋酤。",
            "遥知分已投，更喜首暂聚。",
            "惭非浴沂人，鄙志蒙推与。",
            "怜我孤危资，极力为调护。",
            "高谈惊四筵，坐使儿女怖。",
            "便当追彦国，未肯多文度。",
            "长篇粲珠玉，绮语斥霞鹜。",
            "人生类飘蓬，会合宁有数。",
            "交情看白头，何必论新故。"
        ],
        "title": "次韵叶梦符端午",
        "id": "3f3a5f39-7bb9-4bb6-859d-a84845af8d86"
    },
    {
        "author": "陈棣",
        "paragraphs": [
            "星斗焕灵辉，川岳储英气。",
            "散为天地祥，钟作人间瑞。",
            "正应五百年，乃克见名世。",
            "长庚梦太白，斯文得鼓吹。",
            "崧高生甫申，中兴资屏卫。",
            "若人不时出，或出岂无谓。",
            "岩廊頼嘉谟，民物蒙美利。",
            "权舆生吾道，羽翼副六艺。",
            "我公岂其伦，禀赋已殊异。",
            "由来活国手，固自有次第。"
        ],
        "title": "沈德和使君生辰四首  其一",
        "id": "fefb6214-0c4e-4e18-a90d-190d0a1e90cc"
    },
    {
        "author": "陈棣",
        "paragraphs": [
            "麟阁仙蓬莱，兰省星躔次。",
            "瞻之已足荣，到者亦未易。",
            "惟公名德尊，飞声从早岁。",
            "青钱中妙选，岂止一科第。",
            "果闻超卓姿，遍历清华地。",
            "青藜照雠书，赤管供奏议。",
            "视典昔常游，观耕尝入侍。",
            "熙朝百度新，一麾烦卧治。",
            "欲知天眷隆，御屏题姓氏。",
            "公岂久外人，趣装宜早计。"
        ],
        "title": "沈德和使君生辰四首  其二",
        "id": "ba5a7e2f-4a50-47fc-97ec-fec2fa99d1b2"
    },
    {
        "author": "陈棣",
        "paragraphs": [
            "桐川古桃州，地僻官事少。",
            "简静宜有余，苛刻则烦扰。",
            "公来省其俗，好尚已默了。",
            "碧凝燕寝香，青鞠圜扉草。",
            "麦垄雨初匀，棠阴风自扫。",
            "回观汉循良，未足语治道。",
            "岂惟术数多，更觉规模小。",
            "公将宰天下，一郡乃戏嬲。",
            "便当作吏师，讵止为民表。",
            "邦人何所祈，区区颂难老。"
        ],
        "title": "沈德和使君生辰四首  其三",
        "id": "7e5a3684-4d6a-48fd-b905-baf397743325"
    },
    {
        "author": "陈棣",
        "paragraphs": [
            "化工有至仁，嘘为三月春。",
            "宁知清淑气，回薄在兹辰。",
            "兹辰亦何有，璇霄见老人。",
            "黄堂沸笙箫，宴席方横陈。",
            "宝觞酌流霞，艳歌飞梁尘。",
            "未尝王母桃，敢荐蒙庄椿。",
            "贱子今何幸，明时识凤麟。",
            "马曹宁寄傲，鼠技屡迷津。",
            "尚容东郭吹，敢效西子颦。",
            "誓将顽钝质，埏埴烦陶钧。"
        ],
        "title": "沈德和使君生辰四首  其四",
        "id": "f4ce3f9a-0d99-496d-b0b5-3a0b9e50fad8"
    },
    {
        "author": "陈棣",
        "paragraphs": [
            "渔樵生长子陵州，偶为城市逍遥游。",
            "相逢欲话平生事，以手加额频点头。",
            "自言家世居村落，颇厌吾邦风土恶。",
            "大饥小歉偶一遭，弃掷锄耰弄刀槊。",
            "二十年前事可惊，锦襦绣帽争乘城。",
            "太平日久人忘战，衣冠荆棘戈鋋腥。",
            "去年米贵无余粟，往往惊顾如麋鹿。",
            "大开陈廪贷兼并，却笑邻邦才食粥。",
            "只今丰盈天报施，余粮栖亩麦两岐。",
            "牛羊日落草莱处，场圃秋深䆉稏时。",
            "父老歌谣童稚笑，欢声万口如同调。",
            "向来游手今良农，今日膏腴昔荒峤。",
            "渔樵无事官无逋，民不识吏亡追呼。",
            "田间第见随轩鹿，道上兼无攫肉乌。",
            "问云何术能臻此，尽道我公才德美。",
            "文采风流求古人，循良事业空前史。",
            "公今去我归朝天，攀辕截镫何当前。",
            "愿公早佩紫荷橐，顾我拟续甘棠篇。",
            "欲碑遗爱传千古，政声未暇从头数。",
            "大书特书不一书，请载渔樵当日语。"
        ],
        "title": "钓濑渔樵行送严守苏伯业赴阙",
        "id": "dc1bda94-4d1f-445f-a6e2-77de1f85658b"
    },
    {
        "author": "陈棣",
        "paragraphs": [
            "令尹韬潜藏六龟，逸韵长忧儿辈知。",
            "剡藤敲氷琢玉板，月兔脱颖供毛锥。",
            "冥搜岂但梦春草，招隠昔尝吟桂枝。",
            "江山骏奔来笔下，疑有神助非人为。",
            "公余退客醉经史，底用红裙捧玉巵。",
            "凌云未读相如赋，解颐共听匡衡诗。",
            "讵容陶令赋归去，且效谪仙歌别离。",
            "手题六纸勿轻示，把玩自足娱安期。",
            "千篇政恐雷电取，数仞不许门人窥。",
            "何当筑坛拜诗将，一看横槊英雄姿。"
        ],
        "title": "次韵陶几道观洪积仁诗编",
        "id": "e790355b-d42d-470f-9fe8-c793ba07fa14"
    },
    {
        "author": "陈棣",
        "paragraphs": [
            "吟诗莫学李太白，千首万言皆酒色。",
            "吟诗莫学杜拾遗，一生抱恨长嗟咨。",
            "二豪胸中有佳趣，诗酒聊以发其悟。",
            "世人有眼谁识真，第见诗篇不见人。",
            "借令置之庙堂上，事业肯道风骚将。",
            "睥睨连帅奴将军，英风义气高薄云。",
            "我今再拜观遗像，犹疑饭颗相逢样。",
            "诗题绘事在人间，光焰何翅长万丈。"
        ],
        "title": "题李杜画像",
        "id": "42636ba5-be7a-45e9-8a4b-00e9cf7738a8"
    },
    {
        "author": "陈棣",
        "paragraphs": [
            "柯山插空天为邻，飞仙窟宅无纤尘。",
            "降灵孕秀神所相，岂但崧高生甫申。",
            "笑别方壶离紫府，道骨清标映华组。",
            "二十八宿罗心胸，霁月光风映眉宇。",
            "书带家声旧着闻，相国邸第南北分。",
            "人间未省见三绝，天上曾观瑞五云。",
            "笺诗传礼穷家学，岂止谈经能折角。",
            "鼓箧来为碧水游，贤关英俊推先觉。",
            "雄文大手古无伦，安知韩柳非前身。",
            "方期江夏无双誉，只许樊川第五人。",
            "厌直承明祈外补，暂拥屏星左铜虎。",
            "万口争歌王海沂，悬榻已题陈仲举。",
            "籍甚声闻咫尺颜，竚听锋车趣赐环。",
            "归持清禁紫荷橐，却踏彤墀玉笋班。",
            "我今幸遇悬弧旦，敢采民谣书弱翰。",
            "一言何以祝我公，愿辅升平到不穷。"
        ],
        "title": "郑倅生辰",
        "id": "fc57eab9-cafd-4d7e-9e46-6537faefe418"
    },
    {
        "author": "陈棣",
        "paragraphs": [
            "君不见长安侠少儿，臂鹰走狗争轻肥。",
            "一朝遭渠国士知，笑视鼎镬如氷澌。",
            "翘关负重俱细事，拔山扛鼎焉能为。",
            "横行匈奴十万骑，肯以秘计干阏氏。",
            "朝窃晋鄙符，暮解邯郸围。",
            "军中不闻天子诏，向来灞上皆儿嬉。",
            "我有黄石书，孺子漫多奇。",
            "我有欧冶剑，荆卿何足挥。",
            "运筹折冲衽席上，料敌决胜如蓍龟。",
            "世遭右文叹数奇，纵有勇畧将安施。",
            "汉皇方受宣室厘，干戈不用包虎皮。",
            "使我不得封万户，恨不生当高祖时。"
        ],
        "title": "古游侠行",
        "id": "086a8d11-f57e-494d-b04f-fc0666a415d1"
    },
    {
        "author": "陈棣",
        "paragraphs": [
            "春风兮飔飔，春日兮迟迟。",
            "草木秀兮原野，兰茝芳兮水湄。",
            "美人去兮何所，白云深兮莫窥。",
            "望极浦兮掩泪，倚危槛兮怀思。",
            "嗫嚅兮鳦语，连娟兮蝶飞。",
            "感微物兮灵偶，私自怜兮芳时。",
            "玲珑兮琼佩，沉寂兮蕙帏。",
            "对芳时兮太息，岂独凛秋兮足悲。",
            "香消悴兮□鸾镜，愁委积兮堆蛾眉。",
            "登山临水兮有兰梦，断雁沉鱼兮无锦诗。",
            "鶗鴂鸣兮众芳衰，春冉冉兮不可羁。",
            "人生行乐兮将何之，王孙王孙兮胡不归。"
        ],
        "title": "伤春词",
        "id": "d94bf974-5628-4e9d-b074-9b136f4470f8"
    },
    {
        "author": "陈棣",
        "paragraphs": [
            "君不见天随有宅松江曲，屋隙墙阴多杞菊。",
            "课儿采掇入杯盘，匕箸芳香胜粱肉。",
            "又不见坡公昔佩刺史符，宾客少至无与娱。",
            "偶餐杞菊作後赋，扪腹噎呕犹轩渠。",
            "散人枯肠真食杞，居士戏笔聊尔耳。",
            "胶西自古号侯邦，斋厨纵乏宁需此。",
            "我今作掾长苦饥，一区不异耕田时。",
            "太仓红腐才五斗，举家食粥宁忍炊。",
            "颓城草木迷荒榭，绿颖芳苕罗舍下。",
            "官闲撷取芼春羹，未棘未莎皆不赦。",
            "三年享此似无餍，二者谁云不可兼。",
            "行趣归装耕谷口，此物犹堪馌南亩。"
        ],
        "title": "食枸杞菊",
        "id": "9937484b-9575-49f1-a873-d4cf9a216167"
    },
    {
        "author": "陈棣",
        "paragraphs": [
            "先生读书常闭户，卒岁优游娱艺圃。",
            "风雷笔舌待时摅，锦绣肝肠终日吐。",
            "鸣驺未验北山文，绛帐且为东道主。",
            "忽作寻梅得得来，南枝未落北枝开。",
            "攀条弄英不能去，只愁白日空西颓。",
            "临池照影都无伴，偶挂幽昏不用媒。",
            "主人生来几传癖，道耕德猎无遗力。",
            "形模奇古每起予，议论纵横时夺席。",
            "但喜书横孔圣编，那知梅怨桓伊笛。",
            "正值清霜烂漫晴，宾从满目皆豪英。",
            "未开东阁缘何事，要见诗鸣诉不平。",
            "明日定拚花下醉，想公不负白鸥盟。"
        ],
        "title": "次韵章尧文梅花",
        "id": "9edfcbb5-7b80-40c3-85a7-83f5774761a4"
    },
    {
        "author": "陈棣",
        "paragraphs": [
            "屏翳驱驰云阵疾，西山犹衔半轮日。",
            "迅雷震地窗户摇，急雨翻盆沟浍溢。",
            "紫电烧空天为低，黑风逆浪海欲立。",
            "纵多虐魃未为殃，直使长鲸那暇吸。",
            "草木号呼山鬼惊，珠玑乱迸鲛人泣。",
            "曲畦走水白纷纷，稚穗抽芒青戢戢。",
            "童稚休传蜥蜴歌，仓箱行贮生民粒。",
            "枝端发翠喜濯枝，池面凝沤占戴笠。",
            "猛省呼晴鸠妇鸣，旋看突涨鱼儿出。",
            "窗扉共赏一襟凉，屋漏俄惊半床湿。",
            "鸥鹭盟边引望遥，芭蕉声里催诗急。",
            "请君速着瑞雨颂，要上新编华萼集。"
        ],
        "title": "骤雨呈质夫兄",
        "id": "9a1df0f1-bda2-47cd-8fc6-7ab4b7c5a498"
    },
    {
        "author": "陈棣",
        "paragraphs": [
            "睿主临轩达四聪，皎如丽日明高穹。",
            "倾葵发蔀烛幽隠，熙然万物还春风。",
            "鼎新百度跻时雍，西垣东省罗鹓鸿。",
            "锋车趣召无虚日，高阳才子咸登庸。",
            "古桃小垒江之东，迩来庆事何其丰。",
            "使君已秉螭坳笔，尺一于今召我公。",
            "我公智畧真夔龙，剑佩合侍明光宫。",
            "升平雅乐欲大备，暂借笔管调笙钟。",
            "奉常地峻位望隆，不与列棘监寺同。",
            "文传章句羣经外，器识錞于众乐中。",
            "不愿封侯食万钟，不羡乘云游樊桐。",
            "羡公此行登仙去，蜚声直上彻九重。",
            "上方更化归醇醲，论思献纳宜舂容。",
            "凝旒若访草茅士，余论无忘采菲葑。"
        ],
        "title": "送李明甫召除奉常簿",
        "id": "a7fa8996-ac46-4db6-b951-8d09b7acdf12"
    },
    {
        "author": "陈棣",
        "paragraphs": [
            "凶年老弱难相保，归与妇谋谋不早。",
            "啼饥满耳不忍闻，待得麦秋人已槁。",
            "有辞欲说重酸辛，欲说未说眉再颦。",
            "就令相视饥饿死，何当持汝归富人。",
            "朝归富人夕得粟，数口尚堪同食粥。",
            "愁容敛袂哽不言，稚子牵衣惊且哭。",
            "答云至此奈若何，离别孰与性命多。",
            "他年丰稔五谷熟，勿吝百金来相赎。"
        ],
        "title": "鬻妇叹",
        "id": "5aeb9b7e-971a-4e4f-befa-ecc22f87caad"
    },
    {
        "author": "陈棣",
        "paragraphs": [
            "安身南北皆吾里，勿较使行兼尼止。",
            "心犹泥絮吹不起，岂有颜甲生微泚。",
            "方塘凈绿含真理，与我娱嬉聊尔尔。",
            "佳处难言还隠几，冷暖自知如饮水。"
        ],
        "title": "题鉴止轩",
        "id": "612cc51e-5b6f-45f0-95b4-f07964c0746d"
    },
    {
        "author": "陈棣",
        "paragraphs": [
            "佳节撩人愁欲卧，冲门都骑传呼过。",
            "想簪榴艾泛菖蒲，应召邹枚杂郊贺。",
            "歌声端不羡红儿，酒力真堪欺白堕。",
            "自愧虽非赵倚楼，何当一效陈惊座。"
        ],
        "title": "端午洪积仁召客口占戏柬薛仲藏",
        "id": "57657258-d03c-4d63-a557-3935f085dc00"
    },
    {
        "author": "陈棣",
        "paragraphs": [
            "春色遽如许，春愁一望赊。",
            "帘低宜着燕，柳暗欲藏鸦。",
            "鸠妇催踈雨，蜂臣趁落花。",
            "只愁清景促，无计驻曦车。"
        ],
        "title": "春日杂兴五首  其一",
        "id": "ff9b6ba8-26bb-4789-a13f-08a772acf12c"
    },
    {
        "author": "陈棣",
        "paragraphs": [
            "地僻近烟萝，门无车马过。",
            "林深宜雨急，野旷觉春多。",
            "草软游人醉，鶑娇姹女歌。",
            "颠狂江上兴，可奈少陵何。"
        ],
        "title": "春日杂兴五首  其二",
        "id": "29410ac1-b200-4507-a0b4-b8e71d834674"
    },
    {
        "author": "陈棣",
        "paragraphs": [
            "桃李漫芬芳，终然委路旁。",
            "踏青心欲醉，举白兴何长。",
            "梦觉池塘绿，诗成草木香。",
            "懒追时俗好，独立倚苍茫。"
        ],
        "title": "春日杂兴五首  其三",
        "id": "06b36075-7101-4f08-97b6-99d702f4f514"
    },
    {
        "author": "陈棣",
        "paragraphs": [
            "鸭绿前溪涨，鹅黄远柳垂。",
            "微波卷罗带，细叶展颦眉。",
            "爱酒常歌颂，伤春更赋诗。",
            "东君无限思，全在野桃枝。"
        ],
        "title": "春日杂兴五首  其四",
        "id": "2f81e0e2-eaca-4503-8a7a-e76f345eb176"
    },
    {
        "author": "陈棣",
        "paragraphs": [
            "料峭寒犹薄，阴云带晚烟。",
            "雨催惊蛰候，风作勒花天。",
            "日永消香篆，愁浓逼酒船。",
            "为君借余景，收拾赋新篇。"
        ],
        "title": "春日杂兴五首  其五",
        "id": "4114fb0a-0409-4c53-b22c-a8bdf7252afe"
    },
    {
        "author": "陈棣",
        "paragraphs": [
            "东君驰驿骑，万里一宵通。",
            "柳眼凝晴碧，桃腮泣露红。",
            "丙鳞安浅濑，乙羽怯柔风。",
            "莫向高城望，愁生阿堵中。"
        ],
        "title": "春日偶成三首  其一",
        "id": "63fc52f8-7acf-4398-a16a-d2157b3849d5"
    },
    {
        "author": "陈棣",
        "paragraphs": [
            "雨後春逾丽，平堤涨绿波。",
            "侵人花气酿，刺眼麦芒多。",
            "舴艋闲蓑笠，秋千醉绮罗。",
            "光阴难把翫，秀句与消磨。"
        ],
        "title": "春日偶成三首  其二",
        "id": "aa4f813e-65dd-49e7-9b67-c05e3da8cfbe"
    },
    {
        "author": "陈棣",
        "paragraphs": [
            "陋巷逢春日，生涯亦足夸。",
            "堆钱聚榆荚，积絮扑杨花。",
            "旌旆千行竹，笙歌两部蛙。",
            "凭谁为商榷，何似五侯家。"
        ],
        "title": "春日偶成三首  其三",
        "id": "ddbbeb6b-3ff9-4e3c-ab61-bb20382348dd"
    },
    {
        "author": "陈棣",
        "paragraphs": [
            "小圃香初足，枯池水乍通。",
            "卷帘延旧燕，扫径衬飞红。",
            "寂寂梨花雨，斜斜柳带风。",
            "东君有余思，别在一壶中。"
        ],
        "title": "再次韵  其一",
        "id": "be4978d4-fae9-4cd7-b854-2c0de2268f79"
    },
    {
        "author": "陈棣",
        "paragraphs": [
            "雨过滩声急，无风亦自波。",
            "花稠春意闹，山远月明多。",
            "地僻无来辙，门闲欲设罗。",
            "胸中元礧磈，诗酒漫揩磨。"
        ],
        "title": "再次韵  其二",
        "id": "5a2d7f59-eff1-4096-91ba-f772e8b6ffdf"
    },
    {
        "author": "陈棣",
        "paragraphs": [
            "老去欢情少，逢人强自夸。",
            "闲愁付蕉叶，衰鬓耻菱花。",
            "倚杖闲扪虱，临池戏咏蛙。",
            "深惭诗律细，何以世吾家。"
        ],
        "title": "再次韵  其三",
        "id": "95aaa4bf-2e7d-4ef7-8c76-6c2178d963b9"
    },
    {
        "author": "陈棣",
        "paragraphs": [
            "南陌游人少，东城去路赊。",
            "寻芳闲趁蝶，失喜漫占鸦。",
            "着物春犹浅，熏人气自华。",
            "夜来风雨急，惊动阿香车。"
        ],
        "title": "叠韵春日杂兴五首  其一",
        "id": "c3ea65c1-c323-4529-8650-f5201501b35d"
    },
    {
        "author": "陈棣",
        "paragraphs": [
            "幽怀聊自适，踈性懒相过。",
            "尘事偏宜少，诗篇不厌多。",
            "三人花下酒，一曲醉时歌。",
            "此外非吾事，陶陶奈乐何。"
        ],
        "title": "叠韵春日杂兴五首  其二",
        "id": "b5fb635a-de51-459b-a109-de1d096becbd"
    },
    {
        "author": "陈棣",
        "paragraphs": [
            "遣兴文楸内，微吟锦瑟旁。",
            "泉声谷口静，月色竹阴长。",
            "酒入肌肤晕，茶余齿颊香。",
            "望穷却回首，此意造微茫。"
        ],
        "title": "叠韵春日杂兴五首  其三",
        "id": "916e5e75-6e02-4546-9594-80bbc24b1e7d"
    },
    {
        "author": "陈棣",
        "paragraphs": [
            "经春衣带剩，过午食箪垂。",
            "嫩绿方迷眼，轻黄未上眉。",
            "世情无足语，节物总堪诗。",
            "未展抟风翼，鹪鹩且一枝。"
        ],
        "title": "叠韵春日杂兴五首  其四",
        "id": "338bd5e3-6014-44d9-89d2-769b2af8662b"
    },
    {
        "author": "陈棣",
        "paragraphs": [
            "踈钟余逸响，野烧矗孤烟。",
            "轻暖花边日，微寒雨後天。",
            "才能拆袜线，诗思上滩船。",
            "却忆峨嵋老，杯停已百篇。"
        ],
        "title": "叠韵春日杂兴五首  其五",
        "id": "cf167199-13db-491c-90cf-1ef3aa7abcda"
    },
    {
        "author": "陈棣",
        "paragraphs": [
            "春雨止复作，无聊终日闲。",
            "殷红悲着地，浅绿暗归山。",
            "云幕久蒙润，风扉每日关。",
            "愁端与诗思，容易减朱颜。"
        ],
        "title": "春雨",
        "id": "15ac41cc-e338-4397-abed-1256fcbc26b7"
    },
    {
        "author": "陈棣",
        "paragraphs": [
            "洒落陶彭泽，风流陈太丘。",
            "别来添夕梦，归日负春游。",
            "已改枯榆火，宁污寒具油。",
            "不知行乐地，能话野人不。"
        ],
        "title": "寒食怀公藻几道",
        "id": "9691c74c-07d9-4181-ac3f-11a2fe7d2de8"
    },
    {
        "author": "陈棣",
        "paragraphs": [
            "试作西风想，烦襟鬰嫩凉。",
            "李沉寒玉碧，瓜泛浅金黄。",
            "羽扇徒挥雪，纱厨不贮香。",
            "白醪虽可漉，染指敢先尝。"
        ],
        "title": "倦暑",
        "id": "da9ef785-a1df-4f3b-b626-3ca1713eb024"
    },
    {
        "author": "陈棣",
        "paragraphs": [
            "道义年来胜，幽居兴倍长。",
            "望随愁共远，懒与事相妨。",
            "斜月光生座，修梧影转廊。",
            "是心无起灭，世态自炎凉。"
        ],
        "title": "感怀二首  其一",
        "id": "09a19244-69ad-4813-ae8d-b7d296d25667"
    },
    {
        "author": "陈棣",
        "paragraphs": [
            "已叹东隅失，桑榆浩莫收。",
            "只知心绪懒，那觉鬓毛秋。",
            "有酒堪藏拙，无门可避愁。",
            "吾今知此意，万事付悠悠。"
        ],
        "title": "感怀二首  其二",
        "id": "aa3e7911-4bb1-4a0c-96dc-cc8d782035a5"
    },
    {
        "author": "陈棣",
        "paragraphs": [
            "早愿风云会，那知岁月侵。",
            "未应忘故步，已觉负初心。",
            "蕙帐聊跧伏，天阍隔遽深。",
            "且凭诗遣兴，往事任瓶沉。"
        ],
        "title": "遣兴",
        "id": "d501f814-5000-4ecf-9ab0-09876d66ff4a"
    },
    {
        "author": "陈棣",
        "paragraphs": [
            "静夜披黄卷，青藜照五行。",
            "恨无知我鲍，空羡起予商。",
            "学业心将棘，功名鬓欲霜。",
            "此生应自断，无复问穹苍。"
        ],
        "title": "静夜",
        "id": "2bebc79e-c7c5-4056-b9f0-c7dbcc15a294"
    },
    {
        "author": "陈棣",
        "paragraphs": [
            "五鼓未停挝，喧呼趋早衙。",
            "霜风晨正急，望月晓初斜。",
            "舆竹依青盖，灯笼闪绛纱。",
            "三年蝴蝶梦，笑杀野人家。"
        ],
        "title": "晨起趋府",
        "id": "26511877-01b5-43e5-859c-a0430e9a73cf"
    },
    {
        "author": "陈棣",
        "paragraphs": [
            "庭院闲清昼，踈槐转午阴。",
            "悄无人过眼，却有事经心。",
            "续梦聊欹枕，牵愁拟破琴。",
            "可怜精卫志，欲障海波深。"
        ],
        "title": "清昼",
        "id": "5b2c01ef-94d8-4349-be59-aef8a26c8905"
    },
    {
        "author": "陈棣",
        "paragraphs": [
            "檐滴萧萧静，微凉午睡宜。",
            "鶑簧有余韵，蚁穴不多时。",
            "篆烬回风灭，花阴晚日移。",
            "觉来无一事，追梦续新诗。"
        ],
        "title": "独觉",
        "id": "d49be533-55d9-434d-a705-b24e1307f870"
    },
    {
        "author": "陈棣",
        "paragraphs": [
            "发兴江头路，相将月下台。",
            "冲行逢缟袂，迫视得踈梅。",
            "木偶当三嗅，石肠应九回。",
            "钟情唯我辈，欲去更徘徊。"
        ],
        "title": "踈梅",
        "id": "a4318a53-ccca-4488-bdfc-94a0cd677a7f"
    },
    {
        "author": "陈棣",
        "paragraphs": [
            "古剎嚣尘外，浮图屋角西。",
            "残缁犹赞仰，孳羽共依栖。",
            "清影芜城远，孤棱落照低。",
            "丹梯傥容蹑，极目饱双溪。"
        ],
        "title": "古剎",
        "id": "bf778fae-154e-4629-8309-549be7ac77ec"
    },
    {
        "author": "陈棣",
        "paragraphs": [
            "勋业尊朝着，园池近日光。",
            "雕栏红玉列，羽盖碧荷张。",
            "草薙难滋蔓，花开宁久长。",
            "当年金谷地，榛棘断人肠。"
        ],
        "title": "芳园",
        "id": "06b8bf94-835f-469f-af8f-cad8c8edc26d"
    },
    {
        "author": "陈棣",
        "paragraphs": [
            "斧扆求良弼，钧衡得伟人。",
            "文章照黼黻，勋业见经纶。",
            "化洽编氓阜，时调宝历新。",
            "方祈永霖雨，俄复跨箕辰。"
        ],
        "title": "挽丞相祁国公三首  其一",
        "id": "de3afe90-4f9e-455a-8945-8b93b87e76c6"
    },
    {
        "author": "陈棣",
        "paragraphs": [
            "宠极心弥小，名尊貌愈恭。",
            "勋华双辅翼，槐鼎四登庸。",
            "海宇熙春物，边陲罢夕烽。",
            "了无能致绩，颂笔漫形容。"
        ],
        "title": "挽丞相祁国公三首  其二",
        "id": "54ef4b71-0634-4da4-a3d8-adaf5b2fd637"
    },
    {
        "author": "陈棣",
        "paragraphs": [
            "强壮登黄阁，斑衣衮绣成。",
            "飞声追丙魏，有子继韦平。",
            "舟楫川方济，龙蛇梦倏惊。",
            "天胡啬遐寿，举世但哀荣。"
        ],
        "title": "挽丞相祁国公三首  其三",
        "id": "6c2a3d71-bccd-4c08-b6c8-8031dac334e1"
    },
    {
        "author": "陈棣",
        "paragraphs": [
            "种学三冬富，禔身百行兼。",
            "文章昆玉莹，政事莫邪铦。",
            "才赡荣登早，心休进取廉。",
            "典刑今已矣，遐想泪空沾。"
        ],
        "title": "挽知军刘公三首  其一",
        "id": "1856df91-ceb0-430c-885f-1a4edd233edf"
    },
    {
        "author": "陈棣",
        "paragraphs": [
            "屡赞红莲幙，初分翠竹符。",
            "五迁恩始浃，三已愠曾无。",
            "冠剑空幽壤，仪容俨画图。",
            "传家有余庆，接武看诸孤。"
        ],
        "title": "挽知军刘公三首  其二",
        "id": "a1e7fce9-3ea5-453e-b598-1f96cff5bbf6"
    },
    {
        "author": "陈棣",
        "paragraphs": [
            "昔我先君子，期公泰茹连。",
            "索文姑作贽，拂袖遽言旋。",
            "伟节人难学，高风史逸传。",
            "邕碑谁秉笔，愿采入新篇。"
        ],
        "title": "挽知军刘公三首  其三",
        "id": "21337fc5-d8d4-4288-9c9d-067424cee9fd"
    },
    {
        "author": "陈棣",
        "paragraphs": [
            "南州推望士，北阙仰良臣。",
            "风谊高闾里，声名蔼搢绅。",
            "课儿千卷古，与友一堂新。",
            "石折符幽谶，山颓丧哲人。"
        ],
        "title": "挽潘右司二首  其一",
        "id": "c25e77a5-1dd9-44c0-9ccf-2b2ba98001bc"
    },
    {
        "author": "陈棣",
        "paragraphs": [
            "再奉祠宫逸，三迁省闼荣。",
            "抠衣迟从橐，回首遇佳城。",
            "鵰鹗抟方急，龙蛇梦忽惊。",
            "但余丰碣在，凛凛气犹生。"
        ],
        "title": "挽潘右司二首  其二",
        "id": "c80917a8-21dc-4652-a00b-0cf5eb4c4817"
    },
    {
        "author": "陈棣",
        "paragraphs": [
            "博学该羣籍，飞声蔼上庠。",
            "巍科曾叠贯，要路遂横翔。",
            "策府登清选，铨曹得望郎。",
            "九重方简在，一鉴遽云亡。"
        ],
        "title": "挽中书舍人叶公三首  其一",
        "id": "086b2f65-d4fb-4336-bb5f-6a2b4a8faa2b"
    },
    {
        "author": "陈棣",
        "paragraphs": [
            "遍历清华地，星辰纪未周。",
            "雄文藏凤阁，直笔着螭头。",
            "闻望高簪绂，论思动冕旒。",
            "从班无跬步，底事却回辀。"
        ],
        "title": "挽中书舍人叶公三首  其二",
        "id": "6a5d46ba-f59a-4915-907f-2d8573626c45"
    },
    {
        "author": "陈棣",
        "paragraphs": [
            "久厌承明直，遐宣使驿风。",
            "乘轺循浙右，持斧肃江东。",
            "共徯锋车召，俄惊夜壑空。",
            "传家宜令子，济物有阴功。"
        ],
        "title": "挽中书舍人叶公三首  其三",
        "id": "1d16623a-558a-43ec-901f-b40445fc6431"
    },
    {
        "author": "陈棣",
        "paragraphs": [
            "德齿追前辈，声华擅隽游。",
            "心期师孔孟，文欲比曹刘。",
            "丹桂枝高折，青云路未周。",
            "日驹偷过隙，夜壑漫藏舟。"
        ],
        "title": "挽知录李元老二首  其一",
        "id": "cd04ce11-4201-4f3e-a576-66ab1007d7a4"
    },
    {
        "author": "陈棣",
        "paragraphs": [
            "枳棘栖云翼，芙蓉泛绿波。",
            "谈玄三语足，折狱片言多。",
            "未熟黄粱梦，俄悲薤露歌。",
            "阴功付诸子，异日踵巍科。"
        ],
        "title": "挽知录李元老二首  其二",
        "id": "de85d5ce-ac6d-41b1-9c9c-a45b38c82f53"
    },
    {
        "author": "陈棣",
        "paragraphs": [
            "德行追前辈，声华擅一乡。",
            "游心终艺圃，得隽屡文场。",
            "小试栖鸾政，连飞荐鹗章。",
            "伤嗟台阁地，不许暂翱翔。"
        ],
        "title": "挽主簿吴宁侯三首  其一",
        "id": "38233431-047f-4f2c-a623-1570cdc9b0cf"
    },
    {
        "author": "陈棣",
        "paragraphs": [
            "昔我先君子，时称鉴裁公。",
            "知君非介绍，虚馆授儿童。",
            "倒屣迎王粲，登门得孔融。",
            "他年记先友，孰不仰清风。"
        ],
        "title": "挽主簿吴宁侯三首  其二",
        "id": "82fa236c-e9f1-426f-8fd2-1649ad99cf72"
    },
    {
        "author": "陈棣",
        "paragraphs": [
            "忆昔荆湖日，童心懵未开。",
            "七年勤仰止，一字有从来。",
            "模范瞻如在，音仪挽不回。",
            "依归今已矣，些语写余哀。"
        ],
        "title": "挽主簿吴宁侯三首  其三",
        "id": "bbb7af02-8d16-431c-905c-54c9db902d14"
    },
    {
        "author": "陈棣",
        "paragraphs": [
            "中外六兄弟，相逢丱角中。",
            "追随万里远，忧乐半生同。",
            "胜韵谈飞屑，高怀气吐虹。",
            "纷纷身外事，回首万缘空。"
        ],
        "title": "挽内兄余聘可三首  其一",
        "id": "483a2aba-aa5e-4667-8496-6221cbcbb7cc"
    },
    {
        "author": "陈棣",
        "paragraphs": [
            "结发事铅椠，终身尺寸功。",
            "矫情多病後，饮恨不言中。",
            "户有三珠秀，家愁五盗穷。",
            "空山埋玉树，肠断白杨风。"
        ],
        "title": "挽内兄余聘可三首  其二",
        "id": "54ec48e3-9628-49ab-a0da-9ea6af2ea31b"
    },
    {
        "author": "陈棣",
        "paragraphs": [
            "去去松茔路，愁闻薤露诗。",
            "齐眉乖妇约，华发重亲悲。",
            "被酒清狂後，论文慷慨时。",
            "伤心栖止地，无复见形仪。"
        ],
        "title": "挽内兄余聘可三首  其三",
        "id": "231dc405-4d70-4429-9060-5a21937a7da2"
    },
    {
        "author": "陈棣",
        "paragraphs": [
            "彩笔传家学，春华饰妙词。",
            "品题风鉴远，论议月评推。",
            "柳岸阴将合，濠亭迹半隳。",
            "治家有遗训，留付宁馨儿。"
        ],
        "title": "挽江公三首  其一",
        "id": "36e4a573-3959-4941-80aa-98c82b0864df"
    },
    {
        "author": "陈棣",
        "paragraphs": [
            "世路方巇险，高情与众殊。",
            "一官聊戏剧，三径肯荒芜。",
            "富乐身蒹有，功名累独无。",
            "丰碑谁秉笔，持此较贤愚。"
        ],
        "title": "挽江公三首  其二",
        "id": "c4e6bda5-27df-4f56-8641-b3892cdb5266"
    },
    {
        "author": "陈棣",
        "paragraphs": [
            "忆昔羁栖日，唯公迹分亲。",
            "呼卢银烛夜，琢句锦囊春。",
            "碁敌争先劲，弓号命中频。",
            "向来行乐地，无复见斯人。"
        ],
        "title": "挽江公三首  其三",
        "id": "fe071740-8f40-49dc-9542-ec87397642e1"
    },
    {
        "author": "陈棣",
        "paragraphs": [
            "庆历元臣後，勋名泰华高。",
            "当年遗德泽，流裔尽英豪。",
            "继世夸荣耀，唯公隠寂寥。",
            "潜辉传野史，犹足见清标。"
        ],
        "title": "挽处士富公二首  其一",
        "id": "7aa903ed-0d84-46a5-b162-086539492987"
    },
    {
        "author": "陈棣",
        "paragraphs": [
            "家富仓箱积，陶朱伯仲间。",
            "禔身郭有道，教子窦燕山。",
            "钱鏄周贫匮，刀圭起病孱。",
            "悬知公不死，学道透玄关。"
        ],
        "title": "挽处士富公二首  其二",
        "id": "906aa038-833e-44f0-b580-0f7dae17f673"
    },
    {
        "author": "陈棣",
        "paragraphs": [
            "忆昔知公日，东嘉逆旅中。",
            "游从三月久，谈笑一樽同。",
            "却暑瓜盘绿，烹鲜鲙筯红。",
            "伤心栖止地，万事转头空。"
        ],
        "title": "挽处士吴德载二首  其一",
        "id": "12c4bbc9-4733-4c0b-905d-e89329295c33"
    },
    {
        "author": "陈棣",
        "paragraphs": [
            "范蠡操赢日，相如病渴时。",
            "瓶罂虽屡罄，砭剂已难施。",
            "薤露鸰原惨，松茔鴈序悲。",
            "更嗟垂白叟，泣送宁馨儿。"
        ],
        "title": "挽处士吴德载二首  其二",
        "id": "28b1c225-e46a-4116-92cb-70dd2e49e842"
    },
    {
        "author": "陈棣",
        "paragraphs": [
            "阆苑花归後，香残旧绮罗。",
            "已应随逝水，无复步凌波。",
            "遗训芬兰佩，慈容想月娥。",
            "空山埋玉处，忍效鼓盆歌。"
        ],
        "title": "挽潘夫人",
        "id": "83a3e1f8-5e6f-417b-921f-5ebbc83abfec"
    },
    {
        "author": "陈棣",
        "paragraphs": [
            "书带传家饱六经，飘飘词气海东青。",
            "英名久合班朝列，丽藻行观掞帝庭。",
            "修翮抟风上阊阖，巨鳞纵壑击沧溟。",
            "投机亨会宁容发，愿报除书慰侧聆。"
        ],
        "title": "送郑舜举赴阙  其一",
        "id": "d6028488-d2d5-4bcb-81f8-1d609f26f1a4"
    },
    {
        "author": "陈棣",
        "paragraphs": [
            "束装西啸指长安，正是新春快活天。",
            "酒病诗愁应有梦，鸟啼花发正争妍。",
            "君空冀北今行矣，我滞周南岂偶然。",
            "东合他时访遗逸，为言憔悴鹤溪边。"
        ],
        "title": "送郑舜举赴阙  其二",
        "id": "49b56ea3-aaf7-4305-8b45-8b9c134f6291"
    },
    {
        "author": "陈棣",
        "paragraphs": [
            "籍甚声名着日边，英辞健笔许谁先。",
            "置之华省星曹上，付以赤墀香案前。",
            "好向从班光玉笋，竚膺蜜炬照金莲。",
            "此行何啻登仙去，愿拜车尘为执鞭。"
        ],
        "title": "送郑舜举赴阙  其三",
        "id": "2bebabd0-0a02-448a-a261-cbde122c2704"
    },
    {
        "author": "陈棣",
        "paragraphs": [
            "暂绾桐川刺史章，优优布政汉循良。",
            "凤衔初下新颁诏，鸡舌曾闻旧赐香。",
            "前席久虚思见贾，玺书增宠果征黄。",
            "从今定展调元手，小试专城见雨旸。"
        ],
        "title": "送郑舜举赴阙  其四",
        "id": "c8660723-093b-4efc-afe2-562b7b68a64b"
    },
    {
        "author": "陈棣",
        "paragraphs": [
            "备员无补见丝毫，幸喜为官似马曹。",
            "每许芜音持布鼓，更容劣技试铅刀。",
            "兼收屡赐百金诺，借重终期一字褒。",
            "廊庙他时应有待，誓将么么寄钧陶。"
        ],
        "title": "送郑舜举赴阙  其五",
        "id": "e849a08b-37f9-4dd7-bfd2-eb620d986520"
    },
    {
        "author": "陈棣",
        "paragraphs": [
            "春来底物最先知，冻蝶痴蜂便欲飞。",
            "好雨应时生地脉，迅雷剖蛰震天威。",
            "光风艳艳翔空阔，和气骎骎发细微。",
            "解道苍苔红药句，令人却忆谢玄晖。"
        ],
        "title": "春来",
        "id": "b666be5a-bead-4e1a-99d9-92f4641daa27"
    },
    {
        "author": "陈棣",
        "paragraphs": [
            "春归满目尽桑麻，岸柳敷阴荻有芽。",
            "急景岂容留石火，余香何处认空花。",
            "曲眉持酒真成梦，纤手分茶亦浪夸。",
            "欲醉流霞烹瑞雪，直须同谒五侯家。"
        ],
        "title": "次韵王有之主簿  其一",
        "id": "6ea1a2a1-f414-4d1d-88bb-cb8f50168c61"
    },
    {
        "author": "陈棣",
        "paragraphs": [
            "蓬生敢望直如麻，才思真同焦谷芽。",
            "拥被苦吟声踯躅，盈编细札眼空花。",
            "羡君得意方豪纵，顾我无知绝诞夸。",
            "输与能诗王主簿，惊人句法自名家。"
        ],
        "title": "次韵王有之主簿  其二",
        "id": "f9b30564-6124-47a7-b78a-1911a4985ed6"
    },
    {
        "author": "陈棣",
        "paragraphs": [
            "亭高望远破天悭，万叠晴岚俯仰间。",
            "着屐好追灵运逸，垂帘尤爱恺之闲。",
            "诗豪会见挥银笔，酒圣端能倒玉山。",
            "杖履欲归聊徙倚，栖鸦寒带暝烟还。"
        ],
        "title": "次韵叶秀实县治环翠亭  其一",
        "id": "dbf4f36d-34e1-44da-a725-adcd3c790a52"
    },
    {
        "author": "陈棣",
        "paragraphs": [
            "合缀严宸玉笋班，尚劳小试簿书间。",
            "溟鲲未击三千里，天骥终归十二闲。",
            "望气行看求利剑，知音当已识高山。",
            "逼人富贵君宁免，未许山阴兴尽还。"
        ],
        "title": "次韵叶秀实县治环翠亭  其二",
        "id": "f0eeaa7f-1453-469e-b53c-324730f1f421"
    },
    {
        "author": "陈棣",
        "paragraphs": [
            "畏途踪迹几间关，浩气空存天地间。",
            "沈湎恨无千日醉，浪游赢得半生闲。",
            "观书尚喜眼如月，搜句谁怜肩耸山。",
            "三径晓来添逸兴，柳梢桃色报春还。"
        ],
        "title": "次韵叶秀实县治环翠亭  其三",
        "id": "f757d556-4396-4740-a3f2-74fab7e21874"
    },
    {
        "author": "陈棣",
        "paragraphs": [
            "晚参旌骑劝农回，赏遍郊原锦绣堆。",
            "掠面快风吹酒去，逼人踈雨送诗来。",
            "鸣鸠乳燕数声好，艳粉夭桃一笑开。",
            "欲遣巴词侑杯酌，千钟万斝未容陪。"
        ],
        "title": "陪五马劝农巗山晚会桃花坞",
        "id": "1feecae6-2530-4a42-8bd5-3cf36a1deaac"
    },
    {
        "author": "陈棣",
        "paragraphs": [
            "杰槛雄檐倚碧空，玲珑窗户湿青红。",
            "因山卜地心机巧，望水如天眼力穷。",
            "千里胜形吟笔内，万家和气饮杯中。",
            "吏民共指双旌语，今日梁公昔谢公。"
        ],
        "title": "题温守梁尚书新创富览亭",
        "id": "b9e9f1c7-c72b-4590-950b-d427047e74c4"
    }
]