[
    {
        "author": "苏泂",
        "paragraphs": [
            "琵琶亭下维舟处，水落江空夜雪残。",
            "记得长官邀我醉，县衙当面玉为山。"
        ],
        "title": "杂兴四首  其四",
        "id": "95363edf-e443-405d-9b71-0d6a5f77b6f8"
    },
    {
        "author": "苏泂",
        "paragraphs": [
            "莫求名字满乡闾，且读平生万卷书。",
            "青箬笠边无不可，黄金带后欲如何。"
        ],
        "title": "次韵颍叟弟耕堂杂兴六首  其一",
        "id": "eac6fafc-6a45-4e1f-bb2a-18a534043995"
    },
    {
        "author": "苏泂",
        "paragraphs": [
            "缭绕州城带雨长，雨余云气亦飞扬。",
            "小楼别有幽欣处，时复风吹荷叶香。"
        ],
        "title": "次韵颍叟弟耕堂杂兴六首  其二",
        "id": "87ea0447-605f-481a-a5c4-788ffa451871"
    },
    {
        "author": "苏泂",
        "paragraphs": [
            "吴蜀归来兴寄遐，天将清气与贫家。",
            "双双蝶舞宜男草，个个蜂衔附子花。"
        ],
        "title": "次韵颍叟弟耕堂杂兴六首  其三",
        "id": "5896e6e5-141d-41c6-b051-ab4a74c765d9"
    },
    {
        "author": "苏泂",
        "paragraphs": [
            "莫怪庞公不入城，都缘无事可牵萦。",
            "客来遇酒饮何害，客去投床梦亦清。"
        ],
        "title": "次韵颍叟弟耕堂杂兴六首  其四",
        "id": "33c10d39-108d-4db5-a800-792a8641f649"
    },
    {
        "author": "苏泂",
        "paragraphs": [
            "已芸何似与人芸，水旱螟蝗不可闻。",
            "必欲糠粞饱鸡鹜，明年余作劝农文。"
        ],
        "title": "次韵颍叟弟耕堂杂兴六首  其五",
        "id": "640b1e70-a962-496a-92aa-4ac8f5743f47"
    },
    {
        "author": "苏泂",
        "paragraphs": [
            "珍重新来十绝诗，末章砥柱不能移。",
            "因思唐代诸公子，故少撞钟得意时。"
        ],
        "title": "次韵颍叟弟耕堂杂兴六首  其六",
        "id": "e25e89a0-09d0-4f81-bfa9-1380dc66fb60"
    },
    {
        "author": "苏泂",
        "paragraphs": [
            "老子轩冕总相忘，归办芙蓉制作裳。",
            "多少隠沦天下士，无人知我亦何伤。"
        ],
        "title": "次韵赵去华提干夏日杂兴七首  其一",
        "id": "a91aa24b-d6ab-4ee4-a206-72ca27273612"
    },
    {
        "author": "苏泂",
        "paragraphs": [
            "客醉如何我独醒，山空时落涧泉声。",
            "年来不踏长安市，赢得诗书一味清。"
        ],
        "title": "次韵赵去华提干夏日杂兴七首  其二",
        "id": "809e1f6a-43a8-4391-af8f-b769fc43e460"
    },
    {
        "author": "苏泂",
        "paragraphs": [
            "幸是安心无可病，不曾为米底须归。",
            "养成乳鹿充神驾，散拾残云补道衣。"
        ],
        "title": "次韵赵去华提干夏日杂兴七首  其三",
        "id": "ab8097b0-6b01-47e3-af4a-cb8711a5796f"
    },
    {
        "author": "苏泂",
        "paragraphs": [
            "植立不徒当日计，颠冥忍受一饥驱。",
            "吟成拙赋何曾拙，唤作愚溪岂是愚。"
        ],
        "title": "次韵赵去华提干夏日杂兴七首  其四",
        "id": "b065523d-d224-41eb-9ae1-3443e9b7cc7c"
    },
    {
        "author": "苏泂",
        "paragraphs": [
            "忽然镜里一丝丝，老却英雄不自知。",
            "夜半闲来看青史，百年有尽此身危。"
        ],
        "title": "次韵赵去华提干夏日杂兴七首  其五",
        "id": "d9ae48e0-a123-4325-9df9-52d628734b77"
    },
    {
        "author": "苏泂",
        "paragraphs": [
            "山外情知更有山，几多突兀共巑岏。",
            "一从梦到天坛后，转觉丘陵不足看。"
        ],
        "title": "次韵赵去华提干夏日杂兴七首  其六",
        "id": "515d936a-1b36-4f30-924f-9555c0c915bf"
    },
    {
        "author": "苏泂",
        "paragraphs": [
            "贫甚谁传辟谷方，闭门饮水自徜徉。",
            "无求无欲无魔恼，月白庭空一炷香。"
        ],
        "title": "次韵赵去华提干夏日杂兴七首  其七",
        "id": "8e5afffb-ec38-412f-bed3-20770d9faa09"
    },
    {
        "author": "苏泂",
        "paragraphs": [
            "斜风细雨转船头，夜半波平带月流。",
            "行到下菰城畔望，水晶宫阙是湖州。"
        ],
        "title": "苕溪杂兴四首  其一",
        "id": "edcf9f06-5a61-4362-a01a-1e8fc1a68d4a"
    },
    {
        "author": "苏泂",
        "paragraphs": [
            "美人楼上晓梳头，人映清波波映楼。",
            "来往舟行看不足，此中风景胜扬州。"
        ],
        "title": "苕溪杂兴四首  其二",
        "id": "20c95347-1124-436c-9697-1ea8d5b7e3e4"
    },
    {
        "author": "苏泂",
        "paragraphs": [
            "只道还家犹未还，故山书册蠹鱼残。",
            "半生不疗饥寒苦，空有诗名满世间。"
        ],
        "title": "苕溪杂兴四首  其三",
        "id": "8eb403fa-7cad-4bf2-a87b-40eb70412a7f"
    },
    {
        "author": "苏泂",
        "paragraphs": [
            "笔判虚空也太奇，古今天下几多诗。",
            "虚空判了元无尽，信手拈来自不知。"
        ],
        "title": "苕溪杂兴四首  其四",
        "id": "ce0e5f85-5f56-4e03-9c99-c2962ca6dce6"
    },
    {
        "author": "苏泂",
        "paragraphs": [
            "豆田无数老鸦飞，枣熟菰香稻子垂。",
            "未说前年那有此，今年还似去年时。"
        ],
        "title": "过金陵四首  其一",
        "id": "90492caa-7f60-4f1a-a0a8-92b9a6c45c1d"
    },
    {
        "author": "苏泂",
        "paragraphs": [
            "老树前头柿叶红，又骑瘦马立西风。",
            "江山未必侬能认，却被江山认得侬。"
        ],
        "title": "过金陵四首  其二",
        "id": "772a8f0e-35ce-4bfe-8ec8-8b151bbad1d2"
    },
    {
        "author": "苏泂",
        "paragraphs": [
            "飞鸿渺渺衬蒹葭，蓼岸红饶小穗花。",
            "此是秋光最佳处，江湖何处不思家。"
        ],
        "title": "过金陵四首  其三",
        "id": "30d15e67-c3a3-442b-94ec-49c15918c5ff"
    },
    {
        "author": "苏泂",
        "paragraphs": [
            "高资店里主人婆，万福官人问讯和。",
            "安稳在家能几日，别时不似见时多。"
        ],
        "title": "过金陵四首  其四",
        "id": "1e8f125d-c0df-4ae1-be44-de052479e2e2"
    },
    {
        "author": "苏泂",
        "paragraphs": [
            "玉麟堂下柳丝丝，过了春风一半时。",
            "行到水乡应底事，黄鶑飞上杏花枝。"
        ],
        "title": "金陵杂兴二百首  其一",
        "id": "870c7f26-6767-4292-927b-66a1849dfd64"
    },
    {
        "author": "苏泂",
        "paragraphs": [
            "朱雀街头观阙红，角门东畔好春风。",
            "人家一样垂杨柳，种入宫墙自不同。"
        ],
        "title": "金陵杂兴二百首  其二",
        "id": "1fb8fe74-9d90-4ffb-8694-8ddf28818121"
    },
    {
        "author": "苏泂",
        "paragraphs": [
            "浪说思家不我听，萧斋闲对竹青青。",
            "若为解释妻儿念，读尽栾城道德经。"
        ],
        "title": "金陵杂兴二百首  其三",
        "id": "2ec4760f-3ec2-41b5-8a96-c1384016f1e1"
    },
    {
        "author": "苏泂",
        "paragraphs": [
            "桑林伐尽枣林空，卖得柴钱饭不充。",
            "明日死生犹未必，将何缠裹过秋冬。"
        ],
        "title": "金陵杂兴二百首  其四",
        "id": "5a46fe23-6317-4fad-a2ec-298991bdb9c1"
    },
    {
        "author": "苏泂",
        "paragraphs": [
            "江南隄柳拂人头，三月吹花特地愁。",
            "却忆旧时狂李白，题诗曾遍酒家楼。"
        ],
        "title": "金陵杂兴二百首  其五",
        "id": "687c3fc2-3e2e-438d-9b3e-d808ee2f545b"
    },
    {
        "author": "苏泂",
        "paragraphs": [
            "稍经运渎过潮沟，野草闲花触处愁。",
            "二十四航春水满，有谁来此上扁舟。"
        ],
        "title": "金陵杂兴二百首  其六",
        "id": "29dd3bda-a1a2-43fe-aa3d-de16aa954135"
    },
    {
        "author": "苏泂",
        "paragraphs": [
            "有时幽鸟百般啼，无数阶头萱草齐。",
            "第一怕听泥滑滑，再三莫放雨凄凄。"
        ],
        "title": "金陵杂兴二百首  其七",
        "id": "eee83ef9-82f7-491d-bd35-b63e146b15cd"
    },
    {
        "author": "苏泂",
        "paragraphs": [
            "蒌蒿登盘朝饭美，河鲀入市晚羹香。",
            "应无白傅思春草，却有东坡赋海棠。"
        ],
        "title": "金陵杂兴二百首  其八",
        "id": "1db1319e-dde8-41b4-94d5-332157abbca9"
    },
    {
        "author": "苏泂",
        "paragraphs": [
            "碧烟腾上青松树，下有仙人此炼丹。",
            "丹成不愿千千岁，乞与前生一味闲。"
        ],
        "title": "金陵杂兴二百首  其九",
        "id": "dc88fea0-999e-468b-8441-1c95bfe8ee05"
    },
    {
        "author": "苏泂",
        "paragraphs": [
            "归心突兀不可制，一夜梦中行越山。",
            "惊觉恍然犹是客，欲随春色共东还。"
        ],
        "title": "金陵杂兴二百首  其一○",
        "id": "f00a36f9-3d94-4201-aee0-6f6a6c0891bc"
    },
    {
        "author": "苏泂",
        "paragraphs": [
            "小小游车四面红，美人花貌映玲珑。",
            "随车更有郎行马，散入钟山十里松。"
        ],
        "title": "金陵杂兴二百首  其一一",
        "id": "c7363270-6ef8-4410-81b5-df8b9c048db5"
    },
    {
        "author": "苏泂",
        "paragraphs": [
            "万钥深深待驾临，府藏戈甲库黄金。",
            "规恢画餠翻增弊，孤负先皇一片心。"
        ],
        "title": "金陵杂兴二百首  其一二",
        "id": "fda926ae-93c6-429f-83a6-ddb831dcb387"
    },
    {
        "author": "苏泂",
        "paragraphs": [
            "永巷斜廊閙戟闱，帕黄寂寞护龙墀。",
            "深宫不与闲人到，只许珍禽自在飞。"
        ],
        "title": "金陵杂兴二百首  其一三",
        "id": "381eef47-81e9-40c8-889e-771488fbe1c8"
    },
    {
        "author": "苏泂",
        "paragraphs": [
            "南位之南下曲街，画罗窗户隔红梅。",
            "方方丈石平如掌，曾是官家拜斗来。"
        ],
        "title": "金陵杂兴二百首  其一四",
        "id": "5d144705-9087-4269-8c30-952b03e2e548"
    },
    {
        "author": "苏泂",
        "paragraphs": [
            "小小规模似禁中，分明夏禹欲卑宫。",
            "白头官吏知年几，犹指屏风说孝宗。"
        ],
        "title": "金陵杂兴二百首  其一五",
        "id": "f7c9be12-7f73-41f6-8cac-5f3d5c750e92"
    },
    {
        "author": "苏泂",
        "paragraphs": [
            "三山掺别是前年，除夜还家翁已仙。",
            "少小知怜今老矣，每因得句辄潸然。"
        ],
        "title": "金陵杂兴二百首  其一六",
        "id": "7336a609-e2d2-498a-a05f-039b309712cc"
    },
    {
        "author": "苏泂",
        "paragraphs": [
            "五陵歌舞换埃尘，地下黄金出尚新。",
            "碑字已漫青草死，酸风吹杀石麒麟。"
        ],
        "title": "金陵杂兴二百首  其一七",
        "id": "3f618ab8-7b5b-43b2-a5d1-4107720d76fd"
    },
    {
        "author": "苏泂",
        "paragraphs": [
            "江风吹面雪漫漫，二月东风特地寒。",
            "四十病身谁役汝，小车摇兀过长干。"
        ],
        "title": "金陵杂兴二百首  其一八",
        "id": "d43eba21-fafc-4197-8f9f-5c8007913677"
    },
    {
        "author": "苏泂",
        "paragraphs": [
            "去年夜半草军书，今岁平安一事无。",
            "且愿吾皇千万寿，早教车马会东都。"
        ],
        "title": "金陵杂兴二百首  其一九",
        "id": "c374ad29-caf6-4c56-9b8e-e72c55302003"
    },
    {
        "author": "苏泂",
        "paragraphs": [
            "兵戈啑血只空回，天意人情未可猜。",
            "堪笑当时谁督府，卷旗夜半渡长淮。"
        ],
        "title": "金陵杂兴二百首  其二○",
        "id": "6822b683-570d-4a80-9a02-2ec6406fd348"
    },
    {
        "author": "苏泂",
        "paragraphs": [
            "青溪阁上看青春，一度春风一度新。",
            "堪笑南朝江令老，北朝依旧作词臣。"
        ],
        "title": "金陵杂兴二百首  其二一",
        "id": "f04c9dd8-4ce8-4744-b99d-6945a7d4e463"
    },
    {
        "author": "苏泂",
        "paragraphs": [
            "铁钱转手变铜钱，父老相传喜欲颠。",
            "未必颍川能若此，画图随处有香烟。"
        ],
        "title": "金陵杂兴二百首  其二二",
        "id": "52329a36-c6ac-4d99-8b72-5d02405860bf"
    },
    {
        "author": "苏泂",
        "paragraphs": [
            "客怀元不间春秋，柳绿花红见亦愁。",
            "第一不如归去好，东皋犹幸有鉏耰。"
        ],
        "title": "金陵杂兴二百首  其二三",
        "id": "cbeca1be-e7d1-4404-a314-ea4e68e80aa3"
    },
    {
        "author": "苏泂",
        "paragraphs": [
            "清唱闻之妓女家，依稀犹似后庭花。",
            "重楼复阁参天起，不见佳人张丽华。"
        ],
        "title": "金陵杂兴二百首  其二四",
        "id": "43f0bf6d-4228-4596-8435-b150c4be47ce"
    },
    {
        "author": "苏泂",
        "paragraphs": [
            "蘼芜涧边春草青，桃叶渡头江水生。",
            "女郎到此歌一曲，不尽今来古往情。"
        ],
        "title": "金陵杂兴二百首  其二五",
        "id": "c7eafe1b-b1e0-4c6b-abf2-1f280133f6b0"
    },
    {
        "author": "苏泂",
        "paragraphs": [
            "伯玉文章一世雄，买碑人去更无踪。",
            "欲寻水馆风亭处，只在西门折柳东。"
        ],
        "title": "金陵杂兴二百首  其二六",
        "id": "ac8e9bcf-352a-4b56-b964-e0743019286a"
    },
    {
        "author": "苏泂",
        "paragraphs": [
            "楚囚对泣欲何如，江左图王计策疎。",
            "风景不殊人自老，令人更忆管夷吾。"
        ],
        "title": "金陵杂兴二百首  其二七",
        "id": "27354e93-2b5d-4971-a4ff-e57ac4c5eec2"
    },
    {
        "author": "苏泂",
        "paragraphs": [
            "去年十二里新亭，尅复当时事未成。",
            "爽气不随秋露尽，犹闻神鬼夜论兵。"
        ],
        "title": "金陵杂兴二百首  其二八",
        "id": "4737b02c-93e7-4c37-8144-dd63f55f127f"
    },
    {
        "author": "苏泂",
        "paragraphs": [
            "春风动地卷红旌，人在清溪阁上行。",
            "歌舞洗空亡国恨，风流太守亦多情。"
        ],
        "title": "金陵杂兴二百首  其二九",
        "id": "5ac6ac6e-0572-43c5-8fc9-470951560bca"
    },
    {
        "author": "苏泂",
        "paragraphs": [
            "二月风和日暖时，淡黄杨柳一丝丝。",
            "向人无限隋唐意，犹是桥南杨柳枝。"
        ],
        "title": "金陵杂兴二百首  其三○",
        "id": "316d7926-6d0e-4d96-88c2-3cf4a68411af"
    },
    {
        "author": "苏泂",
        "paragraphs": [
            "客里逢春得几回，山桃还似旧年开。",
            "玄都道士何曾识，真个刘郎去复来。"
        ],
        "title": "金陵杂兴二百首  其三一",
        "id": "679e54e0-a006-4a13-ae64-0ee2b3f5b6fe"
    },
    {
        "author": "苏泂",
        "paragraphs": [
            "子高去后我方来，两地参差笑口开。",
            "頼有尊前似人喜，为渠想像饮三杯。"
        ],
        "title": "金陵杂兴二百首  其三二",
        "id": "8dbf28a7-9840-478e-885b-e87ae31f5120"
    },
    {
        "author": "苏泂",
        "paragraphs": [
            "白石鄱姜病更贫，几年白下往来频。",
            "歌词剪就能哀怨，未必刘郎是后身。"
        ],
        "title": "金陵杂兴二百首  其三三",
        "id": "9e94764f-1884-4813-b730-dcea22d24855"
    },
    {
        "author": "苏泂",
        "paragraphs": [
            "内官折送御园梅，历剌如薪苦不才。",
            "安得昌原带苔树，疎花分得几枝来。"
        ],
        "title": "金陵杂兴二百首  其三四",
        "id": "23eceb92-e1e6-4578-9d9b-7f1b58b98c3f"
    },
    {
        "author": "苏泂",
        "paragraphs": [
            "城头士女出笆篱，喜色争瞻大使旗。",
            "尽道去年那有此，今年粥饭不曾饥。"
        ],
        "title": "金陵杂兴二百首  其三五",
        "id": "5c74e0c2-2e07-4e6a-a4d1-83b8a1cc9e8a"
    },
    {
        "author": "苏泂",
        "paragraphs": [
            "石头城上更高层，与客携壶试一登。",
            "屈曲江流学秦篆，春风应是李阳冰。"
        ],
        "title": "金陵杂兴二百首  其三六",
        "id": "5cb3f094-dd01-4b2f-81e3-fb82ec4c1c95"
    },
    {
        "author": "苏泂",
        "paragraphs": [
            "龙虎江山未改形，临高一目但青青。",
            "春风岂是无才思，不洗从来战伐腥。"
        ],
        "title": "金陵杂兴二百首  其三七",
        "id": "21380f57-5975-43b9-9ff9-c7dc298d1790"
    },
    {
        "author": "苏泂",
        "paragraphs": [
            "四望庭中四望花，青春那属外人家。",
            "中间更著垂垂柳，自倚东风待翠华。"
        ],
        "title": "金陵杂兴二百首  其三八",
        "id": "00ca60db-a150-46f2-b566-0d7f375d8fa2"
    },
    {
        "author": "苏泂",
        "paragraphs": [
            "白鹭洲前白鹭飞，人间还阅几斜晖。",
            "春风不与苏郎便，浩荡沧溟一舸归。"
        ],
        "title": "金陵杂兴二百首  其三九",
        "id": "1eadccc6-90e3-448c-ad79-de2e8b904cc5"
    },
    {
        "author": "苏泂",
        "paragraphs": [
            "云气依稀有若无，定山山下片帆孤。",
            "青芜不尽天连水，野鸭飞来成画图。"
        ],
        "title": "金陵杂兴二百首  其四○",
        "id": "3d0f1241-e9a6-40d0-8cc0-e51d93833171"
    },
    {
        "author": "苏泂",
        "paragraphs": [
            "龙光寺里只孤僧，玄武湖如掌样平。",
            "更上鸡笼山上望，一间茅屋晋诸陵。"
        ],
        "title": "金陵杂兴二百首  其四一",
        "id": "4a72d2d6-aad1-4b63-9def-ea9d7f7fb67c"
    },
    {
        "author": "苏泂",
        "paragraphs": [
            "春韭夏菘谁复种，绿葵红蓼尚堪羹。",
            "山存虎踞龙盘势，谷隠猿惊鹤怨名。"
        ],
        "title": "金陵杂兴二百首  其四二",
        "id": "1866c4aa-ab38-4073-a59a-9c62d5b8c7a1"
    },
    {
        "author": "苏泂",
        "paragraphs": [
            "前日东园一看梅，昨朝重看杏花开。",
            "从今尽有花时节，判得从公日日来。"
        ],
        "title": "金陵杂兴二百首  其四三",
        "id": "3db5b6d6-eaa0-44c0-a1ea-cb8056131c24"
    },
    {
        "author": "苏泂",
        "paragraphs": [
            "白沙翠竹长干寺，绿水朱楼白下城。",
            "燕子飞来春又晚，去年曾此看清明。"
        ],
        "title": "金陵杂兴二百首  其四四",
        "id": "b1657ee3-b428-4f5c-ac3e-1da2500a01a8"
    },
    {
        "author": "苏泂",
        "paragraphs": [
            "绿阴黄鸟半山园，谢字王名宛若存。",
            "试问时人两安石，却推翁仲不能言。"
        ],
        "title": "金陵杂兴二百首  其四五",
        "id": "0bdc317e-ff18-4860-bea9-475a5afeee4d"
    },
    {
        "author": "苏泂",
        "paragraphs": [
            "等君日日在高台，吹尽杨花君不来。",
            "归兴自浓身尚客，江南老却贺方回。"
        ],
        "title": "金陵杂兴二百首  其四六",
        "id": "6a868f9e-6cef-46ff-a5fe-b90c84849df3"
    },
    {
        "author": "苏泂",
        "paragraphs": [
            "沟水泠泠韵玉琴，樱桃花下宿珍禽。",
            "龙车自向思陵掩，三十六宫春色深。"
        ],
        "title": "金陵杂兴二百首  其四七",
        "id": "f81c0442-2cd8-4647-9b81-9d111ea7287e"
    },
    {
        "author": "苏泂",
        "paragraphs": [
            "日日花光乱酒光，青帘绿树映红粧。",
            "今年幸得元戎伴，三到钟山共草堂。"
        ],
        "title": "金陵杂兴二百首  其四八",
        "id": "a6b131c9-ff15-4c2b-b44d-484133c3dd25"
    },
    {
        "author": "苏泂",
        "paragraphs": [
            "小繖障羞去复回，蒋山寺里看花开。",
            "摩挲拄杖君随我，遮莫松间喝道来。"
        ],
        "title": "金陵杂兴二百首  其四九",
        "id": "a7dd8caa-6b04-4bc8-bff1-d9f19da1e9f6"
    },
    {
        "author": "苏泂",
        "paragraphs": [
            "花底翩翻燕子风，杏园何止万株红。",
            "亭轩包裹浑如锦，见说风流似禁中。"
        ],
        "title": "金陵杂兴二百首  其五○",
        "id": "59465cfc-1e36-4882-9624-8568b80fa29c"
    },
    {
        "author": "苏泂",
        "paragraphs": [
            "车如流水马如龙，留守游山似谢公。",
            "夹道歌谣争指点，两行红旆转青松。"
        ],
        "title": "金陵杂兴二百首  其五一",
        "id": "73df15aa-c0c3-41f0-b458-fb97fdd8463d"
    },
    {
        "author": "苏泂",
        "paragraphs": [
            "城脚粼粼水一陂，水边杨柳映旌旗。",
            "青郊绿野无穷意，寒食清明三月时。"
        ],
        "title": "金陵杂兴二百首  其五二",
        "id": "1b96dd41-418e-412f-a7d0-789425458c85"
    },
    {
        "author": "苏泂",
        "paragraphs": [
            "鼓声打得海棠开，更向花前舞一回。",
            "传语流鶑莫相怪，青春去后不重来。"
        ],
        "title": "金陵杂兴二百首  其五三",
        "id": "06cbcf41-37f5-4d72-ad44-35d8b145edba"
    },
    {
        "author": "苏泂",
        "paragraphs": [
            "谢公遗冢尚坡陀，丝竹中年好若何。",
            "亦到旧时携妓处，野人行馌妇行歌。"
        ],
        "title": "金陵杂兴二百首  其五四",
        "id": "5f9a26a6-04e4-4240-8371-7024cedb7640"
    },
    {
        "author": "苏泂",
        "paragraphs": [
            "白日桥边白字碑，康王神道定为谁。",
            "路傍借问无人识，自滴村醪酹藓龟。"
        ],
        "title": "金陵杂兴二百首  其五五",
        "id": "320880fe-b37a-44ab-948b-726e250493d8"
    },
    {
        "author": "苏泂",
        "paragraphs": [
            "青骨标灵尔许奇，翩翩白马去何之。",
            "庙门贴在烟云上，此是江东第一祠。"
        ],
        "title": "金陵杂兴二百首  其五六",
        "id": "207dcb30-8359-4a41-aa72-46cadb402da3"
    },
    {
        "author": "苏泂",
        "paragraphs": [
            "白日相思可奈何，青春三月已无多。",
            "桃花风急鲤鱼老，独上台城听踏歌。"
        ],
        "title": "金陵杂兴二百首  其五七",
        "id": "49b1eda3-3f90-44e6-95f2-e208f719ce17"
    },
    {
        "author": "苏泂",
        "paragraphs": [
            "香罗初换裌衣新，除却垂杨不是春。",
            "昨日街头骑马过，眼明犹见卖花人。"
        ],
        "title": "金陵杂兴二百首  其五八",
        "id": "3a08906d-f770-43d7-9c07-8bf33f8d6f25"
    },
    {
        "author": "苏泂",
        "paragraphs": [
            "燕子蜂儿各自忙，玉魂谁返杜秋娘。",
            "人间抵死无殊丽，免唤分司御史狂。"
        ],
        "title": "金陵杂兴二百首  其五九",
        "id": "ccfb208b-fc28-4579-af35-ab7c46a1f133"
    },
    {
        "author": "苏泂",
        "paragraphs": [
            "睍睆飞来载好音，分明残夏胜春深。",
            "小窗谁作幽人伴，惟是炉香共绿阴。"
        ],
        "title": "金陵杂兴二百首  其六○",
        "id": "feaaf1e5-7f0e-4bb9-be20-ced05ffccb66"
    },
    {
        "author": "苏泂",
        "paragraphs": [
            "羊车洗马好谈玄，玉立风姿一少年。",
            "不枉当时人看杀，如今何处觅幽阡。"
        ],
        "title": "金陵杂兴二百首  其六一",
        "id": "0cc8b02d-4d8a-4c7a-b5cc-f69b6ed31887"
    },
    {
        "author": "苏泂",
        "paragraphs": [
            "桂棹青溪夜泊船，胡牀歇马坐江边。",
            "一声笛罢不知处，两不交谈意已传。"
        ],
        "title": "金陵杂兴二百首  其六二",
        "id": "bb67194b-245a-4260-95db-76a9b7557422"
    },
    {
        "author": "苏泂",
        "paragraphs": [
            "五马浮江一马龙，亡何兵满建康宫。",
            "瓜分鼎峙从来事，犹说金陵王气浓。"
        ],
        "title": "金陵杂兴二百首  其六三",
        "id": "ecb3d43b-debe-4d87-8b30-77ffa0d6d5f6"
    },
    {
        "author": "苏泂",
        "paragraphs": [
            "不见乌纱紫绮裘，至今英气满沧洲。",
            "秦淮半夜棹歌发，明月清天江水流。"
        ],
        "title": "金陵杂兴二百首  其六四",
        "id": "0e41e20e-7808-48eb-9c6d-23fe63881ffb"
    },
    {
        "author": "苏泂",
        "paragraphs": [
            "休论句曲更茅山，只到栖霞说半年。",
            "暂学僧闲犹未得，几时真个作神仙。"
        ],
        "title": "金陵杂兴二百首  其六五",
        "id": "a05fa60b-3001-4644-8ee6-a00acd950a56"
    },
    {
        "author": "苏泂",
        "paragraphs": [
            "三月春归未是归，绿阴端的胜花时。",
            "绝怜首夏清和句，一字其间几个知。"
        ],
        "title": "金陵杂兴二百首  其六六",
        "id": "22881e1d-62d4-4c90-bc97-7daac6e04cef"
    },
    {
        "author": "苏泂",
        "paragraphs": [
            "青漆楼高制作奇，当时纯不用琉璃。",
            "东昏幸自嗤梁武，不道东昏更可嗤。"
        ],
        "title": "金陵杂兴二百首  其六七",
        "id": "2004a030-2ba8-45a9-aa02-60771994f6d8"
    },
    {
        "author": "苏泂",
        "paragraphs": [
            "临春何在只桑麻，法宝丛篁间杏花。",
            "旧日此间同泰寺，曾将龙衮换袈裟。"
        ],
        "title": "金陵杂兴二百首  其六八",
        "id": "311f743c-7052-45b5-bf92-ad20aec208f8"
    },
    {
        "author": "苏泂",
        "paragraphs": [
            "陶山松柏已成阴，地阔天高不可寻。",
            "二十年中儿又女，人间独自有伤心。"
        ],
        "title": "金陵杂兴二百首  其六九",
        "id": "8d261b43-efb6-4d2c-ba18-9ef79eb046c3"
    },
    {
        "author": "苏泂",
        "paragraphs": [
            "寻诗还步小虹桥，薄日轻阴叫百劳。",
            "芦叶深青荷叶紫，江湖从此兴滔滔。"
        ],
        "title": "金陵杂兴二百首  其七○",
        "id": "88e0860c-92b7-4bd8-a872-24bf313c03dd"
    },
    {
        "author": "苏泂",
        "paragraphs": [
            "幽草沿阶翠织成，初荷经雨碎珠生。",
            "藕丝道服松毛扇，独自花间趁鹿行。"
        ],
        "title": "金陵杂兴二百首  其七一",
        "id": "bd22139c-e86b-4f38-a493-34635782b3cc"
    },
    {
        "author": "苏泂",
        "paragraphs": [
            "南轩门第老袁三，将业江湖久遍参。",
            "闻说中原太平事，数行清泪湿征衫。"
        ],
        "title": "金陵杂兴二百首  其七二",
        "id": "f9a33443-34ab-419f-82f1-e1a420eff09d"
    },
    {
        "author": "苏泂",
        "paragraphs": [
            "元帅中军展将旗，军中新刺好男儿。",
            "风云阵法秋毫识，前日兵兴使不知。"
        ],
        "title": "金陵杂兴二百首  其七三",
        "id": "c1dadb94-e5e4-4f02-8225-a3f59227fb00"
    },
    {
        "author": "苏泂",
        "paragraphs": [
            "缚屋牵牛旋旋归，淮边绿野尽耕犁。",
            "弓刀武备何曾识，只是当初田舍儿。"
        ],
        "title": "金陵杂兴二百首  其七四",
        "id": "74b74078-42fa-4676-b66d-7233c27e1131"
    },
    {
        "author": "苏泂",
        "paragraphs": [
            "州衙三面接秦淮，临水朱门一半开。",
            "却是浙中无此景，江鸥飞舞入城来。"
        ],
        "title": "金陵杂兴二百首  其七五",
        "id": "c7318cd5-1144-47ec-bd49-15f6c2eec812"
    },
    {
        "author": "苏泂",
        "paragraphs": [
            "潮水萦回御水通，垂杨照影绿茸茸。",
            "天生此地非疏凿，未必钱塘似此中。"
        ],
        "title": "金陵杂兴二百首  其七六",
        "id": "418004bf-f000-47ba-9d4e-33a6dc53b93a"
    },
    {
        "author": "苏泂",
        "paragraphs": [
            "一万强人犯海陵，可怜谈笑陷官兵。",
            "张韩刘岳今何在，塞上将军漫有名。"
        ],
        "title": "金陵杂兴二百首  其七七",
        "id": "12b2a304-de38-4ee8-9b59-a37db22aa9ec"
    },
    {
        "author": "苏泂",
        "paragraphs": [
            "多少横尸叠似楼，官人早晚解红头。",
            "淮南已是无聊甚，行到江东刬地愁。"
        ],
        "title": "金陵杂兴二百首  其七八",
        "id": "98b90313-297f-41e2-9a6d-9a24c424236d"
    },
    {
        "author": "苏泂",
        "paragraphs": [
            "到郡今朝半月日，离家两个许多时。",
            "知他阿柏无他否，忆我何因我得知。"
        ],
        "title": "金陵杂兴二百首  其七九",
        "id": "a1e741ca-2d42-4555-aa6c-f4202da09605"
    },
    {
        "author": "苏泂",
        "paragraphs": [
            "城西二里楚金陵，吴帝名为石首城。",
            "如今土坞无青草，笑杀当时所必争。"
        ],
        "title": "金陵杂兴二百首  其八○",
        "id": "571578c9-aa82-4508-8df7-222b8b419f31"
    },
    {
        "author": "苏泂",
        "paragraphs": [
            "观殿今年七十八，往时同饭此斋前。",
            "梁金华石依然在，屈指重来十五年。"
        ],
        "title": "金陵杂兴二百首  其八一",
        "id": "08d5fe1a-4b8d-4baa-b94e-03e35609744f"
    },
    {
        "author": "苏泂",
        "paragraphs": [
            "七宝装成射雉场，人间还阅几齐梁。",
            "潘妃自踏金莲去，不见年年春草长。"
        ],
        "title": "金陵杂兴二百首  其八二",
        "id": "efd1839e-1149-40ed-95e7-49ef7fddf457"
    },
    {
        "author": "苏泂",
        "paragraphs": [
            "赏心亭前白鹭洲，淮水东畔水东流。",
            "只知览古生许恨，不知身世自悠悠。"
        ],
        "title": "金陵杂兴二百首  其八三",
        "id": "64bbb75a-da86-4bac-879b-372b4e56d692"
    },
    {
        "author": "苏泂",
        "paragraphs": [
            "青春有酒劝不饮，无乃孤负金陵花。",
            "主人听客莫怪客，五更酒醒要思家。"
        ],
        "title": "金陵杂兴二百首  其八四",
        "id": "aadf495c-9e32-4bcb-bff8-be23c49335fc"
    },
    {
        "author": "苏泂",
        "paragraphs": [
            "江鸥野鸭自保社，黑黑白白鬭分明。",
            "东边唼唼西边舞，安得吾身似汝轻。"
        ],
        "title": "金陵杂兴二百首  其八五",
        "id": "aa13c266-ed98-4b7a-aa9d-607c41279857"
    },
    {
        "author": "苏泂",
        "paragraphs": [
            "淮南剧贼遽如许，昨日传闻尽杀之。",
            "罪人斯得勿漫喜，岂有父母残其儿。"
        ],
        "title": "金陵杂兴二百首  其八六",
        "id": "593db03f-5127-47cc-be0b-ee41a9037d07"
    },
    {
        "author": "苏泂",
        "paragraphs": [
            "十分生聚九流亡，鬼面鸦形仰太仓。",
            "指望淮南大麦熟，夫妻子女得归乡。"
        ],
        "title": "金陵杂兴二百首  其八七",
        "id": "09b10d64-65ad-46b1-b7d1-4a802782c8eb"
    },
    {
        "author": "苏泂",
        "paragraphs": [
            "暄风吹斋响苍玉，竹石相看便有情。",
            "提胡卢来沽美酒，终日撩人不住声。"
        ],
        "title": "金陵杂兴二百首  其八八",
        "id": "f9a3541e-0ac7-490e-ac5f-639bb2a382cb"
    },
    {
        "author": "苏泂",
        "paragraphs": [
            "四十之年又过一，春光回施少年人。",
            "如丝杨柳看如絮，昼锦堂中又一春。"
        ],
        "title": "金陵杂兴二百首  其八九",
        "id": "34638732-7872-4156-be71-3afc72de6880"
    },
    {
        "author": "苏泂",
        "paragraphs": [
            "东门草色绿匆匆，游女行寻郎马踪。",
            "鸡鱼不到吴大帝，签卜争求梁宝公。"
        ],
        "title": "金陵杂兴二百首  其九○",
        "id": "6ed27050-7650-49e9-9e08-2568f4b44420"
    },
    {
        "author": "苏泂",
        "paragraphs": [
            "幕府攒眉为至忧，公堂三五运兵筹。",
            "归之不得吾何用，独自方桥看水流。"
        ],
        "title": "金陵杂兴二百首  其九一",
        "id": "2d8a0f0a-3f90-4741-98d4-55cb20df3059"
    },
    {
        "author": "苏泂",
        "paragraphs": [
            "雨花台下百花香，驻马坡前百草长。",
            "若还谷熟人民乐，依旧风流好建康。"
        ],
        "title": "金陵杂兴二百首  其九二",
        "id": "7571583b-195f-472f-8019-35818fa7a15b"
    },
    {
        "author": "苏泂",
        "paragraphs": [
            "朱园应是好花开，最忆西庄送别杯。",
            "火急封书寄子大，少留春色待归来。"
        ],
        "title": "金陵杂兴二百首  其九三",
        "id": "babde94c-c557-450b-bfac-11faa177d29c"
    },
    {
        "author": "苏泂",
        "paragraphs": [
            "出门一步便相疎，千里何缘管得渠。",
            "笑貌声音等如梦，十年参学在长途。"
        ],
        "title": "金陵杂兴二百首  其九四",
        "id": "bae7a040-e349-4500-a4ee-5f45c96e731b"
    },
    {
        "author": "苏泂",
        "paragraphs": [
            "短褐钟山不跨馿，杖藜横笛野僧俱。",
            "虽无字说烦清老，犹恐龙眠画作图。"
        ],
        "title": "金陵杂兴二百首  其九五",
        "id": "34dc91a9-79e9-440a-83b6-20794251cdc4"
    },
    {
        "author": "苏泂",
        "paragraphs": [
            "看杀先来所寄书，不知病体比何如。",
            "想应药裹关心外，更与儿曹作念渠。"
        ],
        "title": "金陵杂兴二百首  其九六",
        "id": "bf524cf5-5d55-46c1-af12-e4feb6a6ad0d"
    },
    {
        "author": "苏泂",
        "paragraphs": [
            "梦得当时五绝诗，一回吟起一回悲。",
            "试偷格律无人识，只恐王家燕子知。"
        ],
        "title": "金陵杂兴二百首  其九七",
        "id": "8d31bad9-134f-413b-805a-b7265a4ddf47"
    },
    {
        "author": "苏泂",
        "paragraphs": [
            "曲曲青溪贯大江，鸳鸯㶉鶒一双双。",
            "元戎开燕时来此，城郭山林意两忘。"
        ],
        "title": "金陵杂兴二百首  其九八",
        "id": "a2b4f5a9-a5c0-427f-bb5d-4d0c2be910e2"
    },
    {
        "author": "苏泂",
        "paragraphs": [
            "乌衣巷侧长干寺，暇日闲来看一回。",
            "未觉六朝兴废迹，凄凉先傍眼边来。"
        ],
        "title": "金陵杂兴二百首  其九九",
        "id": "786b7880-9829-49e0-a39f-0628d3a63fd4"
    },
    {
        "author": "苏泂",
        "paragraphs": [
            "桑间少妇谁能管，松下孤僧却可怜。",
            "鱼跃鸢飞均适尔，流行坎止不徒然。"
        ],
        "title": "金陵杂兴二百首  其一○○",
        "id": "b0063d85-b880-47b6-bc64-b4a327411801"
    },
    {
        "author": "苏泂",
        "paragraphs": [
            "钟山窈窕转龙身，小屋低松次第新。",
            "试觅定林依旧在，只无当日读书人。"
        ],
        "title": "金陵杂兴二百首  其一○一",
        "id": "c7f81025-f304-4bc2-9c5f-84b6c8693189"
    },
    {
        "author": "苏泂",
        "paragraphs": [
            "小盖高肩翼蔽无，钟山寺里换篮舆。",
            "相逢举止无羞澁，一段风流似上都。"
        ],
        "title": "金陵杂兴二百首  其一○二",
        "id": "d1b4a529-7a5b-4e72-919f-8dccabb9d922"
    },
    {
        "author": "苏泂",
        "paragraphs": [
            "魏紫姚黄扫地空，斩新相尚庆元红。",
            "道人眼界无分别，只赏东来一味风。"
        ],
        "title": "金陵杂兴二百首  其一○三",
        "id": "47901c1c-0efe-4772-a219-5aadfbfd1a60"
    },
    {
        "author": "苏泂",
        "paragraphs": [
            "二十四番风信催，郭南间道有花开。",
            "园官欲鬭金钱赏，名字先供百品来。"
        ],
        "title": "金陵杂兴二百首  其一○四",
        "id": "20469e8c-b97a-4bf7-8212-ffe9edc8378f"
    },
    {
        "author": "苏泂",
        "paragraphs": [
            "窗间日日叫提壶，有酒分明不用沽。",
            "自是老来游兴懒，日长添得睡工夫。"
        ],
        "title": "金陵杂兴二百首  其一○五",
        "id": "015df9e9-1e8b-4408-b622-002bfb6ffb1a"
    },
    {
        "author": "苏泂",
        "paragraphs": [
            "细叶如云绿渐敷，玉人晨起换金壶。",
            "就中一朶紫中贵，除却扬州天下无。"
        ],
        "title": "金陵杂兴二百首  其一○六",
        "id": "53ec8298-e21e-4f34-a080-9a8d3175eda1"
    },
    {
        "author": "苏泂",
        "paragraphs": [
            "四畦芍药间葱花，五月春风便有涯。",
            "闾巷萧条生意少，隔墙谁信内官家。"
        ],
        "title": "金陵杂兴二百首  其一○七",
        "id": "440b56fd-3170-44bb-a9e5-503068ad2394"
    },
    {
        "author": "苏泂",
        "paragraphs": [
            "花案粧来日日新，金陵犹有许多春。",
            "若为造物回芳意，尽结嘉禾活饿人。"
        ],
        "title": "金陵杂兴二百首  其一○八",
        "id": "47468fb0-7fbb-439b-a1a9-668813303504"
    },
    {
        "author": "苏泂",
        "paragraphs": [
            "始见拖金复散丝，风吹雨打一枝枝。",
            "灵和殿前好杨柳，争如张绪少年时。"
        ],
        "title": "金陵杂兴二百首  其一○九",
        "id": "fcaacbf2-87ea-46c0-99f0-f6ad4ad3db92"
    },
    {
        "author": "苏泂",
        "paragraphs": [
            "琪树三朝种已成，绿阴回合啭宫鶑。",
            "伤心辇路生春草，不见素娥花底行。"
        ],
        "title": "金陵杂兴二百首  其一一○",
        "id": "ba3a2ba4-6a59-4d30-8eda-68b9811529d8"
    },
    {
        "author": "苏泂",
        "paragraphs": [
            "头上瓶中一万枝，花枝人面两相宜。",
            "满堂将帅文兼武，都载周家既醉诗。"
        ],
        "title": "金陵杂兴二百首  其一一一",
        "id": "f19223bd-2403-4dcb-b25a-f18295e54d9f"
    },
    {
        "author": "苏泂",
        "paragraphs": [
            "江流带雪少波澜，见说潮头也怕寒。",
            "未枉推敲瘦诗骨，且令澄澈莹中肝。"
        ],
        "title": "金陵杂兴二百首  其一一二",
        "id": "353fe0ad-eb4a-47cc-a62d-eaf8b81f3c09"
    },
    {
        "author": "苏泂",
        "paragraphs": [
            "笑谈容易发仓囷，全活生灵百万人。",
            "十五年来山里坐，不妨来此越精神。"
        ],
        "title": "金陵杂兴二百首  其一一三",
        "id": "17ac572f-5ece-453e-b8fd-ef0a07418f38"
    },
    {
        "author": "苏泂",
        "paragraphs": [
            "老大驱驰亦已劳，移文宁受客嗤嘲。",
            "人间多少闲田地，无处令渠著把茅。"
        ],
        "title": "金陵杂兴二百首  其一一四",
        "id": "aba06b1c-7e3d-47b8-8e85-f8a13fc4cc72"
    },
    {
        "author": "苏泂",
        "paragraphs": [
            "晋宋齐梁几帝陵，土堆谁解有英灵。",
            "三台五省纷纷改，惟有钟山只么青。"
        ],
        "title": "金陵杂兴二百首  其一一五",
        "id": "c3f66ad1-e2f8-4e60-92a8-f9ccd3178398"
    },
    {
        "author": "苏泂",
        "paragraphs": [
            "高世何须更欲名，古人于此畅幽情。",
            "后来同味无王谢，自折幽兰上冶城。"
        ],
        "title": "金陵杂兴二百首  其一一六",
        "id": "c526b49b-7d2e-49b0-970d-63259bd93931"
    },
    {
        "author": "苏泂",
        "paragraphs": [
            "安石风流苦未遥，重来遗迹尚山椒。",
            "一丘元自无花草，底事令人觉意消。"
        ],
        "title": "金陵杂兴二百首  其一一七",
        "id": "0771a5c8-25d7-4803-bda3-eccc0633f507"
    },
    {
        "author": "苏泂",
        "paragraphs": [
            "车声辘辘马萧萧，山色何如换六朝。",
            "要识相传风俗在，居人道得语音娇。"
        ],
        "title": "金陵杂兴二百首  其一一八",
        "id": "0ab8a3df-178e-4113-a0e9-bac6265f5ba3"
    },
    {
        "author": "苏泂",
        "paragraphs": [
            "凤凰台上凤凰游，山自青青水自流。",
            "千载谪仙元不死，相逢一笑不能休。"
        ],
        "title": "金陵杂兴二百首  其一一九",
        "id": "f75b698d-59f4-407d-88ab-d41a2f5b7c98"
    },
    {
        "author": "苏泂",
        "paragraphs": [
            "忆杀当年刘改之，风流曾赋秣陵诗。",
            "如今白骨埋青草，百咏何因尔得知。"
        ],
        "title": "金陵杂兴二百首  其一二○",
        "id": "6564f546-be6b-43dd-8e7a-36886b2007db"
    },
    {
        "author": "苏泂",
        "paragraphs": [
            "平生英俊邢刍父，酷爱闽中一卷诗。",
            "落笔文章有如此，因何不到秣陵嬉。"
        ],
        "title": "金陵杂兴二百首  其一二一",
        "id": "143d2709-f604-4052-abd1-80d5866c6fa3"
    },
    {
        "author": "苏泂",
        "paragraphs": [
            "葛巾裹却葛天民，有女闺中号燕春。",
            "只在西湖不行脚，金陵风月欠斯人。"
        ],
        "tags": [
            "西湖"
        ],
        "title": "金陵杂兴二百首  其一二二",
        "id": "c6ca80f9-80d1-4aef-b282-c32196f427c1"
    },
    {
        "author": "苏泂",
        "paragraphs": [
            "朱髯五十上南宫，下笔犹能太古风。",
            "养就胸中治安策，老天那复滞渠侬。"
        ],
        "title": "金陵杂兴二百首  其一二三",
        "id": "1054be72-b3ce-448b-ad9b-f3f2211df9c2"
    },
    {
        "author": "苏泂",
        "paragraphs": [
            "中年多病才都减，无奈金陵景物何。",
            "安得山楹周四者，肯来相伴此吟哦。"
        ],
        "title": "金陵杂兴二百首  其一二四",
        "id": "77f48b28-4cb3-4bf0-bd91-77ba6860b849"
    },
    {
        "author": "苏泂",
        "paragraphs": [
            "毫端真敌万人军，蔬笋能空粉黛羣。",
            "机幕昼闲仍吊古，不胜东合好郎君。"
        ],
        "title": "金陵杂兴二百首  其一二五",
        "id": "cb282b35-6cbd-4a92-b9e5-db356e07cf6d"
    },
    {
        "author": "苏泂",
        "paragraphs": [
            "半山松菊略能存，犹有荆公旧墨痕。",
            "佳处不缘谁属我，只应牛首正当门。"
        ],
        "title": "金陵杂兴二百首  其一二六",
        "id": "450ae9ff-ad52-4f0d-aec2-0b0424d59766"
    },
    {
        "author": "苏泂",
        "paragraphs": [
            "川原膴膴树斑斑，十里春风一望间。",
            "野马不羁天地阔，孤鸿无奈水云闲。"
        ],
        "title": "金陵杂兴二百首  其一二七",
        "id": "dc4902f9-5073-47aa-9021-34d51a578c2e"
    },
    {
        "author": "苏泂",
        "paragraphs": [
            "红袖纷纷转翠屏，元戎小队出郊坰。",
            "凭谁为集康衢咏，翻作金陵贺太平。"
        ],
        "title": "金陵杂兴二百首  其一二八",
        "id": "377a45c9-852f-4f45-901d-c32a6e8594d2"
    },
    {
        "author": "苏泂",
        "paragraphs": [
            "阑干三面倚晴晖，竹外长江一线微。",
            "太守不来僧自看，清凉境界箨龙围。"
        ],
        "tags": [
            "长江"
        ],
        "title": "金陵杂兴二百首  其一二九",
        "id": "4053ffa7-4020-4af0-89b2-5cd86ff4f991"
    },
    {
        "author": "苏泂",
        "paragraphs": [
            "旋结穹庐作露亭，疎枝阑入更轻盈。",
            "今年客思撩人甚，欲共梅花笑不成。"
        ],
        "title": "金陵杂兴二百首  其一三○",
        "id": "66d04841-f15e-4858-9cd3-3480f317b69d"
    },
    {
        "author": "苏泂",
        "paragraphs": [
            "池亭楚楚更堂堂，占得宽闲地一方。",
            "花竹四时随处有，纵无人赏亦何妨。"
        ],
        "title": "金陵杂兴二百首  其一三一",
        "id": "12170c14-7503-42b3-9144-5758910d53ce"
    },
    {
        "author": "苏泂",
        "paragraphs": [
            "杏堂缭绕过梅堂，小竹高松映苑墙。",
            "白雪飞残红雾密，乘舆不到却凄凉。"
        ],
        "title": "金陵杂兴二百首  其一三二",
        "id": "c67fd398-2d59-4525-b617-e0b284969baa"
    },
    {
        "author": "苏泂",
        "paragraphs": [
            "扫地须臾架屋成，风流尤胜拂庐亭。",
            "吹来一片杯中雪，看著花枝醉忽醒。"
        ],
        "title": "金陵杂兴二百首  其一三三",
        "id": "b5eea5fa-b37f-42aa-9828-0c818aeeb030"
    },
    {
        "author": "苏泂",
        "paragraphs": [
            "亭上施屏或可无，江山形胜恐难摹。",
            "何当穷腊亲来此，身作袁安卧雪图。"
        ],
        "title": "金陵杂兴二百首  其一三四",
        "id": "27dbed77-a3ce-453a-8561-343fe5666c46"
    },
    {
        "author": "苏泂",
        "paragraphs": [
            "冶城迤逦过清凉，城脚连云一带长。",
            "佛寺仙宫更游苑，杖藜知费几诗章。"
        ],
        "title": "金陵杂兴二百首  其一三五",
        "id": "8dfe2dff-13a2-49d7-8edf-7de49c728f98"
    },
    {
        "author": "苏泂",
        "paragraphs": [
            "溪上鸳鸯避画船，船中妓女列婵娟。",
            "使君爱日留连客，同醉江家旧宅边。"
        ],
        "title": "金陵杂兴二百首  其一三六",
        "id": "d686d60e-ddf6-4ae6-a3d1-13f4f86da6a3"
    },
    {
        "author": "苏泂",
        "paragraphs": [
            "曲曲清溪有几湾，酒船笳皷去仍还。",
            "闲情自合频来此，只在州衙咫尺间。"
        ],
        "title": "金陵杂兴二百首  其一三七",
        "id": "4620ca87-8a5f-4f65-9035-2c1d8c31c0d8"
    },
    {
        "author": "苏泂",
        "paragraphs": [
            "钟山阁上看朝曦，玉作遥山碧四围。",
            "云气茫茫疑是水，人间无此米元晖。"
        ],
        "title": "金陵杂兴二百首  其一三八",
        "id": "8bd916df-ca7b-4173-ab23-d12b955261b5"
    },
    {
        "author": "苏泂",
        "paragraphs": [
            "山南山北冢累累，僧寺多承旧宅基。",
            "兴废相仍真若此，死生常事不须悲。"
        ],
        "title": "金陵杂兴二百首  其一三九",
        "id": "bed295c9-cdae-4e02-9353-ff71178f9efe"
    },
    {
        "author": "苏泂",
        "paragraphs": [
            "孙陵冈上丛生草，太傅坟前没字碑。",
            "人世百年元有限，何须功业更巍巍。"
        ],
        "title": "金陵杂兴二百首  其一四○",
        "id": "e37af56f-a54c-437f-9bf7-014e56e813cd"
    },
    {
        "author": "苏泂",
        "paragraphs": [
            "十里城壕尽是花，覆舟山下几人家。",
            "日长知道游车倦，自汲新泉唤饮茶。"
        ],
        "title": "金陵杂兴二百首  其一四一",
        "id": "47b777f8-dcb4-4a4a-a81a-aa54d0078d9d"
    },
    {
        "author": "苏泂",
        "paragraphs": [
            "疋马东来说晋元，当时一统笑三分。",
            "如今寄食城隍庙，异代君臣莫更论。"
        ],
        "title": "金陵杂兴二百首  其一四二",
        "id": "925e59d5-de9f-4b8d-a0f7-fb6a8619d1f7"
    },
    {
        "author": "苏泂",
        "paragraphs": [
            "周颙宅作阿兰若，娄约身归窣堵波。",
            "今日丹青拜荆国，草堂香火已无多。"
        ],
        "title": "金陵杂兴二百首  其一四三",
        "id": "e6e970a1-a000-4925-8406-05a7c3612db3"
    },
    {
        "author": "苏泂",
        "paragraphs": [
            "凤凰台上凤凰游，凤去台空水自流。",
            "惆怅何因见李白，采江试觅月明舟。"
        ],
        "title": "金陵杂兴二百首  其一四四",
        "id": "3f407aa4-039d-4946-b59b-1c7ec19ea78b"
    },
    {
        "author": "苏泂",
        "paragraphs": [
            "青山渺渺水迢迢，王气千年久未消。",
            "独客重来覩风景，江头犹有女吹箫。"
        ],
        "title": "金陵杂兴二百首  其一四五",
        "id": "e6c23547-dfd8-4bc7-9e23-d2cf166ec06d"
    },
    {
        "author": "苏泂",
        "paragraphs": [
            "甫见梅花方结子，即看燕子已生儿。",
            "青春游荡不知返，留住金陵又几时。"
        ],
        "title": "金陵杂兴二百首  其一四六",
        "id": "a16efab3-7a7a-4cf4-ad22-8f2be0a84baf"
    },
    {
        "author": "苏泂",
        "paragraphs": [
            "方桥一派水萦纡，客散亭空清夜徂。",
            "二十五声春点静，月明池上柳疎疎。"
        ],
        "title": "金陵杂兴二百首  其一四七",
        "id": "cb8fa342-f7a6-4166-bb21-66ee50eec5ca"
    },
    {
        "author": "苏泂",
        "paragraphs": [
            "飞梁谁字小垂虹，波面蜿蜒去不穷。",
            "一段风烟无处觅，鸳鸯㶉鶒在其中。"
        ],
        "title": "金陵杂兴二百首  其一四八",
        "id": "a4fca4ac-0e9f-4510-8c53-0d86b21da129"
    },
    {
        "author": "苏泂",
        "paragraphs": [
            "南台北榭隔飞烟，绿水朱桥思渺然。",
            "月下闲来看箕斗，傍人指点似神仙。"
        ],
        "title": "金陵杂兴二百首  其一四九",
        "id": "d54a2abf-e59d-4cbe-a04e-4ea28bacff39"
    },
    {
        "author": "苏泂",
        "paragraphs": [
            "柳思花情分外娇，青楼消息夜迢迢。",
            "金陵看得新歌舞，不数吴音共楚腰。"
        ],
        "title": "金陵杂兴二百首  其一五○",
        "id": "927157a0-237b-4135-bcf0-1e6f81f9bba7"
    },
    {
        "author": "苏泂",
        "paragraphs": [
            "竹树池台三亩余，白云千载护幽居。",
            "悲凉物色须弹压，粉白脂红却要渠。"
        ],
        "title": "金陵杂兴二百首  其一五一",
        "id": "d575342c-c8fc-4318-9abf-5ce63d4b8b55"
    },
    {
        "author": "苏泂",
        "paragraphs": [
            "东冶亭东转半山，栽松庵外万琅玕。",
            "重来钟阜同僧话，回顾城中几客闲。"
        ],
        "title": "金陵杂兴二百首  其一五二",
        "id": "e29dda5c-4aa8-4ac9-b156-2324bac7f4ec"
    },
    {
        "author": "苏泂",
        "paragraphs": [
            "艳杏夭桃日夜忙，雨余啼损不成粧。",
            "元戎和气春风似，又引笙歌看海棠。"
        ],
        "title": "金陵杂兴二百首  其一五三",
        "id": "3adf72bb-f908-4984-bc1a-ba37cbbeb3b2"
    },
    {
        "author": "苏泂",
        "paragraphs": [
            "马军骁骑试楼船，见说倾城出道边。",
            "元帅留台都赏赐，一时百万喝金钱。"
        ],
        "title": "金陵杂兴二百首  其一五四",
        "id": "19b8b882-b44d-463d-8057-1458e69f654f"
    },
    {
        "author": "苏泂",
        "paragraphs": [
            "纸钱吹挂树枝风，积李崇桃白间红。",
            "但见牛羊上丘垅，忽看禾黍出蒿蓬。"
        ],
        "title": "金陵杂兴二百首  其一五五",
        "id": "74209af4-9978-4052-ad6a-c7039d2b62f0"
    },
    {
        "author": "苏泂",
        "paragraphs": [
            "白下城东送客时，同来何事不同归。",
            "君归说似西园柳，遮莫轻绵一片飞。"
        ],
        "title": "金陵杂兴二百首  其一五六",
        "id": "c99d7f72-0ee7-46da-b87b-636446740ca2"
    },
    {
        "author": "苏泂",
        "paragraphs": [
            "北门缭绕出东门，一处亭台酒一巡。",
            "景物欣欣乐知己，柳容花貌越精神。"
        ],
        "title": "金陵杂兴二百首  其一五七",
        "id": "8f0cd82c-6afe-45d0-9eed-0815da0d6924"
    },
    {
        "author": "苏泂",
        "paragraphs": [
            "清明过了日晴佳，九十韶光便有涯。",
            "恨杀东风太豪横，夜来吹尽海棠花。"
        ],
        "title": "金陵杂兴二百首  其一五八",
        "id": "4134805c-1e15-4512-943e-1f830cd182d4"
    },
    {
        "author": "苏泂",
        "paragraphs": [
            "一派娇波入翠溟，垂杨只似古来青。",
            "未能草草归家去，怕上劳劳送别亭。"
        ],
        "title": "金陵杂兴二百首  其一五九",
        "id": "6e13e04a-0f05-432a-a84e-c15a47fb5e58"
    },
    {
        "author": "苏泂",
        "paragraphs": [
            "城上黄花散漫生，溪头绿树忽阴成。",
            "浓春自欲烘人醉，却忆秋风一味清。"
        ],
        "title": "金陵杂兴二百首  其一六○",
        "id": "67c41233-0226-41d3-9f99-09bf49b06195"
    },
    {
        "author": "苏泂",
        "paragraphs": [
            "轻风湿湿树斑斑，燕乳鸠鸣春又残。",
            "门巷狭斜无不到，有何人似柳花闲。"
        ],
        "title": "金陵杂兴二百首  其一六一",
        "id": "7d8e6fa4-8c7c-4deb-9bcd-5dd518e1b634"
    },
    {
        "author": "苏泂",
        "paragraphs": [
            "张硕风流隠钓缗，渔郎回首漫纷纷。",
            "杜兰香去知何在，惆怅西江一浦云。"
        ],
        "title": "金陵杂兴二百首  其一六二",
        "id": "aa65d750-35f7-4c28-9b01-165978503aa7"
    },
    {
        "author": "苏泂",
        "paragraphs": [
            "扁舟乞得自由身，烂漫金陵作好春。",
            "桃叶桃根双姊妹，清风明月我三人。"
        ],
        "title": "金陵杂兴二百首  其一六三",
        "id": "ce69d75e-d689-49ef-bc4c-0f7c6409b776"
    },
    {
        "author": "苏泂",
        "paragraphs": [
            "九十春光即渐休，莫将双眼上层楼。",
            "江南归计无由遂，一点杨花万斛愁。"
        ],
        "title": "金陵杂兴二百首  其一六四",
        "id": "af692102-e9ed-4919-aa29-a9205f52602b"
    },
    {
        "author": "苏泂",
        "paragraphs": [
            "月楼谁伴咏黄昏，剪剪轻风阵阵寒。",
            "独据槁梧成不寐，杏花生影小阑干。"
        ],
        "title": "金陵杂兴二百首  其一六五",
        "id": "dc0ba1f2-3020-4e73-b7d2-a8a63033c7a3"
    },
    {
        "author": "苏泂",
        "paragraphs": [
            "不及卢家有莫愁，君恩如水向东流。",
            "从今相送东流后，地下伤春亦白头。"
        ],
        "title": "金陵杂兴二百首  其一六六",
        "id": "c5713290-d161-4855-80f6-1a4b3083b630"
    },
    {
        "author": "苏泂",
        "paragraphs": [
            "上尽层城更上楼，绿杨枝外尽汀洲。",
            "蝶衔花蕊蜂衔粉，同向春风各自愁。"
        ],
        "title": "金陵杂兴二百首  其一六七",
        "id": "30ade5a4-c344-438f-8e2e-b6ad22406d95"
    },
    {
        "author": "苏泂",
        "paragraphs": [
            "青帝言归速驾忙，荼䕷架底静年芳。",
            "轻风乍染阴阴绿，微月低笼淡淡香。"
        ],
        "title": "金陵杂兴二百首  其一六八",
        "id": "f2ee33bc-e34c-46fe-9ab7-27f92d88372e"
    },
    {
        "author": "苏泂",
        "paragraphs": [
            "压架荼䕷百万枝，月边花下更涟漪。",
            "三更比屋皆高枕，如此清凉弃不知。"
        ],
        "title": "金陵杂兴二百首  其一六九",
        "id": "ee695e3f-1c96-40ea-833d-b157409b82ac"
    },
    {
        "author": "苏泂",
        "paragraphs": [
            "似玉如酥最有情，一香熏彻万愁醒。",
            "多应无奈花相恼，故遶荼䕷架底行。"
        ],
        "title": "金陵杂兴二百首  其一七○",
        "id": "74679ca8-6443-4081-aeab-3f2a97e50108"
    },
    {
        "author": "苏泂",
        "paragraphs": [
            "红芳蜕兮花似雾，绿阴径兮叶生烟。",
            "独往来兮差自得，心境会兮不可言。"
        ],
        "title": "金陵杂兴二百首  其一七一",
        "id": "f0909535-288d-4844-bdb1-81d4b32b7f53"
    },
    {
        "author": "苏泂",
        "paragraphs": [
            "忆杀仙人白仲都，江边遗迹尚楼居。",
            "骖鸾翳凤如容我，拜作先师定肯无。"
        ],
        "title": "金陵杂兴二百首  其一七二",
        "id": "a20da058-3272-4e2a-a313-42320e337255"
    },
    {
        "author": "苏泂",
        "paragraphs": [
            "紫髯何事忽迁都，有意宫中号太初。",
            "他日三军嫌饮水，只应翻忆武昌鱼。"
        ],
        "title": "金陵杂兴二百首  其一七三",
        "id": "e0c5270c-96ea-403d-af7c-0af53a53bb4e"
    },
    {
        "author": "苏泂",
        "paragraphs": [
            "立夏连朝刬地寒，看承芍药倩园官。",
            "秋千拆罢无聊頼，轩槛周遭绿一般。"
        ],
        "title": "金陵杂兴二百首  其一七四",
        "id": "32aa5e25-6051-4461-ae2f-4acdef429084"
    },
    {
        "author": "苏泂",
        "paragraphs": [
            "金城杨柳绿毵毵，摇落殊非昔汉南。",
            "一语莫因人遂废，树犹如此我何堪。"
        ],
        "title": "金陵杂兴二百首  其一七五",
        "id": "b422cbd4-d094-4f05-8024-4362e8f01241"
    },
    {
        "author": "苏泂",
        "paragraphs": [
            "桃花园作芳林苑，濛汜池通祓禊堂。",
            "前以骄奢为晋宋，后无规鉴亦齐梁。"
        ],
        "title": "金陵杂兴二百首  其一七六",
        "id": "ca4ff3f6-e2c9-4f95-980b-8920bd613662"
    },
    {
        "author": "苏泂",
        "paragraphs": [
            "小虹桥上看朝曦，云里钟山一带微。",
            "忆在山中望宫阙，淡烟朱碧转依稀。"
        ],
        "title": "金陵杂兴二百首  其一七七",
        "id": "0b3edc02-069b-4b18-9090-751ab5cab46f"
    },
    {
        "author": "苏泂",
        "paragraphs": [
            "听筝堂上一欷歔，翻手君恩似昔殊。",
            "按罢金縢应莫怪，近前闲捋使君须。"
        ],
        "title": "金陵杂兴二百首  其一七八",
        "id": "632eca67-e327-4045-ab0f-cec2bb7cf946"
    },
    {
        "author": "苏泂",
        "paragraphs": [
            "一曲清溪一首诗，风流千载忆僧施。",
            "小姑溪上平安否，容我骑鱼作伴嬉。"
        ],
        "title": "金陵杂兴二百首  其一七九",
        "id": "41dc5ef5-d373-4435-a9e2-f05564699b37"
    },
    {
        "author": "苏泂",
        "paragraphs": [
            "方山四面不曾圆，中有仙人号葛玄。",
            "见说丹成浑不食，五云破洞白升天。"
        ],
        "title": "金陵杂兴二百首  其一八○",
        "id": "3a8b0ec9-fcf6-434b-a0d7-491ff7584aaa"
    },
    {
        "author": "苏泂",
        "paragraphs": [
            "不论城外与城中，时节欢然一笑同。",
            "棠棣花残紫荆老，可无书札问孤鸿。"
        ],
        "title": "金陵杂兴二百首  其一八一",
        "id": "82a0204c-f4c1-4a3a-b750-6a10af58ac78"
    },
    {
        "author": "苏泂",
        "paragraphs": [
            "青山绿水思悠悠，见说蛾眉万古愁。",
            "斗酒百篇能漫浪，白乎吾与女同游。"
        ],
        "title": "金陵杂兴二百首  其一八二",
        "id": "f64277a5-26ae-4962-a81c-b88d179ebbd8"
    },
    {
        "author": "苏泂",
        "paragraphs": [
            "莲花博士去骑鲸，镜曲回瞻一怆情。",
            "少待诗成附河伯，愿加涂乙始流行。"
        ],
        "title": "金陵杂兴二百首  其一八三",
        "id": "1bb84716-c43e-4e02-9983-842689bd29e1"
    },
    {
        "author": "苏泂",
        "paragraphs": [
            "高资冢上五楼穹，先祖曾经相哲宗。",
            "乱后伤心余石马，小孙来补万株松。"
        ],
        "title": "金陵杂兴二百首  其一八四",
        "id": "2f91bd3e-dd3a-4046-a8fa-565017096dab"
    },
    {
        "author": "苏泂",
        "paragraphs": [
            "八功德水饮一勺，当下令君热恼消。",
            "城里红尘莫回首，小屏风岭好逍遥。"
        ],
        "title": "金陵杂兴二百首  其一八五",
        "id": "d27321a6-17f1-40a1-9c67-6b8dd22f70fe"
    },
    {
        "author": "苏泂",
        "paragraphs": [
            "安榴朶朶簇巾红，数曲阑干掩映中。",
            "寻得冰纨题小草，浅新还爱绿荷风。"
        ],
        "title": "金陵杂兴二百首  其一八六",
        "id": "3895d5ea-87b4-4403-b1a6-1db93c5900ea"
    },
    {
        "author": "苏泂",
        "paragraphs": [
            "前日葵苗匝地青，几何时节与人平。",
            "旁观指点荼䕷架，折蕊攀条似隔生。"
        ],
        "title": "金陵杂兴二百首  其一八七",
        "id": "7f68da3c-8303-40c1-9786-2c9f32061634"
    },
    {
        "author": "苏泂",
        "paragraphs": [
            "宛转歌喉一串珠，玉人花貌更清姝。",
            "明年东武南城唱，试觅源流定忆渠。"
        ],
        "title": "金陵杂兴二百首  其一八八",
        "id": "80a7efd1-0cdc-4ee3-9c17-1db0d68dcae6"
    },
    {
        "author": "苏泂",
        "paragraphs": [
            "十八年前蜀道还，维舟曾记此龙湾。",
            "江流万里元依旧，药市蚕丛兴未阑。"
        ],
        "title": "金陵杂兴二百首  其一八九",
        "id": "ff0b20f8-1fe3-4b82-afdb-65e626a2eba1"
    },
    {
        "author": "苏泂",
        "paragraphs": [
            "旗帜精明皷角雄，江淮草木尽闻风。",
            "面门神王须如戟，鼠子无轻怒我公。"
        ],
        "title": "金陵杂兴二百首  其一九○",
        "id": "bb1a3c1b-68e9-4b64-a0ec-52f096fc8d37"
    },
    {
        "author": "苏泂",
        "paragraphs": [
            "放散边头武定军，卖刀买犊做农人。",
            "向来忧国多浮议，谁省官家亿万缗。"
        ],
        "title": "金陵杂兴二百首  其一九一",
        "id": "38909fd4-18b3-483f-a908-d23503b395ef"
    },
    {
        "author": "苏泂",
        "paragraphs": [
            "表里江淮四十州，稍回饥盗事田畴。",
            "得公数十分天下，庶矣斯民疾痛瘳。"
        ],
        "title": "金陵杂兴二百首  其一九二",
        "id": "5943946c-6889-4b50-85a6-3a2d17cd0e6a"
    },
    {
        "author": "苏泂",
        "paragraphs": [
            "三月更当临尽头，升元阁畔一闲游。",
            "偶因花会逢花面，半日僧房得少留。"
        ],
        "title": "金陵杂兴二百首  其一九三",
        "id": "16f5acf3-d192-4900-b1f2-5768b959310d"
    },
    {
        "author": "苏泂",
        "paragraphs": [
            "扬州风物转头非，又是葵榴得意时。",
            "班扇入怀君莫恃，秋来那免弃捐悲。"
        ],
        "title": "金陵杂兴二百首  其一九四",
        "id": "e64059da-0a7b-48cf-9017-2fa8a42d03f2"
    },
    {
        "author": "苏泂",
        "paragraphs": [
            "廿载金陵九还往，何如三宿在桑间。",
            "还家更有江南兴，只取囊诗子细看。"
        ],
        "title": "金陵杂兴二百首  其一九五",
        "id": "e724c656-754b-4764-8803-335d8b7c4e9a"
    },
    {
        "author": "苏泂",
        "paragraphs": [
            "兵机将略总如神，儒术仍参席上珍。",
            "补得国风成百咏，不妨幕府有诗人。"
        ],
        "title": "金陵杂兴二百首  其一九六",
        "id": "f6466395-57bc-40a6-bb93-005af471a641"
    },
    {
        "author": "苏泂",
        "paragraphs": [
            "阅武堂前杨柳枝，如今是隔几多时。",
            "至尊屠肉潘妃酒，问著垂杨总不知。"
        ],
        "title": "金陵杂兴二百首  其一九七",
        "id": "8e8ee29c-7649-4d4e-8a1c-2f772fd5daad"
    },
    {
        "author": "苏泂",
        "paragraphs": [
            "紫云回薄隠新愁，早起钟声也是不。",
            "徧地葱花两三亩，至今人道景阳楼。"
        ],
        "title": "金陵杂兴二百首  其一九八",
        "id": "806ae11e-7ca2-4558-8ed5-fd880cb71b8f"
    },
    {
        "author": "苏泂",
        "paragraphs": [
            "一门子孝更臣忠，庙食分明百世功。",
            "任是清虚亡晋室，只留卞壸在江东。"
        ],
        "title": "金陵杂兴二百首  其一九九",
        "id": "e5c2cbf8-f304-4df5-a91e-c0c214f79db9"
    },
    {
        "author": "苏泂",
        "paragraphs": [
            "相业平时既讲明，得君当国有难能。",
            "周公礼乐寥寥意，余子随时未可憎。"
        ],
        "title": "报宁寺  其一",
        "id": "4b91920f-04d8-493e-85ae-e47894f0092f"
    },
    {
        "author": "苏泂",
        "paragraphs": [
            "为爱先生所赋诗，半生参学老犹迷。",
            "如今数卷钟山草，步步相随处处携。"
        ],
        "title": "报宁寺  其二",
        "id": "533f81a2-bbf2-49da-97d0-69c20f3a62e1"
    },
    {
        "author": "苏泂",
        "paragraphs": [
            "玉斗撞来事已殊，岂知天命有乘除。",
            "秦人自爱三章法，枉却先生胆气麤。"
        ],
        "title": "玉斗",
        "id": "23859c95-a46b-4f54-874a-10166fdec132"
    },
    {
        "author": "苏泂",
        "paragraphs": [
            "白发刘郎意自悲，桃山还是欲花时。",
            "一生漂转成何事，留得玄都数首诗。"
        ],
        "title": "刘郎诗",
        "id": "6de23557-2626-4ca4-b6e2-f5e10e7d1563"
    },
    {
        "author": "苏泂",
        "paragraphs": [
            "福胎当日起燕然，始信兴亡不属天。",
            "谋国自知无祕计，何时归把牧羊鞭。"
        ],
        "title": "提举刘学士以某论守江之策未行作诗见遗谨次  其一",
        "id": "d0ebb7cf-dbb2-4e81-8986-a92e60d74a93"
    },
    {
        "author": "苏泂",
        "paragraphs": [
            "自是羣公气未平，黠羌何虑不休兵。",
            "欲成江左收贤俊，叹息无人致二生。"
        ],
        "title": "提举刘学士以某论守江之策未行作诗见遗谨次  其二",
        "id": "d329ab04-f01b-47aa-8a4a-24ed1a697727"
    },
    {
        "author": "苏泂",
        "paragraphs": [
            "花竹青虚卉木苍，行穿溪水过山房。",
            "黄冠相对如泥醉，此是人间不老方。"
        ],
        "title": "龙瑞宫  其一",
        "id": "c39b2a4d-422b-411f-ad36-8e34c858c3ad"
    },
    {
        "author": "苏泂",
        "paragraphs": [
            "嶂密峰圆不似山，桃花流水做春闲。",
            "神仙只在人间世，妄意虚无缥缈间。"
        ],
        "title": "龙瑞宫  其二",
        "id": "8cdf571c-f142-45b1-86ed-5776c0918476"
    },
    {
        "author": "苏泂",
        "paragraphs": [
            "未必时人识面频，偶然踪迹似逃秦。",
            "重来洞府青春晚，一树桃花犬吠人。"
        ],
        "title": "龙瑞宫  其三",
        "id": "f287736b-9ee3-4f48-a835-e61f0d1e042f"
    },
    {
        "author": "苏泂",
        "paragraphs": [
            "凿石何年种月轮，清光终夜照香魂。",
            "凄凉不比班姬扇，犹是君王送死恩。"
        ],
        "title": "石镜",
        "id": "d437121e-9d62-4810-81fd-cf965853f776"
    },
    {
        "author": "苏泂",
        "paragraphs": [
            "宫殿隋梁所造成，殿门仍有晋丹青。",
            "白头道士无人见，客至惟呼鹿出迎。"
        ],
        "title": "忠州酆都观乃平都洞天也题一首",
        "id": "ddf7ed98-4244-4455-af77-4447bc6c9297"
    },
    {
        "author": "苏泂",
        "paragraphs": [
            "画图曾识巫山面，今日亲临十二峰。",
            "万里平生无此梦，却疑身在画图中。"
        ],
        "title": "十二峰",
        "id": "0998b88d-5674-48a0-9484-393583ca576a"
    },
    {
        "author": "苏泂",
        "paragraphs": [
            "滟滪堆头一叶舟，半年人共水东流。",
            "平生快意才如此，不数东南数十州。"
        ],
        "title": "滟滪堆",
        "id": "d77b67ec-b126-41f7-a450-9c5bb58c7f39"
    },
    {
        "author": "苏泂",
        "paragraphs": [
            "俨然云转与风回，故国人看但石堆。",
            "犹有鬼神供职守，不移行列待将来。"
        ],
        "title": "八阵图",
        "id": "a0f54bf1-8e01-476d-870a-9705bdc862e7"
    },
    {
        "author": "苏泂",
        "paragraphs": [
            "山木无端又一秋，夕阳和影上扁舟。",
            "旧时十二峰前路，惟是猿声共客愁。"
        ],
        "title": "巫山峡",
        "id": "46f28f82-c30a-47df-a249-9590c0434031"
    },
    {
        "author": "苏泂",
        "paragraphs": [
            "为云为雨话头长，十二峰前事渺茫。",
            "尽道翠眉愁未展，不应犹忆楚襄王。"
        ],
        "title": "大仙庙  其一",
        "id": "5fda82bb-91f4-4b55-b5df-6a84c3d1c04c"
    },
    {
        "author": "苏泂",
        "paragraphs": [
            "风木哀鸣想佩环，飞鸾何在古祠闲。",
            "无端牢落悲秋客，刚把人间比梦间。"
        ],
        "title": "大仙庙  其二",
        "id": "40a0e98e-093a-45d7-81d4-bc549d7e12c6"
    },
    {
        "author": "苏泂",
        "paragraphs": [
            "朱絃牢落更谁闻，青草台高鹤唳云。",
            "尚有茂陵多病后，眼前相对卓文君。"
        ],
        "title": "琴台",
        "id": "e1066761-20cf-440e-be76-854d787df39e"
    },
    {
        "author": "苏泂",
        "paragraphs": [
            "未了功名便阖棺，荒祠零落汉衣冠。",
            "知心惟有庭前柏，能与先生共岁寒。"
        ],
        "title": "孔明庙",
        "id": "bbc0c383-2e79-4107-8acf-5584a066701a"
    },
    {
        "author": "苏泂",
        "paragraphs": [
            "机丝波影借光华，巴女临流住几家。",
            "争向芳菲偷锦样，织成平白溅江花。"
        ],
        "title": "濯锦江",
        "id": "0390a9b7-0a03-468e-a5e5-50509445a3f6"
    },
    {
        "author": "苏泂",
        "paragraphs": [
            "抱郭清溪一带流，浣花溪水水西头。",
            "重来杜老谁相识，沙上凫雏水上鸥。"
        ],
        "title": "浣花溪",
        "id": "3f891be9-aa01-4165-819e-09b5172bf9e5"
    },
    {
        "author": "苏泂",
        "paragraphs": [
            "南楼丝管日纷纷，一带春江浸碧云。",
            "遗老相逢问年几，白头闲话岳将军。"
        ],
        "title": "武昌",
        "id": "61bfe03a-bc6a-4086-80e4-4ef14f945ef8"
    },
    {
        "author": "苏泂",
        "paragraphs": [
            "先帝乘龙厌九州，行宫花柳不胜愁。",
            "伤心更有秦淮水，故绕宫墙日夜流。"
        ],
        "title": "行宫",
        "id": "17ac0e6e-416e-42e2-bd2d-bc43ec819c0c"
    },
    {
        "author": "苏泂",
        "paragraphs": [
            "十日晴明九日非，人家庭院绿成帏。",
            "春风怕见匆忙去，莫放杨花一点飞。"
        ],
        "title": "春归",
        "id": "461b38d8-d7ef-44f1-a0b4-5dcaafec216b"
    },
    {
        "author": "苏泂",
        "paragraphs": [
            "竹树齐平绿似城，朱樱初熟粲繁星。",
            "今年趁得春归伴，买饭萧然旧驿亭。"
        ],
        "title": "归自都城",
        "id": "ad7f4042-afd7-41fc-b0ea-2138edbe60c0"
    },
    {
        "author": "苏泂",
        "paragraphs": [
            "吹红换得绿团枝，蝴蝶飞来又却疑。",
            "藤架野花无著莫，是人行处有香随。"
        ],
        "title": "夏行郊外",
        "id": "39e0b86a-a574-44f0-9aa6-bde3ce0f227d"
    },
    {
        "author": "苏泂",
        "paragraphs": [
            "滞不求通任布衣，山阴道上玩春晖。",
            "每逢到处花开谢，转觉人生万事非。"
        ],
        "title": "有感",
        "id": "06de0f56-3d20-4a0f-a502-7c29b27a7b63"
    },
    {
        "author": "苏泂",
        "paragraphs": [
            "吴越相望一苇通，仙凡不隔半帆风。",
            "玄晖有句无人识，尽在西兴落照中。"
        ],
        "title": "小憩西兴",
        "id": "22107de1-8611-47ef-b62d-f9722a09344e"
    },
    {
        "author": "苏泂",
        "paragraphs": [
            "东关白塔何由见，异日曾惊堠子频。",
            "千顷波涛风雨里，夜深孤载一愁人。"
        ],
        "title": "之上虞道中作",
        "id": "4e2dbffe-2231-4f14-a4b9-c9dd63e66b1b"
    },
    {
        "author": "苏泂",
        "paragraphs": [
            "忆侍大人江北去，却从伯父野堂回。",
            "争知二老轻凋谢，岁晚扁舟一个来。"
        ],
        "title": "上余姚",
        "id": "2787dd26-4ce9-44d7-a46f-a905d4e11e9d"
    },
    {
        "author": "苏泂",
        "paragraphs": [
            "柔橹轻飞过别滩，老夫吹帽受风寒。",
            "江流屈曲如蛇转，赢得青林四面看。"
        ],
        "title": "过余姚",
        "id": "19b383f6-fe2b-451f-91c4-1cda54fdd313"
    },
    {
        "author": "苏泂",
        "paragraphs": [
            "远水连山碧四围，烟波时有鹭鸶飞。",
            "余姚江上中秋月，自买扁舟一个归。"
        ],
        "title": "复过二首  其一",
        "id": "9d53fdfc-d3d9-42c0-b8b9-d6b6f4309676"
    },
    {
        "author": "苏泂",
        "paragraphs": [
            "西风奕奕细吟商，客枕凄然一夜凉。",
            "吟尽苹花浑可事，少留荷叶盖鸳鸯。"
        ],
        "title": "复过二首  其二",
        "id": "60729455-bea8-487c-9629-a87afceb2ba4"
    },
    {
        "author": "苏泂",
        "paragraphs": [
            "游子心情岁暮时，画船来往几欢悲。",
            "夫人祠下寒潮水，自展醪牲读蔡碑。"
        ],
        "title": "曹娥",
        "id": "37aa84b4-68ac-411d-a192-8c1f4fd59394"
    },
    {
        "author": "苏泂",
        "paragraphs": [
            "贪忙安得似偷闲，日日红尘倦往还。",
            "买得小舟真似叶，败荷丛底看孤山。"
        ],
        "tags": [
            "西湖"
        ],
        "title": "与曾亨仲曹六二兄买小舟游西湖",
        "id": "d67e2b4c-4484-4a09-ad63-3c3d70f9ca28"
    },
    {
        "author": "苏泂",
        "paragraphs": [
            "明知有热不多时，可喜秋清又可悲。",
            "四十九年蘧伯玉，西湖一阵桂风吹。"
        ],
        "tags": [
            "西湖"
        ],
        "title": "西湖早秋",
        "id": "cd8128fc-db0b-486e-ac33-1ea8313ac792"
    },
    {
        "author": "苏泂",
        "paragraphs": [
            "湖上秋风即便浓，倾都人出赏芙蓉。",
            "我来自爱青青草，白鹭飞回兴略同。"
        ],
        "title": "重到湖上",
        "id": "3a452df0-688d-4d3c-b3bc-d6d7b6b3470d"
    },
    {
        "author": "苏泂",
        "paragraphs": [
            "高丽寺里访诗僧，嬾上湖船独自行。",
            "行到寺前人迹少，不知傍有白云迎。"
        ],
        "title": "往回临安口号八首  其一",
        "id": "832d6eb2-6d23-4377-ba4a-83f21ed3e5fb"
    },
    {
        "author": "苏泂",
        "paragraphs": [
            "老铦相见一欣然，说似艰虞是去年。",
            "从此新诗更超诣，时人欲杀岂无天。"
        ],
        "title": "往回临安口号八首  其二",
        "id": "44cee16e-1fc2-48b5-a609-ddd5e63200ac"
    },
    {
        "author": "苏泂",
        "paragraphs": [
            "道傍举首揖髯陈，领得秋塘句法新。",
            "归饭客楼随取别，隔桥相见两诗人。"
        ],
        "title": "往回临安口号八首  其三",
        "id": "5c4b8a19-fe7d-4be8-850d-cf5e9ba7c942"
    },
    {
        "author": "苏泂",
        "paragraphs": [
            "江湖漂荡旧刘郎，不饭经旬病在床。",
            "起见旧交仍慷慨，绝怜鬓底有新霜。"
        ],
        "title": "往回临安口号八首  其四",
        "id": "7ac55a0e-e3db-4983-9892-57ef16fbab63"
    },
    {
        "author": "苏泂",
        "paragraphs": [
            "戒子桥南白塔西，青桐新长盖楼枝。",
            "轻风忽向楼前过，不似长安店里时。"
        ],
        "title": "往回临安口号八首  其五",
        "id": "33a04576-284c-494f-b46d-9344977912a3"
    },
    {
        "author": "苏泂",
        "paragraphs": [
            "清晓无车一仆随，南山行遍北山来。",
            "日长搭得回船去，薄暮涌金门尚开。"
        ],
        "title": "往回临安口号八首  其六",
        "id": "8871e471-6f35-4b91-af3e-24dc1fd83162"
    },
    {
        "author": "苏泂",
        "paragraphs": [
            "天竺前头灵隠东，山川奇崛自玄工。",
            "旧时可是不曾看，今度重来看不同。"
        ],
        "title": "往回临安口号八首  其七",
        "id": "554ec9bd-e794-4a70-9078-3b2da65ad431"
    },
    {
        "author": "苏泂",
        "paragraphs": [
            "吟诗一日便东归，吟到楼头日色西。",
            "今度重来有吟兴，湖边寺寺与留题。"
        ],
        "title": "往回临安口号八首  其八",
        "id": "979f4027-0543-460c-ba04-a76c93dd8ab1"
    },
    {
        "author": "苏泂",
        "paragraphs": [
            "一铁君王铸已成，忽然淮上羽书惊。",
            "归来依旧当时我，添得髭须白数茎。"
        ],
        "title": "归自临安",
        "id": "dcc69f39-7add-4382-8d1d-09cbbfca2a29"
    },
    {
        "author": "苏泂",
        "paragraphs": [
            "百年鬓发春风晚，十二阑干落照微。",
            "多事钱塘江上水，送人离别送人归。"
        ],
        "tags": [
            "钱塘江"
        ],
        "title": "钱塘渡",
        "id": "df9936be-fb2f-4908-a4de-ebaf8d18a65c"
    },
    {
        "author": "苏泂",
        "paragraphs": [
            "镜湖湖水滑如油，狂客归来上钓舟。",
            "惆怅无因见李白，西风吹老芰荷洲。"
        ],
        "title": "镜湖怀古",
        "id": "20eadb2b-9c70-4498-9d79-1388984ec2c2"
    },
    {
        "author": "苏泂",
        "paragraphs": [
            "不见风流贺季真，酒船回棹莫逡巡。",
            "如今湖上千秋观，逢著黄冠亦可人。"
        ],
        "title": "题千秋观",
        "id": "a85fb7cb-ae03-45a9-851e-87c378324246"
    },
    {
        "author": "苏泂",
        "paragraphs": [
            "瓮头无酒菊花青，千丈苍崖孰与登。",
            "从此重阳课茶事，不携儿女只携僧。"
        ],
        "title": "九日宝林塔中作",
        "id": "a81362a7-e169-4d5e-9f91-dac5a9798a9f"
    },
    {
        "author": "苏泂",
        "paragraphs": [
            "茅簷小屋对青山，只有渊明一味闲。",
            "手把黄花翫尊酒，宛然风味义熙间。"
        ],
        "title": "九日",
        "id": "216c9e3c-94e8-4f18-a646-185232d79366"
    },
    {
        "author": "苏泂",
        "paragraphs": [
            "为客时多不解愁，亦逢佳节强登楼。",
            "酒阑自摘茱萸望，何处青山是越州。"
        ],
        "title": "重阳二首  其一",
        "id": "5f448a5e-3a84-4051-87cf-c712daf97c7c"
    },
    {
        "author": "苏泂",
        "paragraphs": [
            "九日登临两鬓华，鸥边秋色带风沙。",
            "绝怜当日陶彭泽，依旧无钱对菊花。"
        ],
        "title": "重阳二首  其二",
        "id": "329dcfbd-d777-44f5-8b25-194ac3eb98d2"
    },
    {
        "author": "苏泂",
        "paragraphs": [
            "每向湖中望高处，却来高处望湖中。",
            "云兴霞蔚九天上，水绕山围一万重。"
        ],
        "title": "题极览亭",
        "id": "9515b832-3d3c-4de9-84f2-7408356293a2"
    },
    {
        "author": "苏泂",
        "paragraphs": [
            "千顷飞花特地寒，又随渔艇泊苍湾。",
            "三高问讯来何巧，趁得冰湖看雪山。"
        ],
        "title": "题三高亭",
        "id": "d1751c4b-0409-4520-a02d-263c6c8c494f"
    },
    {
        "author": "苏泂",
        "paragraphs": [
            "小亭西角杏花明，寂寞闻鶑但一声。",
            "九十日春今五十，自挼红蘂遶阶行。"
        ],
        "title": "小亭诗",
        "id": "497073c9-4b57-46d8-878e-f986f3c9c7b8"
    },
    {
        "author": "苏泂",
        "paragraphs": [
            "舟行竟日雨冥冥，晚饭凄凉送客亭。",
            "云羃乱山看不见，隔江惟有一堆青。"
        ],
        "title": "题兴旅亭",
        "id": "274d072e-0504-4dca-a4de-3285a224e21f"
    },
    {
        "author": "苏泂",
        "paragraphs": [
            "夜色随人上小舟，舟中欹枕梦悠悠。",
            "桡歌听得偏幽怨，不觉天明到越州。"
        ],
        "title": "舟中  其一",
        "id": "72954b37-4a97-47f5-9149-746356001bdf"
    },
    {
        "author": "苏泂",
        "paragraphs": [
            "小睡醒来欲二更，村深那听鼓钟声。",
            "舟中反覆无穷事，只道寒天不会明。"
        ],
        "title": "舟中  其二",
        "id": "26a9a0c0-2360-4838-8aae-549b72673ca3"
    },
    {
        "author": "苏泂",
        "paragraphs": [
            "府园秋后一池荷，绿盖纵横百柄多。",
            "折尽再生钱样叶，却疑天气复清和。"
        ],
        "title": "金陵池上",
        "id": "a793419d-18f9-403e-a737-2da1ce5e069a"
    },
    {
        "author": "苏泂",
        "paragraphs": [
            "一架荼䕷覆水开，游鱼架底自徘徊。",
            "如何知道人来看，故触流花去不回。"
        ],
        "title": "西百官宅池上诗",
        "id": "637520d7-fad9-4520-bc6b-cf44ddec14b9"
    },
    {
        "author": "苏泂",
        "paragraphs": [
            "凄凄风雨病情怀，准拟东归事不谐。",
            "买得扁舟如箬叶，又随明月过秦淮。"
        ],
        "title": "建邺即事",
        "id": "4cab550f-1096-45fa-b37d-2aa307bffb8f"
    },
    {
        "author": "苏泂",
        "paragraphs": [
            "奔走何时得小闲，几年心事入苍湾。",
            "小楼正在湖深处，输与吾徒日夜看。"
        ],
        "title": "湖楼",
        "id": "6d5f6cf4-cbe0-4990-8ada-59dfa627ae63"
    },
    {
        "author": "苏泂",
        "paragraphs": [
            "舟阁山横水见沙，黄尘为客鬓初华。",
            "江春寂寂归无计，一树临风落杏花。"
        ],
        "title": "江次",
        "id": "ea7c8935-6911-448b-908e-56b7a0ef792e"
    },
    {
        "author": "苏泂",
        "paragraphs": [
            "澄波湛湛接新秋，月子波心印一钩。",
            "荷叶乱花看不见，夜深时有小龙游。"
        ],
        "title": "夜汎",
        "id": "e24194e6-5192-462f-9d1b-547f2e025986"
    },
    {
        "author": "苏泂",
        "paragraphs": [
            "儿时下上老翁家，常记维舟岸有沙。",
            "今日沙移吾亦壮，此翁居处只桑麻。"
        ],
        "title": "周家步",
        "id": "78a0bf2d-f5d7-4f47-893b-be1c5cd2635f"
    },
    {
        "author": "苏泂",
        "paragraphs": [
            "草满污莱雪满峰，吴王台殿落青红。",
            "姑苏门外连宵泊，愁听寒山半夜钟。"
        ],
        "title": "姑苏台",
        "id": "40926603-d05c-48ba-99d0-89cdd8432239"
    },
    {
        "author": "苏泂",
        "paragraphs": [
            "剑石光寒响辘轳，轩窗高下尽平芜。",
            "山中幸自清如水，好换缁流著士夫。"
        ],
        "title": "虎丘剑池",
        "id": "b1da5e83-3f94-4e8c-bed0-a5cfaf6526e9"
    },
    {
        "author": "苏泂",
        "paragraphs": [
            "天上丹成鹤上飞，溪边留得钓渔矶。",
            "千年二谢风流尽，谁复行吟送落晖。"
        ],
        "title": "葛仙钓石",
        "id": "2f641480-833b-4010-ac61-b1d07c36da5f"
    },
    {
        "author": "苏泂",
        "paragraphs": [
            "松树何知过百年，树根流水亦清涟。",
            "莫嫌寂寞无人到，多有人来正不然。"
        ],
        "title": "南塔诗",
        "id": "e7c9caee-b77e-4cd5-83f7-1ffcaeb656d8"
    },
    {
        "author": "苏泂",
        "paragraphs": [
            "竹穿遥径雨穿廊，缭绕东西百步长。",
            "是处有桥通水入，四时无日不花香。"
        ],
        "title": "月林即事",
        "id": "aabf2373-2c03-4587-bbd6-4eb94261fb70"
    },
    {
        "author": "苏泂",
        "paragraphs": [
            "跨湖楼好客闲行，身远红尘步亦轻。",
            "月在波心流不去，蒹葭影里一舟横。"
        ],
        "title": "足赵丈句  其一",
        "id": "19e2c2c0-6ac9-48bd-a381-2d4897e6d86b"
    },
    {
        "author": "苏泂",
        "paragraphs": [
            "水光山色鬭分明，何许清泠画不成。",
            "月在波心流不去，蒹葭影里一舟横。"
        ],
        "title": "足赵丈句  其二",
        "id": "5a9f2d47-a883-43bb-a7f5-a53ae7f475f3"
    },
    {
        "author": "苏泂",
        "paragraphs": [
            "半月书斋淹病身，又随流水下西津。",
            "重来此地无相识，只有钟山是故人。"
        ],
        "title": "出建康府治",
        "id": "bb3c6c85-4ae1-447e-b161-8d27af696031"
    },
    {
        "author": "苏泂",
        "paragraphs": [
            "香炉峰顶行人绝，曾借匡庐带雪看。",
            "今日东州逢六月，恍然回首一清寒。"
        ],
        "tags": [
            "庐山"
        ],
        "title": "所思",
        "id": "4c21ff08-73e0-4e39-a5d4-c4b765db6ad0"
    },
    {
        "author": "苏泂",
        "paragraphs": [
            "越客西来隠姓名，扁舟浩荡逐江行。",
            "岳阳楼上三更后，自倚栏干看月明。"
        ],
        "tags": [
            "岳阳楼"
        ],
        "title": "登楼",
        "id": "9536e517-9c12-4705-95dd-f693444c9acd"
    },
    {
        "author": "苏泂",
        "paragraphs": [
            "秋林薄薄半栖鸦，城脚荷花一带斜。",
            "碧色暮云三万里，不知鱼网是谁家。"
        ],
        "title": "登楼",
        "id": "ae3cc9d6-d866-4d71-b28a-d8f8124dcdbb"
    },
    {
        "author": "苏泂",
        "paragraphs": [
            "頼婆桥下粼粼水，几见居人说废兴。",
            "自笑年来车马迹，得如桥畔白头僧。"
        ],
        "title": "頼婆桥诗",
        "id": "cd284b10-a618-4b67-a3d9-037802c1fb72"
    },
    {
        "author": "苏泂",
        "paragraphs": [
            "寂寂松门竟日闲，更无金锁与玄关。",
            "时人欲识南明路，过得溪来便上山。"
        ],
        "title": "又南明示众",
        "id": "020f177c-4320-4f91-944d-50435c0d2ef7"
    },
    {
        "author": "苏泂",
        "paragraphs": [
            "道宫释寺多名胜，出郭经年得几回。",
            "当此秋清身健日，可人还共子高来。"
        ],
        "title": "即事",
        "id": "c5064e48-2d4b-4100-bf08-00e93731669c"
    },
    {
        "author": "苏泂",
        "paragraphs": [
            "朱园好在竹平安，地主相携到不难。",
            "记取今年修禊日，三人于此向风湍。"
        ],
        "title": "次韵刍父上巳日同游朱园四首  其一",
        "id": "f2259b05-5a7f-47ed-8348-b62fcadb6ae9"
    },
    {
        "author": "苏泂",
        "paragraphs": [
            "野水青山非昔祠，奠觞那复计醇醨。",
            "抛梁有咏谁其续，除却灵均世不知。"
        ],
        "title": "次韵刍父上巳日同游朱园四首  其二",
        "id": "51343278-7185-48c2-af5b-d4d2b985dc88"
    },
    {
        "author": "苏泂",
        "paragraphs": [
            "饮散墦间祭肉残，林深终日闭幽兰。",
            "重来野客朱邢我，坐久摩挲马柱看。"
        ],
        "title": "次韵刍父上巳日同游朱园四首  其三",
        "id": "f0762c10-2545-4c26-ac9d-b447ee7bb90d"
    },
    {
        "author": "苏泂",
        "paragraphs": [
            "柳长沙白草离离，万物东南渐絜齐。",
            "自折桃花翫春水，人生修短总成泥。"
        ],
        "title": "次韵刍父上巳日同游朱园四首  其四",
        "id": "be007ea7-20bd-477d-ba78-0c2719e3ef1a"
    },
    {
        "author": "苏泂",
        "paragraphs": [
            "映雪工夫久已无，引锥自刺一何愚。",
            "青灯一盏书狼藉，画作金陵瞌睡图。"
        ],
        "title": "顷在金陵郡斋与黄观复夜坐漏箭下一二十刻率未寝对语既尽明烛渐昏相与坐睡而后已归同郡居乃经时不见追忆当时曾有四句云",
        "id": "b6bde7e6-162e-4663-8b52-3e06ceab1be2"
    },
    {
        "author": "苏泂",
        "paragraphs": [
            "纸阁新糊拥乱书，青灯依旧照诗癯。",
            "隔城经月疎相见，却忆金陵瞌睡图。"
        ],
        "title": "更赋一首",
        "id": "bc815eca-cdf9-4997-b805-2570ddb78014"
    },
    {
        "author": "苏泂",
        "paragraphs": [
            "欲寻春物了无凭，留得黄鹂一两声。",
            "昨夜荷风清溽暑，岸头还有小虫鸣。"
        ],
        "title": "感时",
        "id": "4d800fd1-9d18-4d0f-ba20-becb96f22531"
    },
    {
        "author": "苏泂",
        "paragraphs": [
            "芍药荼䕷一万枝，花开动是隔年期。",
            "欲留春色都无计，睡过红云白雪时。"
        ],
        "title": "恨春",
        "id": "558e34ae-bc6d-4dcc-bbf0-bfb4b1c9adef"
    },
    {
        "author": "苏泂",
        "paragraphs": [
            "江南四月苦风波，细雨天寒柰若何。",
            "梅子之黄如弹子，菘窠其白柰花窠。"
        ],
        "title": "梅雨  其一",
        "id": "0b1b7275-dda1-4df0-aba8-1f92c2c9d369"
    },
    {
        "author": "苏泂",
        "paragraphs": [
            "篱根日日系扁舟，衣桁才干水又流。",
            "老子病余凡事懒，但薰沉炷瀹茶瓯。"
        ],
        "title": "梅雨  其二",
        "id": "14b627ef-d5f4-4841-a9a5-5a165e5971b8"
    },
    {
        "author": "苏泂",
        "paragraphs": [
            "双飞蛱蝶情何厚，百啭仓庚韵可听。",
            "肯为螳蜋看黄鹤，忍从燕子乞蜻蜓。"
        ],
        "title": "梅雨  其三",
        "id": "8760d1d2-f395-4b8d-a0ac-e2eddbac27f7"
    },
    {
        "author": "苏泂",
        "paragraphs": [
            "两山正作脩眉绿，一水犹如疋练横。",
            "竟日书窗览今古，几年人世少豪英。"
        ],
        "title": "雨中水阁闲眺  其一",
        "id": "8ccaf8d7-dbfd-4200-aa1d-787d4952556d"
    },
    {
        "author": "苏泂",
        "paragraphs": [
            "朝看雨脚似悬绳，暮见宽波没钓汀。",
            "鸭鸭归来人寂寂，鸦鸦飞去草青青。"
        ],
        "title": "雨中水阁闲眺  其二",
        "id": "e7b37c15-53af-42f5-8754-ae8973f8d916"
    },
    {
        "author": "苏泂",
        "paragraphs": [
            "好事图形复赋诗，岂知真个把鉏犁。",
            "野人开卷微微笑，最忆轻蓑带湿归。"
        ],
        "title": "谢耕道一犁春雨图",
        "id": "e00ce204-97a5-4e88-8d1f-7c418d139063"
    },
    {
        "author": "苏泂",
        "paragraphs": [
            "石榴窗下乱红堆，借宅今年适此来。",
            "知是主人知是客，亦逢时节自花开。"
        ],
        "title": "花槛",
        "id": "ca36c94f-bb64-45dd-ad99-9f8dbf93c09b"
    },
    {
        "author": "苏泂",
        "paragraphs": [
            "是非不上钓鱼舟，从此闲身得自由。",
            "一色藕花三十丈，明年归住鉴湖头。"
        ],
        "title": "钓鱼",
        "id": "dd1748fd-f5a7-400a-8707-5efde2d2c456"
    },
    {
        "author": "苏泂",
        "paragraphs": [
            "山青水绿思悠悠，几处滩头复渡头。",
            "任是无人竞来往，不妨终日自横舟。"
        ],
        "title": "野航",
        "id": "45b42552-44fb-4bcb-963b-33d8efe5bd91"
    },
    {
        "author": "苏泂",
        "paragraphs": [
            "渔翁年几雪垂肩，钓罢归来月一船。",
            "明日酒醒寻伴侣，卖鱼依旧禹祠前。"
        ],
        "title": "渔父",
        "id": "bf72a137-9a01-4079-8d0e-92f6014158d8"
    },
    {
        "author": "苏泂",
        "paragraphs": [
            "芳草盈盈水涨陂，浅篙惊动碧琉璃。",
            "心情自逐游丝起，爱入春风夏禹祠。"
        ],
        "title": "出游",
        "id": "4cbcc419-4f94-4789-96dc-0f9e9332a1f2"
    },
    {
        "author": "苏泂",
        "paragraphs": [
            "潮小淹留孝子祠，雪花须要老夫诗。",
            "钟声篷底不知处，却似姑苏夜泊时。"
        ],
        "title": "泊祠下诗",
        "id": "b274c056-4608-4187-8c13-382e16c329a4"
    },
    {
        "author": "苏泂",
        "paragraphs": [
            "青山何似越山青，年少经行得老生。",
            "欲结茅庵江上住，却嫌山水太分明。"
        ],
        "title": "江头曲",
        "id": "3c56dcea-dc7e-4afd-9b05-08973887a49f"
    },
    {
        "author": "苏泂",
        "paragraphs": [
            "一派银河似练横，浅深波浪浸天青。",
            "夜阑忽有风吹动，摇漾南箕北斗星。"
        ],
        "title": "秋夜  其一",
        "id": "20e88c15-7905-4509-8eec-b8538d5a92d2"
    },
    {
        "author": "苏泂",
        "paragraphs": [
            "一点流萤自入扉，清风都向草头吹。",
            "眠稀又被啼螀妬，看见新凉上小时。"
        ],
        "title": "秋夜  其二",
        "id": "ab2bee25-cd16-4812-8c32-51fcb54c893b"
    },
    {
        "author": "苏泂",
        "paragraphs": [
            "枕边无寐骨毛轻，露欲为霜月正明。",
            "一叶梧桐如唤客，起来搔首听秋声。"
        ],
        "title": "秋声",
        "id": "bce621e0-27cc-4c0d-a0a5-d87a848abe85"
    },
    {
        "author": "苏泂",
        "paragraphs": [
            "油窗漠漠雨垂垂，秋尽江南草木知。",
            "促织到头无一语，不知能有几多丝。"
        ],
        "title": "秋感",
        "id": "4b122693-ff72-4c4c-abb9-bf20e2af2db8"
    },
    {
        "author": "苏泂",
        "paragraphs": [
            "七夕相寻旧宅来，鸡头月下脊令杯。",
            "饮残谁问天边事，独自婆娑弄影回。"
        ],
        "title": "七夕",
        "id": "c7d94a30-7791-42c4-94f6-d0f79a52a143"
    },
    {
        "author": "苏泂",
        "paragraphs": [
            "风露凄清入敝裘，月明偏照五更头。",
            "无衣毕竟干谁事，彻夜寒螀叫不休。"
        ],
        "title": "不寐",
        "id": "e2a5385e-a350-4c1d-801b-6a474324c2c9"
    },
    {
        "author": "苏泂",
        "paragraphs": [
            "晓鸡将梦出华胥，起看新霜积槁梧。",
            "迟顷日高霜作水，可怜黄叶半边无。"
        ],
        "title": "晨起  其一",
        "id": "d2da6222-75dc-4108-bcee-18747dc297b7"
    },
    {
        "author": "苏泂",
        "paragraphs": [
            "欹枕邯郸梦忽残，黄䌷被稳日三竿。",
            "起来门外霜如雪，始信人间有夜寒。"
        ],
        "title": "晨起  其二",
        "id": "29f2bfc8-2e94-4308-ae0a-e5de29fc6c10"
    },
    {
        "author": "苏泂",
        "paragraphs": [
            "午后钟鸣鹳鹤飞，日高岚气湿人衣。",
            "回头但见青松树，不信城中有是非。"
        ],
        "title": "游天意寺",
        "id": "6e86b377-2cd7-438f-bde8-a6d7960f191f"
    },
    {
        "author": "苏泂",
        "paragraphs": [
            "世上身名孰是非，维舟日日钓鱼矶。",
            "长江天阔不知处，夏口青山人夜归。"
        ],
        "tags": [
            "长江"
        ],
        "title": "泊头陀寺",
        "id": "4dff3df1-8100-4946-9f72-9a1f92e8f528"
    },
    {
        "author": "苏泂",
        "paragraphs": [
            "伯夷能使鄙夫宽，此老传家不在官。",
            "魂梦犹能教儿息，九原风节更高寒。"
        ],
        "title": "松桂堂",
        "id": "fbe5a8ab-2206-4449-8c17-01dbd06de090"
    },
    {
        "author": "苏泂",
        "paragraphs": [
            "秋旸如火灼肌肤，世念功名一点无。",
            "晚洞龙归带飞雨，卧看簷溜落阶除。"
        ],
        "title": "遣心四首  其一",
        "id": "8f595ad4-1803-43df-935a-f5c7b5366b65"
    },
    {
        "author": "苏泂",
        "paragraphs": [
            "眼看飞蝗乱似蚊，伤禾害稼不堪闻。",
            "人言所在如飞雨，恐是淮南懒战军。"
        ],
        "title": "遣心四首  其二",
        "id": "fe7b356f-484a-4c72-bef8-1a321f7df0a7"
    },
    {
        "author": "苏泂",
        "paragraphs": [
            "西风飒飒动蒿莱，江上芦花似雪开。",
            "甚喜茅斋清睡熟，却忧边面有尘来。"
        ],
        "title": "遣心四首  其三",
        "id": "86a65ca1-abdb-499d-9bf9-c9d207692124"
    },
    {
        "author": "苏泂",
        "paragraphs": [
            "租田已旱仍遭水，饱饭明年岁月长。",
            "未见桂花先一笑，满山金粟拟为粮。"
        ],
        "title": "遣心四首  其四",
        "id": "cc3a1d93-a504-49bd-8881-5f9879045cb9"
    },
    {
        "author": "苏泂",
        "paragraphs": [
            "儿女咿嘤斑竹床，蜩螗六月沸如汤。",
            "登楼谁问牛郎事，只看银河意已凉。"
        ],
        "title": "夜句三首  其一",
        "id": "bfb52fe9-d1d3-4d09-870c-e803e2f00d88"
    },
    {
        "author": "苏泂",
        "paragraphs": [
            "一派天边淡淡横，虽然无浪有风生。",
            "人间各自昏沉睡，看到三更刬地清。"
        ],
        "title": "夜句三首  其二",
        "id": "7e064e04-f2ad-4831-a0f4-ae155dc9f6a0"
    },
    {
        "author": "苏泂",
        "paragraphs": [
            "四更过尽五更来，看见参旗卷复开。",
            "澄澈定非人世酒，就渠斗柄酌三杯。"
        ],
        "title": "夜句三首  其三",
        "id": "e6219baf-211e-4e56-a8fe-8c48ca20a81b"
    },
    {
        "author": "苏泂",
        "paragraphs": [
            "不待船来雨又风，雨声元要打船篷。",
            "不干篷底纤毫事，一夜佳眠自落空。"
        ],
        "title": "雨夜",
        "id": "a731f6ef-4eeb-4b3e-a8e0-252c62b51fef"
    },
    {
        "author": "苏泂",
        "paragraphs": [
            "秋清未脱暑衣裳，稍上城楼过苑堂。",
            "北面芰荷南面桂，水香吹乱月中香。"
        ],
        "title": "飞盖堂即事",
        "id": "a828e65d-1917-4a01-9f3f-7685b6809b97"
    },
    {
        "author": "苏泂",
        "paragraphs": [
            "岸侧枯杨卧玉龙，卸残鳞甲趁天风。",
            "明年更作垂垂绿，会率鶑花入汉宫。"
        ],
        "title": "西兴渡口雪",
        "id": "689e5076-5aec-427e-84b3-57052eef9d96"
    },
    {
        "author": "苏泂",
        "paragraphs": [
            "山脚斓斑日到迟，清连秦树夜猿悲。",
            "因思上古英雄帝，不见苍苍白白时。"
        ],
        "title": "望秦山残雪",
        "id": "4246b08a-fcc8-45c0-ad54-d3da44ffb131"
    },
    {
        "author": "苏泂",
        "paragraphs": [
            "布衾如铁衣生角，学道终宵免醉昏。",
            "儿女呻吟惟有睡，老人独自起开门。"
        ],
        "title": "效张文潜雪体  其一",
        "id": "e21b40cf-f992-4f8a-95fe-237dff10ea99"
    },
    {
        "author": "苏泂",
        "paragraphs": [
            "楼高谁上最高层，独客思家见祇憎。",
            "半夜樵归逢说虎，隔溪罾罢约留灯。"
        ],
        "title": "效张文潜雪体  其二",
        "id": "65037afe-20e0-45d4-9132-f275c51fd3b7"
    },
    {
        "author": "苏泂",
        "paragraphs": [
            "烟云出没微微白，知道前山雪也来。",
            "应在山中望城郭，烂银宫阙是蓬莱。"
        ],
        "title": "望前山雪寄叶山人",
        "id": "455b399a-dd00-411c-8008-a32dc48f1912"
    },
    {
        "author": "苏泂",
        "paragraphs": [
            "簷雪无风久未消，贫家昨夜有琼瑶。",
            "明朝却与隣人笑，只作清斋水一瓢。"
        ],
        "title": "簷雪",
        "id": "fab55aff-6f3c-4657-9511-fde9583c9070"
    },
    {
        "author": "苏泂",
        "paragraphs": [
            "月边那复有炎光，望月疎花意已凉。",
            "吴质不须仍倚树，老来无柰许多香。"
        ],
        "title": "花月二首  其一",
        "id": "62d0f168-6d84-497f-a240-0602910414e9"
    },
    {
        "author": "苏泂",
        "paragraphs": [
            "金英玉树鬭玲珑，九十秋光聚此中。",
            "人世等闲诸热恼，一时消杀付虚空。"
        ],
        "title": "花月二首  其二",
        "id": "6027315f-66c2-4c37-91f2-5ca81b5d28fe"
    },
    {
        "author": "苏泂",
        "paragraphs": [
            "德耀梁鸿两不凡，闺中桂影醉同看。",
            "却怜当夜鄜州月，空咏清辉玉臂寒。"
        ],
        "title": "高兄示夫妇观月诗和韵",
        "id": "bfd72f58-44da-4930-ba0f-02edada68a28"
    },
    {
        "author": "苏泂",
        "paragraphs": [
            "借屋移来逐半年，眼看花发便欣然。",
            "主人官满吾当去，却忆看花又可怜。"
        ],
        "title": "借屋",
        "id": "7ad5777e-c2ae-4649-af95-6ab3f70cc968"
    },
    {
        "author": "苏泂",
        "paragraphs": [
            "借得街南宅子居，萧然几案食无鱼。",
            "山人为办横斜供，自洗禅龛净水盂。"
        ],
        "title": "借居",
        "id": "e2b5a558-b696-42d8-876d-e89413989be6"
    },
    {
        "author": "苏泂",
        "paragraphs": [
            "小箱留得旧裳衣，母氏亲缝衣此儿。",
            "近日著来浑短窄，猛思泉下许多时。"
        ],
        "title": "感旧",
        "id": "8b9c4b25-a9c4-4c21-8534-db83b9188087"
    },
    {
        "author": "苏泂",
        "paragraphs": [
            "橘隠仙人是乃翁，几年涵养在其中。",
            "商颜不出浑无事，安得开禧第一功。"
        ],
        "title": "乐隠",
        "id": "599b52fd-356e-4508-959e-7b91488056ed"
    },
    {
        "author": "苏泂",
        "paragraphs": [
            "已著风帆似马奔，雪花无数入船门。",
            "诗穷到处无医治，愁绝湘江浸楚魂。"
        ],
        "title": "穷",
        "id": "29fec2b5-3b84-4997-94d9-713f378c46d1"
    },
    {
        "author": "苏泂",
        "paragraphs": [
            "蚕绩桑空又一年，村姑携手看花园。",
            "冬来保得儿孙暖，自解麻裙当酒尊。"
        ],
        "title": "野兴",
        "id": "c02010d5-d4bc-47dc-a9b9-7c4eb94a612b"
    },
    {
        "author": "苏泂",
        "paragraphs": [
            "树头榆叶水圆荷，黄菊青苔鼓铸多。",
            "莫把诗家作穷相，四时浑不奈钱何。"
        ],
        "title": "有钱咏",
        "id": "a403533c-d0b4-4860-abe6-58a65dde7eb6"
    },
    {
        "author": "苏泂",
        "paragraphs": [
            "盈盈一水宛秋蛇，鸡犬无声野客家。",
            "雨后绿添沿径草，风回红谢隔墙花。"
        ],
        "title": "野望",
        "id": "89c52e7a-710e-4931-954b-fabf50fdf52c"
    },
    {
        "author": "苏泂",
        "paragraphs": [
            "六月还当月尽休，今年节令却齐头。",
            "萧萧不待听梧叶，一见银河认得秋。"
        ],
        "title": "足虞叟兄句  其一",
        "id": "1cc95342-04a2-4b0f-87a9-398cf777f410"
    },
    {
        "author": "苏泂",
        "paragraphs": [
            "云里仙人不解愁，人间肺渴望凉瘳。",
            "更深倚杖前除立，一见银河认得秋。"
        ],
        "title": "足虞叟兄句  其二",
        "id": "c93dec81-d803-409b-8796-cd13196c1793"
    },
    {
        "author": "苏泂",
        "paragraphs": [
            "露坐僊人餐沆瀣，水行渔父烛须眉。",
            "民间阖户纷纷是，如此清凉睡不知。"
        ],
        "title": "次韵知县兄",
        "id": "eb5d84cd-6d32-4fc6-9ad4-db8f27f25b7c"
    },
    {
        "author": "苏泂",
        "paragraphs": [
            "苍烟湿湿雨微微，一榼山醪手自提。",
            "看了梅花来看竹，春寒如水不曾知。"
        ],
        "title": "奉和知县兄",
        "id": "947407b3-867f-42fd-9310-67eed6da3b0a"
    },
    {
        "author": "苏泂",
        "paragraphs": [
            "厌听鸠妇屋头声，十日何曾五日晴。",
            "一到红芳了归去，几多时便绿阴晴。"
        ],
        "title": "和颍叟弟春句",
        "id": "503aba69-f51e-4421-adb5-883e5b81c241"
    },
    {
        "author": "苏泂",
        "paragraphs": [
            "眼看绿樽花下去，情知清话竹边留。",
            "禊觞岂是荒耽具，晋士那无经济谋。"
        ],
        "title": "爱九兄旧句",
        "id": "8131aafc-8ccb-41b1-b416-2e6722c9969d"
    },
    {
        "author": "苏泂",
        "paragraphs": [
            "人人不识句中眼，请问吾家岩壑翁。",
            "只把荒耽讥晋士，那知经济在其中。"
        ],
        "title": "续旧句",
        "id": "b8bc6684-b10a-4978-8248-1a23e633c2e6"
    },
    {
        "author": "苏泂",
        "paragraphs": [
            "隔溪杨柳丝丝绿，比妾心情少日时。",
            "待得杨花逐流水，此时妾意有谁知。"
        ],
        "title": "代赠",
        "id": "0cdc7950-6cf6-4d48-ac28-3af07ca9beb2"
    },
    {
        "author": "苏泂",
        "paragraphs": [
            "头白垂垂过七旬，一生筋力尽田园。",
            "如今且听儿男去，尚可看鹅抱乳孙。"
        ],
        "title": "代野父言",
        "id": "ceae1cfd-e927-4bff-ac46-1d884a4e32f2"
    },
    {
        "author": "苏泂",
        "paragraphs": [
            "去年石上君携我，今日溪边我送君。",
            "世事尽从朝晚过，人情难必死生分。"
        ],
        "title": "送裕师骨  其一",
        "id": "cad4aea1-8536-4d89-9b17-80c84ebec702"
    },
    {
        "author": "苏泂",
        "paragraphs": [
            "轻幡袅袅思悠悠，梦破依然到鼎州。",
            "送客各还家里去，青山白骨自风流。"
        ],
        "title": "送裕师骨  其二",
        "id": "a8307ee8-5e40-448c-bb13-f0d79ead3e7b"
    },
    {
        "author": "苏泂",
        "paragraphs": [
            "曾服燕支遂得仙，此花风味出于天。",
            "杜陵无句休惆怅，且共东坡一粲然。"
        ],
        "title": "一笑",
        "id": "5f8c5f28-9f9c-46cf-8538-34d7cabebc5d"
    },
    {
        "author": "苏泂",
        "paragraphs": [
            "画手何须觅范宽，有人楼上倚栏干。",
            "琼田玉界三千顷，野鸭飞来不道寒。"
        ],
        "title": "书所见",
        "id": "a34d4b0e-ab26-461d-9347-1f349e449d00"
    },
    {
        "author": "苏泂",
        "paragraphs": [
            "稽山却棹酒船回，泠水湾头两意开。",
            "一路有诗吟不稳，当时悔不共君来。"
        ],
        "title": "寄白石姜尧章",
        "id": "66389c6b-89cb-44fb-ad8d-6c67d1639688"
    },
    {
        "author": "苏泂",
        "paragraphs": [
            "瓮头留得菊花春，过了重阳即诞辰。",
            "想见闺中为寿酒，只同儿女说归人。"
        ],
        "title": "寄内",
        "id": "fd86996d-38f4-4846-8f55-1b244498e8a9"
    },
    {
        "author": "苏泂",
        "paragraphs": [
            "山绕楼台水接天，袈裟同上闇门船。",
            "相思一夜梅花落，傥有人来寄短篇。"
        ],
        "title": "寄尧章并简铦老",
        "id": "73eb092b-e1b3-4497-8fc7-871d8c83b5cf"
    },
    {
        "author": "苏泂",
        "paragraphs": [
            "闻似磻溪隠姓名，阿鬟仍是许飞琼。",
            "凉风昨夜惊新鴈，想见吹箫又月明。"
        ],
        "title": "寄尧章",
        "id": "85ac1d4f-83c9-4089-88d5-f96d175b8450"
    },
    {
        "author": "苏泂",
        "paragraphs": [
            "刘向拳拳老更忠，外家恩泽尽侯封。",
            "分明社稷苍生计，只在平居畎亩中。"
        ],
        "title": "寄赵大资",
        "id": "3e891218-ba84-4dc7-9eda-754d070234ee"
    },
    {
        "author": "苏泂",
        "paragraphs": [
            "不于乌鹊桥边见，定向笙箫鹤上逢。",
            "淅淅萧萧到荷叶，今年秋不属梧桐。"
        ],
        "title": "次韵九兄秋吟五首  其一",
        "id": "fc53c861-a777-492d-a2e6-ff2cbb27b22f"
    },
    {
        "author": "苏泂",
        "paragraphs": [
            "醉挽银河续寿杯，冰娥亦怕老相催。",
            "三更自倚秋香立，待得灵㕙送药来。"
        ],
        "title": "次韵九兄秋吟五首  其二",
        "id": "1dfe53f2-4923-4230-bb48-5ab640a34734"
    },
    {
        "author": "苏泂",
        "paragraphs": [
            "凉稻翻翻卧满畦，壶浆相劳各相携。",
            "村南有底连绵雨，一夜船高树叶齐。"
        ],
        "title": "次韵九兄秋吟五首  其三",
        "id": "ae6a41e0-fc3f-4bb0-84eb-39f382e4ab05"
    },
    {
        "author": "苏泂",
        "paragraphs": [
            "为爱秋风吹弊庐，忽然诗思满江湖。",
            "橙香梦泽团脐蟹，莼老吴江巨口鲈。"
        ],
        "title": "次韵九兄秋吟五首  其四",
        "id": "f84568d8-42e9-47ce-bae5-f6961019ebb6"
    },
    {
        "author": "苏泂",
        "paragraphs": [
            "江平无意作波澜，野旷山多入画栏。",
            "一段秋吟到幽渺，回头三伏也风寒。"
        ],
        "title": "次韵九兄秋吟五首  其五",
        "id": "faf2ecaa-aad3-48ba-b67b-50d28e84cfea"
    },
    {
        "author": "苏泂",
        "paragraphs": [
            "翠被承恩罗扇弃，一年一度一相逢。",
            "功成者去终当尔，分付池莲与井桐。"
        ],
        "title": "再吟三首  其一",
        "id": "3c5bd5b6-feac-4a0c-af1b-841dc4ec60d8"
    },
    {
        "author": "苏泂",
        "paragraphs": [
            "菱角鸡头荐晚杯，诗成不受片云催。",
            "青裙自约弥明喜，更上西楼看月来。"
        ],
        "title": "再吟三首  其二",
        "id": "a7695270-591a-4eb6-b757-cb6af83e75a1"
    },
    {
        "author": "苏泂",
        "paragraphs": [
            "牵牛篱落蛙池雨，甑有新炊圃有蔬。",
            "团聚秋来少烦恼，只羹藜苋莫羹鲈。"
        ],
        "title": "再吟三首  其三",
        "id": "192972c3-caa0-411b-bbda-835b749038f7"
    },
    {
        "author": "苏泂",
        "paragraphs": [
            "舍弟归承折简来，知君琴剑返天台。",
            "人生百岁都能几，两度经过见一回。"
        ],
        "title": "简赵世卿",
        "id": "ef43076f-281a-4e87-af87-701c19988aed"
    },
    {
        "author": "苏泂",
        "paragraphs": [
            "落拓刘郎醉未醒，少年名字以诗行。",
            "流传谩有南朝体，萧寺如今白发生。"
        ],
        "title": "简刘武子",
        "id": "1169cfc3-eac8-4b4b-8461-21547181789e"
    },
    {
        "author": "苏泂",
        "paragraphs": [
            "几度青衣裹白云，流传仙句世间闻。",
            "如今一去无踪迹，独自看云不见君。"
        ],
        "title": "忆紫芝  其一",
        "id": "5eae7c49-8955-451a-b51f-31f94ee3cf74"
    },
    {
        "author": "苏泂",
        "paragraphs": [
            "清才漫仕橐长空，末后翻身尚客中。",
            "便死托生都是妄，直疑君去作秋风。"
        ],
        "title": "忆紫芝  其二",
        "id": "baf0a80e-3cc8-4e71-9e11-93d62b6e6953"
    },
    {
        "author": "苏泂",
        "paragraphs": [
            "纸钱零落树枝风，子女他人去绝踪。",
            "此后只因多病弟，长官祠下泊孤篷。"
        ],
        "title": "重忆家姊",
        "id": "478b4334-09fd-4beb-9513-2fc251bdb461"
    },
    {
        "author": "苏泂",
        "paragraphs": [
            "数月书斋懒出门，眼看世事但纷纷。",
            "长安岂是无相识，除却西湖但忆君。"
        ],
        "tags": [
            "西湖"
        ],
        "title": "忆尧章",
        "id": "88583ef5-1614-425f-af2c-8cf86482e0e0"
    },
    {
        "author": "苏泂",
        "paragraphs": [
            "与君同气不同家，今度书迟望眼赊。",
            "遇物却思高姓似，江头行坐看芦花。"
        ],
        "title": "忆卢子高",
        "id": "59cc7d00-7d6b-4174-b748-47285b15c8f5"
    },
    {
        "author": "苏泂",
        "paragraphs": [
            "节旄弹压万旌旗，中使传宣表睿知。",
            "重见相公官又长，宛然谦下蜀中时。"
        ],
        "title": "玉麟堂上口占呈赵大资",
        "id": "8cc0f788-fe9d-4aa1-82ed-017ef989614b"
    },
    {
        "author": "苏泂",
        "paragraphs": [
            "衲子心情处士衣，今年参到地无锥。",
            "江乡一棹闲来往，只有明州数首诗。"
        ],
        "title": "呈永老",
        "id": "139ba282-c9c6-4c38-b37d-07f5483f3030"
    },
    {
        "author": "苏泂",
        "paragraphs": [
            "一篇盈轴粲龙蛇，归自黄州政尔嘉。",
            "大似新年逢好事，春风吹宝入贫家。"
        ],
        "title": "放翁宠赐正月九日诗翰",
        "id": "2fd7dace-95ec-4970-826d-e7e27d30b199"
    },
    {
        "author": "苏泂",
        "paragraphs": [
            "贞元朝士已无遗，白发当权更有谁。",
            "六十还朝今八十，却归修史几人知。"
        ],
        "title": "放翁入朝后寄",
        "id": "dba424ba-eb3b-4914-acef-65623db0c669"
    },
    {
        "author": "苏泂",
        "paragraphs": [
            "归来手接一封书，累幅春冰字字珠。",
            "便欲篮舆从此去，好风吹过烛溪湖。"
        ],
        "title": "寄李简夫宫使五首  其一",
        "id": "749cfc47-6baf-4671-b345-acb6d316a85d"
    },
    {
        "author": "苏泂",
        "paragraphs": [
            "嘉言深味道之腴，启钥抽关许自如。",
            "顾我但将行脚悮，输君全得病工夫。"
        ],
        "title": "寄李简夫宫使五首  其二",
        "id": "5223a740-8ca3-49f9-990f-f5590cf56a0b"
    },
    {
        "author": "苏泂",
        "paragraphs": [
            "觅得骊龙颔下珠，几年参请遍江湖。",
            "只今同味仍同病，惟有亲朋李简夫。"
        ],
        "title": "寄李简夫宫使五首  其三",
        "id": "d07071c0-f576-43c6-92c3-083aa8e250a3"
    },
    {
        "author": "苏泂",
        "paragraphs": [
            "扁舟来往雪模糊，一句当头道得无。",
            "不是诗人磨不死，欲将身凑剡川图。"
        ],
        "title": "寄李简夫宫使五首  其四",
        "id": "d679a031-c950-4ff5-b2fb-540b63510cc1"
    },
    {
        "author": "苏泂",
        "paragraphs": [
            "节第茫茫逝水如，髯朱宁复与之俱。",
            "绝怜老子经行地，一笑知心更有无。"
        ],
        "title": "寄李简夫宫使五首  其五",
        "id": "7c10406e-59ca-4f85-974a-589dcf06cbb9"
    },
    {
        "author": "苏泂",
        "paragraphs": [
            "渡口斜阳欲满旗，锦衣容易逐云衣。",
            "圣朝无事宗臣老，白发沧浪一舸归。"
        ],
        "title": "送赵大资途次口占",
        "id": "839321ea-3f73-4510-99b0-000ba5e122ed"
    },
    {
        "author": "苏泂",
        "paragraphs": [
            "青灯一盏照青编，月色霜华两皓然。",
            "交友岁寒何所忆，水僊王庙竹林边。"
        ],
        "title": "梦中作",
        "id": "2e0db822-116d-4511-86b3-200ef0afda4a"
    },
    {
        "author": "苏泂",
        "paragraphs": [
            "海山青碧一千重，楼观飞霞朶朶峰。",
            "薄晚维舟浑不得，飘残女乐趁天风。"
        ],
        "title": "梦游海山二首  其一",
        "id": "df3ae9be-ca6d-4560-bd2f-56083837742a"
    },
    {
        "author": "苏泂",
        "paragraphs": [
            "绀幰行空半簇花，太真扶辔极夭斜。",
            "一声何处宁王笛，吹入春风百万家。"
        ],
        "title": "梦游海山二首  其二",
        "id": "0a97d7b5-603c-46b7-9e65-dedd8b633c49"
    },
    {
        "author": "苏泂",
        "paragraphs": [
            "百花开尽蝶蜂去，遶屋团团杏叶阴。",
            "除却平生我与我，世上谁人识此心。"
        ],
        "title": "四月十三日晓梦入试枕上口占  其一",
        "id": "8aeba43a-dbe8-451c-a4b0-6b020ea369bf"
    },
    {
        "author": "苏泂",
        "paragraphs": [
            "行年今已是七十，况世非皆七十翁。",
            "柏儿安女莫迟我，我入泰华游衡嵩。"
        ],
        "title": "四月十三日晓梦入试枕上口占  其二",
        "id": "d1e1ff06-c24d-436c-94f0-6736ddeb5529"
    },
    {
        "author": "苏泂",
        "paragraphs": [
            "殿前入醉索催茶，玉女传宣赋彩霞。",
            "谁道尘缘犹未断，碧桃花下却思家。"
        ],
        "title": "梦游",
        "id": "d220fe16-b9a9-445f-bd83-81475fcfa60c"
    },
    {
        "author": "苏泂",
        "paragraphs": [
            "元日新春又一年，剡溪仍是旧山川。",
            "白头野叟无时事，独自寻僧雪满船。"
        ],
        "title": "梦句",
        "id": "7862956b-0e1c-440e-b238-c8afaa59c886"
    },
    {
        "author": "苏泂",
        "paragraphs": [
            "魂梦依稀欲见君，须臾为月又为云。",
            "起来接得如鸦字，谈笑声音了不闻。"
        ],
        "title": "梦卢子高",
        "id": "66bbca66-d4be-446d-96eb-71a9543a12e0"
    },
    {
        "author": "苏泂",
        "paragraphs": [
            "扑鼻清香两绝诗，分明参到小山辞。",
            "如今独自秋风下，不似当初并马时。"
        ],
        "title": "梦尧章桂花下",
        "id": "040730ec-9e73-46e2-bea2-e5067997db78"
    },
    {
        "author": "苏泂",
        "paragraphs": [
            "碧眼霜颅事已非，梦中相见祇攒眉。",
            "推敲有法犹分付，一似高丽寺里时。"
        ],
        "title": "梦退堂师",
        "id": "f13b0670-8bf9-4398-96a3-180b1f169e80"
    },
    {
        "author": "苏泂",
        "paragraphs": [
            "僊女宫钗玉凤头，太平天子翠云裘。",
            "九霄下视人间世，底事相看笑不休。"
        ],
        "title": "似梦非梦作",
        "id": "b2794dd3-dcc8-4c6e-b523-a1ed3655da27"
    },
    {
        "author": "苏泂",
        "paragraphs": [
            "分明日用不难知，邂逅庵成一赋诗。",
            "身在山林志廊庙，从来此士得圆机。"
        ],
        "title": "奉和删修郎中舅达庵",
        "id": "aeb5ca1b-44d1-4036-9f8a-773fdae74c11"
    },
    {
        "author": "苏泂",
        "paragraphs": [
            "孟光书寄与梁鸿，薪粲年年幸可同。",
            "触热忘归浑细事，笑人应有北窗风。"
        ],
        "title": "代内",
        "id": "9ed513e4-b8db-45c1-a769-21d545bd57c1"
    },
    {
        "author": "苏泂",
        "paragraphs": [
            "为爱君诗清入骨，每常吟便学推敲。",
            "明知箧笥篇篇有，百度逢来百度抄。"
        ],
        "title": "书紫芝卷后",
        "id": "cda24291-a3e8-40bd-9416-e4346637e86a"
    },
    {
        "author": "苏泂",
        "paragraphs": [
            "酷爱金陵二百诗，自痴那得使人痴。",
            "草堂寂寞荆公死，泉下相逢试质疑。"
        ],
        "title": "挽周晋仙二首  其一",
        "id": "c3986ce7-f7a2-4ff0-8470-bbcfdb467109"
    },
    {
        "author": "苏泂",
        "paragraphs": [
            "雪跨冰悬句尽珍，生前已自外其身。",
            "重来不见长安道，犹恐虚空遇若人。"
        ],
        "title": "挽周晋仙二首  其二",
        "id": "bb3e0908-f7c8-4d73-b8bf-6297e3e27cf9"
    },
    {
        "author": "苏泂",
        "paragraphs": [
            "初闻讣告一场悲，写尽心肝在挽词。",
            "今日亲来见灵柩，对君妻子但如痴。"
        ],
        "title": "到马塍哭尧章  其一",
        "id": "1fa100e0-a2f9-4e64-9ee6-c7020d944dce"
    },
    {
        "author": "苏泂",
        "paragraphs": [
            "南宫垂上鬓星星，毕竟襴衫不肯青。",
            "除却乐书谁殉葬，一琴一砚一兰亭。"
        ],
        "title": "到马塍哭尧章  其二",
        "id": "a0562f6b-06c3-4a71-84ba-889f03632656"
    },
    {
        "author": "苏泂",
        "paragraphs": [
            "花桉空空但满尘，乐章起草徧窗身。",
            "孺人侍妾相持泣，安得君归更肃宾。"
        ],
        "title": "到马塍哭尧章  其三",
        "id": "164659f5-ccd3-4d19-ae5e-75f44f96aa3f"
    },
    {
        "author": "苏泂",
        "paragraphs": [
            "儿年十七未更事，曷日文章能世家。",
            "頼是小红渠已嫁，不然啼碎马塍花。"
        ],
        "title": "到马塍哭尧章  其四",
        "id": "86fcd6b7-4457-4aac-b24c-961b783e548b"
    },
    {
        "author": "苏泂",
        "paragraphs": [
            "重入都门又许时，旧巢新燕欲何之。",
            "清风忽送苕溪便，满纸云烟七字诗。"
        ],
        "title": "谢月林寄诗次韵",
        "id": "23147016-8455-498b-9574-94e3d88116b9"
    },
    {
        "author": "苏泂",
        "paragraphs": [
            "雨脚如麻数日悬，家贫上漏复旁穿。",
            "天工却与人争气，赐得青苔百万钱。"
        ],
        "title": "次韵吕清父录参",
        "id": "cf937adc-d8f7-4a04-ae68-82d9aad6171d"
    },
    {
        "author": "苏泂",
        "paragraphs": [
            "便腹应难饱以书，今年田谷未宽纾。",
            "朋从相过无祗待，自起园中摘我蔬。"
        ],
        "title": "次韵知县兄秋怀三首  其一",
        "id": "a337686f-f058-4628-a64e-706d6cdc6899"
    },
    {
        "author": "苏泂",
        "paragraphs": [
            "秋花秋水两相宜，白发于秋更有期。",
            "三十年来无世味，清修除是老僧知。"
        ],
        "title": "次韵知县兄秋怀三首  其二",
        "id": "04e2feb1-92d5-4b08-b220-95824c44adce"
    },
    {
        "author": "苏泂",
        "paragraphs": [
            "灵均心事少陵诗，青竹林边白竹篱。",
            "自把寒花看新鴈，今年强似去年衰。"
        ],
        "title": "次韵知县兄秋怀三首  其三",
        "id": "56c005ba-7590-475d-87cd-bc6452d62fe4"
    },
    {
        "author": "苏泂",
        "paragraphs": [
            "时事纷纷一笑中，卧看墙外石榴红。",
            "谁怜楚客当年意，与把离骚继国风。"
        ],
        "title": "次友人韵  其一",
        "id": "d61ffad0-d68d-44c0-b4e0-d15c8603b896"
    },
    {
        "author": "苏泂",
        "paragraphs": [
            "先生休恨易俱东，弟子方欣色笑同。",
            "早晚朝廷议恢复，请看裴度在军中。"
        ],
        "title": "次友人韵  其二",
        "id": "96f39959-12dd-407a-8b44-b8e2b7b87a93"
    },
    {
        "author": "苏泂",
        "paragraphs": [
            "偕老杯盘最喜欢，酒中纯渌浸南山。",
            "鶑鶑解作娇娥唱，窗外垂杨是小蛮。"
        ],
        "title": "耕堂弟妇生日  其一",
        "id": "2b3f3cb0-aa33-4d60-9d07-d88bb28a2dde"
    },
    {
        "author": "苏泂",
        "paragraphs": [
            "了却蚕缫备雪天，耰鉏只在屋头边。",
            "青筇绿蚁相扶醉，妇馌夫耕过百年。"
        ],
        "title": "耕堂弟妇生日  其二",
        "id": "55100c86-d782-4eae-8727-cca3748e8952"
    },
    {
        "author": "苏泂",
        "paragraphs": [
            "车水池边句尚新，重来手帖更精神。",
            "知他的赴何方约，一去茫茫不告人。"
        ],
        "title": "伤嬾巢",
        "id": "966907ea-1c8a-479b-b8dc-c7719c540eac"
    },
    {
        "author": "苏泂",
        "paragraphs": [
            "飞却青天白鹭鸶，短篷相伴月明知。",
            "只因独速归来后，见我沧洲小立时。"
        ],
        "title": "小立",
        "id": "9ce5f1e1-d89a-488e-819c-31b63f424fcb"
    },
    {
        "author": "苏泂",
        "paragraphs": [
            "点点飞红逐细流，拾樵烹荐茗花浮。",
            "秋来岂不潺湲好，才带猿声便是愁。"
        ],
        "title": "春涧曲",
        "id": "7911cbe4-c3d7-42a7-82c1-ff827ddb39e2"
    },
    {
        "author": "苏泂",
        "paragraphs": [
            "秋风凉冷自天生，瘦骨吹来便觉轻。",
            "数日因忙偏蹉事，不知庭户减蝉鸣。"
        ],
        "title": "即事",
        "id": "b6eaa479-8056-43bf-8372-0317aa7e7715"
    },
    {
        "author": "苏泂",
        "paragraphs": [
            "一陂潭水绕花身，渌浄分明照得人。",
            "最忆蒋陵西曲路，春风相伴两乌巾。"
        ],
        "title": "所忆",
        "id": "b237481f-c810-420d-a16a-e1f0d035b36c"
    },
    {
        "author": "苏泂",
        "paragraphs": [
            "人生何者遽宜休，如此诗书未白头。",
            "舍棹灯明烟雨里，居人那识在原愁。"
        ],
        "title": "接齐叟总干兄榇",
        "id": "68b7561f-38f3-43ce-a797-d8c0ad522f6f"
    },
    {
        "author": "苏泂",
        "paragraphs": [
            "都城握手意弥温，少小追随莫更论。",
            "一别江湖重十载，偶然相见欲无言。"
        ],
        "title": "呈许从道省元",
        "id": "c8dad982-3c10-4bd1-99bb-6a1c6b88b5a2"
    },
    {
        "author": "苏泂",
        "paragraphs": [
            "唐家不靖自牛李，党籍何劳口舌争。",
            "莫说纷纷倒元祐，古来平国用阿衡。"
        ],
        "title": "存没口号  其一",
        "id": "1178e435-4eea-4e95-b3f6-b9c0cd72d956"
    },
    {
        "author": "苏泂",
        "paragraphs": [
            "百川衮衮东赴海，学者皆知孔氏宗。",
            "六籍湮微吾道丧，武陵山下泣寒蛩。"
        ],
        "title": "存没口号  其二",
        "id": "b34847db-640a-4c65-8795-c5dda11ca65e"
    },
    {
        "author": "苏泂",
        "paragraphs": [
            "白发萧萧礼部郎，风流不减贺知章。",
            "半生寒饿湖山里，八十重来坐玉堂。"
        ],
        "title": "存没口号  其三",
        "id": "7540794c-9aae-4c9e-b4b6-660556ab70c5"
    },
    {
        "author": "苏泂",
        "paragraphs": [
            "陶山松柏日夜长，屋下儿孙渐满堂。",
            "当时侍傍五男子，考叔之羹曾未尝。"
        ],
        "title": "存没口号  其一",
        "id": "9e4c33b1-0620-40e2-b7c2-cb4ba792d0ee"
    },
    {
        "author": "苏泂",
        "paragraphs": [
            "紫荆一树花连枝，近以手抓动辄随。",
            "毋忘在莒孔怀日，可咏陟冈何怙诗。"
        ],
        "title": "存没口号  其二",
        "id": "d053538f-e619-4deb-b4ee-75b4d04fdb15"
    },
    {
        "author": "苏泂",
        "paragraphs": [
            "绿树阴中石枕头，功成不愿割鸿沟。",
            "君看上蔡牵黄犬，悔杀人间万户侯。"
        ],
        "title": "绿阴  其一",
        "id": "13cae855-8a88-4acc-8f0b-9e869b310a45"
    },
    {
        "author": "苏泂",
        "paragraphs": [
            "佳木丰交午荫稠，门阑青草没阶头。",
            "道人洗浄筝琶耳，睡起一声黄栗留。"
        ],
        "title": "绿阴  其二",
        "id": "0612354f-3690-4e79-b55c-0b80d0629afd"
    },
    {
        "author": "苏泂",
        "paragraphs": [
            "绿云无据玉楼空，回首悲欢一梦中。",
            "为忆当时裙样色，隔墙嫌见石榴红。"
        ],
        "title": "无题  其一",
        "id": "f72be052-6259-4e61-ba80-c65e1cc54e7f"
    },
    {
        "author": "苏泂",
        "paragraphs": [
            "月样梳横鬓脚倾，弄箫骑鹤上青冥。",
            "归来自摘金茎露，手写黄庭一卷经。"
        ],
        "title": "无题  其二",
        "id": "92687e29-d326-4f84-add9-74e43d942ad3"
    },
    {
        "author": "苏泂",
        "paragraphs": [
            "梦到巫山起较迟，花梢日在不多时。",
            "关心自对空梁语，一个飞来燕子知。"
        ],
        "title": "无题  其三",
        "id": "8fe90a71-e8fd-4850-a608-3110143f36fc"
    },
    {
        "author": "苏泂",
        "paragraphs": [
            "树端浮绿涨连云，青草池亭不见人。",
            "犹有蔷薇数枝在，虽然是夏亦如春。"
        ],
        "title": "无题  其四",
        "id": "d10708f5-b899-446b-a28f-8832e9fd2a29"
    },
    {
        "author": "苏泂",
        "paragraphs": [
            "采石江边踏鲤鱼，华山县里自骑馿。",
            "世间非醉亦非睡，白堕黄粱莫笑渠。"
        ],
        "title": "自判此生非醉杀则睡杀耳未知天公肯见容否作续醉睡句  其一",
        "id": "1baae775-c7a0-44c6-8c40-7e39158a8b26"
    },
    {
        "author": "苏泂",
        "paragraphs": [
            "兀兀蘧蘧也大奇，眼花花处蝶飞飞。",
            "先生饱惯人间事，只么残年是解围。"
        ],
        "title": "自判此生非醉杀则睡杀耳未知天公肯见容否作续醉睡句  其二",
        "id": "fdd572b5-9f60-4d02-ba67-6e21471a9a73"
    },
    {
        "author": "苏泂",
        "paragraphs": [
            "白云飞绕寺楼钟，点滴清声露打松。",
            "童子开门还报我，鹤眠犹在最高峰。"
        ],
        "title": "题山寺",
        "id": "45665001-4ba5-42a1-a901-ee2eac08ad20"
    },
    {
        "author": "苏泂",
        "paragraphs": [
            "曲径萦纡入翠林，无人风自落来禽。",
            "山中不记今为晋，一刻清闲直万金。"
        ],
        "title": "遣兴",
        "id": "1513fce7-9bf4-43c4-876a-b9af6ea339b9"
    },
    {
        "author": "苏泂",
        "paragraphs": [
            "天涯万里春风晚，曾上西楼看此花。",
            "今日东南无处觅，矮筇来问蜀人家。"
        ],
        "title": "雨中海棠花放简冯元咨",
        "id": "568a3cea-f751-4bd7-adcc-eacf1da6dfc3"
    },
    {
        "author": "苏泂",
        "paragraphs": [
            "游丝无頼小庭空，梦想君家合树红。",
            "曾向西川亲画得，举家终日看屏风。"
        ],
        "title": "海棠花放简冯元咨二首  其一",
        "id": "32d5f433-476a-4d8b-8695-a5d51be8d5c8"
    },
    {
        "author": "苏泂",
        "paragraphs": [
            "坡仙不作黄州去，更把嫣红向阿谁。",
            "后夜秦庄照华烛，几时冯圃折高枝。"
        ],
        "title": "海棠花放简冯元咨二首  其二",
        "id": "63ab86cf-ca93-4105-b253-43046d15f8ff"
    },
    {
        "author": "苏泂",
        "paragraphs": [
            "平生未信简斋诗，一见韩君更不疑。",
            "六月掀篷问溪雪，眼明开遍两三枝。"
        ],
        "title": "赠韩雪蓬",
        "id": "9074c427-b46d-44ab-a4fa-effef0e9cde4"
    },
    {
        "author": "苏泂",
        "paragraphs": [
            "寒谷春生物物均，薰然和气特相亲。",
            "十年屡作开花赏，重费吹嘘是此人。"
        ],
        "title": "春谷",
        "id": "8dabce97-3c19-4a19-afe0-efb817a74f3c"
    },
    {
        "author": "苏泂",
        "paragraphs": [
            "游仙一曲梦初回，依旧江南鼎鼐才。",
            "岁晚应嫌太孤寂，未妨随俗引三杯。"
        ],
        "title": "红梅  其一",
        "id": "033e241f-5169-4e14-968e-5402c3f358f8"
    },
    {
        "author": "苏泂",
        "paragraphs": [
            "天与清高孰我过，岁寒只合老岩阿。",
            "无端自学闲桃杏，只恐情多事亦多。"
        ],
        "title": "红梅  其二",
        "id": "5028e122-3a38-4213-a30d-1447810cd582"
    },
    {
        "author": "苏泂",
        "paragraphs": [
            "等观非白亦非红，开落那知色自空。",
            "落叶成阴花又子，几将心事托东风。"
        ],
        "title": "红梅  其三",
        "id": "42e6ee94-619b-4fbb-948b-4fb5ba293d4b"
    },
    {
        "author": "苏泂",
        "paragraphs": [
            "空墙碧水芳菲处，泣尽臙脂恨不销。",
            "不遣二妃陪舜葬，故应泪沁雪枝条。"
        ],
        "title": "红梅  其四",
        "id": "e233d493-51cc-4bb8-899d-b7a09c5fd462"
    },
    {
        "author": "苏泂",
        "paragraphs": [
            "弃得丹成卸羽衣，更餐日彩弄晨曦。",
            "九疑魂断归无计，自倚湘筠醉几时。"
        ],
        "title": "绿萼梅  其一",
        "id": "9be7bd77-c203-4033-abcc-4424f9ab713b"
    },
    {
        "author": "苏泂",
        "paragraphs": [
            "水仙分御六铢衣，云作中单翠作蕤。",
            "占断芳园无两树，月明倒影浸愁漪。"
        ],
        "title": "绿萼梅  其二",
        "id": "9f8d70a7-92e1-40d2-a8aa-4c17c2bd37b8"
    },
    {
        "author": "苏泂",
        "paragraphs": [
            "莫教一片复随波，月底风前许细哦。",
            "花与吾人本无负，吾人自负此花多。"
        ],
        "title": "次韵詹仲信梅花",
        "id": "8d5abe55-5061-4788-a5d6-0a16cbb4b14a"
    },
    {
        "author": "苏泂",
        "paragraphs": [
            "怀想西湖一树冰，有谁人似此花清。",
            "何当共泛波微绿，更得同看月正盈。"
        ],
        "tags": [
            "西湖"
        ],
        "title": "次韵邢季允梅花",
        "id": "6bf2141a-bdb9-4b23-9671-cf66ba638e1f"
    },
    {
        "author": "苏泂",
        "paragraphs": [
            "梅花骨相本通仙，何况苔枝缀玉鸾。",
            "如著官袍更潇洒，不应将作女人看。"
        ],
        "title": "和黄观复梅句",
        "id": "b6671c2d-872e-44b2-ae4c-eb49851a8459"
    },
    {
        "author": "苏泂",
        "paragraphs": [
            "不作梅花一句诗，今年参透老禅机。",
            "忽然吹堕纷纷雪，又挽寒香探落晖。"
        ],
        "title": "赠梅",
        "id": "bc983f89-c831-4484-93a2-ad8f55618193"
    },
    {
        "author": "苏泂",
        "paragraphs": [
            "处女何因发半华，一生蓝缕在贫家。",
            "冷灰豆爆真奇事，枯树中间忽数花。"
        ],
        "title": "和九兄古梅",
        "id": "16ab24b5-98b1-46ed-8027-c313511124f1"
    },
    {
        "author": "苏泂",
        "paragraphs": [
            "栗棘蓬边父老家，不知来历便横斜。",
            "思量却是无心种，逢著春风偶自花。"
        ],
        "title": "道上梅",
        "id": "32319280-a62a-4a57-9848-4d8e23f98e94"
    },
    {
        "author": "苏泂",
        "paragraphs": [
            "除却梅花不可无，梅花之外更何须。",
            "花中儿女纷纷是，唯有梅花是丈夫。"
        ],
        "title": "和赵宫管看梅三首  其一",
        "id": "8f29649c-8edd-4d7e-9287-b43a77a4896d"
    },
    {
        "author": "苏泂",
        "paragraphs": [
            "缚屋疎疎傍柳塘，诗肠浑不畏田荒。",
            "今年天赐清修福，只咽梅花一味香。"
        ],
        "title": "和赵宫管看梅三首  其二",
        "id": "3ab0a9d2-4e8c-4070-b6a1-f7772e6436fd"
    },
    {
        "author": "苏泂",
        "paragraphs": [
            "水边山下懒寻伊，折放瓶中看一枝。",
            "一片飞来霑砚滴，似嗔老子不题诗。"
        ],
        "title": "和赵宫管看梅三首  其三",
        "id": "df16ef9d-eef8-4373-afe9-744041be7462"
    },
    {
        "author": "苏泂",
        "paragraphs": [
            "孙梅过尽官梅在，下番杨梅独擅场。",
            "唤作荔枝元不是，是渠犹著小红裳。"
        ],
        "title": "杨梅  其一",
        "id": "eaf068ec-6793-4df6-be08-d4564e624c36"
    },
    {
        "author": "苏泂",
        "paragraphs": [
            "每勤蕨叶护筠笼，独自还丹表里红。",
            "留与越人共夏祭，莫教恶雨打成空。"
        ],
        "title": "杨梅  其二",
        "id": "2cb3c70a-5d04-45f9-bc63-c3b07a6715db"
    },
    {
        "author": "苏泂",
        "paragraphs": [
            "不羨南州锦荔枝，鹤头猩血正红滋。",
            "老饕隔岁流涎甚，为趣容山半月期。"
        ],
        "title": "忆杨梅  其一",
        "id": "19db7e51-7dcc-44c6-8ab9-f49a9300f08e"
    },
    {
        "author": "苏泂",
        "paragraphs": [
            "才熟惟应便送官，摘来和叶上金盘。",
            "病夫病久无灵药，且服丹砂数百丸。"
        ],
        "title": "忆杨梅  其二",
        "id": "15acf783-4892-4b10-9651-2d01fe9815cb"
    },
    {
        "author": "苏泂",
        "paragraphs": [
            "夏祭先供项里祠，鲜香未咽已闻思。",
            "昨宵梦里依稀见，满树薰风重压枝。"
        ],
        "title": "忆杨梅  其三",
        "id": "f3554677-6576-43b5-9ede-15302f94beac"
    },
    {
        "author": "苏泂",
        "paragraphs": [
            "凡物从来遇合难，烂甜中故有微酸。",
            "自怜生晚空同姓，不得杨妃带笑看。"
        ],
        "title": "悼杨梅",
        "id": "764a1f5a-c008-4a1a-b72e-c5d57e15de89"
    },
    {
        "author": "苏泂",
        "paragraphs": [
            "人老簪花却自然，花红应不厌华颠。",
            "人间无此风流样，何止源流二百年。"
        ],
        "title": "见三山翁插山茶花一朵二首  其一",
        "id": "ff5607b8-fc9e-478f-98e3-50ae616552ba"
    },
    {
        "author": "苏泂",
        "paragraphs": [
            "故里归来一幅巾，庙堂谁记此祠臣。",
            "却将笔下黄麻意，自语山中白发人。"
        ],
        "title": "见三山翁插山茶花一朵二首  其二",
        "id": "3f97b14b-a773-483a-8196-16507bc0bb89"
    },
    {
        "author": "苏泂",
        "paragraphs": [
            "湖上看花意欲迷，年年花谢忆花时。",
            "如今一见冯生画，早晚看花更不疑。"
        ],
        "title": "冯生画荷花",
        "id": "1212e68f-1bc2-4361-83cb-339f953c4a78"
    },
    {
        "author": "苏泂",
        "paragraphs": [
            "荷花宫样美人粧，荷叶临风翠作裳。",
            "昨夜夜凉凉似水，羨渠宛在水中央。"
        ],
        "title": "荷花",
        "id": "0295aef1-b4bb-4966-94e5-7904aaae35f8"
    },
    {
        "author": "苏泂",
        "paragraphs": [
            "一树婆娑种月华，夜阑依旧护风沙。",
            "今年不往扬州过，曾看夫人庙里花。"
        ],
        "title": "琼花",
        "id": "bd551f90-2594-4d49-b682-d37ac4758bb9"
    },
    {
        "author": "苏泂",
        "paragraphs": [
            "引蔓搴花钓艇妨，游飏锦浪霅溪傍。",
            "若教总不餐烟火，只采芳香亦味长。"
        ],
        "title": "采菱",
        "id": "41d12a76-f6f4-4423-9880-49675ea186f8"
    },
    {
        "author": "苏泂",
        "paragraphs": [
            "六出英英九夏寒，短丛香玉映清湍。",
            "主人自出无人管，输与泠然隔岸看。"
        ],
        "title": "赠耕堂栀子花",
        "id": "78a812f9-9aa0-4b3f-b2a0-e19a266e6edd"
    },
    {
        "author": "苏泂",
        "paragraphs": [
            "手种秋风碧玉成，花开如粟水沉惊。",
            "人间商略年年事，到底其如一字清。"
        ],
        "title": "桂花  其一",
        "id": "b0c4e504-f734-4eef-a013-98b7745cefdd"
    },
    {
        "author": "苏泂",
        "paragraphs": [
            "一巖树色乱秋云，初喜秋风触鼻根。",
            "招隠归来浑未得，老怀索漠剩思君。"
        ],
        "title": "桂花  其二",
        "id": "0a916365-bc41-43bd-8ba9-065422ac5189"
    },
    {
        "author": "苏泂",
        "paragraphs": [
            "远于沉水淡于云，一段秋清孰可分。",
            "毕竟素娥留不得，人间天上一时闻。"
        ],
        "title": "桂花  其三",
        "id": "56de6893-5b38-42a0-9137-dd74f4cb0f79"
    },
    {
        "author": "苏泂",
        "paragraphs": [
            "东西南北日团圆，洗涤肝膺立树边。",
            "料得痴蟾别有药，只餐金粟径升天。"
        ],
        "title": "桂花  其四",
        "id": "143163a6-c0e0-43e5-94bf-6a899b23f8e3"
    },
    {
        "author": "苏泂",
        "paragraphs": [
            "羽服悬知澹不妍，五更清吹月明前。",
            "明朝多少尘劳事，自倚虚簷一怅然。"
        ],
        "title": "桂花下",
        "id": "0fb1e4c8-4c02-471e-aa83-c24790c94757"
    },
    {
        "author": "苏泂",
        "paragraphs": [
            "小山月在影团团，满院清香特地寒。",
            "病骨逢秋眠较少，五更风露起来看。"
        ],
        "title": "子大送桂花答之",
        "id": "53120aa1-c092-47ee-bdc7-d49cffa64847"
    },
    {
        "author": "苏泂",
        "paragraphs": [
            "百叶黄香十月春，东篱佳节误陶巾。",
            "开花较晚酒羞澁，风味依然似主人。"
        ],
        "title": "庭前菊",
        "id": "3be20824-e22b-4292-960b-b9489145ea68"
    },
    {
        "author": "苏泂",
        "paragraphs": [
            "冶叶倡条无意度，黄香千叠最宜春。",
            "折来欲赠空惆怅，未遇人间第一人。"
        ],
        "title": "送黄木香与九兄  其一",
        "id": "12e17230-61f0-4990-8ae4-25a745de1353"
    },
    {
        "author": "苏泂",
        "paragraphs": [
            "妃子妖红湿领巾，马嵬遗恨几番春。",
            "如何淡素衣龙衮，一似秦宫入道人。"
        ],
        "title": "送黄木香与九兄  其二",
        "id": "334e3493-3a5f-4bfc-ab2f-2de0cb4ae4a0"
    },
    {
        "author": "苏泂",
        "paragraphs": [
            "裕陵故物秦家得，再拜摩挲老墨潘。",
            "今代廷珪那复见，纸窗蛛络半乌丸。"
        ],
        "title": "川墨送两冯君  其一",
        "id": "9342eac8-d7ab-43c7-9a7f-7e70934393f1"
    },
    {
        "author": "苏泂",
        "paragraphs": [
            "琅玕翠餠敲玄笏，老我残砖直愧渠。",
            "遣似两冯论里好，管城脱帽却时须。"
        ],
        "title": "川墨送两冯君  其二",
        "id": "1e518c9d-9c5d-495d-aed3-a1e0db19c9fe"
    },
    {
        "author": "苏泂",
        "paragraphs": [
            "杏子花开水漫流，羨君得意在沧洲。",
            "莫将文采供人玩，怕入雕笼不自由。"
        ],
        "title": "云川赵使君坐上和赋㶉鶒韵",
        "id": "be603cc6-3d5e-49b2-bb9a-22945bae5bab"
    },
    {
        "author": "苏泂",
        "paragraphs": [
            "粲粲来禽已著花，芳根谁徙向天涯。",
            "好寻青李相遮映，风味应同逸少家。"
        ],
        "title": "来禽诗",
        "id": "f5daf8f4-200c-458f-b6db-b78fd31ea7aa"
    },
    {
        "author": "苏泂",
        "paragraphs": [
            "点点飞来遶水村，不缘街皷识黄昏。",
            "当年口腹成疎弃，却保生全反哺恩。"
        ],
        "title": "寒鸦诗",
        "id": "d40c9c16-3f1a-4d02-b803-31e9d45e3caa"
    },
    {
        "author": "苏泂",
        "paragraphs": [
            "黄衣鶑子一双飞，飞到花间立少时。",
            "此际东风有情思，杏花吹折最繁枝。"
        ],
        "title": "书景",
        "id": "cb2536c3-5fed-47f7-83b4-fdc2cbbc835f"
    },
    {
        "author": "苏泂",
        "paragraphs": [
            "天涯随意绿匆匆，只与牛羊践踏空。",
            "挽著便堪供药味，谁令汝不遇神农。"
        ],
        "title": "咏草",
        "id": "1ce0d7e0-e2ff-41fc-8f5e-ba8917ea8a32"
    },
    {
        "author": "苏泂",
        "paragraphs": [
            "都下重来百事非，故人相见少相知。",
            "绝怜水减西湖瘦，更喜兵强北虏衰。",
            "顾虑每怀医国计，仓黄犹忆过家时。",
            "书生老矣都无用，自卷波澜入小诗。"
        ],
        "tags": [
            "西湖"
        ],
        "title": "重到西湖",
        "id": "82ef8c22-604e-4e03-9e38-c85fd35c8846"
    },
    {
        "author": "苏泂",
        "paragraphs": [
            "美人隔秋水，别我今何时。",
            "晨兴念良觌，路远莫致之。",
            "安得双翅翰，飞去东南陲。",
            "矢心菖蒲花，白首以为期。"
        ],
        "title": "美人",
        "id": "60f84dde-d2e5-4823-b876-b9cb2e9cf452"
    },
    {
        "author": "苏泂",
        "paragraphs": [
            "来车去马拜纷纷，岁岁年年不惮烦。",
            "拜得老人山上去，一番儿女各当门。"
        ],
        "title": "拜年人  其一",
        "id": "8f4298ee-8058-45e9-ba47-1bf87aafc16a"
    },
    {
        "author": "苏泂",
        "paragraphs": [
            "小年踯躅随群队，长大悲伤怕物华。",
            "爇罢天香来影室，不行人事便归家。"
        ],
        "title": "拜年人  其二",
        "id": "b8d65b11-266c-41ac-b360-d0999c75933b"
    },
    {
        "author": "苏泂",
        "paragraphs": [
            "都将心事与琵琶，青冢魂归路转赊。",
            "赢得故乡儿女子，至今头白不离家。"
        ],
        "title": "昭君村",
        "id": "1b8cd0fd-f8db-49f0-a71d-940c4cb8dca2"
    },
    {
        "author": "苏泂",
        "paragraphs": [
            "故里何人起卧龙，飘然琴剑只西东。",
            "马头忽与长安近，又听三茅观里钟。"
        ],
        "title": "税马盘沙",
        "id": "7d4da73c-f758-4232-bedd-d150dde3a7aa"
    },
    {
        "author": "苏泂",
        "paragraphs": [
            "更无人为作招魂。"
        ],
        "title": "句",
        "id": "7e170d40-72fd-4aa6-b0e4-0cb779ed160f"
    },
    {
        "author": "苏滨",
        "paragraphs": [
            "背乡不过五十日，世事如云逐段移。",
            "客里念家家念客，归来一似未行时。"
        ],
        "title": "耕堂杂兴",
        "id": "26028a72-2f10-4f3c-a40b-4b90d67163ad"
    },
    {
        "author": "苏滨",
        "paragraphs": [
            "六朝留寄多多恨，一士来歌百百诗。",
            "驱使春风游笔下，个中情景个中知。"
        ],
        "title": "题金陵杂兴诗后",
        "id": "57072deb-f5e9-487b-b3dc-2c3ea890811e"
    },
    {
        "author": "李琏",
        "paragraphs": [
            "梁家天子抱琵琶，泪洒华林御苑花。",
            "今日闻韶无处所，鴈烟蛩雨属他家。"
        ],
        "title": "题金陵杂兴诗后十八首  其一",
        "id": "966b70e4-51b5-4d70-be8e-e9cc7c78aa5b"
    },
    {
        "author": "李琏",
        "paragraphs": [
            "滟滟江波绿更肥，苍烟中有狎鸥飞。",
            "当年神武今何在，老却遗民更不归。"
        ],
        "title": "题金陵杂兴诗后十八首  其二",
        "id": "13dde890-cb90-42b4-a407-f63f393f9ac8"
    },
    {
        "author": "李琏",
        "paragraphs": [
            "阴山侧畔月如霜，不为吟猿断杀肠。",
            "折得橙花无处赏，带枝分与櫂船郎。"
        ],
        "title": "题金陵杂兴诗后十八首  其三",
        "id": "219feeb2-145c-412c-8611-46db94dffb27"
    },
    {
        "author": "李琏",
        "paragraphs": [
            "花开似污天衣血，雨过重闻御案香。",
            "最恨寺奴隳太极，预先夺我画梅梁。"
        ],
        "title": "题金陵杂兴诗后十八首  其四",
        "id": "8539645c-183f-4cce-9915-ffbc0fcc2618"
    },
    {
        "author": "李琏",
        "paragraphs": [
            "长干小妇学吹箫，楼外闲风弄翠条。",
            "近得广陵消息未，暮潮已过赤栏桥。"
        ],
        "title": "题金陵杂兴诗后十八首  其五",
        "id": "96e21394-63d5-4ca2-9ef5-c1b6148a2394"
    },
    {
        "author": "李琏",
        "paragraphs": [
            "暮雨潇潇郎不归，樽前谁忆旧歌词。",
            "望夫乌臼浓于染，叶叶惊秋恨欲飞。"
        ],
        "title": "题金陵杂兴诗后十八首  其六",
        "id": "8c1d5dbe-f83f-4a6d-af13-d31b0567ecb3"
    },
    {
        "author": "李琏",
        "paragraphs": [
            "愁看幕府夕阳边，那更鸡笼在目前。",
            "跋扈飞扬只如此，登高安得不酸然。"
        ],
        "title": "题金陵杂兴诗后十八首  其七",
        "id": "603873e6-a579-40aa-9392-53864755d682"
    },
    {
        "author": "李琏",
        "paragraphs": [
            "细竹千竿殿影斜，龙颜曾此著袈裟。",
            "寺楼杳杳钟声过，疑有宫娥出晚花。"
        ],
        "title": "题金陵杂兴诗后十八首  其八",
        "id": "cd883b2c-170e-4f32-85fc-390e4014f04a"
    },
    {
        "author": "李琏",
        "paragraphs": [
            "池边石是南朝石，绿染苔花亦可怜。",
            "今日波平人事变，白鱼犹自跃天泉。"
        ],
        "title": "题金陵杂兴诗后十八首  其九",
        "id": "f74c56eb-8849-42dd-be1a-297049187f06"
    },
    {
        "author": "李琏",
        "paragraphs": [
            "江水无情碧草春，北朝留住老词臣。",
            "子规啼上青枫树，为尔离乡去国人。"
        ],
        "title": "题金陵杂兴诗后十八首  其一○",
        "id": "e8402b65-d93e-473f-a456-98472034e359"
    },
    {
        "author": "李琏",
        "paragraphs": [
            "相君息女小乘僧，身向西天佛律行。",
            "三尺戒坛秋色紧，个中蝼蚁亦长生。"
        ],
        "title": "题金陵杂兴诗后十八首  其一一",
        "id": "32a71e8d-6262-4a63-bab4-1e7114a07c70"
    },
    {
        "author": "李琏",
        "paragraphs": [
            "夜过江左从鸾旗，从此灵君著汉衣。",
            "春到阴山花似雪，望乡台上鹧鸪飞。"
        ],
        "title": "题金陵杂兴诗后十八首  其一二",
        "id": "ca31dd27-0e6f-46c4-a4fb-706389de2d8d"
    },
    {
        "author": "李琏",
        "paragraphs": [
            "南门点检旧行踪，最苦人人认得侬。",
            "羞澁面皮无处著，横拖山屐过青松。"
        ],
        "title": "题金陵杂兴诗后十八首  其一三",
        "id": "eb575c92-ffef-4450-a211-f2122cf852c3"
    },
    {
        "author": "李琏",
        "paragraphs": [
            "司马家儿持酒杯，天星下吸亦佳哉。",
            "恨渠不便傚牛饮，那得孟津师旅来。"
        ],
        "title": "题金陵杂兴诗后十八首  其一四",
        "id": "8488b3aa-3301-4488-bf50-fe8859023ad2"
    },
    {
        "author": "李琏",
        "paragraphs": [
            "孙帝陵傍水最悲，蒋侯庙下月来迟。",
            "夜深客子心惊恐，猿挂南朝枫树枝。"
        ],
        "title": "题金陵杂兴诗后十八首  其一五",
        "id": "7731881f-a9ae-452f-a8fc-f624acc52a24"
    },
    {
        "author": "李琏",
        "paragraphs": [
            "云杪荧荧一塔灯，觉皇舍利宝烟凝。",
            "山门推上三更月，似照前朝礼拜僧。"
        ],
        "title": "题金陵杂兴诗后十八首  其一六",
        "id": "e67782fa-d984-4c9e-b537-8099ce215676"
    },
    {
        "author": "李琏",
        "paragraphs": [
            "南轩隠约夜声微，独咏齐梁绮靡诗。",
            "鬼火对山青焰短，依稀忆得独眠时。"
        ],
        "title": "题金陵杂兴诗后十八首  其一七",
        "id": "3c77a970-d7ef-42fb-8973-7990708f84cc"
    },
    {
        "author": "李道传",
        "paragraphs": [
            "涵养当用敬，进学在致知。",
            "如车去只轮，跬步不可之。",
            "夫子受师说，惟敬实所持。",
            "升堂逮易箦，参倚日在斯。",
            "遗言落人间，取论极研几。",
            "是心要收敛，中不容毫厘。",
            "大学著明法，格物乃阶梯。",
            "放心苟不收，{穴/射}格将安为。",
            "古人贵为己，末习多外驰。",
            "岂无实践者，兹焉当孰归。",
            "晚生拜遗像，敷衽跪陈词。",
            "愿言予服膺，没齿终不渝。"
        ],
        "title": "谒和靖先生虎丘祠堂",
        "id": "df3471ff-3a3d-406d-a323-383eb71dc4bb"
    },
    {
        "author": "许奕",
        "paragraphs": [
            "高志峥嵘局九州，直从人里著仙筹。",
            "青囊书在鬼神泣，黄绢词高冰雪羞。",
            "槐里但知曾折角，兰台无复问长头。",
            "玉棺夜入青云去，山是人非白鹤愁。"
        ],
        "title": "题樊汉炳墓",
        "id": "faf247d3-512f-4a31-a252-ac973a953d01"
    },
    {
        "author": "潘亥",
        "paragraphs": [
            "长安独跨馿，一别二年余。",
            "朝士不能荐，承明空有庐。",
            "窗虚桐影薄，櫂冷桂花初。",
            "莫怪无书札，心亲迹任疎。"
        ],
        "title": "寄赵紫芝",
        "id": "08ff8859-062c-45f1-9255-1b5a217b80d6"
    },
    {
        "author": "潘亥",
        "paragraphs": [
            "草堂荒芜未春暮，乳燕安巢雁北去。",
            "回首蜃水桃始花，及至螺江柳飞絮。",
            "江东绣衣真御史，闻者纷纷毛发起。",
            "日长惟抱空瓮眠，头白应怜故人子。"
        ],
        "title": "送兄赴饶",
        "id": "cb8ec04a-e72d-4423-9892-85b44b256347"
    },
    {
        "author": "潘亥",
        "paragraphs": [
            "听得东风急，吹干小迳泥。",
            "雨多花放早，水满燕飞低。",
            "贫女不知纬，幽人只此栖。",
            "依依怀去岁，摘茗白坛西。"
        ],
        "title": "社日",
        "id": "c329bbb5-7f58-4608-83e7-ea38a3016c55"
    },
    {
        "author": "潘亥",
        "paragraphs": [
            "不见十年久，缘师懒入城。",
            "庵移五峰近，病去一身轻。",
            "弟子新传业，诗人旧识名。",
            "依然难驻屐，空复重予情。"
        ],
        "title": "赠善书记",
        "id": "78ad6223-4622-47a5-8982-b1723fe7caf9"
    },
    {
        "author": "刘正之",
        "paragraphs": [
            "夫君落落大雅姿，声名早与贺白驰。",
            "锦囊千首不疗饥，非诗穷人穷乃时。",
            "忆昔闻君未识面，独传句法夸清健。",
            "朅来白下一相逢，倾盖论心曾几见。",
            "划然起柁春江流，我亦江头寻去舟。",
            "人生相聚会有别，江水江花无尽愁。",
            "万事不如归去好，石田茅屋生春草。",
            "如君自是玉堂仙，轻车缓辔长安道。",
            "春日迟迟柳依依，攀柔条兮送君归。"
        ],
        "title": "送别赵紫芝",
        "id": "a9e90b2f-31a2-4b2f-aae3-26472098cb0f"
    },
    {
        "author": "刘正之",
        "paragraphs": [
            "雨雪成岁暮，之子远徂征。",
            "酌酒起相送，慨我别离情。",
            "池阳实大藩，佐车屈时英。",
            "子行一请觐，上计趋吴京。",
            "良玉怀贞操，芳兰含远馨。",
            "临歧一珍重，即此万里程。"
        ],
        "title": "送刘旬甫",
        "id": "5d98a27d-6f3c-41d6-a5aa-d1ca8fb779aa"
    },
    {
        "author": "赵善湘",
        "paragraphs": [
            "神仙楼观倚空欹，飞上金鳌背上骑。",
            "万里江山成独立，一天云雨欲低垂。",
            "人间安得如斯地，事外方知有此奇。",
            "唤取谪仙来共话，从教习日醉题诗。"
        ],
        "title": "锦绣谷亭",
        "id": "b56c7009-fdd2-461a-a51e-817e10684b26"
    },
    {
        "author": "赵善湘",
        "paragraphs": [
            "正是澄清秋雨夜，空传玉蕊发春晴。"
        ],
        "title": "句",
        "id": "f11aacf0-e9c3-4054-aa5a-cea529a2fbda"
    },
    {
        "author": "史弥巩",
        "paragraphs": [
            "余耳当年刎颈交，所争利害仅毫毛。",
            "一朝泜水相屠戮，岂识羊哀左伯桃。",
            "交情切戒勤终堕，以义存心心必果。",
            "死生可托永无睽，自古中山说羊左。"
        ],
        "title": "咏左伯桃羊角哀墓",
        "id": "07832d36-32db-4373-9aba-8fe628853537"
    },
    {
        "author": "曹豳",
        "paragraphs": [
            "未到桐江上，先寻旧隠栖。",
            "水光明月夜，山影夕阳西。",
            "道在行藏逸，身轻得丧齐。",
            "更从高处看，转觉路非迷。"
        ],
        "title": "和徐清叟题会江驿",
        "id": "1f5485f7-7e74-497c-afd8-6becff05c577"
    },
    {
        "author": "曹豳",
        "paragraphs": [
            "门外无人问落花，绿阴冉冉遍天涯。",
            "林鶑啼到无声处，春草池边独听蛙。"
        ],
        "tags": [
            "古诗三百首",
            "惜春",
            "宋诗",
            "写景"
        ],
        "title": "春暮",
        "id": "49429c61-e766-4b4a-a0cf-c15fd10ac474"
    },
    {
        "author": "曹豳",
        "paragraphs": [
            "平芜千里绿迢迢，水宿山行好耐劳。",
            "最是愁人最奇崛，冯公之巘浙江潮。"
        ],
        "title": "题括苍冯公岭二首  其一",
        "id": "103a46f3-79ed-49b0-b4a7-da7db97db72a"
    },
    {
        "author": "曹豳",
        "paragraphs": [
            "村南村北梧桐树，山后山前白菜花。",
            "莫向杜鹃啼处宿，楚乡寒食客思家。"
        ],
        "title": "题括苍冯公岭二首  其二",
        "id": "2ab99e63-54b0-4410-846b-42f67ea037e2"
    },
    {
        "author": "曹豳",
        "paragraphs": [
            "又被锣声送上竿，者番难似旧时难。",
            "劝君著脚须教稳，多少旁人冷眼看。"
        ],
        "title": "上竿诗",
        "id": "13aa0e7d-a010-4471-afea-b2a8e423c8cd"
    },
    {
        "author": "曹豳",
        "paragraphs": [
            "凤去寥寥今几年，至今人唤凤凰山。",
            "只愁有凤无人识，却指凡禽误世间。"
        ],
        "title": "凤凰山",
        "id": "10129efc-3b3e-4a58-8f3f-26e95df5e471"
    },
    {
        "author": "曹豳",
        "paragraphs": [
            "两公千载士，出处不须齐。",
            "好事赵明府，合祠元瀼溪。",
            "清芬兰馥馥，往事草萋萋。",
            "新额人瞻仰，知君手自题。"
        ],
        "title": "元苏二公祠",
        "id": "862a201e-5798-41cd-bdd8-bde5aaddf8ce"
    },
    {
        "author": "曹豳",
        "paragraphs": [
            "春至风花各自荣，就中杨柳最多情。",
            "自从初学宫腰舞，直至飘绵不老成。"
        ],
        "title": "杨柳",
        "id": "af1ce42a-eee6-421d-8578-342f7f8727e1"
    },
    {
        "author": "刘植",
        "paragraphs": [
            "潮满桐江上，秋风洗印时。",
            "字民知最近，占位莫嫌卑。",
            "纸尾书名大，松边得句迟。",
            "定怀东阁老，无复寄来诗。"
        ],
        "title": "送周知丞之官桐庐",
        "id": "3778ce5a-5556-49cb-bfa1-08af5aeabaf4"
    },
    {
        "author": "刘植",
        "paragraphs": [
            "欲问孤山讯，蹇馿行晓晴。",
            "一枝篱外见，数点雪中明。",
            "太洁难为友，群芳让作兄。",
            "何如伴高隠，岂必尽调羹。"
        ],
        "title": "梅",
        "id": "3ae76c8c-bffe-41bc-a7bf-70a13e6799b3"
    },
    {
        "author": "刘植",
        "paragraphs": [
            "长松虽剧县，主簿却优闲。",
            "溪浅清见石，斋空静对山。",
            "吏嚚嫌讼省，乡狭觉民艰。",
            "独称诗人意，行吟苔竹间。"
        ],
        "title": "送周子余赴松阳簿",
        "id": "86d95b8a-cd93-452c-9d20-bb20a8f71085"
    },
    {
        "author": "刘植",
        "paragraphs": [
            "西亭问津处，白傅此曾游。",
            "无复锦絃曲，空停估客舟。",
            "抛江春浪静，传柝夜烽收。",
            "最爱庐峰峭，相随过别州。"
        ],
        "title": "琵琶亭下问舟",
        "id": "ecaa12da-49d5-4bfd-ac13-cf9ccd3094c1"
    },
    {
        "author": "刘植",
        "paragraphs": [
            "四山云雾重，况复值梅天。",
            "瀑注玉函碧，派从银汉连。",
            "飞来三百尺，流润几千年。",
            "仙者路安在，翠萝青霭边。"
        ],
        "title": "重游仙巖观瀑",
        "id": "8c347ff5-652e-4ccb-8837-dbe3ecda43ad"
    },
    {
        "author": "刘植",
        "paragraphs": [
            "三山蓬阆近，贺白是仙才。",
            "去领宗盟事，知从韦素来。",
            "几人留北阙，独棹向南台。",
            "踏雨江头别，西陵潮已回。"
        ],
        "title": "送西外赵知宗",
        "id": "db437ab9-1a62-4cb9-9eb4-63112cbd37ea"
    },
    {
        "author": "刘植",
        "paragraphs": [
            "城池浸空碧，鉴影复观心。",
            "孺子去何在，此歌传至今。",
            "一奁凉月白，万井市声沉。",
            "坎止宁劳问，凭栏意独深。"
        ],
        "title": "题王宪使沧浪阁",
        "id": "5eedd77a-71e2-4d6a-9141-3be7744a111a"
    },
    {
        "author": "刘植",
        "paragraphs": [
            "井邑已非旧，柴桑里尚存。",
            "春风三亩宅，落日数家村。",
            "隔树闻鸡犬，编氓半子孙。",
            "颓然孤垅在，寒菊绕松根。"
        ],
        "title": "过彭泽",
        "id": "5c71cd94-723a-4b92-bd50-2382c0ac7c73"
    },
    {
        "author": "刘植",
        "paragraphs": [
            "生不事农耕，悠然一舸轻。",
            "沅湘依旧绿，秦汉几回更。",
            "晚脍杂香茝，夜醺歌濯缨。",
            "岂同驰骛者，祇欲钓虚名。"
        ],
        "title": "渔父",
        "id": "4541decd-d5d4-49f7-bc65-7c625488ec6c"
    },
    {
        "author": "刘植",
        "paragraphs": [
            "锄徧苍苔色，梅花近地移。",
            "山深藏美璞，春到长新枝。",
            "草木初分润，冰霜久结知。",
            "百年封殖在，终与鼎鬵期。"
        ],
        "title": "种玉亭为黄元信赋",
        "id": "836cf9b1-1f16-4903-9ecc-bfa4b2efe71f"
    },
    {
        "author": "刘植",
        "paragraphs": [
            "寒碧湛无尘，前溪得细鳞。",
            "香堪配杞菊，味不数菰莼。",
            "玉露双酘熟，秋风一筯新。",
            "钓缗吾自有，何用觅玄真。"
        ],
        "title": "赋鲥鱼得真字",
        "id": "5b3bef6a-1bb4-46d5-96ef-0479970fc019"
    },
    {
        "author": "刘植",
        "paragraphs": [
            "寂寂西巖寺，何人访静来。",
            "重寻旧游地，惟有道师梅。",
            "树蠹应留雪，香清不受埃。",
            "可堪玄鬓改，春已隔年催。"
        ],
        "title": "丙午普觉看梅",
        "id": "fa771d81-bd2d-4647-a8c2-a3ae03ffd18c"
    },
    {
        "author": "刘植",
        "paragraphs": [
            "位虽奎阁贵，独处一斋空。",
            "还以经纶事，全归著述中。",
            "闲心同野水，煦物尽春风。",
            "掩面将何向，西楹奠已终。"
        ],
        "title": "呈叶先生侍郎",
        "id": "ddf78175-61fd-4b4f-96d9-f2f24eebebf4"
    },
    {
        "author": "刘植",
        "paragraphs": [
            "九衢多雨后，庭下草痕新。",
            "终拟持平手，来为折槛人。",
            "印开桐荫午，吟久烛花春。",
            "却恨无来客，分题寄所亲。"
        ],
        "title": "喜曹东畎迁大理寺簿",
        "id": "980c2ca1-b273-4f7a-a782-62c810f05b07"
    },
    {
        "author": "刘植",
        "paragraphs": [
            "禅关自幽阒，竹亦号真如。",
            "况是龙潜地，曾经凤食余。",
            "土深抱节密，林净著行疏。",
            "谁谓干淳达，清阴只似初。"
        ],
        "title": "嘉禾兴圣院",
        "id": "00f61782-3d4b-4ed3-a1f2-bde7af3021aa"
    },
    {
        "author": "刘植",
        "paragraphs": [
            "寺在方山顶，山深不厌登。",
            "瀑飞明月峡，桥渡夕阳僧。",
            "万法元皆妄，余生了未能。",
            "累累塔边冢，几见谷为陵。"
        ],
        "title": "重游法空寺",
        "id": "5fe90756-a425-40ea-a638-de20cd7f4f08"
    },
    {
        "author": "刘植",
        "paragraphs": [
            "屈贾幽沉地，单车去不归。",
            "湘江清见底，吟魄远何依。",
            "行旐冲残雨，新楸掩落晖。",
            "谁收遗箧藁，有子未胜衣。"
        ],
        "title": "悼卢次元",
        "id": "a28d9d1c-5d09-4d49-b08d-15d41d921896"
    },
    {
        "author": "刘植",
        "paragraphs": [
            "此是夕郎宅，曾经左纬吟。",
            "数联渔父曲，万顷碧波心。",
            "月上白苹渚，秋生古树阴。",
            "当年濯缨处，清彻到如今。"
        ],
        "title": "失题",
        "id": "2b141201-80b4-4916-be7a-310395483f60"
    },
    {
        "author": "刘植",
        "paragraphs": [
            "盎乏储空谩自豪，掬泉当酒味尤高。",
            "卖文近觉马卿倦，脱赠今无范叔袍。",
            "松下耕樵相尔汝，人间膏火自煎熬。",
            "荆山山里山如壁，壁罅犹堪种碧桃。"
        ],
        "title": "答东阁",
        "id": "670d1fcb-ee3e-4112-bf01-00f8fe49942a"
    },
    {
        "author": "刘植",
        "paragraphs": [
            "此树何年向此栽，孤根低倚佛楼台。",
            "不嫌幽壑逢春晚，独在空庭立雪来。",
            "一段精神肪玉润，数松掩映翠屏开。",
            "知心藉尔岁寒友，每到花边不忍回。"
        ],
        "title": "看梅呈同游东阁清源",
        "id": "b843ff9e-8dcf-455c-a545-362c58149830"
    },
    {
        "author": "刘植",
        "paragraphs": [
            "大星殒地寂无光，砚席凝尘閟野堂。",
            "一老海滨天下憗，百年江左恨空长。",
            "家传遗稿归中秘，帝录元勋纪太常。",
            "路远生刍来未得，泪干门下老刘郎。"
        ],
        "title": "静乐赵观文挽词",
        "id": "c4434ddd-8984-46fa-aa71-c01af145c3ab"
    },
    {
        "author": "刘植",
        "paragraphs": [
            "屋头深锁屿头云，高下亭台景旋分。",
            "荷气晓来迎露看，泉声雨后隔溪闻。",
            "疏櫺不碍松萝月，高柳时停鸥鹭羣。",
            "只恐此身闲未得，征书催发暑如焚。"
        ],
        "title": "题薛氏园",
        "id": "78fb6ca8-6f55-410b-9795-8ae26355edd1"
    },
    {
        "author": "刘植",
        "paragraphs": [
            "水满平川月满船，船轻撑入藕花边。",
            "移来谢守巖前坐，疑是容成洞里仙。",
            "茶灶烟遮松际鹤，丝桐声杂树头蝉。",
            "明朝更践弥明约，句拟当年石鼎联。"
        ],
        "title": "文会飞霞观",
        "id": "a79e4e6e-3be4-4312-9301-52ce10dcf89b"
    },
    {
        "author": "刘植",
        "paragraphs": [
            "楼压浔阳地望雄，四无倚著拄晴空。",
            "九支江汇栏干外，双剑峰明雾霭中。",
            "庾令声名犹昨日，屈平兰芷又薰风。",
            "绸缪牖户知何计，须及长淮枣未红。"
        ],
        "title": "浔阳江楼",
        "id": "67ac79f4-18e6-4add-93e4-5f2219a7992c"
    },
    {
        "author": "刘植",
        "paragraphs": [
            "昔年禅诵地，荒草夕阳台。",
            "仪凤有谁识，游人独上来。",
            "古桐阴覆井，丛竹笋穿苔。",
            "千古几兴废，北风吹雁回。"
        ],
        "title": "凤凰台",
        "id": "640c5155-ebf1-4dc5-9d9e-4112aeca2940"
    },
    {
        "author": "王显世",
        "paragraphs": [
            "蹲鸱用事谢黄独，木奴弄色陵乌椑。",
            "落日人行桑柘里，西风雁过稻粱时。",
            "故山秋晚正如此，游子天寒何所之。",
            "一笑沙禽忽惊去，水边的皪早横枝。"
        ],
        "title": "乌驻道中",
        "id": "4bd1c845-c93a-461d-a8b6-4710c981451f"
    },
    {
        "author": "王象祖",
        "paragraphs": [
            "臯夔周公佐中古，萧曹房杜兴汉唐。",
            "因时因事修治效，不谈道学亦何妨。"
        ],
        "title": "诗一首",
        "id": "27d716c5-10b3-4b40-a912-a2d6d02e061d"
    },
    {
        "author": "江邦佐",
        "paragraphs": [
            "南山特地森奇峰，嶙峋怪石盘虬龙。",
            "巨灵夜半擘山腹，幻出巖窦相玲珑。",
            "阴阳石罅滴琼液，拂拂洞户生天风。",
            "宸章炳焕神物护，断碑零落苍苔封。",
            "稚川飞升岁月久，丹灶灰冷留遗踪。",
            "晓猿夜鹤自惊怨，朝岚夕霭常溟濛。",
            "我来依守困朱墨，欲寻胜概嗟无从。",
            "公余乘兴一登览，万象献状来无穷。",
            "金茎濯露素秋节，清凉不与世人同。",
            "凭虚孤啸岸巾帻，收拾爽气归胸中。",
            "俗驾自怜难久驻，还作泠然御风去。",
            "太息真仙杳不逢，碧云暮合空凝竚。"
        ],
        "title": "游浔州南山",
        "id": "3b6acfe3-0022-42d5-8145-04ac70ce829c"
    },
    {
        "author": "江邦佐",
        "paragraphs": [
            "小亭新筑亦佳哉，花木无多手自栽。",
            "若谓甘棠安敢比，清阴留与后人来。"
        ],
        "title": "亦佳亭",
        "id": "3064b6e8-363e-43c2-a830-48b782c63366"
    },
    {
        "author": "郑损",
        "paragraphs": [
            "琼花今日多从辩，玉蘂唐人早有诗。",
            "天上神仙曾枉驾，世间草木敢连枝。",
            "无风亦识飘香处，有眼谁看堕地时。",
            "三十年来成一梦，摩挲石刻鬓添丝。"
        ],
        "title": "琼花  其一",
        "id": "2db9c026-1022-453b-961b-407ffbfcd3ea"
    },
    {
        "author": "郑损",
        "paragraphs": [
            "春晚驱车到古祠，看花复诵旧题诗。",
            "少年尝记六七月，大暑曾开三五枝。",
            "酹酒辄来思往事，凭阑欲去立多时。",
            "八仙彷彿多疑似，相隔仙凡只一丝。"
        ],
        "title": "琼花  其二",
        "id": "7d3a5ed6-8fb0-4eb3-9a35-417b7459856e"
    },
    {
        "author": "楼镰",
        "paragraphs": [
            "琼花未信无双无，特与翔鹤游江都。",
            "炷香展敬下古殿，相羊盘礴亭南隅。",
            "我欲歌之词，我欲声之诗。",
            "龙蛇满四壁，妍丑纷淋漓。",
            "一笑讯花花不语，斯须花以臆对之。",
            "自从天上来蕃厘，墨卿楚客知心谁。",
            "本来有是自三异，惠肃一辩公宠贲。",
            "厥今太守有父风，两句写出无双意。",
            "直教弹压千万春，香不随风潜堕地。",
            "我闻此语警且喜，不孤迢递来千里。",
            "花兮报称为如何，年年三月花开多。"
        ],
        "title": "琼花行",
        "id": "3c0aa3f2-1dd6-4c28-9915-41aa68719f18"
    },
    {
        "author": "罗愚",
        "paragraphs": [
            "千古城头白鹭亭，鹭飞长是满江汀。",
            "如何览德辉台上，只有台存凤不灵。"
        ],
        "title": "白鹭亭",
        "id": "499bfaae-68e9-4c4e-8949-9798af30b727"
    },
    {
        "author": "罗愚",
        "paragraphs": [
            "诗题:龙巖寺首句：直上龙巖第一层。"
        ],
        "title": "存目",
        "id": "c012d397-f249-4a15-9e42-22ced9e4d24b"
    },
    {
        "author": "陈宓",
        "paragraphs": [
            "庐山清哉谁与俦兮，崭巖峭直跨番昜彭蠡而蹴九江。",
            "长川幽窞亘古今而不息兮，雨激而风撞。",
            "山深境寂人迹所希到兮，尽日仅一逄樵叟鹤发而眉厖。",
            "路逶迤而险阻兮，越数千里之危谾。",
            "暑六月而不知兮，但觉鸣珂戞珮其下纷淙淙。",
            "天隔车马之氛埃兮，独许策杖而踰矼。",
            "宜幽人之履道兮，志精一而匪哤。",
            "草木坚劲而不凋兮，列云外之羽幢。",
            "如凝之之洁白兮，媲兹山而为双。",
            "田多瘠而少腴兮，食不饱而体不痝。",
            "青松为醪呼月为烛兮，漥尊瓢饮孰取乎琼巵而翠缸。",
            "彼丛物欲以自蔽兮，莫为之凿通明之八窗。",
            "醉生梦死真蟪蛄兮，阅千万岁独有贞柏与圣玒。",
            "苟能保此而不渝兮，又何有乎施邦。",
            "一到令人不忘兮，长神醉而心降。",
            "写此诗以自娱兮，当万幅之图画而揭以千仞之杠。"
        ],
        "tags": [
            "庐山"
        ],
        "title": "庐山歌",
        "id": "5d7b7aad-416f-45de-a8a8-576019d77b8e"
    },
    {
        "author": "陈宓",
        "paragraphs": [
            "夫君之游兮，嫣荷为之笑迎。",
            "夫君之归兮，白鹭为之致情。",
            "嗟此湖几千百年兮，曷尝遇夫夫君之清。",
            "人如玉兮水如镜，雨如珠兮山如屏，我为此歌兮不知谁为之声。",
            "抑天籁之自鸣，抑性情之自生。",
            "风卷其纸，陶然忘形。"
        ],
        "tags": [
            "西湖"
        ],
        "title": "西湖歌",
        "id": "0200a3ea-1446-4ab1-be6e-c8576d6c6496"
    },
    {
        "author": "陈宓",
        "paragraphs": [
            "长孺濮阳人，十世士于卫。",
            "矫制发仓廪，河内被恩霈。",
            "辞令守东海，卧阁动经岁。",
            "田蚡与卫青，未尝屈其贵。",
            "张汤每遭骂，刀笔忝廷尉。",
            "无知五百人，阑出实何罪。",
            "犯颜为力谏，武帝不知愧。",
            "十年死淮阳，不入禁闼内。",
            "呜呼社稷臣，傅爰岂其配。"
        ],
        "title": "读史偶题",
        "id": "ae958e10-a648-47af-a183-eb77d8c28629"
    },
    {
        "author": "陈宓",
        "paragraphs": [
            "周党不受禄，严光不为公。",
            "皆当建武圣，固守空山穷。",
            "丈夫各有志，未必不合中。",
            "所以二百载，鸿基系清风。",
            "彼浅者若人，一羽重于躬。"
        ],
        "title": "偶题  其一",
        "id": "2e7b002b-b381-4bc7-8c62-932e016ffc16"
    },
    {
        "author": "陈宓",
        "paragraphs": [
            "向长不愿富，折像患不贫。",
            "奇祸伏所慕，藏身有余珍。",
            "向来东陵侯，岂似种瓜人。",
            "茫茫宇宙间，不得自由身。"
        ],
        "title": "偶题  其二",
        "id": "32f24cf8-16df-41a3-bb68-b5dda865d2eb"
    },
    {
        "author": "陈宓",
        "paragraphs": [
            "巧哉吕相国，千金买名姬。",
            "设计售子楚，自诧居货奇。",
            "一死博富贵，大黠宁非痴。",
            "人力信莫及，天道吾不欺。"
        ],
        "title": "读史",
        "id": "223050c6-5443-4a73-bfe5-cbd93067926a"
    },
    {
        "author": "陈宓",
        "paragraphs": [
            "子房真男子，五世相韩国。",
            "父死未及仕，不受暴秦辱。",
            "家僮三百人，求客不顾族。",
            "持说说项梁，立成宗社复。",
            "梁亡羽不遣，事汉羽亦覆。",
            "眇然一身微，两暴以足蹴。",
            "由来蚤学礼，大义灭私欲。",
            "俯仰既无愧，何须真辟谷。",
            "遂令万世后，叹咏长不足。"
        ],
        "title": "读史",
        "id": "61b87bf5-91f5-482e-b418-ec3572e00a56"
    },
    {
        "author": "陈宓",
        "paragraphs": [
            "不忧不愠颜氏子，载色载笑陶渊明。",
            "万顷黄陂挠不动，三贤万世仰高名。"
        ],
        "title": "怀古  其一",
        "id": "986254c2-e31e-4c75-a16b-15741ebefec5"
    },
    {
        "author": "陈宓",
        "paragraphs": [
            "羲之誓墓终不仕，幼舆挑女因折齿。",
            "清高足以激懦贪，旷达端能丧廉耻。"
        ],
        "title": "怀古  其二",
        "id": "68a01100-4e34-4052-90a5-aa5925f157bb"
    },
    {
        "author": "陈宓",
        "paragraphs": [
            "窦姬欲赵误至代，昭君色妍还作丑。",
            "信知天命不可移，举世奔趋果何有。"
        ],
        "title": "偶题",
        "id": "8e7dca41-f938-46fe-a98e-3e6a74b1ebb9"
    },
    {
        "author": "陈宓",
        "paragraphs": [
            "举世莫遮太白眼，无物可解杜陵怀。",
            "当时悔不更痛饮，后世浮名安用哉。"
        ],
        "title": "读诗",
        "id": "eb0917be-4493-46eb-b203-132e9f3198aa"
    },
    {
        "author": "陈宓",
        "paragraphs": [
            "赠我古锦囊，诗卷若笋束。",
            "吟头久不掉，邂逅适我欲。",
            "刺眼讶龙蛇，远意追鸿鹄。",
            "陋语固自媿，高词敢虚辱。",
            "大雅久矣亡，三叹对遗牍。",
            "不有靖节篇，何以悦我目。",
            "谪仙句无敌，有口不食粟。",
            "遂令后世儒，拳拳仰高躅。",
            "杜陵到圣处，正始顿牵复。",
            "挥毫动风雨，咳唾惊流俗。",
            "其余閙鼃蚓，谁屑与类族。",
            "亡国悦郑音，俚耳习胡曲。",
            "勃兴出韩柳，一洗陋学独。",
            "变化云在天，鲜妍锦来蜀。",
            "骅骝就夷路，造父为之仆。",
            "方扬秋月辉，忽散春花馥。",
            "洪钧运不停，常窘苦见逐。",
            "我宋得欧苏，妙语起山谷。",
            "后山又角立，作者复陆续。",
            "流派自天河，巨浪翻平陆。",
            "和风扇寰宇，絃诵兴庠塾。",
            "搏虎寝其皮，屠龙食其肉。",
            "掷简海蜃浮，举手天浆掬。",
            "会当三月初，论文约吾属。",
            "引杯送残红，分坐占新绿。",
            "笑语剧鹅鴈，酬倡交金玉。",
            "庶呈待聘珍，无以藏诸椟。"
        ],
        "title": "和枢上人评诗",
        "id": "e330345f-a012-4b44-9fad-70bebda0deec"
    },
    {
        "author": "陈宓",
        "paragraphs": [
            "我读半山诗，瞠乎不可及。",
            "风骚融老腹，取次有掇拾。",
            "清放太白章，悲壮杜陵集。",
            "争雄而竞秀，鼎峙高嶪岌。",
            "譬将云作锦，绚烂那得袭。",
            "又如月长新，纤圿不可入。",
            "山川谢佳丽，风雷怯呼吸。",
            "想当下笔时，会见真宰泣。",
            "惜哉有此奇，孔室未许入。",
            "当时死翰死，颜孟庶并立。"
        ],
        "title": "八三姪借半山诗因以示之",
        "id": "bcfa9d3d-7084-4cf8-b5b2-9b99815fe27e"
    },
    {
        "author": "陈宓",
        "paragraphs": [
            "卧病六十朝，尪羸欲颠踬。",
            "中虚苦暴下，外怯因多涕。",
            "风邪动感触，寒热肆留滞。",
            "百病果难堪，未免趣医至。",
            "携持篚与箧，众药要尽试。",
            "㕮咀和参术，煎煮杂姜桂。",
            "了无铢寸功，徒有千百累。",
            "金丹号起死，入腹作鼎沸。",
            "服之不能瘳，束手信无计。",
            "嗟余有天命，未许药石治。",
            "再拜谢群医，云病且平易。",
            "堆床屏丸散，养体亲滋味。",
            "曾不数阅日，颇能安寝寐。",
            "昨朝偶寻镜，自喜有瘥意。",
            "俄惊一目赤，灸灼如頳尾。",
            "薰疗技已穷，赤势殊未既。",
            "平旦涩难开，未晚痛先闭。",
            "于何我久病，复有此兢悸。",
            "当时呻吟余，犹解阅文字。",
            "兹焉眼如瞽，把卷直欲弃。",
            "旧书满窗几，日读不省记。",
            "赋性已不灵，此疾胡可被。",
            "悲来祇头低，坐处每酸鼻。",
            "何时双眼明，一览经满笥。",
            "行谊颜孟俦，文辞典坟媲。",
            "和顺积厥躬，膏泽施当世。",
            "今为辕下驹，横空但有气。",
            "又似笼中鹤，束缚剪两翅。",
            "会当有时节，飞骛历万里。"
        ],
        "title": "病后寄郑自正",
        "id": "f6f09c95-1d36-4889-bc86-b0b186731560"
    },
    {
        "author": "陈宓",
        "paragraphs": [
            "大哉我宋得天下，仁比三代泽过之。",
            "太祖太宗贻典则，真宗仁考父母慈。",
            "熙丰足国振百度，要使宇内无蛮夷。",
            "哲宗元祐建皇极，敬用贤哲如蓍龟。",
            "百年上下享安泰，万里一域惟熙熙。",
            "春阳浩荡不肃物，遂使异类窥京师。",
            "当时臣子不知义，视虏豺豹身狐狸。",
            "曲生苟活竟亦死，甘堕狡计宁非痴。",
            "三光晦昧五岳坠，二圣北狩无还期。",
            "忠臣至今痛入髓，下逮童騃犹歔欷。",
            "嗟尔中原旧豪杰，久效左衽心何为。",
            "譬如屈伏猛兽下，荷戈伺便当乘机。",
            "如何颜厚不媿耻，反助䝙虎为熊罴。",
            "数穷六十又且半，天意悔祸人知思。",
            "王师六月降时雨，洒尔万国苏鳏嫠。",
            "汝犹不念汝祖父，靖康狄祸几无遗。",
            "子孙壮大不能报，臣妾讐虏称男儿。",
            "天戈所麾速响应，拯汝涂炭革汝非。",
            "吾皇仁圣又恭俭，视民如子伤如饥。",
            "汝今效顺谨勿迟，同我四海长欢嬉。"
        ],
        "title": "檄中原",
        "id": "902af3b6-6b7d-412e-9edd-be954a00be52"
    },
    {
        "author": "陈宓",
        "paragraphs": [
            "将军承天宠，建此油幢碧。",
            "喑呜指顾间，匈奴期伏锧。",
            "堂堂帷幄算，暨暨貔貅力。",
            "填填画鼓鸣，烁烁红旗植。",
            "风高战场古，万里快驱轹。",
            "轩昂国士知，痛愤平城厄。",
            "兵求结发战，马作腾槽踯。",
            "英声陵鬼方，义气殚禹迹。",
            "书驰羽檄忙，阵布鱼丽戢。",
            "漫天尘雾黄，照夜戈鋋白。",
            "羌胡那敢鬭，枕籍多于箦。",
            "骈颈亟卖降，析骸仍乞食。",
            "君文比武事，雄伟世共识。",
            "顾我敢言勇，殆类殿奔策。",
            "它年后从车，万一效寸尺。",
            "声名蛮貊间，难避江湖僻。",
            "冥心进取地，高节空介特。",
            "囊锥不可隠，颖脱在朝夕。",
            "丽词工锦绣，妙语珍渠珀。",
            "何时驱俗氛，相会不旬隔。"
        ],
        "title": "和徐绍奕",
        "id": "5398567a-8af9-4b30-95e6-0f7e292e29fa"
    },
    {
        "author": "陈宓",
        "paragraphs": [
            "汉家无计饵单于，掖庭为出千金姝。",
            "秀色妍姿玉不如，天子一见先嗟吁。",
            "三千粉黛尔殊绝，谋身独拙何蠢愚。",
            "梨花带雨辞殿隅，遗恨画工犹可诛。",
            "世人重色多欷歔，不思婉娈同戈殳。",
            "君王蚤识应耽娱，皇天为遣投穹庐。",
            "乃知汉计自不疎，画工忧国非奸谀。",
            "君不见后世佳人号太真，坐令九鼎污胡尘。",
            "当时早解挥妖丽，长作开元一圣君。"
        ],
        "title": "和徐绍奕昭君图",
        "id": "03efbb57-40f9-482e-a014-a1b1b438160e"
    },
    {
        "author": "陈宓",
        "paragraphs": [
            "昔我先君子，受爵每惧盈。",
            "国恩恨未报，遗训昭誓盟。",
            "两兄既即世，与子相须生。",
            "学问若过时，书剑两无成。",
            "年各过五十，以恩厕簪缨。",
            "出虽稍迟滞，亦忝半刺荣。",
            "幸有旧田庐，勤俭可无营。",
            "宦游要及物，闲居亦舒情。",
            "乖隔踰一年，便风劳寄声。",
            "愿言速加鞭，晨兴课归程。",
            "有亲头已白，中夜梦纡萦。",
            "日日迟尔至，一尊欢笑并。",
            "五马固足恋，二毛还可惊。",
            "幸有故园竹，霜葩娱弟兄。",
            "岂务耳目玩，庶令心体平。",
            "一瓢晏共饮，诗书托余龄。"
        ],
        "title": "通刺师道弟",
        "id": "0f9fd522-b85a-497e-beb7-3cbac9b5f3f7"
    },
    {
        "author": "陈宓",
        "paragraphs": [
            "去时恨轻分，归路喜忽值。",
            "如何七八月，两作别离味。",
            "方冲腊雪还，可待秋风至。",
            "读书我无诀，须君授奇秘。"
        ],
        "title": "赠喻景山",
        "id": "c1227d58-71a0-4df2-874d-409d65b5cc31"
    },
    {
        "author": "陈宓",
        "paragraphs": [
            "伐坐尘坌中，秋汗正浃背。",
            "闻君游鼓山，骑马破烟霭。",
            "不向晓中看，安得识眉黛。",
            "飘然出樊笼，始觉此身大。",
            "登高望四远，何物非砺带。",
            "行窥灵源洞，往往众仙会。",
            "青山为佳人，分外作幽态。",
            "而我俗缘重，不到清凉界。",
            "新诗时一吟，忽在千巖外。"
        ],
        "title": "和许月湖游鼓山",
        "id": "6ee7a040-3c31-4ce6-868c-fa06e39c20e2"
    },
    {
        "author": "陈宓",
        "paragraphs": [
            "作者去千载，心事如相期。",
            "嗟我苦生晚，昼想夜梦之。",
            "杨君妙古学，挥毫满乌丝。",
            "今人有如此，可不结新知。"
        ],
        "title": "和杨县尉五首  其一",
        "id": "dd80f595-b646-49e6-9c36-fec5a7fc5b2b"
    },
    {
        "author": "陈宓",
        "paragraphs": [
            "昧者不自觉，役役尘土中。",
            "丈夫意有在，肯与儿辈同。",
            "毫锥可济世，不论汗马功。",
            "得君起予句，使我铭诸胸。"
        ],
        "title": "和杨县尉五首  其二",
        "id": "b4ad7613-e29f-46f4-8437-7cc0406216f2"
    },
    {
        "author": "陈宓",
        "paragraphs": [
            "后生若无闻，诸老久矣衰。",
            "西蜀惜子云，南闽见孙枝。",
            "文章擅妍丽，草木春葳蕤。",
            "从君授真诀，恐我无仙姿。"
        ],
        "title": "和杨县尉五首  其三",
        "id": "c8e82cf5-c435-4384-a529-12837c5649c6"
    },
    {
        "author": "陈宓",
        "paragraphs": [
            "君诗企风雅，圣处同天工。",
            "笔阵有前敌，一战可勒功。",
            "夜光谢牛斗，耿耿崔嵬凶。",
            "肯顾马千驷，甘心因诗穷。"
        ],
        "title": "和杨县尉五首  其四",
        "id": "8bd5bd1b-1d01-42be-bcaa-46ac0a6fbaa7"
    },
    {
        "author": "陈宓",
        "paragraphs": [
            "下帷抱遗经，比邻窥半面。",
            "万里上鹏程，九秋骞鹗荐。",
            "君乎真可人，我实未几见。",
            "请为金石交，功名期铁研。"
        ],
        "title": "和杨县尉五首  其五",
        "id": "fedddb24-fdb8-4c97-b14b-28b8b5681fb8"
    },
    {
        "author": "陈宓",
        "paragraphs": [
            "昔我壬子岁，辞家莆山阳。",
            "迎妇丞相府，调官君子乡。",
            "于时公声名，岂独梁楚扬。",
            "闻者尽兴起，见者斋以庄。",
            "英华发经笥，土苴遗巾箱。",
            "虎蔚管庸见，海钜蠡可量。",
            "伏波少已勇，捷出翰墨场。",
            "遗我明月珠，一见心先凉。",
            "掷地戞清玉，映日开炎光。",
            "春云可比态，百卉羞无芳。",
            "下顾阴何辈，颉颃李杜行。",
            "不知生最晚，磊磊何相望。",
            "文臻韩氏奥，学升夫子堂。",
            "道贯参曾唯，心悟颜斋忘。",
            "所读者何书，诵此虞与唐。",
            "所敬者何物，瞻彼昊与苍。",
            "仁义久已熟，出言如探囊。",
            "又同冲霄鹤，举世避轩昂。",
            "斯文尚何俟，木铎天其将。",
            "六经作黄麻，一赋卑长杨。",
            "厚赐顾曷报，有类相马偿。",
            "但当铭之心，刻珮联琳琅。",
            "区区重此来，得遂举一觞。",
            "洒然如热濯，车轮宽别肠。",
            "归将诧朋友，亲炙道德香。"
        ],
        "title": "和陈教",
        "id": "019e484b-98a7-4cd9-9f5a-a76c26203585"
    },
    {
        "author": "陈宓",
        "paragraphs": [
            "黄叶逐西风，归心与俱起。",
            "况复怀美人，相望一溪水。",
            "闻名知几年，会面数月耳。",
            "如何于其间，四旬还索处。",
            "美人志前脩，脂车日千里。",
            "平生洁白行，尺璧绝瑕指。",
            "持以照寒溪，溪澄疑有滓。"
        ],
        "title": "和王主簿韵  其一",
        "id": "8a1cb10b-8da6-4963-b69b-1b4b2c6b4380"
    },
    {
        "author": "陈宓",
        "paragraphs": [
            "飞乌哑哑鸣，未倦投深枝。",
            "如何三年仕，束带事鞯羁。",
            "丈夫志有在，岂为日再炊。",
            "事业不足道，空成楚冠縻。",
            "有时屏朱墨，静坐欲无为。",
            "不复顾目前，屠沽鬭群儿。",
            "食焉不能怠，况有尸素讥。",
            "风俗幸朴茂，不与骄侈期。",
            "抚摩雅无术，一稔适登时。",
            "吏议尚见贷，兹怀敢萌欺。",
            "一日事必葺，九仞功易隳。",
            "垂满得佳友，天怜愚顿姿。"
        ],
        "title": "和王主簿韵  其二",
        "id": "0167106b-0386-4448-939d-d0580efd62d3"
    },
    {
        "author": "陈宓",
        "paragraphs": [
            "卢君真吏师，盛名日方起。",
            "我昔尝与言，如以石投水。",
            "初听已莹心，久坐益醒耳。",
            "如何但悁企，不得亲燕处。",
            "经年始再见，相望才百里。",
            "新诗忽来前，喜染大羹指。",
            "词翰与其人，俱清绝尘滓。"
        ],
        "title": "某尝次赞府卢丈高韵复承见示佳篇叹咏之余辄成二首  其一",
        "id": "23cd4276-351a-45d8-9bb6-dac4a2faa195"
    },
    {
        "author": "陈宓",
        "paragraphs": [
            "家山四年别，梅萼忽横枝。",
            "久拟投倦翼，还成效雌羁。",
            "初之一毫补，谩素五十炊。",
            "所就竟何事，敢言厌拘縻。",
            "吏民笑已满，虽勤欲奚为。",
            "答以事不然，吾心异群儿。",
            "矻矻不能闲，任汝了事讥。",
            "吾道日已长，天运无穷期。",
            "常恐业未富，无以答明时。",
            "归将闭门坐，谨学毋自欺。",
            "刻心事仁勇，立志防怠隳。",
            "乞我刀圭剂，发此蒙昧姿。"
        ],
        "title": "某尝次赞府卢丈高韵复承见示佳篇叹咏之余辄成二首  其二",
        "id": "a877fcec-4a18-4ec4-a1aa-0b43907d0272"
    },
    {
        "author": "陈宓",
        "paragraphs": [
            "老梅抱奇姿，寂寞山之阳。",
            "风月已为友，云水环其乡。",
            "蜂蝶不能到，林深自扬扬。",
            "萧疎谢公墅，淡静午桥庄。",
            "门前有游子，跨马服牛箱。",
            "冲冲自朋往，衮衮不可量。",
            "谁趋雪霜地，竞媚桃李场。",
            "唯夸颜色好，岂寤道德凉。",
            "伟此岁寒植，千载有耿光。",
            "罙高万物表，耻竝群花芳。",
            "刚肠逾铁石，劲气侵颜行。",
            "况有至佳实，未熟世已望。",
            "负以黄金鼎，登之白玉堂。",
            "调胹谐众口，隽永讵可忘。",
            "致君高舜禹，美俗归轩唐。",
            "药石神圣主，岂但尉黔苍。",
            "功名满蛮貊，誉处还括囊。",
            "终始不少玷，圭璋更颙昂。",
            "我实爱君厚，祷颂无以将。",
            "所愿进退节，臯夔与疏杨。",
            "遂使见慕徒，夙志惬以偿。",
            "翩翩赠行诗，满袖鸣玕琅。",
            "词翰两清绝，山阴咏壶觞。",
            "么微顾曷称，皦皦在中肠。",
            "持用娱霸旅，籍手拜含香。"
        ],
        "title": "和陈中行校书",
        "id": "4ec906b6-aa1b-4e01-a626-04cbeee93460"
    },
    {
        "author": "陈宓",
        "paragraphs": [
            "先君昔归老，手自植六梅。",
            "结亭在人境，尺地阳春回。",
            "岂无林塘胜，可以榭与台。",
            "自云饱世味，一室足欢咍。",
            "朝诗坐亭上，暮月行徘徊。",
            "旁观笑不足，独酌兴攸哉。",
            "清风去倏远，湫隘成鹿埃。",
            "经营五亩地，得此城南隈。",
            "凿池寿水遶，开堂壶山来。",
            "脩竹翠成幄，低花锦繁堆。",
            "虽无亭舘巧，颇适疎散怀。",
            "尽日避车马，一迳荒莓苔。",
            "有惭邑大夫，政成此衔杯。",
            "落叶风扫溉，山禽喜毰毸。",
            "哦诗动深谷，草木声喧豗。",
            "此邦渐惠泽，耆艾到提孩。",
            "独此小园植，秋芳迟君开。",
            "唯梅最辱爱，有句高崔嵬。",
            "青玉不足报，愿公坐中台。",
            "桃李满天下，绿野追唐裴。"
        ],
        "title": "谢朱宰赋南园二十韵",
        "id": "a103e23f-1d58-402b-88b1-8b551c88cd74"
    },
    {
        "author": "陈宓",
        "paragraphs": [
            "李郎江西彦，杰出天与才。",
            "勉斋恨得晚，垂绝倾所怀。",
            "朅来复入闽，吾道叹已乖。",
            "延平有书社，四儒孔门侪。",
            "地势得爽垲，山川似天开。",
            "群贤为一至，君至亦少谐。",
            "所读唯圣经，坦然疑无猜。",
            "藜藿足可饱，窗几无余埃。",
            "乐天复安土，何有羁旅哉。",
            "所望讲究精，南山赋台来。",
            "如何苦吟僻，却与长吉偕。",
            "昔人三百篇，词达谢剪裁。",
            "那用愁肝肾，推敲费安排。",
            "请寻颜氏乐，兀兀坐书斋。"
        ],
        "title": "答李武伯",
        "id": "0937e151-940a-41a4-a6a5-7918ed438cc8"
    },
    {
        "author": "陈宓",
        "paragraphs": [
            "平生不到沧渔溪，邂逅相逢如有约。",
            "远观已得环岫奇，俯瞰未识游鱼乐。",
            "倚栏初试一铢饵，便有纤鳞最先觉。",
            "须臾蚁杂复蜂屯，短鬣轻鬐恣腾跃。",
            "小鱼拙谋谩狂肆，大鱼侧睨无能若。",
            "饵浮未下众所争，百鸟终难胜一鹗。",
            "昔日鲁侯思往棠，高情反被轩裳缚。",
            "安得如吾闲暇身，尽日相欢无适莫。",
            "阴春寒生尚可爱，想见六月清风濯。",
            "要须更待明月归，霜雪喧豗应不恶。"
        ],
        "title": "初到渔沧溪",
        "id": "7ba2480e-8cb8-4604-9456-95ca5816119c"
    },
    {
        "author": "陈宓",
        "paragraphs": [
            "群公错落俱琼瑰，胸蟠万古高嵬崔。",
            "红尘绝点不涴眼，更上翠壁陈尊罍。",
            "天低举手挼斗柄，挹彼钜海倾蠡杯。",
            "酒酣咳唾作飞雪，下视不觉苏纮垓。",
            "须臾万象著，耿耿见中台。",
            "苍生堕崖下，仰首歌康哉。",
            "寒芒为一正，昌运行当开。",
            "回光更愿亲蒿莱，山林自古多奇才。"
        ],
        "title": "重九招许真诸友登高和许韵",
        "id": "baef99a1-bf73-41cf-9586-061458e60218"
    },
    {
        "author": "陈宓",
        "paragraphs": [
            "我非识字空有志，丱角已探翰墨场。",
            "于今四十竟何益，聊取上代资平章。",
            "率更清峭骨骼坚，云厌古柏微春阳。",
            "虞君态度绝可爱，皎皎玉女乘鸾翔。",
            "褚君妍姿媚人眼，晚岁亦复兀老苍。",
            "薛君风味宁不好，未免籍湜屡仆僵。",
            "太宗天性好儒翰，右军墨宝三千张。",
            "君臣刻意事摹倣，往往一造夫子堂。",
            "终然却视不可及，长松贞洁白玉刚。",
            "以言其体莫减增，以言其健不屈彊。",
            "以言其肌不露骨，以言其媚中含霜。",
            "仙人溷迹在尘世，欲自揜晦终遗光。",
            "岂如今人作潇洒，曼肤平胁施罗裳。",
            "安得刀圭换凡骨，飞上青天原此术。"
        ],
        "title": "评书",
        "id": "7f369d47-87f2-4676-b758-a884ff72e770"
    },
    {
        "author": "陈宓",
        "paragraphs": [
            "六月不雨旸乌骄，飞蝗更剪深田苗。",
            "农夫抱衾覆一亩，背裂口焦如火烧。",
            "农夫农夫莫怨怒，更有无田可耕处。",
            "昨日长淮禾稻区，白骨成堆今莫数。",
            "金缯百万去安边，城壁不修唯坏垣。",
            "人言犬羊盟誓坚，我愿夏日长如年。"
        ],
        "title": "长夏叹",
        "id": "eeb29aa6-7722-4de1-9731-cbc7945fc4df"
    },
    {
        "author": "陈宓",
        "paragraphs": [
            "东君倦芳菲，首夏即酣寝。",
            "巧思蹶然兴，老手更谙稔。",
            "殷红间浓绿，濯此万机锦。",
            "桃李谩成蹊，岂解香席枕。",
            "最是碧筒杯，晚凉可以饮。"
        ],
        "title": "南康爱莲即事",
        "id": "e8cd5a78-a403-43ff-a906-f18aa625e591"
    },
    {
        "author": "陈宓",
        "paragraphs": [
            "瀑秩秩而可闻，山靡靡而旁绕。",
            "待皓月于台端，睇明河于木杪。"
        ],
        "title": "与潘王二丈同游南康郡圃致爽亭",
        "id": "c7315fa8-e71b-4562-a0da-179f4edc58e9"
    },
    {
        "author": "陈宓",
        "paragraphs": [
            "庐山东南五老峰，青天削出金芙蓉。",
            "谪仙此语谁解道，刻画造化鸿濛中。",
            "我来正值小至后，暖日昭回迎朔风。",
            "却想冬深一奇观，万鹤飞舞漫苍穹。",
            "金相定变作玉质，华山千丈难为容。",
            "坐令胸次玉渊静，笔下三峡波持桩。",
            "人生此乐岂易得，向夕城鼓还冬冬。"
        ],
        "tags": [
            "庐山"
        ],
        "title": "游南康栖贤寺",
        "id": "3b80e81d-54a3-4f38-a133-771628d9208a"
    },
    {
        "author": "陈宓",
        "paragraphs": [
            "两载试江郡，政拙惭癃鳏。",
            "菖蒲值佳节，雨余尚清寒。",
            "山光作翠黛，环蘸重湖宽。",
            "龙舟从民乐，彩袖奉亲欢。",
            "征帆镇今古，天际自往还。",
            "斑鬓阅世态，心闲如石顽。",
            "怀哉归故园，千竹荷一湾。",
            "足了此生事，哦诗谢尘寰。"
        ],
        "title": "南康呈潘王二丈",
        "id": "2b6d4ee8-fbb1-4756-bdad-a099bad5cabd"
    },
    {
        "author": "陈宓",
        "paragraphs": [
            "嘉定己卯岁，正月十七朝。",
            "新春才五日，大雪雱以飘。",
            "缤纷七昼夜，冷气充层霄。",
            "朔风搅宇宙，爆耳惊秋潮。",
            "大厦作小舫，轻舠想浮摇。",
            "江湖本浩荡，星渚尤多飚。",
            "常时尚闭户，此日寒殊骄。",
            "行人泊前岸，只尺万里遥。",
            "谁言民窭贫，积此珠与瑶。",
            "冻死不敢恨，千山长禾苗。",
            "蝗螟永入地，疠疫仍潜消。",
            "我得一笑归，还家诧渔樵。",
            "作诗纪事实，持付村童谣。"
        ],
        "title": "南康大雪",
        "id": "58d5f6d8-b538-42c9-a532-ae202f856716"
    },
    {
        "author": "陈宓",
        "paragraphs": [
            "儿饥谁与哺，衣破谁与补。",
            "田家安乐时，尚有饥寒苦。",
            "况值久旱余，十须逾缺五。",
            "加以疟鬼威，空庐倍贫窭。",
            "我适丁此时，期以报君父。",
            "人言灾害深，未知嗟近古。",
            "里闾十家聚，往往半理土。",
            "伊予忝刍牧，上恐负仁主。",
            "或妇失其夫，或子失其母。",
            "累累日就尽，公私窘捐瘠。",
            "此是政令乖，伊谁所自取。",
            "尝乞减十算，苍穹未蒙许。",
            "遂使强惭颜，缪称事摩抚。",
            "日冀天色寒，旧恙或可瘉。",
            "如何腊已至，未有雪花舞。",
            "明当自投劾，待罪听官府。",
            "頼有贤二车，殚心能活汝。",
            "万一得归田，终焉与樵侣。",
            "躬耕可足食，为酒祀考祖。",
            "庶几樗栎材，没齿远斤斧。"
        ],
        "title": "延平次郑倅答田父词韵",
        "id": "6e6bf00e-86ef-4bb0-a54b-5537f6567355"
    },
    {
        "author": "陈宓",
        "paragraphs": [
            "我来一载强，再觌凤山面。",
            "时当秋末垂，群木尚葱倩。",
            "卓彼鸾停姿，清流洁于练。",
            "照影眩其仪，世治乃一见。",
            "伊予独何人，娄获遇奇盼。",
            "去年旱少收，田里多流转。",
            "今年虽得稔，旧恙复枝蔓。",
            "圣主肩有虞，斯瑞遂可援。",
            "却笑闽越氏，虽美谁与传。",
            "山势较奇崛，泉源费洿羨。",
            "坚松峻壁挂，暗溜阴崖溅。",
            "莎寒晚不彫，果异红堪恋。",
            "四围巧逻遮，千级窘攀缘。",
            "弟兄承板舆，向晚不知倦。",
            "诗成寄山中，聊用纪缱绻。"
        ],
        "title": "同师道弟奉亲游延平凤山",
        "id": "827019b8-f563-4849-b82c-7cabcb8dd3ec"
    },
    {
        "author": "陈宓",
        "paragraphs": [
            "延平山水窟，平生涉其粗。",
            "距城五十里，岩壑难具模。",
            "崔嵬通上界，突兀动地枢。",
            "泉石自撞击，钧天恐难如。",
            "或若轰雷霆，或若唾珠玑。",
            "飞瀑自天下，循涯作清渠。",
            "云是鬼神力，巧凿三丈余。",
            "羽觞激如飞，聊助文字娱。",
            "崇山回环合，有洞容入居。",
            "觌面卓文笔，仰天真可书。",
            "幽花与脩竹，揜映释氏庐。",
            "同游皆胜士，适值暮春初。",
            "山阴未足数，直想风舞雩。",
            "岂无休沐日，复洗红尘裾。"
        ],
        "title": "上巳日游延平脩禊洞",
        "id": "22d33727-be84-49ab-988e-0ac899eff5bf"
    },
    {
        "author": "陈宓",
        "paragraphs": [
            "溪源数里近，半载始能之。",
            "鸑鷟一峰耸，相参如有期。",
            "昔人卓庵地，惜不谭伫尼。",
            "我与五士游，正值暮春时。",
            "脩梁四三所，尽得庐阜奇。",
            "清波映文石，珠玉光陆离。",
            "贪者反不顾，留为贫窭资。",
            "飞雪涌千石，宁为寒暑移。",
            "触热褦襶子，岂知世有斯。",
            "题名峻壁间，用惬异日思。"
        ],
        "title": "三月游延平溪源",
        "id": "1cdd3a12-bc2e-412b-9aba-968971ec8c7c"
    },
    {
        "author": "陈宓",
        "paragraphs": [
            "忆在延平郡，疑观夔府泉。",
            "分为万家泽，来自九天边。",
            "派别知何日，源深不计年。",
            "千筒如比栉，叠节似联鞭。",
            "劲健山难遏，纤微砭可穿。",
            "驶于河并注，捷剧箭初传。",
            "玉漏长点滴，鲛珠任碎圆。",
            "雨时冲鴈断，晴罢复鸡连。",
            "融夜春冰泮，清甘晓露涓。",
            "藤萝频助固，瓜瓞莫形緜。",
            "溅地花长润，飞空日倍鲜。",
            "用虽供甑爨，性本带云烟。",
            "留暑疑无地，为霖绰有天。",
            "沫飘飞絮擘，声动佩环联。",
            "势类虹垂汉，人夸瀑挂川。",
            "笛从王晋弄，笙是女娲编。",
            "蛇青仍夭娇，虬白更蜿蜒。",
            "解涤酆城气，攻参广教禅。",
            "喧令卧转稳，静觉坐能圣。",
            "松阁晨嚣寂，书窗夜听专。",
            "流觞情倍适，瀹茗味尤便。",
            "未饮襟先洁，将吟笔娄湔。",
            "一丝抽沼面，十仞激崖颠。",
            "旱日闻偏误，秋霄思易悬。",
            "旧守谩多事，题诗绝少缘。",
            "无功糜国廪，蔑效在民廛。",
            "有客多才思，心清契涧湲。",
            "长篇极模写，累日慰餐眠。",
            "岂直供三复，仍将写七絃。",
            "唱妍酬匪丽，缄寄兴悠然。"
        ],
        "title": "和李艮翁延平山泉韵",
        "id": "f271fb39-3932-439a-acbc-e541a80b3a24"
    },
    {
        "author": "陈宓",
        "paragraphs": [
            "举世谩扰扰，谁能伴南山。",
            "新怀太守印，雅意处士闲。",
            "朝夕爱此君，相对一水间。"
        ],
        "title": "和傅寺丞竹隠之什 竹隠",
        "id": "cc0c7273-558a-4b9d-804b-f631b65c6a1a"
    },
    {
        "author": "陈宓",
        "paragraphs": [
            "闭门声吾咿，世仰德行成。",
            "禄仕非有意，邦国须公荣。",
            "区区刀笔徒，未足称股肱。"
        ],
        "title": "和傅寺丞竹隠之什 读书堂",
        "id": "ea751b1d-213d-488a-98b3-cd0288e9b04b"
    },
    {
        "author": "陈宓",
        "paragraphs": [
            "烂熳胸中辞，纵横笔下字。",
            "山阴觞咏行，少长亦毕至。",
            "前贤岂好饮，庶以除万事。"
        ],
        "title": "和傅寺丞竹隠之什 载酒",
        "id": "cba1404f-0f69-4843-9932-a8b28e5a449e"
    },
    {
        "author": "陈宓",
        "paragraphs": [
            "仙翰洒壁间，风雨来天外。",
            "高词写爱景，妙趣几人会。",
            "阶庭富桂枝，叶叶秋不坠。"
        ],
        "title": "和傅寺丞竹隠之什 寒碧",
        "id": "68f08ef3-f7e4-4e28-bb6b-276b48a4817a"
    },
    {
        "author": "陈宓",
        "paragraphs": [
            "颍川治最腾，宣室拟前席。",
            "岂容玉堂人，恋此野水碧。",
            "池荷杂岸苇，香气散月夕。"
        ],
        "title": "和傅寺丞竹隠之什 野趣",
        "id": "f54a02d1-5d5a-4193-b716-c069a1f7da52"
    },
    {
        "author": "陈宓",
        "paragraphs": [
            "暑气人间盛，烦襟此地开。",
            "拂云千个竹，不碍晚风来。"
        ],
        "title": "和傅寺丞竹隠之什 清风",
        "id": "b624e384-c138-4c6c-80d9-a7d4397dacea"
    },
    {
        "author": "陈宓",
        "paragraphs": [
            "劲节岁寒碧，芳枝春煖红。",
            "清和夷惠德，千载尚闻风。"
        ],
        "title": "和傅寺丞竹隠之什 暖红",
        "id": "37d4f347-3b54-4ea4-8ea3-b5ab85dda1dd"
    },
    {
        "author": "陈宓",
        "paragraphs": [
            "绍年一联镳，作意到西瀑。",
            "是时新喜晴，峻壁潄清玉。",
            "雷霆骇神覩，冰莹雪胸腹。",
            "临深足恐堕，坐石膝频促。",
            "晷长不知永，玩久愈未足。",
            "下山历斗潭，喧豗尚相逐。",
            "忽逾十五里，风雨送归躅。",
            "抵家如梦觉，始觉当暑溽。",
            "但愿身更强，后游多秉烛。"
        ],
        "title": "同郑寺丞登西瀑",
        "id": "2525c6df-aae0-4c27-8151-a7819eafd317"
    },
    {
        "author": "陈宓",
        "paragraphs": [
            "我作城东湖，筑堤百余丈。",
            "水深才四尺，岸曲八回往。",
            "中号小沧洲，拏舟径莲荡。",
            "回环即数里，渌作三江涨。",
            "集鹭绝惊猜，跳鱼时跌宕。",
            "栏外一峰奇，意重友人饷。",
            "月夕命客游，不更蓬莱访。",
            "秋凉但曝书，未许歌吹上。"
        ],
        "title": "东湖四咏  其一",
        "id": "8f7bf920-3dac-4935-ae0f-9eecffb248b0"
    },
    {
        "author": "陈宓",
        "paragraphs": [
            "胡公是吾友，千载不改节。",
            "长作松筠青，烟云任明灭。",
            "岧峣占南面，硉兀压城阙。",
            "西来群岫驰，尊敬不敢越。",
            "余势抵东海，平夷复奇崛。",
            "陈岩亦加礼，北坐拱相谒。",
            "我楼于其中，往往媿时列。",
            "汲汲企前脩，庶几不见绝。"
        ],
        "title": "东湖四咏  其二",
        "id": "54dfe212-4e50-4dda-8fb2-c88963821b70"
    },
    {
        "author": "陈宓",
        "paragraphs": [
            "我筑屋三间，在湖东南隅。",
            "上号曰宽闲，观耕风雨余。",
            "下作小山房，可以读诗书。",
            "维南有松竹，轻阴遶室庐。",
            "维北有芰荷，浓绝涵窗虚。",
            "四壁何所有，经训揭砭愚。",
            "食息在耳目，日与圣贤居。",
            "园蔬尚可饱，老矣复何须。"
        ],
        "title": "东湖四咏  其三",
        "id": "f91afa2b-bae8-43d4-a57f-408b7e24c063"
    },
    {
        "author": "陈宓",
        "paragraphs": [
            "西山老禅叟，依厂安数椽。",
            "趺坐看东海，沧溟几桑田。",
            "前此复谁居，今踰三百年。",
            "钟鼓如一日，从教岁徂迁。",
            "人生苦浮脆，乃过金石坚。",
            "彼人尚能尔，况是古圣贤。",
            "石床对石室，静坐思悠然。",
            "相期在晚暮，用以补我愆。"
        ],
        "title": "东湖四咏  其四",
        "id": "c449cffb-65cf-4ed8-8dbe-49281bd777a7"
    },
    {
        "author": "陈宓",
        "paragraphs": [
            "即宅见湖，移园就宅。",
            "以果易谷，以宽补窄。",
            "以娱亲姻，以燕宾客。",
            "曰田曰园，孰失孰得。"
        ],
        "title": "新池答问",
        "id": "4145c38f-e92d-4124-b145-63a31132e072"
    },
    {
        "author": "陈宓",
        "paragraphs": [
            "萍彩日相鲜，柳绵时暗度。",
            "无风亦生凉，有月助奇趣。",
            "偶来独坐时，爱此那能去。"
        ],
        "title": "题傅侍郎寒碧十五韵 筠坞",
        "id": "24cbf365-1c95-465c-87ac-b26c59bbaa4e"
    },
    {
        "author": "陈宓",
        "paragraphs": [
            "何物擢仙质，天然契吾性。",
            "不染浊水泥，明月水中映。",
            "只许此君看，风清雨娟净。"
        ],
        "title": "题傅侍郎寒碧十五韵 净凉",
        "id": "10632455-16c4-4670-b71f-e3365d102701"
    },
    {
        "author": "陈宓",
        "paragraphs": [
            "猗猗深林中，有类事谨独。",
            "采弃信所遭，幽芳孰荣辱。",
            "苦与群卉殊，千年犹有馥。"
        ],
        "title": "题傅侍郎寒碧十五韵 滋兰",
        "id": "1681e8d4-708f-465e-82f6-3c4400adacb4"
    },
    {
        "author": "陈宓",
        "paragraphs": [
            "红紫事鼎盛，嫣然媚日风。",
            "香气袅不断，郁若篝衣烘。",
            "请勿别高下，一种春阳回。"
        ],
        "title": "题傅侍郎寒碧十五韵 袭芳",
        "id": "e1c16390-ef79-47b3-b30f-d4fe81e86301"
    },
    {
        "author": "陈宓",
        "paragraphs": [
            "春风鬭妍丽，众卉芳可掬。",
            "丁时良亦好，暮景苦不足。",
            "独擅晚秋香，金英照寒渌。"
        ],
        "title": "题傅侍郎寒碧十五韵 晚香",
        "id": "79c4041d-8284-4bc4-8900-9e3dca375592"
    },
    {
        "author": "陈宓",
        "paragraphs": [
            "潇湘秋气高，群木秃如指。",
            "粲粲朱实繁，傲霜如有喜。",
            "愿言事封殖，勿使间棘枳。"
        ],
        "title": "题傅侍郎寒碧十五韵 颂橘",
        "id": "4be64e11-08d0-4a75-b69a-bc3415c6f305"
    },
    {
        "author": "陈宓",
        "paragraphs": [
            "夭桃太繁媚，清瘦却怜梅。",
            "酌此二妙质，为君出奇开。",
            "酿作千日酒，高仙下崔嵬。"
        ],
        "title": "题傅侍郎寒碧十五韵 种杏",
        "id": "eb9a4989-77bb-42e1-8163-6e17d5a5cb10"
    },
    {
        "author": "陈宓",
        "paragraphs": [
            "江南开最蚤，犹及仲春时。",
            "此地先飞雪，多情却愿迟。"
        ],
        "title": "题傅侍郎寒碧十五韵 梅坡",
        "id": "30f7efbf-4834-4f9e-938c-f09ce7ee4eab"
    },
    {
        "author": "陈宓",
        "paragraphs": [
            "海底初上时，柳末清光发。",
            "满窗璠璵映，我胸中月地。"
        ],
        "title": "题傅侍郎寒碧十五韵 宜月",
        "id": "5f6ccd74-b202-4d4a-a809-d70bfbacaf12"
    },
    {
        "author": "陈宓",
        "paragraphs": [
            "燕忙将水撇，鱼乐欲空跳。",
            "此意谁能会，光阴静里消。"
        ],
        "title": "题傅侍郎寒碧十五韵 观鱼",
        "id": "66693a40-bd7e-4258-a4bd-ef717b234409"
    },
    {
        "author": "陈宓",
        "paragraphs": [
            "素药到眼明，浓香满怀入。",
            "不忍度方桥，斜阳更凝立。",
            "千里洞庭秋，一杯还可挹。"
        ],
        "tags": [
            "洞庭湖"
        ],
        "title": "题傅侍郎寒碧十五韵 橘浦桥",
        "id": "89a244fb-3c9c-4759-8e59-35523f0245d8"
    },
    {
        "author": "陈宓",
        "paragraphs": [
            "谁言四时殊，春色镇长有。",
            "秀萼皆可餐，采采泛巵酒。",
            "殷红一月时，发挥仍有抑。"
        ],
        "title": "题傅侍郎寒碧十五韵 百花径",
        "id": "d4f45255-e1eb-4848-a59c-f74c1d9d84c1"
    },
    {
        "author": "陈宓",
        "paragraphs": [
            "春风事华侈，红紫逐香飘。",
            "水底从铺锦，还能似此桥。"
        ],
        "title": "题傅侍郎寒碧十五韵 流花桥",
        "id": "2bee185c-deb8-4813-851b-6215d13b5561"
    },
    {
        "author": "陈宓",
        "paragraphs": [
            "白傅落草堂，茶果替鱼肉。",
            "不妨天与富，锦绣以为谷。"
        ],
        "title": "题傅侍郎寒碧十五韵 锦步障",
        "id": "04fa1605-940f-4724-8b04-562b8e69407c"
    },
    {
        "author": "陈宓",
        "paragraphs": [
            "古来诧范蠡，功名付沧洲。",
            "可惜所见小，只挟婵娟游。",
            "如公真爱世，请具济川舟。"
        ],
        "title": "题傅侍郎寒碧十五韵 浮花",
        "id": "92a93c99-1097-4345-b4c4-74f02aff1729"
    },
    {
        "author": "陈宓",
        "paragraphs": [
            "观书友古人，不羨胡公仙。",
            "新功坐有得，寸阴长如年。"
        ],
        "title": "南园杂咏 壶中日月",
        "id": "65344d35-07a4-4224-8b55-0866f71c9ef9"
    },
    {
        "author": "陈宓",
        "paragraphs": [
            "终年一登亭，举目但楚怆。",
            "仙人竟何之，列树拱相向。"
        ],
        "title": "南园杂咏 六梅亭",
        "id": "22554506-c141-405e-a25f-b0c871185948"
    },
    {
        "author": "陈宓",
        "paragraphs": [
            "青山照寒溪，朝暮有佳色。",
            "玄晖去千载，俛仰令人忆。"
        ],
        "title": "南园杂咏 含晖亭",
        "id": "6ea96feb-847f-4241-bda6-41d6f74b05f2"
    },
    {
        "author": "陈宓",
        "paragraphs": [
            "薰炉驱俗氛，茗椀破尘虑。",
            "披襟六月凉，乘此欲归去。"
        ],
        "title": "南园杂咏 清风亭",
        "id": "22d35507-950a-4e09-9842-93541a00cc77"
    },
    {
        "author": "陈宓",
        "paragraphs": [
            "日夕风定时，上下映毫发。",
            "那堪秋夜半，深处著明月。"
        ],
        "title": "南园杂咏 水月轩",
        "id": "f4956c2c-7a86-4d80-83a7-ea3da240c189"
    },
    {
        "author": "陈宓",
        "paragraphs": [
            "朝晴翠方浓，日夕色更玭。",
            "何时最鲜明，一雨自天洗。"
        ],
        "title": "南园杂咏 山光",
        "id": "242f4b3c-6fc6-4efa-a072-de4bb0a418bb"
    },
    {
        "author": "陈宓",
        "paragraphs": [
            "出门易徇身，静处可固志。",
            "寂寞三十年，所忧非禄位。"
        ],
        "title": "南园杂咏 隠斋",
        "id": "b176c9fe-fbf3-4687-a23d-8a07a924a28f"
    },
    {
        "author": "陈宓",
        "paragraphs": [
            "风微香无根，日落花更吐。",
            "横石数步余，却力不忍度。"
        ],
        "title": "南园杂咏 荷桥",
        "id": "a8d6e601-fc8b-4bb3-88ed-38754bd1dac0"
    },
    {
        "author": "陈宓",
        "paragraphs": [
            "朝朝麝煤脱，霭霭云雾昏。",
            "幽深不数尺，中有蛟龙蹲。"
        ],
        "title": "南园杂咏 涤研池",
        "id": "b0ca4561-92b3-4b60-abc6-2ebed7501be1"
    },
    {
        "author": "陈宓",
        "paragraphs": [
            "谁将霜雪节，剪伐结此亭。",
            "更须千万个，四面看青青。"
        ],
        "title": "南园杂咏 竹亭",
        "id": "acacb4dd-36ff-4f3e-8b0d-7eb33382b09c"
    },
    {
        "author": "陈宓",
        "paragraphs": [
            "天生栋梁质，挺挺自幽伦。",
            "斧斤浑不施，遶柱起龙鳞。"
        ],
        "title": "南园杂咏 松亭",
        "id": "70f7b2c4-f5c9-4685-b0db-291f99c2d3c5"
    },
    {
        "author": "陈宓",
        "paragraphs": [
            "春来一登眺，快见耕与桑。",
            "初冬拟丰乐，为酒升此堂。"
        ],
        "title": "延平次赵纠曹韵十四首 野亭",
        "id": "30d72234-bb9c-4d5a-a328-89a5dabf2fa5"
    },
    {
        "author": "陈宓",
        "paragraphs": [
            "当年初种时，四老戏其中。",
            "何如与我辈，坐对霜天红。"
        ],
        "title": "延平次赵纠曹韵十四首 橘轩",
        "id": "92fa9e2f-0283-4c14-9a84-3ce227c1932a"
    },
    {
        "author": "陈宓",
        "paragraphs": [
            "清波映文石，置此亦奇事。",
            "年年上巳时，聊将姓名记。"
        ],
        "title": "延平次赵纠曹韵十四首 流杯石",
        "id": "fd99e854-d535-4788-af5d-cc5c940ae6dd"
    },
    {
        "author": "陈宓",
        "paragraphs": [
            "山川秀而明，所居必名贤。",
            "主人虽凡骨，不慕衍客仙。"
        ],
        "title": "延平次赵纠曹韵十四首 尊贤堂",
        "id": "a7bdae9e-7d2c-49e8-b399-853b1dfeb465"
    },
    {
        "author": "陈宓",
        "paragraphs": [
            "小阁瞰清池，荷花镇长见。",
            "吏休苟得暇，只携书一卷。"
        ],
        "title": "延平次赵纠曹韵十四首 经史阁",
        "id": "235fc3bd-66b5-40c1-a7e7-7ab1cd3f5e81"
    },
    {
        "author": "陈宓",
        "paragraphs": [
            "秋根托岩隈，静对意味长。",
            "春来长柔柯，无风自生香。"
        ],
        "title": "延平次赵纠曹韵十四首 古香",
        "id": "9f7a2c5d-3b66-49f7-8384-ff45d8f7f897"
    },
    {
        "author": "陈宓",
        "paragraphs": [
            "北山尽环合，柔岚轻杂云。",
            "一峰自能好，况此玉成群。"
        ],
        "title": "延平次赵纠曹韵十四首 群仙观",
        "id": "f7394a80-85a3-48b1-8f3e-d26086530def"
    },
    {
        "author": "陈宓",
        "paragraphs": [
            "清池绿如染，到此颜为破。",
            "幸有诗仙来，珠玑剩教唾。"
        ],
        "title": "延平次赵纠曹韵十四首 绿净",
        "id": "816ee4f8-34e2-4e4a-92ff-8a8d871d4db9"
    },
    {
        "author": "陈宓",
        "paragraphs": [
            "登高摘水花，永怀唐儒宗。",
            "若识真古意，何须最高峰。"
        ],
        "title": "延平次赵纠曹韵十四首 玉井",
        "id": "f4511eb3-b484-4969-99a6-82ea0c1f5036"
    },
    {
        "author": "陈宓",
        "paragraphs": [
            "溪山号清绝，自古产奇人。",
            "可惜吾夫子，南来不到闽。"
        ],
        "title": "延平次赵纠曹韵十四首 第一溪山",
        "id": "ae8e1f2f-1b1d-4f7d-8992-f1a5cb49f9f1"
    },
    {
        "author": "陈宓",
        "paragraphs": [
            "我乘凋瘵后，未省见花开。",
            "安得一千里，同携登此台。"
        ],
        "title": "延平次赵纠曹韵十四首 熙春台",
        "id": "2827ecb9-519a-4592-a411-24f95f372b7a"
    },
    {
        "author": "陈宓",
        "paragraphs": [
            "我少不努力，常愧夜讽子。",
            "亦有才高人，雍容即登此。"
        ],
        "title": "延平次赵纠曹韵十四首 碁亭",
        "id": "77b6efc3-bc11-4554-9f72-5bcb1be693cb"
    },
    {
        "author": "陈宓",
        "paragraphs": [
            "三尺有正气，外邪何可干。",
            "功用虽未见，韬藏谁将看。"
        ],
        "title": "延平次赵纠曹韵十四首 紫气",
        "id": "2ca884a9-350a-4de4-b863-a38c657005ce"
    },
    {
        "author": "陈宓",
        "paragraphs": [
            "神龙泽一世，岂但三尺用。",
            "清潭知几许，吞八九云梦。"
        ],
        "title": "延平次赵纠曹韵十四首 剑归",
        "id": "91e308df-c3ac-40d4-beb5-816cc54bffcf"
    },
    {
        "author": "陈宓",
        "paragraphs": [
            "山水有余静，都忘城市嚣。",
            "朱黝本自省，时焉此逍遥。"
        ],
        "title": "延平倅厅十咏 逍遥阁",
        "id": "e14c2079-6dfe-473b-afe2-9c8c9c6c1f3b"
    },
    {
        "author": "陈宓",
        "paragraphs": [
            "南山正相值，虚阁出林杪。",
            "不待清风生，脩然游八表。"
        ],
        "title": "延平倅厅十咏 尘表",
        "id": "bb42bb5a-ae3d-48cf-a5ba-fe6a9335e5b5"
    },
    {
        "author": "陈宓",
        "paragraphs": [
            "何人筑斯堂，刻意在承志。",
            "永怀霅川翁，清标作时瑞。"
        ],
        "title": "延平倅厅十咏 承志堂",
        "id": "446326df-ffc6-4db3-88bf-662110e95fdf"
    },
    {
        "author": "陈宓",
        "paragraphs": [
            "寂寂万山底，晴岚晏犹氛。",
            "驰心惟魏阙，玉帝捧黄云。"
        ],
        "title": "延平倅厅十咏 拥云",
        "id": "8a3a681c-b8de-475b-ad16-1d3fbe61fd60"
    },
    {
        "author": "陈宓",
        "paragraphs": [
            "奇哉山水郡，风月以为乡。",
            "何人据其会，胸襟有余凉。"
        ],
        "title": "延平倅厅十咏 风月堂",
        "id": "30ca08de-b34d-4fa7-baa1-e139671f4e3f"
    },
    {
        "author": "陈宓",
        "paragraphs": [
            "小阁本非宽，宇宙在其内。",
            "心与太初邻，不假飞霞佩。"
        ],
        "title": "延平倅厅十咏 飞霞",
        "id": "851a83c7-bd76-4035-a9a8-87d95d76cec6"
    },
    {
        "author": "陈宓",
        "paragraphs": [
            "昔人夸四美，胜事最难并。",
            "台榭花相映，青春月正明。"
        ],
        "title": "延平倅厅十咏 环美",
        "id": "054f14b0-16fc-4609-8e52-1bca46dfc1ed"
    },
    {
        "author": "陈宓",
        "paragraphs": [
            "脩篁蘸方沼，常与此心通。",
            "永昼一卷书，闭抛听泉筒。"
        ],
        "title": "延平倅厅十咏 浣尘",
        "id": "a8df6cf9-beaa-4a88-988c-314e368638ea"
    },
    {
        "author": "陈宓",
        "paragraphs": [
            "通衢亘其南，危楼冠其北。",
            "如何境日新，烟云为笔墨。"
        ],
        "title": "延平倅厅十咏 天开图画",
        "id": "afd338ab-8e75-446d-9f8a-6b0abb7739a1"
    },
    {
        "author": "陈宓",
        "paragraphs": [
            "红紫漫纷纷，爱此耐久绿。",
            "密幄有深处，清风起余馥。"
        ],
        "title": "延平倅厅十咏 延绿",
        "id": "160ef4bf-e5f3-4a46-9224-9b9fb29d3b87"
    },
    {
        "author": "陈宓",
        "paragraphs": [
            "飞溜无时断，行云一日停。",
            "半年嗟苦雨，三度扣禅扃。",
            "巖岫方从认，松篁恰得醒。",
            "草花多掩歛，岸竹半伶俜。",
            "舟子应频唤，山农讶屡经。",
            "溅衣黄土重，侵屦碧泉冷。",
            "溪合高低白，林迷上下青。",
            "乍褰绵作障，重展玉为屏。",
            "古佛灵如在，微官德岂馨。",
            "心悬炷香案，容肃换衣亭。",
            "晚照催归骑，清风惜暑櫺。",
            "凭高闲一顾，人世是浮萍。"
        ],
        "title": "和柯东海游安溪清水岩韵",
        "id": "dfd54ec0-9039-4c24-ba1e-4473ec262404"
    },
    {
        "author": "陈宓",
        "paragraphs": [
            "坐见漫山有生意，因知此日更年华。",
            "风和已作二月景，日煖欲破三春花。",
            "菜撷青青山店圃，酒沽薄薄野人家。",
            "吾行有涯我独喜，杯盘虽菲君无嗟。"
        ],
        "title": "南剑道中示友人",
        "id": "cb0388c7-cef4-4055-8f72-07b871506686"
    },
    {
        "author": "陈宓",
        "paragraphs": [
            "维此瑞麦，十有三茎。",
            "伊谁所树，中夏以生。",
            "丰年之庆，圣治之臻。",
            "我作此赞，播之颂声。"
        ],
        "title": "瑞麦",
        "id": "94d07f1a-eb65-4148-bb3e-e95e449f6faa"
    },
    {
        "author": "陈宓",
        "paragraphs": [
            "西风忽起江枫末，偏喜萧萧弄华发。",
            "世间何物最坚牢，惟有古来天上月。"
        ],
        "title": "感秋",
        "id": "24ac15de-c08f-4040-8954-8642a4bc2a02"
    },
    {
        "author": "陈宓",
        "paragraphs": [
            "我有数顷田，读书尽岁暮。",
            "苟无饥渴态，不必羨华富。",
            "人生苦嗟卑，待日不可度。",
            "不思羲和车，去去岂反顾。",
            "闭门十年间，青云半尘土。",
            "光荣能几时，悔吝已莫数。",
            "所以五柳公，陶然乐贫窭。",
            "彼有五男儿，岂不后日虑。"
        ],
        "title": "岁暮",
        "id": "60a894c6-411e-487e-96a1-cbe072b84799"
    },
    {
        "author": "陈宓",
        "paragraphs": [
            "岿然俯溪亭，偃若与舟接。",
            "日涉有初心，风雨或阔蹑。"
        ],
        "title": "五月水益小园",
        "id": "cf1db310-ea78-4b63-89ae-850bef73689f"
    },
    {
        "author": "陈宓",
        "paragraphs": [
            "鸿鴈绝稻粱，江湖自嬉饱。",
            "君看太庙牺，所欠非刍藁。"
        ],
        "title": "适兴",
        "id": "2a36c421-0874-41dc-86c9-942faad355b0"
    },
    {
        "author": "陈宓",
        "paragraphs": [
            "甘寝不易得，何人不贪睡。",
            "所以八尺床，惟贤始无愧。",
            "万钟固可乐，中夜或兴喟。",
            "谁谓颜巷贫，至宝赏所萃。"
        ],
        "title": "甘寝",
        "id": "7647e31d-907e-49a2-8721-73b7ab1e5366"
    },
    {
        "author": "陈宓",
        "paragraphs": [
            "被褐磊落怀，白日凝光采。",
            "初疑东君佩，掷地今犹在。",
            "工倕巧得之，刻画探真宰。",
            "饥蛟出潜渊，怒势吁可骇。",
            "凭谁缚致斯，百勇不可解。",
            "常恐毫发间，捷出风云会。",
            "今我隠几看，咫尺临沧海。",
            "平生冰雪心，至心无由改。",
            "情亲金石交，佩重韦弦戒。",
            "持身有不如，顾諟能无愧。"
        ],
        "title": "得水苍佩",
        "id": "62e634ee-9821-4d8e-a9aa-cb1b067e721a"
    },
    {
        "author": "陈宓",
        "paragraphs": [
            "刘坑有嘉木，根柯炼青铜。",
            "云是昔参天，森环梵王宫。",
            "陵谷欻迁改，风雷行地中。",
            "于今五百载，渔父忽相逄。",
            "没渊直下觑，初惊睡骊龙。",
            "玩狎始一探，光怪万仞虹。",
            "百夫共引绠，娄断如飞蓬。",
            "一出千寻底，昂然势摩穹。",
            "伊谁扶大厦，此具信足充。",
            "拟用作津梁，阻滞断可通。",
            "斧斤一暂试，芬芳四随风。",
            "胡为久沈鬰，反羨爨下桐。",
            "显晦已千载，有如初植同。",
            "大哉一元气，运用无时穷。",
            "寿此不朽物，会与齐其终。"
        ],
        "title": "得古杉于刘坑",
        "id": "d41ab166-7f09-4ea3-9fd6-0cfaa242219c"
    },
    {
        "author": "陈宓",
        "paragraphs": [
            "蜀产有奇石，仙人对松鹤。",
            "文理自天成，玉质谢雕凿。",
            "化工岂眩巧，赋予无适莫。",
            "孰谓人意殊，自作喜与愕。",
            "但当此坚正，俯仰无愧作。"
        ],
        "title": "谢长溪张兄惠其先世所得吴氏研屏",
        "id": "abb6d5a5-9022-403b-943b-475adf7ef7d3"
    },
    {
        "author": "陈宓",
        "paragraphs": [
            "千年寒潭底，饱孕精钢秀。",
            "何人出黝玉，手触气如馏。",
            "健笔举龙文，清音鸣凤咮。",
            "坐使端歙产，瞠乎仞溪后。"
        ],
        "title": "凤咮",
        "id": "9993bf76-508f-4f33-b8f1-0cac9299394f"
    },
    {
        "author": "陈宓",
        "paragraphs": [
            "六月炎天下丹子，带露凌风日千里。",
            "吾皇慈俭却献来，六宫不袭唐朝事。",
            "王公厌饫远域珍，岂识宵驰常暍死。",
            "郡侯何用苦区区，暑气隆时劳送似。",
            "色香俱坏仅存名，鸟飞不到人何胜。",
            "登盘乍试犹嫌味，颗颗谁知血汗成。"
        ],
        "title": "道间驰荔",
        "id": "67eb2f7c-3c65-448d-af7a-8dd00cf9ff14"
    },
    {
        "author": "陈宓",
        "paragraphs": [
            "清晨采撷南山麓，金刀细细裁青縠。",
            "素盘恰办饥雷鸣，饱觉春阳满枯腹。",
            "我生头颔非虎燕，未许哜胾薄野䔩。",
            "从今葱韭艺一区，便可朝餐食无肉。",
            "君不见宝马彫鞍纨绔儿，匏壶之体充甘肥。",
            "一生饱死同蝤蛴，夷齐至今民称之。"
        ],
        "title": "春盘",
        "id": "e212617b-fc23-41e0-a694-ae7b78a54149"
    },
    {
        "author": "陈宓",
        "paragraphs": [
            "建阳则有王，桐城则有孟。",
            "王酝清而淳，孟盎和而劲。",
            "一酌适我情，再酌养我性。",
            "充腹皆阳和，阴慝不得并。",
            "或隔千里遥，或余百里径。",
            "水陆有远近，非好遂无胫。",
            "苟不遇益友，吾瓶讵能罄。"
        ],
        "title": "谢建阳宰刘潜夫寄酒",
        "id": "b046ea38-a109-4dda-99d2-47077935b791"
    },
    {
        "author": "陈宓",
        "paragraphs": [
            "我昔过君门，心闲懒问君。",
            "君今来深谷，无心似孤云。",
            "淋浪身上衣，磊落袖中文。",
            "相违复相别，去宿白鸥群。"
        ],
        "title": "赠寒谷道人",
        "id": "03f46945-c21a-4e3d-936e-11f51630b112"
    },
    {
        "author": "陈宓",
        "paragraphs": [
            "奇葩冬后蘂，羞涩见东风。",
            "不变冰霜操，从他百卉红。",
            "芍药包红锦，橘花烂明珠。",
            "不复忆海棠，飘零烟雨中。"
        ],
        "title": "白山茶杂花",
        "id": "dcb24b47-39c5-4403-ad7c-c32a6ac206fa"
    },
    {
        "author": "陈宓",
        "paragraphs": [
            "延平李氏庐，仙翁扁盘谷。",
            "虚堂纳水石，兰萱和修竹。",
            "距城才咫尺，作吏愧真俗。",
            "年余始一到，頼有客如玉。"
        ],
        "title": "题延平李氏宅",
        "id": "d1d1ed68-d2ad-4398-8a4a-4da6ef65fa4d"
    },
    {
        "author": "陈宓",
        "paragraphs": [
            "一盆堪作沼，寻丈讵非塘。",
            "底用荷花盛，方能心境凉。",
            "忍将禾黍地，凿出水云乡。",
            "极目平畴阔，时看白鹭翔。"
        ],
        "title": "开新池拟就僧僦地未遂",
        "id": "dfee9fa7-4df3-4a77-abe3-1986920094d5"
    },
    {
        "author": "陈宓",
        "paragraphs": [
            "南园无隙地，凿池向园东。",
            "中作平台迥，聊将小艇通。",
            "四围杨柳袅，十亩芰荷红。",
            "何必五湖去，门前足月风。"
        ],
        "title": "易地成池",
        "id": "94dd6e62-78a0-4e17-92ba-7147c8c3ca80"
    },
    {
        "author": "陈宓",
        "paragraphs": [
            "四遶青峦峻，西东碧浪扬。",
            "孤忠招宝翰，正色著祠堂。",
            "孰继功言盛，空嗟草木长。",
            "蓼莪。"
        ],
        "title": "题妙寂寺  其一",
        "id": "f87ccb01-3fa8-4262-a112-c736b47041e5"
    },
    {
        "author": "陈宓",
        "paragraphs": [
            "百代公师墓，千年妙应林。",
            "香随清昼永，山泣晚秋深。",
            "列桂团风露，高松耐古今。",
            "过墙深夜月，触目倍伤心。"
        ],
        "title": "题妙寂寺  其二",
        "id": "9e449ff3-8769-4bf0-a2fb-98d5b479357a"
    },
    {
        "author": "陈宓",
        "paragraphs": [
            "寺古静还僻，小窗幽更深。",
            "观时知句眼，读易见天心。",
            "霜露宵增感，烟云晓见侵。",
            "独坐思往昔，愁绝泪盈襟。"
        ],
        "title": "题妙寂寺  其三",
        "id": "ec2e59fa-7d97-48ba-8b8b-c26c9e558059"
    },
    {
        "author": "陈宓",
        "paragraphs": [
            "漫道清明僎，真成首夏天。",
            "南风回础汗，小雨驻炉烟。",
            "花柳无心对，诗书隠几眠。",
            "杯茶时猛省，事业媿先贤。"
        ],
        "title": "复堂独坐",
        "id": "48269b18-a9fb-46ed-b33e-db5c0e58f6a8"
    },
    {
        "author": "陈宓",
        "paragraphs": [
            "亭亭张翠盖，面面覩晨妆。",
            "玉鉴三千匣，金钗十二行。",
            "雨添骊水浴，风解月宫裳。",
            "对此谁能赋，端须铁石肠。"
        ],
        "title": "荷花",
        "id": "f9067e00-3735-423d-85f1-37b6e3ce2768"
    },
    {
        "author": "陈宓",
        "paragraphs": [
            "新笋未全抽，春阴亦类秋。",
            "世间惟竹迳，不扫更清幽。"
        ],
        "title": "竹径",
        "id": "79c9ca3c-ea9f-4d62-a7ba-b2399e691350"
    },
    {
        "author": "陈宓",
        "paragraphs": [
            "黠鼠同奸吏，贪狡胜勇兵。",
            "盆翻施计巧，血战视身轻。",
            "拙笑龟贻患，饥怜萤独清。",
            "貂蝉何物者，冠冕得光荣。"
        ],
        "title": "即事",
        "id": "9094a9e5-7521-4408-b44d-63618e32a671"
    },
    {
        "author": "陈宓",
        "paragraphs": [
            "名字传舆志，风流欠画图。",
            "高花人不采，留得映栖乌。"
        ],
        "title": "刺桐  其一",
        "id": "754fd965-1baf-45c6-b603-a0346876508a"
    },
    {
        "author": "陈宓",
        "paragraphs": [
            "尽护遶城家，炎风盛际花。",
            "漫天何所似，汉帜杂云霞。"
        ],
        "title": "刺桐  其二",
        "id": "382f28ee-cd85-4732-a39c-bacea70e6d60"
    },
    {
        "author": "陈宓",
        "paragraphs": [
            "磐石疑溪月，茅簷潘竹风。",
            "琴尊随分有，夜夜主人公。"
        ],
        "title": "题隠居",
        "id": "f55e5c82-846a-49e0-8d40-1dea00b2d886"
    },
    {
        "author": "陈宓",
        "paragraphs": [
            "竚立金明候，清宵意豁然。",
            "暑风犹袭燕，秋意已通蝉。",
            "竹径不知夏，漥尊别有天。",
            "吾曹能办此，不媿晋林贤。"
        ],
        "title": "纳凉",
        "id": "b2b92184-980e-46b5-9307-ae68911ab2f6"
    },
    {
        "author": "陈宓",
        "paragraphs": [
            "雨淬菖蒲剑，云荣角黍丝。",
            "光阴惊老大，节物媚童儿。",
            "谗口千年恨，怀贤一日思。",
            "兰蒿无好丑，采系用逄时。"
        ],
        "title": "端午",
        "id": "e64a5c4a-d4da-447c-87f3-05d28f3a716f"
    },
    {
        "author": "陈宓",
        "paragraphs": [
            "永巷鏁芳菲，春归入燕泥。",
            "粉身能报国，妾不爱蛾眉。"
        ],
        "title": "昭君",
        "id": "7cb738f9-5b9c-4541-a981-4c8fd0518981"
    },
    {
        "author": "陈宓",
        "paragraphs": [
            "疎林漏晓日，脩竹起寒风。",
            "钟鼓催朝暮，千年如此同。"
        ],
        "title": "山寺",
        "id": "17683572-3e4b-4594-8aed-a12847741533"
    },
    {
        "author": "陈宓",
        "paragraphs": [
            "溪光延夕暝，山色接天青。",
            "独立待霜月，山童已触屏。"
        ],
        "title": "入暮",
        "id": "ab553a0c-ef53-41c7-ba0f-9bf64dbbae92"
    },
    {
        "author": "陈宓",
        "paragraphs": [
            "浅溪仍残照，山青更暮烟。",
            "人行罨画地，鸟度粉牋天。",
            "麦润先春秀，梅清破腊年。",
            "田家无力事，牛背落鸦眠。"
        ],
        "title": "山中",
        "id": "bbbce1c6-8c52-4fb5-a51b-8e955f0c0c45"
    },
    {
        "author": "陈宓",
        "paragraphs": [
            "出自重阴地，来陈酷暑天。",
            "峥嵘真可仰，刻轹更成妍。",
            "气与骄阳敌，峰将太华肩。",
            "有人心计巧，直欲厄其巅。"
        ],
        "title": "冰山",
        "id": "8f127841-3421-43fc-8436-7f4043a5f1a2"
    },
    {
        "author": "陈宓",
        "paragraphs": [
            "荣枯无异态，幽寂得长生。",
            "只待天河水，犹嫌玉井冰。",
            "松筠差少事，兰鬰已多情。",
            "独爱禅窗寒，客时几独凭。"
        ],
        "title": "谢无碍菖蒲",
        "id": "40d9484a-9a44-4a72-8eb9-34b63918c4f8"
    },
    {
        "author": "陈宓",
        "paragraphs": [
            "月窗频悮晓，风涧更迷晴。",
            "蚤欲戴星上，翻成踏雨行。",
            "奇峰才一面，古佛尚余情。",
            "我亦爱闲者，它年寻此盟。"
        ],
        "title": "宿羲丘桥",
        "id": "9e4695b2-1677-452d-bc6c-7275bf4f1d69"
    },
    {
        "author": "陈宓",
        "paragraphs": [
            "幸有安闲日，那无自在身。",
            "人如年易老，诗与事长新。",
            "雨霁还佳境，途穷得主人。",
            "驰驱四十里，盘礴县成闉。"
        ],
        "title": "晓抵埔头就陈氏食",
        "id": "462c0985-3d48-44ef-a54b-68b8a3154443"
    },
    {
        "author": "陈宓",
        "paragraphs": [
            "赤地三千里，离家四十程。",
            "岂无瓶可倒，忍对月仍明。",
            "在处嗟吁气，穷村鼓铎声。",
            "有神司下土，能不恻垂情。"
        ],
        "title": "严州道中见月以祷雨不饮",
        "id": "ba634244-9977-4156-bb77-8110f50b76bb"
    },
    {
        "author": "陈宓",
        "paragraphs": [
            "碧柳萦沙路，红蕖映竹扉。",
            "亭随山作态，人与石相依。",
            "盛暑深巖冷，通天一迳微。",
            "神清非梦境，端的客来希。"
        ],
        "title": "自任所归游杨村郑氏园",
        "id": "4b343a52-b21d-4de9-85c5-80480340bd6f"
    },
    {
        "author": "陈宓",
        "paragraphs": [
            "足迹抵西隣，耕桑力不贫。",
            "媪翁双鬓雪，儿女一巵春。",
            "水碓春残日，松棚香逼人。",
            "车中名利客，得似自由身。"
        ],
        "title": "过田家",
        "id": "8b056163-4303-423c-8417-d3faba4cefa0"
    },
    {
        "author": "陈宓",
        "paragraphs": [
            "久作灵巖想，重来一洒然。",
            "山排几上石，海挹研中泉。",
            "句出青云外，禽归夕照边。",
            "去城曾几远，能不日盘旋。"
        ],
        "title": "游瑞泉",
        "id": "3de00d6c-8c38-45a8-a128-881ec5643f11"
    },
    {
        "author": "陈宓",
        "paragraphs": [
            "朝辞城市哄，近寺向昏黄。",
            "步步贪山色，依依顾水光。",
            "群鱼犹出戯，归路倦高翔。",
            "正喜无人见，迎僧欲下堂。"
        ],
        "title": "到妙寂寺",
        "id": "7fb8932e-9b67-4456-8a2e-4285ccbda331"
    },
    {
        "author": "陈宓",
        "paragraphs": [
            "山深尘事绝，物静壮心降。",
            "蚁度轻移履，蜂迷为穴窗。",
            "霜晖疑皓月，风月类翻江。",
            "有客来何处，应寻居士庞。"
        ],
        "title": "山居",
        "id": "eb2e09cc-21b7-40d0-9d92-e70ca9023107"
    },
    {
        "author": "陈宓",
        "paragraphs": [
            "去去音容远，冥冥岁月深。",
            "浑将溪作泪，莫尽一生心。"
        ],
        "title": "题先陇",
        "id": "39772fa0-8226-46e3-ac89-11bfa9fe2bbc"
    },
    {
        "author": "陈宓",
        "paragraphs": [
            "回鴈无来讯，违卿已十程。",
            "旅怀宵不寐，归梦晓难成。",
            "在处山殊秀，无溪水不清。",
            "平生泉石癖，亦足惬吾情。"
        ],
        "title": "鄂溪呈陈汝昌",
        "id": "de22ef08-903d-4457-a210-c64e8bfd225e"
    },
    {
        "author": "陈宓",
        "paragraphs": [
            "生长天垂力，孤悬有作奇。",
            "最先承晓露，终不堕春泥。"
        ],
        "title": "亭上茅寄生",
        "id": "40f6aebb-8371-4a1a-9bde-101b4335d114"
    },
    {
        "author": "陈宓",
        "paragraphs": [
            "滴滴鸣干叶，萧萧过短篱。",
            "山房欹枕夜，听尽去来时。"
        ],
        "title": "雨",
        "id": "5098a949-db79-4166-99da-4814f83410fd"
    },
    {
        "author": "陈宓",
        "paragraphs": [
            "园竹今逾盛，壶山与逊青。",
            "锦绷千稚子，雷甲万夫丁。",
            "声入秋风远，凉生午日亭。",
            "栽培从此力，雨露正霑零。"
        ],
        "title": "和度支兄咏竹",
        "id": "d15a1b85-5f38-47bd-8ec1-df6189f2c4f3"
    },
    {
        "author": "陈宓",
        "paragraphs": [
            "中郎厨品在，诗老合先尝。",
            "尘骑将星戴，筠笼柰雨妨。",
            "空遗黄绢句，莫致绛香囊。",
            "此愿何当续，薰风竟一偿。"
        ],
        "title": "和潘侯觅荔子",
        "id": "2d6fad89-f563-4a1c-832e-aa5523ad5ca9"
    },
    {
        "author": "陈宓",
        "paragraphs": [
            "早遂山林志，于今一代豪。",
            "平生唯质实，四海仰孤高。",
            "久欲问奇字，先令饷浊醪。",
            "相望廿里近，可笑自尘劳。"
        ],
        "title": "怀郑文山",
        "id": "236a2ebd-75fa-4340-962c-1305e3fc5965"
    },
    {
        "author": "陈宓",
        "paragraphs": [
            "快意诚甘疢，折肱知妙方。",
            "饭余书可读，茗过味偏长。",
            "南浦烟云密，东臯耒耜忙。",
            "青春深几许，明日又流觞。"
        ],
        "title": "和杨秋止酒韵",
        "id": "00fbb07e-a9a1-467e-8e10-1c483c30db41"
    },
    {
        "author": "陈宓",
        "paragraphs": [
            "寺迥伦无事，山幽剩得春。",
            "天机元不断，岁律自成新。",
            "禅定才朝暮，劳生几屈伸。",
            "诗成人未散，月得染庭筠。"
        ],
        "title": "和许月湖上元游东禅",
        "id": "a055452f-6af2-4dfe-8789-18c4f1673b80"
    },
    {
        "author": "陈宓",
        "paragraphs": [
            "送客此凭栏，僧闲鱼更闲。",
            "尘劳聊一释，乐意更相关。",
            "诱我皆为物，怡人独有山。",
            "何时重到此，著履点苔班。"
        ],
        "title": "送赵右史至西禅赵允中有诗和之",
        "id": "6f549ba7-3d52-4780-9abc-806998c77fb4"
    },
    {
        "author": "陈宓",
        "paragraphs": [
            "剪刻千条重，天上柰尔何。",
            "房多攒绿玉，香远酿春醪。",
            "堆架防攀折，逄人费护呵。",
            "不知秋桂晚，庭际长柔柯。"
        ],
        "title": "西窗酴醾",
        "id": "b20d7847-7517-44f4-a4d2-5365fa69a609"
    },
    {
        "author": "陈宓",
        "paragraphs": [
            "虚舟当画桥，解缆绿杨腰。",
            "月白天相近，风清水不摇。",
            "浮图明突兀，略彴夸虚遥。",
            "解逅成真赏，初晴第一宵。"
        ],
        "title": "南园新舟成呈同游诸友  其一",
        "id": "81c98ec4-dce6-4450-9806-e35c5d951b6b"
    },
    {
        "author": "陈宓",
        "paragraphs": [
            "暑汗俄霑背，山云已半腰。",
            "雷轰舟不动，电划岸将摇。",
            "历乱笑谭杂，空蒙只尺遥。",
            "浓阴难蔽月，清兴得中宵。"
        ],
        "title": "南园新舟成呈同游诸友  其二",
        "id": "195a8fca-f70f-4066-8ccb-45f199abf19e"
    },
    {
        "author": "陈宓",
        "paragraphs": [
            "擎天端作柱，度汉可为梁。",
            "不受红尘涴，长依皦日光。",
            "风行扬远韵，雨过发真香。",
            "偏向闽中道，炎时散午凉。"
        ],
        "title": "松",
        "id": "97fb0dc6-09c9-4850-b8bf-64d134d97e2a"
    },
    {
        "author": "陈宓",
        "paragraphs": [
            "春晴无十日，秉烛亦须游。",
            "冷笑鲰生面，黐粘蠹简头。",
            "方殚义理乐，蚤觉鬓髯秋。",
            "几欲抛书坐，痴成不自由。"
        ],
        "title": "春暮书房",
        "id": "3b9ff54c-bdce-4a6e-af75-c2d6f61d5228"
    },
    {
        "author": "陈宓",
        "paragraphs": [
            "虚名空自喜，丛谤亦难逃。",
            "望重瑕来众，官高磬折劳。",
            "应酬书脱腕，思虑雪侵毛。",
            "何似山林士，琴牀梦日高。"
        ],
        "title": "阅邸报",
        "id": "f6d86156-7d87-4f85-9275-30297667224d"
    },
    {
        "author": "陈宓",
        "paragraphs": [
            "露零难辨蘂，月满祇寻香。",
            "不受丹青涴，仍当云水乡。",
            "诗清见和靖，笔妙得高郎。",
            "当暑开霜素，萧然六月凉。"
        ],
        "title": "题高将仕墨梅",
        "id": "dec0dff1-09c1-4b63-ba3e-a7adbbdcdf63"
    },
    {
        "author": "陈宓",
        "paragraphs": [
            "有生惟万类，好恶与人参。",
            "以彼刳肠苦，为吾悦口甘。",
            "蔬餐人所尚，肉食我诚惭。",
            "放汝飞翔去，腾云更宿岚。"
        ],
        "title": "放鹧鸪",
        "id": "b115b642-b900-46c8-8bdf-7f39c633a812"
    },
    {
        "author": "陈宓",
        "paragraphs": [
            "水气胜风凉，星辉当月光。",
            "渔舟在何处，欵乃一声长。"
        ],
        "title": "南园",
        "id": "b30c811f-9ba6-4365-9157-5a7b7c9e25cb"
    },
    {
        "author": "陈宓",
        "paragraphs": [
            "宰县殊无补，初心复负书。",
            "极知通一艺，苦恨乏三徐。",
            "立志期干健，流年叹月诸。",
            "已拼双鬓白，未必古人如。"
        ],
        "title": "和王丞迈  其一",
        "id": "7179948a-cbde-4475-8108-fcc6ce79d6ea"
    },
    {
        "author": "陈宓",
        "paragraphs": [
            "蚤慕登门宠，今欣后乘陪。",
            "穷山逢岁晚，佳节看阳来。",
            "地煖犹闻桂，冬深未见梅。",
            "高斋公事少，暇日足徘徊。"
        ],
        "title": "和王丞迈  其二",
        "id": "89c83faf-c6de-4a8b-92e4-a7a049862e0a"
    },
    {
        "author": "陈宓",
        "paragraphs": [
            "溪自清如镜，官那束似羁。",
            "不因乘小舫，还得赋新诗。",
            "邑肇千家聚，梁成万世基。",
            "令惭无小补，刻石欲何词。"
        ],
        "title": "观凤池桥上梁",
        "id": "78ce5d7f-ef7f-4f7f-9f58-16f29abf1679"
    },
    {
        "author": "陈宓",
        "paragraphs": [
            "仙谿七十里，半世祇闻名。",
            "一日见山色，千年怀友情。",
            "古匏浮美醁，清水照尘缨。",
            "霜月亭亭白，连床语到明。"
        ],
        "title": "题喻景山大飞书房",
        "id": "264caa1f-2ecf-406d-8262-f48161149b4d"
    },
    {
        "author": "陈宓",
        "paragraphs": [
            "捧檄自来南，金门喜缀骖。",
            "一时惊得五，四季早魁三。",
            "摛藻皆人杰，吹竽祇自惭。",
            "功名期不朽，溪水碧于蓝。"
        ],
        "title": "庚午宴新举人",
        "id": "b978d078-3fd4-44eb-a701-91e6c52bd7f1"
    },
    {
        "author": "陈宓",
        "paragraphs": [
            "少壮成何事，蹉跎鬓欲翁。",
            "尚余朱墨日，可欠芰荷风。",
            "归鹭依山白，新蟾蘸酒红。",
            "晴空无点翳，秋气遥梧桐。"
        ],
        "title": "次柯东海于安溪流惠亭",
        "id": "208d832f-272c-4233-9a9f-42a42437c324"
    },
    {
        "author": "陈宓",
        "paragraphs": [
            "村馆通宵冷，江乡五月秋。",
            "野梅酸味足，陇麦饵香浮。",
            "水满迷行径，澜扬遏去舟。",
            "亨衢如可待，莫厌小淹留。"
        ],
        "title": "往行都至严州乌驻馆阻水留二日",
        "id": "255ddc85-c538-4cfc-bd94-e3483a615975"
    },
    {
        "author": "陈宓",
        "paragraphs": [
            "自昔桐城别，于今两阅秋。",
            "暌违嗟地远，聚散似萍浮。",
            "独发皇都道，同登乌驻舟。",
            "人生非苟合，谁谓雨能留。"
        ],
        "title": "赵户自任所抵乌驻用前韵见示和之",
        "id": "9ba91b83-3cfc-496f-be5e-20f15a825cae"
    },
    {
        "author": "陈宓",
        "paragraphs": [
            "行李初逢雨，朝来犹望晴。",
            "霑濡端及月，惯习自忘情。",
            "密霭村村暝，流泉处处明。",
            "更余三百里，江满看舟行。"
        ],
        "title": "近三衢阻雨  其一",
        "id": "63c3df6d-f53f-450d-8caa-c70d09eda5bf"
    },
    {
        "author": "陈宓",
        "paragraphs": [
            "亭午还同晓，余春祇见寒。",
            "不因阴雨窘，那识道途难。",
            "夹路峰峦隠，高田水潦漫。",
            "凭谁扫浮翳，杲杲出云端。"
        ],
        "title": "近三衢阻雨  其二",
        "id": "2b9b9cc6-e50c-469d-a790-2ba93d05a1e9"
    },
    {
        "author": "陈宓",
        "paragraphs": [
            "织女支机石，云根几许深。",
            "月明偏得照，烟暝杳难寻。",
            "戏彩留奇迹，重题愧夙心。",
            "长年过半百，摹刻媿知音。"
        ],
        "title": "题南康戏彩堂",
        "id": "217f8dd9-a35a-4fbd-8fb3-df562aedab1f"
    },
    {
        "author": "陈宓",
        "paragraphs": [
            "山城风雨收，未省牡丹开。",
            "正讶迟红药，双葩忽送来。"
        ],
        "title": "红药",
        "id": "1075836b-d2e1-4206-a879-8421c18fee41"
    },
    {
        "author": "陈宓",
        "paragraphs": [
            "茗瓯吹积雪，薰鼎拨寒灰。",
            "觌面看脩竹，披襟映古槐。",
            "日长嗟侣少，风动喜朋来。",
            "共此林泉兴，生涯水一杯。"
        ],
        "title": "次储兄韵",
        "id": "cfd58bab-9cd0-46f9-ba72-97e8b068fa3a"
    },
    {
        "author": "陈宓",
        "paragraphs": [
            "昔在延平郡，泉声日夜闻。",
            "六年归故里，一缕忆晴云。",
            "儋石终宵足，瓶罍竟日分。",
            "山中有飞瀑，未必惬朝曛。"
        ],
        "title": "掬水锡壶",
        "id": "b78d1195-bfe5-4eb3-8e76-8bd47afa7fd7"
    },
    {
        "author": "陈宓",
        "paragraphs": [
            "晋代难为用，翻藏此水涯。",
            "在天犹有赫，镇地永无邪。",
            "雨过疑留迹，风飞去莫遮。",
            "谁云寒濑底，折戟伴沈沙。"
        ],
        "title": "题延平剑归阁",
        "id": "fa30a18d-a7db-4653-8af3-21ecf80e7260"
    },
    {
        "author": "陈宓",
        "paragraphs": [
            "君侯忧国念，食顷讵能忘。",
            "尽变庖厨馔，全销燕寝香。",
            "连朝成霭霭，中夜忽浪浪。",
            "坐想溪十曲，恩波似个长。"
        ],
        "title": "次楼宗簿祷雨韵  其一",
        "id": "746eb318-5ff4-4eda-a7b2-58aa3733c182"
    },
    {
        "author": "陈宓",
        "paragraphs": [
            "旱气满南州，深贻旰食忧。",
            "蟹能升古井，龙敢卧深湫。",
            "德政真无愧，丰年信可求。",
            "野人无别慕，鼓腹事西畴。"
        ],
        "title": "次楼宗簿祷雨韵  其二",
        "id": "c3ab5507-0637-40f9-9995-d85306c870a5"
    },
    {
        "author": "陈宓",
        "paragraphs": [
            "休暇常难值，招邀愧已频。",
            "暂辞霜际菊，终作雨来人。",
            "适意能迂访，秋芳正错陈。",
            "桂兰供俯仰，况有拒霜新。"
        ],
        "title": "重九与刘学录",
        "id": "621b57ca-9d9a-4028-b73f-c9e642d99f0f"
    },
    {
        "author": "陈宓",
        "paragraphs": [
            "忠惠当年种，濂溪此日分。",
            "开筵胜玉碗，围坐当冰盆。",
            "性地元无染，心源自有根。",
            "江湖情渐懒，乐在闭柴门。"
        ],
        "title": "谢蔡知县白莲栽",
        "id": "e0923a56-cd03-4dfa-8a6e-7735b4fcf470"
    },
    {
        "author": "陈宓",
        "paragraphs": [
            "昔佐仙游县，声称已胜喧。",
            "几年加问学，名郡事平反。",
            "犴狱情难察，鳏嫠志勇冤。",
            "惟将明与谨，用表赠行言。"
        ],
        "title": "送赵纠之潮州任",
        "id": "784c7966-ac35-4db1-88c6-00e031417617"
    },
    {
        "author": "陈宓",
        "paragraphs": [
            "两瀑五十里，炎蒸雨雪霶。",
            "那知庐阜境，元只在吾乡。"
        ],
        "title": "观瀑布柬同游诸友",
        "id": "b65b3f0e-2b43-427c-8f0f-d7307516f247"
    },
    {
        "author": "陈宓",
        "paragraphs": [
            "来自昆仑派，全胜庐岳山。",
            "桩云何日息，注海几时还。",
            "翠碧倚锋锷，青冥振佩环。",
            "主人专一壑，那得鬓毛斑。"
        ],
        "title": "往濑溪西重山观瀑分韵得还字",
        "id": "4536944c-c07a-4a29-9465-3102ec9a66d2"
    },
    {
        "author": "陈宓",
        "paragraphs": [
            "交游二十载，恐负壁间名。",
            "图籍有真味，林泉无俗情。",
            "我方穿短履，君始彯长缨。",
            "出处今殊致，同怀山月明。"
        ],
        "title": "喻景山索诗用石间韵",
        "id": "57f165af-2a68-42db-953d-bf69bdf0cbd6"
    },
    {
        "author": "陈宓",
        "paragraphs": [
            "以彼月中桂，来娱地上仙。",
            "冲融胸内乐，摆落世间缘。",
            "人语春风里，秋归夕照边。",
            "主翁长静坐，不是学安然。"
        ],
        "title": "次潘丈韵与刘学录",
        "id": "eace46ee-0a03-4403-a4bc-b7c6ee021766"
    },
    {
        "author": "陈宓",
        "paragraphs": [
            "白玉三千界，黄金百万钱。",
            "虽迟九日后，却战一阳前。",
            "不愿游人看，仍疎酒盏边。",
            "天公岂无意，垂老更芳妍。"
        ],
        "title": "十月菊",
        "id": "b36b8384-aabf-491e-b889-54212f666299"
    },
    {
        "author": "陈宓",
        "paragraphs": [
            "麀鹿方辞赠，秋来忽有麛。",
            "暂能娱市隠，终遣傍云栖。",
            "幽事渔樵诧，佳篇李杜齐。",
            "行看双挺角，未羨骇群鸡。"
        ],
        "title": "有赠鹿忽生麛承刘学录惠诗以韵谢之",
        "id": "8fea4d25-3e2a-4ae0-a587-8e6dd77a3af7"
    },
    {
        "author": "陈宓",
        "paragraphs": [
            "八年前会晤，犹忆刺桐乡。",
            "君眼虽非白，吾颜已过苍。",
            "有求皆妄想，无欲是良方。",
            "不学神仙术，他时共一觞。"
        ],
        "title": "赠林尹仲",
        "id": "fc727bee-4159-4737-88ae-3119685a2bd6"
    },
    {
        "author": "陈宓",
        "paragraphs": [
            "父母辛勤养汝身，直须五鼎奉双亲。",
            "有田若不勤耕稼，菽水犹亏岂是人。"
        ],
        "title": "安溪劝农诗 劝孝养",
        "id": "82a0a797-e0be-42d5-b372-3d77e3ef4339"
    },
    {
        "author": "陈宓",
        "paragraphs": [
            "力勤瘠地亦良田，丰歉由人莫问天。",
            "曝背耘苗能著力，天公毕竟也相怜。"
        ],
        "title": "安溪劝农诗 劝耘苗",
        "id": "3370a46d-ab8e-42bc-9991-e9f54d567af8"
    },
    {
        "author": "陈宓",
        "paragraphs": [
            "七闽寸土直钱多，况是泉山价倍高。",
            "怪尔小民无别业，如何荒亩长蓬蒿。"
        ],
        "title": "安溪劝农诗 劝耕荒田",
        "id": "23e6ffce-0e16-4214-b3be-222a93d27871"
    },
    {
        "author": "陈宓",
        "paragraphs": [
            "是处荒山欲接天，土膏如面草如毡。",
            "及时便种松杉子，远计收功只十年。"
        ],
        "title": "安溪劝农诗 劝种植",
        "id": "f07cc7b3-6d3d-4445-af17-023019b62a63"
    },
    {
        "author": "陈宓",
        "paragraphs": [
            "田夫所入最为艰，终岁辛勤不得闲。",
            "劝尔小争须隠忍，破家只在片时间。"
        ],
        "title": "安溪劝农诗 劝息讼",
        "id": "107baa78-37c9-4710-a107-610c14d3ef8d"
    },
    {
        "author": "陈宓",
        "paragraphs": [
            "举债当知济汝穷，取钱须念利难供。",
            "富人心要怜贫者，贫者身全仰富翁。"
        ],
        "title": "安溪劝农诗 劝贫富相资 其一",
        "id": "ffdc4505-e3cf-4704-bddb-756fc9ccaece"
    },
    {
        "author": "陈宓",
        "paragraphs": [
            "汗颜为令已三年，二税无因放汝钱。",
            "但愿人人知务本，他时莫忘劝农篇。"
        ],
        "title": "安溪劝农诗 劝贫富相资 其二",
        "id": "0cef6e56-b7c0-4f4f-afb1-2208564f0d4e"
    },
    {
        "author": "陈宓",
        "paragraphs": [
            "平芜几载翳云烟，一日重开便豁然。",
            "须信耕桑皆帝力，谩将翔泳祝尧年。",
            "金堤新插千株柳，玉井仍看十丈莲。",
            "县令欲同民快乐，西风来看遶湖田。"
        ],
        "title": "题安溪流惠亭",
        "id": "3c119842-7a6a-48d5-96eb-0a3de6ce4067"
    },
    {
        "author": "陈宓",
        "paragraphs": [
            "重开杰阁似天成，气压尘阛境自清。",
            "一水深澄苍玉远，五峰齐峙翠屏横。",
            "未谐广厦万间志，且惬行人六月情。",
            "蚤晚定能夸盛事，凤池桥上看蓬瀛。"
        ],
        "title": "题安溪双清阁",
        "id": "b260cb24-08f5-411a-9aec-b9b7e2aa664a"
    },
    {
        "author": "陈宓",
        "paragraphs": [
            "我来两月值冬晴，多谢灵明答寸诚。",
            "一瓣净香犹未染，留得琼英盖短垣。"
        ],
        "title": "登安溪蓬莱山谢雨",
        "id": "2bf008b3-15e4-49ae-a355-a2b6e6cbfc20"
    },
    {
        "author": "陈宓",
        "paragraphs": [
            "萱堂处处尽阳春，二月严霜凛独陈。",
            "六载侍旁勤奉养，五年居外备艰屯。",
            "嗟君不愧曾参孝，愧我殊无考叔纯。",
            "齐与楚咻虽众胜，会看至行感苍旻。"
        ],
        "title": "赠梁运属",
        "id": "ceb3dad6-b658-477a-aa10-df6671a97e07"
    },
    {
        "author": "陈宓",
        "paragraphs": [
            "团团翠盖中圆规，风雨精神壮两仪。",
            "一日不戕凌雪操，千年留得入云枝。",
            "长垂道路清凉荫，更有神仙洒落姿。",
            "南国至今忠恵泽，往来那更诵坡诗。"
        ],
        "title": "官松",
        "id": "e7550e84-4806-4d42-b3f0-19582fdd9fc0"
    },
    {
        "author": "陈宓",
        "paragraphs": [
            "兰亭明日禊余春，风冷难回积雨云。",
            "不惜芳菲倦游赏，雅宜竹下闭门人。"
        ],
        "title": "暮春",
        "id": "9e07b2ee-4648-417f-b571-1887e7b8d241"
    },
    {
        "author": "陈宓",
        "paragraphs": [
            "一春强半尚无晴，有负渊明日涉名。",
            "鶑粟已粧红叶艳，青梅尚觉荔枝生。",
            "可怜蜂蝶攀辕意，尚欲羲和反旆行。",
            "桃李不言流水畔，游人到此自多情。"
        ],
        "title": "小园送春",
        "id": "be904f71-4723-4eea-bdbb-8fbcf05e5805"
    },
    {
        "author": "陈宓",
        "paragraphs": [
            "广寒春雪不能融，留得仙娥素手巾。",
            "白玉加香差可比，冰清乏润远难同。",
            "休将姹女涂丹脸，宜为儒生沃寸衷。",
            "多谢王公情不薄，筠篮特为故人东。"
        ],
        "title": "谢人遗酥",
        "id": "1061c743-cd00-4851-a93e-cd57f963081a"
    },
    {
        "author": "陈宓",
        "paragraphs": [
            "胸襟但贮五千卷，意虑曾无分寸私。",
            "叹老嗟卑真浅士，古人心事有谁知。"
        ],
        "title": "谩题",
        "id": "671d7a52-bd38-423a-8376-390f8ded7499"
    },
    {
        "author": "陈宓",
        "paragraphs": [
            "风前散袂能忘扇，月下题诗不用灯。",
            "万士清宵鏖棘庑，一年秋色满桐城。"
        ],
        "title": "中秋桐城观举子",
        "id": "9e91c8ce-d528-4e37-bc90-04f4e3e9cfc8"
    },
    {
        "author": "陈宓",
        "paragraphs": [
            "想像精蓝九叠前，青鞋今得踏云烟。",
            "霜边涧水多成玉，岭上人家半是仙。",
            "伏蟒千年无动意，老松何日不幽禅。",
            "可怜倚马思归客，有底区中未了缘。"
        ],
        "title": "到九座",
        "id": "147b0586-2c9f-4a76-9c86-be0916d065ed"
    },
    {
        "author": "陈宓",
        "paragraphs": [
            "雨近祇从簷角起，云浓不蔽月华明。",
            "佛灯一点冰同冷，酒盏三行茗漾清。",
            "僮仆倦羸闻鼻息，友朋笑语惬衷情。",
            "斋厨夜半无留火，不待晨鸡接淅行。"
        ],
        "title": "暮宿化成庵",
        "id": "c8a282cb-d0ac-48ed-9c2b-742cc5cd306a"
    },
    {
        "author": "陈宓",
        "paragraphs": [
            "五月平畴不得犁，青秧老处坼于龟。",
            "干坤惠爱无遗物，仰乳婴儿可使饥。"
        ],
        "title": "建阳道",
        "id": "a189929a-106c-4d9d-812e-69b3a46c3957"
    },
    {
        "author": "陈宓",
        "paragraphs": [
            "著壁骊珠五月寒，行人到此泣阑干。",
            "亭前好景慵回首，恐跨征鞍不得看。"
        ],
        "title": "和晦庵壁间韵",
        "id": "30953114-e493-41a6-9add-cde2d30a342c"
    },
    {
        "author": "陈宓",
        "paragraphs": [
            "武夷精舍果何如，名字流传动八区。",
            "大隠山前溪五曲，一间茅屋与谁居。"
        ],
        "title": "闰月五日题武夷  其一",
        "id": "d4f26ee7-a978-408d-92e4-deec60e58628"
    },
    {
        "author": "陈宓",
        "paragraphs": [
            "不见山居二十年，苍髯玉面故依然。",
            "它年我定先君老，准拟虚名共久传。"
        ],
        "title": "闰月五日题武夷  其二",
        "id": "d58f7ec2-b903-485c-aa13-f5c854d01e43"
    },
    {
        "author": "陈宓",
        "paragraphs": [
            "不知列岫何年有，应费神功妙剸裁。",
            "怪怪奇奇人莫问，娲皇曾把补天来。"
        ],
        "title": "闰月五日题武夷  其三",
        "id": "f3b5f792-5cda-4de6-85c4-98c3ca81a546"
    },
    {
        "author": "陈宓",
        "paragraphs": [
            "賸得浮生十日闲，一逢胜处便凭栏。",
            "天开池沼供鱼乐，雨洗峰峦与客看。",
            "活计祇须携蒻笠，谋身空叹负儒冠。",
            "试听矶上垂纶叟，不信人间有热官。"
        ],
        "title": "碧潭奇观",
        "id": "8de6dbf1-92d7-4dee-91e0-beae8efa156c"
    },
    {
        "author": "陈宓",
        "paragraphs": [
            "四望坡陀百里平，群峰相顾最多情。",
            "船从碧玉堆中度，人向黄雩阵里行。",
            "访道几朝成夜饮，思君何日再晨征。",
            "暂时分袂休言别，遇有人来数寄声。"
        ],
        "title": "抵邑示景山",
        "id": "0cc1f3ac-788c-4309-a964-7e29c7971e1f"
    },
    {
        "author": "陈宓",
        "paragraphs": [
            "行到青山欲尽头，穷源未省作溪游。",
            "轻云放日催人渡，积雨肥波送客舟。",
            "卧看玉簪迎两岸，心随绣领逐浮沤。",
            "眼前邂逅多堪赏，特地安排似此不。"
        ],
        "title": "十七日窘雨邑中舟还",
        "id": "16dd6fcc-f7ed-4acf-acb4-932d2565ae1c"
    },
    {
        "author": "陈宓",
        "paragraphs": [
            "浓阴犹辨石粼粼，百尺浑疑到底冰。",
            "湍急宛乘银骑出，身轻直向碧霄凌。",
            "风前别酒能禁几，雨外征衣却惯曾。",
            "最是萧萧霜叶动，路回不见笋舆凭。"
        ],
        "title": "十八日景山同舟作别",
        "id": "177cdd8c-e0ce-43dd-b1b9-ee2b0c32f8dd"
    },
    {
        "author": "陈宓",
        "paragraphs": [
            "萦纡一带本乎漫，碓碓依村自作滩。",
            "卷却片帆舟转急，斟残斗酒雨犹寒。",
            "从教稚子嗔归晚，祇为良朋得会难。",
            "佳景无穷吟不尽，还家携与社中看。"
        ],
        "title": "将还家书寄社中",
        "id": "b025fefd-f6b0-4326-bd33-b5d53eef65d3"
    },
    {
        "author": "陈宓",
        "paragraphs": [
            "人人尽道为贫驱，出不高车食不鱼。",
            "陋巷最贫谁氏子，藜羹瀹饭味诗书。"
        ],
        "title": "和崇安壁间  其一",
        "id": "56bc52a2-af4b-4e6f-9f79-ff2a940e8437"
    },
    {
        "author": "陈宓",
        "paragraphs": [
            "小阁峥嵘山四傍，清溪来作九霞觞。",
            "我来细酌看山色，山色长佳为不忙。"
        ],
        "title": "和崇安壁间  其二",
        "id": "bdd1debd-20cd-44b8-9ebf-bab82903c4b8"
    },
    {
        "author": "陈宓",
        "paragraphs": [
            "百尺长松带碧萝，杜溪深锁蒋洋坡。",
            "一堂来作群山主，四牖分盛好景多。",
            "书卷不须扃户读，诗翁频许杖藜过。",
            "一生心事何难足，更与前湾月半蓑。"
        ],
        "title": "和东海题云松岭书堂",
        "id": "51c2efad-ea11-4eac-b4e2-6a397330c308"
    },
    {
        "author": "陈宓",
        "paragraphs": [
            "春阴不辨夕阳斜，漫宿深村小隠家。",
            "石溅流泉成急雨，露妆枯树作新花。",
            "但欣麦陇千山秀，不恨芒鞋十里沙。",
            "悠远山川还兴尽，不知何日抵京华。"
        ],
        "title": "道中即事",
        "id": "eb4de0b4-9a91-41d9-a4c7-688d3586522d"
    },
    {
        "author": "陈宓",
        "paragraphs": [
            "五月林梢未著蝉，节根新换玉娟娟。",
            "露华团翠浓堪滴，浇得殷红不敢然。"
        ],
        "title": "竹间榴花",
        "id": "4d465b08-1f16-4f50-b316-0259e5d994f7"
    },
    {
        "author": "陈宓",
        "paragraphs": [
            "为怕凋零不忍栽，问云何处正初开。",
            "小窗尽日看春至，短帽无人彻夜陪。",
            "光景长如新月上，杖藜懒向小园隈。",
            "最怜。"
        ],
        "title": "瓶梅",
        "id": "8b7ebbe8-d5a2-433e-a210-6aea8fbd656d"
    },
    {
        "author": "陈宓",
        "paragraphs": [
            "纤巧难夸刻楮工，四时不改绿茸茸。",
            "祇应松桧堪为友，阅尽人间桃李风。"
        ],
        "title": "题蒲巖次陈侍郎韵  其一",
        "id": "2492623d-45b9-4e2a-954b-c00052dfc5dc"
    },
    {
        "author": "陈宓",
        "paragraphs": [
            "我亦年来养气工，黄茅丹鼎欲生茸。",
            "蓬莱咫尺真堪玩，底恨三年弱水风。"
        ],
        "title": "题蒲巖次陈侍郎韵  其二",
        "id": "ec9ba8bb-8bd8-48ea-b09c-723384ad9138"
    },
    {
        "author": "陈宓",
        "paragraphs": [
            "百岁中秋几月明，长先十日候阴晴。",
            "清风不觉传三鼓，又恐冰轮碾女城。"
        ],
        "title": "中秋前偶题  其一",
        "id": "d083dff9-4a3f-4d67-91d2-9c90fe6f2b4d"
    },
    {
        "author": "陈宓",
        "paragraphs": [
            "世事浮云频改换，月华千古祇清新。",
            "炎风暑气常侵客，纵有凄风亦可人。"
        ],
        "title": "中秋前偶题  其二",
        "id": "84507a19-60f9-41b2-b01c-d7389e124732"
    },
    {
        "author": "陈宓",
        "paragraphs": [
            "雨过云衣已半除，深渊绚烂剖骊珠。",
            "阴晴明日犹难料，未必中秋此夜如。"
        ],
        "title": "中秋前偶题  其三",
        "id": "d7c8defa-1f51-4001-b561-d89e1b6eb496"
    },
    {
        "author": "陈宓",
        "paragraphs": [
            "稚金无力拒炎光，挟雨呼风作晚凉。",
            "玉漏城头传一箭，征人已觉十分长。"
        ],
        "title": "初秋喜雨",
        "id": "0c7dda40-95a5-4596-bdba-ed2f54414348"
    },
    {
        "author": "陈宓",
        "paragraphs": [
            "赤日当空雨汗流，行人小立尽咨愁。",
            "谁知天使阳居夏，要作人间岁有秋。",
            "鳞介洪纤皆自遂，林泉澹泊可无求。",
            "须思一夜西风起，便到无衣远客头。"
        ],
        "title": "酷热",
        "id": "5deea3c8-7f82-4504-908d-bfcb7a05f8e4"
    },
    {
        "author": "陈宓",
        "paragraphs": [
            "刺眼烟光聚野堂，无风荷叶自生凉。",
            "幽人到此心先解，不动边头白鹭行。"
        ],
        "title": "过盘龙寺",
        "id": "3006e809-60cb-4b38-a910-fffa5e7d79f0"
    },
    {
        "author": "陈宓",
        "paragraphs": [
            "功名直作千年计，志气不随双鬓衰。",
            "书卷盈怀长晏食，祇烦造物为营炊。"
        ],
        "title": "寄山中老友",
        "id": "647bcefa-8060-4fac-8ab0-5fa7f7f3eeac"
    },
    {
        "author": "陈宓",
        "paragraphs": [
            "先生道古背今驰，羁丱诗书两鬓丝。",
            "进取不随余子后，文章曾作几人师。",
            "未施天上经纶手，且放胸中玉珮词。",
            "三复荔台佳句法，千年风雅有谁追。"
        ],
        "title": "赠翁子西",
        "id": "43096545-a25d-4a3f-956a-8f00fc6ff431"
    },
    {
        "author": "陈宓",
        "paragraphs": [
            "一点射窗明已足，三更当户意慵看。",
            "竹篱茅舍心安处，不羨乘风到广寒。"
        ],
        "title": "望夕",
        "id": "c56fd063-c732-48e7-986c-c9f1a6daf5f6"
    },
    {
        "author": "陈宓",
        "paragraphs": [
            "来禽青李不待熟，枝上作酸能晚黄。",
            "期与虀盐同事业，每因烟雨长风光。",
            "丹心祇有帝心识，苦口宁为众口尝。",
            "掷弃道旁同敝帚，有人负鼎去干汤。"
        ],
        "title": "黄梅",
        "id": "e37a58a4-8f6a-4f41-86b3-2e24568e8dec"
    },
    {
        "author": "陈宓",
        "paragraphs": [
            "桃李无言自晓粧，青春几日最韶光。",
            "游人不用频来看，趁取初开未减香。"
        ],
        "title": "探春",
        "id": "fdcb3839-2788-411f-acc9-39ee4ef304bf"
    },
    {
        "author": "陈宓",
        "paragraphs": [
            "屹立虚亭跨野塘，萧萧爽爽似潇湘。",
            "从教密种千竿竹，不蔽山光与水光。"
        ],
        "title": "春日到小园  其一",
        "id": "13363dc1-3714-43db-b326-c1ccd5d9ef0c"
    },
    {
        "author": "陈宓",
        "paragraphs": [
            "东郊无地不苍苍，日气融和自有香。",
            "最是游人行乐处，不寒不暖昼偏长。"
        ],
        "title": "春日到小园  其二",
        "id": "b9a63186-4d97-4012-9bcf-9d507e5bc548"
    },
    {
        "author": "陈宓",
        "paragraphs": [
            "积中顺和发英华，咳唾珠玑擅百家。",
            "圆似广场驰小弹，熟于夷路驾轻车。",
            "绮词新濯蜀江锦，险韵难追河汉槎。",
            "怪见春归不游赏，由来笔下有奇葩。"
        ],
        "title": "和翁子雅",
        "id": "2f82830c-b6e9-4f33-9adf-f8a7b3e3f969"
    },
    {
        "author": "陈宓",
        "paragraphs": [
            "市廛无计避风埃，反闭柴门懒自开。",
            "春梦恰同簷雨断，俗氛已逐鸟声来。"
        ],
        "title": "早起",
        "id": "57df28bc-55c1-4ccd-9491-20f1653f1d32"
    },
    {
        "author": "陈宓",
        "paragraphs": [
            "从来天道尚栽培，妙手仍能顷刻开。",
            "万壑千崖收腊去，三花两蘂唤春回。",
            "松筠早结同心友，桃李真堪后乘陪。",
            "调鼎工夫在朝夕，如何方向此中栽。"
        ],
        "title": "和方丞咏梅",
        "id": "b540a2da-27b7-4953-b377-2cd95f89fafb"
    },
    {
        "author": "陈宓",
        "paragraphs": [
            "云台貂冕成堆土，钓濑羊裘照九秋。",
            "认得南柯不回首，清名万古尚流溪。"
        ],
        "title": "钓台",
        "id": "b7422a80-e1b8-4582-8d11-498a4321bde9"
    },
    {
        "author": "陈宓",
        "paragraphs": [
            "违乡数驿肆驰驱，正是年华欲换时。",
            "山色万家开户牖，水锦十里列旌旗。",
            "物情欣泰随方见，世态暄凉祇自知。",
            "一别南台兹六载，重来尽记道间奇。"
        ],
        "title": "到三山",
        "id": "64e6d22c-76f2-4dcb-aeac-3fe32ab9d8c1"
    },
    {
        "author": "陈宓",
        "paragraphs": [
            "此是辞家第几程，道由剑岭出峥嵘。",
            "上穿密霭闻天语，下领浮云作雨行。",
            "千仞直从人面起，一尘不向马蹄生。",
            "虽惭仁智粗知乐，憇听疎松夹水声。"
        ],
        "title": "过黄源岭",
        "id": "3a028f3e-110e-4a4b-b56f-2e04dbf6c5ea"
    },
    {
        "author": "陈宓",
        "paragraphs": [
            "函丈论文仆屡更，夜深相对眼偏青。",
            "曾无取次人敲户，祇有慇懃月到庭。"
        ],
        "title": "和翁子雅",
        "id": "177c1040-b136-4791-85e4-297cf9a945a2"
    },
    {
        "author": "陈宓",
        "paragraphs": [
            "山在溪中水在山，人生何处鬼门关。",
            "数声柔橹风雷外，一叶轻舟剑戟间。",
            "为问片时惊陷溺，何如竟日缓跻攀。",
            "信知行险非天命，垣道从来绝后艰。"
        ],
        "title": "题剑滩",
        "id": "c2c298b7-5ff1-4150-b707-4b00ba23bb1e"
    },
    {
        "author": "陈宓",
        "paragraphs": [
            "山中开落不逢人，我为持杯一笑频。",
            "最喜绿阴成子早，却嫌红蘂折枝频。",
            "已勾蛱蝶轻遮雨，更约溪风细护春。",
            "万点武陵归去日，应无一叶到嚣尘。"
        ],
        "title": "吉溪见桃花",
        "id": "dd4ca85d-43ef-4f72-be96-a6015a28cfff"
    },
    {
        "author": "陈宓",
        "paragraphs": [
            "一夜茅簷冻雨声，晓来千岫照人明。",
            "真同煮海盐花瑞，不见因风柳絮轻。",
            "游子不愁衣短薄，农夫剩喜岁丰成。",
            "竹篱草舍犹堪赏，况映镡津一水清。"
        ],
        "title": "南剑值雪",
        "id": "a7a52252-0539-4fb1-9155-61b0858f5725"
    },
    {
        "author": "陈宓",
        "paragraphs": [
            "溪山一路送还迎，管领溪山有此亭。",
            "我为举杯相劳勉，他年端不负山灵。"
        ],
        "title": "题王孙口致爽亭赓陈左史韵  其一",
        "id": "ac956903-9437-4c85-8e9e-91d54c99af36"
    },
    {
        "author": "陈宓",
        "paragraphs": [
            "谁结危亭碧玉堆，西山爽气唤仍回。",
            "岚光祇恐不堪著，更遣新诗勾引来。"
        ],
        "title": "题王孙口致爽亭赓陈左史韵  其二",
        "id": "9a147bba-d339-475e-ba2a-2b504003b29e"
    },
    {
        "author": "陈宓",
        "paragraphs": [
            "山水围中宅一区，小亭花柳足康娱。",
            "勾牵诗思千篇有，斗擞征尘一点无。",
            "秉烛风簷费遮逻，闭窗云雾巧闚𨵦。",
            "凭谁起唤王摩诘，写作渊明归去图。"
        ],
        "title": "题致爽亭",
        "id": "03a5faec-e632-43d9-b553-4daf8d553c77"
    },
    {
        "author": "陈宓",
        "paragraphs": [
            "区域瓯闽此岭存，朝来飞雨暮行云。",
            "方今天下车同轨，一水如何强别分。"
        ],
        "title": "分水岭",
        "id": "05763cc7-5932-4157-8e8d-93c673d5b0bb"
    },
    {
        "author": "陈宓",
        "paragraphs": [
            "桃溪蜂蝶醉红裙，度岭冰姿尚卧云。",
            "不独山川限闽浙，由来天意亦区分。"
        ],
        "title": "岭上见梅",
        "id": "6d9263d6-df4f-44cd-8d49-4484447544c1"
    },
    {
        "author": "陈宓",
        "paragraphs": [
            "山结深深碧玉龛，神龙保此一泓甘。",
            "我来酒渴如虹饮，料得来生未解贪。"
        ],
        "title": "铅山圣泉",
        "id": "13e66751-c6c5-483d-942e-0ec6fcb30b93"
    },
    {
        "author": "陈宓",
        "paragraphs": [
            "我与兹山是故人，十年相别意弥真。",
            "如何咫尺迷风雨，刚道情亲却不亲。"
        ],
        "title": "风雨过武夷山",
        "id": "c65af37f-a4be-4648-9a70-5ddf534c10c0"
    },
    {
        "author": "陈宓",
        "paragraphs": [
            "山寒尽日少人知，调鼎风流却在兹。",
            "但得此君为益友，不嫌青女妬妍姿。",
            "应愁我辈来何晚，岂共春风别有私。",
            "不忍折枝飞减玉，留看小雨弄黄时。"
        ],
        "title": "妙寂院访梅",
        "id": "591cce2c-12e1-4de5-81e8-a818e83fd035"
    },
    {
        "author": "陈宓",
        "paragraphs": [
            "不踏人间桃李场，要看梅蘤带严霜。",
            "敷成妙赋飘飘意，吐出新诗字字香。",
            "爽致青山期取友，高情春昼与俱长。",
            "苏黄不作希佳士，被褐怀珠夺月光。"
        ],
        "title": "和赵仲白  其一",
        "id": "6180283f-7b28-4254-a152-028a99138cda"
    },
    {
        "author": "陈宓",
        "paragraphs": [
            "寤寐曹刘不解忘，双眸烱烱月中霜。",
            "高吟出轴茧丝富，雅思萦春柳絮香。",
            "后进推排唯我拙，前人准拟觉君长。",
            "祇今天下多名士，深谢新篇掷夜光。"
        ],
        "title": "和赵仲白  其二",
        "id": "83512476-7894-4695-b063-b42fe58a1e28"
    },
    {
        "author": "陈宓",
        "paragraphs": [
            "芳辰美景最难兼，桃李春风桂子蟾。",
            "百卉并生吾道泰，嘉祥敢恃我师谦。"
        ],
        "title": "三月芙蓉盛开二十余花和友人韵  其一",
        "id": "c5f6653d-8ff9-4376-a120-fd0672da4563"
    },
    {
        "author": "陈宓",
        "paragraphs": [
            "云袖霞衣自等差，天风吹下玉皇家。",
            "似怜桃李无颜色，来伴姚黄魏紫花。"
        ],
        "title": "三月芙蓉盛开二十余花和友人韵  其二",
        "id": "688a7059-4cd9-4df6-be77-3e45e753cc9b"
    },
    {
        "author": "陈宓",
        "paragraphs": [
            "衡山开霁雨回风，正直心期自感通。",
            "顿使霑濡千里足，都由精白寸诚中。",
            "谁知忧国丹心在，不与农夫喜色同。",
            "四海正须膏泽润，岂容别驾最民功。"
        ],
        "tags": [
            "衡山"
        ],
        "title": "贺权郡雨应祷",
        "id": "4d55d27d-ff7b-4c67-b9d6-d9c3a65e548f"
    },
    {
        "author": "陈宓",
        "paragraphs": [
            "说梅津潄不濡唇，秧稻堪惊陌上人。",
            "昨夜天公一翻手，苍生百万面生春。"
        ],
        "title": "乙丑春旱至四月十六夜雨  其一",
        "id": "57d9d48e-2e45-47a5-906f-cb5109543ff9"
    },
    {
        "author": "陈宓",
        "paragraphs": [
            "何处笙歌酒入唇，应惭忍渴望云人。",
            "朝来顿觉西山黑，农圃欢声总是春。"
        ],
        "title": "乙丑春旱至四月十六夜雨  其二",
        "id": "54167a0d-214a-43d0-9c84-34dd8273423e"
    },
    {
        "author": "陈宓",
        "paragraphs": [
            "一夜蛟龙怒虎烋，卧听簷溜不分交。",
            "拍天溪浦迷西极，万里耕耘尽乐郊。",
            "蛙黾无舟乘野外，寒鸦不笠待林梢。",
            "要看杲杲东方白，鱼自清波燕自巢。"
        ],
        "title": "十六至十九日雨未已",
        "id": "80962176-2e95-4598-a40f-31e1375125af"
    },
    {
        "author": "陈宓",
        "paragraphs": [
            "不能百里马牛风，千日相思一日逢。",
            "四月仙舟发漳水，恍然笑语在芙蓉。"
        ],
        "title": "和潘舍人",
        "id": "e1f8f267-28d8-4da1-b886-ab5e3a925bce"
    },
    {
        "author": "陈宓",
        "paragraphs": [
            "经行造次有新诗，吞吐珠玑不自奇。",
            "寸管久期窥变豹，深丛今幸见孤罴。",
            "高情陶谢犹能及，圣处阴何讵得知。",
            "乞与金丹换凡骨，飞遨祇恐乏仙姿。"
        ],
        "title": "上潘舍人  其一",
        "id": "c89d249c-b8e1-4a60-bcaa-f7af4e2963ed"
    },
    {
        "author": "陈宓",
        "paragraphs": [
            "淛水人如大雅诗，唯君出句最能奇。",
            "腾声直欲骖鸾鹤，赤子犹思缚虎罴。",
            "览卷几年如旧识，忘年今日辱新知。",
            "漳滨尚许陪尊俎，想像梅花是玉姿。"
        ],
        "title": "上潘舍人  其二",
        "id": "ae8d9ebd-c23e-4d05-b8b7-07d009d2cd49"
    },
    {
        "author": "陈宓",
        "paragraphs": [
            "先后勋名百岁周，同堂耿耿夜光寒。",
            "片言已夺丹辽气，万世犹闻四谏官。",
            "殄虏机筹余胆壮，佐时忠亮更胸蟠。",
            "不因品藻公舆论，得与前贤一样看。"
        ],
        "title": "三贤堂和柯东海",
        "id": "34022557-5c01-4c39-b103-3031f4640c2b"
    },
    {
        "author": "陈宓",
        "paragraphs": [
            "功名有念心常醒，更鼓无声夜更长。",
            "天运干干同转磨，鬓毛能不几时霜。"
        ],
        "title": "中夜",
        "id": "a29d33e9-867b-4280-889a-2673153f2a0d"
    },
    {
        "author": "陈宓",
        "paragraphs": [
            "不伴人间桃李群，炎曦与傅渥丹匀。",
            "南州几岁供怀橘，北阙何年可献芹。"
        ],
        "title": "荔子  其一",
        "id": "5a605dd9-d07c-49ea-adeb-4cc58543ee12"
    },
    {
        "author": "陈宓",
        "paragraphs": [
            "天垂甘露绛纱囊，要作南方一味凉。",
            "解□世间烦热恼，华峰有藕未能强。"
        ],
        "title": "荔子  其二",
        "id": "e3ad6bce-cc38-4584-9b15-413987cd6100"
    },
    {
        "author": "陈宓",
        "paragraphs": [
            "信矣贤愚共一初，都缘勤怠遂殊居。",
            "渊源有本天同健，潢潦无根夕易除。",
            "何事不为尘所染，平生须有善堪书。",
            "要从陋巷甘勤苦，始得声名满观渠。"
        ],
        "title": "读先君新第落成诗有感因韵书示蒙孙  其一",
        "id": "9bd25250-c943-430d-a7be-3b88e437b7c2"
    },
    {
        "author": "陈宓",
        "paragraphs": [
            "吾家清俭莫忘初，昔日儒酸白屋居。",
            "世事直须防满溢，天公偏是喜乘除。",
            "看来负郭三千顷，不似传家一卷书。",
            "谦损却能丰萃致，试观沧海受川渠。"
        ],
        "title": "读先君新第落成诗有感因韵书示蒙孙  其二",
        "id": "d902f097-16a3-4e00-bfe3-3d9cf5756d42"
    },
    {
        "author": "陈宓",
        "paragraphs": [
            "开轩但觉快心眸，百载云烟霭未收。",
            "谁谓昔人成迈往，每于遗墨见风流。",
            "看中猛势骧龙虎，藏处寒光射斗牛。",
            "白璧一双犹莫报，受君此惠等山丘。"
        ],
        "title": "谢东园主人惠蔡公草书",
        "id": "ec90d62c-1592-47ac-b562-f52f84fd80bf"
    },
    {
        "author": "陈宓",
        "paragraphs": [
            "史君救弊知原本，民頼浮屠产力宽。",
            "保障便为今日计，功名留与百年看。",
            "喜闻白纸租都放，不饮黄花酒亦欢。",
            "晨起有人相贺语，禅斋得稳占蒲团。"
        ],
        "title": "上王侯重九前蠲不济寺债",
        "id": "66968c10-dee6-411c-80b3-2d005f7d12f7"
    },
    {
        "author": "陈宓",
        "paragraphs": [
            "红葩翠竹与齐肩，为问霜枝已几年。",
            "一色碧天红烂熳，卧看疑在鉴湖舡。"
        ],
        "title": "后堂木芙蓉",
        "id": "342fc134-fc29-4a7f-87bf-71fe7cf897e1"
    },
    {
        "author": "陈宓",
        "paragraphs": [
            "谁言红艳占春多，风雨真成一掷梭。",
            "何似水花秋更好，才逢四月已开荷。"
        ],
        "title": "四月中澣流惠亭见莲  其一",
        "id": "fa6df560-9cbb-4ecb-9255-c408033f1de7"
    },
    {
        "author": "陈宓",
        "paragraphs": [
            "疾雷不雨卷行云，湖面清风篆玉文。",
            "我自得间来卧看，狎人鸥鹭亦成群。"
        ],
        "title": "四月中澣流惠亭见莲  其二",
        "id": "48f0908e-5f13-4eee-a1ac-d1ff9e7b934c"
    },
    {
        "author": "陈宓",
        "paragraphs": [
            "胸次崔嵬绝点埃，山光玉色两佳哉。",
            "官闲却得身栖宿，巖迥惟闻鹤去来。",
            "定处华鲸催石磬，眼前茗碗伴炉灰。",
            "高情一出樊笼外，逸驾飘飘未拟回。"
        ],
        "title": "和方宗教鼓山韵  其一",
        "id": "ebfb661a-1386-4ddb-b11e-0f2be8264212"
    },
    {
        "author": "陈宓",
        "paragraphs": [
            "盖世功名不染埃，清时尝见赋康哉。",
            "灵源已作千年观，圣相仍曾一日来。",
            "补练元功天上石，燮调和气琯中灰。",
            "崖间尝有数行墨，留与游人抵暮回。"
        ],
        "title": "和方宗教鼓山韵  其二",
        "id": "43bb48b1-ff42-46d5-a2e9-09c81d39dbf4"
    },
    {
        "author": "陈宓",
        "paragraphs": [
            "琅玕三尺重南金，风韵仍同绿绮琴。",
            "胸次便如斯壁立，千年不受一尘侵。"
        ],
        "title": "题永石屏  其一",
        "id": "ecfa81e8-3060-4bb0-893f-b600e8b585ab"
    },
    {
        "author": "陈宓",
        "paragraphs": [
            "谁将一段楚天碧，磨向崖心万仞余。",
            "桥柱不题司马字，兰亭留待右军书。"
        ],
        "title": "题永石屏  其二",
        "id": "4f1128b2-5a21-4d37-9ebf-3d48d35b636e"
    },
    {
        "author": "陈宓",
        "paragraphs": [
            "行人那得不如狂，谪下僊真衣锦裳。",
            "要识洛阳姚魏色，烦君千里到维扬。"
        ],
        "title": "大目寺牡丹",
        "id": "448557b6-2a63-49c4-9da7-306f2e7b61b6"
    },
    {
        "author": "陈宓",
        "paragraphs": [
            "一时盛事擅南闽，惊世词宗幕府宾。",
            "今日恰同当日会，道山元是鼓山人。",
            "两年君几封囊上，百里予方束带新。",
            "岐路不同俱自勉，何年重此拂坚珉。"
        ],
        "title": "丙寅五月三日陪真秘字留校理游鼓山一别二年适同游东观缅思旧游正以是日作诗以记之",
        "id": "7f4996a7-98b8-4a21-8683-eb6355c4d023"
    },
    {
        "author": "陈宓",
        "paragraphs": [
            "道山亭上看秋光，万里长安在夕阳。",
            "数点难收周顗泪，一冠莫效孟嘉狂。",
            "浮岚尽作襟期爽，嫩蘂能令肺腑香。",
            "三十年前童稚日，不堪回首一凄凉。"
        ],
        "title": "重九日登道山亭柱间有陈休斋题词曰师相者先君也予既感时之用师而怀先君之去此已垂卅年慨然流涕归而赋之",
        "id": "ad4a3057-7a2b-41c6-a4d7-445250b57350"
    },
    {
        "author": "陈宓",
        "paragraphs": [
            "有道襟怀鬓不华，笑谭物物总春花。",
            "挥毫要使钟张避，出句应知屈宋衙。",
            "今日相逢萍聚水，明朝各是客乘楂。",
            "坐中韶濩铿锵作，亦许狂吟杂俚哇。"
        ],
        "title": "开禧丙寅春二十六日黄子功袭少任赵仲白同会转庵中夜以夜永烛花偏分韵赋诗乐甚时太守有游山之约不果",
        "id": "63b55248-e5ca-43c4-9abb-18f6c4db64b0"
    },
    {
        "author": "陈宓",
        "paragraphs": [
            "惭愧西湖处士身，强縻珪组向南闽。",
            "旌旗夹道浑闲物，句律横空别有神。",
            "严濑旧题追古昔，奚囊白首更清新。",
            "年来剩喜三回见，一代于今有几人。"
        ],
        "tags": [
            "西湖"
        ],
        "title": "上潘舍人德久  其一",
        "id": "d88dddb4-d038-4e89-bb67-93cb271dcda9"
    },
    {
        "author": "陈宓",
        "paragraphs": [
            "气大词雄擅百家，长江衮衮见浮楂。",
            "襟怀有道颜长玉，谈笑为春物自花。",
            "飘逸大书追渴骥，联翩行字更飞鸦。",
            "夜陪余论清肝胆，不羨乘风七碗茶。"
        ],
        "tags": [
            "长江"
        ],
        "title": "上潘舍人德久  其二",
        "id": "4c6b6107-9a4c-4313-ad60-2f4b9655574f"
    },
    {
        "author": "陈宓",
        "paragraphs": [
            "不是骚人亲手栽，如何一一作诗谋。",
            "世间那用香如许，应有仙真夜往来。"
        ],
        "title": "云台寺梅坡  其一",
        "id": "1db509e8-c479-4237-ad39-169a34538788"
    },
    {
        "author": "陈宓",
        "paragraphs": [
            "树杪风来玉佩轻，仙香飘作世间清。",
            "一枝不许来城市，祇伴高人避世情。"
        ],
        "title": "云台寺梅坡  其二",
        "id": "7114324b-dc2f-427c-8c56-ee5e3c69100e"
    },
    {
        "author": "陈宓",
        "paragraphs": [
            "一嘿尽知天下事，片言常得古人心。",
            "千年成败兴衰迹，祇向忠邪两路寻。"
        ],
        "title": "读史",
        "id": "7044643e-9790-4c94-936a-fa22b77d3d49"
    },
    {
        "author": "陈宓",
        "paragraphs": [
            "紫琼润洁墨花香，独坐小窗春昼长。",
            "拈笔题诗随意拙，近来不复省钟王。"
        ],
        "title": "偶题",
        "id": "92ed0fc9-6511-40ca-88af-68d3bc29d95c"
    },
    {
        "author": "陈宓",
        "paragraphs": [
            "孤芳皎皎怕人知，欲近清香远却宜。",
            "认得清香端的处，等闲著眼莫相疑。"
        ],
        "title": "问梅  其一",
        "id": "7b0dee54-1e82-4b6b-a79d-44b2cdd16c2f"
    },
    {
        "author": "陈宓",
        "paragraphs": [
            "眼前禁得一枝横，不用千林缀玉英。",
            "花谢花开浑不问，祇将佳处付诗情。"
        ],
        "title": "问梅  其二",
        "id": "acbd3e4e-305a-42c0-8bec-7af09b64fe40"
    },
    {
        "author": "陈宓",
        "paragraphs": [
            "自是仙家别样粧，风来疑解舞霓裳。",
            "异香只许蟾宫采，不与秋光作伴黄。"
        ],
        "title": "丹桂",
        "id": "4d1e0f5b-ff18-48d9-a877-3db53d52783d"
    },
    {
        "author": "陈宓",
        "paragraphs": [
            "经旬不见嶙峋面，雨施云行到九州。",
            "春政已成无一事，却扶红日翠峰头。"
        ],
        "title": "雨晴见山",
        "id": "b7028c53-b8dd-432e-9f73-66fdb2a81439"
    },
    {
        "author": "陈宓",
        "paragraphs": [
            "迂叟相望百载间，遗风谁道久凋阑。",
            "欲期他日勋名盛，追作当年榜样看。",
            "汗漫西湖开望哀，崔嵬方巘献云端。",
            "功名肯擅一丘乐，突兀须教天下欢。"
        ],
        "tags": [
            "西湖"
        ],
        "title": "次仙谿陈侍郎韵寄题刘尚书二首 秀野",
        "id": "06fb72ae-c3ab-4b7f-8f03-00787464c5c5"
    },
    {
        "author": "陈宓",
        "paragraphs": [
            "利禄由来酒样醇，伊谁未醉解收身。",
            "须知泽畔独醒客，不顾墦间饱饫人。",
            "晋代风流多逸士，陶公名节号忠臣。",
            "筑堂景慕前贤行，饮水端能哜道真。"
        ],
        "title": "次仙谿陈侍郎韵寄题刘尚书二首 真止",
        "id": "30e9be39-3be7-4814-8943-04f76259ec25"
    },
    {
        "author": "陈宓",
        "paragraphs": [
            "忿欲丧躯真狂死，孝忠致命胜偷生。",
            "此心一片阳刚德，莫遣纤毫暂不明。"
        ],
        "title": "偶题",
        "id": "4aed4809-a8d4-491d-b0ad-9bd6a115f928"
    },
    {
        "author": "陈宓",
        "paragraphs": [
            "禽声戛玉琤如堕，蝶翅新粧粉欲飞。",
            "山静物闲无一事，却嫌钓叟下鱼矶。"
        ],
        "title": "山行",
        "id": "b482f820-003c-4eea-90e1-12a5e03c80f6"
    },
    {
        "author": "陈宓",
        "paragraphs": [
            "老鹊呼簷人起早，华鲸催午日西迟。",
            "不因地迥稀尘事，那得冬阴似夏时。"
        ],
        "title": "题妙寂寺",
        "id": "c388b40d-6229-4508-a465-207326ffd817"
    },
    {
        "author": "陈宓",
        "paragraphs": [
            "朱门到老几人还，赢得阶庭著藓班。",
            "曾似高人无俗累，解将碧巘照朱颜。",
            "趣超今古沉酣外，句入云烟缥缈间。",
            "白首纷纷自名利，天公最惜是清闲。"
        ],
        "title": "和寄喻景山",
        "id": "3c667ae6-3019-4c2e-8956-ebca2fd6af52"
    },
    {
        "author": "陈宓",
        "paragraphs": [
            "饮井之清天下少，夷齐比德复如何。",
            "寒冰入口侵牙颊，甘露霑肠逐病疴。",
            "十里溉田成旱雨，一泓济渴胜天河。",
            "活人未遂平生志，酌此深知负愧多。"
        ],
        "title": "饮井",
        "id": "10bd60a8-0c2d-4b1c-8b36-9f885631171b"
    },
    {
        "author": "陈宓",
        "paragraphs": [
            "冰溪凛凛九回曲，玉壁巖巖两面开。",
            "舟逆急湍分寸上，奇峰细得看崔嵬。"
        ],
        "title": "游武夷  其一",
        "id": "3ae1e614-06b1-4288-9375-742c62813d6b"
    },
    {
        "author": "陈宓",
        "paragraphs": [
            "几段飞桥著翠烟，云间有路想通天。",
            "古来何事非陈迹，道是神仙不见仙。"
        ],
        "title": "游武夷  其二",
        "id": "10fc5d11-7a10-41b2-a637-0f3ec172159a"
    },
    {
        "author": "陈宓",
        "paragraphs": [
            "武夷山上生春茶，武夷溪水清见沙。",
            "含溪嚼茶坐盘石，怅惆欲趁西飞霞。"
        ],
        "title": "游武夷  其三",
        "id": "84f111db-02e6-47fd-879c-e48e3b42ad3b"
    },
    {
        "author": "陈宓",
        "paragraphs": [
            "袭人天气暄还冷，欲雨窗绡暗复明。",
            "山鸟喜晴乘屋语，野农侵晓荷锄耕。",
            "不须杯勺勾春思，幸有诗书惬此生。",
            "桃杏繁枝一回首，争如松竹伴秋清。"
        ],
        "title": "中春",
        "id": "50ef0edc-b752-44c0-8c32-6386e41ee890"
    },
    {
        "author": "陈宓",
        "paragraphs": [
            "书卷丛中偏得垂，园花开后却慵看。",
            "嵬胸莫受一尘染，壮岁须腾万里翰。"
        ],
        "title": "书怀",
        "id": "198361f4-4d0e-47f2-8c09-27824643ec42"
    },
    {
        "author": "陈宓",
        "paragraphs": [
            "春暮见花空有恨，病余怯酒谩重温。",
            "紫骝踏尽垂杨影，可笑书生独掩门。"
        ],
        "title": "春暮",
        "id": "94eb3161-c200-456b-8f60-ecfed4b1886b"
    },
    {
        "author": "陈宓",
        "paragraphs": [
            "姓名高揭万人中，奏对纵横出汉宫。",
            "肯诧一时燕许手，要垂百代惠夷风。",
            "壁间先烈犹忠赤，堂上嘉宾尽醉红。",
            "常相风流今孰继，作成儒雅看侯功。"
        ],
        "title": "寄题桂籍  其一",
        "id": "682a05b1-4dc2-434e-b8b0-8e3e894581b9"
    },
    {
        "author": "陈宓",
        "paragraphs": [
            "胸次如冰贯九流，卫刀凛凛御千牛。",
            "两年报政为闽最，不日成堂见令脩。",
            "有袴久腾南国咏，结絇行作禁庭游。",
            "日边已有丝纶下，不使君侯惠一州。"
        ],
        "title": "寄题桂籍  其二",
        "id": "34c980c7-06be-4276-a7a0-d302ed27075b"
    },
    {
        "author": "陈宓",
        "paragraphs": [
            "春来物物尽欣怡，不到人间寒自眉。",
            "愿得清时同贞观，旅行终日不忧饥。"
        ],
        "title": "感春",
        "id": "76d24fdf-abb8-405f-8680-9f792b1b7d21"
    },
    {
        "author": "陈宓",
        "paragraphs": [
            "缟裙练帨映丹霞，默默无言不自夸。",
            "陌上行人重回首，一年春事数朝花。"
        ],
        "title": "春半桃李盛开",
        "id": "221665c7-fa43-4080-bf8e-fd8b5a5abc4b"
    },
    {
        "author": "陈宓",
        "paragraphs": [
            "人生四十方强仕，一调十年能几回。",
            "蝉冕未加头蚤累，诗成水上见风行。",
            "笔端万类因陵暴，世态浮云任变更。",
            "且尽花前一樽酒，何须身后五言声。"
        ],
        "title": "丁巳调选",
        "id": "8ad166f8-3730-4a71-94e8-703b307a4a47"
    },
    {
        "author": "陈宓",
        "paragraphs": [
            "水清沙浅见鱼鳍，雪净天空数雁飞。",
            "白月无瑕呈佩玦，黄花有露缀珠玑。",
            "西风劝我繙书叶，促织催人送戍衣。",
            "最喜蚊雷中夜静，长檠容得一灯微。"
        ],
        "title": "秋夜",
        "id": "9e341e7a-cf30-4eb6-92b7-133f815828bb"
    },
    {
        "author": "陈宓",
        "paragraphs": [
            "不饮踰时心已灰，黄花忽破杪秋来。",
            "初无雅兴酬佳节，谩把霜英浸玉醅。",
            "免俗未能聊复尔，清时端可赋康哉。",
            "明年此日知何处，好遣诗筒数往回。"
        ],
        "title": "秋酌",
        "id": "1a1784d7-c5e6-4b1c-92ef-a4f3f4d79932"
    },
    {
        "author": "陈宓",
        "paragraphs": [
            "禅心独理灯无尽，曲论怀私物不齐。",
            "拱木已严千岁冢，狂澜难决万金隄。",
            "古今蔽显神功相，天地韬藏裕眼迷。",
            "会看清风明月夕，云间端有鹤来栖。"
        ],
        "title": "和枢上人韵",
        "id": "37799f6a-f8cc-4929-a3fb-69974ab145b7"
    },
    {
        "author": "陈宓",
        "paragraphs": [
            "一派能令玉作山，千年那复更愁干。",
            "初疑云阵漏寒月，乍似鸥群趁急湍。",
            "领客适当晴正好，结亭偏惬暑来看。",
            "知君欲奉潘舆乐，千乘何如此地安。"
        ],
        "title": "和方漕孚若游瀑布",
        "id": "8835f3fd-7c66-415d-b5f8-053b5cf77f3c"
    },
    {
        "author": "陈宓",
        "paragraphs": [
            "盏斝已残休惜别，功名未就正堪愁。",
            "野梅风味关人意，独占群花最上头。"
        ],
        "title": "和胡仲方留题清果寺壁",
        "id": "7879b7b2-1bbf-409c-a302-ddcc62a4fa6e"
    },
    {
        "author": "陈宓",
        "paragraphs": [
            "萧条几载寓泉南，盂饭盘蔬味自甘。",
            "卓志每求颜氏乐，清风能激蹠徒贪。",
            "□而好施人难及，老不忘书我所惭。",
            "鼓瑟求齐虽未巧，会看宵梦到晴岚。"
        ],
        "title": "寄陈次颜  其一",
        "id": "dac6a0eb-d182-457a-a60d-bafe0907ac46"
    },
    {
        "author": "陈宓",
        "paragraphs": [
            "人年六十志先衰，年过唯君意不疲。",
            "胸次嵬嵬山立壁，书丛矻矻鸟粘黐。",
            "重裘兼味人能贱，冬葛朝虀世所师。",
            "借问别来新著作，大篇无惜惬吾思。"
        ],
        "title": "寄陈次颜  其二",
        "id": "f3949c66-14a5-4836-968e-fdd47db95902"
    },
    {
        "author": "陈宓",
        "paragraphs": [
            "盖世声名都在少，君看前辈合何如。",
            "我年若此成何事，白日还同过隙驹。"
        ],
        "title": "自勉",
        "id": "355706ad-7982-40f3-bc1e-42cb00388cfc"
    },
    {
        "author": "陈宓",
        "paragraphs": [
            "玉质纵横黄绢外，春阳却自紫毫开。",
            "雨余不共莓苔老，风暖暗勾蜂蝶来。"
        ],
        "title": "题高将仕墨梅",
        "id": "2c965542-c067-4c15-b09b-315583a41dcd"
    },
    {
        "author": "陈宓",
        "paragraphs": [
            "青编有补曾无损，白璧难全易作瑕。",
            "欲下凉帷玩真味，莫将丝履染尘沙。"
        ],
        "title": "书帷",
        "id": "538198b6-9af7-4dff-911c-443a9dbaa79d"
    },
    {
        "author": "陈宓",
        "paragraphs": [
            "对面孙吴开两阵，乘机胡越竞操戈。",
            "锱铢胜负何须较，喜败无人似老坡。"
        ],
        "title": "观碁",
        "id": "1af0e96d-eed9-4dad-9627-dea7d53460c6"
    },
    {
        "author": "陈宓",
        "paragraphs": [
            "坎泉上施心长泰，离火不炎身自凉。",
            "更把青编静游目，绝无星暑到胡床。"
        ],
        "title": "盛暑",
        "id": "7f7e905b-ed6a-4fe4-9ccf-997d430291b4"
    },
    {
        "author": "陈宓",
        "paragraphs": [
            "小园何事得佳名，环似莆溪一水清。",
            "帖帖飞鸢迷上下，翩翩游艇探空明。",
            "杯盘白处松生影，衣袂凉时竹有声。",
            "更约乘轩卫君子，安舆往来要将迎。"
        ],
        "title": "小园",
        "id": "7b3ca42e-f007-49bb-bb62-0e4b2ada454a"
    },
    {
        "author": "陈宓",
        "paragraphs": [
            "百里青松五月凉，千年忠惠有余芳。",
            "后人继此非难事，不为公家虑久长。"
        ],
        "title": "端午日枫亭道中  其一",
        "id": "6015fa9f-5d57-49d8-9f1a-c008173db956"
    },
    {
        "author": "陈宓",
        "paragraphs": [
            "去家一宿六十里，便作良辰客异乡。",
            "觅得菖蒲未成饮，午余山店索杯尝。"
        ],
        "title": "端午日枫亭道中  其二",
        "id": "7f667874-13ed-4801-bd85-abd139b78c4a"
    },
    {
        "author": "陈宓",
        "paragraphs": [
            "艳艳银河冷欲流，纤纤新月皎于眸。",
            "天街已觉清无暑，时有飞萤点缀秋。"
        ],
        "title": "秋日纳凉",
        "id": "256340bf-5ba1-444f-9635-4cf8b347d31c"
    },
    {
        "author": "陈宓",
        "paragraphs": [
            "慇懃春语数行书，忽忆先贤泣满裾。",
            "一饭怜贫犹欲报，交章荐士合何如。"
        ],
        "title": "答赵尉  其一",
        "id": "8bf4c41a-efb4-46c4-bd10-9545b0747405"
    },
    {
        "author": "陈宓",
        "paragraphs": [
            "亲友乡闾恨少逢，多因游宦得从容。",
            "他年傥过鸣珂里，祇恐飞翰不许从。"
        ],
        "title": "答赵尉  其二",
        "id": "20b15e53-f70c-433a-b035-8a25d8e86bbf"
    },
    {
        "author": "陈宓",
        "paragraphs": [
            "酒遏一杯能养性，肉踰三品反伤饥。",
            "人生饱后无珍味，何用多戕物命为。"
        ],
        "title": "答赵尉  其三",
        "id": "da5b5530-bb14-460e-b956-1dcfb289a21e"
    },
    {
        "author": "陈宓",
        "paragraphs": [
            "愚智纷纷总一丘，身心役役谩多忧。",
            "山林未必胜城市，触处能欢即自由。"
        ],
        "title": "偶题",
        "id": "3140f3e8-bb79-4cd4-8f47-d18cdb309bca"
    },
    {
        "author": "陈宓",
        "paragraphs": [
            "四壁无尘坐绛帷，邻家清晓听唔咿。",
            "圣贤凛凛长相面，爵禄骎骎讵可辞。",
            "问字有人携酒款，诵经终岁不园窥。",
            "我来自恨相逢晚，嗣此敲门惬所思。"
        ],
        "title": "题林氏读书堂",
        "id": "cef1263c-c02a-4ffb-8222-496538a3357c"
    },
    {
        "author": "陈宓",
        "paragraphs": [
            "满树轻明玉雪香，不容累月驻清芳。",
            "似闻天上怜花好，急敕丁神下取将。"
        ],
        "title": "游云台寺观梅  其一",
        "id": "27a7588e-4fb7-44f6-b96d-651afc43ad64"
    },
    {
        "author": "陈宓",
        "paragraphs": [
            "春风日夜晓清真，不惜天香染世尘。",
            "寄语山僧休尽扫，石间留取作毡茵。"
        ],
        "title": "游云台寺观梅  其二",
        "id": "6c67599c-85aa-486b-be0c-62012b9db4b3"
    },
    {
        "author": "陈宓",
        "paragraphs": [
            "回首横枝千万条，可怜烘日欲冰消。",
            "谁知寂寞临溪壑，却解和羹荐庙朝。"
        ],
        "title": "游云台寺观梅  其三",
        "id": "de0568b7-0576-4bca-8446-05ef93ecee6a"
    },
    {
        "author": "陈宓",
        "paragraphs": [
            "人物方今正眇然，哦松依旧志逾坚。",
            "宁为鸡口羞牛后，孔圣从来耻孰鞭。"
        ],
        "title": "和方丞  其一",
        "id": "7e8259fa-0566-4a73-a838-0212d566f162"
    },
    {
        "author": "陈宓",
        "paragraphs": [
            "平生笔健足神奇，况复高怀与古期。",
            "台阁风流今贰令，不妨时出解颐诗。"
        ],
        "title": "和方丞  其二",
        "id": "e8421740-763f-433a-9c84-630df6542993"
    },
    {
        "author": "陈宓",
        "paragraphs": [
            "夜投官舍鼓逢逢，雨急风喧梦作江。",
            "怪得萧然世俗虑，主人高致在轩窗。"
        ],
        "title": "和方丞  其三",
        "id": "f48e9324-300b-4ab2-8323-8317143b45f6"
    },
    {
        "author": "陈宓",
        "paragraphs": [
            "和戎之计最堪嗟，不以恩威以丽华。",
            "他日渔阳动鼙鼓，祇因争取上林花。"
        ],
        "title": "感时",
        "id": "026b01eb-f60e-4ceb-af08-9e03b5004652"
    },
    {
        "author": "陈宓",
        "paragraphs": [
            "心期极乐三千界，世事怀安二十年。",
            "顾我未能从学道，祇将寂寞当幽禅。"
        ],
        "title": "赠枢上人",
        "id": "0f5d5ad3-77e9-47ea-b7a3-5d1b0983f162"
    },
    {
        "author": "陈宓",
        "paragraphs": [
            "读书尚友古人贤，一日逢君胜一年。",
            "可叹常时成独学，喜于今日得师传。",
            "身居吏鞅供尘底，心在风云沂水边。",
            "虽有溪山供一笑，不容忙里寄诗篇。"
        ],
        "title": "和郑自正长官",
        "id": "f28a3220-8fe2-413d-971e-3157f4fef0fb"
    },
    {
        "author": "陈宓",
        "paragraphs": [
            "山蔽晴空望自遥，树开小道紫骝骄。",
            "沿溪飞盖传清荫，四野欢声拥海潮。"
        ],
        "title": "南安观社会",
        "id": "d344c595-3434-4bd9-a0c4-19bd069f2542"
    },
    {
        "author": "陈宓",
        "paragraphs": [
            "胶煤鸾麝号潘衡，老剂尤令举世惊。",
            "点漆未能绳纯黑，令人字字挟霜明。"
        ],
        "title": "试潘衡墨",
        "id": "cb0b5837-ddca-4784-8f73-1cdead52a193"
    },
    {
        "author": "陈宓",
        "paragraphs": [
            "乍寒忽暖初冬候，已熟慵收大有年。",
            "社鼓呼人鸣坎坎，山童待月舞跹跹。",
            "旅行可饱鱼虾味，疾步不惊鸡犬眠。",
            "外户夜开今已见，何时斗米直三钱。"
        ],
        "title": "泉南道中",
        "id": "38179f85-5c65-4613-8e76-97195d5538d9"
    },
    {
        "author": "陈宓",
        "paragraphs": [
            "轻寒悮透薄罗裳，花面都成睡后粧。",
            "羲旆过郊曾不驻，始知蜂蝶未为忙。"
        ],
        "title": "闰月中山行",
        "id": "fd1d82ff-caa5-489d-b70b-0b069a9ff4c5"
    },
    {
        "author": "陈宓",
        "paragraphs": [
            "云间老干几千年，清婉仍推百卉先。",
            "铁石心肠能妙赋，广平端似此花然。"
        ],
        "title": "和傅倅梅巖之什  其一",
        "id": "bcc32553-d084-4c1e-9d3c-18f136594966"
    },
    {
        "author": "陈宓",
        "paragraphs": [
            "照雪凌霜夹径开，谁教千树昔人栽。",
            "要将金鼎和羹事，尽付君家巖上梅。"
        ],
        "title": "和傅倅梅巖之什  其二",
        "id": "b304015b-847f-4bf1-afa9-b9ba693ed5c1"
    },
    {
        "author": "陈宓",
        "paragraphs": [
            "看花长是盛时来，飞雪从渠到玉杯。",
            "天惜国香尘土涴，故应偏向石间开。"
        ],
        "title": "和傅倅梅巖之什  其三",
        "id": "8815dba5-395f-4d80-a1f8-10a2e49c727b"
    },
    {
        "author": "陈宓",
        "paragraphs": [
            "人间飞叶送残年，篱落逢春此地先。",
            "虽有柴门无鏁钥，唐时竹洞岂其然。"
        ],
        "title": "和傅倅梅巖之什 梅开",
        "id": "0e1c22d2-a3d4-4407-8cd1-ca0e455d561b"
    },
    {
        "author": "陈宓",
        "paragraphs": [
            "方池凿石似天开，谁把霜英傍水栽。",
            "月白波清无觅处，祇知疎影是寒梅。"
        ],
        "title": "和傅倅梅巖之什 清浅",
        "id": "06ff8b82-ee6d-43f4-a645-bf30c7bf2e92"
    },
    {
        "author": "陈宓",
        "paragraphs": [
            "银河有派九霄来，翻手为霖费一杯。",
            "风雨时闻桥下急，烟云元自晓天开。"
        ],
        "title": "和傅倅梅巖之什 三瀑",
        "id": "cd4a4f7b-65c8-4e2f-8a86-bdad6da31bec"
    },
    {
        "author": "陈宓",
        "paragraphs": [
            "两年骑马上云台，长是梅花烂漫开。",
            "未识明珠从海出，祇逢飞雪下天来。",
            "月移清影侵衣带，风送浮香入酒杯。",
            "珍重主人邀客意，忙中唤我此追陪。"
        ],
        "title": "云台梅盛开呈单丞立之",
        "id": "454c0228-c115-4087-82c9-18d30a3d1076"
    },
    {
        "author": "陈宓",
        "paragraphs": [
            "树杪风来玉佩惊，仙香远胜市廛清。",
            "细看一段孤高趣，恰似幽人避世情。"
        ],
        "title": "又和单丞咏梅",
        "id": "fe47c8b5-84f4-49c3-a803-d055bf6c5ab4"
    },
    {
        "author": "陈宓",
        "paragraphs": [
            "霏微三日雨如秋，膏泽东南数百州。",
            "万物油然生意足，不知还解报君不。"
        ],
        "title": "和周宰书林",
        "id": "da7ef3f4-925f-458f-a31e-db95b5ec2662"
    },
    {
        "author": "陈宓",
        "paragraphs": [
            "尽历崎岖到古田，平生未识此攀缘。",
            "白云破处青岚见，知有山围峻属天。"
        ],
        "title": "出古田道中",
        "id": "eeb3258d-a889-4a1d-b2c8-fdaa0722fb53"
    },
    {
        "author": "陈宓",
        "paragraphs": [
            "空囊带雨肩山重，滑屦登高上壁难。",
            "遵陆乘桴俱有恨，都缘何事不求安。"
        ],
        "title": "白苎岭雨大作云此道可免舟行",
        "id": "8c54a281-1e0e-4023-ae63-ad0815e150f4"
    },
    {
        "author": "陈宓",
        "paragraphs": [
            "无心览卷谩舒卷，有念盈怀日往来。",
            "十日离家劳梦远，一行无字彊颜开。"
        ],
        "title": "在旅不在家书",
        "id": "63d37bb5-42b8-43a5-8f7a-1845c154d719"
    },
    {
        "author": "陈宓",
        "paragraphs": [
            "几载游山成负约，千年有寺未曾登。",
            "却因名利经行此，羞对林间问我僧。"
        ],
        "title": "到雪峰  其一",
        "id": "5cd26574-bce7-4e44-baaa-109a1880989b"
    },
    {
        "author": "陈宓",
        "paragraphs": [
            "幽寂千人祇磬声，翬飞楼观映山青。",
            "世间役役谁知梦，林下高人眼独醒。"
        ],
        "title": "到雪峰  其二",
        "id": "ea5e1308-3b28-49ad-89f3-498bee54d864"
    },
    {
        "author": "陈宓",
        "paragraphs": [
            "一榻无尘便觉凉，半生场屋鬓将黄。",
            "而今已办还山计，对卷烧香爱日长。"
        ],
        "title": "和喻景山",
        "id": "12cc62c6-2da3-4d58-aa8d-f00fefa09db5"
    },
    {
        "author": "陈宓",
        "paragraphs": [
            "谁将铅粉比清真，天赋殊姿秀色匀。",
            "祇许谪仙为酒友，应呼卫玠作尘人。",
            "悬灯不减秋冬雪，入盏先浮隔岁春。",
            "堪笑古今同一白，诗人吟著总凝神。"
        ],
        "title": "和柯东海梅花之什",
        "id": "76b52ec7-2ad0-43ac-8101-2a18e5bdd055"
    },
    {
        "author": "陈宓",
        "paragraphs": [
            "下帷窥圃事多违，到得南园已夕晖。",
            "松竹不忙无世态，柳梅相逐见天机。",
            "仆便萧散朝犹睡，鹤惯羁孤晚自归。",
            "如此得闲堪自适，底须危处始知几。"
        ],
        "title": "和柯东海潘瓜山游南园韵",
        "id": "efd8ed99-0746-489b-9265-d85240f17754"
    },
    {
        "author": "陈宓",
        "paragraphs": [
            "炎空欲暮赤云横，何日秋风可抗衡。",
            "尽卷疎帘通水气，静听密罟得鱼声。",
            "山开旷野天全见，人倚平栏夜自明。",
            "衙鼓三通归路近，歌眠犹念竹阴清。"
        ],
        "title": "和东海韵",
        "id": "872e2764-f50c-4af5-b7d1-a5e45bc292cb"
    },
    {
        "author": "陈宓",
        "paragraphs": [
            "好著西湖藕似船，青秧绿水正相缘。",
            "漫从畧彴无人处，唤得婵娟欲雨天。",
            "云意爱随双桨动，山光祇在短蓬边。",
            "小园暇日频来往，老竹乔松看岁年。"
        ],
        "tags": [
            "西湖"
        ],
        "title": "南园新作小舟与客游白湖柯某东海有诗次韵",
        "id": "7d46ea75-e338-479a-b413-3fb441a4ad84"
    },
    {
        "author": "陈宓",
        "paragraphs": [
            "欲访西湖久未晴，故应穿屐踏泥行。",
            "不因世事无时尽，那识波光有底清。",
            "翠竹碧莲迷上下，雕栏画阁压峥嵘。",
            "扁舟正好频来买，烟景何人与子争。"
        ],
        "tags": [
            "西湖"
        ],
        "title": "同柯东海出湖",
        "id": "89bdafb7-06ab-4f0d-869a-9d9d0bb50e47"
    },
    {
        "author": "陈宓",
        "paragraphs": [
            "紫润携来惬性情，蓝田空负价连城。",
            "挥残老兔犹能健，研尽轻螺未觉声。",
            "渊底取归龙想睡，巖心凿破地须惊。",
            "我无才思长怀抱，元气何年结得成。"
        ],
        "title": "题妙寂僧无碍端砚",
        "id": "e1bf42ff-ddf2-43d8-810d-777b4e88f310"
    },
    {
        "author": "陈宓",
        "paragraphs": [
            "何处便宜养性情，禅床更著玉纵横。",
            "应是高人幽隠地，开轩远月迥双明。"
        ],
        "title": "题妙寂僧无碍明碧轩",
        "id": "288f240a-671f-4595-ae46-af4a3cb01c50"
    },
    {
        "author": "陈宓",
        "paragraphs": [
            "皓月忽从墙角见，好风时送竹声来。",
            "事随日出无时暇，薄暮尘襟始一开。"
        ],
        "title": "见月",
        "id": "3fa946ed-cd78-4fcc-a57f-b49eb1643adf"
    },
    {
        "author": "陈宓",
        "paragraphs": [
            "百万苍生罹热恼，三年素女苦高寒。",
            "清光若解知民瘼，留与人间夜夜看。"
        ],
        "title": "问月",
        "id": "89bcb5f8-4d55-4882-b00d-fa003fd0e869"
    },
    {
        "author": "陈宓",
        "paragraphs": [
            "骨细肌丰一样香，沉香亭北象牙床。",
            "移根若向清都植，应忆当年瘴雨乡。"
        ],
        "title": "素馨茉莉  其一",
        "id": "aea39f88-4adc-4d49-82d7-30fea8c3e2c1"
    },
    {
        "author": "陈宓",
        "paragraphs": [
            "姊娣双承雨露恩，至今犹有断肠魂。",
            "道人不受浓香足，四山甘雨已如倾。",
            "蚤知县令才能薄，頼有禅翁愿力宏。",
            "宿麦顿苏民气乐，更期膏润接春耕。"
        ],
        "title": "素馨茉莉  其二",
        "id": "6210d6a3-c02b-4b67-aca6-11679de18c66"
    },
    {
        "author": "陈宓",
        "paragraphs": [
            "喧枕浪浪直到明，驱车欲谢却成晴。",
            "天人契合岂无意，草木□途俱有情。",
            "賸作寰中三日施，依前岩畔一泓清。",
            "愿言嗣此长霑足，得暇还来听午鲸。"
        ],
        "title": "欲登蓬莱山谢雨恐泥泞不可行是早忽晴并纪其异",
        "id": "885b865a-1dc4-4a08-9ee9-f650788ae492"
    },
    {
        "author": "陈宓",
        "paragraphs": [
            "经年不见意弥亲，来惬相思洗吏尘。",
            "陋邑苦难留上客，好山终是恋高人。",
            "同看腊底梅筠月，便想云间笋蕨春。",
            "此去书堂能几驿，诗筒莫惮往来频。"
        ],
        "title": "予宰安溪日景山相访还山之兴浩不可留诗以送之",
        "id": "e5f0d8fc-e7b1-4c8f-8b88-eb0ed90eb59d"
    },
    {
        "author": "陈宓",
        "paragraphs": [
            "本来真是与真非，祇为因循逐物移。",
            "当面雷同还自笑，此心机动已天知。",
            "穷通有命宁由我，邪正唯人更问谁。",
            "委曲周防终恐拙，何如直道了无危。"
        ],
        "title": "寄题真希元毋自欺斋",
        "id": "5b1517b6-6d0b-4a7b-989d-f12a81b9a772"
    },
    {
        "author": "陈宓",
        "paragraphs": [
            "五十种书今几见，数千年史尚堪传。",
            "草堂底用标遗迹，自是乡人苦爱贫。"
        ],
        "title": "谢郑夹漈子惠诗索草堂扁榜  其一",
        "id": "3cd84b6e-2bb8-4221-a09a-2c5fba597aed"
    },
    {
        "author": "陈宓",
        "paragraphs": [
            "子长健笔许谁隣，特起先生继获麟。",
            "摹写遗书礼严像，岂无当代好贤人。"
        ],
        "title": "谢郑夹漈子惠诗索草堂扁榜  其二",
        "id": "7b6403f0-e32d-482d-b306-8c6b8d0ffdde"
    },
    {
        "author": "陈宓",
        "paragraphs": [
            "八龄幼子今头白，袖有清诗忽到门。",
            "前代谩夸棠与笏，何如诗礼典刑存。"
        ],
        "title": "谢郑夹漈子惠诗索草堂扁榜  其三",
        "id": "666658da-b716-40ba-877c-ffa5dca21216"
    },
    {
        "author": "陈宓",
        "paragraphs": [
            "西来一派接天流，谁结危栏占上游。",
            "树蘸碧波元不暑，沙攒白鹭更宜秋。",
            "沉酣胜处方知味，濡滞穷山未拙谋。",
            "欲把君诗镵翠壁，声名长与此溪留。"
        ],
        "title": "次安溪赵簿云津阁韵  其一",
        "id": "9b5f6267-70c4-4e93-861e-fc17a1a11b0c"
    },
    {
        "author": "陈宓",
        "paragraphs": [
            "兼旬积雨截晴虹，洗出溪山罨画中。",
            "别浦渔歌来暝色，长桥人语半秋空。",
            "吏闲剩得三更月，民阜多逢五日风。",
            "作计追陪今恐后，杯盘随意底须丰。"
        ],
        "title": "次安溪赵簿云津阁韵  其二",
        "id": "e7dd5474-50b4-45de-8fdf-0ad0b5dd312b"
    },
    {
        "author": "陈宓",
        "paragraphs": [
            "梦魂何日不家山，底事淹留数月间。",
            "忽见黄华羞泛酒，渊明心事若相关。"
        ],
        "title": "王主簿右州某日思其归因见黄华动渊明之兴方欲寄诗忽承佳句次韵见意  其一",
        "id": "45c5d7bb-c7d7-4584-a1e1-78b20b79174e"
    },
    {
        "author": "陈宓",
        "paragraphs": [
            "静坐思君秋日长，清波白鹭两茫茫。",
            "定应嚼遍湘累菊，寄我新诗字字香。"
        ],
        "title": "王主簿右州某日思其归因见黄华动渊明之兴方欲寄诗忽承佳句次韵见意  其二",
        "id": "eb016fc2-b457-4d52-899b-564b80352abf"
    },
    {
        "author": "陈宓",
        "paragraphs": [
            "田里今年少叹嗟，前溪敢放夜痕加。",
            "天开璧玉三千岫，水遶黄云一万家。",
            "古寺安闲茶可饱，深村取次酒能赊。",
            "归来晚及西津渡，百丈虹梁喜有涯。"
        ],
        "title": "登清水巖谢晴承知丞惠诗次韵为谢",
        "id": "9125ccb0-7ffd-412f-b53c-1a81855ea4d3"
    },
    {
        "author": "陈宓",
        "paragraphs": [
            "水色岚光杳霭间，诗人得句意偏闲。",
            "我今收拾胸中去，归赋淮南大小山。"
        ],
        "title": "和王主簿  其一",
        "id": "7d1ec352-6ea1-4613-aab9-5303bdf0bc3a"
    },
    {
        "author": "陈宓",
        "paragraphs": [
            "为问西来何处船，风餐霜宿更安眠。",
            "残灯一点明于月，只傍前洲白鹭边。"
        ],
        "title": "和王主簿  其二",
        "id": "ef3f5e39-7979-4347-9930-1cea7ae92f14"
    },
    {
        "author": "陈宓",
        "paragraphs": [
            "朅来十日佳眠食，为爱溪山似客清。",
            "我亦本无三宿恋，中年可奈故人情。"
        ],
        "title": "和王主簿  其三",
        "id": "9690e0c7-e17f-4d5d-ae06-c70b5e6afb27"
    },
    {
        "author": "陈宓",
        "paragraphs": [
            "世间真色知何物，肯把溪山换莫愁。",
            "拟具小舟乘月下，一尊相属漾寒流。"
        ],
        "title": "和王主簿  其四",
        "id": "23c3e309-f950-492b-a14c-79407335bc03"
    },
    {
        "author": "陈宓",
        "paragraphs": [
            "飞车去逐赤松仙，残藁空留四十年。",
            "致主耻居三代后，乞身期在二疏前。",
            "清朝厚眷真难报，白发孤遗祇自怜。",
            "珍重我翁忠孝句，子孙百世更须传。"
        ],
        "title": "题先公正献诗集",
        "id": "c6aff970-439b-4437-9efa-98a925175b55"
    },
    {
        "author": "陈宓",
        "paragraphs": [
            "天公久不试铅华，尽把清香付此花。",
            "白玉堂中春未动，等闲攀折野人家。"
        ],
        "title": "赋梅堂闲吟  其一",
        "id": "a0496773-1516-4014-ba75-ec8c6d10a400"
    },
    {
        "author": "陈宓",
        "paragraphs": [
            "祇知风骨清于玉，敢把精神看作花。",
            "一阵异香明月下，定知来自玉皇家。"
        ],
        "title": "赋梅堂闲吟  其二",
        "id": "f49a7559-3906-4028-84aa-f95fb03f6eb3"
    },
    {
        "author": "陈宓",
        "paragraphs": [
            "世间何物最鲜华，摇落林中第一花。",
            "作计莫输蜂蝶后，深房浅萼便为家。"
        ],
        "title": "赋梅堂闲吟  其三",
        "id": "a264a629-555b-41d2-84b3-3e859dacd773"
    },
    {
        "author": "陈宓",
        "paragraphs": [
            "谩自尘劳鬓欲华，故园空鏁未开花。",
            "年年饱看春来去，输与西湖处士家。"
        ],
        "tags": [
            "西湖"
        ],
        "title": "赋梅堂闲吟  其四",
        "id": "c376c1ef-3744-4e1d-aee4-d2f3ef2aea9b"
    },
    {
        "author": "陈宓",
        "paragraphs": [
            "造物全将素作华，牡丹那得号真花。",
            "古来骚客知多少，貌得精神有几家。"
        ],
        "title": "赋梅堂闲吟  其五",
        "id": "5f4ba871-073c-49c6-a1df-f4d6bb623901"
    },
    {
        "author": "陈宓",
        "paragraphs": [
            "穷冬天意似奢华，白璧明珠剩作花。",
            "付与东风向何处，恩勤不为五侯家。"
        ],
        "title": "赋梅堂闲吟  其六",
        "id": "e5ca7062-0181-4bee-9c52-9dcbdfac5375"
    },
    {
        "author": "陈宓",
        "paragraphs": [
            "浓霜轻雪妬清华，暖日烘时祇见花。",
            "天意似怜尘世界，故将茅舍换仙家。"
        ],
        "title": "赋梅堂闲吟  其七",
        "id": "ca079da6-cd75-4a9a-8583-ec525c003cc0"
    },
    {
        "author": "陈宓",
        "paragraphs": [
            "地宜冬暖早韶华，回首墙东李亦花。",
            "毕竟晨粧自羞涩，岂堪位置寿阳家。"
        ],
        "title": "赋梅堂闲吟  其八",
        "id": "d70ecea7-8710-4eb4-be6f-d1b60789a21b"
    },
    {
        "author": "陈宓",
        "paragraphs": [
            "金掌何人吸露华，争如瓦盏泛霜花。",
            "移床来傍花边坐，底用云岚顶上家。"
        ],
        "title": "赋梅堂闲吟  其九",
        "id": "915256fb-da51-46bf-87e3-d74f04beb7bc"
    },
    {
        "author": "陈宓",
        "paragraphs": [
            "老觉无情恋物华，玉尘那复惜飞花。",
            "春风祇在襟怀里，试问蓝溪吏隠家。"
        ],
        "title": "赋梅堂闲吟  其一○",
        "id": "46278689-242b-474c-8b0d-f20978eedfbe"
    },
    {
        "author": "陈宓",
        "paragraphs": [
            "作吏风尘头欲白，此身那不自优游。",
            "一心恰似商人妇，苦雨终风便作愁。"
        ],
        "title": "清水巖祷晴  其一",
        "id": "d286a8ef-b749-429c-886c-1ce2cadf7988"
    },
    {
        "author": "陈宓",
        "paragraphs": [
            "簷声喧耳历三旬，云气低低过一春。",
            "今日举头逢皎日，也知天道总由人。"
        ],
        "title": "清水巖祷晴  其二",
        "id": "70c36421-c094-41f8-999a-e46761646114"
    },
    {
        "author": "陈宓",
        "paragraphs": [
            "众峰奇秀四围旁，拥出千寻月样塘。",
            "只鹭双凫自来往，圆荷细草竞高长。",
            "密云带雨天应近，晚照酣春水自香。",
            "幸有家人来共看，如何也作簿书忙。"
        ],
        "title": "久不到流惠杨至之相访邀游杨以干亟归因呈之",
        "id": "0cd61c79-9ee2-4a97-b51e-ca5ef75bd0a4"
    },
    {
        "author": "陈宓",
        "paragraphs": [
            "春入溪山几许深，拟陪杖屦远追寻。",
            "千章古木都凝绿，百啭黄鹂尚好音。",
            "君有佳人同笑语，我怀拙患阻登临。",
            "移时竚立西塘上，有酒盈樽敢自斟。"
        ],
        "title": "约杨至之潘谦之登清水巖不果和潘韵",
        "id": "b376c407-55b5-43af-9fc9-1bfece3ffeab"
    },
    {
        "author": "陈宓",
        "paragraphs": [
            "疎花早不奈香何，三叠琼葩底用多。",
            "最是动人情意处，黄梅已老未逢荷。"
        ],
        "title": "县圃栀子花三重生简潘君",
        "id": "3329a9fd-70af-488b-9b24-ed5e2d0e7ce4"
    }
]