[
    {
        "author": "蘇泂",
        "paragraphs": [
            "琵琶亭下維舟處，水落江空夜雪殘。",
            "記得長官邀我醉，縣衙當面玉爲山。"
        ],
        "title": "雜興四首  其四",
        "id": "95363edf-e443-405d-9b71-0d6a5f77b6f8"
    },
    {
        "author": "蘇泂",
        "paragraphs": [
            "莫求名字滿鄉閭，且讀平生萬卷書。",
            "青箬笠邊無不可，黄金带後欲如何。"
        ],
        "title": "次韻潁叟弟耕堂雜興六首  其一",
        "id": "eac6fafc-6a45-4e1f-bb2a-18a534043995"
    },
    {
        "author": "蘇泂",
        "paragraphs": [
            "繚繞州城带雨長，雨餘雲氣亦飛揚。",
            "小樓別有幽欣處，時復風吹荷葉香。"
        ],
        "title": "次韻潁叟弟耕堂雜興六首  其二",
        "id": "87ea0447-605f-481a-a5c4-788ffa451871"
    },
    {
        "author": "蘇泂",
        "paragraphs": [
            "吳蜀歸來興寄遐，天將清氣與貧家。",
            "雙雙蝶舞宜男草，箇箇蜂銜附子花。"
        ],
        "title": "次韻潁叟弟耕堂雜興六首  其三",
        "id": "5896e6e5-141d-41c6-b051-ab4a74c765d9"
    },
    {
        "author": "蘇泂",
        "paragraphs": [
            "莫怪龐公不入城，都緣無事可牽縈。",
            "客來遇酒飲何害，客去投床夢亦清。"
        ],
        "title": "次韻潁叟弟耕堂雜興六首  其四",
        "id": "33c10d39-108d-4db5-a800-792a8641f649"
    },
    {
        "author": "蘇泂",
        "paragraphs": [
            "已芸何似與人芸，水旱螟蝗不可聞。",
            "必欲糠粞飽雞鶩，明年余作勸農文。"
        ],
        "title": "次韻潁叟弟耕堂雜興六首  其五",
        "id": "640b1e70-a962-496a-92aa-4ac8f5743f47"
    },
    {
        "author": "蘇泂",
        "paragraphs": [
            "珍重新來十絕詩，末章砥柱不能移。",
            "因思唐代諸公子，故少撞鐘得意時。"
        ],
        "title": "次韻潁叟弟耕堂雜興六首  其六",
        "id": "e25e89a0-09d0-4f81-bfa9-1380dc66fb60"
    },
    {
        "author": "蘇泂",
        "paragraphs": [
            "老子軒冕總相忘，歸辦芙蓉製作裳。",
            "多少隠淪天下士，無人知我亦何傷。"
        ],
        "title": "次韻趙去華提幹夏日雜興七首  其一",
        "id": "a91aa24b-d6ab-4ee4-a206-72ca27273612"
    },
    {
        "author": "蘇泂",
        "paragraphs": [
            "客醉如何我獨醒，山空時落澗泉聲。",
            "年來不踏長安市，贏得詩書一味清。"
        ],
        "title": "次韻趙去華提幹夏日雜興七首  其二",
        "id": "809e1f6a-43a8-4391-af8f-b769fc43e460"
    },
    {
        "author": "蘇泂",
        "paragraphs": [
            "幸是安心無可病，不曾爲米底須歸。",
            "養成乳鹿充神駕，散拾殘雲補道衣。"
        ],
        "title": "次韻趙去華提幹夏日雜興七首  其三",
        "id": "ab8097b0-6b01-47e3-af4a-cb8711a5796f"
    },
    {
        "author": "蘇泂",
        "paragraphs": [
            "植立不徒當日計，顛冥忍受一饑驅。",
            "吟成拙賦何曾拙，喚作愚溪豈是愚。"
        ],
        "title": "次韻趙去華提幹夏日雜興七首  其四",
        "id": "b065523d-d224-41eb-9ae1-3443e9b7cc7c"
    },
    {
        "author": "蘇泂",
        "paragraphs": [
            "忽然鏡裏一絲絲，老却英雄不自知。",
            "夜半閑來看青史，百年有盡此身危。"
        ],
        "title": "次韻趙去華提幹夏日雜興七首  其五",
        "id": "d9ae48e0-a123-4325-9df9-52d628734b77"
    },
    {
        "author": "蘇泂",
        "paragraphs": [
            "山外情知更有山，幾多突兀共巑岏。",
            "一從夢到天壇後，轉覺丘陵不足看。"
        ],
        "title": "次韻趙去華提幹夏日雜興七首  其六",
        "id": "515d936a-1b36-4f30-924f-9555c0c915bf"
    },
    {
        "author": "蘇泂",
        "paragraphs": [
            "貧甚誰傳辟穀方，閉門飲水自徜徉。",
            "無求無欲無魔惱，月白庭空一炷香。"
        ],
        "title": "次韻趙去華提幹夏日雜興七首  其七",
        "id": "8e5afffb-ec38-412f-bed3-20770d9faa09"
    },
    {
        "author": "蘇泂",
        "paragraphs": [
            "斜風細雨轉船頭，夜半波平带月流。",
            "行到下菰城畔望，水晶宮闕是湖州。"
        ],
        "title": "苕溪雜興四首  其一",
        "id": "edcf9f06-5a61-4362-a01a-1e8fc1a68d4a"
    },
    {
        "author": "蘇泂",
        "paragraphs": [
            "美人樓上曉梳頭，人映清波波映樓。",
            "來往舟行看不足，此中風景勝揚州。"
        ],
        "title": "苕溪雜興四首  其二",
        "id": "20c95347-1124-436c-9697-1ea8d5b7e3e4"
    },
    {
        "author": "蘇泂",
        "paragraphs": [
            "只道還家猶未還，故山書冊蠹魚殘。",
            "半生不療饑寒苦，空有詩名滿世間。"
        ],
        "title": "苕溪雜興四首  其三",
        "id": "8eb403fa-7cad-4bf2-a87b-40eb70412a7f"
    },
    {
        "author": "蘇泂",
        "paragraphs": [
            "筆判虛空也太奇，古今天下幾多詩。",
            "虛空判了元無盡，信手拈來自不知。"
        ],
        "title": "苕溪雜興四首  其四",
        "id": "ce0e5f85-5f56-4e03-9c99-c2962ca6dce6"
    },
    {
        "author": "蘇泂",
        "paragraphs": [
            "豆田無數老鴉飛，棗熟菰香稻子垂。",
            "未說前年那有此，今年還似去年時。"
        ],
        "title": "過金陵四首  其一",
        "id": "90492caa-7f60-4f1a-a0a8-92b9a6c45c1d"
    },
    {
        "author": "蘇泂",
        "paragraphs": [
            "老樹前頭柿葉紅，又騎瘦馬立西風。",
            "江山未必儂能認，却被江山認得儂。"
        ],
        "title": "過金陵四首  其二",
        "id": "772a8f0e-35ce-4bfe-8ec8-8b151bbad1d2"
    },
    {
        "author": "蘇泂",
        "paragraphs": [
            "飛鴻渺渺襯蒹葭，蓼岸紅饒小穗花。",
            "此是秋光最佳處，江湖何處不思家。"
        ],
        "title": "過金陵四首  其三",
        "id": "30d15e67-c3a3-442b-94ec-49c15918c5ff"
    },
    {
        "author": "蘇泂",
        "paragraphs": [
            "高資店裏主人婆，萬福官人問訊和。",
            "安穩在家能幾日，別時不似見時多。"
        ],
        "title": "過金陵四首  其四",
        "id": "1e8f125d-c0df-4ae1-be44-de052479e2e2"
    },
    {
        "author": "蘇泂",
        "paragraphs": [
            "玉麟堂下柳絲絲，過了春風一半時。",
            "行到水鄉應底事，黄鶑飛上杏花枝。"
        ],
        "title": "金陵雜興二百首  其一",
        "id": "870c7f26-6767-4292-927b-66a1849dfd64"
    },
    {
        "author": "蘇泂",
        "paragraphs": [
            "朱雀街頭觀闕紅，角門東畔好春風。",
            "人家一樣垂楊柳，種入宮牆自不同。"
        ],
        "title": "金陵雜興二百首  其二",
        "id": "1fb8fe74-9d90-4ffb-8694-8ddf28818121"
    },
    {
        "author": "蘇泂",
        "paragraphs": [
            "浪說思家不我聽，蕭齋閑對竹青青。",
            "若爲解釋妻兒念，讀盡欒城道德經。"
        ],
        "title": "金陵雜興二百首  其三",
        "id": "2ec4760f-3ec2-41b5-8a96-c1384016f1e1"
    },
    {
        "author": "蘇泂",
        "paragraphs": [
            "桑林伐盡棗林空，賣得柴錢飯不充。",
            "明日死生猶未必，將何纏裹過秋冬。"
        ],
        "title": "金陵雜興二百首  其四",
        "id": "5a46fe23-6317-4fad-a2ec-298991bdb9c1"
    },
    {
        "author": "蘇泂",
        "paragraphs": [
            "江南隄柳拂人頭，三月吹花特地愁。",
            "却憶舊時狂李白，題詩曾遍酒家樓。"
        ],
        "title": "金陵雜興二百首  其五",
        "id": "687c3fc2-3e2e-438d-9b3e-d808ee2f545b"
    },
    {
        "author": "蘇泂",
        "paragraphs": [
            "稍經運瀆過潮溝，野草閑花觸處愁。",
            "二十四航春水滿，有誰來此上扁舟。"
        ],
        "title": "金陵雜興二百首  其六",
        "id": "29dd3bda-a1a2-43fe-aa3d-de16aa954135"
    },
    {
        "author": "蘇泂",
        "paragraphs": [
            "有時幽鳥百般啼，無數階頭萱草齊。",
            "第一怕聽泥滑滑，再三莫放雨凄凄。"
        ],
        "title": "金陵雜興二百首  其七",
        "id": "eee83ef9-82f7-491d-bd35-b63e146b15cd"
    },
    {
        "author": "蘇泂",
        "paragraphs": [
            "蔞蒿登盤朝飯美，河魨入市晚羹香。",
            "應無白傅思春草，却有東坡賦海棠。"
        ],
        "title": "金陵雜興二百首  其八",
        "id": "1db1319e-dde8-41b4-94d5-332157abbca9"
    },
    {
        "author": "蘇泂",
        "paragraphs": [
            "碧煙騰上青松樹，下有仙人此煉丹。",
            "丹成不願千千歲，乞與前生一味閒。"
        ],
        "title": "金陵雜興二百首  其九",
        "id": "dc88fea0-999e-468b-8441-1c95bfe8ee05"
    },
    {
        "author": "蘇泂",
        "paragraphs": [
            "歸心突兀不可制，一夜夢中行越山。",
            "驚覺恍然猶是客，欲隨春色共東還。"
        ],
        "title": "金陵雜興二百首  其一○",
        "id": "f00a36f9-3d94-4201-aee0-6f6a6c0891bc"
    },
    {
        "author": "蘇泂",
        "paragraphs": [
            "小小遊車四面紅，美人花貌映玲瓏。",
            "隨車更有郎行馬，散入鍾山十里松。"
        ],
        "title": "金陵雜興二百首  其一一",
        "id": "c7363270-6ef8-4410-81b5-df8b9c048db5"
    },
    {
        "author": "蘇泂",
        "paragraphs": [
            "萬鑰深深待駕臨，府藏戈甲庫黄金。",
            "規恢畫餠翻增弊，孤負先皇一片心。"
        ],
        "title": "金陵雜興二百首  其一二",
        "id": "fda926ae-93c6-429f-83a6-ddb831dcb387"
    },
    {
        "author": "蘇泂",
        "paragraphs": [
            "永巷斜廊閙戟闈，帕黄寂寞護龍墀。",
            "深宮不與閒人到，只許珍禽自在飛。"
        ],
        "title": "金陵雜興二百首  其一三",
        "id": "381eef47-81e9-40c8-889e-771488fbe1c8"
    },
    {
        "author": "蘇泂",
        "paragraphs": [
            "南位之南下曲街，畫羅窗戶隔紅梅。",
            "方方丈石平如掌，曾是官家拜斗來。"
        ],
        "title": "金陵雜興二百首  其一四",
        "id": "5d144705-9087-4269-8c30-952b03e2e548"
    },
    {
        "author": "蘇泂",
        "paragraphs": [
            "小小規模似禁中，分明夏禹欲卑宮。",
            "白頭官吏知年幾，猶指屏風說孝宗。"
        ],
        "title": "金陵雜興二百首  其一五",
        "id": "f7c9be12-7f73-41f6-8cac-5f3d5c750e92"
    },
    {
        "author": "蘇泂",
        "paragraphs": [
            "三山摻別是前年，除夜還家翁已仙。",
            "少小知憐今老矣，每因得句輒潸然。"
        ],
        "title": "金陵雜興二百首  其一六",
        "id": "7336a609-e2d2-498a-a05f-039b309712cc"
    },
    {
        "author": "蘇泂",
        "paragraphs": [
            "五陵歌舞換埃塵，地下黄金出尚新。",
            "碑字已漫青草死，酸風吹殺石麒麟。"
        ],
        "title": "金陵雜興二百首  其一七",
        "id": "3f618ab8-7b5b-43b2-a5d1-4107720d76fd"
    },
    {
        "author": "蘇泂",
        "paragraphs": [
            "江風吹面雪漫漫，二月東風特地寒。",
            "四十病身誰役汝，小車摇兀過長干。"
        ],
        "title": "金陵雜興二百首  其一八",
        "id": "d43eba21-fafc-4197-8f9f-5c8007913677"
    },
    {
        "author": "蘇泂",
        "paragraphs": [
            "去年夜半草軍書，今歲平安一事無。",
            "且願吾皇千萬壽，早教車馬會東都。"
        ],
        "title": "金陵雜興二百首  其一九",
        "id": "c374ad29-caf6-4c56-9b8e-e72c55302003"
    },
    {
        "author": "蘇泂",
        "paragraphs": [
            "兵戈啑血只空回，天意人情未可猜。",
            "堪笑當時誰督府，卷旂夜半渡長淮。"
        ],
        "title": "金陵雜興二百首  其二○",
        "id": "6822b683-570d-4a80-9a02-2ec6406fd348"
    },
    {
        "author": "蘇泂",
        "paragraphs": [
            "青溪閣上看青春，一度春風一度新。",
            "堪笑南朝江令老，北朝依舊作詞臣。"
        ],
        "title": "金陵雜興二百首  其二一",
        "id": "f04c9dd8-4ce8-4744-b99d-6945a7d4e463"
    },
    {
        "author": "蘇泂",
        "paragraphs": [
            "鐵錢轉手變銅錢，父老相傳喜欲顛。",
            "未必潁川能若此，畫圖隨處有香煙。"
        ],
        "title": "金陵雜興二百首  其二二",
        "id": "52329a36-c6ac-4d99-8b72-5d02405860bf"
    },
    {
        "author": "蘇泂",
        "paragraphs": [
            "客懷元不間春秋，柳綠花紅見亦愁。",
            "第一不如歸去好，東皋猶幸有鉏耰。"
        ],
        "title": "金陵雜興二百首  其二三",
        "id": "cbeca1be-e7d1-4404-a314-ea4e68e80aa3"
    },
    {
        "author": "蘇泂",
        "paragraphs": [
            "清唱聞之妓女家，依稀猶似後庭花。",
            "重樓複閣參天起，不見佳人張麗華。"
        ],
        "title": "金陵雜興二百首  其二四",
        "id": "43f0bf6d-4228-4596-8435-b150c4be47ce"
    },
    {
        "author": "蘇泂",
        "paragraphs": [
            "蘼蕪澗邊春草青，桃葉渡頭江水生。",
            "女郎到此歌一曲，不盡今來古往情。"
        ],
        "title": "金陵雜興二百首  其二五",
        "id": "c7eafe1b-b1e0-4c6b-abf2-1f280133f6b0"
    },
    {
        "author": "蘇泂",
        "paragraphs": [
            "伯玉文章一世雄，買碑人去更無蹤。",
            "欲尋水館風亭處，只在西門折柳東。"
        ],
        "title": "金陵雜興二百首  其二六",
        "id": "ac8e9bcf-352a-4b56-b964-e0743019286a"
    },
    {
        "author": "蘇泂",
        "paragraphs": [
            "楚囚對泣欲何如，江左圖王計策疎。",
            "風景不殊人自老，令人更憶管夷吾。"
        ],
        "title": "金陵雜興二百首  其二七",
        "id": "27354e93-2b5d-4971-a4ff-e57ac4c5eec2"
    },
    {
        "author": "蘇泂",
        "paragraphs": [
            "去年十二里新亭，尅復當時事未成。",
            "爽氣不隨秋露盡，猶聞神鬼夜論兵。"
        ],
        "title": "金陵雜興二百首  其二八",
        "id": "4737b02c-93e7-4c37-8144-dd63f55f127f"
    },
    {
        "author": "蘇泂",
        "paragraphs": [
            "春風動地卷紅旌，人在清溪閣上行。",
            "歌舞洗空亡國恨，風流太守亦多情。"
        ],
        "title": "金陵雜興二百首  其二九",
        "id": "5ac6ac6e-0572-43c5-8fc9-470951560bca"
    },
    {
        "author": "蘇泂",
        "paragraphs": [
            "二月風和日暖時，淡黄楊柳一絲絲。",
            "向人無限隋唐意，猶是橋南楊柳枝。"
        ],
        "title": "金陵雜興二百首  其三○",
        "id": "316d7926-6d0e-4d96-88c2-3cf4a68411af"
    },
    {
        "author": "蘇泂",
        "paragraphs": [
            "客裏逢春得幾回，山桃還似舊年開。",
            "玄都道士何曾識，真箇劉郎去復來。"
        ],
        "title": "金陵雜興二百首  其三一",
        "id": "679e54e0-a006-4a13-ae64-0ee2b3f5b6fe"
    },
    {
        "author": "蘇泂",
        "paragraphs": [
            "子高去後我方來，兩地參差笑口開。",
            "頼有尊前似人喜，爲渠想像飲三杯。"
        ],
        "title": "金陵雜興二百首  其三二",
        "id": "8dbf28a7-9840-478e-885b-e87ae31f5120"
    },
    {
        "author": "蘇泂",
        "paragraphs": [
            "白石鄱姜病更貧，幾年白下往來頻。",
            "歌詞剪就能哀怨，未必劉郎是後身。"
        ],
        "title": "金陵雜興二百首  其三三",
        "id": "9e94764f-1884-4813-b730-dcea22d24855"
    },
    {
        "author": "蘇泂",
        "paragraphs": [
            "內官折送御園梅，歷剌如薪苦不才。",
            "安得昌原带苔樹，疎花分得幾枝來。"
        ],
        "title": "金陵雜興二百首  其三四",
        "id": "23eceb92-e1e6-4578-9d9b-7f1b58b98c3f"
    },
    {
        "author": "蘇泂",
        "paragraphs": [
            "城頭士女出笆籬，喜色爭瞻大使旂。",
            "盡道去年那有此，今年粥飯不曾饑。"
        ],
        "title": "金陵雜興二百首  其三五",
        "id": "5c74e0c2-2e07-4e6a-a4d1-83b8a1cc9e8a"
    },
    {
        "author": "蘇泂",
        "paragraphs": [
            "石頭城上更高層，與客携壺試一登。",
            "屈曲江流學秦篆，春風應是李陽冰。"
        ],
        "title": "金陵雜興二百首  其三六",
        "id": "5cb3f094-dd01-4b2f-81e3-fb82ec4c1c95"
    },
    {
        "author": "蘇泂",
        "paragraphs": [
            "龍虎江山未改形，臨高一目但青青。",
            "春風豈是無才思，不洗從來戰伐腥。"
        ],
        "title": "金陵雜興二百首  其三七",
        "id": "21380f57-5975-43b9-9ff9-c7dc298d1790"
    },
    {
        "author": "蘇泂",
        "paragraphs": [
            "四望庭中四望花，青春那屬外人家。",
            "中間更著垂垂柳，自倚東風待翠華。"
        ],
        "title": "金陵雜興二百首  其三八",
        "id": "00ca60db-a150-46f2-b566-0d7f375d8fa2"
    },
    {
        "author": "蘇泂",
        "paragraphs": [
            "白鷺洲前白鷺飛，人間還閲幾斜暉。",
            "春風不與蘇郎便，浩蕩滄溟一舸歸。"
        ],
        "title": "金陵雜興二百首  其三九",
        "id": "1eadccc6-90e3-448c-ad79-de2e8b904cc5"
    },
    {
        "author": "蘇泂",
        "paragraphs": [
            "雲氣依稀有若無，定山山下片帆孤。",
            "青蕪不盡天連水，野鴨飛來成畫圖。"
        ],
        "title": "金陵雜興二百首  其四○",
        "id": "3d0f1241-e9a6-40d0-8cc0-e51d93833171"
    },
    {
        "author": "蘇泂",
        "paragraphs": [
            "龍光寺裏只孤僧，玄武湖如掌樣平。",
            "更上雞籠山上望，一間茅屋晉諸陵。"
        ],
        "title": "金陵雜興二百首  其四一",
        "id": "4a72d2d6-aad1-4b63-9def-ea9d7f7fb67c"
    },
    {
        "author": "蘇泂",
        "paragraphs": [
            "春韭夏菘誰復種，綠葵紅蓼尚堪羹。",
            "山存虎踞龍盤勢，谷隠猿驚鶴怨名。"
        ],
        "title": "金陵雜興二百首  其四二",
        "id": "1866c4aa-ab38-4073-a59a-9c62d5b8c7a1"
    },
    {
        "author": "蘇泂",
        "paragraphs": [
            "前日東園一看梅，昨朝重看杏花開。",
            "從今儘有花時節，判得從公日日來。"
        ],
        "title": "金陵雜興二百首  其四三",
        "id": "3db5b6d6-eaa0-44c0-a1ea-cb8056131c24"
    },
    {
        "author": "蘇泂",
        "paragraphs": [
            "白沙翠竹長干寺，綠水朱樓白下城。",
            "燕子飛來春又晚，去年曾此看清明。"
        ],
        "title": "金陵雜興二百首  其四四",
        "id": "b1657ee3-b428-4f5c-ac3e-1da2500a01a8"
    },
    {
        "author": "蘇泂",
        "paragraphs": [
            "綠陰黄鳥半山園，謝字王名宛若存。",
            "試問時人兩安石，却推翁仲不能言。"
        ],
        "title": "金陵雜興二百首  其四五",
        "id": "0bdc317e-ff18-4860-bea9-475a5afeee4d"
    },
    {
        "author": "蘇泂",
        "paragraphs": [
            "等君日日在高臺，吹盡楊花君不來。",
            "歸興自濃身尚客，江南老却賀方回。"
        ],
        "title": "金陵雜興二百首  其四六",
        "id": "6a868f9e-6cef-46ff-a5fe-b90c84849df3"
    },
    {
        "author": "蘇泂",
        "paragraphs": [
            "溝水泠泠韻玉琴，櫻桃花下宿珍禽。",
            "龍車自向思陵掩，三十六宮春色深。"
        ],
        "title": "金陵雜興二百首  其四七",
        "id": "f81c0442-2cd8-4647-9b81-9d111ea7287e"
    },
    {
        "author": "蘇泂",
        "paragraphs": [
            "日日花光亂酒光，青帘綠樹映紅粧。",
            "今年幸得元戎伴，三到鍾山共草堂。"
        ],
        "title": "金陵雜興二百首  其四八",
        "id": "a6b131c9-ff15-4c2b-b44d-484133c3dd25"
    },
    {
        "author": "蘇泂",
        "paragraphs": [
            "小繖障羞去復回，蔣山寺裏看花開。",
            "摩挲拄杖君隨我，遮莫松間喝道來。"
        ],
        "title": "金陵雜興二百首  其四九",
        "id": "a7dd8caa-6b04-4bc8-bff1-d9f19da1e9f6"
    },
    {
        "author": "蘇泂",
        "paragraphs": [
            "花底翩翻燕子風，杏園何止萬株紅。",
            "亭軒包裹渾如錦，見說風流似禁中。"
        ],
        "title": "金陵雜興二百首  其五○",
        "id": "59465cfc-1e36-4882-9624-8568b80fa29c"
    },
    {
        "author": "蘇泂",
        "paragraphs": [
            "車如流水馬如龍，留守遊山似謝公。",
            "夾道歌謠爭指點，兩行紅旆轉青松。"
        ],
        "title": "金陵雜興二百首  其五一",
        "id": "73df15aa-c0c3-41f0-b458-fb97fdd8463d"
    },
    {
        "author": "蘇泂",
        "paragraphs": [
            "城脚粼粼水一陂，水邊楊柳映旌旂。",
            "青郊綠野無窮意，寒食清明三月時。"
        ],
        "title": "金陵雜興二百首  其五二",
        "id": "1b96dd41-418e-412f-a7d0-789425458c85"
    },
    {
        "author": "蘇泂",
        "paragraphs": [
            "鼓聲打得海棠開，更向花前舞一回。",
            "傳語流鶑莫相怪，青春去後不重來。"
        ],
        "title": "金陵雜興二百首  其五三",
        "id": "06cbcf41-37f5-4d72-ad44-35d8b145edba"
    },
    {
        "author": "蘇泂",
        "paragraphs": [
            "謝公遺冢尚坡陀，絲竹中年好若何。",
            "亦到舊時携妓處，野人行饁婦行歌。"
        ],
        "title": "金陵雜興二百首  其五四",
        "id": "5f9a26a6-04e4-4240-8371-7024cedb7640"
    },
    {
        "author": "蘇泂",
        "paragraphs": [
            "白日橋邊白字碑，康王神道定爲誰。",
            "路傍借問無人識，自滴村醪酹蘚龜。"
        ],
        "title": "金陵雜興二百首  其五五",
        "id": "320880fe-b37a-44ab-948b-726e250493d8"
    },
    {
        "author": "蘇泂",
        "paragraphs": [
            "青骨標靈爾許奇，翩翩白馬去何之。",
            "廟門貼在煙雲上，此是江東第一祠。"
        ],
        "title": "金陵雜興二百首  其五六",
        "id": "207dcb30-8359-4a41-aa72-46cadb402da3"
    },
    {
        "author": "蘇泂",
        "paragraphs": [
            "白日相思可奈何，青春三月已無多。",
            "桃花風急鯉魚老，獨上臺城聽踏歌。"
        ],
        "title": "金陵雜興二百首  其五七",
        "id": "49b1eda3-3f90-44e6-95f2-e208f719ce17"
    },
    {
        "author": "蘇泂",
        "paragraphs": [
            "香羅初換裌衣新，除却垂楊不是春。",
            "昨日街頭騎馬過，眼明猶見賣花人。"
        ],
        "title": "金陵雜興二百首  其五八",
        "id": "3a08906d-f770-43d7-9c07-8bf33f8d6f25"
    },
    {
        "author": "蘇泂",
        "paragraphs": [
            "燕子蜂兒各自忙，玉魂誰返杜秋娘。",
            "人間抵死無殊麗，免喚分司御史狂。"
        ],
        "title": "金陵雜興二百首  其五九",
        "id": "ccfb208b-fc28-4579-af35-ab7c46a1f133"
    },
    {
        "author": "蘇泂",
        "paragraphs": [
            "睍睆飛來載好音，分明殘夏勝春深。",
            "小窗誰作幽人伴，惟是爐香共綠陰。"
        ],
        "title": "金陵雜興二百首  其六○",
        "id": "feaaf1e5-7f0e-4bb9-be20-ced05ffccb66"
    },
    {
        "author": "蘇泂",
        "paragraphs": [
            "羊車洗馬好談玄，玉立風姿一少年。",
            "不枉當時人看殺，如今何處覓幽阡。"
        ],
        "title": "金陵雜興二百首  其六一",
        "id": "0cc8b02d-4d8a-4c7a-b5cc-f69b6ed31887"
    },
    {
        "author": "蘇泂",
        "paragraphs": [
            "桂棹青溪夜泊船，胡牀歇馬坐江邊。",
            "一聲笛罷不知處，兩不交談意已傳。"
        ],
        "title": "金陵雜興二百首  其六二",
        "id": "bb67194b-245a-4260-95db-76a9b7557422"
    },
    {
        "author": "蘇泂",
        "paragraphs": [
            "五馬浮江一馬龍，亡何兵滿建康宮。",
            "瓜分鼎峙從來事，猶說金陵王氣濃。"
        ],
        "title": "金陵雜興二百首  其六三",
        "id": "ecb3d43b-debe-4d87-8b30-77ffa0d6d5f6"
    },
    {
        "author": "蘇泂",
        "paragraphs": [
            "不見烏紗紫綺裘，至今英氣滿滄洲。",
            "秦淮半夜棹歌發，明月清天江水流。"
        ],
        "title": "金陵雜興二百首  其六四",
        "id": "0e41e20e-7808-48eb-9c6d-23fe63881ffb"
    },
    {
        "author": "蘇泂",
        "paragraphs": [
            "休論句曲更茅山，只到棲霞說半年。",
            "暫學僧閒猶未得，幾時真箇作神仙。"
        ],
        "title": "金陵雜興二百首  其六五",
        "id": "a05fa60b-3001-4644-8ee6-a00acd950a56"
    },
    {
        "author": "蘇泂",
        "paragraphs": [
            "三月春歸未是歸，綠陰端的勝花時。",
            "絕憐首夏清和句，一字其間幾箇知。"
        ],
        "title": "金陵雜興二百首  其六六",
        "id": "22881e1d-62d4-4c90-bc97-7daac6e04cef"
    },
    {
        "author": "蘇泂",
        "paragraphs": [
            "青漆樓高制作奇，當時純不用琉璃。",
            "東昏幸自嗤梁武，不道東昏更可嗤。"
        ],
        "title": "金陵雜興二百首  其六七",
        "id": "2004a030-2ba8-45a9-aa02-60771994f6d8"
    },
    {
        "author": "蘇泂",
        "paragraphs": [
            "臨春何在只桑麻，法寶叢篁間杏花。",
            "舊日此間同泰寺，曾將龍衮換袈裟。"
        ],
        "title": "金陵雜興二百首  其六八",
        "id": "311f743c-7052-45b5-bf92-ad20aec208f8"
    },
    {
        "author": "蘇泂",
        "paragraphs": [
            "陶山松柏已成陰，地闊天高不可尋。",
            "二十年中兒又女，人間獨自有傷心。"
        ],
        "title": "金陵雜興二百首  其六九",
        "id": "8d261b43-efb6-4d2c-ba18-9ef79eb046c3"
    },
    {
        "author": "蘇泂",
        "paragraphs": [
            "尋詩還步小虹橋，薄日輕陰叫百勞。",
            "蘆葉深青荷葉紫，江湖從此興滔滔。"
        ],
        "title": "金陵雜興二百首  其七○",
        "id": "88e0860c-92b7-4bd8-a872-24bf313c03dd"
    },
    {
        "author": "蘇泂",
        "paragraphs": [
            "幽草沿階翠織成，初荷經雨碎珠生。",
            "藕絲道服松毛扇，獨自花間趁鹿行。"
        ],
        "title": "金陵雜興二百首  其七一",
        "id": "bd22139c-e86b-4f38-a493-34635782b3cc"
    },
    {
        "author": "蘇泂",
        "paragraphs": [
            "南軒門第老袁三，將業江湖久遍參。",
            "聞說中原太平事，數行清淚濕征衫。"
        ],
        "title": "金陵雜興二百首  其七二",
        "id": "f9a33443-34ab-419f-82f1-e1a420eff09d"
    },
    {
        "author": "蘇泂",
        "paragraphs": [
            "元帥中軍展將旂，軍中新刺好男兒。",
            "風雲陣法秋毫識，前日兵興使不知。"
        ],
        "title": "金陵雜興二百首  其七三",
        "id": "c1dadb94-e5e4-4f02-8225-a3f59227fb00"
    },
    {
        "author": "蘇泂",
        "paragraphs": [
            "縛屋牽牛旋旋歸，淮邊綠野盡耕犁。",
            "弓刀武備何曾識，只是當初田舍兒。"
        ],
        "title": "金陵雜興二百首  其七四",
        "id": "74b74078-42fa-4676-b66d-7233c27e1131"
    },
    {
        "author": "蘇泂",
        "paragraphs": [
            "州衙三面接秦淮，臨水朱門一半開。",
            "却是浙中無此景，江鷗飛舞入城來。"
        ],
        "title": "金陵雜興二百首  其七五",
        "id": "c7318cd5-1144-47ec-bd49-15f6c2eec812"
    },
    {
        "author": "蘇泂",
        "paragraphs": [
            "潮水縈迴御水通，垂楊照影綠茸茸。",
            "天生此地非疏鑿，未必錢塘似此中。"
        ],
        "title": "金陵雜興二百首  其七六",
        "id": "418004bf-f000-47ba-9d4e-33a6dc53b93a"
    },
    {
        "author": "蘇泂",
        "paragraphs": [
            "一萬强人犯海陵，可憐談笑陷官兵。",
            "張韓劉岳今何在，塞上將軍漫有名。"
        ],
        "title": "金陵雜興二百首  其七七",
        "id": "12b2a304-de38-4ee8-9b59-a37db22aa9ec"
    },
    {
        "author": "蘇泂",
        "paragraphs": [
            "多少橫尸疊似樓，官人早晚解紅頭。",
            "淮南已是無聊甚，行到江東剗地愁。"
        ],
        "title": "金陵雜興二百首  其七八",
        "id": "98b90313-297f-41e2-9a6d-9a24c424236d"
    },
    {
        "author": "蘇泂",
        "paragraphs": [
            "到郡今朝半月日，離家兩箇許多時。",
            "知他阿柏無他否，憶我何因我得知。"
        ],
        "title": "金陵雜興二百首  其七九",
        "id": "a1e741ca-2d42-4555-aa6c-f4202da09605"
    },
    {
        "author": "蘇泂",
        "paragraphs": [
            "城西二里楚金陵，吳帝名爲石首城。",
            "如今土塢無青草，笑殺當時所必爭。"
        ],
        "title": "金陵雜興二百首  其八○",
        "id": "571578c9-aa82-4508-8df7-222b8b419f31"
    },
    {
        "author": "蘇泂",
        "paragraphs": [
            "觀殿今年七十八，往時同飯此齋前。",
            "梁金華石依然在，屈指重來十五年。"
        ],
        "title": "金陵雜興二百首  其八一",
        "id": "08d5fe1a-4b8d-4baa-b94e-03e35609744f"
    },
    {
        "author": "蘇泂",
        "paragraphs": [
            "七寶裝成射雉場，人間還閲幾齊梁。",
            "潘妃自踏金蓮去，不見年年春草長。"
        ],
        "title": "金陵雜興二百首  其八二",
        "id": "efd1839e-1149-40ed-95e7-49ef7fddf457"
    },
    {
        "author": "蘇泂",
        "paragraphs": [
            "賞心亭前白鷺洲，淮水東畔水東流。",
            "只知覽古生許恨，不知身世自悠悠。"
        ],
        "title": "金陵雜興二百首  其八三",
        "id": "64bbb75a-da86-4bac-879b-372b4e56d692"
    },
    {
        "author": "蘇泂",
        "paragraphs": [
            "青春有酒勸不飲，無乃孤負金陵花。",
            "主人聽客莫怪客，五更酒醒要思家。"
        ],
        "title": "金陵雜興二百首  其八四",
        "id": "aadf495c-9e32-4bcb-bff8-be23c49335fc"
    },
    {
        "author": "蘇泂",
        "paragraphs": [
            "江鷗野鴨自保社，黑黑白白鬭分明。",
            "東邊唼唼西邊舞，安得吾身似汝輕。"
        ],
        "title": "金陵雜興二百首  其八五",
        "id": "aa13c266-ed98-4b7a-aa9d-607c41279857"
    },
    {
        "author": "蘇泂",
        "paragraphs": [
            "淮南劇賊遽如許，昨日傳聞盡殺之。",
            "罪人斯得勿漫喜，豈有父母殘其兒。"
        ],
        "title": "金陵雜興二百首  其八六",
        "id": "593db03f-5127-47cc-be0b-ee41a9037d07"
    },
    {
        "author": "蘇泂",
        "paragraphs": [
            "十分生聚九流亡，鬼面鴉形仰太倉。",
            "指望淮南大麥熟，夫妻子女得歸鄉。"
        ],
        "title": "金陵雜興二百首  其八七",
        "id": "09b10d64-65ad-46b1-b7d1-4a802782c8eb"
    },
    {
        "author": "蘇泂",
        "paragraphs": [
            "暄風吹齋響蒼玉，竹石相看便有情。",
            "提胡盧來沽美酒，終日撩人不住聲。"
        ],
        "title": "金陵雜興二百首  其八八",
        "id": "f9a3541e-0ac7-490e-ac5f-639bb2a382cb"
    },
    {
        "author": "蘇泂",
        "paragraphs": [
            "四十之年又過一，春光回施少年人。",
            "如絲楊柳看如絮，晝錦堂中又一春。"
        ],
        "title": "金陵雜興二百首  其八九",
        "id": "34638732-7872-4156-be71-3afc72de6880"
    },
    {
        "author": "蘇泂",
        "paragraphs": [
            "東門草色綠匆匆，游女行尋郎馬蹤。",
            "雞魚不到吳大帝，籤卜爭求梁寶公。"
        ],
        "title": "金陵雜興二百首  其九○",
        "id": "6ed27050-7650-49e9-9e08-2568f4b44420"
    },
    {
        "author": "蘇泂",
        "paragraphs": [
            "幕府攢眉爲至憂，公堂三五運兵籌。",
            "歸之不得吾何用，獨自方橋看水流。"
        ],
        "title": "金陵雜興二百首  其九一",
        "id": "2d8a0f0a-3f90-4741-98d4-55cb20df3059"
    },
    {
        "author": "蘇泂",
        "paragraphs": [
            "雨花臺下百花香，駐馬坡前百草長。",
            "若還穀熟人民樂，依舊風流好建康。"
        ],
        "title": "金陵雜興二百首  其九二",
        "id": "7571583b-195f-472f-8019-35818fa7a15b"
    },
    {
        "author": "蘇泂",
        "paragraphs": [
            "朱園應是好花開，最憶西莊送別杯。",
            "火急封書寄子大，少留春色待歸來。"
        ],
        "title": "金陵雜興二百首  其九三",
        "id": "babde94c-c557-450b-bfac-11faa177d29c"
    },
    {
        "author": "蘇泂",
        "paragraphs": [
            "出門一步便相疎，千里何緣管得渠。",
            "笑貌聲音等如夢，十年參學在長途。"
        ],
        "title": "金陵雜興二百首  其九四",
        "id": "bae7a040-e349-4500-a4ee-5f45c96e731b"
    },
    {
        "author": "蘇泂",
        "paragraphs": [
            "短褐鍾山不跨馿，杖藜橫笛野僧俱。",
            "雖無字說煩清老，猶恐龍眠畫作圖。"
        ],
        "title": "金陵雜興二百首  其九五",
        "id": "34dc91a9-79e9-440a-83b6-20794251cdc4"
    },
    {
        "author": "蘇泂",
        "paragraphs": [
            "看殺先來所寄書，不知病體比何如。",
            "想應藥裹關心外，更與兒曹作念渠。"
        ],
        "title": "金陵雜興二百首  其九六",
        "id": "bf524cf5-5d55-46c1-af12-e4feb6a6ad0d"
    },
    {
        "author": "蘇泂",
        "paragraphs": [
            "夢得當時五絕詩，一回吟起一回悲。",
            "試偷格律無人識，只恐王家燕子知。"
        ],
        "title": "金陵雜興二百首  其九七",
        "id": "8d31bad9-134f-413b-805a-b7265a4ddf47"
    },
    {
        "author": "蘇泂",
        "paragraphs": [
            "曲曲青溪貫大江，鴛鴦鸂鶒一雙雙。",
            "元戎開燕時來此，城郭山林意兩忘。"
        ],
        "title": "金陵雜興二百首  其九八",
        "id": "a2b4f5a9-a5c0-427f-bb5d-4d0c2be910e2"
    },
    {
        "author": "蘇泂",
        "paragraphs": [
            "烏衣巷側長干寺，暇日閒來看一回。",
            "未覺六朝興廢迹，凄涼先傍眼邊來。"
        ],
        "title": "金陵雜興二百首  其九九",
        "id": "786b7880-9829-49e0-a39f-0628d3a63fd4"
    },
    {
        "author": "蘇泂",
        "paragraphs": [
            "桑間少婦誰能管，松下孤僧却可憐。",
            "魚躍鳶飛均適爾，流行坎止不徒然。"
        ],
        "title": "金陵雜興二百首  其一○○",
        "id": "b0063d85-b880-47b6-bc64-b4a327411801"
    },
    {
        "author": "蘇泂",
        "paragraphs": [
            "鍾山窈窕轉龍身，小屋低松次第新。",
            "試覓定林依舊在，只無當日讀書人。"
        ],
        "title": "金陵雜興二百首  其一○一",
        "id": "c7f81025-f304-4bc2-9c5f-84b6c8693189"
    },
    {
        "author": "蘇泂",
        "paragraphs": [
            "小蓋高肩翼蔽無，鍾山寺裏換籃輿。",
            "相逢舉止無羞澁，一段風流似上都。"
        ],
        "title": "金陵雜興二百首  其一○二",
        "id": "d1b4a529-7a5b-4e72-919f-8dccabb9d922"
    },
    {
        "author": "蘇泂",
        "paragraphs": [
            "魏紫姚黄掃地空，斬新相尚慶元紅。",
            "道人眼界無分別，只賞東來一味風。"
        ],
        "title": "金陵雜興二百首  其一○三",
        "id": "47901c1c-0efe-4772-a219-5aadfbfd1a60"
    },
    {
        "author": "蘇泂",
        "paragraphs": [
            "二十四番風信催，郭南間道有花開。",
            "園官欲鬭金錢賞，名字先供百品來。"
        ],
        "title": "金陵雜興二百首  其一○四",
        "id": "20469e8c-b97a-4bf7-8212-ffe9edc8378f"
    },
    {
        "author": "蘇泂",
        "paragraphs": [
            "窗間日日叫提壺，有酒分明不用沽。",
            "自是老來遊興懶，日長添得睡工夫。"
        ],
        "title": "金陵雜興二百首  其一○五",
        "id": "015df9e9-1e8b-4408-b622-002bfb6ffb1a"
    },
    {
        "author": "蘇泂",
        "paragraphs": [
            "細葉如雲綠漸敷，玉人晨起換金壺。",
            "就中一朶紫中貴，除却揚州天下無。"
        ],
        "title": "金陵雜興二百首  其一○六",
        "id": "53ec8298-e21e-4f34-a080-9a8d3175eda1"
    },
    {
        "author": "蘇泂",
        "paragraphs": [
            "四畦芍藥間葱花，五月春風便有涯。",
            "閭巷蕭條生意少，隔牆誰信內官家。"
        ],
        "title": "金陵雜興二百首  其一○七",
        "id": "440b56fd-3170-44bb-a9e5-503068ad2394"
    },
    {
        "author": "蘇泂",
        "paragraphs": [
            "花案粧來日日新，金陵猶有許多春。",
            "若爲造物回芳意，盡結嘉禾活餓人。"
        ],
        "title": "金陵雜興二百首  其一○八",
        "id": "47468fb0-7fbb-439b-a1a9-668813303504"
    },
    {
        "author": "蘇泂",
        "paragraphs": [
            "始見拖金復散絲，風吹雨打一枝枝。",
            "靈和殿前好楊柳，爭如張緒少年時。"
        ],
        "title": "金陵雜興二百首  其一○九",
        "id": "fcaacbf2-87ea-46c0-99f0-f6ad4ad3db92"
    },
    {
        "author": "蘇泂",
        "paragraphs": [
            "琪樹三朝種已成，綠陰回合囀宮鶑。",
            "傷心輦路生春草，不見素娥花底行。"
        ],
        "title": "金陵雜興二百首  其一一○",
        "id": "ba3a2ba4-6a59-4d30-8eda-68b9811529d8"
    },
    {
        "author": "蘇泂",
        "paragraphs": [
            "頭上瓶中一萬枝，花枝人面兩相宜。",
            "滿堂將帥文兼武，都載周家既醉詩。"
        ],
        "title": "金陵雜興二百首  其一一一",
        "id": "f19223bd-2403-4dcb-b25a-f18295e54d9f"
    },
    {
        "author": "蘇泂",
        "paragraphs": [
            "江流带雪少波瀾，見說潮頭也怕寒。",
            "未枉推敲瘦詩骨，且令澄澈瑩中肝。"
        ],
        "title": "金陵雜興二百首  其一一二",
        "id": "353fe0ad-eb4a-47cc-a62d-eaf8b81f3c09"
    },
    {
        "author": "蘇泂",
        "paragraphs": [
            "笑談容易發倉囷，全活生靈百萬人。",
            "十五年來山裏坐，不妨來此越精神。"
        ],
        "title": "金陵雜興二百首  其一一三",
        "id": "17ac572f-5ece-453e-b8fd-ef0a07418f38"
    },
    {
        "author": "蘇泂",
        "paragraphs": [
            "老大驅馳亦已勞，移文寧受客嗤嘲。",
            "人間多少閒田地，無處令渠著把茅。"
        ],
        "title": "金陵雜興二百首  其一一四",
        "id": "aba06b1c-7e3d-47b8-8e85-f8a13fc4cc72"
    },
    {
        "author": "蘇泂",
        "paragraphs": [
            "晉宋齊梁幾帝陵，土堆誰解有英靈。",
            "三臺五省紛紛改，惟有鍾山只麽青。"
        ],
        "title": "金陵雜興二百首  其一一五",
        "id": "c3f66ad1-e2f8-4e60-92a8-f9ccd3178398"
    },
    {
        "author": "蘇泂",
        "paragraphs": [
            "高世何須更欲名，古人於此暢幽情。",
            "後來同味無王謝，自折幽蘭上冶城。"
        ],
        "title": "金陵雜興二百首  其一一六",
        "id": "c526b49b-7d2e-49b0-970d-63259bd93931"
    },
    {
        "author": "蘇泂",
        "paragraphs": [
            "安石風流苦未遥，重來遺跡尚山椒。",
            "一丘元自無花草，底事令人覺意消。"
        ],
        "title": "金陵雜興二百首  其一一七",
        "id": "0771a5c8-25d7-4803-bda3-eccc0633f507"
    },
    {
        "author": "蘇泂",
        "paragraphs": [
            "車聲轆轆馬蕭蕭，山色何如換六朝。",
            "要識相傳風俗在，居人道得語音嬌。"
        ],
        "title": "金陵雜興二百首  其一一八",
        "id": "0ab8a3df-178e-4113-a0e9-bac6265f5ba3"
    },
    {
        "author": "蘇泂",
        "paragraphs": [
            "鳳凰臺上鳳凰遊，山自青青水自流。",
            "千載謫仙元不死，相逢一笑不能休。"
        ],
        "title": "金陵雜興二百首  其一一九",
        "id": "f75b698d-59f4-407d-88ab-d41a2f5b7c98"
    },
    {
        "author": "蘇泂",
        "paragraphs": [
            "憶殺當年劉改之，風流曾賦秣陵詩。",
            "如今白骨埋青草，百詠何因爾得知。"
        ],
        "title": "金陵雜興二百首  其一二○",
        "id": "6564f546-be6b-43dd-8e7a-36886b2007db"
    },
    {
        "author": "蘇泂",
        "paragraphs": [
            "平生英俊邢芻父，酷愛閩中一卷詩。",
            "落筆文章有如此，因何不到秣陵嬉。"
        ],
        "title": "金陵雜興二百首  其一二一",
        "id": "143d2709-f604-4052-abd1-80d5866c6fa3"
    },
    {
        "author": "蘇泂",
        "paragraphs": [
            "葛巾裹却葛天民，有女閨中號燕春。",
            "只在西湖不行脚，金陵風月欠斯人。"
        ],
        "tags": [
            "西湖"
        ],
        "title": "金陵雜興二百首  其一二二",
        "id": "c6ca80f9-80d1-4aef-b282-c32196f427c1"
    },
    {
        "author": "蘇泂",
        "paragraphs": [
            "朱髯五十上南宮，下筆猶能太古風。",
            "養就胸中治安策，老天那復滯渠儂。"
        ],
        "title": "金陵雜興二百首  其一二三",
        "id": "1054be72-b3ce-448b-ad9b-f3f2211df9c2"
    },
    {
        "author": "蘇泂",
        "paragraphs": [
            "中年多病才都減，無奈金陵景物何。",
            "安得山楹周四者，肯來相伴此吟哦。"
        ],
        "title": "金陵雜興二百首  其一二四",
        "id": "77f48b28-4cb3-4bf0-bd91-77ba6860b849"
    },
    {
        "author": "蘇泂",
        "paragraphs": [
            "毫端真敵萬人軍，蔬筍能空粉黛羣。",
            "機幕晝閒仍弔古，不勝東閤好郎君。"
        ],
        "title": "金陵雜興二百首  其一二五",
        "id": "cb282b35-6cbd-4a92-b9e5-db356e07cf6d"
    },
    {
        "author": "蘇泂",
        "paragraphs": [
            "半山松菊略能存，猶有荆公舊墨痕。",
            "佳處不緣誰屬我，只應牛首正當門。"
        ],
        "title": "金陵雜興二百首  其一二六",
        "id": "450ae9ff-ad52-4f0d-aec2-0b0424d59766"
    },
    {
        "author": "蘇泂",
        "paragraphs": [
            "川原膴膴樹斑斑，十里春風一望間。",
            "野馬不羈天地闊，孤鴻無奈水雲閒。"
        ],
        "title": "金陵雜興二百首  其一二七",
        "id": "dc4902f9-5073-47aa-9021-34d51a578c2e"
    },
    {
        "author": "蘇泂",
        "paragraphs": [
            "紅袖紛紛轉翠屏，元戎小隊出郊坰。",
            "憑誰爲集康衢詠，翻作金陵賀太平。"
        ],
        "title": "金陵雜興二百首  其一二八",
        "id": "377a45c9-852f-4f45-901d-c32a6e8594d2"
    },
    {
        "author": "蘇泂",
        "paragraphs": [
            "闌干三面倚晴暉，竹外長江一線微。",
            "太守不來僧自看，清涼境界籜龍圍。"
        ],
        "tags": [
            "长江"
        ],
        "title": "金陵雜興二百首  其一二九",
        "id": "4053ffa7-4020-4af0-89b2-5cd86ff4f991"
    },
    {
        "author": "蘇泂",
        "paragraphs": [
            "旋結穹廬作露亭，疎枝闌入更輕盈。",
            "今年客思撩人甚，欲共梅花笑不成。"
        ],
        "title": "金陵雜興二百首  其一三○",
        "id": "66d04841-f15e-4858-9cd3-3480f317b69d"
    },
    {
        "author": "蘇泂",
        "paragraphs": [
            "池亭楚楚更堂堂，占得寬閒地一方。",
            "花竹四時隨處有，縱無人賞亦何妨。"
        ],
        "title": "金陵雜興二百首  其一三一",
        "id": "12170c14-7503-42b3-9144-5758910d53ce"
    },
    {
        "author": "蘇泂",
        "paragraphs": [
            "杏堂繚繞過梅堂，小竹高松映苑牆。",
            "白雪飛殘紅霧密，乘輿不到却凄涼。"
        ],
        "title": "金陵雜興二百首  其一三二",
        "id": "c67fd398-2d59-4525-b617-e0b284969baa"
    },
    {
        "author": "蘇泂",
        "paragraphs": [
            "掃地須臾架屋成，風流尤勝拂廬亭。",
            "吹來一片杯中雪，看著花枝醉忽醒。"
        ],
        "title": "金陵雜興二百首  其一三三",
        "id": "b5eea5fa-b37f-42aa-9828-0c818aeeb030"
    },
    {
        "author": "蘇泂",
        "paragraphs": [
            "亭上施屏或可無，江山形勝恐難摹。",
            "何當窮臘親來此，身作袁安卧雪圖。"
        ],
        "title": "金陵雜興二百首  其一三四",
        "id": "27dbed77-a3ce-453a-8561-343fe5666c46"
    },
    {
        "author": "蘇泂",
        "paragraphs": [
            "冶城迤邐過清涼，城脚連雲一带長。",
            "佛寺仙宮更游苑，杖藜知費幾詩章。"
        ],
        "title": "金陵雜興二百首  其一三五",
        "id": "8dfe2dff-13a2-49d7-8edf-7de49c728f98"
    },
    {
        "author": "蘇泂",
        "paragraphs": [
            "溪上鴛鴦避畫船，船中妓女列嬋娟。",
            "使君愛日留連客，同醉江家舊宅邊。"
        ],
        "title": "金陵雜興二百首  其一三六",
        "id": "d686d60e-ddf6-4ae6-a3d1-13f4f86da6a3"
    },
    {
        "author": "蘇泂",
        "paragraphs": [
            "曲曲清溪有幾灣，酒船笳皷去仍還。",
            "閒情自合頻來此，只在州衙咫尺間。"
        ],
        "title": "金陵雜興二百首  其一三七",
        "id": "4620ca87-8a5f-4f65-9035-2c1d8c31c0d8"
    },
    {
        "author": "蘇泂",
        "paragraphs": [
            "鍾山閣上看朝曦，玉作遥山碧四圍。",
            "雲氣茫茫疑是水，人間無此米元暉。"
        ],
        "title": "金陵雜興二百首  其一三八",
        "id": "8bd916df-ca7b-4173-ab23-d12b955261b5"
    },
    {
        "author": "蘇泂",
        "paragraphs": [
            "山南山北冢纍纍，僧寺多承舊宅基。",
            "興廢相仍真若此，死生常事不須悲。"
        ],
        "title": "金陵雜興二百首  其一三九",
        "id": "bed295c9-cdae-4e02-9353-ff71178f9efe"
    },
    {
        "author": "蘇泂",
        "paragraphs": [
            "孫陵岡上叢生草，太傅墳前沒字碑。",
            "人世百年元有限，何須功業更巍巍。"
        ],
        "title": "金陵雜興二百首  其一四○",
        "id": "e37af56f-a54c-437f-9bf7-014e56e813cd"
    },
    {
        "author": "蘇泂",
        "paragraphs": [
            "十里城壕盡是花，覆舟山下幾人家。",
            "日長知道遊車倦，自汲新泉喚飲茶。"
        ],
        "title": "金陵雜興二百首  其一四一",
        "id": "47b777f8-dcb4-4a4a-a81a-aa54d0078d9d"
    },
    {
        "author": "蘇泂",
        "paragraphs": [
            "疋馬東來說晉元，當時一統笑三分。",
            "如今寄食城隍廟，異代君臣莫更論。"
        ],
        "title": "金陵雜興二百首  其一四二",
        "id": "925e59d5-de9f-4b8d-a0f7-fb6a8619d1f7"
    },
    {
        "author": "蘇泂",
        "paragraphs": [
            "周顒宅作阿蘭若，婁約身歸窣堵波。",
            "今日丹青拜荆國，草堂香火已無多。"
        ],
        "title": "金陵雜興二百首  其一四三",
        "id": "e6e970a1-a000-4925-8406-05a7c3612db3"
    },
    {
        "author": "蘇泂",
        "paragraphs": [
            "鳳凰臺上鳳凰遊，鳳去臺空水自流。",
            "惆悵何因見李白，采江試覓月明舟。"
        ],
        "title": "金陵雜興二百首  其一四四",
        "id": "3f407aa4-039d-4946-b59b-1c7ec19ea78b"
    },
    {
        "author": "蘇泂",
        "paragraphs": [
            "青山渺渺水迢迢，王氣千年久未消。",
            "獨客重來覩風景，江頭猶有女吹簫。"
        ],
        "title": "金陵雜興二百首  其一四五",
        "id": "e6c23547-dfd8-4bc7-9e23-d2cf166ec06d"
    },
    {
        "author": "蘇泂",
        "paragraphs": [
            "甫見梅花方結子，即看燕子已生兒。",
            "青春遊蕩不知返，留住金陵又幾時。"
        ],
        "title": "金陵雜興二百首  其一四六",
        "id": "a16efab3-7a7a-4cf4-ad22-8f2be0a84baf"
    },
    {
        "author": "蘇泂",
        "paragraphs": [
            "方橋一派水縈紆，客散亭空清夜徂。",
            "二十五聲春點靜，月明池上柳疎疎。"
        ],
        "title": "金陵雜興二百首  其一四七",
        "id": "cb8fa342-f7a6-4166-bb21-66ee50eec5ca"
    },
    {
        "author": "蘇泂",
        "paragraphs": [
            "飛梁誰字小垂虹，波面蜿蜒去不窮。",
            "一段風煙無處覓，鴛鴦鸂鶒在其中。"
        ],
        "title": "金陵雜興二百首  其一四八",
        "id": "a4fca4ac-0e9f-4510-8c53-0d86b21da129"
    },
    {
        "author": "蘇泂",
        "paragraphs": [
            "南臺北榭隔飛煙，綠水朱橋思渺然。",
            "月下閒來看箕斗，傍人指點似神仙。"
        ],
        "title": "金陵雜興二百首  其一四九",
        "id": "d54a2abf-e59d-4cbe-a04e-4ea28bacff39"
    },
    {
        "author": "蘇泂",
        "paragraphs": [
            "柳思花情分外嬌，青樓消息夜迢迢。",
            "金陵看得新歌舞，不數吳音共楚腰。"
        ],
        "title": "金陵雜興二百首  其一五○",
        "id": "927157a0-237b-4135-bcf0-1e6f81f9bba7"
    },
    {
        "author": "蘇泂",
        "paragraphs": [
            "竹樹池臺三畝餘，白雲千載護幽居。",
            "悲涼物色須彈壓，粉白脂紅却要渠。"
        ],
        "title": "金陵雜興二百首  其一五一",
        "id": "d575342c-c8fc-4318-9abf-5ce63d4b8b55"
    },
    {
        "author": "蘇泂",
        "paragraphs": [
            "東冶亭東轉半山，栽松菴外萬琅玕。",
            "重來鍾阜同僧話，回顧城中幾客閒。"
        ],
        "title": "金陵雜興二百首  其一五二",
        "id": "e29dda5c-4aa8-4ac9-b156-2324bac7f4ec"
    },
    {
        "author": "蘇泂",
        "paragraphs": [
            "艷杏夭桃日夜忙，雨餘啼損不成粧。",
            "元戎和氣春風似，又引笙歌看海棠。"
        ],
        "title": "金陵雜興二百首  其一五三",
        "id": "3adf72bb-f908-4984-bc1a-ba37cbbeb3b2"
    },
    {
        "author": "蘇泂",
        "paragraphs": [
            "馬軍驍騎試樓船，見說傾城出道邊。",
            "元帥留臺都賞賜，一時百萬喝金錢。"
        ],
        "title": "金陵雜興二百首  其一五四",
        "id": "19b8b882-b44d-463d-8057-1458e69f654f"
    },
    {
        "author": "蘇泂",
        "paragraphs": [
            "紙錢吹掛樹枝風，積李崇桃白間紅。",
            "但見牛羊上丘壠，忽看禾黍出蒿蓬。"
        ],
        "title": "金陵雜興二百首  其一五五",
        "id": "74209af4-9978-4052-ad6a-c7039d2b62f0"
    },
    {
        "author": "蘇泂",
        "paragraphs": [
            "白下城東送客時，同來何事不同歸。",
            "君歸說似西園柳，遮莫輕綿一片飛。"
        ],
        "title": "金陵雜興二百首  其一五六",
        "id": "c99d7f72-0ee7-46da-b87b-636446740ca2"
    },
    {
        "author": "蘇泂",
        "paragraphs": [
            "北門繚繞出東門，一處亭臺酒一巡。",
            "景物欣欣樂知己，柳容花貌越精神。"
        ],
        "title": "金陵雜興二百首  其一五七",
        "id": "8f0cd82c-6afe-45d0-9eed-0815da0d6924"
    },
    {
        "author": "蘇泂",
        "paragraphs": [
            "清明過了日晴佳，九十韶光便有涯。",
            "恨殺東風太豪橫，夜來吹盡海棠花。"
        ],
        "title": "金陵雜興二百首  其一五八",
        "id": "4134805c-1e15-4512-943e-1f830cd182d4"
    },
    {
        "author": "蘇泂",
        "paragraphs": [
            "一派嬌波入翠溟，垂楊只似古來青。",
            "未能草草歸家去，怕上勞勞送別亭。"
        ],
        "title": "金陵雜興二百首  其一五九",
        "id": "6e13e04a-0f05-432a-a84e-c15a47fb5e58"
    },
    {
        "author": "蘇泂",
        "paragraphs": [
            "城上黄花散漫生，溪頭綠樹忽陰成。",
            "濃春自欲烘人醉，却憶秋風一味清。"
        ],
        "title": "金陵雜興二百首  其一六○",
        "id": "67c41233-0226-41d3-9f99-09bf49b06195"
    },
    {
        "author": "蘇泂",
        "paragraphs": [
            "輕風濕濕樹斑斑，燕乳鳩鳴春又殘。",
            "門巷狹斜無不到，有何人似柳花閒。"
        ],
        "title": "金陵雜興二百首  其一六一",
        "id": "7d8e6fa4-8c7c-4deb-9bcd-5dd518e1b634"
    },
    {
        "author": "蘇泂",
        "paragraphs": [
            "張碩風流隠釣緡，漁郎回首漫紛紛。",
            "杜蘭香去知何在，惆悵西江一浦雲。"
        ],
        "title": "金陵雜興二百首  其一六二",
        "id": "aa65d750-35f7-4c28-9b01-165978503aa7"
    },
    {
        "author": "蘇泂",
        "paragraphs": [
            "扁舟乞得自由身，爛漫金陵作好春。",
            "桃葉桃根雙姊妹，清風明月我三人。"
        ],
        "title": "金陵雜興二百首  其一六三",
        "id": "ce69d75e-d689-49ef-bc4c-0f7c6409b776"
    },
    {
        "author": "蘇泂",
        "paragraphs": [
            "九十春光即漸休，莫將雙眼上層樓。",
            "江南歸計無由遂，一點楊花萬斛愁。"
        ],
        "title": "金陵雜興二百首  其一六四",
        "id": "af692102-e9ed-4919-aa29-a9205f52602b"
    },
    {
        "author": "蘇泂",
        "paragraphs": [
            "月樓誰伴詠黄昏，剪剪輕風陣陣寒。",
            "獨據槁梧成不寐，杏花生影小闌干。"
        ],
        "title": "金陵雜興二百首  其一六五",
        "id": "dc0ba1f2-3020-4e73-b7d2-a8a63033c7a3"
    },
    {
        "author": "蘇泂",
        "paragraphs": [
            "不及盧家有莫愁，君恩如水向東流。",
            "從今相送東流後，地下傷春亦白頭。"
        ],
        "title": "金陵雜興二百首  其一六六",
        "id": "c5713290-d161-4855-80f6-1a4b3083b630"
    },
    {
        "author": "蘇泂",
        "paragraphs": [
            "上盡層城更上樓，綠楊枝外盡汀洲。",
            "蝶銜花蕊蜂銜粉，同向春風各自愁。"
        ],
        "title": "金陵雜興二百首  其一六七",
        "id": "30ade5a4-c344-438f-8e2e-b6ad22406d95"
    },
    {
        "author": "蘇泂",
        "paragraphs": [
            "青帝言歸速駕忙，荼䕷架底靜年芳。",
            "輕風乍染陰陰綠，微月低籠淡淡香。"
        ],
        "title": "金陵雜興二百首  其一六八",
        "id": "f2ee33bc-e34c-46fe-9ab7-27f92d88372e"
    },
    {
        "author": "蘇泂",
        "paragraphs": [
            "壓架荼䕷百萬枝，月邊花下更漣漪。",
            "三更比屋皆高枕，如此清涼棄不知。"
        ],
        "title": "金陵雜興二百首  其一六九",
        "id": "ee695e3f-1c96-40ea-833d-b157409b82ac"
    },
    {
        "author": "蘇泂",
        "paragraphs": [
            "似玉如酥最有情，一香熏徹萬愁醒。",
            "多應無奈花相惱，故遶荼䕷架底行。"
        ],
        "title": "金陵雜興二百首  其一七○",
        "id": "74679ca8-6443-4081-aeab-3f2a97e50108"
    },
    {
        "author": "蘇泂",
        "paragraphs": [
            "紅芳蛻兮花似霧，綠陰徑兮葉生煙。",
            "獨往來兮差自得，心境會兮不可言。"
        ],
        "title": "金陵雜興二百首  其一七一",
        "id": "f0909535-288d-4844-bdb1-81d4b32b7f53"
    },
    {
        "author": "蘇泂",
        "paragraphs": [
            "憶殺仙人白仲都，江邊遺迹尚樓居。",
            "驂鸞翳鳳如容我，拜作先師定肯無。"
        ],
        "title": "金陵雜興二百首  其一七二",
        "id": "a20da058-3272-4e2a-a313-42320e337255"
    },
    {
        "author": "蘇泂",
        "paragraphs": [
            "紫髯何事忽遷都，有意宮中號太初。",
            "他日三軍嫌飲水，只應翻憶武昌魚。"
        ],
        "title": "金陵雜興二百首  其一七三",
        "id": "e0c5270c-96ea-403d-af7c-0af53a53bb4e"
    },
    {
        "author": "蘇泂",
        "paragraphs": [
            "立夏連朝剗地寒，看承芍藥倩園官。",
            "秋千拆罷無聊頼，軒檻周遭綠一般。"
        ],
        "title": "金陵雜興二百首  其一七四",
        "id": "32aa5e25-6051-4461-ae2f-4acdef429084"
    },
    {
        "author": "蘇泂",
        "paragraphs": [
            "金城楊柳綠毿毿，摇落殊非昔漢南。",
            "一語莫因人遂廢，樹猶如此我何堪。"
        ],
        "title": "金陵雜興二百首  其一七五",
        "id": "b422cbd4-d094-4f05-8024-4362e8f01241"
    },
    {
        "author": "蘇泂",
        "paragraphs": [
            "桃花園作芳林苑，濛汜池通祓禊堂。",
            "前以驕奢爲晉宋，後無規鑒亦齊梁。"
        ],
        "title": "金陵雜興二百首  其一七六",
        "id": "ca4ff3f6-e2c9-4f95-980b-8920bd613662"
    },
    {
        "author": "蘇泂",
        "paragraphs": [
            "小虹橋上看朝曦，雲裏鍾山一带微。",
            "憶在山中望宮闕，淡煙朱碧轉依稀。"
        ],
        "title": "金陵雜興二百首  其一七七",
        "id": "0b3edc02-069b-4b18-9090-751ab5cab46f"
    },
    {
        "author": "蘇泂",
        "paragraphs": [
            "聽箏堂上一欷歔，翻手君恩似昔殊。",
            "按罷金縢應莫怪，近前閒捋使君鬚。"
        ],
        "title": "金陵雜興二百首  其一七八",
        "id": "632eca67-e327-4045-ab0f-cec2bb7cf946"
    },
    {
        "author": "蘇泂",
        "paragraphs": [
            "一曲清溪一首詩，風流千載憶僧施。",
            "小姑溪上平安否，容我騎魚作伴嬉。"
        ],
        "title": "金陵雜興二百首  其一七九",
        "id": "41dc5ef5-d373-4435-a9e2-f05564699b37"
    },
    {
        "author": "蘇泂",
        "paragraphs": [
            "方山四面不曾圓，中有仙人號葛玄。",
            "見說丹成渾不食，五雲破洞白昇天。"
        ],
        "title": "金陵雜興二百首  其一八○",
        "id": "3a8b0ec9-fcf6-434b-a0d7-491ff7584aaa"
    },
    {
        "author": "蘇泂",
        "paragraphs": [
            "不論城外與城中，時節歡然一笑同。",
            "棠棣花殘紫荆老，可無書札問孤鴻。"
        ],
        "title": "金陵雜興二百首  其一八一",
        "id": "82a0204c-f4c1-4a3a-b750-6a10af58ac78"
    },
    {
        "author": "蘇泂",
        "paragraphs": [
            "青山綠水思悠悠，見說蛾眉萬古愁。",
            "斗酒百篇能漫浪，白乎吾與女同遊。"
        ],
        "title": "金陵雜興二百首  其一八二",
        "id": "f64277a5-26ae-4962-a81c-b88d179ebbd8"
    },
    {
        "author": "蘇泂",
        "paragraphs": [
            "蓮花博士去騎鯨，鏡曲回瞻一愴情。",
            "少待詩成附河伯，願加塗乙始流行。"
        ],
        "title": "金陵雜興二百首  其一八三",
        "id": "1bb84716-c43e-4e02-9983-842689bd29e1"
    },
    {
        "author": "蘇泂",
        "paragraphs": [
            "高資冢上五樓穹，先祖曾經相哲宗。",
            "亂後傷心餘石馬，小孫來補萬株松。"
        ],
        "title": "金陵雜興二百首  其一八四",
        "id": "2f91bd3e-dd3a-4046-a8fa-565017096dab"
    },
    {
        "author": "蘇泂",
        "paragraphs": [
            "八功德水飲一勺，當下令君熱惱消。",
            "城裏紅塵莫回首，小屏風嶺好逍遥。"
        ],
        "title": "金陵雜興二百首  其一八五",
        "id": "d27321a6-17f1-40a1-9c67-6b8dd22f70fe"
    },
    {
        "author": "蘇泂",
        "paragraphs": [
            "安榴朶朶簇巾紅，數曲闌干掩映中。",
            "尋得冰紈題小草，淺新還愛綠荷風。"
        ],
        "title": "金陵雜興二百首  其一八六",
        "id": "3895d5ea-87b4-4403-b1a6-1db93c5900ea"
    },
    {
        "author": "蘇泂",
        "paragraphs": [
            "前日葵苗匝地青，幾何時節與人平。",
            "旁觀指點荼䕷架，折蕊攀條似隔生。"
        ],
        "title": "金陵雜興二百首  其一八七",
        "id": "7f68da3c-8303-40c1-9786-2c9f32061634"
    },
    {
        "author": "蘇泂",
        "paragraphs": [
            "宛轉歌喉一串珠，玉人花貌更清姝。",
            "明年東武南城唱，試覓源流定憶渠。"
        ],
        "title": "金陵雜興二百首  其一八八",
        "id": "80a7efd1-0cdc-4ee3-9c17-1db0d68dcae6"
    },
    {
        "author": "蘇泂",
        "paragraphs": [
            "十八年前蜀道還，維舟曾記此龍灣。",
            "江流萬里元依舊，藥市蠶叢興未闌。"
        ],
        "title": "金陵雜興二百首  其一八九",
        "id": "ff0b20f8-1fe3-4b82-afdb-65e626a2eba1"
    },
    {
        "author": "蘇泂",
        "paragraphs": [
            "旂幟精明皷角雄，江淮草木盡聞風。",
            "面門神王鬚如戟，鼠子無輕怒我公。"
        ],
        "title": "金陵雜興二百首  其一九○",
        "id": "bb1a3c1b-68e9-4b64-a0ec-52f096fc8d37"
    },
    {
        "author": "蘇泂",
        "paragraphs": [
            "放散邊頭武定軍，賣刀買犢做農人。",
            "向來憂國多浮議，誰省官家億萬緡。"
        ],
        "title": "金陵雜興二百首  其一九一",
        "id": "38909fd4-18b3-483f-a908-d23503b395ef"
    },
    {
        "author": "蘇泂",
        "paragraphs": [
            "表裏江淮四十州，稍回饑盜事田疇。",
            "得公數十分天下，庶矣斯民疾痛瘳。"
        ],
        "title": "金陵雜興二百首  其一九二",
        "id": "5943946c-6889-4b50-85a6-3a2d17cd0e6a"
    },
    {
        "author": "蘇泂",
        "paragraphs": [
            "三月更當臨盡頭，昇元閣畔一閒遊。",
            "偶因花會逢花面，半日僧房得少留。"
        ],
        "title": "金陵雜興二百首  其一九三",
        "id": "16f5acf3-d192-4900-b1f2-5768b959310d"
    },
    {
        "author": "蘇泂",
        "paragraphs": [
            "揚州風物轉頭非，又是葵榴得意時。",
            "班扇入懷君莫恃，秋來那免棄捐悲。"
        ],
        "title": "金陵雜興二百首  其一九四",
        "id": "e64059da-0a7b-48cf-9017-2fa8a42d03f2"
    },
    {
        "author": "蘇泂",
        "paragraphs": [
            "廿載金陵九還往，何如三宿在桑間。",
            "還家更有江南興，只取囊詩子細看。"
        ],
        "title": "金陵雜興二百首  其一九五",
        "id": "e724c656-754b-4764-8803-335d8b7c4e9a"
    },
    {
        "author": "蘇泂",
        "paragraphs": [
            "兵機將略總如神，儒術仍參席上珍。",
            "補得國風成百詠，不妨幕府有詩人。"
        ],
        "title": "金陵雜興二百首  其一九六",
        "id": "f6466395-57bc-40a6-bb93-005af471a641"
    },
    {
        "author": "蘇泂",
        "paragraphs": [
            "閲武堂前楊柳枝，如今是隔幾多時。",
            "至尊屠肉潘妃酒，問著垂楊總不知。"
        ],
        "title": "金陵雜興二百首  其一九七",
        "id": "8e8ee29c-7649-4d4e-8a1c-2f772fd5daad"
    },
    {
        "author": "蘇泂",
        "paragraphs": [
            "紫雲回薄隠新愁，早起鐘聲也是不。",
            "徧地葱花兩三畝，至今人道景陽樓。"
        ],
        "title": "金陵雜興二百首  其一九八",
        "id": "806ae11e-7ca2-4558-8ed5-fd880cb71b8f"
    },
    {
        "author": "蘇泂",
        "paragraphs": [
            "一門子孝更臣忠，廟食分明百世功。",
            "任是清虛亡晉室，只留卞壼在江東。"
        ],
        "title": "金陵雜興二百首  其一九九",
        "id": "e5c2cbf8-f304-4df5-a91e-c0c214f79db9"
    },
    {
        "author": "蘇泂",
        "paragraphs": [
            "相業平時既講明，得君當國有難能。",
            "周公禮樂寥寥意，餘子隨時未可憎。"
        ],
        "title": "報寧寺  其一",
        "id": "4b91920f-04d8-493e-85ae-e47894f0092f"
    },
    {
        "author": "蘇泂",
        "paragraphs": [
            "爲愛先生所賦詩，半生參學老猶迷。",
            "如今數卷鍾山草，步步相隨處處携。"
        ],
        "title": "報寧寺  其二",
        "id": "533f81a2-bbf2-49da-97d0-69c20f3a62e1"
    },
    {
        "author": "蘇泂",
        "paragraphs": [
            "玉斗撞來事已殊，豈知天命有乘除。",
            "秦人自愛三章法，枉却先生膽氣麤。"
        ],
        "title": "玉斗",
        "id": "23859c95-a46b-4f54-874a-10166fdec132"
    },
    {
        "author": "蘇泂",
        "paragraphs": [
            "白髮劉郎意自悲，桃山還是欲花時。",
            "一生漂轉成何事，留得玄都數首詩。"
        ],
        "title": "劉郎詩",
        "id": "6de23557-2626-4ca4-b6e2-f5e10e7d1563"
    },
    {
        "author": "蘇泂",
        "paragraphs": [
            "福胎當日起燕然，始信興亡不屬天。",
            "謀國自知無祕計，何時歸把牧羊鞭。"
        ],
        "title": "提舉劉學士以某論守江之策未行作詩見遺謹次  其一",
        "id": "d0ebb7cf-dbb2-4e81-8986-a92e60d74a93"
    },
    {
        "author": "蘇泂",
        "paragraphs": [
            "自是羣公氣未平，黠羌何慮不休兵。",
            "欲成江左收賢俊，嘆息無人致二生。"
        ],
        "title": "提舉劉學士以某論守江之策未行作詩見遺謹次  其二",
        "id": "d329ab04-f01b-47aa-8a4a-24ed1a697727"
    },
    {
        "author": "蘇泂",
        "paragraphs": [
            "花竹青虛卉木蒼，行穿溪水過山房。",
            "黄冠相對如泥醉，此是人間不老方。"
        ],
        "title": "龍瑞宮  其一",
        "id": "c39b2a4d-422b-411f-ad36-8e34c858c3ad"
    },
    {
        "author": "蘇泂",
        "paragraphs": [
            "嶂密峰圓不似山，桃花流水做春閑。",
            "神仙只在人間世，妄意虛無縹緲間。"
        ],
        "title": "龍瑞宮  其二",
        "id": "8cdf571c-f142-45b1-86ed-5776c0918476"
    },
    {
        "author": "蘇泂",
        "paragraphs": [
            "未必時人識面頻，偶然蹤跡似逃秦。",
            "重來洞府青春晚，一樹桃花犬吠人。"
        ],
        "title": "龍瑞宮  其三",
        "id": "f287736b-9ee3-4f48-a835-e61f0d1e042f"
    },
    {
        "author": "蘇泂",
        "paragraphs": [
            "鑿石何年種月輪，清光終夜照香魂。",
            "凄凉不比班姬扇，猶是君王送死恩。"
        ],
        "title": "石鏡",
        "id": "d437121e-9d62-4810-81fd-cf965853f776"
    },
    {
        "author": "蘇泂",
        "paragraphs": [
            "宮殿隋梁所造成，殿門仍有晉丹青。",
            "白頭道士無人見，客至惟呼鹿出迎。"
        ],
        "title": "忠州酆都觀乃平都洞天也題一首",
        "id": "ddf7ed98-4244-4455-af77-4447bc6c9297"
    },
    {
        "author": "蘇泂",
        "paragraphs": [
            "畫圖曾識巫山面，今日親臨十二峰。",
            "萬里平生無此夢，却疑身在畫圖中。"
        ],
        "title": "十二峰",
        "id": "0998b88d-5674-48a0-9484-393583ca576a"
    },
    {
        "author": "蘇泂",
        "paragraphs": [
            "灧澦堆頭一葉舟，半年人共水東流。",
            "平生快意纔如此，不數東南數十州。"
        ],
        "title": "灧澦堆",
        "id": "d77b67ec-b126-41f7-a450-9c5bb58c7f39"
    },
    {
        "author": "蘇泂",
        "paragraphs": [
            "儼然雲轉與風回，故國人看但石堆。",
            "猶有鬼神供職守，不移行列待將來。"
        ],
        "title": "八陣圖",
        "id": "a0f54bf1-8e01-476d-870a-9705bdc862e7"
    },
    {
        "author": "蘇泂",
        "paragraphs": [
            "山木無端又一秋，夕陽和影上扁舟。",
            "舊時十二峰前路，惟是猿聲共客愁。"
        ],
        "title": "巫山峽",
        "id": "46f28f82-c30a-47df-a249-9590c0434031"
    },
    {
        "author": "蘇泂",
        "paragraphs": [
            "爲雲爲雨話頭長，十二峰前事渺茫。",
            "盡道翠眉愁未展，不應猶憶楚襄王。"
        ],
        "title": "大仙廟  其一",
        "id": "5fda82bb-91f4-4b55-b5df-6a84c3d1c04c"
    },
    {
        "author": "蘇泂",
        "paragraphs": [
            "風木哀鳴想佩環，飛鸞何在古祠閒。",
            "無端牢落悲秋客，剛把人間比夢間。"
        ],
        "title": "大仙廟  其二",
        "id": "40a0e98e-093a-45d7-81d4-bc549d7e12c6"
    },
    {
        "author": "蘇泂",
        "paragraphs": [
            "朱絃牢落更誰聞，青草臺高鶴唳雲。",
            "尚有茂陵多病後，眼前相對卓文君。"
        ],
        "title": "琴臺",
        "id": "e1066761-20cf-440e-be76-854d787df39e"
    },
    {
        "author": "蘇泂",
        "paragraphs": [
            "未了功名便闔棺，荒祠零落漢衣冠。",
            "知心惟有庭前柏，能與先生共歲寒。"
        ],
        "title": "孔明廟",
        "id": "bbc0c383-2e79-4107-8acf-5584a066701a"
    },
    {
        "author": "蘇泂",
        "paragraphs": [
            "機絲波影借光華，巴女臨流住幾家。",
            "爭向芳菲偷錦樣，織成平白濺江花。"
        ],
        "title": "濯錦江",
        "id": "0390a9b7-0a03-468e-a5e5-50509445a3f6"
    },
    {
        "author": "蘇泂",
        "paragraphs": [
            "抱郭清溪一带流，浣花溪水水西頭。",
            "重來杜老誰相識，沙上鳬雛水上鷗。"
        ],
        "title": "浣花溪",
        "id": "3f891be9-aa01-4165-819e-09b5172bf9e5"
    },
    {
        "author": "蘇泂",
        "paragraphs": [
            "南樓絲管日紛紛，一带春江浸碧雲。",
            "遺老相逢問年幾，白頭閒話岳將軍。"
        ],
        "title": "武昌",
        "id": "61bfe03a-bc6a-4086-80e4-4ef14f945ef8"
    },
    {
        "author": "蘇泂",
        "paragraphs": [
            "先帝乘龍厭九州，行宮花柳不勝愁。",
            "傷心更有秦淮水，故繞宮牆日夜流。"
        ],
        "title": "行宮",
        "id": "17ac0e6e-416e-42e2-bd2d-bc43ec819c0c"
    },
    {
        "author": "蘇泂",
        "paragraphs": [
            "十日晴明九日非，人家庭院綠成幃。",
            "春風怕見匆忙去，莫放楊花一點飛。"
        ],
        "title": "春歸",
        "id": "461b38d8-d7ef-44f1-a0b4-5dcaafec216b"
    },
    {
        "author": "蘇泂",
        "paragraphs": [
            "竹樹齊平綠似城，朱櫻初熟粲繁星。",
            "今年趁得春歸伴，買飯蕭然舊驛亭。"
        ],
        "title": "歸自都城",
        "id": "ad7f4042-afd7-41fc-b0ea-2138edbe60c0"
    },
    {
        "author": "蘇泂",
        "paragraphs": [
            "吹紅換得綠團枝，蝴蝶飛來又却疑。",
            "藤架野花無著莫，是人行處有香隨。"
        ],
        "title": "夏行郊外",
        "id": "39e0b86a-a574-44f0-9aa6-bde3ce0f227d"
    },
    {
        "author": "蘇泂",
        "paragraphs": [
            "滯不求通任布衣，山陰道上玩春暉。",
            "每逢到處花開謝，轉覺人生萬事非。"
        ],
        "title": "有感",
        "id": "06de0f56-3d20-4a0f-a502-7c29b27a7b63"
    },
    {
        "author": "蘇泂",
        "paragraphs": [
            "吳越相望一葦通，仙凡不隔半帆風。",
            "玄暉有句無人識，盡在西興落照中。"
        ],
        "title": "小憩西興",
        "id": "22107de1-8611-47ef-b62d-f9722a09344e"
    },
    {
        "author": "蘇泂",
        "paragraphs": [
            "東關白塔何由見，異日曾驚堠子頻。",
            "千頃波濤風雨裏，夜深孤載一愁人。"
        ],
        "title": "之上虞道中作",
        "id": "4e2dbffe-2231-4f14-a4b9-c9dd63e66b1b"
    },
    {
        "author": "蘇泂",
        "paragraphs": [
            "憶侍大人江北去，却從伯父野堂回。",
            "爭知二老輕凋謝，歲晚扁舟一箇來。"
        ],
        "title": "上餘姚",
        "id": "2787dd26-4ce9-44d7-a46f-a905d4e11e9d"
    },
    {
        "author": "蘇泂",
        "paragraphs": [
            "柔櫓輕飛過別灘，老夫吹帽受風寒。",
            "江流屈曲如蛇轉，贏得青林四面看。"
        ],
        "title": "過餘姚",
        "id": "19b383f6-fe2b-451f-91c4-1cda54fdd313"
    },
    {
        "author": "蘇泂",
        "paragraphs": [
            "遠水連山碧四圍，烟波時有鷺鷥飛。",
            "餘姚江上中秋月，自買扁舟一箇歸。"
        ],
        "title": "復過二首  其一",
        "id": "9d53fdfc-d3d9-42c0-b8b9-d6b6f4309676"
    },
    {
        "author": "蘇泂",
        "paragraphs": [
            "西風奕奕細吟商，客枕凄然一夜凉。",
            "吟盡蘋花渾可事，少留荷葉蓋鴛鴦。"
        ],
        "title": "復過二首  其二",
        "id": "60729455-bea8-487c-9629-a87afceb2ba4"
    },
    {
        "author": "蘇泂",
        "paragraphs": [
            "遊子心情歲暮時，畫船來往幾歡悲。",
            "夫人祠下寒潮水，自展醪牲讀蔡碑。"
        ],
        "title": "曹娥",
        "id": "37aa84b4-68ac-411d-a192-8c1f4fd59394"
    },
    {
        "author": "蘇泂",
        "paragraphs": [
            "貪忙安得似偷閑，日日紅塵倦往還。",
            "買得小舟真似葉，敗荷叢底看孤山。"
        ],
        "tags": [
            "西湖"
        ],
        "title": "與曾亨仲曹六二兄買小舟遊西湖",
        "id": "d67e2b4c-4484-4a09-ad63-3c3d70f9ca28"
    },
    {
        "author": "蘇泂",
        "paragraphs": [
            "明知有熱不多時，可喜秋清又可悲。",
            "四十九年蘧伯玉，西湖一陣桂風吹。"
        ],
        "tags": [
            "西湖"
        ],
        "title": "西湖早秋",
        "id": "cd8128fc-db0b-486e-ac33-1ea8313ac792"
    },
    {
        "author": "蘇泂",
        "paragraphs": [
            "湖上秋風即便濃，傾都人出賞芙蓉。",
            "我來自愛青青草，白鷺飛回興略同。"
        ],
        "title": "重到湖上",
        "id": "3a452df0-688d-4d3c-b3bc-d6d7b6b3470d"
    },
    {
        "author": "蘇泂",
        "paragraphs": [
            "高麗寺裏訪詩僧，嬾上湖船獨自行。",
            "行到寺前人迹少，不知傍有白雲迎。"
        ],
        "title": "往回臨安口號八首  其一",
        "id": "832d6eb2-6d23-4377-ba4a-83f21ed3e5fb"
    },
    {
        "author": "蘇泂",
        "paragraphs": [
            "老銛相見一欣然，說似艱虞是去年。",
            "從此新詩更超詣，時人欲殺豈無天。"
        ],
        "title": "往回臨安口號八首  其二",
        "id": "44cee16e-1fc2-48b5-a609-ddd5e63200ac"
    },
    {
        "author": "蘇泂",
        "paragraphs": [
            "道傍舉首揖髯陳，領得秋塘句法新。",
            "歸飯客樓隨取別，隔橋相見兩詩人。"
        ],
        "title": "往回臨安口號八首  其三",
        "id": "5c4b8a19-fe7d-4be8-850d-cf5e9ba7c942"
    },
    {
        "author": "蘇泂",
        "paragraphs": [
            "江湖漂蕩舊劉郎，不飯經旬病在床。",
            "起見舊交仍慷慨，絕憐鬢底有新霜。"
        ],
        "title": "往回臨安口號八首  其四",
        "id": "7ac55a0e-e3db-4983-9892-57ef16fbab63"
    },
    {
        "author": "蘇泂",
        "paragraphs": [
            "戒子橋南白塔西，青桐新長蓋樓枝。",
            "輕風忽向樓前過，不似長安店裏時。"
        ],
        "title": "往回臨安口號八首  其五",
        "id": "33a04576-284c-494f-b46d-9344977912a3"
    },
    {
        "author": "蘇泂",
        "paragraphs": [
            "清曉無車一僕隨，南山行遍北山來。",
            "日長搭得回船去，薄暮湧金門尚開。"
        ],
        "title": "往回臨安口號八首  其六",
        "id": "8871e471-6f35-4b91-af3e-24dc1fd83162"
    },
    {
        "author": "蘇泂",
        "paragraphs": [
            "天竺前頭靈隠東，山川奇崛自玄工。",
            "舊時可是不曾看，今度重來看不同。"
        ],
        "title": "往回臨安口號八首  其七",
        "id": "554ec9bd-e794-4a70-9078-3b2da65ad431"
    },
    {
        "author": "蘇泂",
        "paragraphs": [
            "吟詩一日便東歸，吟到樓頭日色西。",
            "今度重來有吟興，湖邊寺寺與留題。"
        ],
        "title": "往回臨安口號八首  其八",
        "id": "979f4027-0543-460c-ba04-a76c93dd8ab1"
    },
    {
        "author": "蘇泂",
        "paragraphs": [
            "一鐵君王鑄已成，忽然淮上羽書驚。",
            "歸來依舊當時我，添得髭鬚白數莖。"
        ],
        "title": "歸自臨安",
        "id": "dcc69f39-7add-4382-8d1d-09cbbfca2a29"
    },
    {
        "author": "蘇泂",
        "paragraphs": [
            "百年鬢髮春風晚，十二闌干落照微。",
            "多事錢塘江上水，送人離別送人歸。"
        ],
        "tags": [
            "钱塘江"
        ],
        "title": "錢塘渡",
        "id": "df9936be-fb2f-4908-a4de-ebaf8d18a65c"
    },
    {
        "author": "蘇泂",
        "paragraphs": [
            "鏡湖湖水滑如油，狂客歸來上釣舟。",
            "惆悵無因見李白，西風吹老芰荷洲。"
        ],
        "title": "鏡湖懷古",
        "id": "20eadb2b-9c70-4498-9d79-1388984ec2c2"
    },
    {
        "author": "蘇泂",
        "paragraphs": [
            "不見風流賀季真，酒船回棹莫逡巡。",
            "如今湖上千秋觀，逢著黄冠亦可人。"
        ],
        "title": "題千秋觀",
        "id": "a85fb7cb-ae03-45a9-851e-87c378324246"
    },
    {
        "author": "蘇泂",
        "paragraphs": [
            "甕頭無酒菊花青，千丈蒼崖孰與登。",
            "從此重陽課茶事，不携兒女只携僧。"
        ],
        "title": "九日寶林塔中作",
        "id": "a81362a7-e169-4d5e-9f91-dac5a9798a9f"
    },
    {
        "author": "蘇泂",
        "paragraphs": [
            "茅簷小屋對青山，只有淵明一味閑。",
            "手把黄花翫尊酒，宛然風味義熙間。"
        ],
        "title": "九日",
        "id": "216c9e3c-94e8-4f18-a646-185232d79366"
    },
    {
        "author": "蘇泂",
        "paragraphs": [
            "爲客時多不解愁，亦逢佳節强登樓。",
            "酒闌自摘茱萸望，何處青山是越州。"
        ],
        "title": "重陽二首  其一",
        "id": "5f448a5e-3a84-4051-87cf-c712daf97c7c"
    },
    {
        "author": "蘇泂",
        "paragraphs": [
            "九日登臨兩鬢華，鷗邊秋色带風沙。",
            "絕憐當日陶彭澤，依舊無錢對菊花。"
        ],
        "title": "重陽二首  其二",
        "id": "329dcfbd-d777-44f5-8b25-194ac3eb98d2"
    },
    {
        "author": "蘇泂",
        "paragraphs": [
            "每向湖中望高處，却來高處望湖中。",
            "雲興霞蔚九天上，水繞山圍一萬重。"
        ],
        "title": "題極覽亭",
        "id": "9515b832-3d3c-4de9-84f2-7408356293a2"
    },
    {
        "author": "蘇泂",
        "paragraphs": [
            "千頃飛花特地寒，又隨漁艇泊蒼灣。",
            "三高問訊來何巧，趁得冰湖看雪山。"
        ],
        "title": "題三高亭",
        "id": "d1751c4b-0409-4520-a02d-263c6c8c494f"
    },
    {
        "author": "蘇泂",
        "paragraphs": [
            "小亭西角杏花明，寂寞聞鶑但一聲。",
            "九十日春今五十，自挼紅蘂遶階行。"
        ],
        "title": "小亭詩",
        "id": "497073c9-4b57-46d8-878e-f986f3c9c7b8"
    },
    {
        "author": "蘇泂",
        "paragraphs": [
            "舟行竟日雨冥冥，晚飯凄凉送客亭。",
            "雲羃亂山看不見，隔江惟有一堆青。"
        ],
        "title": "題興旅亭",
        "id": "274d072e-0504-4dca-a4de-3285a224e21f"
    },
    {
        "author": "蘇泂",
        "paragraphs": [
            "夜色隨人上小舟，舟中欹枕夢悠悠。",
            "橈歌聽得偏幽怨，不覺天明到越州。"
        ],
        "title": "舟中  其一",
        "id": "72954b37-4a97-47f5-9149-746356001bdf"
    },
    {
        "author": "蘇泂",
        "paragraphs": [
            "小睡醒來欲二更，村深那聽鼓鐘聲。",
            "舟中反覆無窮事，只道寒天不會明。"
        ],
        "title": "舟中  其二",
        "id": "26a9a0c0-2360-4838-8aae-549b72673ca3"
    },
    {
        "author": "蘇泂",
        "paragraphs": [
            "府園秋後一池荷，綠蓋縱橫百柄多。",
            "折盡再生錢樣葉，却疑天氣復清和。"
        ],
        "title": "金陵池上",
        "id": "a793419d-18f9-403e-a737-2da1ce5e069a"
    },
    {
        "author": "蘇泂",
        "paragraphs": [
            "一架荼䕷覆水開，游魚架底自徘徊。",
            "如何知道人來看，故觸流花去不回。"
        ],
        "title": "西百官宅池上詩",
        "id": "637520d7-fad9-4520-bc6b-cf44ddec14b9"
    },
    {
        "author": "蘇泂",
        "paragraphs": [
            "凄凄風雨病情懷，準擬東歸事不諧。",
            "買得扁舟如箬葉，又隨明月過秦淮。"
        ],
        "title": "建鄴即事",
        "id": "4cab550f-1096-45fa-b37d-2aa307bffb8f"
    },
    {
        "author": "蘇泂",
        "paragraphs": [
            "奔走何時得小閑，幾年心事入蒼灣。",
            "小樓正在湖深處，輸與吾徒日夜看。"
        ],
        "title": "湖樓",
        "id": "6d5f6cf4-cbe0-4990-8ada-59dfa627ae63"
    },
    {
        "author": "蘇泂",
        "paragraphs": [
            "舟閣山橫水見沙，黄塵爲客鬢初華。",
            "江春寂寂歸無計，一樹臨風落杏花。"
        ],
        "title": "江次",
        "id": "ea7c8935-6911-448b-908e-56b7a0ef792e"
    },
    {
        "author": "蘇泂",
        "paragraphs": [
            "澄波湛湛接新秋，月子波心印一鈎。",
            "荷葉亂花看不見，夜深時有小龍遊。"
        ],
        "title": "夜汎",
        "id": "e24194e6-5192-462f-9d1b-547f2e025986"
    },
    {
        "author": "蘇泂",
        "paragraphs": [
            "兒時下上老翁家，常記維舟岸有沙。",
            "今日沙移吾亦壯，此翁居處只桑麻。"
        ],
        "title": "周家步",
        "id": "78a0bf2d-f5d7-4f47-893b-be1c5cd2635f"
    },
    {
        "author": "蘇泂",
        "paragraphs": [
            "草滿汙萊雪滿峰，吳王臺殿落青紅。",
            "姑蘇門外連宵泊，愁聽寒山半夜鐘。"
        ],
        "title": "姑蘇臺",
        "id": "40926603-d05c-48ba-99d0-89cdd8432239"
    },
    {
        "author": "蘇泂",
        "paragraphs": [
            "劍石光寒響轆轤，軒窗高下盡平蕪。",
            "山中幸自清如水，好換緇流著士夫。"
        ],
        "title": "虎丘劍池",
        "id": "b1da5e83-3f94-4e8c-bed0-a5cfaf6526e9"
    },
    {
        "author": "蘇泂",
        "paragraphs": [
            "天上丹成鶴上飛，溪邊留得釣漁磯。",
            "千年二謝風流盡，誰復行吟送落暉。"
        ],
        "title": "葛仙釣石",
        "id": "2f641480-833b-4010-ac61-b1d07c36da5f"
    },
    {
        "author": "蘇泂",
        "paragraphs": [
            "松樹何知過百年，樹根流水亦清漣。",
            "莫嫌寂寞無人到，多有人來正不然。"
        ],
        "title": "南塔詩",
        "id": "e7c9caee-b77e-4cd5-83f7-1ffcaeb656d8"
    },
    {
        "author": "蘇泂",
        "paragraphs": [
            "竹穿遥徑雨穿廊，繚繞東西百步長。",
            "是處有橋通水入，四時無日不花香。"
        ],
        "title": "月林即事",
        "id": "aabf2373-2c03-4587-bbd6-4eb94261fb70"
    },
    {
        "author": "蘇泂",
        "paragraphs": [
            "跨湖樓好客閑行，身遠紅塵步亦輕。",
            "月在波心流不去，蒹葭影裏一舟橫。"
        ],
        "title": "足趙丈句  其一",
        "id": "19e2c2c0-6ac9-48bd-a381-2d4897e6d86b"
    },
    {
        "author": "蘇泂",
        "paragraphs": [
            "水光山色鬭分明，何許清泠畫不成。",
            "月在波心流不去，蒹葭影裏一舟橫。"
        ],
        "title": "足趙丈句  其二",
        "id": "5a9f2d47-a883-43bb-a7f5-a53ae7f475f3"
    },
    {
        "author": "蘇泂",
        "paragraphs": [
            "半月書齋淹病身，又隨流水下西津。",
            "重來此地無相識，只有鍾山是故人。"
        ],
        "title": "出建康府治",
        "id": "bb3c6c85-4ae1-447e-b161-8d27af696031"
    },
    {
        "author": "蘇泂",
        "paragraphs": [
            "香爐峰頂行人絕，曾借匡廬带雪看。",
            "今日東州逢六月，恍然回首一清寒。"
        ],
        "tags": [
            "庐山"
        ],
        "title": "所思",
        "id": "4c21ff08-73e0-4e39-a5d4-c4b765db6ad0"
    },
    {
        "author": "蘇泂",
        "paragraphs": [
            "越客西來隠姓名，扁舟浩蕩逐江行。",
            "岳陽樓上三更後，自倚欄干看月明。"
        ],
        "tags": [
            "岳阳楼"
        ],
        "title": "登樓",
        "id": "9536e517-9c12-4705-95dd-f693444c9acd"
    },
    {
        "author": "蘇泂",
        "paragraphs": [
            "秋林薄薄半棲鴉，城脚荷花一带斜。",
            "碧色暮雲三萬里，不知魚網是誰家。"
        ],
        "title": "登樓",
        "id": "ae3cc9d6-d866-4d71-b28a-d8f8124dcdbb"
    },
    {
        "author": "蘇泂",
        "paragraphs": [
            "頼婆橋下粼粼水，幾見居人說廢興。",
            "自笑年來車馬迹，得如橋畔白頭僧。"
        ],
        "title": "頼婆橋詩",
        "id": "cd284b10-a618-4b67-a3d9-037802c1fb72"
    },
    {
        "author": "蘇泂",
        "paragraphs": [
            "寂寂松門竟日閑，更無金鎖與玄關。",
            "時人欲識南明路，過得溪來便上山。"
        ],
        "title": "又南明示衆",
        "id": "020f177c-4320-4f91-944d-50435c0d2ef7"
    },
    {
        "author": "蘇泂",
        "paragraphs": [
            "道宮釋寺多名勝，出郭經年得幾回。",
            "當此秋清身健日，可人還共子高來。"
        ],
        "title": "即事",
        "id": "c5064e48-2d4b-4100-bf08-00e93731669c"
    },
    {
        "author": "蘇泂",
        "paragraphs": [
            "朱園好在竹平安，地主相携到不難。",
            "記取今年修禊日，三人於此向風湍。"
        ],
        "title": "次韻芻父上巳日同遊朱園四首  其一",
        "id": "f2259b05-5a7f-47ed-8348-b62fcadb6ae9"
    },
    {
        "author": "蘇泂",
        "paragraphs": [
            "野水青山非昔祠，奠觴那復計醇醨。",
            "拋梁有詠誰其續，除却靈均世不知。"
        ],
        "title": "次韻芻父上巳日同遊朱園四首  其二",
        "id": "51343278-7185-48c2-af5b-d4d2b985dc88"
    },
    {
        "author": "蘇泂",
        "paragraphs": [
            "飲散墦間祭肉殘，林深終日閉幽蘭。",
            "重來野客朱邢我，坐久摩挲馬柱看。"
        ],
        "title": "次韻芻父上巳日同遊朱園四首  其三",
        "id": "f0762c10-2545-4c26-ac9d-b447ee7bb90d"
    },
    {
        "author": "蘇泂",
        "paragraphs": [
            "柳長沙白草離離，萬物東南漸絜齊。",
            "自折桃花翫春水，人生修短總成泥。"
        ],
        "title": "次韻芻父上巳日同遊朱園四首  其四",
        "id": "be007ea7-20bd-477d-ba78-0c2719e3ef1a"
    },
    {
        "author": "蘇泂",
        "paragraphs": [
            "映雪工夫久已無，引錐自刺一何愚。",
            "青燈一盞書狼藉，畫作金陵瞌睡圖。"
        ],
        "title": "頃在金陵郡齋與黄觀復夜坐漏箭下一二十刻率未寢對語既盡明燭漸昏相與坐睡而後已歸同郡居乃經時不見追憶當時曾有四句云",
        "id": "b6bde7e6-162e-4663-8b52-3e06ceab1be2"
    },
    {
        "author": "蘇泂",
        "paragraphs": [
            "紙閣新糊擁亂書，青燈依舊照詩癯。",
            "隔城經月疎相見，却憶金陵瞌睡圖。"
        ],
        "title": "更賦一首",
        "id": "bc815eca-cdf9-4997-b805-2570ddb78014"
    },
    {
        "author": "蘇泂",
        "paragraphs": [
            "欲尋春物了無憑，留得黄鸝一兩聲。",
            "昨夜荷風清溽暑，岸頭還有小蟲鳴。"
        ],
        "title": "感時",
        "id": "4d800fd1-9d18-4d0f-ba20-becb96f22531"
    },
    {
        "author": "蘇泂",
        "paragraphs": [
            "芍藥荼䕷一萬枝，花開動是隔年期。",
            "欲留春色都無計，睡過紅雲白雪時。"
        ],
        "title": "恨春",
        "id": "558e34ae-bc6d-4dcc-bbf0-bfb4b1c9adef"
    },
    {
        "author": "蘇泂",
        "paragraphs": [
            "江南四月苦風波，細雨天寒柰若何。",
            "梅子之黄如彈子，菘窠其白柰花窠。"
        ],
        "title": "梅雨  其一",
        "id": "0b1b7275-dda1-4df0-aba8-1f92c2c9d369"
    },
    {
        "author": "蘇泂",
        "paragraphs": [
            "籬根日日繫扁舟，衣桁纔乾水又流。",
            "老子病餘凡事懶，但薰沉炷瀹茶甌。"
        ],
        "title": "梅雨  其二",
        "id": "14b627ef-d5f4-4841-a9a5-5a165e5971b8"
    },
    {
        "author": "蘇泂",
        "paragraphs": [
            "雙飛蛺蝶情何厚，百囀倉庚韻可聽。",
            "肯爲螳蜋看黄鶴，忍從燕子乞蜻蜓。"
        ],
        "title": "梅雨  其三",
        "id": "8760d1d2-f395-4b8d-a0ac-e2eddbac27f7"
    },
    {
        "author": "蘇泂",
        "paragraphs": [
            "兩山正作脩眉綠，一水猶如疋練橫。",
            "竟日書窗覽今古，幾年人世少豪英。"
        ],
        "title": "雨中水閣閑眺  其一",
        "id": "8ccaf8d7-dbfd-4200-aa1d-787d4952556d"
    },
    {
        "author": "蘇泂",
        "paragraphs": [
            "朝看雨脚似懸繩，暮見寬波沒釣汀。",
            "鴨鴨歸來人寂寂，鴉鴉飛去草青青。"
        ],
        "title": "雨中水閣閑眺  其二",
        "id": "e7b37c15-53af-42f5-8754-ae8973f8d916"
    },
    {
        "author": "蘇泂",
        "paragraphs": [
            "好事圖形復賦詩，豈知真箇把鉏犁。",
            "野人開卷微微笑，最憶輕簑带濕歸。"
        ],
        "title": "謝耕道一犁春雨圖",
        "id": "e00ce204-97a5-4e88-8d1f-7c418d139063"
    },
    {
        "author": "蘇泂",
        "paragraphs": [
            "石榴窗下亂紅堆，借宅今年適此來。",
            "知是主人知是客，亦逢時節自花開。"
        ],
        "title": "花檻",
        "id": "ca36c94f-bb64-45dd-ad99-9f8dbf93c09b"
    },
    {
        "author": "蘇泂",
        "paragraphs": [
            "是非不上釣魚舟，從此閑身得自由。",
            "一色藕花三十丈，明年歸住鑑湖頭。"
        ],
        "title": "釣魚",
        "id": "dd1748fd-f5a7-400a-8707-5efde2d2c456"
    },
    {
        "author": "蘇泂",
        "paragraphs": [
            "山青水綠思悠悠，幾處灘頭復渡頭。",
            "任是無人競來往，不妨終日自橫舟。"
        ],
        "title": "野航",
        "id": "45b42552-44fb-4bcb-963b-33d8efe5bd91"
    },
    {
        "author": "蘇泂",
        "paragraphs": [
            "漁翁年幾雪垂肩，釣罷歸來月一船。",
            "明日酒醒尋伴侶，賣魚依舊禹祠前。"
        ],
        "title": "漁父",
        "id": "bf72a137-9a01-4079-8d0e-92f6014158d8"
    },
    {
        "author": "蘇泂",
        "paragraphs": [
            "芳草盈盈水漲陂，淺篙驚動碧琉璃。",
            "心情自逐遊絲起，愛入春風夏禹祠。"
        ],
        "title": "出遊",
        "id": "4cbcc419-4f94-4789-96dc-0f9e9332a1f2"
    },
    {
        "author": "蘇泂",
        "paragraphs": [
            "潮小淹留孝子祠，雪花須要老夫詩。",
            "鐘聲篷底不知處，却似姑蘇夜泊時。"
        ],
        "title": "泊祠下詩",
        "id": "b274c056-4608-4187-8c13-382e16c329a4"
    },
    {
        "author": "蘇泂",
        "paragraphs": [
            "青山何似越山青，年少經行得老生。",
            "欲結茅庵江上住，却嫌山水太分明。"
        ],
        "title": "江頭曲",
        "id": "3c56dcea-dc7e-4afd-9b05-08973887a49f"
    },
    {
        "author": "蘇泂",
        "paragraphs": [
            "一派銀河似練橫，淺深波浪浸天青。",
            "夜闌忽有風吹動，摇漾南箕北斗星。"
        ],
        "title": "秋夜  其一",
        "id": "20e88c15-7905-4509-8eec-b8538d5a92d2"
    },
    {
        "author": "蘇泂",
        "paragraphs": [
            "一點流螢自入扉，清風都向草頭吹。",
            "眠稀又被啼螿妬，看見新凉上小時。"
        ],
        "title": "秋夜  其二",
        "id": "ab2bee25-cd16-4812-8c32-51fcb54c893b"
    },
    {
        "author": "蘇泂",
        "paragraphs": [
            "枕邊無寐骨毛輕，露欲爲霜月正明。",
            "一葉梧桐如喚客，起來搔首聽秋聲。"
        ],
        "title": "秋聲",
        "id": "bce621e0-27cc-4c0d-a0a5-d87a848abe85"
    },
    {
        "author": "蘇泂",
        "paragraphs": [
            "油窗漠漠雨垂垂，秋盡江南草木知。",
            "促織到頭無一語，不知能有幾多絲。"
        ],
        "title": "秋感",
        "id": "4b122693-ff72-4c4c-abb9-bf20e2af2db8"
    },
    {
        "author": "蘇泂",
        "paragraphs": [
            "七夕相尋舊宅來，雞頭月下脊令盃。",
            "飲殘誰問天邊事，獨自婆娑弄影回。"
        ],
        "title": "七夕",
        "id": "c7d94a30-7791-42c4-94f6-d0f79a52a143"
    },
    {
        "author": "蘇泂",
        "paragraphs": [
            "風露凄清入敝裘，月明偏照五更頭。",
            "無衣畢竟干誰事，徹夜寒螿叫不休。"
        ],
        "title": "不寐",
        "id": "e2a5385e-a350-4c1d-801b-6a474324c2c9"
    },
    {
        "author": "蘇泂",
        "paragraphs": [
            "曉雞將夢出華胥，起看新霜積槁梧。",
            "遲頃日高霜作水，可憐黄葉半邊無。"
        ],
        "title": "晨起  其一",
        "id": "d2da6222-75dc-4108-bcee-18747dc297b7"
    },
    {
        "author": "蘇泂",
        "paragraphs": [
            "欹枕邯鄲夢忽殘，黄紬被穩日三竿。",
            "起來門外霜如雪，始信人間有夜寒。"
        ],
        "title": "晨起  其二",
        "id": "29f2bfc8-2e94-4308-ae0a-e5de29fc6c10"
    },
    {
        "author": "蘇泂",
        "paragraphs": [
            "午後鐘鳴鸛鶴飛，日高嵐氣濕人衣。",
            "回頭但見青松樹，不信城中有是非。"
        ],
        "title": "遊天意寺",
        "id": "6e86b377-2cd7-438f-bde8-a6d7960f191f"
    },
    {
        "author": "蘇泂",
        "paragraphs": [
            "世上身名孰是非，維舟日日釣魚磯。",
            "長江天闊不知處，夏口青山人夜歸。"
        ],
        "tags": [
            "长江"
        ],
        "title": "泊頭陀寺",
        "id": "4dff3df1-8100-4946-9f72-9a1f92e8f528"
    },
    {
        "author": "蘇泂",
        "paragraphs": [
            "伯夷能使鄙夫寬，此老傳家不在官。",
            "魂夢猶能教兒息，九原風節更高寒。"
        ],
        "title": "松桂堂",
        "id": "fbe5a8ab-2206-4449-8c17-01dbd06de090"
    },
    {
        "author": "蘇泂",
        "paragraphs": [
            "秋暘如火灼肌膚，世念功名一點無。",
            "晚洞龍歸带飛雨，卧看簷溜落階除。"
        ],
        "title": "遣心四首  其一",
        "id": "8f595ad4-1803-43df-935a-f5c7b5366b65"
    },
    {
        "author": "蘇泂",
        "paragraphs": [
            "眼看飛蝗亂似蚊，傷禾害稼不堪聞。",
            "人言所在如飛雨，恐是淮南懶戰軍。"
        ],
        "title": "遣心四首  其二",
        "id": "fe7b356f-484a-4c72-bef8-1a321f7df0a7"
    },
    {
        "author": "蘇泂",
        "paragraphs": [
            "西風颯颯動蒿萊，江上蘆花似雪開。",
            "甚喜茅齋清睡熟，却憂邊面有塵來。"
        ],
        "title": "遣心四首  其三",
        "id": "86a65ca1-abdb-499d-9bf9-c9d207692124"
    },
    {
        "author": "蘇泂",
        "paragraphs": [
            "租田已旱仍遭水，飽飯明年歲月長。",
            "未見桂花先一笑，滿山金粟擬爲糧。"
        ],
        "title": "遣心四首  其四",
        "id": "cc3a1d93-a504-49bd-8881-5f9879045cb9"
    },
    {
        "author": "蘇泂",
        "paragraphs": [
            "兒女咿嚶斑竹床，蜩螗六月沸如湯。",
            "登樓誰問牛郎事，只看銀河意已凉。"
        ],
        "title": "夜句三首  其一",
        "id": "bfb52fe9-d1d3-4d09-870c-e803e2f00d88"
    },
    {
        "author": "蘇泂",
        "paragraphs": [
            "一派天邊淡淡橫，雖然無浪有風生。",
            "人間各自昏沉睡，看到三更剗地清。"
        ],
        "title": "夜句三首  其二",
        "id": "7e064e04-f2ad-4831-a0f4-ae155dc9f6a0"
    },
    {
        "author": "蘇泂",
        "paragraphs": [
            "四更過盡五更來，看見參旗卷復開。",
            "澄澈定非人世酒，就渠斗柄酌三杯。"
        ],
        "title": "夜句三首  其三",
        "id": "e6219baf-211e-4e56-a8fe-8c48ca20a81b"
    },
    {
        "author": "蘇泂",
        "paragraphs": [
            "不待船來雨又風，雨聲元要打船篷。",
            "不干篷底纖毫事，一夜佳眠自落空。"
        ],
        "title": "雨夜",
        "id": "a731f6ef-4eeb-4b3e-a8e0-252c62b51fef"
    },
    {
        "author": "蘇泂",
        "paragraphs": [
            "秋清未脫暑衣裳，稍上城樓過苑堂。",
            "北面芰荷南面桂，水香吹亂月中香。"
        ],
        "title": "飛蓋堂即事",
        "id": "a828e65d-1917-4a01-9f3f-7685b6809b97"
    },
    {
        "author": "蘇泂",
        "paragraphs": [
            "岸側枯楊卧玉龍，卸殘鱗甲趁天風。",
            "明年更作垂垂綠，會率鶑花入漢宮。"
        ],
        "title": "西興渡口雪",
        "id": "689e5076-5aec-427e-84b3-57052eef9d96"
    },
    {
        "author": "蘇泂",
        "paragraphs": [
            "山脚斕斑日到遲，清連秦樹夜猿悲。",
            "因思上古英雄帝，不見蒼蒼白白時。"
        ],
        "title": "望秦山殘雪",
        "id": "4246b08a-fcc8-45c0-ad54-d3da44ffb131"
    },
    {
        "author": "蘇泂",
        "paragraphs": [
            "布衾如鐵衣生角，學道終宵免醉昏。",
            "兒女呻吟惟有睡，老人獨自起開門。"
        ],
        "title": "效張文潜雪體  其一",
        "id": "e21b40cf-f992-4f8a-95fe-237dff10ea99"
    },
    {
        "author": "蘇泂",
        "paragraphs": [
            "樓高誰上最高層，獨客思家見祇憎。",
            "半夜樵歸逢說虎，隔溪罾罷約留燈。"
        ],
        "title": "效張文潜雪體  其二",
        "id": "65037afe-20e0-45d4-9132-f275c51fd3b7"
    },
    {
        "author": "蘇泂",
        "paragraphs": [
            "烟雲出沒微微白，知道前山雪也來。",
            "應在山中望城郭，爛銀宮闕是蓬萊。"
        ],
        "title": "望前山雪寄葉山人",
        "id": "455b399a-dd00-411c-8008-a32dc48f1912"
    },
    {
        "author": "蘇泂",
        "paragraphs": [
            "簷雪無風久未消，貧家昨夜有瓊瑶。",
            "明朝却與隣人笑，只作清齋水一瓢。"
        ],
        "title": "簷雪",
        "id": "fab55aff-6f3c-4657-9511-fde9583c9070"
    },
    {
        "author": "蘇泂",
        "paragraphs": [
            "月邊那復有炎光，望月疎花意已凉。",
            "吳質不須仍倚樹，老來無柰許多香。"
        ],
        "title": "花月二首  其一",
        "id": "62d0f168-6d84-497f-a240-0602910414e9"
    },
    {
        "author": "蘇泂",
        "paragraphs": [
            "金英玉樹鬭玲瓏，九十秋光聚此中。",
            "人世等閑諸熱惱，一時消殺付虛空。"
        ],
        "title": "花月二首  其二",
        "id": "6027315f-66c2-4c37-91f2-5ca81b5d28fe"
    },
    {
        "author": "蘇泂",
        "paragraphs": [
            "德耀梁鴻兩不凡，閨中桂影醉同看。",
            "却憐當夜鄜州月，空咏清輝玉臂寒。"
        ],
        "title": "高兄示夫婦觀月詩和韻",
        "id": "bfd72f58-44da-4930-ba0f-02edada68a28"
    },
    {
        "author": "蘇泂",
        "paragraphs": [
            "借屋移來逐半年，眼看花發便欣然。",
            "主人官滿吾當去，却憶看花又可憐。"
        ],
        "title": "借屋",
        "id": "7ad5777e-c2ae-4649-af95-6ab3f70cc968"
    },
    {
        "author": "蘇泂",
        "paragraphs": [
            "借得街南宅子居，蕭然几案食無魚。",
            "山人爲辦橫斜供，自洗禪龕凈水盂。"
        ],
        "title": "借居",
        "id": "e2b5a558-b696-42d8-876d-e89413989be6"
    },
    {
        "author": "蘇泂",
        "paragraphs": [
            "小箱留得舊裳衣，母氏親縫衣此兒。",
            "近日著來渾短窄，猛思泉下許多時。"
        ],
        "title": "感舊",
        "id": "8b9c4b25-a9c4-4c21-8534-db83b9188087"
    },
    {
        "author": "蘇泂",
        "paragraphs": [
            "橘隠仙人是乃翁，幾年涵養在其中。",
            "商顔不出渾無事，安得開禧第一功。"
        ],
        "title": "樂隠",
        "id": "599b52fd-356e-4508-959e-7b91488056ed"
    },
    {
        "author": "蘇泂",
        "paragraphs": [
            "已著風帆似馬奔，雪花無數入船門。",
            "詩窮到處無醫治，愁絕湘江浸楚魂。"
        ],
        "title": "窮",
        "id": "29fec2b5-3b84-4997-94d9-713f378c46d1"
    },
    {
        "author": "蘇泂",
        "paragraphs": [
            "蠶績桑空又一年，村姑携手看花園。",
            "冬來保得兒孫暖，自解麻裙當酒尊。"
        ],
        "title": "野興",
        "id": "c02010d5-d4bc-47dc-a9b9-7c4eb94a612b"
    },
    {
        "author": "蘇泂",
        "paragraphs": [
            "樹頭榆葉水圓荷，黄菊青苔鼓鑄多。",
            "莫把詩家作窮相，四時渾不奈錢何。"
        ],
        "title": "有錢詠",
        "id": "a403533c-d0b4-4860-abe6-58a65dde7eb6"
    },
    {
        "author": "蘇泂",
        "paragraphs": [
            "盈盈一水宛秋蛇，雞犬無聲野客家。",
            "雨後綠添沿徑草，風回紅謝隔牆花。"
        ],
        "title": "野望",
        "id": "89c52e7a-710e-4931-954b-fabf50fdf52c"
    },
    {
        "author": "蘇泂",
        "paragraphs": [
            "六月還當月盡休，今年節令却齊頭。",
            "蕭蕭不待聽梧葉，一見銀河認得秋。"
        ],
        "title": "足虞叟兄句  其一",
        "id": "1cc95342-04a2-4b0f-87a9-398cf777f410"
    },
    {
        "author": "蘇泂",
        "paragraphs": [
            "雲裏仙人不解愁，人間肺渴望凉瘳。",
            "更深倚杖前除立，一見銀河認得秋。"
        ],
        "title": "足虞叟兄句  其二",
        "id": "c93dec81-d803-409b-8796-cd13196c1793"
    },
    {
        "author": "蘇泂",
        "paragraphs": [
            "露坐僊人餐沆瀣，水行漁父燭鬚眉。",
            "民間闔戶紛紛是，如此清凉睡不知。"
        ],
        "title": "次韻知縣兄",
        "id": "eb5d84cd-6d32-4fc6-9ad4-db8f27f25b7c"
    },
    {
        "author": "蘇泂",
        "paragraphs": [
            "蒼烟濕濕雨微微，一榼山醪手自提。",
            "看了梅花來看竹，春寒如水不曾知。"
        ],
        "title": "奉和知縣兄",
        "id": "947407b3-867f-42fd-9310-67eed6da3b0a"
    },
    {
        "author": "蘇泂",
        "paragraphs": [
            "厭聽鳩婦屋頭聲，十日何曾五日晴。",
            "一到紅芳了歸去，幾多時便綠陰晴。"
        ],
        "title": "和潁叟弟春句",
        "id": "503aba69-f51e-4421-adb5-883e5b81c241"
    },
    {
        "author": "蘇泂",
        "paragraphs": [
            "眼看綠樽花下去，情知清話竹邊留。",
            "禊觴豈是荒耽具，晉士那無經濟謀。"
        ],
        "title": "愛九兄舊句",
        "id": "8131aafc-8ccb-41b1-b416-2e6722c9969d"
    },
    {
        "author": "蘇泂",
        "paragraphs": [
            "人人不識句中眼，請問吾家岩壑翁。",
            "只把荒耽譏晉士，那知經濟在其中。"
        ],
        "title": "續舊句",
        "id": "b8bc6684-b10a-4978-8248-1a23e633c2e6"
    },
    {
        "author": "蘇泂",
        "paragraphs": [
            "隔溪楊柳絲絲綠，比妾心情少日時。",
            "待得楊花逐流水，此時妾意有誰知。"
        ],
        "title": "代贈",
        "id": "0cdc7950-6cf6-4d48-ac28-3af07ca9beb2"
    },
    {
        "author": "蘇泂",
        "paragraphs": [
            "頭白垂垂過七旬，一生筋力盡田園。",
            "如今且聽兒男去，尚可看鵝抱乳孫。"
        ],
        "title": "代野父言",
        "id": "ceae1cfd-e927-4bff-ac46-1d884a4e32f2"
    },
    {
        "author": "蘇泂",
        "paragraphs": [
            "去年石上君携我，今日溪邊我送君。",
            "世事儘從朝晚過，人情難必死生分。"
        ],
        "title": "送裕師骨  其一",
        "id": "cad4aea1-8536-4d89-9b17-80c84ebec702"
    },
    {
        "author": "蘇泂",
        "paragraphs": [
            "輕幡裊裊思悠悠，夢破依然到鼎州。",
            "送客各還家裏去，青山白骨自風流。"
        ],
        "title": "送裕師骨  其二",
        "id": "a8307ee8-5e40-448c-bb13-f0d79ead3e7b"
    },
    {
        "author": "蘇泂",
        "paragraphs": [
            "曾服燕支遂得仙，此花風味出於天。",
            "杜陵無句休惆悵，且共東坡一粲然。"
        ],
        "title": "一笑",
        "id": "5f8c5f28-9f9c-46cf-8538-34d7cabebc5d"
    },
    {
        "author": "蘇泂",
        "paragraphs": [
            "畫手何須覓范寬，有人樓上倚欄干。",
            "瓊田玉界三千頃，野鴨飛來不道寒。"
        ],
        "title": "書所見",
        "id": "a34d4b0e-ab26-461d-9347-1f349e449d00"
    },
    {
        "author": "蘇泂",
        "paragraphs": [
            "稽山却棹酒船回，泠水灣頭兩意開。",
            "一路有詩吟不穩，當時悔不共君來。"
        ],
        "title": "寄白石姜堯章",
        "id": "66389c6b-89cb-44fb-ad8d-6c67d1639688"
    },
    {
        "author": "蘇泂",
        "paragraphs": [
            "甕頭留得菊花春，過了重陽即誕辰。",
            "想見閨中爲壽酒，只同兒女說歸人。"
        ],
        "title": "寄內",
        "id": "fd86996d-38f4-4846-8f55-1b244498e8a9"
    },
    {
        "author": "蘇泂",
        "paragraphs": [
            "山繞樓臺水接天，袈裟同上闇門船。",
            "相思一夜梅花落，儻有人來寄短篇。"
        ],
        "title": "寄堯章并簡銛老",
        "id": "73eb092b-e1b3-4497-8fc7-871d8c83b5cf"
    },
    {
        "author": "蘇泂",
        "paragraphs": [
            "聞似磻溪隠姓名，阿鬟仍是許飛瓊。",
            "凉風昨夜驚新鴈，想見吹簫又月明。"
        ],
        "title": "寄堯章",
        "id": "85ac1d4f-83c9-4089-88d5-f96d175b8450"
    },
    {
        "author": "蘇泂",
        "paragraphs": [
            "劉向拳拳老更忠，外家恩澤盡侯封。",
            "分明社稷蒼生計，只在平居畎畝中。"
        ],
        "title": "寄趙大資",
        "id": "3e891218-ba84-4dc7-9eda-754d070234ee"
    },
    {
        "author": "蘇泂",
        "paragraphs": [
            "不於烏鵲橋邊見，定向笙簫鶴上逢。",
            "淅淅蕭蕭到荷葉，今年秋不屬梧桐。"
        ],
        "title": "次韻九兄秋吟五首  其一",
        "id": "fc53c861-a777-492d-a2e6-ff2cbb27b22f"
    },
    {
        "author": "蘇泂",
        "paragraphs": [
            "醉挽銀河續壽盃，冰娥亦怕老相催。",
            "三更自倚秋香立，待得靈㕙送藥來。"
        ],
        "title": "次韻九兄秋吟五首  其二",
        "id": "1dfe53f2-4923-4230-bb48-5ab640a34734"
    },
    {
        "author": "蘇泂",
        "paragraphs": [
            "凉稻翻翻卧滿畦，壺漿相勞各相携。",
            "村南有底連綿雨，一夜船高樹葉齊。"
        ],
        "title": "次韻九兄秋吟五首  其三",
        "id": "ae6a41e0-fc3f-4bb0-84eb-39f382e4ab05"
    },
    {
        "author": "蘇泂",
        "paragraphs": [
            "爲愛秋風吹弊廬，忽然詩思滿江湖。",
            "橙香夢澤團臍蟹，蓴老吳江巨口鱸。"
        ],
        "title": "次韻九兄秋吟五首  其四",
        "id": "f84568d8-42e9-47ce-bae5-f6961019ebb6"
    },
    {
        "author": "蘇泂",
        "paragraphs": [
            "江平無意作波瀾，野曠山多入畫欄。",
            "一段秋吟到幽渺，回頭三伏也風寒。"
        ],
        "title": "次韻九兄秋吟五首  其五",
        "id": "faf2ecaa-aad3-48ba-b67b-50d28e84cfea"
    },
    {
        "author": "蘇泂",
        "paragraphs": [
            "翠被承恩羅扇棄，一年一度一相逢。",
            "功成者去終當爾，分付池蓮與井桐。"
        ],
        "title": "再吟三首  其一",
        "id": "3c5bd5b6-feac-4a0c-af1b-841dc4ec60d8"
    },
    {
        "author": "蘇泂",
        "paragraphs": [
            "菱角鷄頭薦晚杯，詩成不受片雲催。",
            "青裙自約彌明喜，更上西樓看月來。"
        ],
        "title": "再吟三首  其二",
        "id": "a7695270-591a-4eb6-b757-cb6af83e75a1"
    },
    {
        "author": "蘇泂",
        "paragraphs": [
            "牽牛籬落蛙池雨，甑有新炊圃有蔬。",
            "團聚秋來少煩惱，只羹藜莧莫羹鱸。"
        ],
        "title": "再吟三首  其三",
        "id": "192972c3-caa0-411b-bbda-835b749038f7"
    },
    {
        "author": "蘇泂",
        "paragraphs": [
            "舍弟歸承折簡來，知君琴劍返天台。",
            "人生百歲都能幾，兩度經過見一回。"
        ],
        "title": "簡趙世卿",
        "id": "ef43076f-281a-4e87-af87-701c19988aed"
    },
    {
        "author": "蘇泂",
        "paragraphs": [
            "落拓劉郎醉未醒，少年名字以詩行。",
            "流傳謾有南朝體，蕭寺如今白髮生。"
        ],
        "title": "簡劉武子",
        "id": "1169cfc3-eac8-4b4b-8461-21547181789e"
    },
    {
        "author": "蘇泂",
        "paragraphs": [
            "幾度青衣裹白雲，流傳仙句世間聞。",
            "如今一去無蹤跡，獨自看雲不見君。"
        ],
        "title": "憶紫芝  其一",
        "id": "5eae7c49-8955-451a-b51f-31f94ee3cf74"
    },
    {
        "author": "蘇泂",
        "paragraphs": [
            "清才漫仕橐長空，末後翻身尚客中。",
            "便死托生都是妄，直疑君去作秋風。"
        ],
        "title": "憶紫芝  其二",
        "id": "baf0a80e-3cc8-4e71-9e11-93d62b6e6953"
    },
    {
        "author": "蘇泂",
        "paragraphs": [
            "紙錢零落樹枝風，子女他人去絕蹤。",
            "此後只因多病弟，長官祠下泊孤篷。"
        ],
        "title": "重憶家姊",
        "id": "478b4334-09fd-4beb-9513-2fc251bdb461"
    },
    {
        "author": "蘇泂",
        "paragraphs": [
            "數月書齋懶出門，眼看世事但紛紛。",
            "長安豈是無相識，除却西湖但憶君。"
        ],
        "tags": [
            "西湖"
        ],
        "title": "憶堯章",
        "id": "88583ef5-1614-425f-af2c-8cf86482e0e0"
    },
    {
        "author": "蘇泂",
        "paragraphs": [
            "與君同氣不同家，今度書遲望眼賒。",
            "遇物却思高姓似，江頭行坐看蘆花。"
        ],
        "title": "憶盧子高",
        "id": "59cc7d00-7d6b-4174-b748-47285b15c8f5"
    },
    {
        "author": "蘇泂",
        "paragraphs": [
            "節旄彈壓萬旌旗，中使傳宣表睿知。",
            "重見相公官又長，宛然謙下蜀中時。"
        ],
        "title": "玉麟堂上口占呈趙大資",
        "id": "8cc0f788-fe9d-4aa1-82ed-017ef989614b"
    },
    {
        "author": "蘇泂",
        "paragraphs": [
            "衲子心情處士衣，今年參到地無錐。",
            "江鄉一棹閑來往，只有明州數首詩。"
        ],
        "title": "呈永老",
        "id": "139ba282-c9c6-4c38-b37d-07f5483f3030"
    },
    {
        "author": "蘇泂",
        "paragraphs": [
            "一篇盈軸粲龍蛇，歸自黄州政爾嘉。",
            "大似新年逢好事，春風吹寶入貧家。"
        ],
        "title": "放翁寵賜正月九日詩翰",
        "id": "2fd7dace-95ec-4970-826d-e7e27d30b199"
    },
    {
        "author": "蘇泂",
        "paragraphs": [
            "貞元朝士已無遺，白髮當權更有誰。",
            "六十還朝今八十，却歸修史幾人知。"
        ],
        "title": "放翁入朝後寄",
        "id": "dba424ba-eb3b-4914-acef-65623db0c669"
    },
    {
        "author": "蘇泂",
        "paragraphs": [
            "歸來手接一封書，累幅春冰字字珠。",
            "便欲籃輿從此去，好風吹過燭溪湖。"
        ],
        "title": "寄李簡夫宮使五首  其一",
        "id": "749cfc47-6baf-4671-b345-acb6d316a85d"
    },
    {
        "author": "蘇泂",
        "paragraphs": [
            "嘉言深味道之腴，啟鑰抽關許自如。",
            "顧我但將行脚悞，輸君全得病工夫。"
        ],
        "title": "寄李簡夫宮使五首  其二",
        "id": "5223a740-8ca3-49f9-990f-f5590cf56a0b"
    },
    {
        "author": "蘇泂",
        "paragraphs": [
            "覓得驪龍頷下珠，幾年參請遍江湖。",
            "只今同味仍同病，惟有親朋李簡夫。"
        ],
        "title": "寄李簡夫宮使五首  其三",
        "id": "d07071c0-f576-43c6-92c3-083aa8e250a3"
    },
    {
        "author": "蘇泂",
        "paragraphs": [
            "扁舟來往雪模糊，一句當頭道得無。",
            "不是詩人磨不死，欲將身湊剡川圖。"
        ],
        "title": "寄李簡夫宮使五首  其四",
        "id": "d679a031-c950-4ff5-b2fb-540b63510cc1"
    },
    {
        "author": "蘇泂",
        "paragraphs": [
            "節第茫茫逝水如，髯朱寧復與之俱。",
            "絕憐老子經行地，一笑知心更有無。"
        ],
        "title": "寄李簡夫宮使五首  其五",
        "id": "7c10406e-59ca-4f85-974a-589dcf06cbb9"
    },
    {
        "author": "蘇泂",
        "paragraphs": [
            "渡口斜陽欲滿旗，錦衣容易逐雲衣。",
            "聖朝無事宗臣老，白髮滄浪一舸歸。"
        ],
        "title": "送趙大資途次口占",
        "id": "839321ea-3f73-4510-99b0-000ba5e122ed"
    },
    {
        "author": "蘇泂",
        "paragraphs": [
            "青燈一盞照青編，月色霜華兩皓然。",
            "交友歲寒何所憶，水僊王廟竹林邊。"
        ],
        "title": "夢中作",
        "id": "2e0db822-116d-4511-86b3-200ef0afda4a"
    },
    {
        "author": "蘇泂",
        "paragraphs": [
            "海山青碧一千重，樓觀飛霞朶朶峰。",
            "薄晚維舟渾不得，飄殘女樂趁天風。"
        ],
        "title": "夢遊海山二首  其一",
        "id": "df3ae9be-ca6d-4560-bd2f-56083837742a"
    },
    {
        "author": "蘇泂",
        "paragraphs": [
            "紺幰行空半簇花，太真扶轡極夭斜。",
            "一聲何處寧王笛，吹入春風百萬家。"
        ],
        "title": "夢遊海山二首  其二",
        "id": "0a97d7b5-603c-46b7-9e65-dedd8b633c49"
    },
    {
        "author": "蘇泂",
        "paragraphs": [
            "百花開盡蝶蜂去，遶屋團團杏葉陰。",
            "除却平生我與我，世上誰人識此心。"
        ],
        "title": "四月十三日曉夢入試枕上口占  其一",
        "id": "8aeba43a-dbe8-451c-a4b0-6b020ea369bf"
    },
    {
        "author": "蘇泂",
        "paragraphs": [
            "行年今已是七十，况世非皆七十翁。",
            "柏兒安女莫遲我，我入泰華遊衡嵩。"
        ],
        "title": "四月十三日曉夢入試枕上口占  其二",
        "id": "d1e1ff06-c24d-436c-94f0-6736ddeb5529"
    },
    {
        "author": "蘇泂",
        "paragraphs": [
            "殿前入醉索催茶，玉女傳宣賦綵霞。",
            "誰道塵緣猶未斷，碧桃花下却思家。"
        ],
        "title": "夢遊",
        "id": "d220fe16-b9a9-445f-bd83-81475fcfa60c"
    },
    {
        "author": "蘇泂",
        "paragraphs": [
            "元日新春又一年，剡溪仍是舊山川。",
            "白頭野叟無時事，獨自尋僧雪滿船。"
        ],
        "title": "夢句",
        "id": "7862956b-0e1c-440e-b238-c8afaa59c886"
    },
    {
        "author": "蘇泂",
        "paragraphs": [
            "魂夢依稀欲見君，須臾爲月又爲雲。",
            "起來接得如鴉字，談笑聲音了不聞。"
        ],
        "title": "夢盧子高",
        "id": "66bbca66-d4be-446d-96eb-71a9543a12e0"
    },
    {
        "author": "蘇泂",
        "paragraphs": [
            "撲鼻清香兩絕詩，分明參到小山辭。",
            "如今獨自秋風下，不似當初並馬時。"
        ],
        "title": "夢堯章桂花下",
        "id": "040730ec-9e73-46e2-bea2-e5067997db78"
    },
    {
        "author": "蘇泂",
        "paragraphs": [
            "碧眼霜顱事已非，夢中相見祇攢眉。",
            "推敲有法猶分付，一似高麗寺裏時。"
        ],
        "title": "夢退堂師",
        "id": "f13b0670-8bf9-4398-96a3-180b1f169e80"
    },
    {
        "author": "蘇泂",
        "paragraphs": [
            "僊女宮釵玉鳳頭，太平天子翠雲裘。",
            "九霄下視人間世，底事相看笑不休。"
        ],
        "title": "似夢非夢作",
        "id": "b2794dd3-dcc8-4c6e-b523-a1ed3655da27"
    },
    {
        "author": "蘇泂",
        "paragraphs": [
            "分明日用不難知，邂逅庵成一賦詩。",
            "身在山林志廊廟，從來此士得圓機。"
        ],
        "title": "奉和刪修郎中舅達庵",
        "id": "aeb5ca1b-44d1-4036-9f8a-773fdae74c11"
    },
    {
        "author": "蘇泂",
        "paragraphs": [
            "孟光書寄與梁鴻，薪粲年年幸可同。",
            "觸熱忘歸渾細事，笑人應有北窗風。"
        ],
        "title": "代內",
        "id": "9ed513e4-b8db-45c1-a769-21d545bd57c1"
    },
    {
        "author": "蘇泂",
        "paragraphs": [
            "爲愛君詩清入骨，每常吟便學推敲。",
            "明知篋笥篇篇有，百度逢來百度抄。"
        ],
        "title": "書紫芝卷後",
        "id": "cda24291-a3e8-40bd-9416-e4346637e86a"
    },
    {
        "author": "蘇泂",
        "paragraphs": [
            "酷愛金陵二百詩，自癡那得使人癡。",
            "草堂寂寞荆公死，泉下相逢試質疑。"
        ],
        "title": "挽周晉仙二首  其一",
        "id": "c3986ce7-f7a2-4ff0-8470-bbcfdb467109"
    },
    {
        "author": "蘇泂",
        "paragraphs": [
            "雪跨冰懸句盡珍，生前已自外其身。",
            "重來不見長安道，猶恐虛空遇若人。"
        ],
        "title": "挽周晉仙二首  其二",
        "id": "bb3e0908-f7c8-4d73-b8bf-6297e3e27cf9"
    },
    {
        "author": "蘇泂",
        "paragraphs": [
            "初聞訃告一場悲，寫盡心肝在挽詞。",
            "今日親來見靈柩，對君妻子但如癡。"
        ],
        "title": "到馬塍哭堯章  其一",
        "id": "1fa100e0-a2f9-4e64-9ee6-c7020d944dce"
    },
    {
        "author": "蘇泂",
        "paragraphs": [
            "南宮垂上鬢星星，畢竟襴衫不肯青。",
            "除却樂書誰殉葬，一琴一硯一蘭亭。"
        ],
        "title": "到馬塍哭堯章  其二",
        "id": "a0562f6b-06c3-4a71-84ba-889f03632656"
    },
    {
        "author": "蘇泂",
        "paragraphs": [
            "花桉空空但滿塵，樂章起草徧窗身。",
            "孺人侍妾相持泣，安得君歸更肅賓。"
        ],
        "title": "到馬塍哭堯章  其三",
        "id": "164659f5-ccd3-4d19-ae5e-75f44f96aa3f"
    },
    {
        "author": "蘇泂",
        "paragraphs": [
            "兒年十七未更事，曷日文章能世家。",
            "頼是小紅渠已嫁，不然啼碎馬塍花。"
        ],
        "title": "到馬塍哭堯章  其四",
        "id": "86fcd6b7-4457-4aac-b24c-961b783e548b"
    },
    {
        "author": "蘇泂",
        "paragraphs": [
            "重入都門又許時，舊巢新燕欲何之。",
            "清風忽送苕溪便，滿紙雲煙七字詩。"
        ],
        "title": "謝月林寄詩次韻",
        "id": "23147016-8455-498b-9574-94e3d88116b9"
    },
    {
        "author": "蘇泂",
        "paragraphs": [
            "雨脚如麻數日懸，家貧上漏復旁穿。",
            "天工却與人爭氣，賜得青苔百萬錢。"
        ],
        "title": "次韻呂清父錄參",
        "id": "cf937adc-d8f7-4a04-ae68-82d9aad6171d"
    },
    {
        "author": "蘇泂",
        "paragraphs": [
            "便腹應難飽以書，今年田穀未寬紓。",
            "朋從相過無祗待，自起園中摘我蔬。"
        ],
        "title": "次韻知縣兄秋懷三首  其一",
        "id": "a337686f-f058-4628-a64e-706d6cdc6899"
    },
    {
        "author": "蘇泂",
        "paragraphs": [
            "秋花秋水兩相宜，白髮於秋更有期。",
            "三十年來無世味，清修除是老僧知。"
        ],
        "title": "次韻知縣兄秋懷三首  其二",
        "id": "04e2feb1-92d5-4b08-b220-95824c44adce"
    },
    {
        "author": "蘇泂",
        "paragraphs": [
            "靈均心事少陵詩，青竹林邊白竹籬。",
            "自把寒花看新鴈，今年强似去年衰。"
        ],
        "title": "次韻知縣兄秋懷三首  其三",
        "id": "56c005ba-7590-475d-87cd-bc6452d62fe4"
    },
    {
        "author": "蘇泂",
        "paragraphs": [
            "時事紛紛一笑中，卧看牆外石榴紅。",
            "誰憐楚客當年意，與把離騷繼國風。"
        ],
        "title": "次友人韻  其一",
        "id": "d61ffad0-d68d-44c0-b4e0-d15c8603b896"
    },
    {
        "author": "蘇泂",
        "paragraphs": [
            "先生休恨易俱東，弟子方欣色笑同。",
            "早晚朝廷議恢復，請看裴度在軍中。"
        ],
        "title": "次友人韻  其二",
        "id": "96f39959-12dd-407a-8b44-b8e2b7b87a93"
    },
    {
        "author": "蘇泂",
        "paragraphs": [
            "偕老杯盤最喜歡，酒中純淥浸南山。",
            "鶑鶑解作嬌娥唱，窗外垂楊是小蠻。"
        ],
        "title": "耕堂弟婦生日  其一",
        "id": "2b3f3cb0-aa33-4d60-9d07-d88bb28a2dde"
    },
    {
        "author": "蘇泂",
        "paragraphs": [
            "了却蠶繅備雪天，耰鉏只在屋頭邊。",
            "青筇綠蟻相扶醉，婦饁夫耕過百年。"
        ],
        "title": "耕堂弟婦生日  其二",
        "id": "55100c86-d782-4eae-8727-cca3748e8952"
    },
    {
        "author": "蘇泂",
        "paragraphs": [
            "車水池邊句尚新，重來手帖更精神。",
            "知他的赴何方約，一去茫茫不告人。"
        ],
        "title": "傷嬾巢",
        "id": "966907ea-1c8a-479b-b8dc-c7719c540eac"
    },
    {
        "author": "蘇泂",
        "paragraphs": [
            "飛却青天白鷺鷥，短篷相伴月明知。",
            "只因獨速歸來後，見我滄洲小立時。"
        ],
        "title": "小立",
        "id": "9ce5f1e1-d89a-488e-819c-31b63f424fcb"
    },
    {
        "author": "蘇泂",
        "paragraphs": [
            "點點飛紅逐細流，拾樵烹薦茗花浮。",
            "秋來豈不潺湲好，纔带猿聲便是愁。"
        ],
        "title": "春澗曲",
        "id": "7911cbe4-c3d7-42a7-82c1-ff827ddb39e2"
    },
    {
        "author": "蘇泂",
        "paragraphs": [
            "秋風凉冷自天生，瘦骨吹來便覺輕。",
            "數日因忙偏蹉事，不知庭戶減蟬鳴。"
        ],
        "title": "即事",
        "id": "b6eaa479-8056-43bf-8372-0317aa7e7715"
    },
    {
        "author": "蘇泂",
        "paragraphs": [
            "一陂潭水繞花身，淥浄分明照得人。",
            "最憶蔣陵西曲路，春風相伴兩烏巾。"
        ],
        "title": "所憶",
        "id": "b237481f-c810-420d-a16a-e1f0d035b36c"
    },
    {
        "author": "蘇泂",
        "paragraphs": [
            "人生何者遽宜休，如此詩書未白頭。",
            "舍棹燈明煙雨裏，居人那識在原愁。"
        ],
        "title": "接齊叟總幹兄櫬",
        "id": "68b7561f-38f3-43ce-a797-d8c0ad522f6f"
    },
    {
        "author": "蘇泂",
        "paragraphs": [
            "都城握手意彌溫，少小追隨莫更論。",
            "一別江湖重十載，偶然相見欲無言。"
        ],
        "title": "呈許從道省元",
        "id": "c8dad982-3c10-4bd1-99bb-6a1c6b88b5a2"
    },
    {
        "author": "蘇泂",
        "paragraphs": [
            "唐家不靖自牛李，黨籍何勞口舌爭。",
            "莫說紛紛倒元祐，古來平國用阿衡。"
        ],
        "title": "存沒口號  其一",
        "id": "1178e435-4eea-4e95-b3f6-b9c0cd72d956"
    },
    {
        "author": "蘇泂",
        "paragraphs": [
            "百川衮衮東赴海，學者皆知孔氏宗。",
            "六籍湮微吾道喪，武陵山下泣寒蛩。"
        ],
        "title": "存沒口號  其二",
        "id": "b34847db-640a-4c65-8795-c5dda11ca65e"
    },
    {
        "author": "蘇泂",
        "paragraphs": [
            "白髮蕭蕭禮部郎，風流不減賀知章。",
            "半生寒餓湖山裏，八十重來坐玉堂。"
        ],
        "title": "存沒口號  其三",
        "id": "7540794c-9aae-4c9e-b4b6-660556ab70c5"
    },
    {
        "author": "蘇泂",
        "paragraphs": [
            "陶山松柏日夜長，屋下兒孫漸滿堂。",
            "當時侍傍五男子，考叔之羹曾未嘗。"
        ],
        "title": "存沒口號  其一",
        "id": "9e4c33b1-0620-40e2-b7c2-cb4ba792d0ee"
    },
    {
        "author": "蘇泂",
        "paragraphs": [
            "紫荆一樹花連枝，近以手抓動輒隨。",
            "毋忘在莒孔懷日，可詠陟岡何怙詩。"
        ],
        "title": "存沒口號  其二",
        "id": "d053538f-e619-4deb-b4ee-75b4d04fdb15"
    },
    {
        "author": "蘇泂",
        "paragraphs": [
            "綠樹陰中石枕頭，功成不願割鴻溝。",
            "君看上蔡牽黄犬，悔殺人間萬戶侯。"
        ],
        "title": "綠陰  其一",
        "id": "13cae855-8a88-4acc-8f0b-9e869b310a45"
    },
    {
        "author": "蘇泂",
        "paragraphs": [
            "佳木豐交午蔭稠，門闌青草沒階頭。",
            "道人洗浄箏琶耳，睡起一聲黄栗留。"
        ],
        "title": "綠陰  其二",
        "id": "0612354f-3690-4e79-b55c-0b80d0629afd"
    },
    {
        "author": "蘇泂",
        "paragraphs": [
            "綠雲無據玉樓空，回首悲歡一夢中。",
            "爲憶當時裙樣色，隔牆嫌見石榴紅。"
        ],
        "title": "無題  其一",
        "id": "f72be052-6259-4e61-ba80-c65e1cc54e7f"
    },
    {
        "author": "蘇泂",
        "paragraphs": [
            "月樣梳橫鬢脚傾，弄簫騎鶴上青冥。",
            "歸來自摘金莖露，手寫黄庭一卷經。"
        ],
        "title": "無題  其二",
        "id": "92687e29-d326-4f84-add9-74e43d942ad3"
    },
    {
        "author": "蘇泂",
        "paragraphs": [
            "夢到巫山起較遲，花梢日在不多時。",
            "關心自對空梁語，一箇飛來燕子知。"
        ],
        "title": "無題  其三",
        "id": "8fe90a71-e8fd-4850-a608-3110143f36fc"
    },
    {
        "author": "蘇泂",
        "paragraphs": [
            "樹端浮綠漲連雲，青草池亭不見人。",
            "猶有薔薇數枝在，雖然是夏亦如春。"
        ],
        "title": "無題  其四",
        "id": "d10708f5-b899-446b-a28f-8832e9fd2a29"
    },
    {
        "author": "蘇泂",
        "paragraphs": [
            "采石江邊踏鯉魚，華山縣裏自騎馿。",
            "世間非醉亦非睡，白墮黄粱莫笑渠。"
        ],
        "title": "自判此生非醉殺則睡殺耳未知天公肯見容否作續醉睡句  其一",
        "id": "1baae775-c7a0-44c6-8c40-7e39158a8b26"
    },
    {
        "author": "蘇泂",
        "paragraphs": [
            "兀兀蘧蘧也大奇，眼花花處蝶飛飛。",
            "先生飽慣人間事，只麽殘年是解圍。"
        ],
        "title": "自判此生非醉殺則睡殺耳未知天公肯見容否作續醉睡句  其二",
        "id": "fdd572b5-9f60-4d02-ba67-6e21471a9a73"
    },
    {
        "author": "蘇泂",
        "paragraphs": [
            "白雲飛繞寺樓鐘，點滴清聲露打松。",
            "童子開門還報我，鶴眠猶在最高峰。"
        ],
        "title": "題山寺",
        "id": "45665001-4ba5-42a1-a901-ee2eac08ad20"
    },
    {
        "author": "蘇泂",
        "paragraphs": [
            "曲徑縈紆入翠林，無人風自落來禽。",
            "山中不記今爲晉，一刻清閑直萬金。"
        ],
        "title": "遣興",
        "id": "1513fce7-9bf4-43c4-876a-b9af6ea339b9"
    },
    {
        "author": "蘇泂",
        "paragraphs": [
            "天涯萬里春風晚，曾上西樓看此花。",
            "今日東南無處覓，矮筇來問蜀人家。"
        ],
        "title": "雨中海棠花放簡馮元咨",
        "id": "568a3cea-f751-4bd7-adcc-eacf1da6dfc3"
    },
    {
        "author": "蘇泂",
        "paragraphs": [
            "游絲無頼小庭空，夢想君家合樹紅。",
            "曾向西川親畫得，舉家終日看屏風。"
        ],
        "title": "海棠花放簡馮元咨二首  其一",
        "id": "32d5f433-476a-4d8b-8695-a5d51be8d5c8"
    },
    {
        "author": "蘇泂",
        "paragraphs": [
            "坡仙不作黄州去，更把嫣紅向阿誰。",
            "後夜秦莊照華燭，幾時馮圃折高枝。"
        ],
        "title": "海棠花放簡馮元咨二首  其二",
        "id": "63ab86cf-ca93-4105-b253-43046d15f8ff"
    },
    {
        "author": "蘇泂",
        "paragraphs": [
            "平生未信簡齋詩，一見韓君更不疑。",
            "六月掀篷問溪雪，眼明開遍兩三枝。"
        ],
        "title": "贈韓雪蓬",
        "id": "9074c427-b46d-44ab-a4fa-effef0e9cde4"
    },
    {
        "author": "蘇泂",
        "paragraphs": [
            "寒谷春生物物均，薰然和氣特相親。",
            "十年屢作開花賞，重費吹噓是此人。"
        ],
        "title": "春谷",
        "id": "8dabce97-3c19-4a19-afe0-efb817a74f3c"
    },
    {
        "author": "蘇泂",
        "paragraphs": [
            "遊仙一曲夢初回，依舊江南鼎鼐才。",
            "歲晚應嫌太孤寂，未妨隨俗引三杯。"
        ],
        "title": "紅梅  其一",
        "id": "033e241f-5169-4e14-968e-5402c3f358f8"
    },
    {
        "author": "蘇泂",
        "paragraphs": [
            "天與清高孰我過，歲寒只合老岩阿。",
            "無端自學閑桃杏，只恐情多事亦多。"
        ],
        "title": "紅梅  其二",
        "id": "5028e122-3a38-4213-a30d-1447810cd582"
    },
    {
        "author": "蘇泂",
        "paragraphs": [
            "等觀非白亦非紅，開落那知色自空。",
            "落葉成陰花又子，幾將心事託東風。"
        ],
        "title": "紅梅  其三",
        "id": "42e6ee94-619b-4fbb-948b-4fb5ba293d4b"
    },
    {
        "author": "蘇泂",
        "paragraphs": [
            "空牆碧水芳菲處，泣盡臙脂恨不銷。",
            "不遣二妃陪舜葬，故應淚沁雪枝條。"
        ],
        "title": "紅梅  其四",
        "id": "e233d493-51cc-4bb8-899d-b7a09c5fd462"
    },
    {
        "author": "蘇泂",
        "paragraphs": [
            "棄得丹成卸羽衣，更餐日彩弄晨曦。",
            "九疑魂斷歸無計，自倚湘筠醉幾時。"
        ],
        "title": "綠萼梅  其一",
        "id": "9be7bd77-c203-4033-abcc-4424f9ab713b"
    },
    {
        "author": "蘇泂",
        "paragraphs": [
            "水仙分御六銖衣，雲作中單翠作蕤。",
            "占斷芳園無兩樹，月明倒影浸愁漪。"
        ],
        "title": "綠萼梅  其二",
        "id": "9f8d70a7-92e1-40d2-a8aa-4c17c2bd37b8"
    },
    {
        "author": "蘇泂",
        "paragraphs": [
            "莫教一片復隨波，月底風前許細哦。",
            "花與吾人本無負，吾人自負此花多。"
        ],
        "title": "次韻詹仲信梅花",
        "id": "8d5abe55-5061-4788-a5d6-0a16cbb4b14a"
    },
    {
        "author": "蘇泂",
        "paragraphs": [
            "懷想西湖一樹冰，有誰人似此花清。",
            "何當共泛波微綠，更得同看月正盈。"
        ],
        "tags": [
            "西湖"
        ],
        "title": "次韻邢季允梅花",
        "id": "6bf2141a-bdb9-4b23-9671-cf66ba638e1f"
    },
    {
        "author": "蘇泂",
        "paragraphs": [
            "梅花骨相本通仙，何况苔枝綴玉鸞。",
            "如著官袍更瀟洒，不應將作女人看。"
        ],
        "title": "和黄觀復梅句",
        "id": "b6671c2d-872e-44b2-ae4c-eb49851a8459"
    },
    {
        "author": "蘇泂",
        "paragraphs": [
            "不作梅花一句詩，今年參透老禪機。",
            "忽然吹墮紛紛雪，又挽寒香探落暉。"
        ],
        "title": "贈梅",
        "id": "bc983f89-c831-4484-93a2-ad8f55618193"
    },
    {
        "author": "蘇泂",
        "paragraphs": [
            "處女何因髮半華，一生藍縷在貧家。",
            "冷灰豆爆真奇事，枯樹中間忽數花。"
        ],
        "title": "和九兄古梅",
        "id": "16ab24b5-98b1-46ed-8027-c313511124f1"
    },
    {
        "author": "蘇泂",
        "paragraphs": [
            "栗棘蓬邊父老家，不知來歷便橫斜。",
            "思量却是無心種，逢著春風偶自花。"
        ],
        "title": "道上梅",
        "id": "32319280-a62a-4a57-9848-4d8e23f98e94"
    },
    {
        "author": "蘇泂",
        "paragraphs": [
            "除却梅花不可無，梅花之外更何須。",
            "花中兒女紛紛是，唯有梅花是丈夫。"
        ],
        "title": "和趙宮管看梅三首  其一",
        "id": "8f29649c-8edd-4d7e-9287-b43a77a4896d"
    },
    {
        "author": "蘇泂",
        "paragraphs": [
            "縛屋疎疎傍柳塘，詩腸渾不畏田荒。",
            "今年天賜清修福，只嚥梅花一味香。"
        ],
        "title": "和趙宮管看梅三首  其二",
        "id": "3ab0a9d2-4e8c-4070-b6a1-f7772e6436fd"
    },
    {
        "author": "蘇泂",
        "paragraphs": [
            "水邊山下懶尋伊，折放瓶中看一枝。",
            "一片飛來霑硯滴，似嗔老子不題詩。"
        ],
        "title": "和趙宮管看梅三首  其三",
        "id": "df16ef9d-eef8-4373-afe9-744041be7462"
    },
    {
        "author": "蘇泂",
        "paragraphs": [
            "孫梅過盡官梅在，下番楊梅獨擅場。",
            "喚作荔枝元不是，是渠猶著小紅裳。"
        ],
        "title": "楊梅  其一",
        "id": "eaf068ec-6793-4df6-be08-d4564e624c36"
    },
    {
        "author": "蘇泂",
        "paragraphs": [
            "每勤蕨葉護筠籠，獨自還丹表裏紅。",
            "留與越人共夏祭，莫教惡雨打成空。"
        ],
        "title": "楊梅  其二",
        "id": "2cb3c70a-5d04-45f9-bc63-c3b07a6715db"
    },
    {
        "author": "蘇泂",
        "paragraphs": [
            "不羨南州錦荔枝，鶴頭猩血正紅滋。",
            "老饕隔歲流涎甚，爲趣容山半月期。"
        ],
        "title": "憶楊梅  其一",
        "id": "19db7e51-7dcc-44c6-8ab9-f49a9300f08e"
    },
    {
        "author": "蘇泂",
        "paragraphs": [
            "才熟惟應便送官，摘來和葉上金盤。",
            "病夫病久無靈藥，且服丹砂數百丸。"
        ],
        "title": "憶楊梅  其二",
        "id": "15acf783-4892-4b10-9651-2d01fe9815cb"
    },
    {
        "author": "蘇泂",
        "paragraphs": [
            "夏祭先供項里祠，鮮香未嚥已聞思。",
            "昨宵夢裏依稀見，滿樹薰風重壓枝。"
        ],
        "title": "憶楊梅  其三",
        "id": "f3554677-6576-43b5-9ede-15302f94beac"
    },
    {
        "author": "蘇泂",
        "paragraphs": [
            "凡物從來遇合難，爛甜中故有微酸。",
            "自憐生晚空同姓，不得楊妃带笑看。"
        ],
        "title": "悼楊梅",
        "id": "764a1f5a-c008-4a1a-b72e-c5d57e15de89"
    },
    {
        "author": "蘇泂",
        "paragraphs": [
            "人老簪花却自然，花紅應不厭華顛。",
            "人間無此風流樣，何止源流二百年。"
        ],
        "title": "見三山翁插山茶花一朵二首  其一",
        "id": "ff5607b8-fc9e-478f-98e3-50ae616552ba"
    },
    {
        "author": "蘇泂",
        "paragraphs": [
            "故里歸來一幅巾，廟堂誰記此祠臣。",
            "却將筆下黄麻意，自語山中白髮人。"
        ],
        "title": "見三山翁插山茶花一朵二首  其二",
        "id": "3f97b14b-a773-483a-8196-16507bc0bb89"
    },
    {
        "author": "蘇泂",
        "paragraphs": [
            "湖上看花意欲迷，年年花謝憶花時。",
            "如今一見馮生畫，早晚看花更不疑。"
        ],
        "title": "馮生畫荷花",
        "id": "1212e68f-1bc2-4361-83cb-339f953c4a78"
    },
    {
        "author": "蘇泂",
        "paragraphs": [
            "荷花宮樣美人粧，荷葉臨風翠作裳。",
            "昨夜夜凉凉似水，羨渠宛在水中央。"
        ],
        "title": "荷花",
        "id": "0295aef1-b4bb-4966-94e5-7904aaae35f8"
    },
    {
        "author": "蘇泂",
        "paragraphs": [
            "一樹婆娑種月華，夜闌依舊護風沙。",
            "今年不往揚州過，曾看夫人廟裏花。"
        ],
        "title": "瓊花",
        "id": "bd551f90-2594-4d49-b682-d37ac4758bb9"
    },
    {
        "author": "蘇泂",
        "paragraphs": [
            "引蔓搴花釣艇妨，游颺錦浪霅溪傍。",
            "若教總不餐煙火，只採芳香亦味長。"
        ],
        "title": "采菱",
        "id": "41d12a76-f6f4-4423-9880-49675ea186f8"
    },
    {
        "author": "蘇泂",
        "paragraphs": [
            "六出英英九夏寒，短叢香玉映清湍。",
            "主人自出無人管，輸與泠然隔岸看。"
        ],
        "title": "贈耕堂梔子花",
        "id": "78a812f9-9aa0-4b3f-b2a0-e19a266e6edd"
    },
    {
        "author": "蘇泂",
        "paragraphs": [
            "手種秋風碧玉成，花開如粟水沉驚。",
            "人間商略年年事，到底其如一字清。"
        ],
        "title": "桂花  其一",
        "id": "b0c4e504-f734-4eef-a013-98b7745cefdd"
    },
    {
        "author": "蘇泂",
        "paragraphs": [
            "一巖樹色亂秋雲，初喜秋風觸鼻根。",
            "招隠歸來渾未得，老懷索漠剩思君。"
        ],
        "title": "桂花  其二",
        "id": "0a916365-bc41-43bd-8ba9-065422ac5189"
    },
    {
        "author": "蘇泂",
        "paragraphs": [
            "遠於沉水淡於雲，一段秋清孰可分。",
            "畢竟素娥留不得，人間天上一時聞。"
        ],
        "title": "桂花  其三",
        "id": "56de6893-5b38-42a0-9137-dd74f4cb0f79"
    },
    {
        "author": "蘇泂",
        "paragraphs": [
            "東西南北日團圓，洗滌肝膺立樹邊。",
            "料得癡蟾別有藥，只餐金粟徑升天。"
        ],
        "title": "桂花  其四",
        "id": "143163a6-c0e0-43e5-94bf-6a899b23f8e3"
    },
    {
        "author": "蘇泂",
        "paragraphs": [
            "羽服懸知澹不妍，五更清吹月明前。",
            "明朝多少塵勞事，自倚虛簷一悵然。"
        ],
        "title": "桂花下",
        "id": "0fb1e4c8-4c02-471e-aa83-c24790c94757"
    },
    {
        "author": "蘇泂",
        "paragraphs": [
            "小山月在影團團，滿院清香特地寒。",
            "病骨逢秋眠較少，五更風露起來看。"
        ],
        "title": "子大送桂花答之",
        "id": "53120aa1-c092-47ee-bdc7-d49cffa64847"
    },
    {
        "author": "蘇泂",
        "paragraphs": [
            "百葉黄香十月春，東籬佳節誤陶巾。",
            "開花較晚酒羞澁，風味依然似主人。"
        ],
        "title": "庭前菊",
        "id": "3be20824-e22b-4292-960b-b9489145ea68"
    },
    {
        "author": "蘇泂",
        "paragraphs": [
            "冶葉倡條無意度，黄香千疊最宜春。",
            "折來欲贈空惆悵，未遇人間第一人。"
        ],
        "title": "送黄木香與九兄  其一",
        "id": "12e17230-61f0-4990-8ae4-25a745de1353"
    },
    {
        "author": "蘇泂",
        "paragraphs": [
            "妃子妖紅濕領巾，馬嵬遺恨幾番春。",
            "如何淡素衣龍衮，一似秦宮入道人。"
        ],
        "title": "送黄木香與九兄  其二",
        "id": "334e3493-3a5f-4bfc-ab2f-2de0cb4ae4a0"
    },
    {
        "author": "蘇泂",
        "paragraphs": [
            "裕陵故物秦家得，再拜摩挲老墨潘。",
            "今代廷珪那復見，紙窗蛛絡半烏丸。"
        ],
        "title": "川墨送兩馮君  其一",
        "id": "9342eac8-d7ab-43c7-9a7f-7e70934393f1"
    },
    {
        "author": "蘇泂",
        "paragraphs": [
            "琅玕翠餠敲玄笏，老我殘磚直愧渠。",
            "遣似兩馮論里好，管城脫帽却時須。"
        ],
        "title": "川墨送兩馮君  其二",
        "id": "1e518c9d-9c5d-495d-aed3-a1e0db19c9fe"
    },
    {
        "author": "蘇泂",
        "paragraphs": [
            "杏子花開水漫流，羨君得意在滄洲。",
            "莫將文采供人玩，怕入雕籠不自由。"
        ],
        "title": "雲川趙使君坐上和賦鸂鶒韻",
        "id": "be603cc6-3d5e-49b2-bb9a-22945bae5bab"
    },
    {
        "author": "蘇泂",
        "paragraphs": [
            "粲粲來禽已著花，芳根誰徙向天涯。",
            "好尋青李相遮映，風味應同逸少家。"
        ],
        "title": "來禽詩",
        "id": "f5daf8f4-200c-458f-b6db-b78fd31ea7aa"
    },
    {
        "author": "蘇泂",
        "paragraphs": [
            "點點飛來遶水村，不緣街皷識黄昏。",
            "當年口腹成疎棄，却保生全反哺恩。"
        ],
        "title": "寒鴉詩",
        "id": "d40c9c16-3f1a-4d02-b803-31e9d45e3caa"
    },
    {
        "author": "蘇泂",
        "paragraphs": [
            "黄衣鶑子一雙飛，飛到花間立少時。",
            "此際東風有情思，杏花吹折最繁枝。"
        ],
        "title": "書景",
        "id": "cb2536c3-5fed-47f7-83b4-fdc2cbbc835f"
    },
    {
        "author": "蘇泂",
        "paragraphs": [
            "天涯隨意綠匆匆，只與牛羊踐踏空。",
            "挽著便堪供藥味，誰令汝不遇神農。"
        ],
        "title": "咏草",
        "id": "1ce0d7e0-e2ff-41fc-8f5e-ba8917ea8a32"
    },
    {
        "author": "蘇泂",
        "paragraphs": [
            "都下重來百事非，故人相見少相知。",
            "絕憐水減西湖瘦，更喜兵强北虜衰。",
            "顧慮每懷醫國計，倉黄猶憶過家時。",
            "書生老矣都無用，自捲波瀾入小詩。"
        ],
        "tags": [
            "西湖"
        ],
        "title": "重到西湖",
        "id": "82ef8c22-604e-4e03-9e38-c85fd35c8846"
    },
    {
        "author": "蘇泂",
        "paragraphs": [
            "美人隔秋水，別我今何時。",
            "晨興念良覿，路遠莫致之。",
            "安得雙翅翰，飛去東南陲。",
            "矢心菖蒲花，白首以爲期。"
        ],
        "title": "美人",
        "id": "60f84dde-d2e5-4823-b876-b9cb2e9cf452"
    },
    {
        "author": "蘇泂",
        "paragraphs": [
            "來車去馬拜紛紛，歲歲年年不憚煩。",
            "拜得老人山上去，一番兒女各當門。"
        ],
        "title": "拜年人  其一",
        "id": "8f4298ee-8058-45e9-ba47-1bf87aafc16a"
    },
    {
        "author": "蘇泂",
        "paragraphs": [
            "小年躑躅隨群隊，長大悲傷怕物華。",
            "爇罷天香來影室，不行人事便歸家。"
        ],
        "title": "拜年人  其二",
        "id": "b8d65b11-266c-41ac-b360-d0999c75933b"
    },
    {
        "author": "蘇泂",
        "paragraphs": [
            "都將心事與琵琶，青冢魂歸路轉賒。",
            "贏得故鄉兒女子，至今頭白不離家。"
        ],
        "title": "昭君村",
        "id": "1b8cd0fd-f8db-49f0-a71d-940c4cb8dca2"
    },
    {
        "author": "蘇泂",
        "paragraphs": [
            "故里何人起卧龍，飄然琴劍只西東。",
            "馬頭忽與長安近，又聽三茅觀裏鐘。"
        ],
        "title": "稅馬盤沙",
        "id": "7d4da73c-f758-4232-bedd-d150dde3a7aa"
    },
    {
        "author": "蘇泂",
        "paragraphs": [
            "更無人爲作招魂。"
        ],
        "title": "句",
        "id": "7e170d40-72fd-4aa6-b0e4-0cb779ed160f"
    },
    {
        "author": "蘇濱",
        "paragraphs": [
            "背鄉不過五十日，世事如雲逐段移。",
            "客裏念家家念客，歸來一似未行時。"
        ],
        "title": "耕堂雜興",
        "id": "26028a72-2f10-4f3c-a40b-4b90d67163ad"
    },
    {
        "author": "蘇濱",
        "paragraphs": [
            "六朝留寄多多恨，一士來歌百百詩。",
            "驅使春風游筆下，個中情景個中知。"
        ],
        "title": "題金陵雜興詩後",
        "id": "57072deb-f5e9-487b-b3dc-2c3ea890811e"
    },
    {
        "author": "李璉",
        "paragraphs": [
            "梁家天子抱琵琶，淚灑華林御苑花。",
            "今日聞韶無處所，鴈煙蛩雨屬他家。"
        ],
        "title": "題金陵雜興詩後十八首  其一",
        "id": "966b70e4-51b5-4d70-be8e-e9cc7c78aa5b"
    },
    {
        "author": "李璉",
        "paragraphs": [
            "灧灧江波綠更肥，蒼煙中有狎鷗飛。",
            "當年神武今何在，老却遺民更不歸。"
        ],
        "title": "題金陵雜興詩後十八首  其二",
        "id": "13dde890-cb90-42b4-a407-f63f393f9ac8"
    },
    {
        "author": "李璉",
        "paragraphs": [
            "陰山側畔月如霜，不爲吟猿斷殺腸。",
            "折得橙花無處賞，带枝分與櫂船郎。"
        ],
        "title": "題金陵雜興詩後十八首  其三",
        "id": "219feeb2-145c-412c-8611-46db94dffb27"
    },
    {
        "author": "李璉",
        "paragraphs": [
            "花開似污天衣血，雨過重聞御案香。",
            "最恨寺奴隳太極，預先奪我畫梅梁。"
        ],
        "title": "題金陵雜興詩後十八首  其四",
        "id": "8539645c-183f-4cce-9915-ffbc0fcc2618"
    },
    {
        "author": "李璉",
        "paragraphs": [
            "長干小婦學吹簫，樓外閒風弄翠條。",
            "近得廣陵消息未，暮潮已過赤欄橋。"
        ],
        "title": "題金陵雜興詩後十八首  其五",
        "id": "96e21394-63d5-4ca2-9ef5-c1b6148a2394"
    },
    {
        "author": "李璉",
        "paragraphs": [
            "暮雨瀟瀟郎不歸，樽前誰憶舊歌詞。",
            "望夫烏臼濃于染，葉葉驚秋恨欲飛。"
        ],
        "title": "題金陵雜興詩後十八首  其六",
        "id": "8c1d5dbe-f83f-4a6d-af13-d31b0567ecb3"
    },
    {
        "author": "李璉",
        "paragraphs": [
            "愁看幕府夕陽邊，那更雞籠在目前。",
            "跋扈飛揚只如此，登高安得不酸然。"
        ],
        "title": "題金陵雜興詩後十八首  其七",
        "id": "603873e6-a579-40aa-9392-53864755d682"
    },
    {
        "author": "李璉",
        "paragraphs": [
            "細竹千竿殿影斜，龍顔曾此著袈裟。",
            "寺樓杳杳鐘聲過，疑有宮娥出晚花。"
        ],
        "title": "題金陵雜興詩後十八首  其八",
        "id": "cd883b2c-170e-4f32-85fc-390e4014f04a"
    },
    {
        "author": "李璉",
        "paragraphs": [
            "池邊石是南朝石，綠染苔花亦可憐。",
            "今日波平人事變，白魚猶自躍天泉。"
        ],
        "title": "題金陵雜興詩後十八首  其九",
        "id": "f74c56eb-8849-42dd-be1a-297049187f06"
    },
    {
        "author": "李璉",
        "paragraphs": [
            "江水無情碧草春，北朝留住老詞臣。",
            "子規啼上青楓樹，爲爾離鄉去國人。"
        ],
        "title": "題金陵雜興詩後十八首  其一○",
        "id": "e8402b65-d93e-473f-a456-98472034e359"
    },
    {
        "author": "李璉",
        "paragraphs": [
            "相君息女小乘僧，身向西天佛律行。",
            "三尺戒壇秋色緊，箇中螻蟻亦長生。"
        ],
        "title": "題金陵雜興詩後十八首  其一一",
        "id": "32a71e8d-6262-4a63-bab4-1e7114a07c70"
    },
    {
        "author": "李璉",
        "paragraphs": [
            "夜過江左從鸞旂，從此靈君著漢衣。",
            "春到陰山花似雪，望鄉臺上鷓鴣飛。"
        ],
        "title": "題金陵雜興詩後十八首  其一二",
        "id": "ca31dd27-0e6f-46c4-a4fb-706389de2d8d"
    },
    {
        "author": "李璉",
        "paragraphs": [
            "南門點檢舊行蹤，最苦人人認得儂。",
            "羞澁面皮無處著，橫拖山屐過青松。"
        ],
        "title": "題金陵雜興詩後十八首  其一三",
        "id": "eb575c92-ffef-4450-a211-f2122cf852c3"
    },
    {
        "author": "李璉",
        "paragraphs": [
            "司馬家兒持酒杯，天星下吸亦佳哉。",
            "恨渠不便傚牛飲，那得孟津師旅來。"
        ],
        "title": "題金陵雜興詩後十八首  其一四",
        "id": "8488b3aa-3301-4488-bf50-fe8859023ad2"
    },
    {
        "author": "李璉",
        "paragraphs": [
            "孫帝陵傍水最悲，蔣侯廟下月來遲。",
            "夜深客子心驚恐，猿掛南朝楓樹枝。"
        ],
        "title": "題金陵雜興詩後十八首  其一五",
        "id": "7731881f-a9ae-452f-a8fc-f624acc52a24"
    },
    {
        "author": "李璉",
        "paragraphs": [
            "雲杪熒熒一塔燈，覺皇舍利寶煙凝。",
            "山門推上三更月，似照前朝禮拜僧。"
        ],
        "title": "題金陵雜興詩後十八首  其一六",
        "id": "e67782fa-d984-4c9e-b537-8099ce215676"
    },
    {
        "author": "李璉",
        "paragraphs": [
            "南軒隠約夜聲微，獨詠齊梁綺靡詩。",
            "鬼火對山青焰短，依稀憶得獨眠時。"
        ],
        "title": "題金陵雜興詩後十八首  其一七",
        "id": "3c77a970-d7ef-42fb-8973-7990708f84cc"
    },
    {
        "author": "李道傳",
        "paragraphs": [
            "涵養當用敬，進學在致知。",
            "如車去隻輪，跬步不可之。",
            "夫子受師說，惟敬實所持。",
            "升堂逮易簀，參倚日在斯。",
            "遺言落人間，取論極研幾。",
            "是心要收斂，中不容毫釐。",
            "大學著明法，格物乃階梯。",
            "放心苟不收，{穴/射}格將安爲。",
            "古人貴爲己，末習多外馳。",
            "豈無實踐者，茲焉當孰歸。",
            "晚生拜遺像，敷衽跪陳詞。",
            "願言予服膺，沒齒終不渝。"
        ],
        "title": "謁和靖先生虎丘祠堂",
        "id": "df3471ff-3a3d-406d-a323-383eb71dc4bb"
    },
    {
        "author": "許奕",
        "paragraphs": [
            "高志崢嶸局九州，直從人裏著仙籌。",
            "青囊書在鬼神泣，黄絹詞高冰雪羞。",
            "槐里但知曾折角，蘭臺無復問長頭。",
            "玉棺夜入青雲去，山是人非白鶴愁。"
        ],
        "title": "題樊漢炳墓",
        "id": "faf247d3-512f-4a31-a252-ac973a953d01"
    },
    {
        "author": "潘亥",
        "paragraphs": [
            "長安獨跨馿，一別二年餘。",
            "朝士不能薦，承明空有廬。",
            "窗虛桐影薄，櫂冷桂花初。",
            "莫怪無書札，心親迹任疎。"
        ],
        "title": "寄趙紫芝",
        "id": "08ff8859-062c-45f1-9255-1b5a217b80d6"
    },
    {
        "author": "潘亥",
        "paragraphs": [
            "草堂荒蕪未春暮，乳燕安巢雁北去。",
            "回首蜃水桃始花，及至螺江柳飛絮。",
            "江東繡衣真御史，聞者紛紛毛髮起。",
            "日長惟抱空甕眠，頭白應憐故人子。"
        ],
        "title": "送兄赴饒",
        "id": "cb8ec04a-e72d-4423-9892-85b44b256347"
    },
    {
        "author": "潘亥",
        "paragraphs": [
            "聽得東風急，吹乾小逕泥。",
            "雨多花放早，水滿燕飛低。",
            "貧女不知緯，幽人只此棲。",
            "依依懷去歲，摘茗白壇西。"
        ],
        "title": "社日",
        "id": "c329bbb5-7f58-4608-83e7-ea38a3016c55"
    },
    {
        "author": "潘亥",
        "paragraphs": [
            "不見十年久，緣師懶入城。",
            "菴移五峰近，病去一身輕。",
            "弟子新傳業，詩人舊識名。",
            "依然難駐屐，空復重予情。"
        ],
        "title": "贈善書記",
        "id": "78ad6223-4622-47a5-8982-b1723fe7caf9"
    },
    {
        "author": "劉正之",
        "paragraphs": [
            "夫君落落大雅姿，聲名早與賀白馳。",
            "錦囊千首不療饑，非詩窮人窮乃時。",
            "憶昔聞君未識面，獨傳句法誇清健。",
            "朅來白下一相逢，傾蓋論心曾幾見。",
            "劃然起柁春江流，我亦江頭尋去舟。",
            "人生相聚會有別，江水江花無盡愁。",
            "萬事不如歸去好，石田茅屋生春草。",
            "如君自是玉堂仙，輕車緩轡長安道。",
            "春日遲遲柳依依，攀柔條兮送君歸。"
        ],
        "title": "送別趙紫芝",
        "id": "a9e90b2f-31a2-4b2f-aae3-26472098cb0f"
    },
    {
        "author": "劉正之",
        "paragraphs": [
            "雨雪成歲暮，之子遠徂征。",
            "酌酒起相送，慨我別離情。",
            "池陽實大藩，佐車屈時英。",
            "子行一請覲，上計趨吳京。",
            "良玉懷貞操，芳蘭含遠馨。",
            "臨歧一珍重，即此萬里程。"
        ],
        "title": "送劉旬甫",
        "id": "5d98a27d-6f3c-41d6-a5aa-d1ca8fb779aa"
    },
    {
        "author": "趙善湘",
        "paragraphs": [
            "神仙樓觀倚空欹，飛上金鰲背上騎。",
            "萬里江山成獨立，一天雲雨欲低垂。",
            "人間安得如斯地，事外方知有此奇。",
            "喚取謫仙來共話，從教習日醉題詩。"
        ],
        "title": "錦繡谷亭",
        "id": "b56c7009-fdd2-461a-a51e-817e10684b26"
    },
    {
        "author": "趙善湘",
        "paragraphs": [
            "正是澄清秋雨夜，空傳玉蕊發春晴。"
        ],
        "title": "句",
        "id": "f11aacf0-e9c3-4054-aa5a-cea529a2fbda"
    },
    {
        "author": "史彌鞏",
        "paragraphs": [
            "餘耳當年刎頸交，所爭利害僅毫毛。",
            "一朝泜水相屠戮，豈識羊哀左伯桃。",
            "交情切戒勤終墮，以義存心心必果。",
            "死生可託永無睽，自古中山說羊左。"
        ],
        "title": "詠左伯桃羊角哀墓",
        "id": "07832d36-32db-4373-9aba-8fe628853537"
    },
    {
        "author": "曹豳",
        "paragraphs": [
            "未到桐江上，先尋舊隠棲。",
            "水光明月夜，山影夕陽西。",
            "道在行藏逸，身輕得喪齊。",
            "更從高處看，轉覺路非迷。"
        ],
        "title": "和徐清叟題會江驛",
        "id": "1f5485f7-7e74-497c-afd8-6becff05c577"
    },
    {
        "author": "曹豳",
        "paragraphs": [
            "門外無人問落花，綠陰冉冉遍天涯。",
            "林鶑啼到無聲處，春草池邊獨聽蛙。"
        ],
        "tags": [
            "古诗三百首",
            "惜春",
            "宋诗",
            "写景"
        ],
        "title": "春暮",
        "id": "49429c61-e766-4b4a-a0cf-c15fd10ac474"
    },
    {
        "author": "曹豳",
        "paragraphs": [
            "平蕪千里綠迢迢，水宿山行好耐勞。",
            "最是愁人最奇崛，馮公之巘浙江潮。"
        ],
        "title": "題括蒼馮公嶺二首  其一",
        "id": "103a46f3-79ed-49b0-b4a7-da7db97db72a"
    },
    {
        "author": "曹豳",
        "paragraphs": [
            "村南村北梧桐樹，山後山前白菜花。",
            "莫向杜鵑啼處宿，楚鄉寒食客思家。"
        ],
        "title": "題括蒼馮公嶺二首  其二",
        "id": "2ab99e63-54b0-4410-846b-42f67ea037e2"
    },
    {
        "author": "曹豳",
        "paragraphs": [
            "又被鑼聲送上竿，者番難似舊時難。",
            "勸君著脚須教穩，多少旁人冷眼看。"
        ],
        "title": "上竿詩",
        "id": "13aa0e7d-a010-4471-afea-b2a8e423c8cd"
    },
    {
        "author": "曹豳",
        "paragraphs": [
            "鳳去寥寥今幾年，至今人喚鳳凰山。",
            "只愁有鳳無人識，却指凡禽誤世間。"
        ],
        "title": "鳳凰山",
        "id": "10129efc-3b3e-4a58-8f3f-26e95df5e471"
    },
    {
        "author": "曹豳",
        "paragraphs": [
            "兩公千載士，出處不須齊。",
            "好事趙明府，合祠元瀼溪。",
            "清芬蘭馥馥，往事草萋萋。",
            "新額人瞻仰，知君手自題。"
        ],
        "title": "元蘇二公祠",
        "id": "862a201e-5798-41cd-bdd8-bde5aaddf8ce"
    },
    {
        "author": "曹豳",
        "paragraphs": [
            "春至風花各自榮，就中楊柳最多情。",
            "自從初學宮腰舞，直至飄綿不老成。"
        ],
        "title": "楊柳",
        "id": "af1ce42a-eee6-421d-8578-342f7f8727e1"
    },
    {
        "author": "劉植",
        "paragraphs": [
            "潮滿桐江上，秋風洗印時。",
            "字民知最近，占位莫嫌卑。",
            "紙尾書名大，松邊得句遲。",
            "定懷東閣老，無復寄來詩。"
        ],
        "title": "送周知丞之官桐廬",
        "id": "3778ce5a-5556-49cb-bfa1-08af5aeabaf4"
    },
    {
        "author": "劉植",
        "paragraphs": [
            "欲問孤山訊，蹇馿行曉晴。",
            "一枝籬外見，數點雪中明。",
            "太潔難爲友，群芳讓作兄。",
            "何如伴高隠，豈必盡調羹。"
        ],
        "title": "梅",
        "id": "3ae76c8c-bffe-41bc-a7bf-70a13e6799b3"
    },
    {
        "author": "劉植",
        "paragraphs": [
            "長松雖劇縣，主簿却優閑。",
            "溪淺清見石，齋空靜對山。",
            "吏嚚嫌訟省，鄉狹覺民艱。",
            "獨稱詩人意，行吟苔竹間。"
        ],
        "title": "送周子餘赴松陽簿",
        "id": "86d95b8a-cd93-452c-9d20-bb20a8f71085"
    },
    {
        "author": "劉植",
        "paragraphs": [
            "西亭問津處，白傅此曾遊。",
            "無復錦絃曲，空停估客舟。",
            "拋江春浪靜，傳柝夜烽收。",
            "最愛廬峰峭，相隨過別州。"
        ],
        "title": "琵琶亭下問舟",
        "id": "ecaa12da-49d5-4bfd-ac13-cf9ccd3094c1"
    },
    {
        "author": "劉植",
        "paragraphs": [
            "四山雲霧重，况復值梅天。",
            "瀑注玉函碧，派從銀漢連。",
            "飛來三百尺，流潤幾千年。",
            "仙者路安在，翠蘿青靄邊。"
        ],
        "title": "重遊仙巖觀瀑",
        "id": "8c347ff5-652e-4ccb-8837-dbe3ecda43ad"
    },
    {
        "author": "劉植",
        "paragraphs": [
            "三山蓬閬近，賀白是仙才。",
            "去領宗盟事，知從韋素來。",
            "幾人留北闕，獨棹向南臺。",
            "踏雨江頭別，西陵潮已迴。"
        ],
        "title": "送西外趙知宗",
        "id": "db437ab9-1a62-4cb9-9eb4-63112cbd37ea"
    },
    {
        "author": "劉植",
        "paragraphs": [
            "城池浸空碧，鑒影復觀心。",
            "孺子去何在，此歌傳至今。",
            "一奩凉月白，萬井市聲沉。",
            "坎止寧勞問，憑欄意獨深。"
        ],
        "title": "題王憲使滄浪閣",
        "id": "5eedd77a-71e2-4d6a-9141-3be7744a111a"
    },
    {
        "author": "劉植",
        "paragraphs": [
            "井邑已非舊，柴桑里尚存。",
            "春風三畝宅，落日數家村。",
            "隔樹聞鷄犬，編氓半子孫。",
            "頹然孤壠在，寒菊繞松根。"
        ],
        "title": "過彭澤",
        "id": "5c71cd94-723a-4b92-bd50-2382c0ac7c73"
    },
    {
        "author": "劉植",
        "paragraphs": [
            "生不事農耕，悠然一舸輕。",
            "沅湘依舊綠，秦漢幾回更。",
            "晚膾雜香茝，夜醺歌濯纓。",
            "豈同馳騖者，祇欲釣虛名。"
        ],
        "title": "漁父",
        "id": "4541decd-d5d4-49f7-bc65-7c625488ec6c"
    },
    {
        "author": "劉植",
        "paragraphs": [
            "鋤徧蒼苔色，梅花近地移。",
            "山深藏美璞，春到長新枝。",
            "草木初分潤，冰霜久結知。",
            "百年封殖在，終與鼎鬵期。"
        ],
        "title": "種玉亭爲黄元信賦",
        "id": "836cf9b1-1f16-4903-9ecc-bfa4b2efe71f"
    },
    {
        "author": "劉植",
        "paragraphs": [
            "寒碧湛無塵，前溪得細鱗。",
            "香堪配杞菊，味不數菰蓴。",
            "玉露雙酘熟，秋風一筯新。",
            "釣緡吾自有，何用覓玄真。"
        ],
        "title": "賦鰣魚得真字",
        "id": "5b3bef6a-1bb4-46d5-96ef-0479970fc019"
    },
    {
        "author": "劉植",
        "paragraphs": [
            "寂寂西巖寺，何人訪靜來。",
            "重尋舊遊地，惟有道師梅。",
            "樹蠹應留雪，香清不受埃。",
            "可堪玄鬢改，春已隔年催。"
        ],
        "title": "丙午普覺看梅",
        "id": "fa771d81-bd2d-4647-a8c2-a3ae03ffd18c"
    },
    {
        "author": "劉植",
        "paragraphs": [
            "位雖奎閣貴，獨處一齋空。",
            "還以經綸事，全歸著述中。",
            "閑心同野水，煦物盡春風。",
            "掩面將何向，西楹奠已終。"
        ],
        "title": "呈葉先生侍郎",
        "id": "ddf78175-61fd-4b4f-96d9-f2f24eebebf4"
    },
    {
        "author": "劉植",
        "paragraphs": [
            "九衢多雨後，庭下草痕新。",
            "終擬持平手，來爲折檻人。",
            "印開桐蔭午，吟久燭花春。",
            "却恨無來客，分題寄所親。"
        ],
        "title": "喜曹東畎遷大理寺簿",
        "id": "980c2ca1-b273-4f7a-a782-62c810f05b07"
    },
    {
        "author": "劉植",
        "paragraphs": [
            "禪關自幽闃，竹亦號真如。",
            "况是龍潜地，曾經鳳食餘。",
            "土深抱節密，林凈著行疏。",
            "誰謂乾淳達，清陰只似初。"
        ],
        "title": "嘉禾興聖院",
        "id": "00f61782-3d4b-4ed3-a1f2-bde7af3021aa"
    },
    {
        "author": "劉植",
        "paragraphs": [
            "寺在方山頂，山深不厭登。",
            "瀑飛明月峽，橋渡夕陽僧。",
            "萬法元皆妄，餘生了未能。",
            "纍纍塔邊塚，幾見谷爲陵。"
        ],
        "title": "重遊法空寺",
        "id": "5fe90756-a425-40ea-a638-de20cd7f4f08"
    },
    {
        "author": "劉植",
        "paragraphs": [
            "屈賈幽沉地，單車去不歸。",
            "湘江清見底，吟魄遠何依。",
            "行旐衝殘雨，新楸掩落暉。",
            "誰收遺篋藁，有子未勝衣。"
        ],
        "title": "悼盧次元",
        "id": "a28d9d1c-5d09-4d49-b08d-15d41d921896"
    },
    {
        "author": "劉植",
        "paragraphs": [
            "此是夕郎宅，曾經左緯吟。",
            "數聯漁父曲，萬頃碧波心。",
            "月上白蘋渚，秋生古樹陰。",
            "當年濯纓處，清徹到如今。"
        ],
        "title": "失題",
        "id": "2b141201-80b4-4916-be7a-310395483f60"
    },
    {
        "author": "劉植",
        "paragraphs": [
            "盎乏儲空謾自豪，掬泉當酒味尤高。",
            "賣文近覺馬卿倦，脫贈今無范叔袍。",
            "松下耕樵相爾汝，人間膏火自煎熬。",
            "荆山山裡山如壁，壁罅猶堪種碧桃。"
        ],
        "title": "答東閣",
        "id": "670d1fcb-ee3e-4112-bf01-00f8fe49942a"
    },
    {
        "author": "劉植",
        "paragraphs": [
            "此樹何年向此栽，孤根低倚佛樓臺。",
            "不嫌幽壑逢春晚，獨在空庭立雪來。",
            "一段精神肪玉潤，數松掩映翠屏開。",
            "知心藉爾歲寒友，每到花邊不忍回。"
        ],
        "title": "看梅呈同遊東閣清源",
        "id": "b843ff9e-8dcf-455c-a545-362c58149830"
    },
    {
        "author": "劉植",
        "paragraphs": [
            "大星殞地寂無光，硯席凝塵閟野堂。",
            "一老海濱天下憗，百年江左恨空長。",
            "家傳遺稿歸中秘，帝錄元勳紀太常。",
            "路遠生芻來未得，淚乾門下老劉郎。"
        ],
        "title": "靜樂趙觀文挽詞",
        "id": "c4434ddd-8984-46fa-aa71-c01af145c3ab"
    },
    {
        "author": "劉植",
        "paragraphs": [
            "屋頭深鎖嶼頭雲，高下亭臺景旋分。",
            "荷氣曉來迎露看，泉聲雨後隔溪聞。",
            "疏櫺不礙松蘿月，高柳時停鷗鷺羣。",
            "只恐此身閑未得，徵書催發暑如焚。"
        ],
        "title": "題薛氏園",
        "id": "78fb6ca8-6f55-410b-9795-8ae26355edd1"
    },
    {
        "author": "劉植",
        "paragraphs": [
            "水滿平川月滿船，船輕撐入藕花邊。",
            "移來謝守巖前坐，疑是容成洞裏仙。",
            "茶竈烟遮松際鶴，絲桐聲雜樹頭蟬。",
            "明朝更踐彌明約，句擬當年石鼎聯。"
        ],
        "title": "文會飛霞觀",
        "id": "a79e4e6e-3be4-4312-9301-52ce10dcf89b"
    },
    {
        "author": "劉植",
        "paragraphs": [
            "樓壓潯陽地望雄，四無倚著拄晴空。",
            "九支江匯欄干外，雙劍峰明霧靄中。",
            "庾令聲名猶昨日，屈平蘭芷又薰風。",
            "綢繆牖戶知何計，須及長淮棗未紅。"
        ],
        "title": "潯陽江樓",
        "id": "67ac79f4-18e6-4add-93e4-5f2219a7992c"
    },
    {
        "author": "劉植",
        "paragraphs": [
            "昔年禪誦地，荒草夕陽臺。",
            "儀鳳有誰識，游人獨上來。",
            "古桐陰覆井，叢竹筍穿苔。",
            "千古幾興廢，北風吹雁回。"
        ],
        "title": "鳳凰臺",
        "id": "640c5155-ebf1-4dc5-9d9e-4112aeca2940"
    },
    {
        "author": "王顯世",
        "paragraphs": [
            "蹲鴟用事謝黄獨，木奴弄色陵烏椑。",
            "落日人行桑柘裏，西風雁過稻粱時。",
            "故山秋晚正如此，遊子天寒何所之。",
            "一笑沙禽忽驚去，水邊的皪早橫枝。"
        ],
        "title": "烏駐道中",
        "id": "4bd1c845-c93a-461d-a8b6-4710c981451f"
    },
    {
        "author": "王象祖",
        "paragraphs": [
            "臯夔周公佐中古，蕭曹房杜興漢唐。",
            "因時因事修治效，不談道學亦何妨。"
        ],
        "title": "詩一首",
        "id": "27d716c5-10b3-4b40-a912-a2d6d02e061d"
    },
    {
        "author": "江邦佐",
        "paragraphs": [
            "南山特地森奇峰，嶙峋怪石盤虬龍。",
            "巨靈夜半擘山腹，幻出巖竇相玲瓏。",
            "陰陽石罅滴瓊液，拂拂洞戶生天風。",
            "宸章炳煥神物護，斷碑零落蒼苔封。",
            "稚川飛昇歲月久，丹竈灰冷留遺蹤。",
            "曉猿夜鶴自驚怨，朝嵐夕靄常溟濛。",
            "我來依守困朱墨，欲尋勝概嗟無從。",
            "公餘乘興一登覽，萬象獻狀來無窮。",
            "金莖濯露素秋節，清凉不與世人同。",
            "憑虛孤嘯岸巾幘，收拾爽氣歸胸中。",
            "俗駕自憐難久駐，還作泠然御風去。",
            "太息真仙杳不逢，碧雲暮合空凝竚。"
        ],
        "title": "遊潯州南山",
        "id": "3b6acfe3-0022-42d5-8145-04ac70ce829c"
    },
    {
        "author": "江邦佐",
        "paragraphs": [
            "小亭新築亦佳哉，花木無多手自栽。",
            "若謂甘棠安敢比，清陰留與後人來。"
        ],
        "title": "亦佳亭",
        "id": "3064b6e8-363e-43c2-a830-48b782c63366"
    },
    {
        "author": "鄭損",
        "paragraphs": [
            "瓊花今日多從辯，玉蘂唐人早有詩。",
            "天上神仙曾枉駕，世間草木敢連枝。",
            "無風亦識飄香處，有眼誰看墮地時。",
            "三十年來成一夢，摩挲石刻鬢添絲。"
        ],
        "title": "瓊花  其一",
        "id": "2db9c026-1022-453b-961b-407ffbfcd3ea"
    },
    {
        "author": "鄭損",
        "paragraphs": [
            "春晚驅車到古祠，看花復誦舊題詩。",
            "少年嘗記六七月，大暑曾開三五枝。",
            "酹酒輒來思往事，凭闌欲去立多時。",
            "八仙彷彿多疑似，相隔仙凡只一絲。"
        ],
        "title": "瓊花  其二",
        "id": "7d3a5ed6-8fb0-4eb3-9a35-417b7459856e"
    },
    {
        "author": "樓鎌",
        "paragraphs": [
            "瓊花未信無雙無，特與翔鶴游江都。",
            "炷香展敬下古殿，相羊盤礴亭南隅。",
            "我欲歌之詞，我欲聲之詩。",
            "龍蛇滿四壁，妍醜紛淋漓。",
            "一笑訊花花不語，斯須花以臆對之。",
            "自從天上來蕃釐，墨卿楚客知心誰。",
            "本來有是自三異，惠肅一辯公寵賁。",
            "厥今太守有父風，兩句寫出無雙意。",
            "直教彈壓千萬春，香不隨風潛墮地。",
            "我聞此語警且喜，不孤迢遞來千里。",
            "花兮報稱爲如何，年年三月花開多。"
        ],
        "title": "瓊花行",
        "id": "3c0aa3f2-1dd6-4c28-9915-41aa68719f18"
    },
    {
        "author": "羅愚",
        "paragraphs": [
            "千古城頭白鷺亭，鷺飛長是滿江汀。",
            "如何覽德輝臺上，只有臺存鳳不靈。"
        ],
        "title": "白鷺亭",
        "id": "499bfaae-68e9-4c4e-8949-9798af30b727"
    },
    {
        "author": "羅愚",
        "paragraphs": [
            "詩題:龍巖寺首句：直上龍巖第一層。"
        ],
        "title": "存目",
        "id": "c012d397-f249-4a15-9e42-22ced9e4d24b"
    },
    {
        "author": "陳宓",
        "paragraphs": [
            "廬山清哉誰與儔兮，嶄巖峭直跨番昜彭蠡而蹴九江。",
            "長川幽窞亙古今而不息兮，雨激而風撞。",
            "山深境寂人迹所希到兮，盡日僅一逄樵叟鶴髮而眉厖。",
            "路逶迤而險阻兮，越數千里之危谾。",
            "暑六月而不知兮，但覺鳴珂戞珮其下紛淙淙。",
            "天隔車馬之氛埃兮，獨許策杖而踰矼。",
            "宜幽人之履道兮，志精一而匪哤。",
            "草木堅勁而不凋兮，列雲外之羽幢。",
            "如凝之之潔白兮，媲茲山而爲雙。",
            "田多瘠而少腴兮，食不飽而體不痝。",
            "青松爲醪呼月爲燭兮，漥尊瓢飲孰取乎瓊巵而翠缸。",
            "彼叢物欲以自蔽兮，莫爲之鑿通明之八窗。",
            "醉生夢死真蟪蛄兮，閲千萬歲獨有貞柏與聖玒。",
            "苟能保此而不渝兮，又何有乎施邦。",
            "一到令人不忘兮，長神醉而心降。",
            "寫此詩以自娛兮，當萬幅之圖畫而揭以千仞之杠。"
        ],
        "tags": [
            "庐山"
        ],
        "title": "廬山歌",
        "id": "5d7b7aad-416f-45de-a8a8-576019d77b8e"
    },
    {
        "author": "陳宓",
        "paragraphs": [
            "夫君之遊兮，嫣荷爲之笑迎。",
            "夫君之歸兮，白鷺爲之致情。",
            "嗟此湖幾千百年兮，曷嘗遇夫夫君之清。",
            "人如玉兮水如鏡，雨如珠兮山如屏，我爲此歌兮不知誰爲之聲。",
            "抑天籟之自鳴，抑性情之自生。",
            "風卷其紙，陶然忘形。"
        ],
        "tags": [
            "西湖"
        ],
        "title": "西湖歌",
        "id": "0200a3ea-1446-4ab1-be6e-c8576d6c6496"
    },
    {
        "author": "陳宓",
        "paragraphs": [
            "長孺濮陽人，十世士於衛。",
            "矯制發倉廩，河內被恩霈。",
            "辭令守東海，卧閣動經歲。",
            "田蚡與衛青，未嘗屈其貴。",
            "張湯每遭駡，刀筆忝廷尉。",
            "無知五百人，闌出實何罪。",
            "犯顔爲力諫，武帝不知愧。",
            "十年死淮陽，不入禁闥內。",
            "嗚呼社稷臣，傅爰豈其配。"
        ],
        "title": "讀史偶題",
        "id": "ae958e10-a648-47af-a183-eb77d8c28629"
    },
    {
        "author": "陳宓",
        "paragraphs": [
            "周黨不受祿，嚴光不爲公。",
            "皆當建武聖，固守空山窮。",
            "丈夫各有志，未必不合中。",
            "所以二百載，鴻基繫清風。",
            "彼淺者若人，一羽重於躬。"
        ],
        "title": "偶題  其一",
        "id": "2e7b002b-b381-4bc7-8c62-932e016ffc16"
    },
    {
        "author": "陳宓",
        "paragraphs": [
            "向長不願富，折像患不貧。",
            "奇禍伏所慕，藏身有餘珍。",
            "向來東陵侯，豈似種瓜人。",
            "茫茫宇宙間，不得自由身。"
        ],
        "title": "偶題  其二",
        "id": "32f24cf8-16df-41a3-bb68-b5dda865d2eb"
    },
    {
        "author": "陳宓",
        "paragraphs": [
            "巧哉呂相國，千金買名姬。",
            "設計售子楚，自詫居貨奇。",
            "一死博富貴，大黠寧非癡。",
            "人力信莫及，天道吾不欺。"
        ],
        "title": "讀史",
        "id": "223050c6-5443-4a73-bfe5-cbd93067926a"
    },
    {
        "author": "陳宓",
        "paragraphs": [
            "子房真男子，五世相韓國。",
            "父死未及仕，不受暴秦辱。",
            "家僮三百人，求客不顧族。",
            "持說說項梁，立成宗社復。",
            "梁亡羽不遣，事漢羽亦覆。",
            "眇然一身微，兩暴以足蹴。",
            "由來蚤學禮，大義滅私欲。",
            "俯仰既無愧，何須真辟穀。",
            "遂令萬世後，嘆詠長不足。"
        ],
        "title": "讀史",
        "id": "61b87bf5-91f5-482e-b418-ec3572e00a56"
    },
    {
        "author": "陳宓",
        "paragraphs": [
            "不憂不慍顔氏子，載色載笑陶淵明。",
            "萬頃黄陂撓不動，三賢萬世仰高名。"
        ],
        "title": "懷古  其一",
        "id": "986254c2-e31e-4c75-a16b-15741ebefec5"
    },
    {
        "author": "陳宓",
        "paragraphs": [
            "羲之誓墓終不仕，幼輿挑女因折齒。",
            "清高足以激懦貪，曠達端能喪廉耻。"
        ],
        "title": "懷古  其二",
        "id": "68a01100-4e34-4052-90a5-aa5925f157bb"
    },
    {
        "author": "陳宓",
        "paragraphs": [
            "竇姬欲趙誤至代，昭君色妍還作醜。",
            "信知天命不可移，舉世奔趨果何有。"
        ],
        "title": "偶題",
        "id": "8e7dca41-f938-46fe-a98e-3e6a74b1ebb9"
    },
    {
        "author": "陳宓",
        "paragraphs": [
            "舉世莫遮太白眼，無物可解杜陵懷。",
            "當時悔不更痛飲，後世浮名安用哉。"
        ],
        "title": "讀詩",
        "id": "eb0917be-4493-46eb-b203-132e9f3198aa"
    },
    {
        "author": "陳宓",
        "paragraphs": [
            "贈我古錦囊，詩卷若笋束。",
            "吟頭久不掉，邂逅適我欲。",
            "刺眼訝龍蛇，遠意追鴻鵠。",
            "陋語固自媿，高詞敢虛辱。",
            "大雅久矣亡，三嘆對遺牘。",
            "不有靖節篇，何以悅我目。",
            "謫仙句無敵，有口不食粟。",
            "遂令後世儒，拳拳仰高躅。",
            "杜陵到聖處，正始頓牽復。",
            "揮毫動風雨，咳唾驚流俗。",
            "其餘閙鼃蚓，誰屑與類族。",
            "亡國悅鄭音，俚耳習胡曲。",
            "勃興出韓柳，一洗陋學獨。",
            "變化雲在天，鮮妍錦來蜀。",
            "驊騮就夷路，造父爲之僕。",
            "方揚秋月輝，忽散春花馥。",
            "洪鈞運不停，常窘苦見逐。",
            "我宋得歐蘇，妙語起山谷。",
            "后山又角立，作者復陸續。",
            "流派自天河，巨浪翻平陸。",
            "和風扇寰宇，絃誦興庠塾。",
            "搏虎寢其皮，屠龍食其肉。",
            "擲簡海蜃浮，舉手天漿掬。",
            "會當三月初，論文約吾屬。",
            "引杯送殘紅，分坐占新綠。",
            "笑語劇鵝鴈，酬倡交金玉。",
            "庶呈待聘珍，無以藏諸櫝。"
        ],
        "title": "和樞上人評詩",
        "id": "e330345f-a012-4b44-9fad-70bebda0deec"
    },
    {
        "author": "陳宓",
        "paragraphs": [
            "我讀半山詩，瞠乎不可及。",
            "風騷融老腹，取次有掇拾。",
            "清放太白章，悲壯杜陵集。",
            "爭雄而競秀，鼎峙高嶪岌。",
            "譬將雲作錦，絢爛那得襲。",
            "又如月長新，纖圿不可入。",
            "山川謝佳麗，風雷怯呼吸。",
            "想當下筆時，會見真宰泣。",
            "惜哉有此奇，孔室未許入。",
            "當時死翰死，顔孟庶并立。"
        ],
        "title": "八三姪借半山詩因以示之",
        "id": "bcfa9d3d-7084-4cf8-b5b2-9b99815fe27e"
    },
    {
        "author": "陳宓",
        "paragraphs": [
            "卧病六十朝，尪羸欲顛躓。",
            "中虛苦暴下，外怯因多涕。",
            "風邪動感觸，寒熱肆留滯。",
            "百病果難堪，未免趣醫至。",
            "携持篚與篋，衆藥要盡試。",
            "㕮咀和參朮，煎煮雜薑桂。",
            "了無銖寸功，徒有千百累。",
            "金丹號起死，入腹作鼎沸。",
            "服之不能瘳，束手信無計。",
            "嗟余有天命，未許藥石治。",
            "再拜謝群醫，云病且平易。",
            "堆床屏丸散，養體親滋味。",
            "曾不數閲日，頗能安寢寐。",
            "昨朝偶尋鏡，自喜有瘥意。",
            "俄驚一目赤，灸灼如頳尾。",
            "薰療技已窮，赤勢殊未既。",
            "平旦澀難開，未晚痛先閉。",
            "于何我久病，復有此兢悸。",
            "當時呻吟餘，猶解閲文字。",
            "茲焉眼如瞽，把卷直欲棄。",
            "舊書滿窗几，日讀不省記。",
            "賦性已不靈，此疾胡可被。",
            "悲來祇頭低，坐處每酸鼻。",
            "何時雙眼明，一覽經滿笥。",
            "行誼顔孟儔，文辭典墳媲。",
            "和順積厥躬，膏澤施當世。",
            "今爲轅下駒，橫空但有氣。",
            "又似籠中鶴，束縛剪兩翅。",
            "會當有時節，飛騖歷萬里。"
        ],
        "title": "病後寄鄭自正",
        "id": "f6f09c95-1d36-4889-bc86-b0b186731560"
    },
    {
        "author": "陳宓",
        "paragraphs": [
            "大哉我宋得天下，仁比三代澤過之。",
            "太祖太宗貽典則，真宗仁考父母慈。",
            "熙豐足國振百度，要使宇內無蠻夷。",
            "哲宗元祐建皇極，敬用賢哲如蓍龜。",
            "百年上下享安泰，萬里一域惟熙熙。",
            "春陽浩蕩不肅物，遂使異類窺京師。",
            "當時臣子不知義，視虜豺豹身狐狸。",
            "曲生苟活竟亦死，甘墮狡計寧非癡。",
            "三光晦昧五岳墜，二聖北狩無還期。",
            "忠臣至今痛入髓，下逮童騃猶歔欷。",
            "嗟爾中原舊豪傑，久效左衽心何爲。",
            "譬如屈伏猛獸下，荷戈伺便當乘機。",
            "如何顔厚不媿耻，反助貙虎爲熊羆。",
            "數窮六十又且半，天意悔禍人知思。",
            "王師六月降時雨，灑爾萬國蘇鰥嫠。",
            "汝猶不念汝祖父，靖康狄禍幾無遺。",
            "子孫壯大不能報，臣妾讐虜稱男兒。",
            "天戈所麾速響應，拯汝塗炭革汝非。",
            "吾皇仁聖又恭儉，視民如子傷如饑。",
            "汝今效順謹勿遲，同我四海長歡嬉。"
        ],
        "title": "檄中原",
        "id": "902af3b6-6b7d-412e-9edd-be954a00be52"
    },
    {
        "author": "陳宓",
        "paragraphs": [
            "將軍承天寵，建此油幢碧。",
            "喑嗚指顧間，匈奴期伏鑕。",
            "堂堂帷幄算，暨暨貔貅力。",
            "填填畫鼓鳴，爍爍紅旗植。",
            "風高戰場古，萬里快驅轢。",
            "軒昂國士知，痛憤平城厄。",
            "兵求結髮戰，馬作騰槽躑。",
            "英聲陵鬼方，義氣殫禹迹。",
            "書馳羽檄忙，陣布魚麗戢。",
            "漫天塵霧黄，照夜戈鋋白。",
            "羌胡那敢鬭，枕籍多於簀。",
            "駢頸亟賣降，析骸仍乞食。",
            "君文比武事，雄偉世共識。",
            "顧我敢言勇，殆類殿奔策。",
            "它年後從車，萬一效寸尺。",
            "聲名蠻貊間，難避江湖僻。",
            "冥心進取地，高節空介特。",
            "囊錐不可隠，穎脫在朝夕。",
            "麗詞工錦繡，妙語珍渠珀。",
            "何時驅俗氛，相會不旬隔。"
        ],
        "title": "和徐紹奕",
        "id": "5398567a-8af9-4b30-95e6-0f7e292e29fa"
    },
    {
        "author": "陳宓",
        "paragraphs": [
            "漢家無計餌單于，掖庭爲出千金姝。",
            "秀色妍姿玉不如，天子一見先嗟吁。",
            "三千粉黛爾殊絕，謀身獨拙何蠢愚。",
            "梨花带雨辭殿隅，遺恨畫工猶可誅。",
            "世人重色多欷歔，不思婉孌同戈殳。",
            "君王蚤識應耽娛，皇天爲遣投穹廬。",
            "乃知漢計自不疎，畫工憂國非姦諛。",
            "君不見後世佳人號太真，坐令九鼎汙胡塵。",
            "當時早解揮妖麗，長作開元一聖君。"
        ],
        "title": "和徐紹奕昭君圖",
        "id": "03efbb57-40f9-482e-a014-a1b1b438160e"
    },
    {
        "author": "陳宓",
        "paragraphs": [
            "昔我先君子，受爵每惧盈。",
            "國恩恨未報，遺訓昭誓盟。",
            "兩兄既即世，與子相須生。",
            "學問若過時，書劍兩無成。",
            "年各過五十，以恩厠簪纓。",
            "出雖稍遲滯，亦忝半刺榮。",
            "幸有舊田廬，勤儉可無營。",
            "宦遊要及物，閑居亦舒情。",
            "乖隔踰一年，便風勞寄聲。",
            "願言速加鞭，晨興課歸程。",
            "有親頭已白，中夜夢紆縈。",
            "日日遲爾至，一尊歡笑并。",
            "五馬固足戀，二毛還可驚。",
            "幸有故園竹，霜葩娛弟兄。",
            "豈務耳目玩，庶令心體平。",
            "一瓢晏共飲，詩書託餘齡。"
        ],
        "title": "通刺師道弟",
        "id": "0f9fd522-b85a-497e-beb7-3cbac9b5f3f7"
    },
    {
        "author": "陳宓",
        "paragraphs": [
            "去時恨輕分，歸路喜忽值。",
            "如何七八月，兩作別離味。",
            "方衝臘雪還，可待秋風至。",
            "讀書我無訣，須君授奇秘。"
        ],
        "title": "贈喻景山",
        "id": "c1227d58-71a0-4df2-874d-409d65b5cc31"
    },
    {
        "author": "陳宓",
        "paragraphs": [
            "伐坐塵坌中，秋汗正浹背。",
            "聞君遊鼓山，騎馬破煙靄。",
            "不向曉中看，安得識眉黛。",
            "飄然出樊籠，始覺此身大。",
            "登高望四遠，何物非礪带。",
            "行窺靈源洞，往往衆仙會。",
            "青山爲佳人，分外作幽態。",
            "而我俗緣重，不到清凉界。",
            "新詩時一吟，忽在千巖外。"
        ],
        "title": "和許月湖遊鼓山",
        "id": "6ee7a040-3c31-4ce6-868c-fa06e39c20e2"
    },
    {
        "author": "陳宓",
        "paragraphs": [
            "作者去千載，心事如相期。",
            "嗟我苦生晚，晝想夜夢之。",
            "楊君妙古學，揮毫滿烏絲。",
            "今人有如此，可不結新知。"
        ],
        "title": "和楊縣尉五首  其一",
        "id": "dd80f595-b646-49e6-9c36-fec5a7fc5b2b"
    },
    {
        "author": "陳宓",
        "paragraphs": [
            "昧者不自覺，役役塵土中。",
            "丈夫意有在，肯與兒輩同。",
            "毫錐可濟世，不論汗馬功。",
            "得君起予句，使我銘諸胸。"
        ],
        "title": "和楊縣尉五首  其二",
        "id": "b4ad7613-e29f-46f4-8437-7cc0406216f2"
    },
    {
        "author": "陳宓",
        "paragraphs": [
            "後生若無聞，諸老久矣衰。",
            "西蜀惜子雲，南閩見孫枝。",
            "文章擅妍麗，草木春葳蕤。",
            "從君授真訣，恐我無仙姿。"
        ],
        "title": "和楊縣尉五首  其三",
        "id": "c8e82cf5-c435-4384-a529-12837c5649c6"
    },
    {
        "author": "陳宓",
        "paragraphs": [
            "君詩企風雅，聖處同天工。",
            "筆陣有前敵，一戰可勒功。",
            "夜光謝牛斗，耿耿崔嵬凶。",
            "肯顧馬千駟，甘心因詩窮。"
        ],
        "title": "和楊縣尉五首  其四",
        "id": "8bd5bd1b-1d01-42be-bcaa-46ac0a6fbaa7"
    },
    {
        "author": "陳宓",
        "paragraphs": [
            "下帷抱遺經，比鄰窺半面。",
            "萬里上鵬程，九秋騫鶚薦。",
            "君乎真可人，我實未幾見。",
            "請爲金石交，功名期鐵研。"
        ],
        "title": "和楊縣尉五首  其五",
        "id": "fedddb24-fdb8-4c97-b14b-28b8b5681fb8"
    },
    {
        "author": "陳宓",
        "paragraphs": [
            "昔我壬子歲，辭家莆山陽。",
            "迎婦丞相府，調官君子鄉。",
            "于時公聲名，豈獨梁楚揚。",
            "聞者盡興起，見者齋以莊。",
            "英華發經笥，土苴遺巾箱。",
            "虎蔚管庸見，海鉅蠡可量。",
            "伏波少已勇，捷出翰墨場。",
            "遺我明月珠，一見心先凉。",
            "擲地戞清玉，映日開炎光。",
            "春雲可比態，百卉羞無芳。",
            "下顧陰何輩，頡頏李杜行。",
            "不知生最晚，磊磊何相望。",
            "文臻韓氏奧，學升夫子堂。",
            "道貫參曾唯，心悟顔齋忘。",
            "所讀者何書，誦此虞與唐。",
            "所敬者何物，瞻彼昊與蒼。",
            "仁義久已熟，出言如探囊。",
            "又同沖霄鶴，舉世避軒昂。",
            "斯文尚何俟，木鐸天其將。",
            "六經作黄麻，一賦卑長楊。",
            "厚賜顧曷報，有類相馬償。",
            "但當銘之心，刻珮聯琳琅。",
            "區區重此來，得遂舉一觴。",
            "灑然如熱濯，車輪寬別腸。",
            "歸將詫朋友，親炙道德香。"
        ],
        "title": "和陳教",
        "id": "019e484b-98a7-4cd9-9f5a-a76c26203585"
    },
    {
        "author": "陳宓",
        "paragraphs": [
            "黄葉逐西風，歸心與俱起。",
            "况復懷美人，相望一溪水。",
            "聞名知幾年，會面數月耳。",
            "如何於其間，四旬還索處。",
            "美人志前脩，脂車日千里。",
            "平生潔白行，尺璧絕瑕指。",
            "持以照寒溪，溪澄疑有滓。"
        ],
        "title": "和王主簿韵  其一",
        "id": "8a1cb10b-8da6-4963-b69b-1b4b2c6b4380"
    },
    {
        "author": "陳宓",
        "paragraphs": [
            "飛烏啞啞鳴，未倦投深枝。",
            "如何三年仕，束带事韉羈。",
            "丈夫志有在，豈爲日再炊。",
            "事業不足道，空成楚冠縻。",
            "有時屏朱墨，靜坐欲無爲。",
            "不復顧目前，屠沽鬭群兒。",
            "食焉不能怠，况有尸素譏。",
            "風俗幸朴茂，不與驕侈期。",
            "撫摩雅無術，一稔適登時。",
            "吏議尚見貸，茲懷敢萌欺。",
            "一日事必葺，九仞功易隳。",
            "垂滿得佳友，天憐愚頓姿。"
        ],
        "title": "和王主簿韵  其二",
        "id": "0167106b-0386-4448-939d-d0580efd62d3"
    },
    {
        "author": "陳宓",
        "paragraphs": [
            "盧君真吏師，盛名日方起。",
            "我昔嘗與言，如以石投水。",
            "初聽已瑩心，久坐益醒耳。",
            "如何但悁企，不得親燕處。",
            "經年始再見，相望才百里。",
            "新詩忽來前，喜染大羹指。",
            "詞翰與其人，俱清絕塵滓。"
        ],
        "title": "某嘗次贊府盧丈高韵復承見示佳篇嘆詠之餘輒成二首  其一",
        "id": "23cd4276-351a-45d8-9bb6-dac4a2faa195"
    },
    {
        "author": "陳宓",
        "paragraphs": [
            "家山四年別，梅萼忽橫枝。",
            "久擬投倦翼，還成效雌羈。",
            "初之一毫補，謾素五十炊。",
            "所就竟何事，敢言厭拘縻。",
            "吏民笑已滿，雖勤欲奚爲。",
            "答以事不然，吾心異群兒。",
            "矻矻不能閑，任汝了事譏。",
            "吾道日已長，天運無窮期。",
            "常恐業未富，無以答明時。",
            "歸將閉門坐，謹學毋自欺。",
            "刻心事仁勇，立志防怠隳。",
            "乞我刀圭劑，發此蒙昧姿。"
        ],
        "title": "某嘗次贊府盧丈高韵復承見示佳篇嘆詠之餘輒成二首  其二",
        "id": "a877fcec-4a18-4ec4-a1aa-0b43907d0272"
    },
    {
        "author": "陳宓",
        "paragraphs": [
            "老梅抱奇姿，寂寞山之陽。",
            "風月已爲友，雲水環其鄉。",
            "蜂蝶不能到，林深自揚揚。",
            "蕭疎謝公墅，淡靜午橋莊。",
            "門前有遊子，跨馬服牛箱。",
            "衝衝自朋往，衮衮不可量。",
            "誰趨雪霜地，競媚桃李場。",
            "唯誇顔色好，豈寤道德凉。",
            "偉此歲寒植，千載有耿光。",
            "罙高萬物表，耻竝群花芳。",
            "剛腸逾鐵石，勁氣侵顔行。",
            "况有至佳實，未熟世已望。",
            "負以黄金鼎，登之白玉堂。",
            "調胹諧衆口，雋永詎可忘。",
            "致君高舜禹，美俗歸軒唐。",
            "藥石神聖主，豈但尉黔蒼。",
            "功名滿蠻貊，譽處還括囊。",
            "終始不少玷，圭璋更顒昂。",
            "我實愛君厚，禱頌無以將。",
            "所願進退節，臯夔與疏楊。",
            "遂使見慕徒，夙志愜以償。",
            "翩翩贈行詩，滿袖鳴玕琅。",
            "詞翰兩清絕，山陰詠壺觴。",
            "么微顧曷稱，皦皦在中腸。",
            "持用娛霸旅，籍手拜含香。"
        ],
        "title": "和陳中行校書",
        "id": "4ec906b6-aa1b-4e01-a626-04cbeee93460"
    },
    {
        "author": "陳宓",
        "paragraphs": [
            "先君昔歸老，手自植六梅。",
            "結亭在人境，尺地陽春回。",
            "豈無林塘勝，可以榭與臺。",
            "自云飽世味，一室足歡咍。",
            "朝詩坐亭上，暮月行徘徊。",
            "旁觀笑不足，獨酌興攸哉。",
            "清風去倏遠，湫隘成鹿埃。",
            "經營五畝地，得此城南隈。",
            "鑿池壽水遶，開堂壺山來。",
            "脩竹翠成幄，低花錦繁堆。",
            "雖無亭舘巧，頗適疎散懷。",
            "盡日避車馬，一逕荒莓苔。",
            "有慚邑大夫，政成此銜杯。",
            "落葉風掃溉，山禽喜毰毸。",
            "哦詩動深谷，草木聲喧豗。",
            "此邦漸惠澤，耆艾到提孩。",
            "獨此小園植，秋芳遲君開。",
            "唯梅最辱愛，有句高崔嵬。",
            "青玉不足報，願公坐中台。",
            "桃李滿天下，綠野追唐裴。"
        ],
        "title": "謝朱宰賦南園二十韵",
        "id": "a103e23f-1d58-402b-88b1-8b551c88cd74"
    },
    {
        "author": "陳宓",
        "paragraphs": [
            "李郎江西彥，傑出天與才。",
            "勉齋恨得晚，垂絕傾所懷。",
            "朅來復入閩，吾道歎已乖。",
            "延平有書社，四儒孔門儕。",
            "地勢得爽塏，山川似天開。",
            "群賢爲一至，君至亦少諧。",
            "所讀唯聖經，坦然疑無猜。",
            "藜藿足可飽，窗几無餘埃。",
            "樂天復安土，何有羈旅哉。",
            "所望講究精，南山賦臺來。",
            "如何苦吟僻，却與長吉偕。",
            "昔人三百篇，詞達謝剪裁。",
            "那用愁肝腎，推敲費安排。",
            "請尋顔氏樂，兀兀坐書齋。"
        ],
        "title": "答李武伯",
        "id": "0937e151-940a-41a4-a6a5-7918ed438cc8"
    },
    {
        "author": "陳宓",
        "paragraphs": [
            "平生不到滄漁溪，邂逅相逢如有約。",
            "遠觀已得環岫奇，俯瞰未識遊鱼樂。",
            "倚欄初試一銖餌，便有纖鱗最先覺。",
            "須臾蟻雜復蜂屯，短鬣輕鬐恣騰躍。",
            "小魚拙謀謾狂肆，大魚側睨無能若。",
            "餌浮未下衆所爭，百鳥終難勝一鶚。",
            "昔日魯侯思往棠，高情反被軒裳縛。",
            "安得如吾閑暇身，盡日相歡無適莫。",
            "陰春寒生尚可愛，想見六月清風濯。",
            "要須更待明月歸，霜雪喧豗應不惡。"
        ],
        "title": "初到漁滄溪",
        "id": "7ba2480e-8cb8-4604-9456-95ca5816119c"
    },
    {
        "author": "陳宓",
        "paragraphs": [
            "群公錯落俱瓊瑰，胸蟠萬古高嵬崔。",
            "紅塵絕點不涴眼，更上翠壁陳尊罍。",
            "天低舉手挼斗柄，挹彼鉅海傾蠡杯。",
            "酒酣咳唾作飛雪，下視不覺蘇紘垓。",
            "須臾萬象著，耿耿見中台。",
            "蒼生墮崖下，仰首歌康哉。",
            "寒芒爲一正，昌運行當開。",
            "回光更願親蒿萊，山林自古多奇才。"
        ],
        "title": "重九招許真諸友登高和許韵",
        "id": "baef99a1-bf73-41cf-9586-061458e60218"
    },
    {
        "author": "陳宓",
        "paragraphs": [
            "我非識字空有志，丱角已探翰墨場。",
            "于今四十竟何益，聊取上代資平章。",
            "率更清峭骨骼堅，雲厭古柏微春陽。",
            "虞君態度絕可愛，皎皎玉女乘鸞翔。",
            "褚君妍姿媚人眼，晚歲亦復兀老蒼。",
            "薛君風味寧不好，未免籍湜屢仆僵。",
            "太宗天性好儒翰，右軍墨寶三千張。",
            "君臣刻意事摹倣，往往一造夫子堂。",
            "終然却視不可及，長松貞潔白玉剛。",
            "以言其體莫減增，以言其健不屈彊。",
            "以言其肌不露骨，以言其媚中含霜。",
            "仙人溷跡在塵世，欲自揜晦終遺光。",
            "豈如今人作瀟洒，曼膚平脅施羅裳。",
            "安得刀圭換凡骨，飛上青天原此術。"
        ],
        "title": "評書",
        "id": "7f369d47-87f2-4676-b758-a884ff72e770"
    },
    {
        "author": "陳宓",
        "paragraphs": [
            "六月不雨暘烏驕，飛蝗更剪深田苗。",
            "農夫抱衾覆一畝，背裂口焦如火燒。",
            "農夫農夫莫怨怒，更有無田可耕處。",
            "昨日長淮禾稻區，白骨成堆今莫數。",
            "金繒百萬去安邊，城壁不修唯壞垣。",
            "人言犬羊盟誓堅，我願夏日長如年。"
        ],
        "title": "長夏歎",
        "id": "eeb29aa6-7722-4de1-9731-cbc7945fc4df"
    },
    {
        "author": "陳宓",
        "paragraphs": [
            "東君倦芳菲，首夏即酣寢。",
            "巧思蹶然興，老手更諳稔。",
            "殷紅間濃綠，濯此萬機錦。",
            "桃李謾成蹊，豈解香席枕。",
            "最是碧筒杯，晚凉可以飲。"
        ],
        "title": "南康愛蓮即事",
        "id": "e8cd5a78-a403-43ff-a906-f18aa625e591"
    },
    {
        "author": "陳宓",
        "paragraphs": [
            "瀑秩秩而可聞，山靡靡而旁繞。",
            "待皓月於臺端，睇明河於木杪。"
        ],
        "title": "與潘王二丈同遊南康郡圃致爽亭",
        "id": "c7315fa8-e71b-4562-a0da-179f4edc58e9"
    },
    {
        "author": "陳宓",
        "paragraphs": [
            "廬山東南五老峰，青天削出金芙蓉。",
            "謫仙此語誰解道，刻畫造化鴻濛中。",
            "我來正值小至後，暖日昭回迎朔風。",
            "却想冬深一奇觀，萬鶴飛舞漫蒼穹。",
            "金相定變作玉質，華山千丈難爲容。",
            "坐令胸次玉淵靜，筆下三峽波持樁。",
            "人生此樂豈易得，向夕城鼓還鼕鼕。"
        ],
        "tags": [
            "庐山"
        ],
        "title": "遊南康栖賢寺",
        "id": "3b80e81d-54a3-4f38-a133-771628d9208a"
    },
    {
        "author": "陳宓",
        "paragraphs": [
            "兩載試江郡，政拙慚癃鰥。",
            "菖蒲值佳節，雨餘尚清寒。",
            "山光作翠黛，環蘸重湖寬。",
            "龍舟從民樂，綵袖奉親歡。",
            "征帆鎮今古，天際自往還。",
            "斑鬢閲世態，心閑如石頑。",
            "懷哉歸故園，千竹荷一灣。",
            "足了此生事，哦詩謝塵寰。"
        ],
        "title": "南康呈潘王二丈",
        "id": "2b6d4ee8-fbb1-4756-bdad-a099bad5cabd"
    },
    {
        "author": "陳宓",
        "paragraphs": [
            "嘉定己卯歲，正月十七朝。",
            "新春纔五日，大雪雱以飄。",
            "繽紛七晝夜，冷氣充層霄。",
            "朔風攪宇宙，爆耳驚秋潮。",
            "大厦作小舫，輕舠想浮摇。",
            "江湖本浩蕩，星渚尤多飈。",
            "常時尚閉戶，此日寒殊驕。",
            "行人泊前岸，只尺萬里遥。",
            "誰言民窶貧，積此珠與瑶。",
            "凍死不敢恨，千山長禾苗。",
            "蝗螟永入地，癘疫仍潜消。",
            "我得一笑歸，還家詫漁樵。",
            "作詩紀事實，持付村童謠。"
        ],
        "title": "南康大雪",
        "id": "58d5f6d8-b538-42c9-a532-ae202f856716"
    },
    {
        "author": "陳宓",
        "paragraphs": [
            "兒饑誰與哺，衣破誰與補。",
            "田家安樂時，尚有饑寒苦。",
            "况值久旱餘，十須逾缺五。",
            "加以瘧鬼威，空廬倍貧窶。",
            "我適丁此時，期以報君父。",
            "人言災害深，未知嗟近古。",
            "里閭十家聚，往往半理土。",
            "伊予忝芻牧，上恐負仁主。",
            "或婦失其夫，或子失其母。",
            "纍纍日就盡，公私窘捐瘠。",
            "此是政令乖，伊誰所自取。",
            "嘗乞減十算，蒼穹未蒙許。",
            "遂使强慚顔，繆稱事摩撫。",
            "日冀天色寒，舊恙或可瘉。",
            "如何臘已至，未有雪花舞。",
            "明當自投劾，待罪聽官府。",
            "頼有賢二車，殫心能活汝。",
            "萬一得歸田，終焉與樵侶。",
            "躬耕可足食，爲酒祀考祖。",
            "庶幾樗櫟材，沒齒遠斤斧。"
        ],
        "title": "延平次鄭倅答田父詞韵",
        "id": "6e6bf00e-86ef-4bb0-a54b-5537f6567355"
    },
    {
        "author": "陳宓",
        "paragraphs": [
            "我來一載强，再覿鳳山面。",
            "時當秋末垂，群木尚葱倩。",
            "卓彼鸞停姿，清流潔於練。",
            "照影眩其儀，世治乃一見。",
            "伊予獨何人，婁獲遇奇盼。",
            "去年旱少收，田里多流轉。",
            "今年雖得稔，舊恙復枝蔓。",
            "聖主肩有虞，斯瑞遂可援。",
            "却笑閩越氏，雖美誰與傳。",
            "山勢較奇崛，泉源費洿羨。",
            "堅松峻壁挂，暗溜陰崖濺。",
            "莎寒晚不彫，果異紅堪戀。",
            "四圍巧邏遮，千級窘攀緣。",
            "弟兄承板輿，向晚不知倦。",
            "詩成寄山中，聊用紀繾綣。"
        ],
        "title": "同師道弟奉親遊延平鳳山",
        "id": "827019b8-f563-4849-b82c-7cabcb8dd3ec"
    },
    {
        "author": "陳宓",
        "paragraphs": [
            "延平山水窟，平生涉其粗。",
            "距城五十里，岩壑難具模。",
            "崔嵬通上界，突兀動地樞。",
            "泉石自撞擊，鈞天恐難如。",
            "或若轟雷霆，或若唾珠璣。",
            "飛瀑自天下，循涯作清渠。",
            "云是鬼神力，巧鑿三丈餘。",
            "羽觴激如飛，聊助文字娛。",
            "崇山回環合，有洞容入居。",
            "覿面卓文筆，仰天真可書。",
            "幽花與脩竹，揜映釋氏廬。",
            "同遊皆勝士，適值暮春初。",
            "山陰未足數，直想風舞雩。",
            "豈無休沐日，復洗紅塵裾。"
        ],
        "title": "上巳日遊延平脩禊洞",
        "id": "22d33727-be84-49ab-988e-0ac899eff5bf"
    },
    {
        "author": "陳宓",
        "paragraphs": [
            "溪源數里近，半載始能之。",
            "鸑鷟一峰聳，相參如有期。",
            "昔人卓菴地，惜不譚佇尼。",
            "我與五士遊，正值暮春時。",
            "脩梁四三所，盡得廬阜奇。",
            "清波映文石，珠玉光陸離。",
            "貪者反不顧，留爲貧窶資。",
            "飛雪湧千石，寧爲寒暑移。",
            "觸熱褦襶子，豈知世有斯。",
            "題名峻壁間，用愜異日思。"
        ],
        "title": "三月遊延平溪源",
        "id": "1cdd3a12-bc2e-412b-9aba-968971ec8c7c"
    },
    {
        "author": "陳宓",
        "paragraphs": [
            "憶在延平郡，疑觀夔府泉。",
            "分爲萬家澤，來自九天邊。",
            "派別知何日，源深不計年。",
            "千筒如比櫛，疊節似聯鞭。",
            "勁健山難遏，纖微砭可穿。",
            "駛於河並注，捷劇箭初傳。",
            "玉漏長點滴，鮫珠任碎圓。",
            "雨時衝鴈斷，晴罷復雞連。",
            "融夜春冰泮，清甘曉露涓。",
            "藤蘿頻助固，瓜瓞莫形緜。",
            "濺地花長潤，飛空日倍鮮。",
            "用雖供甑爨，性本带雲烟。",
            "留暑疑無地，爲霖綽有天。",
            "沫飄飛絮擘，聲動佩環聯。",
            "勢類虹垂漢，人誇瀑挂川。",
            "笛從王晉弄，笙是女媧編。",
            "蛇青仍夭嬌，虬白更蜿蜒。",
            "解滌酆城氣，攻參廣教禪。",
            "喧令卧轉穩，靜覺坐能聖。",
            "松閣晨囂寂，書窗夜聽專。",
            "流觴情倍適，瀹茗味尤便。",
            "未飲襟先潔，將吟筆婁湔。",
            "一絲抽沼面，十仞激崖顛。",
            "旱日聞偏誤，秋霄思易懸。",
            "舊守謾多事，題詩絕少緣。",
            "無功糜國廩，蔑效在民廛。",
            "有客多才思，心清契澗湲。",
            "長篇極模寫，累日慰餐眠。",
            "豈直供三復，仍將寫七絃。",
            "唱妍酬匪麗，緘寄興悠然。"
        ],
        "title": "和李艮翁延平山泉韵",
        "id": "f271fb39-3932-439a-acbc-e541a80b3a24"
    },
    {
        "author": "陳宓",
        "paragraphs": [
            "舉世謾擾擾，誰能伴南山。",
            "新懷太守印，雅意處士閑。",
            "朝夕愛此君，相對一水間。"
        ],
        "title": "和傅寺丞竹隠之什 竹隠",
        "id": "cc0c7273-558a-4b9d-804b-f631b65c6a1a"
    },
    {
        "author": "陳宓",
        "paragraphs": [
            "閉門聲吾咿，世仰德行成。",
            "祿仕非有意，邦國須公榮。",
            "區區刀筆徒，未足稱股肱。"
        ],
        "title": "和傅寺丞竹隠之什 讀書堂",
        "id": "ea751b1d-213d-488a-98b3-cd0288e9b04b"
    },
    {
        "author": "陳宓",
        "paragraphs": [
            "爛熳胸中辭，縱橫筆下字。",
            "山陰觴詠行，少長亦畢至。",
            "前賢豈好飲，庶以除萬事。"
        ],
        "title": "和傅寺丞竹隠之什 載酒",
        "id": "cba1404f-0f69-4843-9932-a8b28e5a449e"
    },
    {
        "author": "陳宓",
        "paragraphs": [
            "仙翰洒壁間，風雨來天外。",
            "高詞寫愛景，妙趣幾人會。",
            "階庭富桂枝，葉葉秋不墜。"
        ],
        "title": "和傅寺丞竹隠之什 寒碧",
        "id": "68f08ef3-f7e4-4e28-bb6b-276b48a4817a"
    },
    {
        "author": "陳宓",
        "paragraphs": [
            "潁川治最騰，宣室擬前席。",
            "豈容玉堂人，戀此野水碧。",
            "池荷雜岸葦，香氣散月夕。"
        ],
        "title": "和傅寺丞竹隠之什 野趣",
        "id": "f54a02d1-5d5a-4193-b716-c069a1f7da52"
    },
    {
        "author": "陳宓",
        "paragraphs": [
            "暑氣人間盛，煩襟此地開。",
            "拂雲千箇竹，不礙晚風來。"
        ],
        "title": "和傅寺丞竹隠之什 清風",
        "id": "b624e384-c138-4c6c-80d9-a7d4397dacea"
    },
    {
        "author": "陳宓",
        "paragraphs": [
            "勁節歲寒碧，芳枝春煖紅。",
            "清和夷惠德，千載尚聞風。"
        ],
        "title": "和傅寺丞竹隠之什 暖紅",
        "id": "37d4f347-3b54-4ea4-8ea3-b5ab85dda1dd"
    },
    {
        "author": "陳宓",
        "paragraphs": [
            "紹年一聯鑣，作意到西瀑。",
            "是時新喜晴，峻壁潄清玉。",
            "雷霆駭神覩，冰瑩雪胸腹。",
            "臨深足恐墮，坐石膝頻促。",
            "晷長不知永，玩久愈未足。",
            "下山歷斗潭，喧豗尚相逐。",
            "忽逾十五里，風雨送歸躅。",
            "抵家如夢覺，始覺當暑溽。",
            "但願身更强，後遊多秉燭。"
        ],
        "title": "同鄭寺丞登西瀑",
        "id": "2525c6df-aae0-4c27-8151-a7819eafd317"
    },
    {
        "author": "陳宓",
        "paragraphs": [
            "我作城東湖，築堤百餘丈。",
            "水深纔四尺，岸曲八回往。",
            "中號小滄洲，拏舟徑蓮蕩。",
            "迴環即數里，淥作三江漲。",
            "集鷺絕驚猜，跳魚時跌宕。",
            "欄外一峰奇，意重友人餉。",
            "月夕命客遊，不更蓬萊訪。",
            "秋凉但曝書，未許歌吹上。"
        ],
        "title": "東湖四詠  其一",
        "id": "8f7bf920-3dac-4935-ae0f-9eecffb248b0"
    },
    {
        "author": "陳宓",
        "paragraphs": [
            "胡公是吾友，千載不改節。",
            "長作松筠青，烟雲任明滅。",
            "岧嶢占南面，硉兀壓城闕。",
            "西來群岫馳，尊敬不敢越。",
            "餘勢抵東海，平夷復奇崛。",
            "陳岩亦加禮，北坐拱相謁。",
            "我樓於其中，往往媿時列。",
            "汲汲企前脩，庶幾不見絕。"
        ],
        "title": "東湖四詠  其二",
        "id": "54dfe212-4e50-4dda-8fb2-c88963821b70"
    },
    {
        "author": "陳宓",
        "paragraphs": [
            "我築屋三間，在湖東南隅。",
            "上號曰寬閒，觀耕風雨餘。",
            "下作小山房，可以讀詩書。",
            "維南有松竹，輕陰遶室廬。",
            "維北有芰荷，濃絕涵窗虛。",
            "四壁何所有，經訓揭砭愚。",
            "食息在耳目，日與聖賢居。",
            "園蔬尚可飽，老矣復何須。"
        ],
        "title": "東湖四詠  其三",
        "id": "f91afa2b-bae8-43d4-a57f-408b7e24c063"
    },
    {
        "author": "陳宓",
        "paragraphs": [
            "西山老禪叟，依厂安數椽。",
            "趺坐看東海，滄溟幾桑田。",
            "前此復誰居，今踰三百年。",
            "鍾鼓如一日，從教歲徂遷。",
            "人生苦浮脆，乃過金石堅。",
            "彼人尚能爾，况是古聖賢。",
            "石床對石室，靜坐思悠然。",
            "相期在晚暮，用以補我愆。"
        ],
        "title": "東湖四詠  其四",
        "id": "c449cffb-65cf-4ed8-8dbe-49281bd777a7"
    },
    {
        "author": "陳宓",
        "paragraphs": [
            "即宅見湖，移園就宅。",
            "以果易穀，以寬補窄。",
            "以娛親姻，以燕賓客。",
            "曰田曰園，孰失孰得。"
        ],
        "title": "新池答問",
        "id": "4145c38f-e92d-4124-b145-63a31132e072"
    },
    {
        "author": "陳宓",
        "paragraphs": [
            "萍彩日相鮮，柳綿時暗度。",
            "無風亦生凉，有月助奇趣。",
            "偶來獨坐時，愛此那能去。"
        ],
        "title": "題傅侍郎寒碧十五韵 筠塢",
        "id": "24cbf365-1c95-465c-87ac-b26c59bbaa4e"
    },
    {
        "author": "陳宓",
        "paragraphs": [
            "何物擢仙質，天然契吾性。",
            "不染濁水泥，明月水中映。",
            "只許此君看，風清雨娟凈。"
        ],
        "title": "題傅侍郎寒碧十五韵 凈凉",
        "id": "10632455-16c4-4670-b71f-e3365d102701"
    },
    {
        "author": "陳宓",
        "paragraphs": [
            "猗猗深林中，有類事謹獨。",
            "採棄信所遭，幽芳孰榮辱。",
            "苦與群卉殊，千年猶有馥。"
        ],
        "title": "題傅侍郎寒碧十五韵 滋蘭",
        "id": "1681e8d4-708f-465e-82f6-3c4400adacb4"
    },
    {
        "author": "陳宓",
        "paragraphs": [
            "紅紫事鼎盛，嫣然媚日風。",
            "香氣裊不斷，郁若篝衣烘。",
            "請勿別高下，一種春陽回。"
        ],
        "title": "題傅侍郎寒碧十五韵 襲芳",
        "id": "e1c16390-ef79-47b3-b30f-d4fe81e86301"
    },
    {
        "author": "陳宓",
        "paragraphs": [
            "春風鬭妍麗，衆卉芳可掬。",
            "丁時良亦好，暮景苦不足。",
            "獨擅晚秋香，金英照寒淥。"
        ],
        "title": "題傅侍郎寒碧十五韵 晚香",
        "id": "79c4041d-8284-4bc4-8900-9e3dca375592"
    },
    {
        "author": "陳宓",
        "paragraphs": [
            "瀟湘秋氣高，群木禿如指。",
            "粲粲朱實繁，傲霜如有喜。",
            "願言事封殖，勿使間棘枳。"
        ],
        "title": "題傅侍郎寒碧十五韵 頌橘",
        "id": "4be64e11-08d0-4a75-b69a-bc3415c6f305"
    },
    {
        "author": "陳宓",
        "paragraphs": [
            "夭桃太繁媚，清瘦却憐梅。",
            "酌此二妙質，爲君出奇開。",
            "釀作千日酒，高仙下崔嵬。"
        ],
        "title": "題傅侍郎寒碧十五韵 種杏",
        "id": "eb9a4989-77bb-42e1-8163-6e17d5a5cb10"
    },
    {
        "author": "陳宓",
        "paragraphs": [
            "江南開最蚤，猶及仲春時。",
            "此地先飛雪，多情却願遲。"
        ],
        "title": "題傅侍郎寒碧十五韵 梅坡",
        "id": "30f7efbf-4834-4f9e-938c-f09ce7ee4eab"
    },
    {
        "author": "陳宓",
        "paragraphs": [
            "海底初上時，柳末清光發。",
            "滿窗璠璵映，我胸中月地。"
        ],
        "title": "題傅侍郎寒碧十五韵 宜月",
        "id": "5f6ccd74-b202-4d4a-a809-d70bfbacaf12"
    },
    {
        "author": "陳宓",
        "paragraphs": [
            "燕忙將水撇，魚樂欲空跳。",
            "此意誰能會，光陰靜裏消。"
        ],
        "title": "題傅侍郎寒碧十五韵 觀魚",
        "id": "66693a40-bd7e-4258-a4bd-ef717b234409"
    },
    {
        "author": "陳宓",
        "paragraphs": [
            "素藥到眼明，濃香滿懷入。",
            "不忍度方橋，斜陽更凝立。",
            "千里洞庭秋，一杯還可挹。"
        ],
        "tags": [
            "洞庭湖"
        ],
        "title": "題傅侍郎寒碧十五韵 橘浦橋",
        "id": "89a244fb-3c9c-4759-8e59-35523f0245d8"
    },
    {
        "author": "陳宓",
        "paragraphs": [
            "誰言四時殊，春色鎮長有。",
            "秀萼皆可餐，采采泛巵酒。",
            "殷紅一月時，發揮仍有抑。"
        ],
        "title": "題傅侍郎寒碧十五韵 百花徑",
        "id": "d4f45255-e1eb-4848-a59c-f74c1d9d84c1"
    },
    {
        "author": "陳宓",
        "paragraphs": [
            "春風事華侈，紅紫逐香飄。",
            "水底從鋪錦，還能似此橋。"
        ],
        "title": "題傅侍郎寒碧十五韵 流花橋",
        "id": "2bee185c-deb8-4813-851b-6215d13b5561"
    },
    {
        "author": "陳宓",
        "paragraphs": [
            "白傅落草堂，茶果替魚肉。",
            "不妨天與富，錦繡以爲谷。"
        ],
        "title": "題傅侍郎寒碧十五韵 錦步障",
        "id": "04fa1605-940f-4724-8b04-562b8e69407c"
    },
    {
        "author": "陳宓",
        "paragraphs": [
            "古來詫范蠡，功名付滄洲。",
            "可惜所見小，只挾嬋娟遊。",
            "如公真愛世，請具濟川舟。"
        ],
        "title": "題傅侍郎寒碧十五韵 浮花",
        "id": "92a93c99-1097-4345-b4c4-74f02aff1729"
    },
    {
        "author": "陳宓",
        "paragraphs": [
            "觀書友古人，不羨胡公仙。",
            "新功坐有得，寸陰長如年。"
        ],
        "title": "南園雜詠 壺中日月",
        "id": "65344d35-07a4-4224-8b55-0866f71c9ef9"
    },
    {
        "author": "陳宓",
        "paragraphs": [
            "終年一登亭，舉目但楚愴。",
            "仙人竟何之，列樹拱相向。"
        ],
        "title": "南園雜詠 六梅亭",
        "id": "22554506-c141-405e-a25f-b0c871185948"
    },
    {
        "author": "陳宓",
        "paragraphs": [
            "青山照寒溪，朝暮有佳色。",
            "玄暉去千載，俛仰令人憶。"
        ],
        "title": "南園雜詠 含暉亭",
        "id": "6ea96feb-847f-4241-bda6-41d6f74b05f2"
    },
    {
        "author": "陳宓",
        "paragraphs": [
            "薰爐驅俗氛，茗椀破塵慮。",
            "披襟六月凉，乘此欲歸去。"
        ],
        "title": "南園雜詠 清風亭",
        "id": "22d35507-950a-4e09-9842-93541a00cc77"
    },
    {
        "author": "陳宓",
        "paragraphs": [
            "日夕風定時，上下映毫髮。",
            "那堪秋夜半，深處著明月。"
        ],
        "title": "南園雜詠 水月軒",
        "id": "f4956c2c-7a86-4d80-83a7-ea3da240c189"
    },
    {
        "author": "陳宓",
        "paragraphs": [
            "朝晴翠方濃，日夕色更玭。",
            "何時最鮮明，一雨自天洗。"
        ],
        "title": "南園雜詠 山光",
        "id": "242f4b3c-6fc6-4efa-a072-de4bb0a418bb"
    },
    {
        "author": "陳宓",
        "paragraphs": [
            "出門易徇身，靜處可固志。",
            "寂寞三十年，所憂非祿位。"
        ],
        "title": "南園雜詠 隠齋",
        "id": "b176c9fe-fbf3-4687-a23d-8a07a924a28f"
    },
    {
        "author": "陳宓",
        "paragraphs": [
            "風微香無根，日落花更吐。",
            "橫石數步餘，却力不忍度。"
        ],
        "title": "南園雜詠 荷橋",
        "id": "a8d6e601-fc8b-4bb3-88ed-38754bd1dac0"
    },
    {
        "author": "陳宓",
        "paragraphs": [
            "朝朝麝煤脫，靄靄雲霧昏。",
            "幽深不數尺，中有蛟龍蹲。"
        ],
        "title": "南園雜詠 滌研池",
        "id": "b0ca4561-92b3-4b60-abc6-2ebed7501be1"
    },
    {
        "author": "陳宓",
        "paragraphs": [
            "誰將霜雪節，剪伐結此亭。",
            "更須千萬箇，四面看青青。"
        ],
        "title": "南園雜詠 竹亭",
        "id": "acacb4dd-36ff-4f3e-8b0d-7eb33382b09c"
    },
    {
        "author": "陳宓",
        "paragraphs": [
            "天生棟樑質，挺挺自幽倫。",
            "斧斤渾不施，遶柱起龍鱗。"
        ],
        "title": "南園雜詠 松亭",
        "id": "70f7b2c4-f5c9-4685-b0db-291f99c2d3c5"
    },
    {
        "author": "陳宓",
        "paragraphs": [
            "春來一登眺，快見耕與桑。",
            "初冬擬豐樂，爲酒升此堂。"
        ],
        "title": "延平次趙糾曹韵十四首 野亭",
        "id": "30d72234-bb9c-4d5a-a328-89a5dabf2fa5"
    },
    {
        "author": "陳宓",
        "paragraphs": [
            "當年初種時，四老戲其中。",
            "何如與我輩，坐對霜天紅。"
        ],
        "title": "延平次趙糾曹韵十四首 橘軒",
        "id": "92fa9e2f-0283-4c14-9a84-3ce227c1932a"
    },
    {
        "author": "陳宓",
        "paragraphs": [
            "清波映文石，置此亦奇事。",
            "年年上巳時，聊將姓名記。"
        ],
        "title": "延平次趙糾曹韵十四首 流杯石",
        "id": "fd99e854-d535-4788-af5d-cc5c940ae6dd"
    },
    {
        "author": "陳宓",
        "paragraphs": [
            "山川秀而明，所居必名賢。",
            "主人雖凡骨，不慕衍客仙。"
        ],
        "title": "延平次趙糾曹韵十四首 尊賢堂",
        "id": "a7bdae9e-7d2c-49e8-b399-853b1dfeb465"
    },
    {
        "author": "陳宓",
        "paragraphs": [
            "小閣瞰清池，荷花鎮長見。",
            "吏休苟得暇，只携書一卷。"
        ],
        "title": "延平次趙糾曹韵十四首 經史閣",
        "id": "235fc3bd-66b5-40c1-a7e7-7ab1cd3f5e81"
    },
    {
        "author": "陳宓",
        "paragraphs": [
            "秋根託岩隈，靜對意味長。",
            "春來長柔柯，無風自生香。"
        ],
        "title": "延平次趙糾曹韵十四首 古香",
        "id": "9f7a2c5d-3b66-49f7-8384-ff45d8f7f897"
    },
    {
        "author": "陳宓",
        "paragraphs": [
            "北山盡環合，柔嵐輕雜雲。",
            "一峰自能好，况此玉成群。"
        ],
        "title": "延平次趙糾曹韵十四首 群仙觀",
        "id": "f7394a80-85a3-48b1-8f3e-d26086530def"
    },
    {
        "author": "陳宓",
        "paragraphs": [
            "清池綠如染，到此顔爲破。",
            "幸有詩仙來，珠璣剩教唾。"
        ],
        "title": "延平次趙糾曹韵十四首 綠凈",
        "id": "816ee4f8-34e2-4e4a-92ff-8a8d871d4db9"
    },
    {
        "author": "陳宓",
        "paragraphs": [
            "登高摘水花，永懷唐儒宗。",
            "若識真古意，何須最高峰。"
        ],
        "title": "延平次趙糾曹韵十四首 玉井",
        "id": "f4511eb3-b484-4969-99a6-82ea0c1f5036"
    },
    {
        "author": "陳宓",
        "paragraphs": [
            "溪山號清絕，自古産奇人。",
            "可惜吾夫子，南來不到閩。"
        ],
        "title": "延平次趙糾曹韵十四首 第一溪山",
        "id": "ae8e1f2f-1b1d-4f7d-8992-f1a5cb49f9f1"
    },
    {
        "author": "陳宓",
        "paragraphs": [
            "我乘凋瘵後，未省見花開。",
            "安得一千里，同携登此臺。"
        ],
        "title": "延平次趙糾曹韵十四首 熙春臺",
        "id": "2827ecb9-519a-4592-a411-24f95f372b7a"
    },
    {
        "author": "陳宓",
        "paragraphs": [
            "我少不努力，常愧夜諷子。",
            "亦有才高人，雍容即登此。"
        ],
        "title": "延平次趙糾曹韵十四首 碁亭",
        "id": "77b6efc3-bc11-4554-9f72-5bcb1be693cb"
    },
    {
        "author": "陳宓",
        "paragraphs": [
            "三尺有正氣，外邪何可干。",
            "功用雖未見，韜藏誰將看。"
        ],
        "title": "延平次趙糾曹韵十四首 紫氣",
        "id": "2ca884a9-350a-4de4-b863-a38c657005ce"
    },
    {
        "author": "陳宓",
        "paragraphs": [
            "神龍澤一世，豈但三尺用。",
            "清潭知幾許，吞八九雲夢。"
        ],
        "title": "延平次趙糾曹韵十四首 劍歸",
        "id": "91e308df-c3ac-40d4-beb5-816cc54bffcf"
    },
    {
        "author": "陳宓",
        "paragraphs": [
            "山水有餘靜，都忘城市囂。",
            "朱黝本自省，時焉此逍遥。"
        ],
        "title": "延平倅廳十詠 逍遥閣",
        "id": "e14c2079-6dfe-473b-afe2-9c8c9c6c1f3b"
    },
    {
        "author": "陳宓",
        "paragraphs": [
            "南山正相值，虛閣出林杪。",
            "不待清風生，脩然遊八表。"
        ],
        "title": "延平倅廳十詠 塵表",
        "id": "bb42bb5a-ae3d-48cf-a5ba-fe6a9335e5b5"
    },
    {
        "author": "陳宓",
        "paragraphs": [
            "何人築斯堂，刻意在承志。",
            "永懷霅川翁，清標作時瑞。"
        ],
        "title": "延平倅廳十詠 承志堂",
        "id": "446326df-ffc6-4db3-88bf-662110e95fdf"
    },
    {
        "author": "陳宓",
        "paragraphs": [
            "寂寂萬山底，晴嵐晏猶氛。",
            "馳心惟魏闕，玉帝捧黄雲。"
        ],
        "title": "延平倅廳十詠 擁雲",
        "id": "8a3a681c-b8de-475b-ad16-1d3fbe61fd60"
    },
    {
        "author": "陳宓",
        "paragraphs": [
            "奇哉山水郡，風月以爲鄉。",
            "何人據其會，胸襟有餘凉。"
        ],
        "title": "延平倅廳十詠 風月堂",
        "id": "30ca08de-b34d-4fa7-baa1-e139671f4e3f"
    },
    {
        "author": "陳宓",
        "paragraphs": [
            "小閣本非寬，宇宙在其內。",
            "心與太初鄰，不假飛霞佩。"
        ],
        "title": "延平倅廳十詠 飛霞",
        "id": "851a83c7-bd76-4035-a9a8-87d95d76cec6"
    },
    {
        "author": "陳宓",
        "paragraphs": [
            "昔人誇四美，勝事最難并。",
            "臺榭花相映，青春月正明。"
        ],
        "title": "延平倅廳十詠 環美",
        "id": "054f14b0-16fc-4609-8e52-1bca46dfc1ed"
    },
    {
        "author": "陳宓",
        "paragraphs": [
            "脩篁蘸方沼，常與此心通。",
            "永晝一卷書，閉拋聽泉筒。"
        ],
        "title": "延平倅廳十詠 浣塵",
        "id": "a8df6cf9-beaa-4a88-988c-314e368638ea"
    },
    {
        "author": "陳宓",
        "paragraphs": [
            "通衢亙其南，危樓冠其北。",
            "如何境日新，烟雲爲筆墨。"
        ],
        "title": "延平倅廳十詠 天開圖畫",
        "id": "afd338ab-8e75-446d-9f8a-6b0abb7739a1"
    },
    {
        "author": "陳宓",
        "paragraphs": [
            "紅紫漫紛紛，愛此耐久綠。",
            "密幄有深處，清風起餘馥。"
        ],
        "title": "延平倅廳十詠 延綠",
        "id": "160ef4bf-e5f3-4a46-9224-9b9fb29d3b87"
    },
    {
        "author": "陳宓",
        "paragraphs": [
            "飛溜無時斷，行雲一日停。",
            "半年嗟苦雨，三度扣禪扃。",
            "巖岫方從認，松篁恰得醒。",
            "草花多掩歛，岸竹半伶俜。",
            "舟子應頻喚，山農訝屢經。",
            "濺衣黄土重，侵屨碧泉冷。",
            "溪合高低白，林迷上下青。",
            "乍褰綿作障，重展玉爲屏。",
            "古佛靈如在，微官德豈馨。",
            "心懸炷香案，容肅換衣亭。",
            "晚照催歸騎，清風惜暑櫺。",
            "凭高閑一顧，人世是浮萍。"
        ],
        "title": "和柯東海遊安溪清水岩韵",
        "id": "dfd54ec0-9039-4c24-ba1e-4473ec262404"
    },
    {
        "author": "陳宓",
        "paragraphs": [
            "坐見漫山有生意，因知此日更年華。",
            "風和已作二月景，日煖欲破三春花。",
            "菜擷青青山店圃，酒沽薄薄野人家。",
            "吾行有涯我獨喜，盃盤雖菲君無嗟。"
        ],
        "title": "南劍道中示友人",
        "id": "cb0388c7-cef4-4055-8f72-07b871506686"
    },
    {
        "author": "陳宓",
        "paragraphs": [
            "維此瑞麥，十有三莖。",
            "伊誰所樹，中夏以生。",
            "豐年之慶，聖治之臻。",
            "我作此贊，播之頌聲。"
        ],
        "title": "瑞麥",
        "id": "94d07f1a-eb65-4148-bb3e-e95e449f6faa"
    },
    {
        "author": "陳宓",
        "paragraphs": [
            "西風忽起江楓末，偏喜蕭蕭弄華髮。",
            "世間何物最堅牢，惟有古來天上月。"
        ],
        "title": "感秋",
        "id": "24ac15de-c08f-4040-8954-8642a4bc2a02"
    },
    {
        "author": "陳宓",
        "paragraphs": [
            "我有數頃田，讀書盡歲暮。",
            "苟無饑渴態，不必羨華富。",
            "人生苦嗟卑，待日不可度。",
            "不思羲和車，去去豈反顧。",
            "閉門十年間，青雲半塵土。",
            "光榮能幾時，悔吝已莫數。",
            "所以五柳公，陶然樂貧窶。",
            "彼有五男兒，豈不後日慮。"
        ],
        "title": "歲暮",
        "id": "60a894c6-411e-487e-96a1-cbe072b84799"
    },
    {
        "author": "陳宓",
        "paragraphs": [
            "巋然俯溪亭，偃若與舟接。",
            "日涉有初心，風雨或闊躡。"
        ],
        "title": "五月水益小園",
        "id": "cf1db310-ea78-4b63-89ae-850bef73689f"
    },
    {
        "author": "陳宓",
        "paragraphs": [
            "鴻鴈絕稻粱，江湖自嬉飽。",
            "君看太廟犧，所欠非芻藁。"
        ],
        "title": "適興",
        "id": "2a36c421-0874-41dc-86c9-942faad355b0"
    },
    {
        "author": "陳宓",
        "paragraphs": [
            "甘寢不易得，何人不貪睡。",
            "所以八尺床，惟賢始無愧。",
            "萬鍾固可樂，中夜或興喟。",
            "誰謂顔巷貧，至寶賞所萃。"
        ],
        "title": "甘寢",
        "id": "7647e31d-907e-49a2-8721-73b7ab1e5366"
    },
    {
        "author": "陳宓",
        "paragraphs": [
            "被褐磊落懷，白日凝光采。",
            "初疑東君佩，擲地今猶在。",
            "工倕巧得之，刻畫探真宰。",
            "饑蛟出潜淵，怒勢吁可駭。",
            "憑誰縛致斯，百勇不可解。",
            "常恐毫髮間，捷出風雲會。",
            "今我隠几看，咫尺臨滄海。",
            "平生冰雪心，至心無由改。",
            "情親金石交，佩重韋弦戒。",
            "持身有不如，顧諟能無愧。"
        ],
        "title": "得水蒼佩",
        "id": "62e634ee-9821-4d8e-a9aa-cb1b067e721a"
    },
    {
        "author": "陳宓",
        "paragraphs": [
            "劉坑有嘉木，根柯鍊青銅。",
            "云是昔參天，森環梵王宮。",
            "陵谷欻遷改，風雷行地中。",
            "于今五百載，漁父忽相逄。",
            "沒淵直下覷，初驚睡驪龍。",
            "玩狎始一探，光怪萬仞虹。",
            "百夫共引綆，婁斷如飛蓬。",
            "一出千尋底，昂然勢摩穹。",
            "伊誰扶大厦，此具信足充。",
            "擬用作津樑，阻滯斷可通。",
            "斧斤一暫試，芬芳四隨風。",
            "胡爲久沈鬰，反羨爨下桐。",
            "顯晦已千載，有如初植同。",
            "大哉一元氣，運用無時窮。",
            "壽此不朽物，會與齊其終。"
        ],
        "title": "得古杉於劉坑",
        "id": "d41ab166-7f09-4ea3-9fd6-0cfaa242219c"
    },
    {
        "author": "陳宓",
        "paragraphs": [
            "蜀産有奇石，仙人對松鶴。",
            "文理自天成，玉質謝雕鑿。",
            "化工豈眩巧，賦予無適莫。",
            "孰謂人意殊，自作喜與愕。",
            "但當此堅正，俯仰無愧作。"
        ],
        "title": "謝長溪張兄惠其先世所得吳氏研屏",
        "id": "abb6d5a5-9022-403b-943b-475adf7ef7d3"
    },
    {
        "author": "陳宓",
        "paragraphs": [
            "千年寒潭底，飽孕精鋼秀。",
            "何人出黝玉，手觸氣如餾。",
            "健筆舉龍文，清音鳴鳳咮。",
            "坐使端歙産，瞠乎仞溪後。"
        ],
        "title": "鳳咮",
        "id": "9993bf76-508f-4f33-b8f1-0cac9299394f"
    },
    {
        "author": "陳宓",
        "paragraphs": [
            "六月炎天下丹子，带露凌風日千里。",
            "吾皇慈儉却獻來，六宮不襲唐朝事。",
            "王公厭飫遠域珍，豈識宵馳常暍死。",
            "郡侯何用苦區區，暑氣隆時勞送似。",
            "色香俱壞僅存名，鳥飛不到人何勝。",
            "登盤乍試猶嫌味，顆顆誰知血汗成。"
        ],
        "title": "道間馳荔",
        "id": "67eb2f7c-3c65-448d-af7a-8dd00cf9ff14"
    },
    {
        "author": "陳宓",
        "paragraphs": [
            "清晨採擷南山麓，金刀細細裁青縠。",
            "素盤恰辦饑雷鳴，飽覺春陽滿枯腹。",
            "我生頭頷非虎燕，未許嚌胾薄野䔩。",
            "從今葱韭藝一區，便可朝餐食無肉。",
            "君不見寶馬彫鞍紈絝兒，匏壺之體充甘肥。",
            "一生飽死同蝤蠐，夷齊至今民稱之。"
        ],
        "title": "春盤",
        "id": "e212617b-fc23-41e0-a694-ae7b78a54149"
    },
    {
        "author": "陳宓",
        "paragraphs": [
            "建陽則有王，桐城則有孟。",
            "王醖清而淳，孟盎和而勁。",
            "一酌適我情，再酌養我性。",
            "充腹皆陽和，陰慝不得並。",
            "或隔千里遥，或餘百里徑。",
            "水陸有遠近，非好遂無脛。",
            "苟不遇益友，吾瓶詎能罄。"
        ],
        "title": "謝建陽宰劉潜夫寄酒",
        "id": "b046ea38-a109-4dda-99d2-47077935b791"
    },
    {
        "author": "陳宓",
        "paragraphs": [
            "我昔過君門，心閑懶問君。",
            "君今來深谷，無心似孤雲。",
            "淋浪身上衣，磊落袖中文。",
            "相違復相別，去宿白鷗群。"
        ],
        "title": "贈寒谷道人",
        "id": "03f46945-c21a-4e3d-936e-11f51630b112"
    },
    {
        "author": "陳宓",
        "paragraphs": [
            "奇葩冬後蘂，羞澀見東風。",
            "不變冰霜操，從他百卉紅。",
            "芍藥包紅錦，橘花爛明珠。",
            "不復憶海棠，飄零烟雨中。"
        ],
        "title": "白山茶雜花",
        "id": "dcb24b47-39c5-4403-ad7c-c32a6ac206fa"
    },
    {
        "author": "陳宓",
        "paragraphs": [
            "延平李氏廬，仙翁扁盤谷。",
            "虛堂納水石，蘭萱和修竹。",
            "距城才咫尺，作吏愧真俗。",
            "年餘始一到，頼有客如玉。"
        ],
        "title": "題延平李氏宅",
        "id": "d1d1ed68-d2ad-4398-8a4a-4da6ef65fa4d"
    },
    {
        "author": "陳宓",
        "paragraphs": [
            "一盆堪作沼，尋丈詎非塘。",
            "底用荷花盛，方能心境凉。",
            "忍將禾黍地，鑿出水雲鄉。",
            "極目平疇闊，時看白鷺翔。"
        ],
        "title": "開新池擬就僧僦地未遂",
        "id": "dfee9fa7-4df3-4a77-abe3-1986920094d5"
    },
    {
        "author": "陳宓",
        "paragraphs": [
            "南園無隙地，鑿池向園東。",
            "中作平臺迥，聊將小艇通。",
            "四圍楊柳裊，十畝芰荷紅。",
            "何必五湖去，門前足月風。"
        ],
        "title": "易地成池",
        "id": "94dd6e62-78a0-4e17-92ba-7147c8c3ca80"
    },
    {
        "author": "陳宓",
        "paragraphs": [
            "四遶青巒峻，西東碧浪揚。",
            "孤忠招寶翰，正色著祠堂。",
            "孰繼功言盛，空嗟草木長。",
            "蓼莪。"
        ],
        "title": "題妙寂寺  其一",
        "id": "f87ccb01-3fa8-4262-a112-c736b47041e5"
    },
    {
        "author": "陳宓",
        "paragraphs": [
            "百代公師墓，千年妙應林。",
            "香隨清晝永，山泣晚秋深。",
            "列桂團風露，高松耐古今。",
            "過牆深夜月，觸目倍傷心。"
        ],
        "title": "題妙寂寺  其二",
        "id": "9e449ff3-8769-4bf0-a2fb-98d5b479357a"
    },
    {
        "author": "陳宓",
        "paragraphs": [
            "寺古靜還僻，小窗幽更深。",
            "觀時知句眼，讀易見天心。",
            "霜露宵增感，烟雲曉見侵。",
            "獨坐思往昔，愁絕淚盈襟。"
        ],
        "title": "題妙寂寺  其三",
        "id": "ec2e59fa-7d97-48ba-8b8b-c26c9e558059"
    },
    {
        "author": "陳宓",
        "paragraphs": [
            "漫道清明僎，真成首夏天。",
            "南風回礎汗，小雨駐爐煙。",
            "花柳無心對，詩書隠几眠。",
            "盃茶時猛省，事業媿先賢。"
        ],
        "title": "復堂獨坐",
        "id": "48269b18-a9fb-46ed-b33e-db5c0e58f6a8"
    },
    {
        "author": "陳宓",
        "paragraphs": [
            "亭亭張翠蓋，面面覩晨妝。",
            "玉鑑三千匣，金釵十二行。",
            "雨添驪水浴，風解月宮裳。",
            "對此誰能賦，端須鐵石腸。"
        ],
        "title": "荷花",
        "id": "f9067e00-3735-423d-85f1-37b6e3ce2768"
    },
    {
        "author": "陳宓",
        "paragraphs": [
            "新笋未全抽，春陰亦類秋。",
            "世間惟竹逕，不掃更清幽。"
        ],
        "title": "竹徑",
        "id": "79c9ca3c-ea9f-4d62-a7ba-b2399e691350"
    },
    {
        "author": "陳宓",
        "paragraphs": [
            "黠鼠同姦吏，貪狡勝勇兵。",
            "盆翻施計巧，血戰視身輕。",
            "拙笑龜貽患，饑憐螢獨清。",
            "貂蟬何物者，冠冕得光榮。"
        ],
        "title": "即事",
        "id": "9094a9e5-7521-4408-b44d-63618e32a671"
    },
    {
        "author": "陳宓",
        "paragraphs": [
            "名字傳輿志，風流欠畫圖。",
            "高花人不採，留得映栖烏。"
        ],
        "title": "刺桐  其一",
        "id": "754fd965-1baf-45c6-b603-a0346876508a"
    },
    {
        "author": "陳宓",
        "paragraphs": [
            "盡護遶城家，炎風盛際花。",
            "漫天何所似，漢幟雜雲霞。"
        ],
        "title": "刺桐  其二",
        "id": "382f28ee-cd85-4732-a39c-bacea70e6d60"
    },
    {
        "author": "陳宓",
        "paragraphs": [
            "磐石疑溪月，茅簷潘竹風。",
            "琴尊隨分有，夜夜主人公。"
        ],
        "title": "題隠居",
        "id": "f55e5c82-846a-49e0-8d40-1dea00b2d886"
    },
    {
        "author": "陳宓",
        "paragraphs": [
            "竚立金明候，清宵意豁然。",
            "暑風猶襲燕，秋意已通蟬。",
            "竹徑不知夏，漥尊別有天。",
            "吾曹能辦此，不媿晉林賢。"
        ],
        "title": "納凉",
        "id": "b2b92184-980e-46b5-9307-ae68911ab2f6"
    },
    {
        "author": "陳宓",
        "paragraphs": [
            "雨淬菖蒲劍，雲榮角黍絲。",
            "光陰驚老大，節物媚童兒。",
            "讒口千年恨，懷賢一日思。",
            "蘭蒿無好醜，采係用逄時。"
        ],
        "title": "端午",
        "id": "e64a5c4a-d4da-447c-87f3-05d28f3a716f"
    },
    {
        "author": "陳宓",
        "paragraphs": [
            "永巷鏁芳菲，春歸入燕泥。",
            "粉身能報國，妾不愛蛾眉。"
        ],
        "title": "昭君",
        "id": "7cb738f9-5b9c-4541-a981-4c8fd0518981"
    },
    {
        "author": "陳宓",
        "paragraphs": [
            "疎林漏曉日，脩竹起寒風。",
            "鍾鼓催朝暮，千年如此同。"
        ],
        "title": "山寺",
        "id": "17683572-3e4b-4594-8aed-a12847741533"
    },
    {
        "author": "陳宓",
        "paragraphs": [
            "溪光延夕暝，山色接天青。",
            "獨立待霜月，山童已觸屏。"
        ],
        "title": "入暮",
        "id": "ab553a0c-ef53-41c7-ba0f-9bf64dbbae92"
    },
    {
        "author": "陳宓",
        "paragraphs": [
            "淺溪仍殘照，山青更暮烟。",
            "人行罨畫地，鳥度粉牋天。",
            "麥潤先春秀，梅清破臘年。",
            "田家無力事，牛背落鴉眠。"
        ],
        "title": "山中",
        "id": "bbbce1c6-8c52-4fb5-a51b-8e955f0c0c45"
    },
    {
        "author": "陳宓",
        "paragraphs": [
            "出自重陰地，來陳酷暑天。",
            "崢嶸真可仰，刻轢更成妍。",
            "氣與驕陽敵，峰將太華肩。",
            "有人心計巧，直欲厄其巔。"
        ],
        "title": "冰山",
        "id": "8f127841-3421-43fc-8436-7f4043a5f1a2"
    },
    {
        "author": "陳宓",
        "paragraphs": [
            "榮枯無異態，幽寂得長生。",
            "只待天河水，猶嫌玉井冰。",
            "松筠差少事，蘭鬰已多情。",
            "獨愛禪窗寒，客時几獨凭。"
        ],
        "title": "謝無礙菖蒲",
        "id": "40d9484a-9a44-4a72-8eb9-34b63918c4f8"
    },
    {
        "author": "陳宓",
        "paragraphs": [
            "月窗頻悞曉，風澗更迷晴。",
            "蚤欲戴星上，翻成踏雨行。",
            "奇峰才一面，古佛尚餘情。",
            "我亦愛閑者，它年尋此盟。"
        ],
        "title": "宿羲丘橋",
        "id": "9e4695b2-1677-452d-bc6c-7275bf4f1d69"
    },
    {
        "author": "陳宓",
        "paragraphs": [
            "幸有安閑日，那無自在身。",
            "人如年易老，詩與事長新。",
            "雨霽還佳境，途窮得主人。",
            "馳驅四十里，盤礴縣成闉。"
        ],
        "title": "曉抵埔頭就陳氏食",
        "id": "462c0985-3d48-44ef-a54b-68b8a3154443"
    },
    {
        "author": "陳宓",
        "paragraphs": [
            "赤地三千里，離家四十程。",
            "豈無瓶可倒，忍對月仍明。",
            "在處嗟吁氣，窮村鼓鐸聲。",
            "有神司下土，能不惻垂情。"
        ],
        "title": "嚴州道中見月以禱雨不飲",
        "id": "ba634244-9977-4156-bb77-8110f50b76bb"
    },
    {
        "author": "陳宓",
        "paragraphs": [
            "碧柳縈沙路，紅蕖映竹扉。",
            "亭隨山作態，人與石相依。",
            "盛暑深巖冷，通天一逕微。",
            "神清非夢境，端的客來希。"
        ],
        "title": "自任所歸遊楊村鄭氏園",
        "id": "4b343a52-b21d-4de9-85c5-80480340bd6f"
    },
    {
        "author": "陳宓",
        "paragraphs": [
            "足跡抵西隣，耕桑力不貧。",
            "媼翁雙鬢雪，兒女一巵春。",
            "水碓春殘日，松棚香逼人。",
            "車中名利客，得似自由身。"
        ],
        "title": "過田家",
        "id": "8b056163-4303-423c-8417-d3faba4cefa0"
    },
    {
        "author": "陳宓",
        "paragraphs": [
            "久作靈巖想，重來一洒然。",
            "山排几上石，海挹研中泉。",
            "句出青雲外，禽歸夕照邊。",
            "去城曾幾遠，能不日盤旋。"
        ],
        "title": "遊瑞泉",
        "id": "3de00d6c-8c38-45a8-a128-881ec5643f11"
    },
    {
        "author": "陳宓",
        "paragraphs": [
            "朝辭城市鬨，近寺向昏黄。",
            "步步貪山色，依依顧水光。",
            "群魚猶出戯，歸路倦高翔。",
            "正喜無人見，迎僧欲下堂。"
        ],
        "title": "到妙寂寺",
        "id": "7fb8932e-9b67-4456-8a2e-4285ccbda331"
    },
    {
        "author": "陳宓",
        "paragraphs": [
            "山深塵事絕，物靜壯心降。",
            "蟻度輕移履，蜂迷爲穴窗。",
            "霜暉疑皓月，風月類翻江。",
            "有客來何處，應尋居士龐。"
        ],
        "title": "山居",
        "id": "eb2e09cc-21b7-40d0-9d92-e70ca9023107"
    },
    {
        "author": "陳宓",
        "paragraphs": [
            "去去音容遠，冥冥歲月深。",
            "渾將溪作淚，莫盡一生心。"
        ],
        "title": "題先隴",
        "id": "39772fa0-8226-46e3-ac89-11bfa9fe2bbc"
    },
    {
        "author": "陳宓",
        "paragraphs": [
            "回鴈無來訊，違卿已十程。",
            "旅懷宵不寐，歸夢曉難成。",
            "在處山殊秀，無溪水不清。",
            "平生泉石癖，亦足愜吾情。"
        ],
        "title": "鄂溪呈陳汝昌",
        "id": "de22ef08-903d-4457-a210-c64e8bfd225e"
    },
    {
        "author": "陳宓",
        "paragraphs": [
            "生長天垂力，孤懸有作奇。",
            "最先承曉露，終不墮春泥。"
        ],
        "title": "亭上茅寄生",
        "id": "40f6aebb-8371-4a1a-9bde-101b4335d114"
    },
    {
        "author": "陳宓",
        "paragraphs": [
            "滴滴鳴乾葉，蕭蕭過短籬。",
            "山房欹枕夜，聽盡去來時。"
        ],
        "title": "雨",
        "id": "5098a949-db79-4166-99da-4814f83410fd"
    },
    {
        "author": "陳宓",
        "paragraphs": [
            "園竹今逾盛，壺山與遜青。",
            "錦綳千稚子，雷甲萬夫丁。",
            "聲入秋風遠，凉生午日亭。",
            "栽培從此力，雨露正霑零。"
        ],
        "title": "和度支兄詠竹",
        "id": "d15a1b85-5f38-47bd-8ec1-df6189f2c4f3"
    },
    {
        "author": "陳宓",
        "paragraphs": [
            "中郎厨品在，詩老合先嘗。",
            "塵騎將星戴，筠籠柰雨妨。",
            "空遺黄絹句，莫致絳香囊。",
            "此願何當續，薰風竟一償。"
        ],
        "title": "和潘侯覓荔子",
        "id": "2d6fad89-f563-4a1c-832e-aa5523ad5ca9"
    },
    {
        "author": "陳宓",
        "paragraphs": [
            "早遂山林志，于今一代豪。",
            "平生唯質實，四海仰孤高。",
            "久欲問奇字，先令餉濁醪。",
            "相望廿里近，可笑自塵勞。"
        ],
        "title": "懷鄭文山",
        "id": "236a2ebd-75fa-4340-962c-1305e3fc5965"
    },
    {
        "author": "陳宓",
        "paragraphs": [
            "快意誠甘疢，折肱知妙方。",
            "飯餘書可讀，茗過味偏長。",
            "南浦烟雲密，東臯耒耜忙。",
            "青春深幾許，明日又流觴。"
        ],
        "title": "和楊秋止酒韵",
        "id": "00fbb07e-a9a1-467e-8e10-1c483c30db41"
    },
    {
        "author": "陳宓",
        "paragraphs": [
            "寺迥倫無事，山幽剩得春。",
            "天機元不斷，歲律自成新。",
            "禪定才朝暮，勞生幾屈伸。",
            "詩成人未散，月得染庭筠。"
        ],
        "title": "和許月湖上元遊東禪",
        "id": "a055452f-6af2-4dfe-8789-18c4f1673b80"
    },
    {
        "author": "陳宓",
        "paragraphs": [
            "送客此憑欄，僧閑魚更閑。",
            "塵勞聊一釋，樂意更相關。",
            "誘我皆爲物，怡人獨有山。",
            "何時重到此，著履點苔班。"
        ],
        "title": "送趙右史至西禪趙允中有詩和之",
        "id": "6f549ba7-3d52-4780-9abc-806998c77fb4"
    },
    {
        "author": "陳宓",
        "paragraphs": [
            "剪刻千條重，天上柰爾何。",
            "房多攢綠玉，香遠釀春醪。",
            "堆架防攀折，逄人費護呵。",
            "不知秋桂晚，庭際長柔柯。"
        ],
        "title": "西窗酴醾",
        "id": "b20d7847-7517-44f4-a4d2-5365fa69a609"
    },
    {
        "author": "陳宓",
        "paragraphs": [
            "虛舟當畫橋，解纜綠楊腰。",
            "月白天相近，風清水不摇。",
            "浮圖明突兀，略彴誇虛遥。",
            "解逅成真賞，初晴第一宵。"
        ],
        "title": "南園新舟成呈同遊諸友  其一",
        "id": "81c98ec4-dce6-4450-9806-e35c5d951b6b"
    },
    {
        "author": "陳宓",
        "paragraphs": [
            "暑汗俄霑背，山雲已半腰。",
            "雷轟舟不動，電劃岸將摇。",
            "歷亂笑譚雜，空蒙只尺遥。",
            "濃陰難蔽月，清興得中宵。"
        ],
        "title": "南園新舟成呈同遊諸友  其二",
        "id": "195a8fca-f70f-4066-8ccb-45f199abf19e"
    },
    {
        "author": "陳宓",
        "paragraphs": [
            "擎天端作柱，度漢可爲樑。",
            "不受紅塵涴，長依皦日光。",
            "風行揚遠韵，雨過發真香。",
            "偏向閩中道，炎時散午凉。"
        ],
        "title": "松",
        "id": "97fb0dc6-09c9-4850-b8bf-64d134d97e2a"
    },
    {
        "author": "陳宓",
        "paragraphs": [
            "春晴無十日，秉燭亦須遊。",
            "冷笑鯫生面，黐粘蠹簡頭。",
            "方殫義理樂，蚤覺鬢髯秋。",
            "幾欲拋書坐，癡成不自由。"
        ],
        "title": "春暮書房",
        "id": "3b9ff54c-bdce-4a6e-af75-c2d6f61d5228"
    },
    {
        "author": "陳宓",
        "paragraphs": [
            "虛名空自喜，叢謗亦難逃。",
            "望重瑕來衆，官高磬折勞。",
            "應酬書脫腕，思慮雪侵毛。",
            "何似山林士，琴牀夢日高。"
        ],
        "title": "閲邸報",
        "id": "f6d86156-7d87-4f85-9275-30297667224d"
    },
    {
        "author": "陳宓",
        "paragraphs": [
            "露零難辨蘂，月滿祇尋香。",
            "不受丹青涴，仍當雲水鄉。",
            "詩清見和靖，筆妙得高郎。",
            "當暑開霜素，蕭然六月凉。"
        ],
        "title": "題高將仕墨梅",
        "id": "dec0dff1-09c1-4b63-ba3e-a7adbbdcdf63"
    },
    {
        "author": "陳宓",
        "paragraphs": [
            "有生惟萬類，好惡與人參。",
            "以彼刳腸苦，爲吾悅口甘。",
            "蔬餐人所尚，肉食我誠慚。",
            "放汝飛翔去，騰雲更宿嵐。"
        ],
        "title": "放鷓鴣",
        "id": "b115b642-b900-46c8-8bdf-7f39c633a812"
    },
    {
        "author": "陳宓",
        "paragraphs": [
            "水氣勝風凉，星輝當月光。",
            "漁舟在何處，欵乃一聲長。"
        ],
        "title": "南園",
        "id": "b30c811f-9ba6-4365-9157-5a7b7c9e25cb"
    },
    {
        "author": "陳宓",
        "paragraphs": [
            "宰縣殊無補，初心復負書。",
            "極知通一藝，苦恨乏三徐。",
            "立志期乾健，流年嘆月諸。",
            "已拚雙鬢白，未必古人如。"
        ],
        "title": "和王丞邁  其一",
        "id": "7179948a-cbde-4475-8108-fcc6ce79d6ea"
    },
    {
        "author": "陳宓",
        "paragraphs": [
            "蚤慕登門寵，今欣後乘陪。",
            "窮山逢歲晚，佳節看陽來。",
            "地煖猶聞桂，冬深未見梅。",
            "高齋公事少，暇日足徘徊。"
        ],
        "title": "和王丞邁  其二",
        "id": "89c83faf-c6de-4a8b-92e4-a7a049862e0a"
    },
    {
        "author": "陳宓",
        "paragraphs": [
            "溪自清如鏡，官那束似羈。",
            "不因乘小舫，還得賦新詩。",
            "邑肇千家聚，梁成萬世基。",
            "令慚無小補，刻石欲何詞。"
        ],
        "title": "觀鳳池橋上樑",
        "id": "78ce5d7f-ef7f-4f7f-9f58-16f29abf1679"
    },
    {
        "author": "陳宓",
        "paragraphs": [
            "仙谿七十里，半世祇聞名。",
            "一日見山色，千年懷友情。",
            "古匏浮美醁，清水照塵纓。",
            "霜月亭亭白，連床語到明。"
        ],
        "title": "題喻景山大飛書房",
        "id": "264caa1f-2ecf-406d-8262-f48161149b4d"
    },
    {
        "author": "陳宓",
        "paragraphs": [
            "捧檄自來南，金門喜綴驂。",
            "一時驚得五，四季早魁三。",
            "摛藻皆人傑，吹竽祇自慚。",
            "功名期不朽，溪水碧於藍。"
        ],
        "title": "庚午宴新舉人",
        "id": "b978d078-3fd4-44eb-a701-91e6c52bd7f1"
    },
    {
        "author": "陳宓",
        "paragraphs": [
            "少壯成何事，蹉跎鬢欲翁。",
            "尚餘朱墨日，可欠芰荷風。",
            "歸鷺依山白，新蟾蘸酒紅。",
            "晴空無點翳，秋氣遥梧桐。"
        ],
        "title": "次柯東海於安溪流惠亭",
        "id": "208d832f-272c-4233-9a9f-42a42437c324"
    },
    {
        "author": "陳宓",
        "paragraphs": [
            "村館通宵冷，江鄉五月秋。",
            "野梅酸味足，隴麥餌香浮。",
            "水滿迷行徑，瀾揚遏去舟。",
            "亨衢如可待，莫厭小淹留。"
        ],
        "title": "往行都至嚴州烏駐館阻水留二日",
        "id": "255ddc85-c538-4cfc-bd94-e3483a615975"
    },
    {
        "author": "陳宓",
        "paragraphs": [
            "自昔桐城別，于今兩閲秋。",
            "暌違嗟地遠，聚散似萍浮。",
            "獨發皇都道，同登烏駐舟。",
            "人生非苟合，誰謂雨能留。"
        ],
        "title": "趙戶自任所抵烏駐用前韵見示和之",
        "id": "9ba91b83-3cfc-496f-be5e-20f15a825cae"
    },
    {
        "author": "陳宓",
        "paragraphs": [
            "行李初逢雨，朝來猶望晴。",
            "霑濡端及月，慣習自忘情。",
            "密靄村村暝，流泉處處明。",
            "更餘三百里，江滿看舟行。"
        ],
        "title": "近三衢阻雨  其一",
        "id": "63c3df6d-f53f-450d-8caa-c70d09eda5bf"
    },
    {
        "author": "陳宓",
        "paragraphs": [
            "亭午還同曉，餘春祇見寒。",
            "不因陰雨窘，那識道途難。",
            "夾路峰巒隠，高田水潦漫。",
            "憑誰掃浮翳，杲杲出雲端。"
        ],
        "title": "近三衢阻雨  其二",
        "id": "2b9b9cc6-e50c-469d-a790-2ba93d05a1e9"
    },
    {
        "author": "陳宓",
        "paragraphs": [
            "織女支機石，雲根幾許深。",
            "月明偏得照，烟暝杳難尋。",
            "戲綵留奇跡，重題愧夙心。",
            "長年過半百，摹刻媿知音。"
        ],
        "title": "題南康戲綵堂",
        "id": "217f8dd9-a35a-4fbd-8fb3-df562aedab1f"
    },
    {
        "author": "陳宓",
        "paragraphs": [
            "山城風雨收，未省牡丹開。",
            "正訝遲紅藥，雙葩忽送來。"
        ],
        "title": "紅藥",
        "id": "1075836b-d2e1-4206-a879-8421c18fee41"
    },
    {
        "author": "陳宓",
        "paragraphs": [
            "茗甌吹積雪，薰鼎撥寒灰。",
            "覿面看脩竹，披襟映古槐。",
            "日長嗟侶少，風動喜朋來。",
            "共此林泉興，生涯水一杯。"
        ],
        "title": "次儲兄韵",
        "id": "cfd58bab-9cd0-46f9-ba72-97e8b068fa3a"
    },
    {
        "author": "陳宓",
        "paragraphs": [
            "昔在延平郡，泉聲日夜聞。",
            "六年歸故里，一縷憶晴雲。",
            "儋石終宵足，瓶罍竟日分。",
            "山中有飛瀑，未必愜朝曛。"
        ],
        "title": "掬水錫壺",
        "id": "b78d1195-bfe5-4eb3-8e76-8bd47afa7fd7"
    },
    {
        "author": "陳宓",
        "paragraphs": [
            "晉代難爲用，翻藏此水涯。",
            "在天猶有赫，鎮地永無邪。",
            "雨過疑留迹，風飛去莫遮。",
            "誰云寒瀨底，折戟伴沈沙。"
        ],
        "title": "題延平劍歸閣",
        "id": "fa30a18d-a7db-4653-8af3-21ecf80e7260"
    },
    {
        "author": "陳宓",
        "paragraphs": [
            "君侯憂國念，食頃詎能忘。",
            "盡變庖厨饌，全銷燕寢香。",
            "連朝成靄靄，中夜忽浪浪。",
            "坐想溪十曲，恩波似個長。"
        ],
        "title": "次樓宗簿禱雨韵  其一",
        "id": "746eb318-5ff4-4eda-a7b2-58aa3733c182"
    },
    {
        "author": "陳宓",
        "paragraphs": [
            "旱氣滿南州，深貽旰食憂。",
            "蟹能升古井，龍敢卧深湫。",
            "德政真無愧，豐年信可求。",
            "野人無別慕，鼓腹事西疇。"
        ],
        "title": "次樓宗簿禱雨韵  其二",
        "id": "c3ab5507-0637-40f9-9995-d85306c870a5"
    },
    {
        "author": "陳宓",
        "paragraphs": [
            "休暇常難值，招邀愧已頻。",
            "暫辭霜際菊，終作雨來人。",
            "適意能迂訪，秋芳正錯陳。",
            "桂蘭供俯仰，况有拒霜新。"
        ],
        "title": "重九與劉學錄",
        "id": "621b57ca-9d9a-4028-b73f-c9e642d99f0f"
    },
    {
        "author": "陳宓",
        "paragraphs": [
            "忠惠當年種，濂溪此日分。",
            "開筵勝玉碗，圍坐當冰盆。",
            "性地元無染，心源自有根。",
            "江湖情漸懶，樂在閉柴門。"
        ],
        "title": "謝蔡知縣白蓮栽",
        "id": "e0923a56-cd03-4dfa-8a6e-7735b4fcf470"
    },
    {
        "author": "陳宓",
        "paragraphs": [
            "昔佐仙遊縣，聲稱已勝喧。",
            "幾年加問學，名郡事平反。",
            "犴獄情難察，鰥嫠志勇冤。",
            "惟將明與謹，用表贈行言。"
        ],
        "title": "送趙糾之潮州任",
        "id": "784c7966-ac35-4db1-88c6-00e031417617"
    },
    {
        "author": "陳宓",
        "paragraphs": [
            "兩瀑五十里，炎蒸雨雪霶。",
            "那知廬阜境，元只在吾鄉。"
        ],
        "title": "觀瀑布柬同遊諸友",
        "id": "b65b3f0e-2b43-427c-8f0f-d7307516f247"
    },
    {
        "author": "陳宓",
        "paragraphs": [
            "來自崑崙派，全勝廬岳山。",
            "樁雲何日息，注海幾時還。",
            "翠碧倚鋒鍔，青冥振佩環。",
            "主人專一壑，那得鬢毛斑。"
        ],
        "title": "往瀨溪西重山觀瀑分韵得還字",
        "id": "4536944c-c07a-4a29-9465-3102ec9a66d2"
    },
    {
        "author": "陳宓",
        "paragraphs": [
            "交遊二十載，恐負壁間名。",
            "圖籍有真味，林泉無俗情。",
            "我方穿短履，君始彯長纓。",
            "出處今殊致，同懷山月明。"
        ],
        "title": "喻景山索詩用石間韵",
        "id": "57f165af-2a68-42db-953d-bf69bdf0cbd6"
    },
    {
        "author": "陳宓",
        "paragraphs": [
            "以彼月中桂，來娛地上仙。",
            "沖融胸內樂，擺落世間緣。",
            "人語春風裏，秋歸夕照邊。",
            "主翁長靜坐，不是學安然。"
        ],
        "title": "次潘丈韵與劉學錄",
        "id": "eace46ee-0a03-4403-a4bc-b7c6ee021766"
    },
    {
        "author": "陳宓",
        "paragraphs": [
            "白玉三千界，黄金百萬錢。",
            "雖遲九日後，却戰一陽前。",
            "不願遊人看，仍疎酒盞邊。",
            "天公豈無意，垂老更芳妍。"
        ],
        "title": "十月菊",
        "id": "b36b8384-aabf-491e-b889-54212f666299"
    },
    {
        "author": "陳宓",
        "paragraphs": [
            "麀鹿方辭贈，秋來忽有麛。",
            "暫能娛市隠，終遣傍雲栖。",
            "幽事漁樵詫，佳篇李杜齊。",
            "行看雙挺角，未羨駭群雞。"
        ],
        "title": "有贈鹿忽生麛承劉學錄惠詩以韵謝之",
        "id": "8fea4d25-3e2a-4ae0-a587-8e6dd77a3af7"
    },
    {
        "author": "陳宓",
        "paragraphs": [
            "八年前會晤，猶憶刺桐鄉。",
            "君眼雖非白，吾顔已過蒼。",
            "有求皆妄想，無欲是良方。",
            "不學神仙術，他時共一觴。"
        ],
        "title": "贈林尹仲",
        "id": "fc727bee-4159-4737-88ae-3119685a2bd6"
    },
    {
        "author": "陳宓",
        "paragraphs": [
            "父母辛勤養汝身，直須五鼎奉雙親。",
            "有田若不勤耕稼，菽水猶虧豈是人。"
        ],
        "title": "安溪勸農詩 勸孝養",
        "id": "82a0a797-e0be-42d5-b372-3d77e3ef4339"
    },
    {
        "author": "陳宓",
        "paragraphs": [
            "力勤瘠地亦良田，豐歉由人莫問天。",
            "曝背耘苗能著力，天公畢竟也相憐。"
        ],
        "title": "安溪勸農詩 勸耘苗",
        "id": "3370a46d-ab8e-42bc-9991-e9f54d567af8"
    },
    {
        "author": "陳宓",
        "paragraphs": [
            "七閩寸土直錢多，况是泉山價倍高。",
            "怪爾小民無別業，如何荒畝長蓬蒿。"
        ],
        "title": "安溪勸農詩 勸耕荒田",
        "id": "23e6ffce-0e16-4214-b3be-222a93d27871"
    },
    {
        "author": "陳宓",
        "paragraphs": [
            "是處荒山欲接天，土膏如麵草如氈。",
            "及時便種松杉子，遠計收功只十年。"
        ],
        "title": "安溪勸農詩 勸種植",
        "id": "f07cc7b3-6d3d-4445-af17-023019b62a63"
    },
    {
        "author": "陳宓",
        "paragraphs": [
            "田夫所入最爲艱，終歲辛勤不得閑。",
            "勸爾小爭須隠忍，破家只在片時間。"
        ],
        "title": "安溪勸農詩 勸息訟",
        "id": "107baa78-37c9-4710-a107-610c14d3ef8d"
    },
    {
        "author": "陳宓",
        "paragraphs": [
            "舉債當知濟汝窮，取錢須念利難供。",
            "富人心要憐貧者，貧者身全仰富翁。"
        ],
        "title": "安溪勸農詩 勸貧富相資 其一",
        "id": "ffdc4505-e3cf-4704-bddb-756fc9ccaece"
    },
    {
        "author": "陳宓",
        "paragraphs": [
            "汗顔爲令已三年，二稅無因放汝錢。",
            "但願人人知務本，他時莫忘勸農篇。"
        ],
        "title": "安溪勸農詩 勸貧富相資 其二",
        "id": "0cef6e56-b7c0-4f4f-afb1-2208564f0d4e"
    },
    {
        "author": "陳宓",
        "paragraphs": [
            "平蕪幾載翳雲烟，一日重開便豁然。",
            "須信耕桑皆帝力，謾將翔泳祝堯年。",
            "金堤新插千株柳，玉井仍看十丈蓮。",
            "縣令欲同民快樂，西風來看遶湖田。"
        ],
        "title": "題安溪流惠亭",
        "id": "3c119842-7a6a-48d5-96eb-0a3de6ce4067"
    },
    {
        "author": "陳宓",
        "paragraphs": [
            "重開傑閣似天成，氣壓塵闤境自清。",
            "一水深澄蒼玉遠，五峰齊峙翠屏橫。",
            "未諧廣厦萬間志，且愜行人六月情。",
            "蚤晚定能誇盛事，鳳池橋上看蓬瀛。"
        ],
        "title": "題安溪雙清閣",
        "id": "b260cb24-08f5-411a-9aec-b9b7e2aa664a"
    },
    {
        "author": "陳宓",
        "paragraphs": [
            "我來兩月值冬晴，多謝靈明答寸誠。",
            "一瓣凈香猶未染，留得瓊英蓋短垣。"
        ],
        "title": "登安溪蓬萊山謝雨",
        "id": "2bf008b3-15e4-49ae-a355-a2b6e6cbfc20"
    },
    {
        "author": "陳宓",
        "paragraphs": [
            "萱堂處處盡陽春，二月嚴霜凜獨陳。",
            "六載侍旁勤奉養，五年居外備艱屯。",
            "嗟君不愧曾參孝，愧我殊無考叔純。",
            "齊與楚咻雖衆勝，會看至行感蒼旻。"
        ],
        "title": "贈梁運屬",
        "id": "ceb3dad6-b658-477a-aa10-df6671a97e07"
    },
    {
        "author": "陳宓",
        "paragraphs": [
            "團團翠蓋中圓規，風雨精神壯兩儀。",
            "一日不戕凌雪操，千年留得入雲枝。",
            "長垂道路清涼蔭，更有神仙灑落姿。",
            "南國至今忠恵澤，往來那更誦坡詩。"
        ],
        "title": "官松",
        "id": "e7550e84-4806-4d42-b3f0-19582fdd9fc0"
    },
    {
        "author": "陳宓",
        "paragraphs": [
            "蘭亭明日禊餘春，風冷難回積雨雲。",
            "不惜芳菲倦遊賞，雅宜竹下閉門人。"
        ],
        "title": "暮春",
        "id": "9e07b2ee-4648-417f-b571-1887e7b8d241"
    },
    {
        "author": "陳宓",
        "paragraphs": [
            "一春强半尚無晴，有負淵明日涉名。",
            "鶑粟已粧紅葉艷，青梅尚覺荔枝生。",
            "可憐蜂蝶攀轅意，尚欲羲和反旆行。",
            "桃李不言流水畔，遊人到此自多情。"
        ],
        "title": "小園送春",
        "id": "be904f71-4723-4eea-bdbb-8fbcf05e5805"
    },
    {
        "author": "陳宓",
        "paragraphs": [
            "廣寒春雪不能融，留得仙娥素手巾。",
            "白玉加香差可比，冰清乏潤遠難同。",
            "休將姹女涂丹臉，宜爲儒生沃寸衷。",
            "多謝王公情不薄，筠籃特爲故人東。"
        ],
        "title": "謝人遺酥",
        "id": "1061c743-cd00-4851-a93e-cd57f963081a"
    },
    {
        "author": "陳宓",
        "paragraphs": [
            "胸襟但貯五千卷，意慮曾無分寸私。",
            "歎老嗟卑真淺士，古人心事有誰知。"
        ],
        "title": "謾題",
        "id": "671d7a52-bd38-423a-8376-390f8ded7499"
    },
    {
        "author": "陳宓",
        "paragraphs": [
            "風前散袂能忘扇，月下題詩不用燈。",
            "萬士清宵鏖棘廡，一年秋色滿桐城。"
        ],
        "title": "中秋桐城觀舉子",
        "id": "9e91c8ce-d528-4e37-bc90-04f4e3e9cfc8"
    },
    {
        "author": "陳宓",
        "paragraphs": [
            "想像精藍九疊前，青鞋今得踏雲烟。",
            "霜邊澗水多成玉，嶺上人家半是仙。",
            "伏蟒千年無動意，老松何日不幽禪。",
            "可憐倚馬思歸客，有底區中未了緣。"
        ],
        "title": "到九座",
        "id": "147b0586-2c9f-4a76-9c86-be0916d065ed"
    },
    {
        "author": "陳宓",
        "paragraphs": [
            "雨近祇從簷角起，雲濃不蔽月華明。",
            "佛燈一點冰同冷，酒盞三行茗漾清。",
            "僮僕倦羸聞鼻息，友朋笑語愜衷情。",
            "齋厨夜半無留火，不待晨鷄接淅行。"
        ],
        "title": "暮宿化成庵",
        "id": "c8a282cb-d0ac-48ed-9c2b-742cc5cd306a"
    },
    {
        "author": "陳宓",
        "paragraphs": [
            "五月平疇不得犁，青秧老處坼於龜。",
            "乾坤惠愛無遺物，仰乳嬰兒可使饑。"
        ],
        "title": "建陽道",
        "id": "a189929a-106c-4d9d-812e-69b3a46c3957"
    },
    {
        "author": "陳宓",
        "paragraphs": [
            "著壁驪珠五月寒，行人到此泣闌干。",
            "亭前好景慵回首，恐跨征鞍不得看。"
        ],
        "title": "和晦庵壁間韵",
        "id": "30953114-e493-41a6-9add-cde2d30a342c"
    },
    {
        "author": "陳宓",
        "paragraphs": [
            "武夷精舍果何如，名字流傳動八區。",
            "大隠山前溪五曲，一間茅屋與誰居。"
        ],
        "title": "閏月五日題武夷  其一",
        "id": "d4f26ee7-a978-408d-92e4-deec60e58628"
    },
    {
        "author": "陳宓",
        "paragraphs": [
            "不見山居二十年，蒼髯玉面故依然。",
            "它年我定先君老，準擬虛名共久傳。"
        ],
        "title": "閏月五日題武夷  其二",
        "id": "d58f7ec2-b903-485c-aa13-f5c854d01e43"
    },
    {
        "author": "陳宓",
        "paragraphs": [
            "不知列岫何年有，應費神功妙剸裁。",
            "怪怪奇奇人莫問，媧皇曾把補天來。"
        ],
        "title": "閏月五日題武夷  其三",
        "id": "f3b5f792-5cda-4de6-85c4-98c3ca81a546"
    },
    {
        "author": "陳宓",
        "paragraphs": [
            "賸得浮生十日閑，一逢勝處便凭欄。",
            "天開池沼供魚樂，雨洗峰巒與客看。",
            "活計祇須携蒻笠，謀身空嘆負儒冠。",
            "試聽磯上垂綸叟，不信人間有熱官。"
        ],
        "title": "碧潭奇觀",
        "id": "8de6dbf1-92d7-4dee-91e0-beae8efa156c"
    },
    {
        "author": "陳宓",
        "paragraphs": [
            "四望坡陀百里平，群峰相顧最多情。",
            "船從碧玉堆中度，人向黄雩陣裏行。",
            "訪道幾朝成夜飲，思君何日再晨征。",
            "暫時分袂休言別，遇有人來數寄聲。"
        ],
        "title": "抵邑示景山",
        "id": "0cc1f3ac-788c-4309-a964-7e29c7971e1f"
    },
    {
        "author": "陳宓",
        "paragraphs": [
            "行到青山欲盡頭，窮源未省作溪遊。",
            "輕雲放日催人渡，積雨肥波送客舟。",
            "卧看玉簪迎兩岸，心隨繡領逐浮漚。",
            "眼前邂逅多堪賞，特地安排似此不。"
        ],
        "title": "十七日窘雨邑中舟還",
        "id": "16dd6fcc-f7ed-4acf-acb4-932d2565ae1c"
    },
    {
        "author": "陳宓",
        "paragraphs": [
            "濃陰猶辨石粼粼，百尺渾疑到底冰。",
            "湍急宛乘銀騎出，身輕直向碧霄凌。",
            "風前別酒能禁幾，雨外征衣却慣曾。",
            "最是蕭蕭霜葉動，路回不見筍輿凭。"
        ],
        "title": "十八日景山同舟作別",
        "id": "177cdd8c-e0ce-43dd-b1b9-ee2b0c32f8dd"
    },
    {
        "author": "陳宓",
        "paragraphs": [
            "縈紆一带本乎漫，碓碓依村自作灘。",
            "卷却片帆舟轉急，斟殘斗酒雨猶寒。",
            "從教稚子嗔歸晚，祇爲良朋得會難。",
            "佳景無窮吟不盡，還家携與社中看。"
        ],
        "title": "將還家書寄社中",
        "id": "b025fefd-f6b0-4326-bd33-b5d53eef65d3"
    },
    {
        "author": "陳宓",
        "paragraphs": [
            "人人盡道爲貧驅，出不高車食不魚。",
            "陋巷最貧誰氏子，藜羹瀹飯味詩書。"
        ],
        "title": "和崇安壁間  其一",
        "id": "56bc52a2-af4b-4e6f-9f79-ff2a940e8437"
    },
    {
        "author": "陳宓",
        "paragraphs": [
            "小閣崢嶸山四傍，清溪來作九霞觴。",
            "我來細酌看山色，山色長佳爲不忙。"
        ],
        "title": "和崇安壁間  其二",
        "id": "bdd1debd-20cd-44b8-9ebf-bab82903c4b8"
    },
    {
        "author": "陳宓",
        "paragraphs": [
            "百尺長松带碧蘿，杜溪深鎖蔣洋坡。",
            "一堂來作群山主，四牖分盛好景多。",
            "書卷不須扃戶讀，詩翁頻許杖藜過。",
            "一生心事何難足，更與前灣月半簑。"
        ],
        "title": "和東海題雲松嶺書堂",
        "id": "51c2efad-ea11-4eac-b4e2-6a397330c308"
    },
    {
        "author": "陳宓",
        "paragraphs": [
            "春陰不辨夕陽斜，漫宿深村小隠家。",
            "石濺流泉成急雨，露妝枯樹作新花。",
            "但欣麥隴千山秀，不恨芒鞋十里沙。",
            "悠遠山川還興盡，不知何日抵京華。"
        ],
        "title": "道中即事",
        "id": "eb4de0b4-9a91-41d9-a4c7-688d3586522d"
    },
    {
        "author": "陳宓",
        "paragraphs": [
            "五月林梢未著蟬，節根新換玉娟娟。",
            "露華團翠濃堪滴，澆得殷紅不敢然。"
        ],
        "title": "竹間榴花",
        "id": "4d465b08-1f16-4f50-b316-0259e5d994f7"
    },
    {
        "author": "陳宓",
        "paragraphs": [
            "爲怕凋零不忍栽，問云何處正初開。",
            "小窗盡日看春至，短帽無人徹夜陪。",
            "光景長如新月上，杖藜懶向小園隈。",
            "最憐。"
        ],
        "title": "瓶梅",
        "id": "8b7ebbe8-d5a2-433e-a210-6aea8fbd656d"
    },
    {
        "author": "陳宓",
        "paragraphs": [
            "纖巧難誇刻楮工，四時不改綠茸茸。",
            "祇應松檜堪爲友，閲盡人間桃李風。"
        ],
        "title": "題蒲巖次陳侍郎韵  其一",
        "id": "2492623d-45b9-4e2a-954b-c00052dfc5dc"
    },
    {
        "author": "陳宓",
        "paragraphs": [
            "我亦年來養氣工，黄茅丹鼎欲生茸。",
            "蓬萊咫尺真堪玩，底恨三年弱水風。"
        ],
        "title": "題蒲巖次陳侍郎韵  其二",
        "id": "ec9ba8bb-8bd8-48ea-b09c-723384ad9138"
    },
    {
        "author": "陳宓",
        "paragraphs": [
            "百歲中秋幾月明，長先十日候陰晴。",
            "清風不覺傳三鼓，又恐冰輪碾女城。"
        ],
        "title": "中秋前偶題  其一",
        "id": "d083dff9-4a3f-4d67-91d2-9c90fe6f2b4d"
    },
    {
        "author": "陳宓",
        "paragraphs": [
            "世事浮雲頻改換，月華千古祇清新。",
            "炎風暑氣常侵客，縱有凄風亦可人。"
        ],
        "title": "中秋前偶題  其二",
        "id": "84507a19-60f9-41b2-b01c-d7389e124732"
    },
    {
        "author": "陳宓",
        "paragraphs": [
            "雨過雲衣已半除，深淵絢爛剖驪珠。",
            "陰晴明日猶難料，未必中秋此夜如。"
        ],
        "title": "中秋前偶題  其三",
        "id": "d7c8defa-1f51-4001-b561-d89e1b6eb496"
    },
    {
        "author": "陳宓",
        "paragraphs": [
            "稚金無力拒炎光，挾雨呼風作晚凉。",
            "玉漏城頭傳一箭，征人已覺十分長。"
        ],
        "title": "初秋喜雨",
        "id": "0c7dda40-95a5-4596-bdba-ed2f54414348"
    },
    {
        "author": "陳宓",
        "paragraphs": [
            "赤日當空雨汗流，行人小立盡咨愁。",
            "誰知天使陽居夏，要作人間歲有秋。",
            "鱗介洪纖皆自遂，林泉澹泊可無求。",
            "須思一夜西風起，便到無衣遠客頭。"
        ],
        "title": "酷熱",
        "id": "5deea3c8-7f82-4504-908d-bfcb7a05f8e4"
    },
    {
        "author": "陳宓",
        "paragraphs": [
            "刺眼烟光聚野堂，無風荷葉自生凉。",
            "幽人到此心先解，不動邊頭白鷺行。"
        ],
        "title": "過盤龍寺",
        "id": "3006e809-60cb-4b38-a910-fffa5e7d79f0"
    },
    {
        "author": "陳宓",
        "paragraphs": [
            "功名直作千年計，志氣不隨雙鬢衰。",
            "書卷盈懷長晏食，祇煩造物爲營炊。"
        ],
        "title": "寄山中老友",
        "id": "647bcefa-8060-4fac-8ab0-5fa7f7f3eeac"
    },
    {
        "author": "陳宓",
        "paragraphs": [
            "先生道古背今馳，羈丱詩書兩鬢絲。",
            "進取不隨餘子後，文章曾作幾人師。",
            "未施天上經綸手，且放胸中玉珮詞。",
            "三復荔臺佳句法，千年風雅有誰追。"
        ],
        "title": "贈翁子西",
        "id": "43096545-a25d-4a3f-956a-8f00fc6ff431"
    },
    {
        "author": "陳宓",
        "paragraphs": [
            "一點射窗明已足，三更當戶意慵看。",
            "竹籬茅舍心安處，不羨乘風到廣寒。"
        ],
        "title": "望夕",
        "id": "c56fd063-c732-48e7-986c-c9f1a6daf5f6"
    },
    {
        "author": "陳宓",
        "paragraphs": [
            "來禽青李不待熟，枝上作酸能晚黄。",
            "期與虀鹽同事業，每因烟雨長風光。",
            "丹心祇有帝心識，苦口寧爲衆口嘗。",
            "擲棄道旁同敝帚，有人負鼎去干湯。"
        ],
        "title": "黄梅",
        "id": "e37a58a4-8f6a-4f41-86b3-2e24568e8dec"
    },
    {
        "author": "陳宓",
        "paragraphs": [
            "桃李無言自曉粧，青春幾日最韶光。",
            "遊人不用頻來看，趁取初開未減香。"
        ],
        "title": "探春",
        "id": "fdcb3839-2788-411f-acc9-39ee4ef304bf"
    },
    {
        "author": "陳宓",
        "paragraphs": [
            "屹立虛亭跨野塘，蕭蕭爽爽似瀟湘。",
            "從教密種千竿竹，不蔽山光與水光。"
        ],
        "title": "春日到小園  其一",
        "id": "13363dc1-3714-43db-b326-c1ccd5d9ef0c"
    },
    {
        "author": "陳宓",
        "paragraphs": [
            "東郊無地不蒼蒼，日氣融和自有香。",
            "最是遊人行樂處，不寒不暖晝偏長。"
        ],
        "title": "春日到小園  其二",
        "id": "b9a63186-4d97-4012-9bcf-9d507e5bc548"
    },
    {
        "author": "陳宓",
        "paragraphs": [
            "積中順和發英華，咳唾珠璣擅百家。",
            "圓似廣場馳小彈，熟於夷路駕輕車。",
            "綺詞新濯蜀江錦，險韵難追河漢槎。",
            "怪見春歸不遊賞，由來筆下有奇葩。"
        ],
        "title": "和翁子雅",
        "id": "2f82830c-b6e9-4f33-9adf-f8a7b3e3f969"
    },
    {
        "author": "陳宓",
        "paragraphs": [
            "市廛無計避風埃，反閉柴門懶自開。",
            "春夢恰同簷雨斷，俗氛已逐鳥聲來。"
        ],
        "title": "早起",
        "id": "57df28bc-55c1-4ccd-9491-20f1653f1d32"
    },
    {
        "author": "陳宓",
        "paragraphs": [
            "從來天道尚栽培，妙手仍能頃刻開。",
            "萬壑千崖收臘去，三花兩蘂喚春回。",
            "松筠早結同心友，桃李真堪後乘陪。",
            "調鼎工夫在朝夕，如何方向此中栽。"
        ],
        "title": "和方丞詠梅",
        "id": "b540a2da-27b7-4953-b377-2cd95f89fafb"
    },
    {
        "author": "陳宓",
        "paragraphs": [
            "雲臺貂冕成堆土，釣瀨羊裘照九秋。",
            "認得南柯不回首，清名萬古尚流溪。"
        ],
        "title": "釣臺",
        "id": "b7422a80-e1b8-4582-8d11-498a4321bde9"
    },
    {
        "author": "陳宓",
        "paragraphs": [
            "違鄉數驛肆馳驅，正是年華欲換時。",
            "山色萬家開戶牖，水錦十里列旌旗。",
            "物情欣泰隨方見，世態暄凉祇自知。",
            "一別南臺茲六載，重來盡記道間奇。"
        ],
        "title": "到三山",
        "id": "64e6d22c-76f2-4dcb-aeac-3fe32ab9d8c1"
    },
    {
        "author": "陳宓",
        "paragraphs": [
            "此是辭家第幾程，道由劍嶺出崢嶸。",
            "上穿密靄聞天語，下領浮雲作雨行。",
            "千仞直從人面起，一塵不向馬蹄生。",
            "雖慚仁智粗知樂，憇聽疎松夾水聲。"
        ],
        "title": "過黄源嶺",
        "id": "3a028f3e-110e-4a4b-b56f-2e04dbf6c5ea"
    },
    {
        "author": "陳宓",
        "paragraphs": [
            "函丈論文僕屢更，夜深相對眼偏青。",
            "曾無取次人敲戶，祇有慇懃月到庭。"
        ],
        "title": "和翁子雅",
        "id": "177c1040-b136-4791-85e4-297cf9a945a2"
    },
    {
        "author": "陳宓",
        "paragraphs": [
            "山在溪中水在山，人生何處鬼門關。",
            "數聲柔櫓風雷外，一葉輕舟劍戟間。",
            "爲問片時驚陷溺，何如竟日緩躋攀。",
            "信知行險非天命，垣道從來絕後艱。"
        ],
        "title": "題劍灘",
        "id": "c2c298b7-5ff1-4150-b707-4b00ba23bb1e"
    },
    {
        "author": "陳宓",
        "paragraphs": [
            "山中開落不逢人，我爲持盃一笑頻。",
            "最喜綠陰成子早，却嫌紅蘂折枝頻。",
            "已勾蛺蝶輕遮雨，更約溪風細護春。",
            "萬點武陵歸去日，應無一葉到囂塵。"
        ],
        "title": "吉溪見桃花",
        "id": "dd4ca85d-43ef-4f72-be96-a6015a28cfff"
    },
    {
        "author": "陳宓",
        "paragraphs": [
            "一夜茅簷凍雨聲，曉來千岫照人明。",
            "真同煮海鹽花瑞，不見因風柳絮輕。",
            "游子不愁衣短薄，農夫剩喜歲豐成。",
            "竹籬草舍猶堪賞，况映鐔津一水清。"
        ],
        "title": "南劍值雪",
        "id": "a7a52252-0539-4fb1-9155-61b0858f5725"
    },
    {
        "author": "陳宓",
        "paragraphs": [
            "溪山一路送還迎，管領溪山有此亭。",
            "我爲舉杯相勞勉，他年端不負山靈。"
        ],
        "title": "題王孫口致爽亭賡陳左史韵  其一",
        "id": "ac956903-9437-4c85-8e9e-91d54c99af36"
    },
    {
        "author": "陳宓",
        "paragraphs": [
            "誰結危亭碧玉堆，西山爽氣喚仍回。",
            "嵐光祇恐不堪著，更遣新詩勾引來。"
        ],
        "title": "題王孫口致爽亭賡陳左史韵  其二",
        "id": "9a147bba-d339-475e-ba2a-2b504003b29e"
    },
    {
        "author": "陳宓",
        "paragraphs": [
            "山水圍中宅一區，小亭花柳足康娛。",
            "勾牽詩思千篇有，斗擻征塵一點無。",
            "秉燭風簷費遮邏，閉窗雲霧巧闚𨵦。",
            "憑誰起喚王摩詰，寫作淵明歸去圖。"
        ],
        "title": "題致爽亭",
        "id": "03a5faec-e632-43d9-b553-4daf8d553c77"
    },
    {
        "author": "陳宓",
        "paragraphs": [
            "區域甌閩此嶺存，朝來飛雨暮行雲。",
            "方今天下車同軌，一水如何强別分。"
        ],
        "title": "分水嶺",
        "id": "05763cc7-5932-4157-8e8d-93c673d5b0bb"
    },
    {
        "author": "陳宓",
        "paragraphs": [
            "桃溪蜂蝶醉紅裙，度嶺冰姿尚卧雲。",
            "不獨山川限閩浙，由來天意亦區分。"
        ],
        "title": "嶺上見梅",
        "id": "6d9263d6-df4f-44cd-8d49-4484447544c1"
    },
    {
        "author": "陳宓",
        "paragraphs": [
            "山結深深碧玉龕，神龍保此一泓甘。",
            "我來酒渴如虹飲，料得來生未解貪。"
        ],
        "title": "鉛山聖泉",
        "id": "13e66751-c6c5-483d-942e-0ec6fcb30b93"
    },
    {
        "author": "陳宓",
        "paragraphs": [
            "我與茲山是故人，十年相別意彌真。",
            "如何咫尺迷風雨，剛道情親却不親。"
        ],
        "title": "風雨過武夷山",
        "id": "c65af37f-a4be-4648-9a70-5ddf534c10c0"
    },
    {
        "author": "陳宓",
        "paragraphs": [
            "山寒盡日少人知，調鼎風流却在茲。",
            "但得此君爲益友，不嫌青女妬妍姿。",
            "應愁我輩來何晚，豈共春風別有私。",
            "不忍折枝飛減玉，留看小雨弄黄時。"
        ],
        "title": "妙寂院訪梅",
        "id": "591cce2c-12e1-4de5-81e8-a818e83fd035"
    },
    {
        "author": "陳宓",
        "paragraphs": [
            "不踏人間桃李場，要看梅蘤带嚴霜。",
            "敷成妙賦飄飄意，吐出新詩字字香。",
            "爽致青山期取友，高情春晝與俱長。",
            "蘇黄不作希佳士，被褐懷珠奪月光。"
        ],
        "title": "和趙仲白  其一",
        "id": "6180283f-7b28-4254-a152-028a99138cda"
    },
    {
        "author": "陳宓",
        "paragraphs": [
            "寤寐曹劉不解忘，雙眸烱烱月中霜。",
            "高吟出軸繭絲富，雅思縈春柳絮香。",
            "後進推排唯我拙，前人準擬覺君長。",
            "祇今天下多名士，深謝新篇擲夜光。"
        ],
        "title": "和趙仲白  其二",
        "id": "83512476-7894-4695-b063-b42fe58a1e28"
    },
    {
        "author": "陳宓",
        "paragraphs": [
            "芳辰美景最難兼，桃李春風桂子蟾。",
            "百卉並生吾道泰，嘉祥敢恃我師謙。"
        ],
        "title": "三月芙蓉盛開二十餘花和友人韵  其一",
        "id": "c5f6653d-8ff9-4376-a120-fd0672da4563"
    },
    {
        "author": "陳宓",
        "paragraphs": [
            "雲袖霞衣自等差，天風吹下玉皇家。",
            "似憐桃李無顔色，來伴姚黄魏紫花。"
        ],
        "title": "三月芙蓉盛開二十餘花和友人韵  其二",
        "id": "688a7059-4cd9-4df6-be77-3e45e753cc9b"
    },
    {
        "author": "陳宓",
        "paragraphs": [
            "衡山開霽雨回風，正直心期自感通。",
            "頓使霑濡千里足，都由精白寸誠中。",
            "誰知憂國丹心在，不與農夫喜色同。",
            "四海正須膏澤潤，豈容別駕最民功。"
        ],
        "tags": [
            "衡山"
        ],
        "title": "賀權郡雨應禱",
        "id": "4d55d27d-ff7b-4c67-b9d6-d9c3a65e548f"
    },
    {
        "author": "陳宓",
        "paragraphs": [
            "說梅津潄不濡唇，秧稻堪驚陌上人。",
            "昨夜天公一翻手，蒼生百萬面生春。"
        ],
        "title": "乙丑春旱至四月十六夜雨  其一",
        "id": "57d9d48e-2e45-47a5-906f-cb5109543ff9"
    },
    {
        "author": "陳宓",
        "paragraphs": [
            "何處笙歌酒入唇，應慚忍渴望雲人。",
            "朝來頓覺西山黑，農圃歡聲總是春。"
        ],
        "title": "乙丑春旱至四月十六夜雨  其二",
        "id": "54167a0d-214a-43d0-9c84-34dd8273423e"
    },
    {
        "author": "陳宓",
        "paragraphs": [
            "一夜蛟龍怒虎烋，卧聽簷溜不分交。",
            "拍天溪浦迷西極，萬里耕耘盡樂郊。",
            "蛙黽無舟乘野外，寒鴉不笠待林梢。",
            "要看杲杲東方白，魚自清波燕自巢。"
        ],
        "title": "十六至十九日雨未已",
        "id": "80962176-2e95-4598-a40f-31e1375125af"
    },
    {
        "author": "陳宓",
        "paragraphs": [
            "不能百里馬牛風，千日相思一日逢。",
            "四月仙舟發漳水，恍然笑語在芙蓉。"
        ],
        "title": "和潘舍人",
        "id": "e1f8f267-28d8-4da1-b886-ab5e3a925bce"
    },
    {
        "author": "陳宓",
        "paragraphs": [
            "經行造次有新詩，吞吐珠璣不自奇。",
            "寸管久期窺變豹，深叢今幸見孤羆。",
            "高情陶謝猶能及，聖處陰何詎得知。",
            "乞與金丹換凡骨，飛遨祇恐乏仙姿。"
        ],
        "title": "上潘舍人  其一",
        "id": "c89d249c-b8e1-4a60-bcaa-f7af4e2963ed"
    },
    {
        "author": "陳宓",
        "paragraphs": [
            "淛水人如大雅詩，唯君出句最能奇。",
            "騰聲直欲驂鸞鶴，赤子猶思縛虎羆。",
            "覽卷幾年如舊識，忘年今日辱新知。",
            "漳濱尚許陪尊俎，想像梅花是玉姿。"
        ],
        "title": "上潘舍人  其二",
        "id": "ae8d9ebd-c23e-4d05-b8b7-07d009d2cd49"
    },
    {
        "author": "陳宓",
        "paragraphs": [
            "先後勳名百歲周，同堂耿耿夜光寒。",
            "片言已奪丹遼氣，萬世猶聞四諫官。",
            "殄虜機籌餘膽壯，佐時忠亮更胸蟠。",
            "不因品藻公輿論，得與前賢一樣看。"
        ],
        "title": "三賢堂和柯東海",
        "id": "34022557-5c01-4c39-b103-3031f4640c2b"
    },
    {
        "author": "陳宓",
        "paragraphs": [
            "功名有念心常醒，更鼓無聲夜更長。",
            "天運乾乾同轉磨，鬢毛能不幾時霜。"
        ],
        "title": "中夜",
        "id": "a29d33e9-867b-4280-889a-2673153f2a0d"
    },
    {
        "author": "陳宓",
        "paragraphs": [
            "不伴人間桃李群，炎曦與傅渥丹勻。",
            "南州幾歲供懷橘，北闕何年可獻芹。"
        ],
        "title": "荔子  其一",
        "id": "5a605dd9-d07c-49ea-adeb-4cc58543ee12"
    },
    {
        "author": "陳宓",
        "paragraphs": [
            "天垂甘露絳紗囊，要作南方一味凉。",
            "解□世間煩熱惱，華峰有藕未能强。"
        ],
        "title": "荔子  其二",
        "id": "e3ad6bce-cc38-4584-9b15-413987cd6100"
    },
    {
        "author": "陳宓",
        "paragraphs": [
            "信矣賢愚共一初，都緣勤怠遂殊居。",
            "淵源有本天同健，潢潦無根夕易除。",
            "何事不爲塵所染，平生須有善堪書。",
            "要從陋巷甘勤苦，始得聲名滿觀渠。"
        ],
        "title": "讀先君新第落成詩有感因韵書示蒙孫  其一",
        "id": "9bd25250-c943-430d-a7be-3b88e437b7c2"
    },
    {
        "author": "陳宓",
        "paragraphs": [
            "吾家清儉莫忘初，昔日儒酸白屋居。",
            "世事直須防滿溢，天公偏是喜乘除。",
            "看來負郭三千頃，不似傳家一卷書。",
            "謙損却能豐萃致，試觀滄海受川渠。"
        ],
        "title": "讀先君新第落成詩有感因韵書示蒙孫  其二",
        "id": "d902f097-16a3-4e00-bfe3-3d9cf5756d42"
    },
    {
        "author": "陳宓",
        "paragraphs": [
            "開軒但覺快心眸，百載雲烟靄未收。",
            "誰謂昔人成邁往，每於遺墨見風流。",
            "看中猛勢驤龍虎，藏處寒光射斗牛。",
            "白璧一雙猶莫報，受君此惠等山丘。"
        ],
        "title": "謝東園主人惠蔡公草書",
        "id": "ec90d62c-1592-47ac-b562-f52f84fd80bf"
    },
    {
        "author": "陳宓",
        "paragraphs": [
            "史君救弊知原本，民頼浮屠産力寬。",
            "保障便爲今日計，功名留與百年看。",
            "喜聞白紙租都放，不飲黄花酒亦歡。",
            "晨起有人相賀語，禪齋得穩占蒲團。"
        ],
        "title": "上王侯重九前蠲不濟寺債",
        "id": "66968c10-dee6-411c-80b3-2d005f7d12f7"
    },
    {
        "author": "陳宓",
        "paragraphs": [
            "紅葩翠竹與齊肩，爲問霜枝已幾年。",
            "一色碧天紅爛熳，卧看疑在鑑湖舡。"
        ],
        "title": "後堂木芙蓉",
        "id": "342fc134-fc29-4a7f-87bf-71fe7cf897e1"
    },
    {
        "author": "陳宓",
        "paragraphs": [
            "誰言紅艷占春多，風雨真成一擲梭。",
            "何似水花秋更好，才逢四月已開荷。"
        ],
        "title": "四月中澣流惠亭見蓮  其一",
        "id": "fa6df560-9cbb-4ecb-9255-c408033f1de7"
    },
    {
        "author": "陳宓",
        "paragraphs": [
            "疾雷不雨卷行雲，湖面清風篆玉文。",
            "我自得間來卧看，狎人鷗鷺亦成群。"
        ],
        "title": "四月中澣流惠亭見蓮  其二",
        "id": "48f0908e-5f13-4eee-a1ac-d1ff9e7b934c"
    },
    {
        "author": "陳宓",
        "paragraphs": [
            "胸次崔嵬絕點埃，山光玉色兩佳哉。",
            "官閑却得身棲宿，巖迥惟聞鶴去來。",
            "定處華鯨催石磬，眼前茗碗伴爐灰。",
            "高情一出樊籠外，逸駕飄飄未擬回。"
        ],
        "title": "和方宗教鼓山韵  其一",
        "id": "ebfb661a-1386-4ddb-b11e-0f2be8264212"
    },
    {
        "author": "陳宓",
        "paragraphs": [
            "蓋世功名不染埃，清時嘗見賦康哉。",
            "靈源已作千年觀，聖相仍曾一日來。",
            "補練元功天上石，燮調和氣琯中灰。",
            "崖間嘗有數行墨，留與遊人抵暮回。"
        ],
        "title": "和方宗教鼓山韵  其二",
        "id": "43bb48b1-ff42-46d5-a2e9-09c81d39dbf4"
    },
    {
        "author": "陳宓",
        "paragraphs": [
            "琅玕三尺重南金，風韵仍同綠綺琴。",
            "胸次便如斯壁立，千年不受一塵侵。"
        ],
        "title": "題永石屏  其一",
        "id": "ecfa81e8-3060-4bb0-893f-b600e8b585ab"
    },
    {
        "author": "陳宓",
        "paragraphs": [
            "誰將一段楚天碧，磨向崖心萬仞餘。",
            "橋柱不題司馬字，蘭亭留待右軍書。"
        ],
        "title": "題永石屏  其二",
        "id": "4f1128b2-5a21-4d37-9ebf-3d48d35b636e"
    },
    {
        "author": "陳宓",
        "paragraphs": [
            "行人那得不如狂，謫下僊真衣錦裳。",
            "要識洛陽姚魏色，煩君千里到維揚。"
        ],
        "title": "大目寺牡丹",
        "id": "448557b6-2a63-49c4-9da7-306f2e7b61b6"
    },
    {
        "author": "陳宓",
        "paragraphs": [
            "一時盛事擅南閩，驚世詞宗幕府賓。",
            "今日恰同當日會，道山元是鼓山人。",
            "兩年君幾封囊上，百里予方束带新。",
            "岐路不同俱自勉，何年重此拂堅珉。"
        ],
        "title": "丙寅五月三日陪真秘字留校理遊鼓山一別二年適同遊東觀緬思舊遊正以是日作詩以記之",
        "id": "7f4996a7-98b8-4a21-8683-eb6355c4d023"
    },
    {
        "author": "陳宓",
        "paragraphs": [
            "道山亭上看秋光，萬里長安在夕陽。",
            "數點難收周顗淚，一冠莫效孟嘉狂。",
            "浮嵐盡作襟期爽，嫩蘂能令肺腑香。",
            "三十年前童稚日，不堪回首一凄凉。"
        ],
        "title": "重九日登道山亭柱間有陳休齋題詞曰師相者先君也予既感時之用師而懷先君之去此已垂卅年慨然流涕歸而賦之",
        "id": "ad4a3057-7a2b-41c6-a4d7-445250b57350"
    },
    {
        "author": "陳宓",
        "paragraphs": [
            "有道襟懷鬢不華，笑譚物物總春花。",
            "揮毫要使鍾張避，出句應知屈宋衙。",
            "今日相逢萍聚水，明朝各是客乘楂。",
            "坐中韶濩鏗鏘作，亦許狂吟雜俚哇。"
        ],
        "title": "開禧丙寅春二十六日黄子功襲少任趙仲白同會轉庵中夜以夜永燭花偏分韵賦詩樂甚時太守有遊山之約不果",
        "id": "63b55248-e5ca-43c4-9abb-18f6c4db64b0"
    },
    {
        "author": "陳宓",
        "paragraphs": [
            "慚愧西湖處士身，强縻珪組向南閩。",
            "旌旗夾道渾閑物，句律橫空別有神。",
            "嚴瀨舊題追古昔，奚囊白首更清新。",
            "年來剩喜三迴見，一代于今有幾人。"
        ],
        "tags": [
            "西湖"
        ],
        "title": "上潘舍人德久  其一",
        "id": "d88dddb4-d038-4e89-bb67-93cb271dcda9"
    },
    {
        "author": "陳宓",
        "paragraphs": [
            "氣大詞雄擅百家，長江衮衮見浮楂。",
            "襟懷有道顔長玉，談笑爲春物自花。",
            "飄逸大書追渴驥，聯翩行字更飛鴉。",
            "夜陪餘論清肝膽，不羨乘風七碗茶。"
        ],
        "tags": [
            "长江"
        ],
        "title": "上潘舍人德久  其二",
        "id": "4c6b6107-9a4c-4313-ad60-2f4b9655574f"
    },
    {
        "author": "陳宓",
        "paragraphs": [
            "不是騷人親手栽，如何一一作詩謀。",
            "世間那用香如許，應有仙真夜往來。"
        ],
        "title": "雲臺寺梅坡  其一",
        "id": "1db509e8-c479-4237-ad39-169a34538788"
    },
    {
        "author": "陳宓",
        "paragraphs": [
            "樹杪風來玉佩輕，仙香飄作世間清。",
            "一枝不許來城市，祇伴高人避世情。"
        ],
        "title": "雲臺寺梅坡  其二",
        "id": "7114324b-dc2f-427c-8c56-ee5e3c69100e"
    },
    {
        "author": "陳宓",
        "paragraphs": [
            "一嘿盡知天下事，片言常得古人心。",
            "千年成敗興衰迹，祇向忠邪兩路尋。"
        ],
        "title": "讀史",
        "id": "7044643e-9790-4c94-936a-fa22b77d3d49"
    },
    {
        "author": "陳宓",
        "paragraphs": [
            "紫瓊潤潔墨花香，獨坐小窗春晝長。",
            "拈筆題詩隨意拙，近來不復省鍾王。"
        ],
        "title": "偶題",
        "id": "92ed0fc9-6511-40ca-88af-68d3bc29d95c"
    },
    {
        "author": "陳宓",
        "paragraphs": [
            "孤芳皎皎怕人知，欲近清香遠却宜。",
            "認得清香端的處，等閑著眼莫相疑。"
        ],
        "title": "問梅  其一",
        "id": "7b0dee54-1e82-4b6b-a79d-44b2cdd16c2f"
    },
    {
        "author": "陳宓",
        "paragraphs": [
            "眼前禁得一枝橫，不用千林綴玉英。",
            "花謝花開渾不問，祇將佳處付詩情。"
        ],
        "title": "問梅  其二",
        "id": "acbd3e4e-305a-42c0-8bec-7af09b64fe40"
    },
    {
        "author": "陳宓",
        "paragraphs": [
            "自是仙家別樣粧，風來疑解舞霓裳。",
            "異香只許蟾宮采，不與秋光作伴黄。"
        ],
        "title": "丹桂",
        "id": "4d1e0f5b-ff18-48d9-a877-3db53d52783d"
    },
    {
        "author": "陳宓",
        "paragraphs": [
            "經旬不見嶙峋面，雨施雲行到九州。",
            "春政已成無一事，却扶紅日翠峰頭。"
        ],
        "title": "雨晴見山",
        "id": "b7028c53-b8dd-432e-9f73-66fdb2a81439"
    },
    {
        "author": "陳宓",
        "paragraphs": [
            "迂叟相望百載間，遺風誰道久凋闌。",
            "欲期他日勳名盛，追作當年榜樣看。",
            "汗漫西湖開望哀，崔嵬方巘獻雲端。",
            "功名肯擅一丘樂，突兀須教天下歡。"
        ],
        "tags": [
            "西湖"
        ],
        "title": "次仙谿陳侍郎韵寄題劉尚書二首 秀野",
        "id": "06fb72ae-c3ab-4b7f-8f03-00787464c5c5"
    },
    {
        "author": "陳宓",
        "paragraphs": [
            "利祿由來酒樣醇，伊誰未醉解收身。",
            "須知澤畔獨醒客，不顧墦間飽飫人。",
            "晉代風流多逸士，陶公名節號忠臣。",
            "築堂景慕前賢行，飲水端能嚌道真。"
        ],
        "title": "次仙谿陳侍郎韵寄題劉尚書二首 真止",
        "id": "30e9be39-3be7-4814-8943-04f76259ec25"
    },
    {
        "author": "陳宓",
        "paragraphs": [
            "忿慾喪軀真狂死，孝忠致命勝偷生。",
            "此心一片陽剛德，莫遣纖毫暫不明。"
        ],
        "title": "偶題",
        "id": "4aed4809-a8d4-491d-b0ad-9bd6a115f928"
    },
    {
        "author": "陳宓",
        "paragraphs": [
            "禽聲戛玉琤如墮，蝶翅新粧粉欲飛。",
            "山靜物閑無一事，却嫌釣叟下魚磯。"
        ],
        "title": "山行",
        "id": "b482f820-003c-4eea-90e1-12a5e03c80f6"
    },
    {
        "author": "陳宓",
        "paragraphs": [
            "老鵲呼簷人起早，華鯨催午日西遲。",
            "不因地迥稀塵事，那得冬陰似夏時。"
        ],
        "title": "題妙寂寺",
        "id": "c388b40d-6229-4508-a465-207326ffd817"
    },
    {
        "author": "陳宓",
        "paragraphs": [
            "朱門到老幾人還，贏得階庭著蘚班。",
            "曾似高人無俗累，解將碧巘照朱顔。",
            "趣超今古沉酣外，句入雲烟縹緲間。",
            "白首紛紛自名利，天公最惜是清閑。"
        ],
        "title": "和寄喻景山",
        "id": "3c667ae6-3019-4c2e-8956-ebca2fd6af52"
    },
    {
        "author": "陳宓",
        "paragraphs": [
            "飲井之清天下少，夷齊比德復如何。",
            "寒冰入口侵牙頰，甘露霑腸逐病痾。",
            "十里溉田成旱雨，一泓濟渴勝天河。",
            "活人未遂平生志，酌此深知負愧多。"
        ],
        "title": "飲井",
        "id": "10bd60a8-0c2d-4b1c-8b36-9f885631171b"
    },
    {
        "author": "陳宓",
        "paragraphs": [
            "冰溪凜凜九回曲，玉壁巖巖兩面開。",
            "舟逆急湍分寸上，奇峰細得看崔嵬。"
        ],
        "title": "遊武夷  其一",
        "id": "3ae1e614-06b1-4288-9375-742c62813d6b"
    },
    {
        "author": "陳宓",
        "paragraphs": [
            "幾段飛橋著翠烟，雲間有路想通天。",
            "古來何事非陳迹，道是神仙不見仙。"
        ],
        "title": "遊武夷  其二",
        "id": "10fc5d11-7a10-41b2-a637-0f3ec172159a"
    },
    {
        "author": "陳宓",
        "paragraphs": [
            "武夷山上生春茶，武夷溪水清見沙。",
            "含溪嚼茶坐盤石，悵惆欲趁西飛霞。"
        ],
        "title": "遊武夷  其三",
        "id": "84f111db-02e6-47fd-879c-e48e3b42ad3b"
    },
    {
        "author": "陳宓",
        "paragraphs": [
            "襲人天氣暄還冷，欲雨窗綃暗復明。",
            "山鳥喜晴乘屋語，野農侵曉荷鋤耕。",
            "不須杯勺勾春思，幸有詩書愜此生。",
            "桃杏繁枝一回首，爭如松竹伴秋清。"
        ],
        "title": "中春",
        "id": "50ef0edc-b752-44c0-8c32-6386e41ee890"
    },
    {
        "author": "陳宓",
        "paragraphs": [
            "書卷叢中偏得垂，園花開後却慵看。",
            "嵬胸莫受一塵染，壯歲須騰萬里翰。"
        ],
        "title": "書懷",
        "id": "198361f4-4d0e-47f2-8c09-27824643ec42"
    },
    {
        "author": "陳宓",
        "paragraphs": [
            "春暮見花空有恨，病餘怯酒謾重溫。",
            "紫騮踏盡垂楊影，可笑書生獨掩門。"
        ],
        "title": "春暮",
        "id": "94eb3161-c200-456b-8f60-ecfed4b1886b"
    },
    {
        "author": "陳宓",
        "paragraphs": [
            "姓名高揭萬人中，奏對縱橫出漢宮。",
            "肯詫一時燕許手，要垂百代惠夷風。",
            "壁間先烈猶忠赤，堂上嘉賓盡醉紅。",
            "常相風流今孰繼，作成儒雅看侯功。"
        ],
        "title": "寄題桂籍  其一",
        "id": "682a05b1-4dc2-434e-b8b0-8e3e894581b9"
    },
    {
        "author": "陳宓",
        "paragraphs": [
            "胸次如冰貫九流，衛刀凜凜御千牛。",
            "兩年報政爲閩最，不日成堂見令脩。",
            "有袴久騰南國詠，結絇行作禁庭遊。",
            "日邊已有絲綸下，不使君侯惠一州。"
        ],
        "title": "寄題桂籍  其二",
        "id": "34c980c7-06be-4276-a7a0-d302ed27075b"
    },
    {
        "author": "陳宓",
        "paragraphs": [
            "春來物物盡欣怡，不到人間寒自眉。",
            "願得清時同貞觀，旅行終日不憂饑。"
        ],
        "title": "感春",
        "id": "76d24fdf-abb8-405f-8680-9f792b1b7d21"
    },
    {
        "author": "陳宓",
        "paragraphs": [
            "縞裙練帨映丹霞，默默無言不自誇。",
            "陌上行人重回首，一年春事數朝花。"
        ],
        "title": "春半桃李盛開",
        "id": "221665c7-fa43-4080-bf8e-fd8b5a5abc4b"
    },
    {
        "author": "陳宓",
        "paragraphs": [
            "人生四十方强仕，一調十年能幾回。",
            "蟬冕未加頭蚤累，詩成水上見風行。",
            "筆端萬類因陵暴，世態浮雲任變更。",
            "且盡花前一樽酒，何須身後五言聲。"
        ],
        "title": "丁巳調選",
        "id": "8ad166f8-3730-4a71-94e8-703b307a4a47"
    },
    {
        "author": "陳宓",
        "paragraphs": [
            "水清沙淺見魚鰭，雪凈天空數雁飛。",
            "白月無瑕呈佩玦，黄花有露綴珠璣。",
            "西風勸我繙書葉，促織催人送戍衣。",
            "最喜蚊雷中夜靜，長檠容得一燈微。"
        ],
        "title": "秋夜",
        "id": "9e341e7a-cf30-4eb6-92b7-133f815828bb"
    },
    {
        "author": "陳宓",
        "paragraphs": [
            "不飲踰時心已灰，黄花忽破杪秋來。",
            "初無雅興酬佳節，謾把霜英浸玉醅。",
            "免俗未能聊復爾，清時端可賦康哉。",
            "明年此日知何處，好遣詩筒數往回。"
        ],
        "title": "秋酌",
        "id": "1a1784d7-c5e6-4b1c-92ef-a4f3f4d79932"
    },
    {
        "author": "陳宓",
        "paragraphs": [
            "禪心獨理燈無盡，曲論懷私物不齊。",
            "拱木已嚴千歲冢，狂瀾難决萬金隄。",
            "古今蔽顯神功相，天地韜藏裕眼迷。",
            "會看清風明月夕，雲間端有鶴來栖。"
        ],
        "title": "和樞上人韵",
        "id": "37799f6a-f8cc-4929-a3fb-69974ab145b7"
    },
    {
        "author": "陳宓",
        "paragraphs": [
            "一派能令玉作山，千年那復更愁乾。",
            "初疑雲陣漏寒月，乍似鷗群趁急湍。",
            "領客適當晴正好，結亭偏愜暑來看。",
            "知君欲奉潘輿樂，千乘何如此地安。"
        ],
        "title": "和方漕孚若遊瀑布",
        "id": "8835f3fd-7c66-415d-b5f8-053b5cf77f3c"
    },
    {
        "author": "陳宓",
        "paragraphs": [
            "盞斝已殘休惜別，功名未就正堪愁。",
            "野梅風味關人意，獨占群花最上頭。"
        ],
        "title": "和胡仲方留題清果寺壁",
        "id": "7879b7b2-1bbf-409c-a302-ddcc62a4fa6e"
    },
    {
        "author": "陳宓",
        "paragraphs": [
            "蕭條幾載寓泉南，盂飯盤蔬味自甘。",
            "卓志每求顔氏樂，清風能激蹠徒貪。",
            "□而好施人難及，老不忘書我所慚。",
            "鼓瑟求齊雖未巧，會看宵夢到晴嵐。"
        ],
        "title": "寄陳次顔  其一",
        "id": "dac6a0eb-d182-457a-a60d-bafe0907ac46"
    },
    {
        "author": "陳宓",
        "paragraphs": [
            "人年六十志先衰，年過唯君意不疲。",
            "胸次嵬嵬山立壁，書叢矻矻鳥粘黐。",
            "重裘兼味人能賤，冬葛朝虀世所師。",
            "借問別來新著作，大篇無惜愜吾思。"
        ],
        "title": "寄陳次顔  其二",
        "id": "f3949c66-14a5-4836-968e-fdd47db95902"
    },
    {
        "author": "陳宓",
        "paragraphs": [
            "蓋世聲名都在少，君看前輩合何如。",
            "我年若此成何事，白日還同過隙駒。"
        ],
        "title": "自勉",
        "id": "355706ad-7982-40f3-bc1e-42cb00388cfc"
    },
    {
        "author": "陳宓",
        "paragraphs": [
            "玉質縱橫黄絹外，春陽却自紫毫開。",
            "雨餘不共莓苔老，風暖暗勾蜂蝶來。"
        ],
        "title": "題高將仕墨梅",
        "id": "2c965542-c067-4c15-b09b-315583a41dcd"
    },
    {
        "author": "陳宓",
        "paragraphs": [
            "青編有補曾無損，白璧難全易作瑕。",
            "欲下凉帷玩真味，莫將絲履染塵沙。"
        ],
        "title": "書帷",
        "id": "538198b6-9af7-4dff-911c-443a9dbaa79d"
    },
    {
        "author": "陳宓",
        "paragraphs": [
            "對面孫吳開兩陣，乘機胡越競操戈。",
            "錙銖勝負何須較，喜敗無人似老坡。"
        ],
        "title": "觀碁",
        "id": "1af0e96d-eed9-4dad-9627-dea7d53460c6"
    },
    {
        "author": "陳宓",
        "paragraphs": [
            "坎泉上施心長泰，離火不炎身自凉。",
            "更把青編靜遊目，絕無星暑到胡床。"
        ],
        "title": "盛暑",
        "id": "7f7e905b-ed6a-4fe4-9ccf-997d430291b4"
    },
    {
        "author": "陳宓",
        "paragraphs": [
            "小園何事得佳名，環似莆溪一水清。",
            "帖帖飛鳶迷上下，翩翩遊艇探空明。",
            "杯盤白處松生影，衣袂凉時竹有聲。",
            "更約乘軒衛君子，安輿往來要將迎。"
        ],
        "title": "小園",
        "id": "7b3ca42e-f007-49bb-bb62-0e4b2ada454a"
    },
    {
        "author": "陳宓",
        "paragraphs": [
            "百里青松五月凉，千年忠惠有餘芳。",
            "後人繼此非難事，不爲公家慮久長。"
        ],
        "title": "端午日楓亭道中  其一",
        "id": "6015fa9f-5d57-49d8-9f1a-c008173db956"
    },
    {
        "author": "陳宓",
        "paragraphs": [
            "去家一宿六十里，便作良辰客異鄉。",
            "覓得菖蒲未成飲，午餘山店索杯嘗。"
        ],
        "title": "端午日楓亭道中  其二",
        "id": "7f667874-13ed-4801-bd85-abd139b78c4a"
    },
    {
        "author": "陳宓",
        "paragraphs": [
            "艷艷銀河冷欲流，纖纖新月皎於眸。",
            "天街已覺清無暑，時有飛螢點綴秋。"
        ],
        "title": "秋日納凉",
        "id": "256340bf-5ba1-444f-9635-4cf8b347d31c"
    },
    {
        "author": "陳宓",
        "paragraphs": [
            "慇懃春語數行書，忽憶先賢泣滿裾。",
            "一飯憐貧猶欲報，交章薦士合何如。"
        ],
        "title": "答趙尉  其一",
        "id": "8bf4c41a-efb4-46c4-bd10-9545b0747405"
    },
    {
        "author": "陳宓",
        "paragraphs": [
            "親友鄉閭恨少逢，多因遊宦得從容。",
            "他年儻過鳴珂里，祇恐飛翰不許從。"
        ],
        "title": "答趙尉  其二",
        "id": "20b15e53-f70c-433a-b035-8a25d8e86bbf"
    },
    {
        "author": "陳宓",
        "paragraphs": [
            "酒遏一杯能養性，肉踰三品反傷饑。",
            "人生飽後無珍味，何用多戕物命爲。"
        ],
        "title": "答趙尉  其三",
        "id": "da5b5530-bb14-460e-b956-1dcfb289a21e"
    },
    {
        "author": "陳宓",
        "paragraphs": [
            "愚智紛紛總一丘，身心役役謾多憂。",
            "山林未必勝城市，觸處能歡即自由。"
        ],
        "title": "偶題",
        "id": "3140f3e8-bb79-4cd4-8f47-d18cdb309bca"
    },
    {
        "author": "陳宓",
        "paragraphs": [
            "四壁無塵坐絳帷，鄰家清曉聽唔咿。",
            "聖賢凜凜長相面，爵祿駸駸詎可辭。",
            "問字有人携酒款，誦經終歲不園窺。",
            "我來自恨相逢晚，嗣此敲門愜所思。"
        ],
        "title": "題林氏讀書堂",
        "id": "cef1263c-c02a-4ffb-8222-496538a3357c"
    },
    {
        "author": "陳宓",
        "paragraphs": [
            "滿樹輕明玉雪香，不容累月駐清芳。",
            "似聞天上憐花好，急敕丁神下取將。"
        ],
        "title": "遊雲臺寺觀梅  其一",
        "id": "27a7588e-4fb7-44f6-b96d-651afc43ad64"
    },
    {
        "author": "陳宓",
        "paragraphs": [
            "春風日夜曉清真，不惜天香染世塵。",
            "寄語山僧休盡掃，石間留取作氈茵。"
        ],
        "title": "遊雲臺寺觀梅  其二",
        "id": "6c67599c-85aa-486b-be0c-62012b9db4b3"
    },
    {
        "author": "陳宓",
        "paragraphs": [
            "回首橫枝千萬條，可憐烘日欲冰消。",
            "誰知寂寞臨溪壑，却解和羹薦廟朝。"
        ],
        "title": "遊雲臺寺觀梅  其三",
        "id": "de0568b7-0576-4bca-8446-05ef93ecee6a"
    },
    {
        "author": "陳宓",
        "paragraphs": [
            "人物方今正眇然，哦松依舊志逾堅。",
            "寧爲鷄口羞牛後，孔聖從來恥孰鞭。"
        ],
        "title": "和方丞  其一",
        "id": "7e8259fa-0566-4a73-a838-0212d566f162"
    },
    {
        "author": "陳宓",
        "paragraphs": [
            "平生筆健足神奇，况復高懷與古期。",
            "臺閣風流今貳令，不妨時出解頤詩。"
        ],
        "title": "和方丞  其二",
        "id": "e8421740-763f-433a-9c84-630df6542993"
    },
    {
        "author": "陳宓",
        "paragraphs": [
            "夜投官舍鼓逢逢，雨急風喧夢作江。",
            "怪得蕭然世俗慮，主人高致在軒窗。"
        ],
        "title": "和方丞  其三",
        "id": "f48e9324-300b-4ab2-8323-8317143b45f6"
    },
    {
        "author": "陳宓",
        "paragraphs": [
            "和戎之計最堪嗟，不以恩威以麗華。",
            "他日漁陽動鼙鼓，祇因爭取上林花。"
        ],
        "title": "感時",
        "id": "026b01eb-f60e-4ceb-af08-9e03b5004652"
    },
    {
        "author": "陳宓",
        "paragraphs": [
            "心期極樂三千界，世事懷安二十年。",
            "顧我未能從學道，祇將寂寞當幽禪。"
        ],
        "title": "贈樞上人",
        "id": "0f5d5ad3-77e9-47ea-b7a3-5d1b0983f162"
    },
    {
        "author": "陳宓",
        "paragraphs": [
            "讀書尚友古人賢，一日逢君勝一年。",
            "可嘆常時成獨學，喜於今日得師傳。",
            "身居吏鞅供塵底，心在風雲沂水邊。",
            "雖有溪山供一笑，不容忙裏寄詩篇。"
        ],
        "title": "和鄭自正長官",
        "id": "f28a3220-8fe2-413d-971e-3157f4fef0fb"
    },
    {
        "author": "陳宓",
        "paragraphs": [
            "山蔽晴空望自遥，樹開小道紫騮驕。",
            "沿溪飛蓋傳清蔭，四野歡聲擁海潮。"
        ],
        "title": "南安觀社會",
        "id": "d344c595-3434-4bd9-a0c4-19bd069f2542"
    },
    {
        "author": "陳宓",
        "paragraphs": [
            "膠煤鸞麝號潘衡，老劑尤令舉世驚。",
            "點漆未能繩純黑，令人字字挾霜明。"
        ],
        "title": "試潘衡墨",
        "id": "cb0b5837-ddca-4784-8f73-1cdead52a193"
    },
    {
        "author": "陳宓",
        "paragraphs": [
            "乍寒忽暖初冬候，已熟慵收大有年。",
            "社鼓呼人鳴坎坎，山童待月舞躚躚。",
            "旅行可飽魚蝦味，疾步不驚鷄犬眠。",
            "外戶夜開今已見，何時斗米直三錢。"
        ],
        "title": "泉南道中",
        "id": "38179f85-5c65-4613-8e76-97195d5538d9"
    },
    {
        "author": "陳宓",
        "paragraphs": [
            "輕寒悞透薄羅裳，花面都成睡後粧。",
            "羲旆過郊曾不駐，始知蜂蝶未爲忙。"
        ],
        "title": "閏月中山行",
        "id": "fd1d82ff-caa5-489d-b70b-0b069a9ff4c5"
    },
    {
        "author": "陳宓",
        "paragraphs": [
            "雲間老幹幾千年，清婉仍推百卉先。",
            "鐵石心腸能妙賦，廣平端似此花然。"
        ],
        "title": "和傅倅梅巖之什  其一",
        "id": "bcc32553-d084-4c1e-9d3c-18f136594966"
    },
    {
        "author": "陳宓",
        "paragraphs": [
            "照雪凌霜夾徑開，誰教千樹昔人栽。",
            "要將金鼎和羹事，盡付君家巖上梅。"
        ],
        "title": "和傅倅梅巖之什  其二",
        "id": "b304015b-847f-4bf1-afa9-b9ba693ed5c1"
    },
    {
        "author": "陳宓",
        "paragraphs": [
            "看花長是盛時來，飛雪從渠到玉杯。",
            "天惜國香塵土涴，故應偏向石間開。"
        ],
        "title": "和傅倅梅巖之什  其三",
        "id": "8815dba5-395f-4d80-a1f8-10a2e49c727b"
    },
    {
        "author": "陳宓",
        "paragraphs": [
            "人間飛葉送殘年，籬落逢春此地先。",
            "雖有柴門無鏁鑰，唐時竹洞豈其然。"
        ],
        "title": "和傅倅梅巖之什 梅開",
        "id": "0e1c22d2-a3d4-4407-8cd1-ca0e455d561b"
    },
    {
        "author": "陳宓",
        "paragraphs": [
            "方池鑿石似天開，誰把霜英傍水栽。",
            "月白波清無覓處，祇知疎影是寒梅。"
        ],
        "title": "和傅倅梅巖之什 清淺",
        "id": "06ff8b82-ee6d-43f4-a645-bf30c7bf2e92"
    },
    {
        "author": "陳宓",
        "paragraphs": [
            "銀河有派九霄來，翻手爲霖費一杯。",
            "風雨時聞橋下急，烟雲元自曉天開。"
        ],
        "title": "和傅倅梅巖之什 三瀑",
        "id": "cd4a4f7b-65c8-4e2f-8a86-bdad6da31bec"
    },
    {
        "author": "陳宓",
        "paragraphs": [
            "兩年騎馬上雲臺，長是梅花爛漫開。",
            "未識明珠從海出，祇逢飛雪下天來。",
            "月移清影侵衣带，風送浮香入酒杯。",
            "珍重主人邀客意，忙中喚我此追陪。"
        ],
        "title": "雲臺梅盛開呈單丞立之",
        "id": "454c0228-c115-4087-82c9-18d30a3d1076"
    },
    {
        "author": "陳宓",
        "paragraphs": [
            "樹杪風來玉佩驚，仙香遠勝市廛清。",
            "細看一段孤高趣，恰似幽人避世情。"
        ],
        "title": "又和單丞詠梅",
        "id": "fe47c8b5-84f4-49c3-a803-d055bf6c5ab4"
    },
    {
        "author": "陳宓",
        "paragraphs": [
            "霏微三日雨如秋，膏澤東南數百州。",
            "萬物油然生意足，不知還解報君不。"
        ],
        "title": "和周宰書林",
        "id": "da7ef3f4-925f-458f-a31e-db95b5ec2662"
    },
    {
        "author": "陳宓",
        "paragraphs": [
            "盡歷崎嶇到古田，平生未識此攀緣。",
            "白雲破處青嵐見，知有山圍峻屬天。"
        ],
        "title": "出古田道中",
        "id": "eeb3258d-a889-4a1d-b2c8-fdaa0722fb53"
    },
    {
        "author": "陳宓",
        "paragraphs": [
            "空囊带雨肩山重，滑屨登高上壁難。",
            "遵陸乘桴俱有恨，都緣何事不求安。"
        ],
        "title": "白苧嶺雨大作云此道可免舟行",
        "id": "8c54a281-1e0e-4023-ae63-ad0815e150f4"
    },
    {
        "author": "陳宓",
        "paragraphs": [
            "無心覽卷謾舒卷，有念盈懷日往來。",
            "十日離家勞夢遠，一行無字彊顔開。"
        ],
        "title": "在旅不在家書",
        "id": "63d37bb5-42b8-43a5-8f7a-1845c154d719"
    },
    {
        "author": "陳宓",
        "paragraphs": [
            "幾載遊山成負約，千年有寺未曾登。",
            "却因名利經行此，羞對林間問我僧。"
        ],
        "title": "到雪峰  其一",
        "id": "5cd26574-bce7-4e44-baaa-109a1880989b"
    },
    {
        "author": "陳宓",
        "paragraphs": [
            "幽寂千人祇磬聲，翬飛樓觀映山青。",
            "世間役役誰知夢，林下高人眼獨醒。"
        ],
        "title": "到雪峰  其二",
        "id": "ea5e1308-3b28-49ad-89f3-498bee54d864"
    },
    {
        "author": "陳宓",
        "paragraphs": [
            "一榻無塵便覺凉，半生場屋鬢將黄。",
            "而今已辦還山計，對卷燒香愛日長。"
        ],
        "title": "和喻景山",
        "id": "12cc62c6-2da3-4d58-aa8d-f00fefa09db5"
    },
    {
        "author": "陳宓",
        "paragraphs": [
            "誰將鉛粉比清真，天賦殊姿秀色勻。",
            "祇許謫仙爲酒友，應呼衛玠作塵人。",
            "懸燈不減秋冬雪，入盞先浮隔歲春。",
            "堪笑古今同一白，詩人吟著總凝神。"
        ],
        "title": "和柯東海梅花之什",
        "id": "76b52ec7-2ad0-43ac-8101-2a18e5bdd055"
    },
    {
        "author": "陳宓",
        "paragraphs": [
            "下帷窺圃事多違，到得南園已夕暉。",
            "松竹不忙無世態，柳梅相逐見天機。",
            "僕便蕭散朝猶睡，鶴慣羈孤晚自歸。",
            "如此得閑堪自適，底須危處始知幾。"
        ],
        "title": "和柯東海潘瓜山遊南園韵",
        "id": "efd8ed99-0746-489b-9265-d85240f17754"
    },
    {
        "author": "陳宓",
        "paragraphs": [
            "炎空欲暮赤雲橫，何日秋風可抗衡。",
            "盡捲疎簾通水氣，靜聽密罟得魚聲。",
            "山開曠野天全見，人倚平欄夜自明。",
            "衙鼓三通歸路近，歌眠猶念竹陰清。"
        ],
        "title": "和東海韵",
        "id": "872e2764-f50c-4af5-b7d1-a5e45bc292cb"
    },
    {
        "author": "陳宓",
        "paragraphs": [
            "好著西湖藕似船，青秧綠水正相緣。",
            "漫從畧彴無人處，喚得嬋娟欲雨天。",
            "雲意愛隨雙槳動，山光祇在短蓬邊。",
            "小園暇日頻來往，老竹喬松看歲年。"
        ],
        "tags": [
            "西湖"
        ],
        "title": "南園新作小舟與客遊白湖柯某東海有詩次韵",
        "id": "7d46ea75-e338-479a-b413-3fb441a4ad84"
    },
    {
        "author": "陳宓",
        "paragraphs": [
            "欲訪西湖久未晴，故應穿屐踏泥行。",
            "不因世事無時盡，那識波光有底清。",
            "翠竹碧蓮迷上下，雕欄畫閣壓崢嶸。",
            "扁舟正好頻來買，烟景何人與子爭。"
        ],
        "tags": [
            "西湖"
        ],
        "title": "同柯東海出湖",
        "id": "89bdafb7-06ab-4f0d-869a-9d9d0bb50e47"
    },
    {
        "author": "陳宓",
        "paragraphs": [
            "紫潤携來愜性情，藍田空負價連城。",
            "揮殘老兔猶能健，研盡輕螺未覺聲。",
            "淵底取歸龍想睡，巖心鑿破地須驚。",
            "我無才思長懷抱，元氣何年結得成。"
        ],
        "title": "題妙寂僧無礙端硯",
        "id": "e1bf42ff-ddf2-43d8-810d-777b4e88f310"
    },
    {
        "author": "陳宓",
        "paragraphs": [
            "何處便宜養性情，禪床更著玉縱橫。",
            "應是高人幽隠地，開軒遠月迥雙明。"
        ],
        "title": "題妙寂僧無礙明碧軒",
        "id": "288f240a-671f-4595-ae46-af4a3cb01c50"
    },
    {
        "author": "陳宓",
        "paragraphs": [
            "皓月忽從牆角見，好風時送竹聲來。",
            "事隨日出無時暇，薄暮塵襟始一開。"
        ],
        "title": "見月",
        "id": "3fa946ed-cd78-4fcc-a57f-b49eb1643adf"
    },
    {
        "author": "陳宓",
        "paragraphs": [
            "百萬蒼生罹熱惱，三年素女苦高寒。",
            "清光若解知民瘼，留與人間夜夜看。"
        ],
        "title": "問月",
        "id": "89bcb5f8-4d55-4882-b00d-fa003fd0e869"
    },
    {
        "author": "陳宓",
        "paragraphs": [
            "骨細肌豐一樣香，沉香亭北象牙床。",
            "移根若向清都植，應憶當年瘴雨鄉。"
        ],
        "title": "素馨茉莉  其一",
        "id": "aea39f88-4adc-4d49-82d7-30fea8c3e2c1"
    },
    {
        "author": "陳宓",
        "paragraphs": [
            "姊娣雙承雨露恩，至今猶有斷腸魂。",
            "道人不受濃香足，四山甘雨已如傾。",
            "蚤知縣令才能薄，頼有禪翁願力宏。",
            "宿麥頓蘇民氣樂，更期膏潤接春耕。"
        ],
        "title": "素馨茉莉  其二",
        "id": "6210d6a3-c02b-4b67-aca6-11679de18c66"
    },
    {
        "author": "陳宓",
        "paragraphs": [
            "喧枕浪浪直到明，驅車欲謝却成晴。",
            "天人契合豈無意，草木□途俱有情。",
            "賸作寰中三日施，依前岩畔一泓清。",
            "願言嗣此長霑足，得暇還來聽午鯨。"
        ],
        "title": "欲登蓬萊山謝雨恐泥濘不可行是早忽晴併紀其異",
        "id": "885b865a-1dc4-4a08-9ee9-f650788ae492"
    },
    {
        "author": "陳宓",
        "paragraphs": [
            "經年不見意彌親，來愜相思洗吏塵。",
            "陋邑苦難留上客，好山終是戀高人。",
            "同看臘底梅筠月，便想雲間笋蕨春。",
            "此去書堂能幾驛，詩筒莫憚往來頻。"
        ],
        "title": "予宰安溪日景山相訪還山之興浩不可留詩以送之",
        "id": "e5f0d8fc-e7b1-4c8f-8b88-eb0ed90eb59d"
    },
    {
        "author": "陳宓",
        "paragraphs": [
            "本來真是與真非，祇爲因循逐物移。",
            "當面雷同還自笑，此心機動已天知。",
            "窮通有命寧由我，邪正唯人更問誰。",
            "委曲周防終恐拙，何如直道了無危。"
        ],
        "title": "寄題真希元毋自欺齋",
        "id": "5b1517b6-6d0b-4a7b-989d-f12a81b9a772"
    },
    {
        "author": "陳宓",
        "paragraphs": [
            "五十種書今幾見，數千年史尚堪傳。",
            "草堂底用標遺跡，自是鄉人苦愛貧。"
        ],
        "title": "謝鄭夾漈子惠詩索草堂扁榜  其一",
        "id": "3cd84b6e-2bb8-4221-a09a-2c5fba597aed"
    },
    {
        "author": "陳宓",
        "paragraphs": [
            "子長健筆許誰隣，特起先生繼獲麟。",
            "摹寫遺書禮嚴像，豈無當代好賢人。"
        ],
        "title": "謝鄭夾漈子惠詩索草堂扁榜  其二",
        "id": "7b6403f0-e32d-482d-b306-8c6b8d0ffdde"
    },
    {
        "author": "陳宓",
        "paragraphs": [
            "八齡幼子今頭白，袖有清詩忽到門。",
            "前代謾誇棠與笏，何如詩禮典刑存。"
        ],
        "title": "謝鄭夾漈子惠詩索草堂扁榜  其三",
        "id": "666658da-b716-40ba-877c-ffa5dca21216"
    },
    {
        "author": "陳宓",
        "paragraphs": [
            "西來一派接天流，誰結危欄占上游。",
            "樹蘸碧波元不暑，沙攢白鷺更宜秋。",
            "沉酣勝處方知味，濡滯窮山未拙謀。",
            "欲把君詩鑱翠壁，聲名長與此溪留。"
        ],
        "title": "次安溪趙簿雲津閣韵  其一",
        "id": "9b5f6267-70c4-4e93-861e-fc17a1a11b0c"
    },
    {
        "author": "陳宓",
        "paragraphs": [
            "兼旬積雨截晴虹，洗出溪山罨畫中。",
            "別浦漁歌來暝色，長橋人語半秋空。",
            "吏閑剩得三更月，民阜多逢五日風。",
            "作計追陪今恐後，杯盤隨意底須豐。"
        ],
        "title": "次安溪趙簿雲津閣韵  其二",
        "id": "e7dd5474-50b4-45de-8fdf-0ad0b5dd312b"
    },
    {
        "author": "陳宓",
        "paragraphs": [
            "夢魂何日不家山，底事淹留數月間。",
            "忽見黄華羞泛酒，淵明心事若相關。"
        ],
        "title": "王主簿右州某日思其歸因見黄華動淵明之興方欲寄詩忽承佳句次韵見意  其一",
        "id": "45c5d7bb-c7d7-4584-a1e1-78b20b79174e"
    },
    {
        "author": "陳宓",
        "paragraphs": [
            "靜坐思君秋日長，清波白鷺兩茫茫。",
            "定應嚼遍湘纍菊，寄我新詩字字香。"
        ],
        "title": "王主簿右州某日思其歸因見黄華動淵明之興方欲寄詩忽承佳句次韵見意  其二",
        "id": "eb016fc2-b457-4d52-899b-564b80352abf"
    },
    {
        "author": "陳宓",
        "paragraphs": [
            "田里今年少嘆嗟，前溪敢放夜痕加。",
            "天開璧玉三千岫，水遶黄雲一萬家。",
            "古寺安閑茶可飽，深村取次酒能賒。",
            "歸來晚及西津渡，百丈虹梁喜有涯。"
        ],
        "title": "登清水巖謝晴承知丞惠詩次韵爲謝",
        "id": "9125ccb0-7ffd-412f-b53c-1a81855ea4d3"
    },
    {
        "author": "陳宓",
        "paragraphs": [
            "水色嵐光杳靄間，詩人得句意偏閑。",
            "我今收拾胸中去，歸賦淮南大小山。"
        ],
        "title": "和王主簿  其一",
        "id": "7d1ec352-6ea1-4613-aab9-5303bdf0bc3a"
    },
    {
        "author": "陳宓",
        "paragraphs": [
            "爲問西來何處船，風餐霜宿更安眠。",
            "殘燈一點明於月，只傍前洲白鷺邊。"
        ],
        "title": "和王主簿  其二",
        "id": "ef3f5e39-7979-4347-9930-1cea7ae92f14"
    },
    {
        "author": "陳宓",
        "paragraphs": [
            "朅來十日佳眠食，爲愛溪山似客清。",
            "我亦本無三宿戀，中年可奈故人情。"
        ],
        "title": "和王主簿  其三",
        "id": "9690e0c7-e17f-4d5d-ae06-c70b5e6afb27"
    },
    {
        "author": "陳宓",
        "paragraphs": [
            "世間真色知何物，肯把溪山換莫愁。",
            "擬具小舟乘月下，一尊相屬漾寒流。"
        ],
        "title": "和王主簿  其四",
        "id": "23c3e309-f950-492b-a14c-79407335bc03"
    },
    {
        "author": "陳宓",
        "paragraphs": [
            "飛車去逐赤松仙，殘藁空留四十年。",
            "致主恥居三代後，乞身期在二疏前。",
            "清朝厚眷真難報，白髮孤遺祇自憐。",
            "珍重我翁忠孝句，子孫百世更須傳。"
        ],
        "title": "題先公正獻詩集",
        "id": "c6aff970-439b-4437-9efa-98a925175b55"
    },
    {
        "author": "陳宓",
        "paragraphs": [
            "天公久不試鉛華，盡把清香付此花。",
            "白玉堂中春未動，等閑攀折野人家。"
        ],
        "title": "賦梅堂閑吟  其一",
        "id": "a0496773-1516-4014-ba75-ec8c6d10a400"
    },
    {
        "author": "陳宓",
        "paragraphs": [
            "祇知風骨清於玉，敢把精神看作花。",
            "一陣異香明月下，定知來自玉皇家。"
        ],
        "title": "賦梅堂閑吟  其二",
        "id": "f49a7559-3906-4028-84aa-f95fb03f6eb3"
    },
    {
        "author": "陳宓",
        "paragraphs": [
            "世間何物最鮮華，摇落林中第一花。",
            "作計莫輸蜂蝶後，深房淺萼便爲家。"
        ],
        "title": "賦梅堂閑吟  其三",
        "id": "a264a629-555b-41d2-84b3-3e859dacd773"
    },
    {
        "author": "陳宓",
        "paragraphs": [
            "謾自塵勞鬢欲華，故園空鏁未開花。",
            "年年飽看春來去，輸與西湖處士家。"
        ],
        "tags": [
            "西湖"
        ],
        "title": "賦梅堂閑吟  其四",
        "id": "c376c1ef-3744-4e1d-aee4-d2f3ef2aea9b"
    },
    {
        "author": "陳宓",
        "paragraphs": [
            "造物全將素作華，牡丹那得號真花。",
            "古來騷客知多少，貌得精神有幾家。"
        ],
        "title": "賦梅堂閑吟  其五",
        "id": "5f4ba871-073c-49c6-a1df-f4d6bb623901"
    },
    {
        "author": "陳宓",
        "paragraphs": [
            "窮冬天意似奢華，白璧明珠剩作花。",
            "付與東風向何處，恩勤不爲五侯家。"
        ],
        "title": "賦梅堂閑吟  其六",
        "id": "e5ca7062-0181-4bee-9c52-9dcbdfac5375"
    },
    {
        "author": "陳宓",
        "paragraphs": [
            "濃霜輕雪妬清華，暖日烘時祇見花。",
            "天意似憐塵世界，故將茅舍換仙家。"
        ],
        "title": "賦梅堂閑吟  其七",
        "id": "ca079da6-cd75-4a9a-8583-ec525c003cc0"
    },
    {
        "author": "陳宓",
        "paragraphs": [
            "地宜冬暖早韶華，回首牆東李亦花。",
            "畢竟晨粧自羞澀，豈堪位置壽陽家。"
        ],
        "title": "賦梅堂閑吟  其八",
        "id": "d70ecea7-8710-4eb4-be6f-d1b60789a21b"
    },
    {
        "author": "陳宓",
        "paragraphs": [
            "金掌何人吸露華，爭如瓦盞泛霜花。",
            "移床來傍花邊坐，底用雲嵐頂上家。"
        ],
        "title": "賦梅堂閑吟  其九",
        "id": "915256fb-da51-46bf-87e3-d74f04beb7bc"
    },
    {
        "author": "陳宓",
        "paragraphs": [
            "老覺無情戀物華，玉塵那復惜飛花。",
            "春風祇在襟懷裏，試問藍溪吏隠家。"
        ],
        "title": "賦梅堂閑吟  其一○",
        "id": "46278689-242b-474c-8b0d-f20978eedfbe"
    },
    {
        "author": "陳宓",
        "paragraphs": [
            "作吏風塵頭欲白，此身那不自優游。",
            "一心恰似商人婦，苦雨終風便作愁。"
        ],
        "title": "清水巖禱晴  其一",
        "id": "d286a8ef-b749-429c-886c-1ce2cadf7988"
    },
    {
        "author": "陳宓",
        "paragraphs": [
            "簷聲喧耳歷三旬，雲氣低低過一春。",
            "今日舉頭逢皎日，也知天道總由人。"
        ],
        "title": "清水巖禱晴  其二",
        "id": "70c36421-c094-41f8-999a-e46761646114"
    },
    {
        "author": "陳宓",
        "paragraphs": [
            "衆峰奇秀四圍旁，擁出千尋月樣塘。",
            "隻鷺雙鳬自來往，圓荷細草競高長。",
            "密雲带雨天應近，晚照酣春水自香。",
            "幸有家人來共看，如何也作簿書忙。"
        ],
        "title": "久不到流惠楊至之相訪邀遊楊以幹亟歸因呈之",
        "id": "0cd61c79-9ee2-4a97-b51e-ca5ef75bd0a4"
    },
    {
        "author": "陳宓",
        "paragraphs": [
            "春入溪山幾許深，擬陪杖屨遠追尋。",
            "千章古木都凝綠，百囀黄鸝尚好音。",
            "君有佳人同笑語，我懷拙患阻登臨。",
            "移時竚立西塘上，有酒盈樽敢自斟。"
        ],
        "title": "約楊至之潘謙之登清水巖不果和潘韵",
        "id": "b376c407-55b5-43af-9fc9-1bfece3ffeab"
    },
    {
        "author": "陳宓",
        "paragraphs": [
            "疎花早不奈香何，三疊瓊葩底用多。",
            "最是動人情意處，黄梅已老未逢荷。"
        ],
        "title": "縣圃梔子花三重生簡潘君",
        "id": "3329a9fd-70af-488b-9b24-ed5e2d0e7ce4"
    }
]