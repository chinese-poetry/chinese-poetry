[
    {
        "author": "宋祁",
        "paragraphs": [
            "峰雲曉影破孱顔，萬里風生結早寒。",
            "人在兜零煙外走，歲從鶗鴂口中殘。",
            "槽花併滴添新酎，笥月兼輪掩故紈。",
            "白髮光陰誠可惜，五年搔首望長安。"
        ],
        "title": "中山立秋",
        "id": "3371816a-e435-4e24-92b1-53e92569c878"
    },
    {
        "author": "宋祁",
        "paragraphs": [
            "煙壓西郊雨壓津，滿城歌吹爲芳辰。",
            "江形左右衣留带，柳色高低麴與塵。",
            "暖逼園花迎望密，曉催林鳥每啼新。",
            "知君貪擁光華節，未有尊前共惜春。"
        ],
        "title": "二月十八日席上憶季長未還不同斯樂欲作詩寄之會使者來已有新章今牽連成篇拜呈上",
        "id": "36aa4d88-7793-43bb-a960-41509bbd35ae"
    },
    {
        "author": "宋祁",
        "paragraphs": [
            "隔霜雲葉繞天愁，閏節重來續舊遊。",
            "賦客豈辭聊暇日，楚人無奈賸悲秋。",
            "寒萸實老猶薰佩，晚菊香殘不占甌。",
            "悵憶故園歸信斷，渚鴻川鯉兩悠悠。"
        ],
        "title": "閏九月九日登高有感",
        "id": "4af56e81-4c46-472f-ab03-f63a54808b07"
    },
    {
        "author": "宋祁",
        "paragraphs": [
            "再分銅虎滯侯藩，別後兼聞素領繁。",
            "契闊不成騑服馬，急難空念脊令原。",
            "壯心干鏌年年鈍，世路風波衮衮翻。",
            "韁鎖虛名應只爾，早同私駕老邱樊。"
        ],
        "title": "寄公序兄資政給事",
        "id": "7fdb5edd-3b8e-48c2-8398-c23de4de6a67"
    },
    {
        "author": "宋祁",
        "paragraphs": [
            "園芿初乾小雨泥，飲壺遊屐況親携。",
            "身輕早蝶千回舞，技癢新禽百種啼。",
            "乘暖草茵侵坐軟，畏風桃綬向林低。",
            "陽暉自有留人意，銜照高樓未遽西。"
        ],
        "title": "春宴行樂家園",
        "id": "9a1750aa-f842-4f14-9476-82f49f9d2762"
    },
    {
        "author": "宋祁",
        "paragraphs": [
            "廓落彌旬故眼移，居慚君粟養支離。",
            "綾衾倦夢愁淹卧，星鬢流年報早衰。",
            "藥劑袪繁催月杵，茗腴供啜嗜春旗。",
            "迷魂復幹聞清唱，不減巫陽筮些詩。"
        ],
        "title": "病間答雜端龐淳之見寄",
        "id": "e10329d8-3b4c-4347-971e-daaec2908b9f"
    },
    {
        "author": "宋祁",
        "paragraphs": [
            "莫嫌屯壘是邊州，試聽河山說上游。",
            "帳下文書三幕府，馬前韡靺五諸侯。",
            "王藩故社經除國，俠窟餘風解報仇。",
            "四十年來民緩带，使君何事不輕裘。"
        ],
        "title": "真定述事",
        "id": "9ddce985-44c1-45d5-96f6-02f57fc94d0f"
    },
    {
        "author": "宋祁",
        "paragraphs": [
            "關榆秋舞折膠風，坐嘯邊陴憶九重。",
            "宴榭綠醅春沸蟻，連營清角暮吟龍。",
            "幕中鏤管閒陳檄，塞下兜零罷漢烽。",
            "計日民謠諠魏闕，褒功僊劄武泥封。"
        ],
        "title": "博州駱太保",
        "id": "ee2bc609-1a0d-411a-9192-18b8c5d5af2f"
    },
    {
        "author": "宋祁",
        "paragraphs": [
            "樓外疏鐘落曉河，天涯感別思煙波。",
            "三年客鯉傳書遠，五丈星機得素多。",
            "溝水東流勞想像，峽靈西去隔嵯峨。",
            "良辰自古難并樂，不獨驪駒送客歌。"
        ],
        "title": "春曉感別",
        "id": "dc678e5f-4701-47bf-8c08-54a089aa1446"
    },
    {
        "author": "宋祁",
        "paragraphs": [
            "凄霜刮野轉蓬乾，永憶江湖旅鬢殘。",
            "身有支離求病粟，爵無公乘免旒冠。",
            "柴車路迥驂馿蹇，栗塢人稀溜鵲寒。",
            "日暮浮雲徧西北，客心悽斷向長安。"
        ],
        "title": "有懷謝炳宗先輩",
        "id": "2fab0432-fc88-466b-8638-93269ee4f142"
    },
    {
        "author": "宋祁",
        "paragraphs": [
            "不爲秋歸人未歸，淮南又見葉丹時。",
            "漢皇好少身今老，楚客愁醒啜始醨。",
            "夕棧長風驚代馬，曉天團露怨江蘺。",
            "夫君去我猶千里，萬慮勞勞欲語誰。"
        ],
        "title": "有懷寄同舍",
        "id": "e9dfcfb0-e26b-4a52-afda-22f14b7f62b8"
    },
    {
        "author": "宋祁",
        "paragraphs": [
            "木正乘春肯告勞，併持葱鬰護神臯。",
            "曉風遞暖何妨細，宿雨留雲未許高。",
            "向密垂楊能礙箭，鬭長芳草欲爭袍。",
            "東城勝具應撩治，就趁尋花作宴醪。"
        ],
        "title": "有懷宮保龐相公",
        "id": "8e64fff7-5371-41fa-88f7-3ab2abd92f3d"
    },
    {
        "author": "宋祁",
        "paragraphs": [
            "側帽風輕過大堤，水村驕馬惜障泥。",
            "前驅夾道旟開隼，合宴傳飧帳繞犀。",
            "凈練寒江供望闊，赤萍圓日對吟低。",
            "輕筒絡繹傳清唱，知在春煙幾曲溪。"
        ],
        "title": "漢南州按行江涘以詩見寄",
        "id": "28fdeada-4f45-459b-b94c-cc25a2d6def4"
    },
    {
        "author": "宋祁",
        "paragraphs": [
            "北闕天深報漏遲，臺鸞雍鷺共逶迤。",
            "廷風細引趨班佩，宮日遥烘簇仗旗。",
            "侍史有香來洞案，直郎無奏伏丹墀。",
            "殊鄰競獻朝正玉，定是東風入律時。"
        ],
        "title": "和丞相晨謁書所見",
        "id": "0f83c468-d435-41b1-835b-c37d3892be46"
    },
    {
        "author": "宋祁",
        "paragraphs": [
            "山中啼鳥報春歸，陰閬陽墟翠已滋。",
            "初筍一槍知探候，亂花三沸記烹時。",
            "佛天甘露流珍遠，帝輦仙漿待汲遲。",
            "飫罷翛然誦清句，赤城霞外想幽期。"
        ],
        "title": "答天台梵才吉公寄茶并長句",
        "id": "79b40ec5-a94f-4dca-9846-9398ce0df549"
    },
    {
        "author": "宋祁",
        "paragraphs": [
            "茗篋緘香自武夷，陸生家果最相宜。",
            "烹憐晝鼎花浮柵，採憶春山露滿旗。",
            "品絕未甘奴視酪，啜清須要玉爲瓷。",
            "茂陵渴肺消無幾，爭奈還書苦思遲。"
        ],
        "title": "貴溪周懿文寄遺建茶偶成長句代謝",
        "id": "d048aab9-53f0-4f77-a694-990e90390fe6"
    },
    {
        "author": "宋祁",
        "paragraphs": [
            "側蓋天長蕩曉霏，暖風纔滿使君旗。",
            "水通江渚容魚樂，草徧山梁報雉時。",
            "場雨滅塵盤馬疾，樓雲礙曲進觴遲。",
            "少陵宅畔吟聲歇，柳碧梅青欲向誰。"
        ],
        "title": "春日出浣花溪",
        "id": "e46c1d64-0d9e-4cb2-8011-2b1895dd4c6e"
    },
    {
        "author": "宋祁",
        "paragraphs": [
            "幾日銓符給詔程，賜袍如草滯僚英。",
            "大言久廢三千奏，倦曲難終一再行。",
            "吳蟹沈波秋稻富，海魚藏穴夜潮平。",
            "待君削牘登文石，趣與淵雲繼頌聲。"
        ],
        "title": "送貴溪尉周懿文先輩",
        "id": "93fc27c6-5f90-42dc-a2b0-8ba9e79a8555"
    },
    {
        "author": "宋祁",
        "paragraphs": [
            "當年齋榻豫章才，自領驂驔五馬回。",
            "庭下書筠多舊刻，檐間賀燕是重來。",
            "吟池墨久將成溜，坐石星殘欲徧苔。",
            "郡閣從今傳盛事，更留寒霧記巖隈。"
        ],
        "title": "題漣水軍豹隠堂",
        "id": "2f6708ca-c6a0-4b32-82b3-f6de196ac3ce"
    },
    {
        "author": "宋祁",
        "paragraphs": [
            "翹才閣下舊賓游，偶得魚符擁使輈。",
            "本自爐鎚依大冶，敢言鎗脚是鄰州。",
            "頻年廢忘拋黄卷，此地優閒養白頭。",
            "漫引雙旌非敏政，餘波須仰富民侯。"
        ],
        "title": "寄獻淮陽陳相公",
        "id": "3c33bdf2-e5c5-4b34-86b3-4445404f953f"
    },
    {
        "author": "宋祁",
        "paragraphs": [
            "地枕層岑面勢斜，蔽虧原隰在烟霞。",
            "璇題衒目三休閣，寶樹沿雲四照花。",
            "結社高風思惠遠，忘言真理寄毗邪。",
            "銅蓮漏永螟風細，不覺西陂轉若華。"
        ],
        "title": "游白兆山寺",
        "id": "87e7c3cf-e968-4251-a84c-1918704402b6"
    },
    {
        "author": "宋祁",
        "paragraphs": [
            "楚山千疊隠南轅，漢渚風檣箭浪翻。",
            "流水東西俱怨別，離亭長短共銷魂。",
            "歌翻白雪知難和，注怯黄金故易昏。",
            "玉骨更羸詩筆苦，客裾猶欲曳何門。"
        ],
        "title": "寄令狐揆二首  其一",
        "id": "a3228b37-639f-4831-a2fc-c9dff0ed4a98"
    },
    {
        "author": "宋祁",
        "paragraphs": [
            "紫漢參橫宿霧收，煙江南渡悵夷猶。",
            "夢中未省能知路，天上何緣許寄愁。",
            "豈有文鱗憑遠客，枉緣香杜怨芳洲。",
            "遥知花艷驚郎目，幾曲新詩播郢樓。"
        ],
        "title": "寄令狐揆二首  其二",
        "id": "03853ed6-4cab-4c98-ae1e-a1041d21c185"
    },
    {
        "author": "宋祁",
        "paragraphs": [
            "自君入佐張蒼計，直室深扃老氏關。",
            "顧我偶陪螭陛立，無人並駕鹿車還。",
            "紅牙幹利資良畫，縹帙勞功積厚顔。",
            "幾日歸休期一笑，新醪浮白早黎殷。"
        ],
        "title": "寄郭仲微",
        "id": "2e083ebf-0990-4143-87bf-6875d446821b"
    },
    {
        "author": "宋祁",
        "paragraphs": [
            "并門迢遞駕朱輪，紫橐宮毫晦隙塵。",
            "幾眼带移貪事國，半生桐老苦傷春。",
            "比來置酒觴何屬，自此驚秋髮恐新。",
            "鼇署病夫期自代，眼中徧憶未歸人。"
        ],
        "title": "寄河東按察待制施正臣",
        "id": "e5176653-5abd-4da0-840d-a7756ea76b60"
    },
    {
        "author": "宋祁",
        "paragraphs": [
            "翹車交辟滯東南，盤蕙多年歇賜衫。",
            "千日醉醒孤共酌，一書開閉遂空函。",
            "怨歸定對王孫草，無恙應隨散騎帆。",
            "傾聽囊帷奏嘉頌，清時寧忌絳侯讒。"
        ],
        "title": "寄鄭天休",
        "id": "59462223-e29c-4b91-88da-daa4a550b7c8"
    },
    {
        "author": "宋祁",
        "paragraphs": [
            "雲梯叱馬賦西征，滿歲無功答盛明。",
            "收得桑榆真晚計，倚爲箕斗是空名。",
            "瘢逢美玉終能治，曲訴幺絃久未平。",
            "壯思雖衰猶得在，一篇申甫爲公成。"
        ],
        "title": "見寄",
        "id": "98157980-8fec-4773-a45f-59406387a181"
    },
    {
        "author": "宋祁",
        "paragraphs": [
            "昔駕軺封北護邊，已慚星鬢久凋年。",
            "御爐香外拋晨謁，刁斗聲中廢夜眠。",
            "梁雪送殘他日賦，郭舟誰共此時仙。",
            "思歸未敢貽公念，更辦秋懷敵露蟬。"
        ],
        "title": "次韵天平觀文龐相公以久留塞下見寄",
        "id": "ead4b7d3-6a9c-446f-a3a8-693c76cbf3c7"
    },
    {
        "author": "宋祁",
        "paragraphs": [
            "林梢規日透霞鮮，滯穗纍纍徧大田。",
            "豺口祭餘開獵禁，豚蹄祝罷得逢年。",
            "雲容不動寒垂地，陂影無涯靜合天。",
            "一國似狂予獨爾，長吟饑腹伴殘蟬。"
        ],
        "title": "邑外晚景",
        "id": "591152fa-8573-4780-8b0b-e2fb8b8459ff"
    },
    {
        "author": "宋祁",
        "paragraphs": [
            "銀兔頻年滯使麾，曲臺猶掌一王儀。",
            "四巡奏頌推嚴筆，千牘程書入漢帷。",
            "駟里飛觴酣玉液，天街疊鼓候金羈。",
            "前期侍從丹塗地，秘殿螟風拂翠緌。"
        ],
        "title": "贈吳太博二首  其一",
        "id": "d99febcb-367a-48d2-ac39-e57775e4f113"
    },
    {
        "author": "宋祁",
        "paragraphs": [
            "月轉觚稜玉樹齊，通宵歸夢繞金閨。",
            "柔桑密映秦樓騎，溫詔香懷漢署泥。",
            "殺簡載書傳祖德，懷金酌水賦新題。",
            "丹楓七澤朝天路，丈組垂腰蕊佩低。"
        ],
        "title": "贈吳太博二首  其二",
        "id": "67fb7162-216a-4c9f-a429-aff206a568d3"
    },
    {
        "author": "宋祁",
        "paragraphs": [
            "章冠慣趁舞雩春，屬疾彌年素産貧。",
            "舊隠却招三徑菊，歸裝不受九街塵。",
            "平時戲服歡爲綵，日後迎蒲待裹輪。",
            "天下書生皆皓首，牛溪休訪續經人。"
        ],
        "title": "送李芝還舊隠",
        "id": "35397d7e-455b-4a77-8f02-23589db46bac"
    },
    {
        "author": "宋祁",
        "paragraphs": [
            "峭帆風罷到淮瀕，草草停橈一問津。",
            "大小山前懷古地，短長亭下未歸人。",
            "林姿暗淡吞霞彩，浪壘光芒受月輪。",
            "尚憶他年故儔在，擘牋題作郢中春。"
        ],
        "title": "答戶部勾院王學士泊滄陵見寄",
        "id": "ef62d55a-e579-45c8-8676-c2726fd1c1b2"
    },
    {
        "author": "宋祁",
        "paragraphs": [
            "赭丹濡筆獄無冤，佐守初依鳳沼蓮。",
            "南土出藩申伯寵，辟書爲首嗣宗賢。",
            "蟠龍運厭山圍國，燬角宵凉水際天。",
            "哲輔定知三入相，期君同赴渭濱畋。"
        ],
        "title": "送段秘丞同理金陵",
        "id": "d22fa9e8-64b4-4795-bfed-0657921b4a8e"
    },
    {
        "author": "宋祁",
        "paragraphs": [
            "仙閣三休紫霧平，金門試罷得蒸青。",
            "同時第賦留宸幄，他日聞時戀相庭。",
            "逗箭夕流催檜楫，賜花春豫憶雲屏。",
            "吳天此夜瞻台座，併是荀家父子星。"
        ],
        "title": "送張清臣學士省侍金陵",
        "id": "0f8d71a7-cd39-4ff0-81d0-44363f3fad34"
    },
    {
        "author": "宋祁",
        "paragraphs": [
            "共治清淮北面州，何言分袂帳夷猶。",
            "君還南闕雙龍下，我駐東方千騎頭。",
            "未落林花延別醑，無窮隄草伴行舟。",
            "懷人愬月勞勞意，自此相牽更倚樓。"
        ],
        "title": "送簡殿丞赴闕",
        "id": "6aae282b-7439-4547-aa37-e2f52bf11212"
    },
    {
        "author": "宋祁",
        "paragraphs": [
            "懇辭金殿得班春，藁篋相從素瀨濱。",
            "坐閣仍題修史筆，去鄉猶是受經人。",
            "浮雲富貴心知厭，淡水交游老更新。",
            "三嘆來章深意在，肯容冠綬久生塵。"
        ],
        "title": "祗答提舉觀文丁右丞",
        "id": "fb82dd95-2cb2-4fd1-954c-5ee2acb2e87f"
    },
    {
        "author": "宋祁",
        "paragraphs": [
            "病擁綈袍雪領垂，當關重疊報晨暉。",
            "夷吾畏事將成吃，蘧瑗增年轉悟非。",
            "宦路風波頻歲劇，故山薇蕨每春肥。",
            "餘生正似風前鷁，慚負陽秋說退飛。"
        ],
        "title": "病告作寄武平湖內翰",
        "id": "2e607e81-6bde-46e8-8ca2-56bcb163907e"
    },
    {
        "author": "宋祁",
        "paragraphs": [
            "佳節憑高駐綵旗，亭臯霧罷轉晨曦。",
            "堋間羽集號猿後，臺外塵飛戲馬時。",
            "芳菊治疴爭泛蕊，丹萸解惡徧傳枝。",
            "明年此會知何處，醉玉頹山不用辭。"
        ],
        "title": "九日宴射",
        "id": "95bfc652-0f68-4a9a-96d0-0739f4882327"
    },
    {
        "author": "宋祁",
        "paragraphs": [
            "雲岊蒼鬰照城郛，奕葉鄉州擁使符。",
            "晝繡愈知今日貴，子庭猶憶向時趨。",
            "故新笥綬薰相續，前後郊棠影不孤。",
            "絳帳諸生今史氏，炙青容補世家無。"
        ],
        "title": "孫集仙世領東海",
        "id": "17853dc8-821a-4546-b2f7-dd4d9317bc4d"
    },
    {
        "author": "宋祁",
        "paragraphs": [
            "十八年前玷玉堂，當時綠髮此蒼蒼。",
            "傷禽縱奮愁瘡重，廄馬雖還笑齒長。",
            "薰罷山爐飄暗燼，漱餘銅碗冰寒漿。",
            "須慚清切鑾坡地，不是吾人得性場。"
        ],
        "title": "慶曆初召爲學士歲餘罷久之出守凡三十年還拜承旨感而成詠",
        "id": "1d9ac9ec-259a-429d-af5e-73eedd080a0e"
    },
    {
        "author": "宋祁",
        "paragraphs": [
            "賜對雲簾幾刻留，東南公利入牙籌。",
            "方船萬粟浮江下，封府三錢出地流。",
            "驛路塵清迎弩密，省臺薰歇護衣愁。",
            "不妨徧歷騷人國，金橘丹楓互占秋。"
        ],
        "title": "送荆湖北漕張職方",
        "id": "e4bcdfa5-3377-4da4-ad5a-c97a7e86df6d"
    },
    {
        "author": "宋祁",
        "paragraphs": [
            "霜栢輕寒驚曙烏，使臺東道亞風旟。",
            "人瞻御史乘驄貴，錢續司農朽貫餘。",
            "睢苑千門聊按節，齊官三服罷移書。",
            "此行須信褒恩美，新詔黄金飾佩餘。"
        ],
        "title": "送殿院張奎漕京東",
        "id": "a63577d5-4808-4f09-b80d-e6cdc6173bc9"
    },
    {
        "author": "宋祁",
        "paragraphs": [
            "列騶傳鬨避軺車，天角橫參帳飲餘。",
            "即日前驅催負弩，幾旬論報罷移書。",
            "賜山故冶流錢外，燒棧新郵轉粟初。",
            "使選愈華身尚遠，喜榮嗟滯兩何如。"
        ],
        "title": "淵宗郎中移利州路漕",
        "id": "d60d1fd4-68de-48a2-b3eb-761ad4797ce9"
    },
    {
        "author": "宋祁",
        "paragraphs": [
            "緣雲棧脚轉嵯峨，使者重來叱馭過。",
            "杜宇有冤啼夜月，女蘿憑鬼護山阿。",
            "巖深樹氣埋蒼霧，峽窄江形束素波。",
            "自問一春行役苦，带環移眼奈衰何。"
        ],
        "title": "初入蜀州閣道作",
        "id": "604cef18-d44f-433c-a30a-aede3bf23684"
    },
    {
        "author": "宋祁",
        "paragraphs": [
            "迴望三條接上蘭，野霏山秀似堪餐。",
            "冰翻斷影回魚暖，雲作輕陰借雁寒。",
            "即席縹清宜玉斝，何人蘇合費金丸。",
            "風長麥淺如臯路，雉子斑斑錦羽乾。"
        ],
        "title": "早春出近郊",
        "id": "5685ce75-c97b-426b-928f-46394becfd20"
    },
    {
        "author": "宋祁",
        "paragraphs": [
            "江練東南楚塞長，野烟寒氣共蒼茫。",
            "局轅班馬思長道，攫肉饑烏下夕陽。",
            "旅舍樵蘇勞後爨，農家簦笠遠相望。",
            "坐觀民瘼無他畫，庭列貆鶉目眩觴。"
        ],
        "title": "出次近郊",
        "id": "2ce6e5f2-dba0-4173-a2f8-48485dfa6fb0"
    },
    {
        "author": "宋祁",
        "paragraphs": [
            "日夕高陽釂羽杯，琳房岑寂外塵埃。",
            "山庭桂老幽人住，天陸星翻處士回。",
            "珍樹暝猿侵戶嘯，碧潭僊菊照窗開。",
            "箕風動地雲羅闊，誰伴凌空禦寇來。"
        ],
        "title": "寄襄陽觀徐師",
        "id": "ee801565-ff2a-4263-b6e4-94b8588f0d8d"
    },
    {
        "author": "宋祁",
        "paragraphs": [
            "一轡澄清暫按州，却因風景獨夷猶。",
            "弦殘漢月騶前曉，粉疊巴雲蓋外秋。",
            "持節頻年煩出使，富民虛日待封侯。",
            "省紆麗藻嗟行役，正恐才多剩四愁。"
        ],
        "title": "和季長學士綿漢道中作",
        "id": "f4c7c5f5-cee3-48c0-88cc-27453d2d671c"
    },
    {
        "author": "宋祁",
        "paragraphs": [
            "四郡連翩擁使旗，多年不聽汝南雞。",
            "宴開河朔千人帳，書用黎陽一襆泥。",
            "水曲箭波喧夜櫓，原田絲雨勸春犂。",
            "可嗟未預元規論，坐據胡牀送月低。"
        ],
        "title": "得揚州書",
        "id": "3e8f6243-af26-4d74-99f1-54442e259ac8"
    },
    {
        "author": "宋祁",
        "paragraphs": [
            "去程烟草妬藍袍，越絕天文寶婺高。",
            "五兩樵風船畫鷁，九秋犀燭鷺翻濤。",
            "吳鹽煮海通關賦，陸橐收金析利毫。",
            "仙酎油囊鱸鱠潔，未妨餘暇左持螯。"
        ],
        "title": "送韓廷評婺州市征",
        "id": "f7dd73ff-0087-444d-9bbd-3ef7ad98f23f"
    },
    {
        "author": "宋祁",
        "paragraphs": [
            "漢祀壇邊望畫衣，故人杯酒怨歌驪。",
            "幾枝北道梅傳信，一味南方桂補羸。",
            "後雨蒸青貽素業，舊塘生草繼妍辭。",
            "他年第頌歸何處，名應唐家十二時。"
        ],
        "title": "楊備永嘉市征",
        "id": "c5712376-b98b-4f47-818a-83155924e673"
    },
    {
        "author": "宋祁",
        "paragraphs": [
            "大旆前驅拂晉雲，寒天迎望靜無氛。",
            "幄中舊借留侯筯，麾下今分鄧禹軍。",
            "馳屬櫜鞬隨指顧，賣殘刀劍事耕耘。",
            "據鞍抒思真餘力，又占風騷第一勳。"
        ],
        "title": "祗答相國龐公將至并部馬上垂寄",
        "id": "4a05675a-24ef-4053-a971-906f22886bf6"
    },
    {
        "author": "宋祁",
        "paragraphs": [
            "誤拋荷橐別雲裘，天賜疏慵卧治州。",
            "轅下已疲猶戀主，道邊寧死不爲鈎。",
            "風波路惡驚危涕，蓬葆年侵變黑頭。",
            "獨喜故人恩契厚，冷灰遺甑遠相求。"
        ],
        "title": "得杭州鄭資政書",
        "id": "caa01304-6c21-4d1f-86ad-0ec16e18f3ec"
    },
    {
        "author": "宋祁",
        "paragraphs": [
            "一章通奏領州麾，詔許殘書得自隨。",
            "吾黨成章真小子，官中了事是癡兒。",
            "昏眸病入花爭亂，倦首搔餘雪半垂。",
            "所頼韋吳皆傑筆，劉生當見汗青期。"
        ],
        "title": "予既到郡有詔仍修唐書寄局中諸僚",
        "id": "2e03e9e7-fb34-4967-a491-4b94fabc98c6"
    },
    {
        "author": "宋祁",
        "paragraphs": [
            "關征盤錯带南州，三見丹楓墜楚秋。",
            "列侍百重圍虎戟，酣歌丈八憶蛇矛。",
            "草生宵夢傳詩筆，梅析春酲託使郵。",
            "矍鑠據鞍休自歎，壁門初日待鳴騶。"
        ],
        "title": "雲夢李使者",
        "id": "d0ae76c4-0738-4c54-b9e5-bfabca840e65"
    },
    {
        "author": "宋祁",
        "paragraphs": [
            "賦就江亳一黯然，柳衰猶足代征鞭。",
            "鮫盤恨極無餘涕，鵾瑟悲多有剩絃。",
            "斜日楚楓低候雁，早霜秦樹送殘蟬。",
            "文章滿腹真何益，深愧囊中趙壹錢。"
        ],
        "title": "西征道中寄友人",
        "id": "ce4a90ac-c166-479c-8bef-af48fc9782bc"
    },
    {
        "author": "宋祁",
        "paragraphs": [
            "宇下雄風細細凉，客眸凝絕此回腸。",
            "絡頭騎過羅敷陌，畢尾烏喧女子牆。",
            "流水清渾迷別浦，碧雲高下送殘陽。",
            "懷人撫物愁何盡，試借蘭成萬斛量。"
        ],
        "title": "南亭獨矚",
        "id": "0aaa7173-6fca-40b6-baa5-eef7999bd716"
    },
    {
        "author": "宋祁",
        "paragraphs": [
            "暫解征鞍息使郵，孤亭望斷更夷猶。",
            "山從劍北呈天險，樹徧巴西送客愁。",
            "拂衽風和循幌入，濯纓江好近人流。",
            "憑君且作剛腸憶，懷遠思歸易白頭。"
        ],
        "title": "題羅江翠望亭兼簡西游君子",
        "id": "0d607fcc-3622-438e-849d-43439e3eda27"
    },
    {
        "author": "宋祁",
        "paragraphs": [
            "史藁雖殘得自隨，兵符未解定堪蚩。",
            "淹留正似周南老，戲劇何爭灞上兒。",
            "鉛筆用多毛禿落，鬢髯愁罷雪紛垂。",
            "十年尚滯成書奏，可驗相如屬思遲。"
        ],
        "title": "自訟  其一",
        "id": "a69bedf5-2f50-4a0d-bd25-59a36d333017"
    },
    {
        "author": "宋祁",
        "paragraphs": [
            "有人多病卧遥帷，誤舍寒耕失故畦。",
            "每畏賓朋嘲乘雁，寧教子弟愛家雞。",
            "淹中學廢心都塞，轅下鳴餘耳更低。",
            "自顧上恩無一報，何顔歲晚望金閨。"
        ],
        "title": "自訟  其二",
        "id": "dd87bf4a-ae59-4e2c-91db-5539d675670d"
    },
    {
        "author": "宋祁",
        "paragraphs": [
            "坐氈無客凍鴟愁，談樹蕭然兩見秋。",
            "執戟不知身寂寞，寫書猶得罪風流。",
            "官閒無日慚軒鶴，機盡多年謝海鷗。",
            "借問殿科能免否，杜陵男子有耕疇。"
        ],
        "title": "自訟  其三",
        "id": "422aaa27-37df-4d9f-bfe5-e1ee389df53c"
    },
    {
        "author": "宋祁",
        "paragraphs": [
            "湘竿風急未成棲，御史臺前見落暉。",
            "桂冷欲依秦氏宿，柳深先望白門歸。",
            "迎秋別恨填銀漢，未夜啼聲怨玉徽。",
            "悵望西樓珪月滿，惜君猶更向南飛。"
        ],
        "title": "欲棲烏",
        "id": "9e1b0edf-078e-46f6-9aaa-b242c38fd704"
    },
    {
        "author": "宋祁",
        "paragraphs": [
            "六幕星翻斗轉車，攬衣王粲更離家。",
            "孤城隨月三撾鼓，碧樹啼烟九子鴉。",
            "獨望殘雲愁霰雪，暫聞長笛憶京華。",
            "霞朝莫問離懷苦，带眼愁多只有賒。"
        ],
        "title": "早發途中",
        "id": "1dab3aaa-2717-43c7-bb6c-d275ec175fab"
    },
    {
        "author": "宋祁",
        "paragraphs": [
            "陰霞襲曉混層暉，雨勢連天泱泱垂。",
            "潑火正投寒食日，催耕併及杏花時。",
            "波生客浦揚舲遠，潤逼宵撾作摻遲。",
            "把酒命賓聊一笑，吾農喜罷及吾私。"
        ],
        "title": "喜雨",
        "id": "58a53920-6910-46c0-ae05-6649ece9653a"
    },
    {
        "author": "宋祁",
        "paragraphs": [
            "試上高臺望綠蕪，一春芳意向人疏。",
            "殘花半落紅無幾，新笋爭長綠有餘。",
            "底處流霞殘別酌，即時油壁欠來車。",
            "不須更向昆池去，便有胡僧話劫初。"
        ],
        "title": "晚春有感",
        "id": "52e194e5-fd63-4163-adc8-06d83bbe0589"
    },
    {
        "author": "宋祁",
        "paragraphs": [
            "左廟崇清烈，前郊赴享期。",
            "瞻言七世室，並薦一元祠。",
            "樂變摐金備，天行步玉遲。",
            "香茅均奠鬯，錦冊不慚辭。",
            "有詔回宸輦，他宮奉母儀。",
            "衣冠對游月，脂澤感平時。",
            "俟獻庭虛次，登歌拜受禧。",
            "大哉王者孝，萬葉煥烝彝。"
        ],
        "title": "享廟禋郊詩 享廟八韵",
        "id": "958e8a92-82c9-47f3-9020-77932b5b617f"
    },
    {
        "author": "宋祁",
        "paragraphs": [
            "大駕峨千乘，長塗過百廛。",
            "塵清屬車地，雪盡幔城天。",
            "步輦黎明降，華燈艾夜燃。",
            "升琮奠黄粹，薦璧捧蒼圓。",
            "牲俎羣靈匝，霞觴二祖聯。",
            "上垓皆徹藉，小次但虛褰。",
            "不見纖蘿動，惟聞雜佩旋。",
            "回雲終樂奏，熏月上柴煙。",
            "日至方流慶，崧呼節獻年。",
            "欲知釐事畢，雞赦出樓前。"
        ],
        "title": "享廟禋郊詩 禋郊十韵",
        "id": "2eecf657-0956-4905-8ad3-a876475ae950"
    },
    {
        "author": "宋祁",
        "paragraphs": [
            "上帝懷明德，圓壇展盛儀。",
            "南城七里路，三歲一郊時。",
            "豫動森華蓋，乾行儷絳螭。",
            "山河對旒冕，辰象倚旍旗。",
            "爾祏前增謐，皇靈下告慈。",
            "密都俄奠玉，清廟徧嘗粢。",
            "田燭紛先置，軒營肅左移。",
            "禮行忘景晏，恩厚覺寒遲。",
            "紫宙天鴻洞，賓柴燎陸離。",
            "合祛聯祭秸，妥侑判純犧。",
            "腏食千華炬，陪祠萬翠緌。",
            "開天浮協氣，亙海受洪釐。",
            "愛日兼祥至，隨風與令馳。",
            "羣心樂更始，徽冊貺顓辭。",
            "堯舜文章煥，淵雲頌嘆疲。",
            "無階効論報，敢告日孜孜。"
        ],
        "title": "大禮慶成",
        "id": "4039ba46-9d40-450d-9855-068ab27a6566"
    },
    {
        "author": "宋祁",
        "paragraphs": [
            "講事當農隙，于畋法健行。",
            "百神奔漢蹕，萬騎扈軒營。",
            "彍弩先驅肅，彫戈後隊明。",
            "雲羅垂列岳，虎落壓裨瀛。",
            "掠野毛羣萃，搜林羽族并。",
            "熊羆兆中見，鵝鸛陣前程。",
            "疊中星弧妙，連飛月箭輕。",
            "雁窮書併墜，兔盡窟兼平。",
            "俊鶻交拳擊，寒鷹厲吻鳴。",
            "舞驂均耳耳，鋂犬鬭令令。",
            "示祝仍開網，招虞不用旌。",
            "纔聞大緌下，已見護車盈。",
            "行在移鑾仗，中塗集幔城。",
            "壽觴稱帝酒，恩膳徧君羹。",
            "霧日曈曨暖，霜原澶漫清。",
            "長楊卷衰葉，敦葦拉枯莖。",
            "羽獵何煩諷，車攻遂合賡。",
            "寧專乾豆薦，要閱建章兵。",
            "風入旂常影，天含鼓吹聲。",
            "九街猶未晚，堯屋已還衡。"
        ],
        "title": "孟冬駕狩近郊",
        "id": "07709c80-66ce-4455-bfef-a0bf7ff49a1e"
    },
    {
        "author": "宋祁",
        "paragraphs": [
            "農扈方迎夏，宮田首告秋。",
            "嘉生擁瑶縣，蕃穗徧天麰。",
            "肅雨津莖浹，薰風獵穎浮。",
            "登成告田畯，省斂徯王游。",
            "紫宙凝神暇，丹書訪道休。",
            "天行九五健，歲取十千求。",
            "洪洞開金狄，連蜷按玉虬。",
            "塵清屬車豹，槍密羽林騶。",
            "芝覆依丹旭，旌門倚綠疇。",
            "先驅護綿野，後騎隘長楸。",
            "滌圃初開地，腰鐮競勸收。",
            "田趨農帝耒，塍錯夏王溝。",
            "褒栗攢周甸，茨梁屬舜眸。",
            "籞長包圈虎，箱重載星牛。",
            "九扈開靈圃，三辰駐綵斿。",
            "勞農差有賜，置酒酌言酬。",
            "鳴爵知年稔，爲魚告夢優。",
            "雲雷一日澤，鐘鼓萬人謳。",
            "帝醉鈞天闋，仙歸紫氣留。",
            "明馨資寢廟，足食煥緹油。"
        ],
        "title": "進幸南園觀刈宿麥詩",
        "id": "ad5c4080-34cb-4205-94bd-ee928d485c88"
    },
    {
        "author": "宋祁",
        "paragraphs": [
            "鄉盛菁莪選，邦崇奠菜儀。",
            "涓辰大昕鼓，持節少牢祠。",
            "粉衮瞻凝睟，銀袍豫攝齊。",
            "芼羹紛澗沚，鬰齊泛尊彝。",
            "璧水回寒影，經槐墮曉枝。",
            "幸觀三獻罷，共荷百朋時。"
        ],
        "title": "觀太學釋奠",
        "id": "bc8c0fe6-9659-4e38-b73c-6fa6ceee1595"
    },
    {
        "author": "宋祁",
        "paragraphs": [
            "太極登徽冊，鴻恩潤慶圖。",
            "三秋少皡月，五日漢家酺。",
            "碩惠東西暨，高年左右趨。",
            "雲雷方霈澤，酒食更成需。",
            "慈宴周綿宇，宸嬉極上都。",
            "風飛迎沛筑，尊滿列堯衢。",
            "鼉伐漁陽鼓，龍吟北里竽。",
            "激波呈曼衍，跳索戲都盧。",
            "虎瑟修旃映，鴟夷後乘俱。",
            "瑞烟浮玉戟，靈旭射金鋪。",
            "篚帛侔王鎬，童冠盛舞雩。",
            "歌忘齊國味，辱免絳人塗。",
            "紫宙纖羅廓，層穹協氣敷。",
            "萬靈酣飫賜，朝野正多娛。"
        ],
        "title": "大酺紀事十四韵",
        "id": "f9b21ba4-879a-4123-9a1b-4969d4e4b344"
    },
    {
        "author": "宋祁",
        "paragraphs": [
            "詔蹕迴清籞，宸旒駐紫烟。",
            "矞雲霏漢幄，法曲度文絃。",
            "獵翠雄風度，凝香甲帳褰。",
            "仙葩浮羽葆，藻衛縟芝廛。",
            "式宴千鍾酒，迷魂七日天。",
            "宸章紆寶思，休詠掩樓船。"
        ],
        "title": "奉和御製後苑賞花詩",
        "id": "3a9f9b78-46b9-4100-b523-1d57e8bbbfb1"
    },
    {
        "author": "宋祁",
        "paragraphs": [
            "黄屋宸襟豫，靈琨苑制雄。",
            "鈞天回帝所，太液近唐中。",
            "瑞旭摇卿靄，丹葩雜紺叢。",
            "王魚多在藻，君鵠鎮迎弓。",
            "式宴晞陽露，徒歌屬大風。",
            "此時慈惠洽，共樂夏渠豐。"
        ],
        "title": "代賦後苑賞花釣魚  其一",
        "id": "ff10e145-5f34-47b2-9ab2-3a52878c9fdd"
    },
    {
        "author": "宋祁",
        "paragraphs": [
            "春豫凝蒼陸，天旋駐翠華。",
            "黄圖包漢制，靈沼象周家。",
            "風助千人唱，神移萬品花。",
            "韶音清感鳳，騶節妙論豝。",
            "宴露晞心藿，需天灧酒霞。",
            "侍臣均式燕，羲馭重西斜。"
        ],
        "title": "代賦後苑賞花釣魚  其二",
        "id": "1295df1e-93f9-46f8-977c-6ebd3f2ebce7"
    },
    {
        "author": "宋祁",
        "paragraphs": [
            "昔預穰侯貢，今移漢掖旁。",
            "帝憐秋實茂，天許本根强。",
            "媚葉童童密，幽花裛裛香。",
            "苞垂列星緯，味變九霞漿。",
            "薰軫分風近，仙盤餉露凉。",
            "和羹並梅䕩，連葉讓芝房。",
            "舜日晨烘霧，堯雲夕護霜。",
            "不隨江北化，思助廟中嘗。",
            "盧橘非同種，安榴肯羣芳。",
            "榮觀聳麟族，賦筆助荷囊。"
        ],
        "title": "慈聖閣秋橙結實上召宗室同觀",
        "id": "76310fd7-d2cf-4582-82a3-e3aa03073890"
    },
    {
        "author": "宋祁",
        "paragraphs": [
            "列聖多能備，俱留乙夜勤。",
            "出圖天與畫，觀跡帝成文。",
            "露灑紛仙液，鸞回雜瑞羣。",
            "毫均五色麗，書對十行分。",
            "玉軸羅新帙，芝泥儼舊薰。",
            "嗣皇尊世哲，金匱冠攸聞。"
        ],
        "title": "被召觀三聖御書詩",
        "id": "2e923699-a92a-444e-aff8-8ceee95ee79e"
    },
    {
        "author": "宋祁",
        "paragraphs": [
            "地占高明適，亭兼仁智居。",
            "竹林茲置酒，栗里近回輿。",
            "山對盤龍外，濤觀濯鷺餘。",
            "落霞霏迥宇，升月凈凉疏。",
            "園甃悟陰合，窗風桂籟徐。",
            "巖芳曼空逕，野綠冒前除。",
            "宴厦仍喧雀，賓庖已饜魚。",
            "落成嚴詔下，猿鵠怨軺車。"
        ],
        "title": "題承詔亭",
        "id": "677aa96e-a312-4c86-9817-28456e797be9"
    },
    {
        "author": "宋祁",
        "paragraphs": [
            "九扈聊清野，三驅比出畋。",
            "紫雲華蓋上，玉斗帝車前。",
            "藻衛羅長薄，星槍落晚廛。",
            "旗開龍對舞，驂合雁相聯。",
            "魚貫圍中隊，風毛仗裏天。",
            "寒熊批怒掌，饑鶻下蒼拳。",
            "困獸開仁網，良禽獻廟鮮。",
            "賜庖飛騎促，勞飲釂烽傳。",
            "歷覽黄圖迥，裴回翠帽旋。",
            "邇臣將盛美，吉日繼王篇。"
        ],
        "title": "車駕出獵和丁學士",
        "id": "b72a7c00-be70-408f-be61-bf68f084eea3"
    },
    {
        "author": "宋祁",
        "paragraphs": [
            "沙麓披祥牒，金刀襲裔昆。",
            "嬪虞冠媯汭，生子首姜嫄。",
            "自昔儀椒壺，乘時正翟軒。",
            "褘褕躬象服，黄老好名言。",
            "慈蔭天同廣，柔風律並暄。",
            "露光流月姊，祕緯應星黿。",
            "嗣統開橫兆，遵遺奉壽原。",
            "愛親周道始，加太漢儀尊。",
            "參務絲言慎，臨朝玉色溫。",
            "從容携日月，指顧靖乾坤。",
            "盡散脂田邑，親繰繭舍盆。",
            "紀功彤管史，貽訓濯龍門。",
            "寶稼興東戶，佳兵戢左鞬。",
            "萬靈翔氣辨，五始匝春元。",
            "夜隕西方雨，神清積石源。",
            "良時標歷鳳，延祝動廷鴛。",
            "繅玉虹光射，絲囊露采翻。",
            "齋科蕊珠館，供會佛家園。",
            "薦壽超千劫，同寅望九閽。",
            "南風來助曲，北斗下臨罇。",
            "瑞鑑紅摇旭，香罌碧裊昏。",
            "欽承子道至，奉養母儀敦。",
            "雉翣橫霏霧，仙盤灧瑞暾。",
            "紫雲回幄影，銀蒜動鈎痕。",
            "我有吹笙宴，朝均湛露恩。",
            "伻圖邁明辟，雜霸掩曾孫。",
            "束帛霑羣后，張旜答樹惇。",
            "思賢君子荇，循法大夫繁。",
            "賮貝南浮海，邦圖北際鯤。",
            "此時歸寶算，仙石奉綿存。"
        ],
        "title": "紀聖詩",
        "id": "ea7f505f-9c4d-4393-968a-534f779eafde"
    },
    {
        "author": "宋祁",
        "paragraphs": [
            "薦九標佳節，中天駐翠輿。",
            "晨光清複道，秋色徧儲胥。",
            "畦稻霜成後，宮橙露飽初。",
            "省收行步玉，拜賜儼華裾。",
            "曼衍來長樂，鴟夷下屬車。",
            "帝韶儀瑞鶠，王藻躍恩魚。",
            "霽霧供披拂，凉風助掃除。",
            "高楊穿葉外，仙菊泛花餘。",
            "寒入弓聲厲，歡留酒算徐。",
            "神池原不浪，溫樹未曾疏。",
            "帝眷憑秋稼，臣心仰夏渠。",
            "承平將樂事，併入史臣書。"
        ],
        "title": "九日侍宴太清樓",
        "id": "f3ead936-06bc-44ce-86b1-b4c22ca8d6aa"
    },
    {
        "author": "宋祁",
        "paragraphs": [
            "節去歡猶在，賓來賞更延。",
            "悠揚初短日，凄緊乍寒天。",
            "霽沼元非漲，秋花自少妍。",
            "蟻留新獻酎，蕙續不殘烟。",
            "戲鰋衝餘藻，游龜避折蓮。",
            "流芳真可惜，從此遂凋年。"
        ],
        "title": "十日宴江瀆亭",
        "id": "3088ea95-8148-4b77-bda8-c7185d413b52"
    },
    {
        "author": "宋祁",
        "paragraphs": [
            "于役三年遠，論兵兩鬢斑。",
            "不辭征戍苦，要作破羌還。",
            "楯墨應圜熟，兜烽報永閒。",
            "浮舠背淮服，盤馬入秦關。",
            "遂閣讎書筆，仍餘聚米山。",
            "憶君他夕恨，遥向隴雲間。"
        ],
        "title": "尹學士自濠梁移倅秦州",
        "id": "f18f643c-32ae-4eba-bdfe-acad56f6859e"
    },
    {
        "author": "宋祁",
        "paragraphs": [
            "圓海崇遺教，中陵育茂材。",
            "霧從仙市合，風向舞雩來。",
            "寶篆侔東壁，儒篇訪曲臺。",
            "泮芹參上俎，燕篲擁輕埃。",
            "鼓篋華冠聚，丘山縹帙開。",
            "蟲形浮墨沼，鼠耳綻經槐。",
            "有客緣承乏，無庸愧濫陪。",
            "難重漢家席，易眩魯門杯。",
            "學困青箱廣，書愁皓首催。",
            "空塵博士議，不稱洛陽才。",
            "高閣連雲景，層城枕斗魁。",
            "惟應仲尼冶，未惜鑄顔回。"
        ],
        "title": "初除直講獻內閣馮學士孫侍郎",
        "id": "51fb3894-c287-434c-8341-ed43e926719a"
    },
    {
        "author": "宋祁",
        "paragraphs": [
            "高閣休殘暝，層梁逼早暾。",
            "芳風萬年樹，殘月九重閽。",
            "枕歇淵魚夢，裘貪睡貉溫。",
            "星杓壓城角，天漢落河源。",
            "肅唱千廬寂，傳聞萬戶喧。",
            "烟浮紫藜觀，春著翠梧園。",
            "有客方岑寂，紬書滯討論。",
            "新年居右席，此地到西崑。",
            "硯瀉含毫滴，刀餘削柿痕。",
            "談高白馬度，頌罷碧雞翻。",
            "幸接雌黄几，同歡清白樽。",
            "不因窺麗句，誰刮翳瞳昏。"
        ],
        "title": "和石學士直舍晨興",
        "id": "66ed0788-8eed-4adc-9a31-3c7ca4c853f4"
    },
    {
        "author": "宋祁",
        "paragraphs": [
            "十載虞庠路，依然目所存。",
            "高槐記經市，秋水識橋門。",
            "迥閣珍圖秘，長廊審像昏。",
            "舊徒皆突弁，故友即塵根。",
            "昔在衣成緇，今還祿有軒。",
            "范雲身寖老，何術謝君恩。"
        ],
        "title": "再到國子監感昔有懷",
        "id": "9ce9b671-7254-4a66-9807-df16a082db71"
    },
    {
        "author": "宋祁",
        "paragraphs": [
            "泛膏聞舊典，秉燭嗣芳辰。",
            "霞破初迎月，林寒即讓春。",
            "鈞天移帝樂，北斗下城闉。",
            "匝地沈香燎，浮空羅襪塵。",
            "並珂馳寶鉸，分幰鶩彫輪。",
            "忽去騰夷路，還來競要津。",
            "酒胡矜酎美，梅額衒妝新。",
            "誰見甘泉畤，昏祠遂至晨。"
        ],
        "title": "上元觀燈紀事",
        "id": "457aaf7d-ebb5-4149-826a-3eaf09d07b5e"
    },
    {
        "author": "宋祁",
        "paragraphs": [
            "玉署凝嚴處，朱欄封殖恩。",
            "其誰賞高節，祗自保孤根。",
            "密幹青杠矗，危梢翠纛翻。",
            "故林茲地隔，新實幾時繁。",
            "細籟供風枕，斜陰疊月軒。",
            "雀驚衝葉墮，蟬靜抱枝喧。",
            "戴氏當年譜，梁王自古園。",
            "對容金馬客，深在玉堂門。",
            "本以蕭蕭擢，還由冉冉存。",
            "烟能留暝色，粉解記春痕。",
            "拾籜題吟墨，披叢爽醉魂。",
            "愛君同省樹，不敢爲人言。"
        ],
        "title": "玉堂北欄叢竹",
        "id": "001e984b-3ea8-4f56-bae9-79457288f03a"
    },
    {
        "author": "宋祁",
        "paragraphs": [
            "帝京蒙福近，相國偃藩初。",
            "甕熟中齋酒，厨鮮上客魚。",
            "高懷日蕭散，外物久驅除。",
            "犀首無妨飲，宣尼或飯疏。",
            "林凋疑野闊，荷罷似池虛。",
            "此樂憑誰辨，須煩藻思餘。"
        ],
        "title": "九日",
        "id": "8de7ee6a-d21b-4755-b807-3980814e5369"
    },
    {
        "author": "宋祁",
        "paragraphs": [
            "寶地披重岫，瓌宮庇萬榱。",
            "人瞻鼎湖駕，天護玉簫祠。",
            "列聖聯絺衮，千宮擁翠緌。",
            "陰森殿中傘，曶熣羽林旗。",
            "白日窺晨幌，明河宿曙帷。",
            "露盤金突兀，甲帳繡葳蕤。",
            "馴象春耕外，遊冠月出時。",
            "洛湍縈禁籞，嵩岳倚罘罳。",
            "早晏嚴薰燎，春秋達信辭。",
            "樽醅綠葉桂，齋饌紫房芝。",
            "璧带華燈錯，銀牀露綆垂。",
            "奇葩萬品秀，珍木五衢滋。",
            "碧柱峨翔鳳，璇璫舞暗螭。",
            "園金布爲地，泉玉漱成池。",
            "劫石聊容拂，仙花自不萎。",
            "樓含太虛近，鐘到下方遲。",
            "賜服鄉三老，歌風沛小兒。",
            "奉承紛有次，過謁儼多儀。",
            "此路真姑射，前峰即具茨。",
            "何當紆詔蹕，原廟慰時思。"
        ],
        "title": "會聖宮",
        "id": "da0408c4-0d26-4989-ac55-a097cfe5d7c5"
    },
    {
        "author": "宋祁",
        "paragraphs": [
            "西郊一超忽，祠節暫踟躕。",
            "天迥欹臨野，河長側貫都。",
            "飛廉披苑路，南斗抱城隅。",
            "填塹時休獵，棲糧戶免租。",
            "虎歸仍習圈，鳳下稍依梧。",
            "池岸斜聯籞，宮楹上集胡。",
            "慎齋雖有屬，勝踐未云孤。",
            "霧裏過仙市，輪邊認佛圖。",
            "檉楊閒對偃，鶬鴰靜相呼。",
            "牧罷林將暝，樵歸徑自紆。",
            "有懷摛鏤管，何苦促驪駒。",
            "壯思飄然發，知君顔謝徒。"
        ],
        "title": "和道卿舍人承祀出郊過西苑馬上有作",
        "id": "0c4ef16f-d286-40c0-acda-9cd8bc4d5f09"
    },
    {
        "author": "宋祁",
        "paragraphs": [
            "地勝祠仍古，春餘物徧華。",
            "山雲時抱石，佛雨不萎花。",
            "嶺挾樓梯峻，巖牽殿墄斜。",
            "淙谿雜環佩，怪蔓走龍蛇。",
            "供坐僧飛鉢，香園客戲沙。",
            "吾游真草草，深意負青霞。"
        ],
        "title": "三月二十一日集海雲鴻慶院",
        "id": "05aedca7-79e3-4b84-9013-3bdaacf34dcf"
    },
    {
        "author": "宋祁",
        "paragraphs": [
            "隠几劇端憂，良辰喜嘯儔。",
            "掞天鸚鵡筆，換酒鷫鸘裘。",
            "談麈真同色，賓壺喜順投。",
            "雪雲低北戶，棋墅接西州。",
            "露葉燕蘭老，霜津鄧橘秋。",
            "二豪休作頌，五白自成牟。",
            "平日欣交呂，前期即召鄒。",
            "彫觴莫辭醉，溝水易分流。"
        ],
        "title": "喜同朱舅秀才小飲",
        "id": "0ddf0ee2-5e3f-4cf3-86c7-2daecc6f7309"
    },
    {
        "author": "宋祁",
        "paragraphs": [
            "清白舊家聲，論交得寧馨。",
            "摛華吐鳳賦，聞禮墮鱣庭。",
            "潘夏叨連璧，荀陳更聚星。",
            "膠投思固漆，渭濁許過涇。",
            "合坐懷妍唱，分詩寫素屏。",
            "情深方柏悅，性懶自榆暝。",
            "短羽偏驚月，羈游劇泛萍。",
            "北梁催稅鞅，南郡阻繙經。",
            "曉色三竿日，離歌十里亭。",
            "期君促西上，相遇在神坰。"
        ],
        "title": "將東歸留別楊宗禮十韵",
        "id": "d245700e-cb08-4936-bac3-7c4d2f335f95"
    },
    {
        "author": "宋祁",
        "paragraphs": [
            "丞相于藩日，疏湖訟閣西。",
            "疑從濟川地，寫出釣璜溪。",
            "流淺初無浪，源清不貯泥。",
            "月爲宵幌燭，雲作曙樓梯。",
            "礙馬汀篁密，縈船浦蔓低。",
            "人亡桃李在，脈脈尚成蹊。"
        ],
        "title": "漢州房公湖",
        "id": "d39b1f26-e775-4db3-a6e8-cbab0d914477"
    },
    {
        "author": "宋祁",
        "paragraphs": [
            "款款南雲信，相存安穩不。",
            "比年常屬疾，茲地幸爲州。",
            "浩蕩親知隔，奔騰日月遒。",
            "暴公初有刺，孫叔竟無謀。",
            "黑白蠅間變，嫌疑李下求。",
            "側身忘夙夜，回首得沈浮。",
            "士節何嘗屈，君恩叵計酬。",
            "洴封共龜手，知罪一春秋。",
            "言命由來罕，逢辭敢辯廋。",
            "紛吾常用拙，焉往不離憂。",
            "重詛勞三物，揚芬避十蕕。",
            "虛弦落驚雁，真月喘疲牛。",
            "谷口輸誰隠，周南愧自留。",
            "尪殘千騎長，形勝二山流。",
            "寡術驅秦盜，彌旬錄楚囚。",
            "巫風那肯化，祠鼓詎曾休。",
            "安敢龔黄最，真堪趙魏優。",
            "闊然宣布曲，直爾伴牢愁。",
            "今子身東望，思同智北游。",
            "攄懷弄杯杓，對帙理墳丘。",
            "眷眷餘青眼，蕭蕭共白頭。",
            "姑縈裘與葛，隨度臘和膢。",
            "樠櫟人寧顧，遺簪上或收。",
            "狂言非所恧，君乃惠施儔。"
        ],
        "title": "得故人楊備書",
        "id": "ddd0197c-bd44-46d3-aece-1c0282e59ad8"
    },
    {
        "author": "宋祁",
        "paragraphs": [
            "鳳琯凝姑律，奎鉤誕佐臣。",
            "祥標六蓬矢，家盛十朱輪。",
            "變道齊成魯，端朝甫及申。",
            "禁中朝夕誨，帝右老成人。",
            "徧讀蘭圖字，多陪豹尾塵。",
            "桓榮師自許，石建謹無倫。",
            "振鷺飛逾潔，緇衣久更新。",
            "鑄賢今是冶，播物晚爲鈞。",
            "胡廣潭留菊，蒙莊樹有椿。",
            "奉公爲壽禱，山立輔昌辰。"
        ],
        "title": "內閣孫侍郎生辰紀德",
        "id": "e3b22abd-d1e7-43b7-96f4-7dc9916d9689"
    },
    {
        "author": "宋祁",
        "paragraphs": [
            "薄宦真何補，居然滯拙艱。",
            "無心圖作佛，有疾願藏山。",
            "臂率愁肌減，毛驚暮領斑。",
            "未能吳客問，誰恨越人彎。",
            "學倦書刀廢，呼慵博雉閒。",
            "寧慚局轅下，爲恥醉墦間。",
            "直道胡論枉，空言分合刪。",
            "蒼蠅徒擾擾，狂猘自{口顔}{口顔}。",
            "上客迂飛蓋，窮閻問閉關。",
            "餘光照徒壁，高辯破連環。",
            "感激排非聖，棲遲觸怒頑。",
            "十年休賦蜀，二始欲睎顔。",
            "昔有彈冠進，今將襆被還。",
            "春休晴絮白，日入暝霞殷。",
            "舊産平臺側，新田潁水灣。",
            "吾游如不遂，巖樾試重攀。"
        ],
        "title": "郭仲微見過問疾",
        "id": "831717a8-c94f-461d-8107-374de98c0ffa"
    },
    {
        "author": "宋祁",
        "paragraphs": [
            "令序凝秋籥，歡游駐使軒。",
            "行觴酒籌密，踏節舞韡翻。",
            "榴熟丹房解，萸香紫粒繁。",
            "風頭臘輕慘，日脚送斜喧。",
            "鏤管新篇逸，吹花舊俗存。",
            "請爲丞相壽，長久慶調元。"
        ],
        "title": "和晏相公九日郡筵",
        "id": "7d3293a0-d1e2-4e6b-a9fb-5457a23464f6"
    },
    {
        "author": "宋祁",
        "paragraphs": [
            "早夏乘休沐，離襟屬餞壺。",
            "欣同佩荷橐，恨及唱驪駒。",
            "感戀陪雲筑，翻飛別帝梧。",
            "騰裝照魚服，行帳繞犀株。",
            "慚去班中詔，寧容滯左符。",
            "惟應九里潤，蒙福在京都。"
        ],
        "title": "早夏集公會亭餞金華道卿內翰守澶淵得符字",
        "id": "b76273a0-e765-4058-89be-ca4b5cfcf2f3"
    },
    {
        "author": "宋祁",
        "paragraphs": [
            "今日真良宴，歡持鳴鹿杯。",
            "初飛禰衡表，共識子虛才。",
            "龍沼雲鱗動，鵬溟浪翅開。",
            "危言切晁董，祕思屬鄒枚。",
            "經市騰裝早，封軺續食催。",
            "應須戒驅弩，翹待駟車回。"
        ],
        "title": "鹿鳴筵餞諸秀才赴舉",
        "id": "0991347e-fb8c-45da-b8b3-0c6bdcd2c69a"
    },
    {
        "author": "宋祁",
        "paragraphs": [
            "假節分州郡，掄才出將門。",
            "還提射聲旅，并破護羌屯。",
            "尺詔方臨遣，新書得細論。",
            "旃酋陪獵帳，戍校接歡罇。",
            "後伍鞬櫜密，前驅鼓吹喧。",
            "隴笳梅落怨，邊陣月殘奔。",
            "赤白猶傳警，先零久負恩。",
            "行期雪家恥，三捷奏天閽。"
        ],
        "title": "送承制劉兼濟知原州",
        "id": "9e47f0ca-35ff-4bf0-b5af-bd0a3e315ac9"
    },
    {
        "author": "宋祁",
        "paragraphs": [
            "瑞澍霑春陸，膚雲壓暝臺。",
            "霰寒休雜下，風好即東來。",
            "遠岫吞將盡，陰霞照暫開。",
            "徧滋畦下麥，併濕隴頭梅。",
            "灑罶南魚躍，漂蘆北雁哀。",
            "蓬乾釣師卧，庌冷牧騶回。",
            "天發千驍電，人同百里雷。",
            "我私欣遂及，頌扈九農催。"
        ],
        "title": "早春雨中因呈邑大夫",
        "id": "0c3595d1-ba0f-4dca-9616-58682a390b0c"
    },
    {
        "author": "宋祁",
        "paragraphs": [
            "日夕朋簪遠，空成咄咄嗟。",
            "危言猶在口，飛語已磨牙。",
            "室救鴟鴞毀，庭喧獬豸邪。",
            "青蒲空頓首，白簡遂爲瑕。",
            "身歷千金險，頭經一夕華。",
            "便應過楚澤，何異向長沙。",
            "簣土障河拙，園葵望日賒。",
            "盡焚溫室草，尚得使君車。",
            "勝壤堪懷古，扁舟復載家。",
            "此時能痛飲，努力詠餘霞。"
        ],
        "title": "送范希文",
        "id": "fee70674-c590-4726-8f57-3cb3c188b0a8"
    },
    {
        "author": "宋祁",
        "paragraphs": [
            "順氣綿區廣，嘉生告稔初。",
            "人驚萬箱入，天賜九年儲。",
            "絕塞元休馬，吾農先夢魚。",
            "牛應賣刀後，酒是乞漿餘。",
            "祀續田神鼓，郵喧粟尉車。",
            "是年名大有，敢告史臣書。"
        ],
        "title": "喜有秋",
        "id": "7c68d5de-8971-4a87-9ede-6a309e2f98c3"
    },
    {
        "author": "宋祁",
        "paragraphs": [
            "別岸香風起，橫塘夕霧開。",
            "歌須靜婉至，步憶貴妃來。",
            "折藕冰絲剩，翻荷孔蓋回。",
            "曾經佛圖咒，解厭柏梁災。",
            "盛府開爲幕，騷人借作媒。",
            "謝才方麗句，卓寡比愁腮。",
            "有薏緣誰苦，名蓮固自猜。",
            "簪形侵寶髻，燭柄近宮煤。",
            "游羨龜巢密，看防漏葉催。",
            "使君迷已久，落晚且徘徊。"
        ],
        "title": "荷花",
        "id": "77ba876e-5f83-4b49-bc48-d57bb3215c22"
    },
    {
        "author": "宋祁",
        "paragraphs": [
            "南浦招招子，中途靡靡心。",
            "歸舟一葉小，秋水兩厓深。",
            "露鶴凄仍斷，風蜩細欲沈。",
            "桂華翻落月，榆影送橫參。",
            "壯志兼時晚，勞愁已日侵。",
            "霜摧過江枳，鐘眩避風禽。",
            "薄宦真蓬累，歸期問藁砧。",
            "惟餘摇落意，天宇共登臨。"
        ],
        "title": "早濟江步",
        "id": "999f7bf4-b85d-4447-b2c0-bce8d5327ec6"
    },
    {
        "author": "宋祁",
        "paragraphs": [
            "長停愁不淺，征袂拂殘梅。",
            "潘御家園近，毛欣府檄來。",
            "晨羞魚尾潔，春溜鴨頭催。",
            "拄頰談無對，參卿掾有才。",
            "城隅山疊映，樓戶月弦開。",
            "廨樹藏環感，因君寄九迴。"
        ],
        "title": "龐祕校掾九江兼歸汝南迎侍",
        "id": "1ac7f036-0d5b-4a11-ba61-25bc16b40611"
    },
    {
        "author": "宋祁",
        "paragraphs": [
            "倅乘淹榮序，封軺促覲期。",
            "文章二臺妙，昆弟五常眉。",
            "樹隠征郵密，花留祖蓋遲。",
            "秋毫供握處，春草見歸時。",
            "書笏人思對，垂櫜客愴離。",
            "羨君如彩鳳，先集翠梧枝。"
        ],
        "title": "送次饒趙職方罷成德軍通判還朝",
        "id": "d3e01dc3-e0ae-4868-8e79-ab03240977f1"
    },
    {
        "author": "宋祁",
        "paragraphs": [
            "上笏蘭臺彥，能文江漢靈。",
            "貪持御史劾，不顧大夫醒。",
            "詆毀真銷骨，嫌疑畏殺青。",
            "投冠集烏署，解紱墮鳶溟。",
            "毛脫荷囊筆，塵昏寶带釘。",
            "書空寧咄咄，避弋更冥冥。",
            "校尉貪厨釀，臨川集貝經。",
            "光華覆盆日，哆侈譖人星。",
            "生計依江芷，年芳老砌蓂。",
            "無人舉幡救，揮涕望明庭。"
        ],
        "title": "泌陽王介夫",
        "id": "87069ad4-dc92-4034-b4bc-473792df705d"
    },
    {
        "author": "宋祁",
        "paragraphs": [
            "去國已十載，召還今見收。",
            "初無潁川最，真忝茂陵求。",
            "物色多新識，寒溫減舊游。",
            "宮毫與塵晦，省樹向人秋。",
            "奏乏三千敏，恩難萬一酬。",
            "重尋紫荷橐，却侍翠雲裘。",
            "建禮文書少，湯官餠餌優。",
            "屏營趨虎殿，子細認奎鉤。",
            "晚節誠知止，吾生況若浮。",
            "身來雖魏闕，病免合滄洲。",
            "淺醉貽樽恥，衰容作鑑羞。",
            "歸年非雁後，破月是刀頭。",
            "依聖讒方弭，逃陰景自休。",
            "乞骸從此近，終計返林丘。"
        ],
        "title": "還都有感",
        "id": "4f53e2c7-2331-4b76-b3d5-44dd4ac1a425"
    },
    {
        "author": "宋祁",
        "paragraphs": [
            "漢史傳循吏，唐家秩省郎。",
            "海禽驚廟樂，池鶩費君粱。",
            "巾禿聊蓬首，帷閒即偃牀。",
            "案杯過永晝，寺鼓報殘陽。",
            "束帙雲籤冷，窺園李樹僵。",
            "後車常擊轂，猥酒不空腸。",
            "未易矜刀筆，徒煩裹服章。",
            "歲周無吏最，天極正包荒。"
        ],
        "title": "歲周移書課版",
        "id": "87e7feda-2490-439c-aae7-eeaeaaa9e574"
    },
    {
        "author": "宋祁",
        "paragraphs": [
            "道舊欣來駕，銷魂遽遠離。",
            "顛毛同白日，俗眼暫青時。",
            "客飯稽留數，齋醪酪酊遲。",
            "風波須畏險，老大共餘悲。",
            "楚莽先春動，梁雲向雪垂。",
            "還家存別墅，他會看圍棋。"
        ],
        "title": "舅氏自壽陽由京師歸安陸",
        "id": "fafcc998-a8d9-4ce9-a304-37bc81e03efe"
    },
    {
        "author": "宋祁",
        "paragraphs": [
            "故人當止酒，今夕喜銜盃。",
            "事與朱顔改，年將素領來。",
            "鹿車君偃蹇，鶴祿我裴回。",
            "紬史餘三擿，爲郎愧一臺。",
            "洛吟真可效，傖賦久成咍。",
            "平日雱風瑟，塵襓爲試開。"
        ],
        "title": "仲微相過把酒有感",
        "id": "516829c0-7d86-41c6-964a-ac3c9a70998f"
    },
    {
        "author": "宋祁",
        "paragraphs": [
            "素領登朝舊，黄樞遞直新。",
            "還持漢家節，坐福晉墟民。",
            "旆羽凌霜曉，袍花犯雪春。",
            "連雲祖壇幄，隘道舞驂塵。",
            "檄楯邊書息，羹羊府宴均。",
            "唐詩存雅俗，亥字訪遺人。",
            "緣飾資良守，都俞重老臣。",
            "莫爲朞月調，行此冠華紳。"
        ],
        "title": "送樞直梅學士守并州",
        "id": "5b8894d7-0399-4430-b05c-58aaf26f22e8"
    },
    {
        "author": "宋祁",
        "paragraphs": [
            "春徧西湖上，湖漪綠勝醅。",
            "驚魚迎瀨躍，鬭鴨擁波來。",
            "柳已緣烟重，花仍赴暖開。",
            "側汀烟媚篠，卧石水銜苔。",
            "岸轉橫杠度，川窮飲舫回。",
            "暗浮蟲聿役，閒立鷺毰毸。",
            "野畔平如界，林蹊潤不埃。",
            "光浮好雲日，影倒靜樓臺。",
            "山色乘晴露，霞容著暝催。",
            "溪行凡幾曲，恨乏昔人才。"
        ],
        "tags": [
            "西湖"
        ],
        "title": "上春晦日到西湖呈轉運叔文學士",
        "id": "3c924c3d-8f3e-471a-8cc6-a1552c155000"
    },
    {
        "author": "宋祁",
        "paragraphs": [
            "晚棹乘餘興，平川不駛流。",
            "山來疑逼岸，林度省移洲。",
            "郭迥花仍繞，巖寒桂自留。",
            "鼓聲風處疊，帆影浪間浮。",
            "候吏緣溪彴，迎旗駭浦鷗。",
            "嚮時天際遠，還有望歸不。"
        ],
        "title": "硤石乘舟晚歸",
        "id": "5fcc5b0f-9b70-4672-906c-c32a25c41733"
    },
    {
        "author": "宋祁",
        "paragraphs": [
            "異時凉月好，常爾惜嚴更。",
            "此夜浮雲惡，胡然溷太清。",
            "心孤王粲牘，案對景山鎗。",
            "海蚌猶能滿，城烏更不驚。",
            "裴回循北牖，黯淡倚西楹。",
            "蛩杼逢時急，釭花得闇明。",
            "桂高應自秀，蟾遠太無情。",
            "坐想瑶輪轉，孤懷悵未平。"
        ],
        "title": "中秋望夕不見月",
        "id": "9a9ca1b2-3556-4e11-a484-5446b8f6fa4e"
    },
    {
        "author": "宋祁",
        "paragraphs": [
            "有渰興芳序，餘寒惜慘悽。",
            "遠山沈向盡，雜樹望先迷。",
            "天闊都成暝，雲昏本自低。",
            "漂灰禁餘火，浮棗祓殘溪。",
            "檻篠風爭亞，汀鳬夜不棲。",
            "篷聲攢釣渚，蓑滴擁烟畦。",
            "積潤侵重構，長嚴壓曉鼙。",
            "游人盤馬路，獨漉逐春泥。"
        ],
        "title": "清明值雨",
        "id": "5a53b2bc-f5d8-46b6-8097-833c342dc89b"
    },
    {
        "author": "宋祁",
        "paragraphs": [
            "協氣凝清籞，嘉祥擢鈿荷。",
            "共茄含瑞液，分蒂蓋文波。",
            "魚戲浮香併，龜游得地多。",
            "房芝助連葉，宮樹讓交柯。",
            "柄合千絲剩，盤差五兩過。",
            "正須裁紫橐，回入從臣歌。"
        ],
        "title": "瑞荷同幹",
        "id": "3690cc76-742c-4760-b700-339be20f0d86"
    },
    {
        "author": "宋祁",
        "paragraphs": [
            "夜雨平階滴，寒燈照幔孤。",
            "未生靈運草，先據惠施梧。",
            "千里徒傷目，三年欲變儒。",
            "回腸啼絡緯，遠恨送襜褕。",
            "怨曲傳繁瑟，悲歌缺唾壺。",
            "此中如借問，掩鼻願操觚。"
        ],
        "title": "愁吟",
        "id": "fb974373-ae12-435f-814a-4615304896e2"
    },
    {
        "author": "宋祁",
        "paragraphs": [
            "遠作分符守，猶爲持橐官。",
            "易漂非待煦，自栗不須寒。",
            "髮變他年素，心餘即日丹。",
            "過門休骯髒，逢路定汍瀾。",
            "忌刻殊忠告，蘧施足面謾。",
            "直緣蜚語入，正恨飲章難。",
            "墜後仍加石，驚初更避丸。",
            "讒箕元有舌，僞玉嚮無瘢。",
            "任拔終傾藿，雖憎亦佩蘭。",
            "隴雲平莽莽，林露夜團團。",
            "且欲排孤憤，還應覓暫歡。",
            "兩岐行處帢，五醆食時盤。",
            "地善人差逸，天高網寖寬。",
            "戀軒嗟棄馬，巢閣羨歸鸞。",
            "楚嶂橫朝塞，淮波潄夕灘。",
            "空將西望眼，隨日到長安。"
        ],
        "title": "偶書",
        "id": "265914d7-41aa-48d7-af7a-6bb40cc9d611"
    },
    {
        "author": "宋祁",
        "paragraphs": [
            "塗會森璋罷，唐銓結綬初。",
            "家聲蘭倚玉，祖德鸛銜魚。",
            "周粟思馨膳，京塵惜弊裾。",
            "垂腰青采綬，薰帙翠芸書。",
            "鶴怨空山帳，雞棲外舍車。",
            "日期優政洽，公啟達儲胥。"
        ],
        "title": "柳佐乾德尉",
        "id": "50e0907b-ebc2-434e-b6e2-64826a199893"
    },
    {
        "author": "宋祁",
        "paragraphs": [
            "城闉聊屬眺，千古恨悠悠。",
            "夏享空臺毀，韓亡故社留。",
            "廟祠旌潁鳳，溪水識巢牛。",
            "春色依林動，晨煙傍戍浮。",
            "庌騶閒自集，田鶴叫相求。",
            "町篠沿緣密，川葭靃靡柔。",
            "櫟墟迷鄭鄙，騩路隔軒游。",
            "感昔如吾輩，曾經幾斛愁。"
        ],
        "title": "懷古眺望",
        "id": "dea8a55d-9f51-4d91-8baf-9658df587368"
    },
    {
        "author": "宋祁",
        "paragraphs": [
            "西域流根遠，中都屬賞偏。",
            "初無可並色，竟不許勝妍。",
            "薄暝霞烘爛，平明露濯鮮。",
            "長衾繡作地，密帳錦爲天。",
            "淺影纔欹檻，橫柯欲照筵。",
            "愁心隨落處，醉眼著繁邊。",
            "的的誇妝靚，番番恃笑嫣。",
            "何嘗見蘭媚，要是掩櫻然。",
            "艷足非他譽，香輕且近傳。",
            "所嗟名後出，遺載楚臣篇。"
        ],
        "title": "海棠",
        "id": "f73df301-3e88-4019-8177-1ba671c9daa3"
    },
    {
        "author": "宋祁",
        "paragraphs": [
            "丞相懷嵩罷，因之名郡樓。",
            "使君嗟久廢，華棟鬰重修。",
            "人世興衰換，山川處所留。",
            "落成今日宴，感舊向來愁。",
            "西北天根遠，東南地脈浮。",
            "雲生蘭葉橑，月近蒜條鉤。",
            "樹雜猿呼暝，風長雁送秋。",
            "此時如極目，歸思恐難收。"
        ],
        "title": "滁州趙學士重修懷嵩樓",
        "id": "10361776-ab18-42f2-a635-028d0afc9646"
    },
    {
        "author": "宋祁",
        "paragraphs": [
            "集福仁祠舊，雄成寶塔新。",
            "經營一甲子，高下幾由旬。",
            "屹立通無礙，支持固有神。",
            "雲妨垂處翼，月礙過時輪。",
            "頂日珠先現，絛風鐸自振。",
            "沙分千界遠，花散四天春。",
            "億載如如地，三休上上人。",
            "堆螺俯常碣，繚带視河津。",
            "陶甓勤爭運，園金施未貧。",
            "誰紆簡棲筆，爲我誌琳珉。"
        ],
        "title": "開元寺塔偶成題十韵",
        "id": "eaa546db-7654-44a1-86e4-6c838cd9b2ca"
    },
    {
        "author": "宋祁",
        "paragraphs": [
            "夜魄離星舍，春膏浹大田。",
            "乍迷榆塞樹，徐暗柳營天。",
            "沼滴銀波蕩，階鳴玉綆聯。",
            "餘萌催沃土，殘魃趣沈淵。",
            "迥濕來鶑外，斜寒去雁邊。",
            "莓莓滋野秀，纂纂濯花妍。",
            "戴響饒農笠，眠聲羨釣船。",
            "罅雲時露日，迷岫旋埋烟。",
            "酌酒聊相勞，斯倉竚有年。",
            "勞君歌閔雨，予志謝先賢。"
        ],
        "title": "季春八日喜雨答李都官",
        "id": "7eea9619-264a-4859-a98b-67bb9d333916"
    },
    {
        "author": "宋祁",
        "paragraphs": [
            "爲結秋荷恨，因來溝水西。",
            "魚驚一蓋缺，龜落半巢低。",
            "細暗嬋娟渚，香乾㪍窣隄。",
            "莖枯縈繭緒，盤側漏鮫啼。",
            "自此空瑶席，他年問濁泥。",
            "那堪塘上雨，點點共凄迷。"
        ],
        "title": "賦得敗荷",
        "id": "af908a92-49ba-4b06-b103-cddf7ea7e380"
    },
    {
        "author": "宋祁",
        "paragraphs": [
            "濯雨拳紅展，擎烟側鈿微。",
            "纔勝漢臣橐，未辦楚人衣。",
            "矗矗閒攢沼，差差靜隠磯。",
            "游防靈蔡重，戲怯孺魚肥。",
            "莖弱從風靡，珠成恐浪揮。",
            "文鴛不肯去，始得蔽斜暉。"
        ],
        "title": "小荷",
        "id": "862251c5-4233-4705-9697-b09fad0f51bf"
    },
    {
        "author": "宋祁",
        "paragraphs": [
            "馬上逢飛雪，都城觸望新。",
            "天如不擬暝，樹欲頓成春。",
            "霰急初鳴瓦，塗輕自壓塵。",
            "灑逵先映璐，飄闕欲藏銀。",
            "宛轉呈歌麗，裴回逼舞真。",
            "散鹽拂波亂，飛莢點星勻。",
            "密影俄飛蓋，乾花看鈿輪。",
            "無煩濕潘鬢，今是二毛人。"
        ],
        "title": "馬上逢雪",
        "id": "56f50c3b-7191-4b20-9801-2466bab9d906"
    },
    {
        "author": "宋祁",
        "paragraphs": [
            "江南寒意薄，未臘見梅芳。",
            "爲有輕盈態，都無淺俗香。",
            "倚風斜夕臉，呵雪噤晨妝。",
            "刀尺憑鮫杼，比鄰託粉牆。",
            "高枝籠遠驛，側影照回塘。",
            "曠望黄昏月，嫶妍半夜霜。",
            "一身來上國，三載別炎方。",
            "不見南枝早，方驚北道長。",
            "當時猶引領，此際故回腸。",
            "淚盡羌人笛，魂銷越使鄉。",
            "危樓難極目，恨酒怯盈觴。",
            "未到盧家第，終虛白玉堂。"
        ],
        "title": "南方未臘梅花已開北土雖春未有秀者因懷昔時賞玩成憶梅詠",
        "id": "cce47297-12e9-4214-9c7a-90077617dd2f"
    },
    {
        "author": "宋祁",
        "paragraphs": [
            "逸駕歡迎養，飛軒適所宜。",
            "營菟茲寓老，趨鯉即聞詩。",
            "地勝心逾放，人閒趣自奇。",
            "嵩雲來冒棟，滎溜下通池。",
            "靜偶惟黄卷，僊謠雜紫芝。",
            "窗風伴披衽，簷月對支頤。",
            "相筆留齊榜，邦侯慶壽巵。",
            "美哉翬棘詠，兼記掛冠時。"
        ],
        "title": "李少傅逸老亭",
        "id": "d9501390-d9a7-468d-9c76-563c556439ff"
    },
    {
        "author": "宋祁",
        "paragraphs": [
            "芳茗標圖舊，靈芽薦味新。",
            "摘侵雲崦曉，收盡露腴春。",
            "焙煖烘蒼爪，羅香弄縹塵。",
            "鐺浮湯目徧，甌漲乳花勻。",
            "和要瓊爲屑，烹須月取津。",
            "飲萸聞藥錄，奴酪笑傖人。",
            "雪沫清吟肺，冰甆爽醉唇。",
            "嗅香殊太觕，瘠氣定非真。",
            "坐憶丹丘伴，堂思陸納賓。",
            "由來撤膩鼎，詎合燎勞薪。",
            "得句班條暇，分甘捉麈晨。",
            "二珍同一餉，嘉惠愧良鄰。"
        ],
        "title": "答朱彭州惠茶長句",
        "id": "098a9ad6-6f74-4e76-8382-fb7672de08fe"
    },
    {
        "author": "宋祁",
        "paragraphs": [
            "雪集先何所，天彭關內州。",
            "雲澌結河漢，風礫灑林丘。",
            "眩晃三霄接，繽紛一氣浮。",
            "光逢晨晛薄，花得冥寒稠。",
            "拂樹瓊爭動，縈牆粉暫留。",
            "縮毛驚莋馬，埋目憚吳牛。",
            "客至蘭矜曲，仙歸鶴擁裘。",
            "鹽邊混熬素，玉處亂方流。",
            "併響鳴巖竹，分滋浹壟麰。",
            "印沙鴻雁喜，蔽葉鷓鴣愁。",
            "蒙福沾餘潤，稱觴隔並游。",
            "錦官才涷雨，賡和負妍謳。"
        ],
        "title": "答朱彭州喜雪",
        "id": "b4465de1-32d0-42a0-991c-f2b1bd1b88a0"
    },
    {
        "author": "宋祁",
        "paragraphs": [
            "風物澹蕭辰，陵阿訪隠淪。",
            "野杠裁度馬，溪路劣生塵。",
            "認菊知陶宅，觀禾識魯囷。",
            "林臯偏樂我，魚鳥似留人。",
            "山霽羣妍露，林虛衆籟新。",
            "長沮亟相語，非敢問迷津。"
        ],
        "title": "訪李生野墅",
        "id": "c534b5de-08c1-4c15-bc7b-b1974116cb41"
    },
    {
        "author": "宋祁",
        "paragraphs": [
            "僑籍依三輔，愁顛徧二毛。",
            "星灰對遒盡，淚卷掩劬勞。",
            "併歎絲兼路，都捐筆與刀。",
            "思旌初不定，離緒僅堪繰。",
            "醜是流離子，材真樸遬曹。",
            "未成虞弁進，旋似郭竽逃。",
            "邑聚巑岏合，都城鬰律高。",
            "惟餘故人意，戀戀劇綈袍。"
        ],
        "title": "書懷寄郭正",
        "id": "6c7d2e54-960a-436c-999b-645819c87d25"
    },
    {
        "author": "宋祁",
        "paragraphs": [
            "腐化何微眇，孤光只自求。",
            "單飛一金躍，羣散數星流。",
            "廢苑蒼茫夜，離宮窈窕秋。",
            "戍埤同燼落，客幔共燈愁。",
            "明滅風前亂，裴回葉處留。",
            "人間厭白鳥，不爲盡餘羞。"
        ],
        "title": "螢",
        "id": "a9477bde-350d-4a68-bd77-40f392a9ce2f"
    },
    {
        "author": "宋祁",
        "paragraphs": [
            "朔氣迎秋晏，因成糅雪飄。",
            "園賓驚早賦，郢曲愛新調。",
            "雜霰鳴寒蘀，紛花混晚苕。",
            "光含闕邊鳳，溫借省中貂。",
            "縞頃纔供望，鹽波已屢銷。",
            "今年屬清思，旻宇其寥寥。"
        ],
        "title": "和梅侍讀給事秋雪",
        "id": "7fa61736-8c81-4f16-a2fe-25976f9ed48f"
    },
    {
        "author": "宋祁",
        "paragraphs": [
            "佳雪春前降，層陰臘外留。",
            "日昏霏霰集，風定舞花稠。",
            "浩氣皚皚徧，繁光衮衮流。",
            "灑林初亂塢，拂瓦暗平溝。",
            "洞矗三雲仗，山迎萬玉侯。",
            "客車羊作駕，仙氅鶴供裘。",
            "只有歌堪和，都無色可侔。",
            "險堆憐傍砌，斜濕愛侵幬。",
            "面旋成遲落，繽紛不頓休。",
            "粉塘連北渚，縞頃接西疇。",
            "興往惟思戴，賓來但憶鄒。",
            "絮痕侵柳動，鹽影著波浮。",
            "宿莽攢瑶草，長隄卧素虯。",
            "正緣先畢雨，併欲潤天麰。",
            "應禱驅民癠，呈祥溢里謳。",
            "長人蒙帝力，歡酌任言醻。"
        ],
        "title": "立春前二日獲雪",
        "id": "64963b24-e962-4314-9700-cd54879c870b"
    },
    {
        "author": "宋祁",
        "paragraphs": [
            "低雲淡河界，零霰集天涯。",
            "樹亂三眠絮，叢迷五出花。",
            "舞風都擬重，入隙故成斜。",
            "密瓦平將半，前山暝欲遮。",
            "漸堪迷凈練，併欲誤疏麻。",
            "粉出房陵水，鹽飛海岸沙。",
            "舟來戴逵宅，客過李王家。",
            "此日長安酒，旗高未易賒。"
        ],
        "title": "小雪",
        "id": "5e7c9b3a-44d1-4b94-b605-77ee73677174"
    },
    {
        "author": "宋祁",
        "paragraphs": [
            "天與疏慵地，人無榮進心。",
            "死灰差免溺，棄杖即成林。",
            "主諾固多暇，避賢懷所欽。",
            "難邀潁川鳳，敢望漢臺金。",
            "倚酒狂雖在，荷蓑歲已侵。",
            "恭聞容考績，緣此未投簪。"
        ],
        "title": "感懷",
        "id": "b1321dcf-a6b7-42eb-bba8-6ddbb886a442"
    },
    {
        "author": "宋祁",
        "paragraphs": [
            "雨町犀株突，陽臯錦槊攢。",
            "竅均軒世律，皮解漢廷冠。",
            "冉冉生能直，蕭蕭意自寒。",
            "翠雲舒作葉，碧血染爲竿。",
            "梢弱烟方定，筠浮粉未乾。",
            "拋陰照流水，迸節犯朱欄。",
            "會待翔鵷集，非緣戲馬殘。",
            "林間誰共賞，坐想七賢歡。"
        ],
        "title": "新筍成竹",
        "id": "a9ed3023-50b8-42e0-8504-5edd53e423c4"
    },
    {
        "author": "宋祁",
        "paragraphs": [
            "平狄方開府，鎸羌舊著名。",
            "新提建章騎，入領羽林兵。",
            "賜橐千金重，留車兩印榮。",
            "已封頭尚黑，休戰髀還生。",
            "大旆前驅影，鳴鐃後隊聲。",
            "軷壇勝算爵，客飯飫侯鯖。",
            "山背迷榆塞，雲披認薊城。",
            "介圭朝漢幄，釦仗侍軒營。",
            "悵別疏華恨，勤歸杕杜情。",
            "君看畫像處，麟閣近西清。"
        ],
        "title": "送馬軍范太尉",
        "id": "6e3a489c-19e1-4b62-943f-ff9aa09da1bb"
    },
    {
        "author": "宋祁",
        "paragraphs": [
            "稍稍客引去，依依君見過。",
            "胡爲困重趼，正欲問無他。",
            "甑黍驚方熟，犀談省舊訛。",
            "感餘祗惝怳，衰罷有蹉跎。",
            "直取憂襟解，聊從醉弁俄。",
            "緩行清白酒，隨意短長歌。",
            "臯壤星霜宴，纓瓖塵垢多。",
            "且應留從僕，同賞二山阿。"
        ],
        "title": "喜連君錫過郡",
        "id": "ba98317f-d1d9-4d7a-8b20-8770e8f46569"
    },
    {
        "author": "宋祁",
        "paragraphs": [
            "五竺能仁里，重游路不迷。",
            "詔辭丹鳳北，身到白龍西。",
            "野凈榴花早，林暄貝葉齊。",
            "暮雲程次闊，斜月笠前低。",
            "燕嶺長銜霧，金河不貯泥。",
            "梵王分供食，戍校接征鼙。",
            "窣堵方增飾，祇園得徧躋。",
            "無容带歸錫，秦蹕待新題。"
        ],
        "title": "送聞大夫遊西天",
        "id": "f659366d-8ccb-4442-98bf-2c68b940dfb5"
    },
    {
        "author": "宋祁",
        "paragraphs": [
            "自頃辭台路，陪京擁使珂。",
            "遺音追正始，新韵徧中和。",
            "贈答劉公數，登臨叔子多。",
            "腸迴初有感，耳熱遂成歌。",
            "驚夢春塘草，歡顔雪席酏。",
            "拍殘吳子夜，唱殺楚陽阿。",
            "勝氣籠雲沆，清懷貯月波。",
            "無妨爍顔謝，莫獨與羊何。",
            "譙里鳴騶入，陳郊露冕過。",
            "二邦留雅咏，棠樹共婆娑。"
        ],
        "title": "覽中丞尚書譙陳二郡新詩",
        "id": "d602a8e5-a55c-42ae-a85c-5ea78ffb0939"
    },
    {
        "author": "宋祁",
        "paragraphs": [
            "久玷三雲從，仍叨千石榮。",
            "羸軀付多病，怯計會無成。",
            "出守非嚴助，何年召郤萌。",
            "風摧向陽藿，霜變度江橙。",
            "畫閣勤聽訟，春疇力勸耕。",
            "遂慚循吏術，姑促縣官征。",
            "害馬直宜去，勞魚實恐赬。",
            "人心久忘戰，朝議近論兵。",
            "戍鎖關南數，邊烽隴右明。",
            "將機猶嚄唶，賊膽尚縱橫。",
            "說士爭操牘，謀臣屈請纓。",
            "已聞疲轉粟，安得但嬰城。",
            "且許和戎利，重尋撓酒盟。",
            "安危繫公等，指授盡時英。",
            "幸有千金募，須容八陣精。",
            "待衰曹劌鼓，長揖亞夫營。",
            "刷憤宜修德，時巡況作京。",
            "矢方射嶓冢，力欲斬長鯨。",
            "憲紙言常屢，王塗日以清。",
            "悉心前席重，直指佞人驚。",
            "仗下霜餘凜，班回佩倚鳴。",
            "早調黄鉉鼎，催獻惡梟羹。",
            "顧我罹飛語，于茲類倒行。",
            "鬼神慚賈誼，唇舌避君卿。",
            "直道今寥落，狂辭先猥并。",
            "椎如莫邪鈍，倀若小冠盲。",
            "秦俗矜車甲，周詩賦旆旌。",
            "會當濡橐筆，企詠二邊平。"
        ],
        "title": "感事寄子明中丞",
        "id": "379ef167-17a3-4e48-ba74-b00e374beeb5"
    },
    {
        "author": "宋祁",
        "paragraphs": [
            "外家真大隠，亭圃枕城闉。",
            "談樹能留客，飛鷗不畏人。",
            "白雲仙嶺曙，脩竹禊堂春。",
            "溪遠尋難盡，林幽趣旋新。",
            "愛山仍作屐，裁縠便爲巾。",
            "僧赴禺中飯，樵歸落照鄰。",
            "宅成翻忝相，里舊況依仁。",
            "千騎過從數，連章刻翠珉。"
        ],
        "title": "寄題外門亭園",
        "id": "17b2ec3a-84e8-4d21-b568-9e3ba2ef609d"
    },
    {
        "author": "宋祁",
        "paragraphs": [
            "窮閻久藏疾，有客獨迴輪。",
            "密契瞻松茂，羈懷慰蓼辛。",
            "猶龍八才子，嗅雉一畸人。",
            "藜藋仍開逕，樵蘇頼庶貧。",
            "吾僚青眼舊，今世白頭新。",
            "尚倚王陽仕，終彈屋幘塵。"
        ],
        "title": "喜刁從事見過",
        "id": "31561076-9aef-4edd-a9f5-535375217706"
    },
    {
        "author": "宋祁",
        "paragraphs": [
            "棧道迴忠馭，牢盆幹計貲。",
            "文書三署草，兄弟五常眉。",
            "遽爾分符竹，欣然捧詔芝。",
            "疾驅關外傳，奉引漢東旗。",
            "夕月同離恨，春膏徧我私。",
            "他年五君詠，應記阮咸麾。"
        ],
        "title": "楊都官知隨陽君自蜀守爲計倅既而出郡",
        "id": "9282426b-1405-4fb4-ab21-d51d170eb698"
    },
    {
        "author": "宋祁",
        "paragraphs": [
            "顧我支離甚，惟公念不才。",
            "朱顔爲列郡，白髮入中臺。",
            "閣道通天祿，宮門拂斗魁。",
            "論班元後鄭，作賦或延枚。",
            "病肘垂楊老，危心一櫓摧。",
            "根愁江北變，葉喜洛陽來。",
            "自昔邊州重，當年蜀馭催。",
            "燒烽看朔漠，捫井歷崔嵬。",
            "粗可繙前史，何能調禁財。",
            "流光成浩蕩，孤宦易嫌猜。",
            "曲外悲絃剩，機頭謗錦開。",
            "無功慚遠志，有吏笑然灰。",
            "左轄真虛忝，仙曹復濫陪。",
            "門鶋愁眩轉，軒鶴老毰毸。",
            "傾否知攸往，成章恧所裁。",
            "賈生空問卜，楚客但勞媒。",
            "特召依明主，生還揖上台。",
            "緹油觀冊府，巾履記翹材。",
            "長跪懷人句，徐傳道舊杯。",
            "今茲宣父冶，終得鑄顔回。"
        ],
        "title": "和龐丞相",
        "id": "7c31f1f5-3e3d-40ee-af37-fb1ba26cdc29"
    },
    {
        "author": "宋祁",
        "paragraphs": [
            "雋譽高鄉品，仙姿並國游。",
            "新恩紺綸綬，遺社酎金侯。",
            "賦閣諸傖筆，塵緇倦客裘。",
            "平明催沖鷁，幾信候潮濬。",
            "下鼓蓴縈箸，持螯酒溢甌。",
            "江南三月草，爲子剩離憂。"
        ],
        "title": "送常熟尉錢訪",
        "id": "44dc82a1-6170-45a9-8021-7a2a9700d1fd"
    },
    {
        "author": "宋祁",
        "paragraphs": [
            "築室占層峰，高眠商嶺東。",
            "鉢薰諸佛飯，窗占上皇風。",
            "餌桂將成父，搴芝固有童。",
            "驚猿參唳鶴，伸鳥雜經熊。",
            "客有希何點，人多拜德公。",
            "春雲不持寄，誰欲問山中。"
        ],
        "title": "寄王崇",
        "id": "fd162acf-1007-4938-b4dc-c0404822e94e"
    },
    {
        "author": "宋祁",
        "paragraphs": [
            "古有容容福，人譏齪齪員。",
            "生能巧非奏，死戒直如弦。",
            "欲重高門地，非論媚竈天。",
            "詩書大儒冢，絲竹後堂旃。",
            "東閣翻芻馬，西園竊富錢。",
            "道謀誰執咎，戶選不因賢。",
            "朱鼓成妖日，羌鶡入賀年。",
            "須防反室詔，終取闔門憐。",
            "異日讒成錦，先時默似蟬。",
            "空貽後人嘆，流涕掩青編。"
        ],
        "title": "詠史",
        "id": "ac69d230-bb2e-435c-be5e-ec1108afa85a"
    },
    {
        "author": "宋祁",
        "paragraphs": [
            "此心通妙法，他劫侍尊顔。",
            "水月何嘗動，煙雲相與閒。",
            "香浮經葉暗，霜點頷髭班。",
            "施寶上人往，銜花谷鳥還。",
            "梵潮鳴夜浦，天柱落秋山。",
            "句偈聊持贈，非緣文字間。"
        ],
        "title": "贈通教大士善升",
        "id": "839a096a-510d-42ea-a7d8-b094d5f3ec2b"
    },
    {
        "author": "宋祁",
        "paragraphs": [
            "天暮雪雲繁，相將客兔園。",
            "老從星髮見，歲伴日車翻。",
            "別葉晴猶舞，征鴻暝更軒。",
            "事君纔寸祿，知我是空言。",
            "競進家爭璧，同聲伯有塤。",
            "重吟探懷句，更代一狐溫。"
        ],
        "title": "奉和長兄歲晏抒懷",
        "id": "eec89229-8773-49c0-8a1c-3d4a44ee7fab"
    },
    {
        "author": "宋祁",
        "paragraphs": [
            "春暝蓬山直，知君思緒多。",
            "玉蟾吟瀉滴，朱幕卧生波。",
            "談麈飄無幾，書刀削久訛。",
            "魚沈江上夢，雞唱汝南歌。",
            "落蔕燈煤暗，雙盤露蘂和。",
            "烟浮溫室樹，雲澹客星河。",
            "牟首傳清𢧕，章溝疊迥鼉。",
            "子雲惟寂寞，尚自奈嘲何。"
        ],
        "title": "寄天休學士",
        "id": "db3cfea0-b986-4d26-8f64-f6c05ecddc41"
    },
    {
        "author": "宋祁",
        "paragraphs": [
            "老至非無素，憂來詎一源。",
            "河魚真得疾，牀蟻誤成喧。",
            "㕮咀供晨匕，蹣跚逼夕軒。",
            "何宜忝蓬觀，祗合令文園。",
            "霜挫顛毛禿，雲添眼膜昏。",
            "問天寧有禱，依佛即忘言。",
            "燕麥摇風砌，蚌苔壓雨垣。",
            "冒榮難自效，三宿戀君恩。"
        ],
        "title": "夏日舊疢間發",
        "id": "9a9d8494-26ef-49c0-b3f5-d4968a2905a9"
    },
    {
        "author": "宋祁",
        "paragraphs": [
            "信美蘭臯地，疏椽構迥軒。",
            "山林閒處樂，溪瀨靜中喧。",
            "春桂開前塢，秋菘接後園。",
            "舟來無盡曲，客到不空罇。",
            "夕月生帷鑒，晴雲抱棟痕。",
            "主人貪紬績，未暇答驚猿。"
        ],
        "title": "蘭皋亭",
        "id": "bd2a3003-5761-4410-aa8b-ed5765f490d5"
    },
    {
        "author": "宋祁",
        "paragraphs": [
            "帝念西南重，頻年輟俊翹。",
            "還臨二星野，催駕一封軺。",
            "地出褒中險，梯連劍外遥。",
            "蹲鴟蔽川沃，流馬餉軍饒。",
            "檄去方移蜀，書成遂薦譙。",
            "客橙薰露夕，官錦濯霞朝。",
            "卓市醪華美，渝僮舞勢趫。",
            "省蘭聊罷幄，亭柳重攀條。",
            "煩使資游刃，歸懷極本朝。",
            "前知宣布曲，即日徧歡謠。"
        ],
        "title": "送胡學士赴益州漕",
        "id": "53dae435-7462-4be7-8919-3cd5e9b97de8"
    },
    {
        "author": "宋祁",
        "paragraphs": [
            "病緒蹇騷騷，彌旬曠坐曹。",
            "緣憂初得損，非巧亦成勞。",
            "計月銷雙臂，驚年變二毛。",
            "隙塵間日滿，鐺藥晬時熬。",
            "顧此逢熙盛，紛吾異俊髦。",
            "濫趨華雉省，清舐翠螭毫。",
            "數米仍能飽，搶榆不顧高。",
            "聊尋秘方枕，更繕養生刀。",
            "夕穗含風月，秋禽企露臯。",
            "比來差勝晤，有意伴持螯。"
        ],
        "title": "羸疾益間呈聶長孺學士",
        "id": "354fcaa0-a4b0-48eb-bc8d-2acff8a5f12c"
    },
    {
        "author": "宋祁",
        "paragraphs": [
            "仙館三峰下，年華百歲中。",
            "夢休孤蝶往，蛻在一蟬空。",
            "蕊笈微言秘，霄晨浩氣通。",
            "丹遺舐後鼎，林遣御餘風。",
            "市霧沈荒白，餐霞委暗紅。",
            "峨眉有歸約，飛步與誰同。"
        ],
        "title": "予昔游雲臺觀謁希夷先生陳摶祠堂緬想其人今追作此詩",
        "id": "deb19421-9d0d-4763-8b76-48eb51121ecf"
    },
    {
        "author": "宋祁",
        "paragraphs": [
            "自昔去先閈，乃今還故廬。",
            "隴桑濡露外，巖桂遣風餘。",
            "稍識烏衣巷，相過栗里輿。",
            "感存橫涕數，道舊愬杯徐。",
            "水涸溪容耗，林殘野氣疏。",
            "鳥喧晴處陌，烟宿暝時墟。",
            "彭澤期歸去，臨邛喜第如。",
            "擊鮮無久慁，趨局畏官書。"
        ],
        "title": "還鄉",
        "id": "cc3e7e45-83dd-4cdd-956a-091e5d13096c"
    },
    {
        "author": "宋祁",
        "paragraphs": [
            "早夏清和在，晴江沿泝時。",
            "岸風摇鼓吹，波日亂旌旗。",
            "醉帟牽緗蔓，游鬟撲絳蕤。",
            "樹來驚浦近，山失悟舟移。",
            "雅俗西南盛，歸軺東北馳。",
            "此歡那復得，拋恨寄天淮。"
        ],
        "title": "憶浣花泛舟",
        "id": "3ea77a2d-65dd-47c5-80d8-c63b7a1496f1"
    },
    {
        "author": "宋祁",
        "paragraphs": [
            "追碧被層顛，靈姿映大千。",
            "天光白毫際，山色鈿螺邊。",
            "海客供鬘貝，江神捧坐蓮。",
            "銜花馴鹿往，投鉢毒龍眠。",
            "影壓中流浪，香飄萬里船。",
            "慈威濟終古，何止一長川。"
        ],
        "title": "大像閣",
        "id": "82e6143b-5c72-4c66-81fa-35ab57e6092d"
    },
    {
        "author": "宋祁",
        "paragraphs": [
            "國破江山老，人亡岸谷摧。",
            "鴛飛今日瓦，鹿聚向時臺。",
            "故苑猶霏雪，荒池但劫灰。",
            "赬遺糊處壤，闔記數殘枚。",
            "恨月窺林下，悲風覓隴來。",
            "依城狐獨速，失厦燕裴回。",
            "廢社纔存柳，陰垣自上苔。",
            "有情惟杜宇，長爲故王哀。"
        ],
        "title": "覽蜀宮故城作",
        "id": "f8c37676-db7b-409b-ad95-08298b2ff337"
    },
    {
        "author": "宋祁",
        "paragraphs": [
            "肅駕來墟落，悠然矚霽氛。",
            "飛花缺林影，驚鷺破洲羣。",
            "牧徑尋還失，蕘歌斷更聞。",
            "平蕪與天遠，孤日带霞曛。",
            "梁雉今誰嗅，城狐古不熏。",
            "楚人矜節物，腰艾鬭蘭芬。"
        ],
        "title": "早夏出城書所見成篇",
        "id": "b47269e1-82f9-459d-b882-2f225fc3967d"
    },
    {
        "author": "宋祁",
        "paragraphs": [
            "勝具論終古，尋幽屬政成。",
            "待時藏磊落，得地鬭崢嶸。",
            "錦駁苔文露，虹浮玉氣明。",
            "夢池分到影，窗岫讓吟情。",
            "乍恐翻湘燕，真疑刻漢鯨。",
            "滴秋湖溜入，觸曉寺雲生。",
            "紫漢仙機遠，西陵客棹輕。",
            "映花雕檻接，礙竹翠鞭橫。",
            "扣鼓非臨岸，傳書異穀城。",
            "願將侯鵲瑞，旦暮奉承平。"
        ],
        "title": "詠石",
        "id": "bcd0e4b7-f830-4b64-86cb-f3518d4f9f46"
    },
    {
        "author": "宋祁",
        "paragraphs": [
            "遲旭收天宇，層陰糅雪英。",
            "傍階聊積玉，妝樹旋消瓊。",
            "越驛兼梅墜，章臺代絮縈。",
            "風回飛自急，池暖白猶輕。",
            "曉溜承隅滴，寒澌逼沼生。",
            "持杯一相勞，膏脈趁春耕。"
        ],
        "title": "春雪",
        "id": "101d05ed-6090-4f0d-ba16-9c481043dfeb"
    },
    {
        "author": "宋祁",
        "paragraphs": [
            "二子繼淪閼，惜哉難具論。",
            "麈毛如昨語，墨藁未乾痕。",
            "翣霧迷歸柩，{流氵=忄}風慘葬原。",
            "風流盡逝水，日月促陳根。",
            "從古死皆有，由來命罕言。",
            "病夫長慟罷，翻幸巋然存。"
        ],
        "title": "書局梅聖俞劉仲更二學士訃問繼至潸然有感",
        "id": "a02152fd-5925-4152-8524-bc6e2fd8a427"
    },
    {
        "author": "宋祁",
        "paragraphs": [
            "心悸真摧櫓，年衰逼異糧。",
            "西征何日賦，東走向來狂。",
            "遂隔承明謁，虛稱建禮郎。",
            "去都魂黯黯，思幄淚浪浪。",
            "見䓞慚紆綬，逢荷誤索囊。",
            "醒無次公酒，老畏侍中香。",
            "前席初延問，煩言已中傷。",
            "翕眉爭恃笑，繞指詎容鋼。",
            "事隠或投杼，根危因拔楊。",
            "陰收主父草，幾落黨人章。",
            "霧露淮天惡，亭臯楚塞長。",
            "平時猶有感，爾日固迴腸。",
            "溪漲淹蒲牒，洲風挫葯房。",
            "芿區晴外遠，山疊暝前蒼。",
            "毒虺寒猶蠚，饑豺晝不藏。",
            "若爲貪坐閣，自此戒垂堂。",
            "淪骨深恩在，雕蟲緒業荒。",
            "身孤惟夕夢，時到黼帷傍。"
        ],
        "title": "思歸",
        "id": "1a5cea5d-581d-424f-b042-bea4220aa41a"
    },
    {
        "author": "宋祁",
        "paragraphs": [
            "衮衮上層巔，飛空寶構聯。",
            "山林楚遺塞，樓閣佛諸天。",
            "午剎中峰影，晨香衆壑烟。",
            "奫淪一水注，開闢二崖穿。",
            "旭日生巖罅，歸雲宿橑邊。",
            "吾游常草草，暫對社師蓮。"
        ],
        "title": "硤石寺",
        "id": "5774f1d0-4b8f-4edc-b076-bddedc9c4cc9"
    },
    {
        "author": "宋祁",
        "paragraphs": [
            "天欲鳴文鐸，公先露上珍。",
            "談鋒貫千載，文緯補三辰。",
            "海浪扶鵬徙，雝朝簉鷺振。",
            "盪邪初奏雅，闢路近還淳。",
            "汗竹刊譌徧，仙蔾遞宿勤。",
            "漢家方授記，趙世本多神。",
            "稍上窔遼禪，親逢堀吻巡。",
            "每篇稱陸賈，四頌識崔駰。",
            "接晝來詞禁，軒霞切睿宸。",
            "金聲兼振玉，絲緒遂成綸。",
            "預讀蘭圖字，時參豹尾塵。",
            "批成五色詔，乞守兩朱輪。",
            "虎幄思賢數，鼇山召節新。",
            "請聞裨帝采，有意靖宮鄰。",
            "畀虎潜興譖，猶龍詎肯馴。",
            "符魚貪六六，國猘避狺狺。",
            "東震重光啟，南箕哆焰淪。",
            "觸邪觀豸久，斂手避驄頻。",
            "勇退寧無謂，斜飛故有因。",
            "終承紫芝召，還返碧桃春。",
            "丁直何嘗屈，蘭幽止自紉。",
            "歌成接輿鳳，書止太初麟。",
            "竟遂東平樂，非憂宣子貧。",
            "蒙莊祥止止，尼父誨循循。",
            "久負騎星望，非圖徹瑟晨。",
            "夜歌忽稀薤，仙壽頓摧椿。",
            "奠乏芻如玉，碑須臼受辛。",
            "成蹊三榜士，墜淚四州民。",
            "自此亡遺直，誰將贖百身。",
            "他年虎賁飲，無復老成人。"
        ],
        "title": "哭中山公三十韵",
        "id": "27fae0e1-d9c9-4696-9874-6e0fa185309b"
    },
    {
        "author": "宋祁",
        "paragraphs": [
            "虬洞閟靈峰，緣虛一線通。",
            "雲披雙壁敞，樹補半巖空。",
            "穊竹森烟纛，飛泉曳玉虹。",
            "重蘿不肯晝，陰壑自然風。",
            "嶺斷天斜碧，崖傾日倒紅。",
            "浮邱邈難遇，留恨翠微中。"
        ],
        "title": "三泉縣龍洞洞門深數十步呀然復明皆自然而成",
        "id": "8a0efb29-401e-451c-87cb-9abd5971be49"
    },
    {
        "author": "宋祁",
        "paragraphs": [
            "雅俗傳祠日，年華重宴辰。",
            "初陽澹江霧，小雨破街塵。",
            "客蓋浮輕吹，齋刀儼後陳。",
            "林芳催兔目，原色換龍鱗。",
            "壤路歌聲雜，褠倡舞疊新。",
            "持杯徧酬客，惟欠眼中人。"
        ],
        "title": "次韵和李長學士正月二十八日出郊見寄之作",
        "id": "c370d800-3859-4e05-8dd9-de543801f850"
    },
    {
        "author": "宋祁",
        "paragraphs": [
            "中朝鵠髮俊，得謝寵安車。",
            "碧落超新秩，承明別舊廬。",
            "叔時今老矣，司寇此歸歟。",
            "畫有封厨秘，詩多乙牘餘。",
            "雲情元自遠，舟意本常虛。",
            "酌酒朋三壽，揮金輩二疏。",
            "深恩仍給俸，令子復將輿。",
            "幾日西清對，留光惇史書。"
        ],
        "title": "紀贈致政燕侍郎",
        "id": "764060cf-7b53-47f8-b8b7-6ff46f95a23e"
    },
    {
        "author": "宋祁",
        "paragraphs": [
            "歲晏修漁事，邀賓俯碧流。",
            "鳴榔截橫浦，叢糝聚寒洲。",
            "舴艋爭離合，鸕鷀巧泛浮。",
            "魴來比河上，鯿出似槎頭。",
            "雪膾供庖俎，梅齏促宴甌。",
            "言詩知有意，不爲百金求。"
        ],
        "title": "答程職方冬至前一日江上觀魚",
        "id": "9d2a86fe-ec76-4c28-99c2-b954ecc23c07"
    },
    {
        "author": "宋祁",
        "paragraphs": [
            "本自草茆賤，非貪箕斗名。",
            "客心摧似櫓，官謗沸如羹。",
            "晝役迴腸數，秋扶病體輕。",
            "長年書轉忘，多露涕先橫。",
            "已分嘲揚吃，頻遭詈楚傖。",
            "矜毗兩蝸角，榮辱一棋枰。",
            "越蟹丹螯美，吳蓴紫線縈。",
            "他年五斗米，猶足代寒耕。"
        ],
        "title": "抒懷呈同舍",
        "id": "15ac2c11-2f22-46e4-ad4e-01ccb9fce157"
    },
    {
        "author": "宋祁",
        "paragraphs": [
            "客舍張羅靜，流年激箭過。",
            "愁餘驚斛滿，淚盡覺珠多。",
            "鶗鴂悲秋極，芎藭奈疾何。",
            "振纓清濁水，持酒短長歌。",
            "潘岳傷憀慄，蘇生困揣摩。",
            "經綸誰一問，薖軸老中阿。"
        ],
        "title": "自詠",
        "id": "739a0b48-9a04-4cc9-a286-65a0b123b33c"
    },
    {
        "author": "宋祁",
        "paragraphs": [
            "蜀道天餘煦，珍葩地所宜。",
            "濃芳不隠葉，併艷欲然枝。",
            "襞綵分羣萼，均霞點萬蕤。",
            "迴文錦成後，夾煎燎烘時。",
            "蜂蕊迎銜密，鶑梢向坐危。",
            "淺深雙絕態，啼笑兩妍姿。",
            "絳節排煙竦，丹釭落带垂。",
            "童容鄣畏薄，便面到憂遲。",
            "媚日能徐照，暄風肯遽吹。",
            "惜觀當晼晚，留恨付離披。",
            "麗極都無比，繁多僅自持。",
            "損香饒麝柏，照影欠瑶池。",
            "畫要精侔色，歌須巧騁辭。",
            "舉尊頻語客，細摘玩芳期。"
        ],
        "title": "蜀地海棠繁媚有思加膩幹豐條苒弱可愛北方所未見諸公作詩流播西人余素好玩不能自默然所道皆在前人陳迹中如國風申章亦無愧云",
        "id": "d5aefbfc-3451-431f-ab7c-a24049579320"
    },
    {
        "author": "宋祁",
        "paragraphs": [
            "天子龍沙拜法官，議郎親戴辟邪冠。",
            "曉辭漠北冰霜重，秋到江南草樹寒。",
            "諫疏頻煩明主聽，題詩長共故人看。",
            "應憐閭里誅求急，尚布朝廷禮意寬。",
            "幕下風清鳴一鶚，臺端雪霽見雙鸞。",
            "寥寥渡海三冬翮，翽翽凌空五色翰。",
            "晉代新亭蒼蘚合，梁朝舊地土花殘。",
            "石城慷慨悲袁粲，別墅風流憶謝安。",
            "千里憑高麾綉斧，幾回攬轡並銀鞍。",
            "諍臣事業須公等，努力明時匪素餐。"
        ],
        "title": "送趙御史仲禮之任南臺并柬兼善達公經歷元載王公用道孔公二御史",
        "id": "92ae94d4-2dfd-4a5d-a8d6-2f7af1c0f93b"
    },
    {
        "author": "宋祁",
        "paragraphs": [
            "去年詔赴淮陽郡，手合魚符擁使輈。",
            "今歲恩叨玉堂署，頭簪鳳筆從宸游。",
            "孤蓬逐吹無時定，倦鳥逢林只自休。",
            "暗隙遂容私照日，奔湍信有不沈舟。",
            "身歸詎敢夸三組，目眩何能讀九丘。",
            "白髮紛垂文思軋，此生榮遇若爲酬。"
        ],
        "title": "去年十月赴淮陽今實周一歲歲中三遷遂直內禁作詩記其出處",
        "id": "49985982-254b-43be-a378-cbc74be626a5"
    },
    {
        "author": "宋祁",
        "paragraphs": [
            "七里城南路，齋祠宿下房。",
            "遠烟晨燎地，斜日夕牲場。"
        ],
        "title": "南郊祠所上章攝事二首  其一",
        "id": "11ea9331-1aed-49ca-9e5a-61c148f01100"
    },
    {
        "author": "宋祁",
        "paragraphs": [
            "上辛茲攝事，瑞祝本通天。",
            "自此春秋筆，還書大有年。"
        ],
        "title": "南郊祠所上章攝事二首  其二",
        "id": "386b5d2e-2fa6-4078-bfac-3691820cf8ba"
    },
    {
        "author": "宋祁",
        "paragraphs": [
            "鈞曲來深殿，宮花出御溝。",
            "雲天正如畫，壁月在西樓。"
        ],
        "title": "和人禁中作",
        "id": "4acb7b45-3d63-478b-9e6b-f6f509f7d3c6"
    },
    {
        "author": "宋祁",
        "paragraphs": [
            "石馬開陵道，陰虬結廟阿。",
            "飛雲似不去，疑誤大風歌。"
        ],
        "title": "太祖永昌陵",
        "id": "43c62204-f251-49cb-95dd-a5849de5c236"
    },
    {
        "author": "宋祁",
        "paragraphs": [
            "白虎晨湍迥，青龍夕霧和。",
            "漢陵人易識，流水記岥岮。"
        ],
        "title": "太宗永熙陵  其一",
        "id": "bba5b958-c33d-4c9f-b9ab-cec5c4450015"
    },
    {
        "author": "宋祁",
        "paragraphs": [
            "故老今多喪，嚴祠日愈新。",
            "青青陵上杏，神護五株春。"
        ],
        "title": "太宗永熙陵  其二",
        "id": "c798cfe2-a6b2-4324-8758-989051dd97d0"
    },
    {
        "author": "宋祁",
        "paragraphs": [
            "金石凝虛筍，旌旗落暗塵。",
            "唐堯遂不見，空有進羹人。"
        ],
        "title": "真宗永定陵  其一",
        "id": "7c2e9ea2-681a-46f2-9960-5127cfe30143"
    },
    {
        "author": "宋祁",
        "paragraphs": [
            "洛水縈祠外，嵩雲泊棟端。",
            "橋山何必問，只是葬衣冠。"
        ],
        "title": "真宗永定陵  其二",
        "id": "7c3eb498-3cfb-4655-a0d0-8c8c67921766"
    },
    {
        "author": "宋祁",
        "paragraphs": [
            "夏砌綠莖秀，秋簷紅穗繁。",
            "終然體不媚，無乃對虞翻。"
        ],
        "title": "咏水紅",
        "id": "b7849fa8-b1d4-4a35-93cd-d665ec58fe88"
    },
    {
        "author": "宋祁",
        "paragraphs": [
            "飛宇棘南傃，以待風之薰。",
            "因君奉揚力，并慰塞下人。"
        ],
        "title": "和延州經略龐龍圖八詠 迎薰亭",
        "id": "f8532b1d-1eb3-4671-9a09-727993fec107"
    },
    {
        "author": "宋祁",
        "paragraphs": [
            "磑湍方電激，麯屑已雲霏。",
            "誠哉智者樂，力少功不貲。"
        ],
        "title": "和延州經略龐龍圖八詠 供兵磑",
        "id": "0085eb4c-c107-49ae-8b65-4bcc8dabd51c"
    },
    {
        "author": "宋祁",
        "paragraphs": [
            "遵蒙本山下，渠激流且迅。",
            "無嫌萬折勞，思迴九里潤。"
        ],
        "title": "和延州經略龐龍圖八詠 延利渠",
        "id": "0e07e1ee-ccaa-45e0-ac41-b3e9793eb4fc"
    },
    {
        "author": "宋祁",
        "paragraphs": [
            "波平柳苒苒，湖與柳共色。",
            "攀條弄潺湲，坐送春暉昃。"
        ],
        "title": "和延州經略龐龍圖八詠 柳湖",
        "id": "67041b0b-d0bb-4e83-acd7-f0d41a15548a"
    },
    {
        "author": "宋祁",
        "paragraphs": [
            "千騎亟遊賞，賓蓋紛相隨。",
            "不知是日歡，何如清夜時。"
        ],
        "title": "和延州經略龐龍圖八詠 飛蓋園",
        "id": "311ffb4f-8a1d-4588-8dc3-294b46d138a9"
    },
    {
        "author": "宋祁",
        "paragraphs": [
            "憑欄玩文漪，日與賞心遇。",
            "汀篠陵砌繁，沙禽冒波翥。"
        ],
        "title": "和延州經略龐龍圖八詠 翠漪亭",
        "id": "60c38926-1a85-4826-a73a-a4e9e6f4dcb1"
    },
    {
        "author": "宋祁",
        "paragraphs": [
            "悠悠水周堂，堂上列禊賓。",
            "賓勸使君酬，無爲負良辰。"
        ],
        "title": "和延州經略龐龍圖八詠 禊堂",
        "id": "ed67e289-2408-4154-855c-5ae141e10a2a"
    },
    {
        "author": "宋祁",
        "paragraphs": [
            "溪光倒彴影，彴影跨溪垠。",
            "非論權取意，聊訂濟涉仁。"
        ],
        "title": "和延州三詠 濟勝橋",
        "id": "5076bf96-9d11-421d-ab24-7d32a475d86f"
    },
    {
        "author": "宋祁",
        "paragraphs": [
            "亭軒入空碧，極眺煩慮開。",
            "漢樹有葱蒨，隴雲多徘徊。"
        ],
        "title": "和延州三詠 八覽亭",
        "id": "1c34a141-f59e-4062-b624-38bf2194959d"
    },
    {
        "author": "宋祁",
        "paragraphs": [
            "水容靜若鑑，天影倒虛明。",
            "勿使川風動，波生便不平。"
        ],
        "title": "和延州三詠 清潤堂",
        "id": "909c6c71-d333-4bae-96c0-3bbad3388055"
    },
    {
        "author": "宋祁",
        "paragraphs": [
            "壓枝高下錦，攢蕊淺深霞。",
            "疊綵晞陽媚，鮮葩照露斜。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 牡丹",
        "id": "02610e41-ef01-42a7-bb54-196fd22a6f48"
    },
    {
        "author": "宋祁",
        "paragraphs": [
            "移植自西南，色淺無媚質。",
            "不競灼灼花，而效離離實。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 澹紅石榴",
        "id": "9eef3387-2187-40fd-bd45-1e3804ebc489"
    },
    {
        "author": "宋祁",
        "paragraphs": [
            "紅白相嗣繁，色純香亦淺。",
            "相對庭戶間，俗尚焉能免。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 蜀葵",
        "id": "e5b25253-0bd0-4ef5-9a06-ef4b5146aaa7"
    },
    {
        "author": "宋祁",
        "paragraphs": [
            "修莖無附葉，繁萼攢庭首。",
            "每欲問詩人，定得忘憂否。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 萱草",
        "id": "b7759f09-8408-4304-a6b5-31e791799cbe"
    },
    {
        "author": "宋祁",
        "paragraphs": [
            "有名見鄭風，今賞異疇日。",
            "采花當采根，可能治民疾。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 芍藥",
        "id": "2632b3eb-b1b7-4896-8d70-7d44b0c6a472"
    },
    {
        "author": "宋祁",
        "paragraphs": [
            "脩脩稍出類，辭卑不肯叢。",
            "有節天容直，無心道與空。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 竹",
        "id": "883305f4-9a23-4b39-ab8e-795f07d4e96d"
    },
    {
        "author": "宋祁",
        "paragraphs": [
            "纖莖寒始密，秀葉晚逾滋。",
            "芳意君須識，羣葩摇落時。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 菊",
        "id": "c9d0138d-2920-4b30-aa6d-47bf4417a640"
    },
    {
        "author": "宋祁",
        "paragraphs": [
            "不枝惟葉茂，無幹信中空。",
            "所以免摧折，爲依君子風。"
        ],
        "title": "潄玉齋前雜卉皆龍圖王至之所植各賦一章凡得八物或賞或否亦應乎至之意歟遂寫寄至之 芭蕉",
        "id": "3e18bb63-7af9-4bbc-99bf-36bfc1d0d573"
    },
    {
        "author": "宋祁",
        "paragraphs": [
            "刷羽梁王池，春至欲言歸。",
            "牽我東南恨，隨君西北飛。"
        ],
        "title": "春望雜詠 歸雁",
        "id": "acbb19e9-565f-4a89-bf68-e2c664cdbe39"
    },
    {
        "author": "宋祁",
        "paragraphs": [
            "如帷復如薺，歷歷映滄洲。",
            "故障千里目，剩作一重愁。"
        ],
        "title": "春望雜詠 遠樹",
        "id": "0695bcba-aa98-4807-bc76-ec3140e3a74c"
    },
    {
        "author": "宋祁",
        "paragraphs": [
            "戟棨嚴門第，鐶金倦带圍。",
            "如公三事老，從古幾人歸。"
        ],
        "title": "次韵罷相遊故園",
        "id": "691ccf0a-95bd-426e-96bf-8fae99990a0d"
    },
    {
        "author": "宋祁",
        "paragraphs": [
            "北戶靜無塵，蕭蕭玩翠筠。",
            "此時刀筆手，慚愧殺青人。"
        ],
        "title": "脩竹",
        "id": "b651e6be-370c-4374-b318-0be7a748b560"
    },
    {
        "author": "宋祁",
        "paragraphs": [
            "莊生坐濠上，下玩戲魚躍。",
            "魚固不知人，人奚謂魚樂。"
        ],
        "title": "濠上",
        "id": "419bb7ae-cd32-43a9-96b3-3ad6e1b1ce6c"
    },
    {
        "author": "宋祁",
        "paragraphs": [
            "蛙聲直可厭，聒耳橫相干。",
            "怒氣何關勇，私鳴不爲官。"
        ],
        "title": "聞蛙二首  其一",
        "id": "8e680cfe-db17-4cd4-be83-63282a626f27"
    },
    {
        "author": "宋祁",
        "paragraphs": [
            "膨脝枵怒腹，日夕沸溪干。",
            "羣響何容罷，時無牡鞠官。"
        ],
        "title": "聞蛙二首  其二",
        "id": "998c5f17-c19a-4915-a71c-ee036eddc0c2"
    },
    {
        "author": "宋祁",
        "paragraphs": [
            "古來韋與杜，閥閱冠當年。",
            "今日城南問，惟餘尺五天。"
        ],
        "title": "古來吟",
        "id": "2167943b-f381-4a72-a5b5-d4b11cc6cdd2"
    },
    {
        "author": "宋祁",
        "paragraphs": [
            "新筍漸盈尺，新梢已鋪瓦。",
            "燕雀忽相驚，深沈似隆夏。"
        ],
        "title": "竹",
        "id": "8d4e77f3-c6c8-42d7-bf6d-d6654e6632c6"
    },
    {
        "author": "宋祁",
        "paragraphs": [
            "長愛鴨陂頭，平波澹不流。",
            "相君時獨汎，準擬五湖舟。"
        ],
        "title": "九日",
        "id": "7e56d858-9d66-48c0-aa78-6f66c11c7dc2"
    },
    {
        "author": "宋祁",
        "paragraphs": [
            "肆威矜逐逐，索黨恣狺狺。",
            "盜跖真知道，餘財欲汙人。"
        ],
        "title": "古意  其一",
        "id": "23978a6d-a7e6-458f-b51e-9ea36ec3506c"
    },
    {
        "author": "宋祁",
        "paragraphs": [
            "青松獨受命，停雪待陽春。",
            "一遇樵人斧，同成樸樕薪。"
        ],
        "title": "古意  其二",
        "id": "9671dd02-a388-4679-851a-41f170969b03"
    },
    {
        "author": "宋祁",
        "paragraphs": [
            "虎嘯雲巖下，風生林嶺隅。",
            "須防威可假，慎勿逐城狐。"
        ],
        "title": "古意  其三",
        "id": "a68a8d99-2cee-477d-887f-55873feeb465"
    },
    {
        "author": "宋祁",
        "paragraphs": [
            "持鷸蚌謀壯，貪蟬鵲意深。",
            "漁人一拱手，彈者笑依林。"
        ],
        "title": "古意  其四",
        "id": "90915c8f-a5b6-40f5-986a-dd93d7ede190"
    },
    {
        "author": "宋祁",
        "paragraphs": [
            "膩蘤金英撲，纖莛玉段抽。",
            "萱如解榮悴，爭合自忘憂。"
        ],
        "title": "西齋新植萱草甚多作問答絕句二首 問",
        "id": "aeb732fa-09e1-4840-ad25-505fda210dce"
    },
    {
        "author": "宋祁",
        "paragraphs": [
            "我有忘憂號，君爲憂世人。",
            "欲憂憂底事，胡不暫怡神。"
        ],
        "title": "西齋新植萱草甚多作問答絕句二首 答",
        "id": "93c02cc9-0a38-45b1-ae8f-49f9bb99a3d4"
    },
    {
        "author": "宋祁",
        "paragraphs": [
            "水風披玉蘤，溪露泫瑶津。",
            "花意如師意，宗雷社裏人。"
        ],
        "title": "僧房白蓮",
        "id": "5f61a64c-c7ef-4953-b2f0-795d19d1cd1a"
    },
    {
        "author": "宋祁",
        "paragraphs": [
            "高士非求死，天教隕少微。",
            "雲疑隠居在，猶傍嶺頭歸。"
        ],
        "title": "重懷和靖林逋",
        "id": "9d52ea9d-36db-41cc-9950-250c957884ee"
    },
    {
        "author": "宋祁",
        "paragraphs": [
            "倦枕回尤數，東方不肯明。",
            "只將無睡耳，終夜著蛩聲。"
        ],
        "title": "秋夕不寤",
        "id": "10ed2300-7f02-45e8-9885-042333f686fe"
    },
    {
        "author": "宋祁",
        "paragraphs": [
            "淮平舟未進，遠緒悵依依。",
            "勿謂王孫怨，先如春草歸。"
        ],
        "title": "閏九月晦日登舟二首  其一",
        "id": "0fe119f9-9659-488a-ad61-cdea6bd654f2"
    },
    {
        "author": "宋祁",
        "paragraphs": [
            "二山皆在眼，未忍去淮津。",
            "三宿寧無戀，况非桑下人。"
        ],
        "title": "閏九月晦日登舟二首  其二",
        "id": "42892fae-a730-4b24-ae11-705c2b82cc29"
    },
    {
        "author": "宋祁",
        "paragraphs": [
            "賚弼昔營野，代工天眷深。",
            "此時蕭散樂，却似住巖陰。"
        ],
        "title": "次韵和奉寧太尉相公見寄二首  其一",
        "id": "9131ad50-af2d-4bed-9ce8-d7d8758f22d6"
    },
    {
        "author": "宋祁",
        "paragraphs": [
            "儒藴披幽笈，仙圖啟祕關。",
            "嵩雲爲雨罷，來伴相君閒。"
        ],
        "title": "次韵和奉寧太尉相公見寄二首  其二",
        "id": "b6a3a5ba-f26b-4a55-8d6e-f5b7d5351ea7"
    },
    {
        "author": "宋祁",
        "paragraphs": [
            "處膏非自潤，在寸敢矜長。",
            "試用蔀家暗，迴爲鄰壁光。"
        ],
        "title": "挑燈杖",
        "id": "d235d15e-babe-4b36-bb2b-16b7c80c9738"
    },
    {
        "author": "宋祁",
        "paragraphs": [
            "總總長柯上，離離翠實疏。",
            "休誇冒霜雪，僅得守門閭。"
        ],
        "title": "書齋前柏八株森植翠茂",
        "id": "81f7c372-73db-4723-b54e-930352d12555"
    },
    {
        "author": "宋祁",
        "paragraphs": [
            "雨罷飛花徧，緘愁對晚杯。",
            "客心將煬竈，同是一寒灰。"
        ],
        "title": "一百五日作  其一",
        "id": "b74998b2-d079-416e-bd79-86a3478dfa4e"
    },
    {
        "author": "宋祁",
        "paragraphs": [
            "客舍已蕭寂，况逢龍忌辰。",
            "何煩申火禁，自有不黔人。"
        ],
        "title": "一百五日作  其二",
        "id": "fbc5a693-bb54-4438-b2b3-392e2f87c06a"
    },
    {
        "author": "宋祁",
        "paragraphs": [
            "游子何方客，征裾滿素塵。",
            "疲驂不進道，還犬復迎人。"
        ],
        "title": "行客",
        "id": "44ac534f-a317-4aa0-b93c-992b4447b446"
    },
    {
        "author": "宋祁",
        "paragraphs": [
            "輕烟變渚色，寒浪嚙隄痕。",
            "鳥去枝猶動，沙頹水暫渾。"
        ],
        "title": "小渚",
        "id": "448eedab-1761-40f5-9ca1-768e75518213"
    },
    {
        "author": "宋祁",
        "paragraphs": [
            "今歲臘未破，明年春尚賒。",
            "天教催朔氣，先作塞南花。"
        ],
        "title": "十二月十八日會飲園夫獻桃花二首  其一",
        "id": "ee7be78a-7ebe-4d64-9858-46d2a678da6f"
    },
    {
        "author": "宋祁",
        "paragraphs": [
            "晚秀尚可惜，早開真謂奇。",
            "君看早開處，定是向南枝。"
        ],
        "title": "十二月十八日會飲園夫獻桃花二首  其二",
        "id": "8bf74014-b46e-4bba-bc8a-c3ae3ba97ddf"
    },
    {
        "author": "宋祁",
        "paragraphs": [
            "烟開容蘤密，霜重放叢斜。",
            "插著星星畔，潜郎稱晚花。"
        ],
        "title": "叢菊",
        "id": "8bc98d65-1eaf-4d20-b72c-be72f9d3ac34"
    },
    {
        "author": "宋祁",
        "paragraphs": [
            "默默過桃園，穿條疊葉翻。",
            "夫君猶舌在，時晏便無言。"
        ],
        "title": "反舌",
        "id": "58ecffa5-93c9-4e21-9a88-4f6099c3ae60"
    },
    {
        "author": "宋祁",
        "paragraphs": [
            "歷尾無餘日，更籌促曙躔。",
            "持愁賸殘歲，將老入新年。"
        ],
        "title": "除夕",
        "id": "6a630199-c046-4bb2-880e-cd42ef2103b1"
    },
    {
        "author": "宋祁",
        "paragraphs": [
            "行路到溪窮，寒流自浼浼。",
            "客立平沙上，篙人艤船待。"
        ],
        "title": "野渡",
        "id": "24d938b4-d096-45b0-97c6-278228eaa06e"
    },
    {
        "author": "宋祁",
        "paragraphs": [
            "木末芙蓉語，當時不謂真。",
            "今來木末見，愁殺擬騷人。"
        ],
        "title": "木芙蓉盛開四解  其一",
        "id": "08df4f4c-d303-4d0f-906a-803152f66ee7"
    },
    {
        "author": "宋祁",
        "paragraphs": [
            "麴塵輕抱蕊，宮纈巧妝叢。",
            "青女由來妬，憑君淺作紅。"
        ],
        "title": "木芙蓉盛開四解  其二",
        "id": "ed2aad42-acfd-4795-9de0-abaacddf06f4"
    },
    {
        "author": "宋祁",
        "paragraphs": [
            "浩露津緗蘤，大風獵絳英。",
            "繁霜不可拒，慎勿愛空名。"
        ],
        "title": "木芙蓉盛開四解  其三",
        "id": "7ac29000-e60e-4039-b152-5eb68424c0bd"
    },
    {
        "author": "宋祁",
        "paragraphs": [
            "千繞青叢外，携觴只自留。",
            "晚花兼素髮，同是一悲秋。"
        ],
        "title": "木芙蓉盛開四解  其四",
        "id": "95687739-d679-4e9e-a2b8-9c308debe013"
    },
    {
        "author": "宋祁",
        "paragraphs": [
            "芙蓉本作樹，花葉兩相宜。",
            "慎勿迷蓮子，分明立券辭。"
        ],
        "title": "木芙蓉  其一",
        "id": "c2df3edf-104f-44b3-84ed-35a7aca45ea7"
    },
    {
        "author": "宋祁",
        "paragraphs": [
            "一作淮南守，再逢霜艷新。",
            "花前今日酒，却是去年人。"
        ],
        "title": "木芙蓉  其二",
        "id": "c9e43a35-9243-402c-9678-db877b70397d"
    },
    {
        "author": "宋祁",
        "paragraphs": [
            "此夕炎氛罷，浩然天意秋。",
            "桂華兼月上，槎影带星流。"
        ],
        "title": "夜分",
        "id": "fc78e292-68c8-4318-97b3-93f820075253"
    },
    {
        "author": "宋祁",
        "paragraphs": [
            "隠几窮千古，披經究萬殊。",
            "扶疏曾答客，涉獵恥成儒。"
        ],
        "title": "觀書",
        "id": "e6d9992b-da6d-42a0-abef-e178f6f1af2c"
    },
    {
        "author": "宋祁",
        "paragraphs": [
            "順諛要領絕，書罷付函封。",
            "隸子方求益，君非賣菜傭。"
        ],
        "title": "讀史  其一",
        "id": "e3322487-04d2-4ac3-952e-4ac92f2dd833"
    },
    {
        "author": "宋祁",
        "paragraphs": [
            "漢囊一需頭，並薦五處士。",
            "由來角立名，獨歸徐孺子。"
        ],
        "title": "讀史  其二",
        "id": "48bd8820-894a-4e20-b086-7d59ee365990"
    },
    {
        "author": "宋祁",
        "paragraphs": [
            "我來春已晏，道樾半清陰。",
            "崖暗石蹲虎，林明花散金。"
        ],
        "title": "即事",
        "id": "da3740e6-e1c6-4e6c-b759-7886bed25904"
    },
    {
        "author": "宋祁",
        "paragraphs": [
            "秋水自然碧，秋花何意紅。",
            "乾坤摇落恨，只是爲西風。"
        ],
        "title": "湖上二首  其一",
        "id": "d53b197c-c051-4eb4-a899-1ce66a5dec34"
    },
    {
        "author": "宋祁",
        "paragraphs": [
            "樓迥銜空霧，郊長占暝霏。",
            "戲魚晴自擲，寒鴨夜還飛。"
        ],
        "title": "湖上二首  其二",
        "id": "b62d5d55-7bd1-4ea7-ae6d-d57761755a94"
    },
    {
        "author": "宋祁",
        "paragraphs": [
            "上溪不弛帳，下溪不打槳。",
            "上下各有趣，相遇風波上。"
        ],
        "title": "客舟",
        "id": "700542a9-2440-4e44-b64b-e3e2e1d22579"
    },
    {
        "author": "宋祁",
        "paragraphs": [
            "濯濯縈春晚，依依带暝饒。",
            "楚宮皆餓死，無計學纖腰。"
        ],
        "title": "柳",
        "id": "8bd2f753-e192-4fe5-8ac1-a526b19b8688"
    },
    {
        "author": "宋祁",
        "paragraphs": [
            "來自蠶叢國，香傳弱水神。",
            "析酲疑破鼻，併艷欲留春。"
        ],
        "title": "詠荼䕷",
        "id": "7b4523a4-68bd-457c-aeb2-faff0af7e119"
    },
    {
        "author": "宋祁",
        "paragraphs": [
            "潘賦幽芳在，周詩榮鄂傳。",
            "佛輪千幅細，公带萬釘圓。"
        ],
        "title": "詠棠棣",
        "id": "75580000-e4a1-418e-980b-5fbb780e8f36"
    },
    {
        "author": "宋祁",
        "paragraphs": [
            "戴斗通歡瑞節來，新年共上萬年杯。",
            "宮花雜珥天心悅，併覺春從殿裏回。"
        ],
        "title": "紫宸賜宴",
        "id": "68bf2f1b-e78d-4e4d-9c93-27eb3459884f"
    },
    {
        "author": "宋祁",
        "paragraphs": [
            "寶剎虹幡蔽曙霞，中天凝蹕轉雲車。",
            "不妨歸路王城遠，滿袖飛花雜雨花。"
        ],
        "title": "扈從至奉先寺回",
        "id": "4dccb396-d255-40a4-ae05-7ada161ab7c4"
    },
    {
        "author": "宋祁",
        "paragraphs": [
            "柔極深慈冠古先，謝成宗祏奉齋牷。",
            "欲知太姒嗣音盛，親見周王作雅年。"
        ],
        "title": "和御製皇太后恭謝太廟",
        "id": "1355dca4-6d20-4db6-abee-0489a54eb622"
    },
    {
        "author": "宋祁",
        "paragraphs": [
            "宣室崔嵬冠未央，殿帷深掩上書囊。",
            "賈生始得虛前席，董偃尋聞獻壽觴。"
        ],
        "title": "宣室",
        "id": "f2304f31-5b5c-45a5-85c0-9a1b8f99a01c"
    },
    {
        "author": "宋祁",
        "paragraphs": [
            "蘭署曾叨異等名，當年不與賦天庭。",
            "塵容此際支離極，慚見唐家千佛經。"
        ],
        "title": "聞新榜恩除異等輒成自詠",
        "id": "7e9d8164-b3cc-4dde-8553-e3c8c9a913ea"
    },
    {
        "author": "宋祁",
        "paragraphs": [
            "漢幄思賢尺詔飛，不材充賦諒非宜。",
            "就令能奏三千牘，未免長安欲死饑。"
        ],
        "title": "詔復制科有謂予應詔者",
        "id": "0df05aae-9901-4b5e-af1f-99894caf9fd7"
    },
    {
        "author": "宋祁",
        "paragraphs": [
            "綠底封書矞露光，試名仙局靄芸香。",
            "固慚衛國乘軒寵，猶勝唐家脫腕郎。"
        ],
        "title": "試秩秘書",
        "id": "e6b2a768-cbc9-48ac-b5c6-255978320fb6"
    },
    {
        "author": "宋祁",
        "paragraphs": [
            "朱華通奏見晨暉，內寺傳薰得早歸。",
            "私舍不應勞薄澣，天花仍在凈名衣。"
        ],
        "title": "行香",
        "id": "02445e80-2002-4b78-95fd-4ec61d32e647"
    },
    {
        "author": "宋祁",
        "paragraphs": [
            "動地箕風白草乾，旗亭歌闋據征鞍。",
            "三冬大雪梁臺路，不敢逢君唱苦寒。"
        ],
        "title": "余將北征先送同解",
        "id": "96afd72b-4f49-4b25-8b9c-4ab70b657bd2"
    },
    {
        "author": "宋祁",
        "paragraphs": [
            "北平心計盡紅牙，五日雕鞍暮到家。",
            "林下覓春春已晚，綠楊枝暗不通鴉。"
        ],
        "title": "和晏太尉西園晚春  其一",
        "id": "76c817be-4640-42e1-99b5-bb14f05b9c3d"
    },
    {
        "author": "宋祁",
        "paragraphs": [
            "風蘤幡幡續去條，一朝歡盡負霞朝。",
            "人間賦筆如公少，借問離愁著底澆。"
        ],
        "title": "和晏太尉西園晚春  其二",
        "id": "61d77d5e-95ed-4c34-9de2-9d381b351b84"
    },
    {
        "author": "宋祁",
        "paragraphs": [
            "渦曲攀花泥酒巵，西園春去一凝思。",
            "謝公今繫蒼生望，無復東山携妓時。"
        ],
        "title": "和晏太尉西園晚春  其三",
        "id": "cd8219cc-717c-4471-8a2a-e39704adccd7"
    },
    {
        "author": "宋祁",
        "paragraphs": [
            "南闕騰章歸老初，安輪四馬照中都。",
            "不知誰在東門外，解道賢哉此丈夫。"
        ],
        "title": "和承旨學士喜資政侍郎休退五絕  其一",
        "id": "3c693139-3f01-4f59-80c8-9f20a3f3e5b3"
    },
    {
        "author": "宋祁",
        "paragraphs": [
            "聲名自昔拘如鎖，富貴由來薄似雲。",
            "今日冥鴻到天外，世間矰繳漫紛紛。"
        ],
        "title": "和承旨學士喜資政侍郎休退五絕  其二",
        "id": "116c9025-567f-4fb2-803f-a305e8123545"
    },
    {
        "author": "宋祁",
        "paragraphs": [
            "倦聽當關報曙光，深藏象笏解荷囊。",
            "身閒不傍功名路，方外方知日月長。"
        ],
        "title": "和承旨學士喜資政侍郎休退五絕  其三",
        "id": "1655503c-6534-4742-818c-50a785183e9e"
    },
    {
        "author": "宋祁",
        "paragraphs": [
            "高挂塵冠靜拂衣，安貧知退似君稀。",
            "門前便是東山路，誰肯功成名遂歸。"
        ],
        "title": "和承旨學士喜資政侍郎休退五絕  其四",
        "id": "3acb572d-a556-40c2-82c5-d18d40e92ac5"
    },
    {
        "author": "宋祁",
        "paragraphs": [
            "翰墨班中推舊老，功名罷後得高眠。",
            "欽風最有鼇山長，技癢思歸不待年。"
        ],
        "title": "和承旨學士喜資政侍郎休退五絕  其五",
        "id": "20faf59b-2917-4704-b0da-ef23653939b1"
    },
    {
        "author": "宋祁",
        "paragraphs": [
            "東南郊日上團紅，浩蕩天區望始窮。",
            "獨愛暖雲如擘絮，紛紛無事映晴空。"
        ],
        "title": "和晏太尉三月初五日",
        "id": "1e5c28d3-f682-4175-8ea2-e45b5ffc2bde"
    },
    {
        "author": "宋祁",
        "paragraphs": [
            "紺宇傳香鷺序回，南趨別館宴庭開。",
            "正因恩厚心先醉，不待君王常滿杯。"
        ],
        "title": "和晏太尉三月十三日錫慶院二首  其一",
        "id": "efbda3c1-efdc-4453-8647-479948bac683"
    },
    {
        "author": "宋祁",
        "paragraphs": [
            "酒中優場下調喧，連天震鼓舞行翻。",
            "看終白雪青山技，不覺斜光上縹垣。"
        ],
        "title": "和晏太尉三月十三日錫慶院二首  其二",
        "id": "0cb93992-5a4c-4408-89fb-0f8d72f375e9"
    },
    {
        "author": "宋祁",
        "paragraphs": [
            "霜繁天白雁行單，灌莽梢梢矗早寒。",
            "正是河山摇落處，莫輕離思欲憑欄。"
        ],
        "title": "和三司晏尚書秋詠  其一",
        "id": "2aec7613-4f6d-481f-ad30-a4c00a5edc0f"
    },
    {
        "author": "宋祁",
        "paragraphs": [
            "溪滣水凈蓮莖倒，林杪風乾栗罅開。",
            "迥眺獨吟俄夕景，畢逋鴉尾過牆來。"
        ],
        "title": "和三司晏尚書秋詠  其二",
        "id": "76bf565f-b019-4ac7-b37b-8d8a368ed04f"
    },
    {
        "author": "宋祁",
        "paragraphs": [
            "觚稜南抱綵山連，樓下沈香百炬然。",
            "此夜有人之帝所，默裁餘韵記鈞天。"
        ],
        "title": "和三司尚書宣德門侍觀燈",
        "id": "1f1b1191-d8dc-446e-829a-ed731f41f2ab"
    },
    {
        "author": "宋祁",
        "paragraphs": [
            "迥望場中百尺竿，趫材飛捷過跳丸。",
            "垂堂亦有千金子，不敢中衢徙倚看。"
        ],
        "title": "都街見緣橦伎感而成詠二闋  其一",
        "id": "6acafc97-0b30-4543-b74e-19b4cb728b89"
    },
    {
        "author": "宋祁",
        "paragraphs": [
            "孑孑危橦突倒投，負材驕壓漢場優。",
            "如何日到危身地，只丐旁人一笑休。"
        ],
        "title": "都街見緣橦伎感而成詠二闋  其二",
        "id": "51230356-9b1c-4d32-8b5a-c5fc828c4d5e"
    },
    {
        "author": "宋祁",
        "paragraphs": [
            "十年通籍向蒼龍，孤直何緣免諱窮。",
            "欲識深心似魚鳥，不將山海換池籠。"
        ],
        "title": "答客  其一",
        "id": "6c47d577-f689-41b7-bc45-c95423c480b7"
    },
    {
        "author": "宋祁",
        "paragraphs": [
            "承明年老厭文書，尺奏朝通暮剖符。",
            "數領近藩君莫笑，猶勝長被鬼揶揄。"
        ],
        "title": "答客  其二",
        "id": "f3417f58-cf83-4524-83e3-399189bc3698"
    },
    {
        "author": "宋祁",
        "paragraphs": [
            "杯霞三釂客顔酏，明日離魂伴玉珂。",
            "我爲有人輕狗曲，同居不敢唱驪歌。"
        ],
        "title": "直舍飲餞楊子奇",
        "id": "c97ea87c-6fdd-48c3-97d0-adb8f450743b"
    },
    {
        "author": "宋祁",
        "paragraphs": [
            "共到東園把酒巵，邀歡只畏酒行遲。",
            "尚書有對何能顧，況是尚書無對期。"
        ],
        "title": "與獻臣希深伯中源叔景純會飲城東小園  其一",
        "id": "33ba90f1-f70c-4aa3-a840-7f17d40701c7"
    },
    {
        "author": "宋祁",
        "paragraphs": [
            "林間曉日靜暉暉，判共山公倒接䍦。",
            "不信佳人唱花落，試尋欄畔有空枝。"
        ],
        "title": "與獻臣希深伯中源叔景純會飲城東小園  其二",
        "id": "343cda4e-81bd-46f6-907a-56d9127f98d1"
    },
    {
        "author": "宋祁",
        "paragraphs": [
            "名園新景極幽尋，廊廟功名江海心。",
            "廣作巖扉容駟馬，他年此路待飛金。"
        ],
        "title": "和參政丁侍郎洛下新植小園寄留臺張郎中二首  其一",
        "id": "0f2b2b4e-737d-4627-bfa4-94a87da2b264"
    },
    {
        "author": "宋祁",
        "paragraphs": [
            "水竹郊園占洛畿，私書素友約忘機。",
            "公今已爲蒼生出，雖有雲山那得歸。"
        ],
        "title": "和參政丁侍郎洛下新植小園寄留臺張郎中二首  其二",
        "id": "d44ed9cb-8f72-4045-9bcb-d097a8d0b47b"
    },
    {
        "author": "宋祁",
        "paragraphs": [
            "方外仙鄉岸幅巾，三竿紅日照霜晨。",
            "當關不用驚騶唱，共是揚家載酒人。"
        ],
        "title": "答燕侍郎謝與端明李學士見過之什",
        "id": "07ccec62-bf40-4309-b9b4-9410a89dc56e"
    },
    {
        "author": "宋祁",
        "paragraphs": [
            "雨脚銜山夕照和，簟間凉氣晚來多。",
            "濛濛未擬昏城樹，颯颯先能鬧沼荷。"
        ],
        "title": "小雨",
        "id": "511f5f35-7af3-404e-8b15-a3af82dca55c"
    },
    {
        "author": "宋祁",
        "paragraphs": [
            "丙御蕭蕭上翠微，故林泉石共光輝。",
            "曉猿夜鶴知無怨，得見山中宰相歸。"
        ],
        "title": "次韵宮師相公南游還舊山及闕下二首  其一",
        "id": "2b646c21-a197-4d69-93e1-4f6b410d52b2"
    },
    {
        "author": "宋祁",
        "paragraphs": [
            "武當宴席揮金罷，鄭圃聯章驛霧成。",
            "莫獨名山藏祕本，別須留副在華京。"
        ],
        "title": "次韵宮師相公南游還舊山及闕下二首  其二",
        "id": "c873df80-230e-4908-b4fb-0b5aac931bf1"
    },
    {
        "author": "宋祁",
        "paragraphs": [
            "雪後雲歸露晚暾，凍舟猶自滯溪門。",
            "潜魚不上湖光靜，漠漠寒沙印雁痕。"
        ],
        "title": "湖上",
        "id": "5250356a-c70b-4bbe-8d62-a55946dadf20"
    },
    {
        "author": "宋祁",
        "paragraphs": [
            "壓塍霜稻報豐年，鐮響枷鳴野日天。",
            "輔郡不知爲水耨，楚農新教命家田。"
        ],
        "title": "湖上見擔稻者",
        "id": "a014e0a5-10f1-4023-9691-c4d638ca9e2b"
    },
    {
        "author": "宋祁",
        "paragraphs": [
            "春曉靈旂畫尾斜，漢官青幘待晨霞。",
            "宮中綵樹紛無算，不待東風已作花。"
        ],
        "title": "立春",
        "id": "94761667-ab9b-4f00-8f94-df1aa9088dcf"
    },
    {
        "author": "宋祁",
        "paragraphs": [
            "紅鮮高下照橫溪，勃窣含情欲上隄。",
            "手攬緗莖那忍折，戲魚長在葉東西。"
        ],
        "tags": [
            "西湖"
        ],
        "title": "憶與唐公游西湖  其一",
        "id": "8f7c9d43-e610-4283-b7a1-c80964e09c97"
    },
    {
        "author": "宋祁",
        "paragraphs": [
            "荷花深處放舟行，棹觸荷珠碎又成。",
            "莫道使君迷醉曲，分明認得採蓮聲。"
        ],
        "tags": [
            "西湖"
        ],
        "title": "憶與唐公游西湖  其二",
        "id": "6d3d804c-3a3b-4f7f-bd76-bc39ff619547"
    },
    {
        "author": "宋祁",
        "paragraphs": [
            "野菊斑斑岸蓼紅，使旗同駐賞秋風。",
            "斜陽更助憑欄勝，高下樓臺波影中。"
        ],
        "tags": [
            "西湖"
        ],
        "title": "西湖席上呈張學士",
        "id": "cb337ad5-ec41-4e50-bc33-24692681abbf"
    },
    {
        "author": "宋祁",
        "paragraphs": [
            "蕭蕭露白蒹葭老，索索風乾楊柳疏。",
            "坐見漁舟歸浦盡，小篷明滅上燈初。"
        ],
        "title": "湖上  其一",
        "id": "82ca73c5-97fc-443c-a3ff-4ae4a5d3d8f6"
    },
    {
        "author": "宋祁",
        "paragraphs": [
            "湖上烟光九月天，于今墟落古西偏。",
            "風波罷後汀洲靜，兩兩鳬鷖曝翅眠。"
        ],
        "title": "湖上  其二",
        "id": "3c57a995-3e0f-4711-aa96-4b668ba23cca"
    },
    {
        "author": "宋祁",
        "paragraphs": [
            "嵩騩凌秋爽氣來，川原高下一屏開。",
            "溪雲盡日無還意，正自天邊作雨回。"
        ],
        "title": "湖上  其三",
        "id": "c5dd9141-8150-4823-b33a-2826a6f7dbf1"
    },
    {
        "author": "宋祁",
        "paragraphs": [
            "沆莽團紅上曉原，露英風葉隔塵喧。",
            "天邊一寄冥鴻意，越乙荆鳬判自翻。"
        ],
        "title": "和晏尚書出城口占四首  其一",
        "id": "7630a46c-fc79-4910-b83c-29b0151cbd5e"
    },
    {
        "author": "宋祁",
        "paragraphs": [
            "榔栗婆娑晝影圓，披襟凝眺此翛然。",
            "鸝留便作林間伴，正是麰黄椹紫天。"
        ],
        "title": "和晏尚書出城口占四首  其二",
        "id": "1f7498af-38bc-43f7-aa46-ccb66b5e8149"
    },
    {
        "author": "宋祁",
        "paragraphs": [
            "千里梁陳一眺分，古愁今恨枉相聞。",
            "早須跋馬收清思，莫看沈西日暮雲。"
        ],
        "title": "和晏尚書出城口占四首  其三",
        "id": "f81f17ee-725f-4326-b995-578e8d2e83d1"
    },
    {
        "author": "宋祁",
        "paragraphs": [
            "終年羈束厭華紳，暫到林墟似出塵。",
            "盡是機心可忘處，爭教魚鳥不留人。"
        ],
        "title": "和晏尚書出城口占四首  其四",
        "id": "adf39a07-3743-4655-951a-7a60171c0062"
    },
    {
        "author": "宋祁",
        "paragraphs": [
            "一翬軒翼四簷通，草樹依然接舊宮。",
            "苑外自飄新歲雪，臺邊誰識故王風。"
        ],
        "title": "題提舉公會亭",
        "id": "b2fd27f3-d1cb-4234-8138-f05ccc335b1e"
    },
    {
        "author": "宋祁",
        "paragraphs": [
            "殊庭夜醮肅真儀，奏罷雲章月已低。",
            "自笑談賓真俗骨，不齋猶得醉如泥。"
        ],
        "title": "郡將夜醮分貺齋酎",
        "id": "549945f9-66f3-44df-b7c6-6f793370a542"
    },
    {
        "author": "宋祁",
        "paragraphs": [
            "郡將移書卧閣頻，假提千騎出班春。",
            "校中寧免時髦誚，欲作宣明面向人。"
        ],
        "title": "郡將病免檄委郡事",
        "id": "f9ff7875-1f57-4f39-9f51-55600739c928"
    },
    {
        "author": "宋祁",
        "paragraphs": [
            "湖中新水照春輝，綠徧垂楊千萬枝。",
            "此地得非名細柳，暖烟偏照亞夫旗。"
        ],
        "title": "州將和丁內翰寄題延州龍圖新開柳湖五闋  其一",
        "id": "a830ff63-48d9-4934-906b-6d74e1d920fd"
    },
    {
        "author": "宋祁",
        "paragraphs": [
            "閒駐春旟玩碧潯，波光杳杳樹陰陰。",
            "便將塞下風沙意，回作江南烟水心。"
        ],
        "title": "州將和丁內翰寄題延州龍圖新開柳湖五闋  其二",
        "id": "2dae5a17-875f-4cd3-b7a8-a6c431272eb5"
    },
    {
        "author": "宋祁",
        "paragraphs": [
            "浚湖栽柳重城下，弄水攀條三歲中。",
            "誰見使君欹帽處，鴨頭波上雪花風。"
        ],
        "title": "州將和丁內翰寄題延州龍圖新開柳湖五闋  其三",
        "id": "a719a756-2569-44e4-8b22-3e803edc520f"
    },
    {
        "author": "宋祁",
        "paragraphs": [
            "弱柳毿毿湖上天，天青湖碧此留連。",
            "東方千騎浮雲駿，折得春枝便作鞭。"
        ],
        "title": "州將和丁內翰寄題延州龍圖新開柳湖五闋  其四",
        "id": "748f95fb-bef8-486a-a070-16d1396222d9"
    },
    {
        "author": "宋祁",
        "paragraphs": [
            "昔人楊柳詠依依，曾與征夫說戍期。",
            "看盡春條君莫歎，湖邊雨雪是歸時。"
        ],
        "title": "州將和丁內翰寄題延州龍圖新開柳湖五闋  其五",
        "id": "4a707dbe-d8b4-42e7-8836-b3c834564446"
    },
    {
        "author": "宋祁",
        "paragraphs": [
            "三年宦牒託東侯，旌蕩危心斛貯愁。",
            "一命鴻毛徒許國，單身螢火若驚秋。"
        ],
        "title": "三年",
        "id": "fd091081-3b64-4a14-8acc-1e5f45c03940"
    },
    {
        "author": "宋祁",
        "paragraphs": [
            "堀堁征塵敝客裾，曉盤貪飯魯人蔬。",
            "多年養病先黄老，豈辨司空城旦書。"
        ],
        "title": "鄰郡移書覆獄",
        "id": "726c9c3a-6c1f-4df5-a455-827e4fc9e1b1"
    },
    {
        "author": "宋祁",
        "paragraphs": [
            "江上春陰柳萬條，離人無處不無憀。",
            "阮生塊壘胸中極，故待兵厨著酒澆。"
        ],
        "title": "漢南使君數以公醪見問",
        "id": "e5eb4802-bca1-4cd3-b7ce-ea53b3c41ce4"
    },
    {
        "author": "宋祁",
        "paragraphs": [
            "晚秋嘉樹潤焦原，楚老相歡萬井喧。",
            "須信甘膏皆帝力，使君虛憑黑熊軒。"
        ],
        "title": "重陽前二日喜雨答泗州郭從事  其一",
        "id": "9a6a448c-bb83-4b5e-91c3-2d0872f9e381"
    },
    {
        "author": "宋祁",
        "paragraphs": [
            "雨洗淮天旱始摧，正堪憑遠上高臺。",
            "萸津菊潤齋醅熟，共助重陽辟惡杯。"
        ],
        "title": "重陽前二日喜雨答泗州郭從事  其二",
        "id": "25fa9e96-4882-422f-bca4-747e85d8a7c8"
    },
    {
        "author": "宋祁",
        "paragraphs": [
            "青鴛剎下天香集，丞相車前佛月低。",
            "知有風人無限思，火城催向五門西。"
        ],
        "title": "相國寺祈雨馬上口占",
        "id": "ca222320-693e-44f2-a93a-e34617487fec"
    },
    {
        "author": "宋祁",
        "paragraphs": [
            "袁褚聲華約略同，到頭忠佞兩成功。",
            "先皇謾賜黄羅𧟌，不識明眸有貫虹。"
        ],
        "title": "黄羅𧟌",
        "id": "da9d4ed2-de78-4547-9bf1-84146fb64b77"
    },
    {
        "author": "宋祁",
        "paragraphs": [
            "曾見繁英出縹牆，更將朱實奉華堂。",
            "蹊桃得地偏相映，莫損清陰欲代僵。"
        ],
        "title": "李樹",
        "id": "2d77f0a0-5776-42ec-9a27-b74d5d632a55"
    },
    {
        "author": "宋祁",
        "paragraphs": [
            "蜀天寒破讓芳晨，雪蘤霞跗次第新。",
            "解把清香與行路，教人長憶故園春。"
        ],
        "title": "二月一日次利州見桃李盛開",
        "id": "2295f607-8f34-4f05-879d-075ef26d9a1e"
    },
    {
        "author": "宋祁",
        "paragraphs": [
            "赤白邊書費坐籌，尚餘清暇寄冥搜。",
            "知公擿句多情意，虛憶盧諶唱和流。"
        ],
        "title": "祗答晏尚書懷寄之什",
        "id": "523d0a3c-fbb3-4a45-b7f1-fa997dd9110b"
    },
    {
        "author": "宋祁",
        "paragraphs": [
            "雞檄防邊未得休，久停歡酌爲前籌。",
            "良辰牀賞何憂晚，他日三公尚黑頭。"
        ],
        "title": "寄君貺王學士",
        "id": "4d791961-a1c5-4362-9433-f922b12f3bcb"
    },
    {
        "author": "宋祁",
        "paragraphs": [
            "憑高徙倚不成下，把酒直送斜陽曛。",
            "遮回西北望鄉眼，遭箇亭亭車蓋雲。"
        ],
        "title": "齊雲亭  其一",
        "id": "55e5a8b8-1bc6-47a2-ac5c-396a5519886d"
    },
    {
        "author": "宋祁",
        "paragraphs": [
            "歸雲片片鳥行沒，晚日寸寸城陰生。",
            "林下本無蘇合彈，棲烏何事向人驚。"
        ],
        "title": "齊雲亭  其二",
        "id": "8040f499-fe79-441c-bfa4-7b014f830132"
    },
    {
        "author": "宋祁",
        "paragraphs": [
            "澹峰危木掃天春，青到屏端憶故人。",
            "一丈輕綃千里思，爲君今日拂流塵。"
        ],
        "title": "中屏燕侍郎烟嵐曉景",
        "id": "6c45cd31-3ed7-4887-abfe-43830dc5d093"
    },
    {
        "author": "宋祁",
        "paragraphs": [
            "春香摇曳夏陰繁，蹊曲愔愔靜可攀。",
            "不是仙園三食罷，何緣靈核到人間。"
        ],
        "title": "桃  其一",
        "id": "f87418aa-5d1e-47eb-89e6-1485cb15c73b"
    },
    {
        "author": "宋祁",
        "paragraphs": [
            "絳蕊迎春五出齊，開時未識早鶑啼。",
            "不應盡占游人賞，留取餘芳付李蹊。"
        ],
        "title": "桃  其二",
        "id": "ad5cf168-8cca-46fa-8c6f-53c28966994b"
    },
    {
        "author": "宋祁",
        "paragraphs": [
            "爲就東君得早紅，年年開趁落梅風。",
            "凌寒拂曉相看意，爭合尊中放酒空。"
        ],
        "title": "桃  其三",
        "id": "1e7aa227-91d3-4c0d-ae06-0342f4f50180"
    },
    {
        "author": "宋祁",
        "paragraphs": [
            "喜鈔寒鴟六翮輕，蕭條墟落恣飛鳴。",
            "屠鄰腐肉知無限，少作揚州餓箭聲。"
        ],
        "title": "荒齋晝坐爲鳴鳶所聒",
        "id": "78b904ea-109d-4173-b725-571dbf5f5f9c"
    },
    {
        "author": "宋祁",
        "paragraphs": [
            "萬萼霞乾照曙空，向來心賞已多同。",
            "未如此日家園樂，數徧繁枝衮衮紅。"
        ],
        "title": "海棠",
        "id": "a8ae6bb6-2e20-4fb0-a88c-b018cf900e74"
    },
    {
        "author": "宋祁",
        "paragraphs": [
            "日烘霞底未成昏，拊物驚年併慘魂。",
            "李樹已僵生意苦，秋蟲何忍食桃根。"
        ],
        "title": "行藥",
        "id": "77f9ad66-a4c7-4fff-973a-5e9212370c58"
    },
    {
        "author": "宋祁",
        "paragraphs": [
            "前溪夜雨錦張紅，墜萼殘英繞暗叢。",
            "已與吹開復吹謝，無情畢竟是春風。"
        ],
        "title": "落花",
        "id": "85cd50a3-6d71-4f73-b4a6-26084c71be17"
    },
    {
        "author": "宋祁",
        "paragraphs": [
            "曉腹清呼飽露津，本求仙蛻遠囂塵。",
            "貂溫范蜜非吾族，枉共花冠託此身。"
        ],
        "title": "蟬",
        "id": "03afdb87-bca4-44d4-b75f-a396224f595f"
    },
    {
        "author": "宋祁",
        "paragraphs": [
            "玉署重來訪舊游，蟠桃熟徧碧城秋。",
            "不知身是真仙未，上到鼇山最上頭。"
        ],
        "title": "答梵才見賀忝承旨之作",
        "id": "dc3b769e-a97a-4107-ad52-6c70f48b835f"
    },
    {
        "author": "宋祁",
        "paragraphs": [
            "溪上和風吹薄雲，溪邊花木亦欣欣。",
            "州人未散煩携酒，行樂先須讓使君。"
        ],
        "title": "春日溪上",
        "id": "6296702c-229c-406f-8a07-2d50944655fa"
    },
    {
        "author": "宋祁",
        "paragraphs": [
            "春雲拂拂柳摇摇，盡日相望似見招。",
            "此意只應人未會，自持杯酒上溪橋。"
        ],
        "title": "春日溪上示南正四首  其一",
        "id": "ba18a32a-bf49-49fe-a568-5a4b948e8284"
    },
    {
        "author": "宋祁",
        "paragraphs": [
            "少華山頭雪未消，東風先已入花梢。",
            "今朝懶到溪邊看，林下流鶑似見嘲。"
        ],
        "title": "春日溪上示南正四首  其二",
        "id": "af2057c6-6f2f-4be8-8d9d-02c440ec0190"
    },
    {
        "author": "宋祁",
        "paragraphs": [
            "莫言雨後長蓬蒿，恍惚溪邊見小桃。",
            "待得數朝開爛漫，更須防避晚風號。"
        ],
        "title": "春日溪上示南正四首  其三",
        "id": "83885272-10af-4a4e-912e-f18c52b8c9f4"
    },
    {
        "author": "宋祁",
        "paragraphs": [
            "繞溪臺榭據丘陵，試對春風日日登。",
            "蘋藻鳬魚無舊恨，主人今是柳吳興。"
        ],
        "title": "春日溪上示南正四首  其四",
        "id": "d1803b75-cced-48a4-8a95-6a2f6c088ea1"
    },
    {
        "author": "宋祁",
        "paragraphs": [
            "溪上尋春春已來，小桃初似剪刀裁。",
            "今朝判與諸人醉，暫見芳菲眼亦開。"
        ],
        "title": "尋春溪上",
        "id": "56f06b29-1b38-41bf-a141-f6c6dfe6e5ac"
    },
    {
        "author": "宋祁",
        "paragraphs": [
            "挾柘行吟涉庾園，鵲林驚繞果林寒。",
            "幕中病客殊真俠，虛費游童逐彈丸。"
        ],
        "title": "挾彈林下",
        "id": "f67590a1-f551-4ab0-b3c5-78625292a26a"
    },
    {
        "author": "宋祁",
        "paragraphs": [
            "故歲時光漏中去，新正甲子卷頭開。",
            "迎新送故祗如此，且盡燈前藍尾杯。"
        ],
        "title": "甲申歲首",
        "id": "543023f8-e5ab-430c-8564-86149722d641"
    },
    {
        "author": "宋祁",
        "paragraphs": [
            "淺蒲垂蔓兩厓深，閒刺烟篙到碧潯。",
            "會待乘春留禊帖，茂林脩竹似山陰。"
        ],
        "title": "四日汎舟馬家園",
        "id": "5bbfa2e3-1661-410c-b44e-c109b8f921a5"
    },
    {
        "author": "宋祁",
        "paragraphs": [
            "初日關門照上旌，芬肴無算客庖盈。",
            "本源漸大囊錢足，不復還家唱渭城。"
        ],
        "title": "觀鄰人賣餠大售",
        "id": "0086d856-d181-40db-876c-31fa9b5343d2"
    },
    {
        "author": "宋祁",
        "paragraphs": [
            "快馬如龍度埒塵，射麞放飲藉汀蘋。",
            "鼻頭出火風生耳，寧願揚州作貴人。"
        ],
        "title": "曹景宗",
        "id": "cab0f686-70c3-4854-9d1c-babc236710e6"
    },
    {
        "author": "宋祁",
        "paragraphs": [
            "風褭危檣浪拍船，三更殘月下空弦。",
            "離鴻過盡啼烏困，猶自愁人不得眠。"
        ],
        "title": "秋夕不寐",
        "id": "2b96f433-3d20-488c-a1c5-1c1396e38555"
    },
    {
        "author": "宋祁",
        "paragraphs": [
            "素波凉暈淡層城，怊悵三年此夜情。",
            "獨捲疏帷成默坐，暗蟲相應作秋聲。"
        ],
        "title": "八月望夜不見月有感  其一",
        "id": "d4f61660-692d-4406-bc36-45ce3627985a"
    },
    {
        "author": "宋祁",
        "paragraphs": [
            "九旻含爽助清輝，萬里重陰誤賞期。",
            "正恨浮雲無意緒，世間偏惱最明時。"
        ],
        "title": "八月望夜不見月有感  其二",
        "id": "80dcd99b-9e80-482a-9055-b4f021844e1e"
    },
    {
        "author": "宋祁",
        "paragraphs": [
            "萬疊雲濤墨海間，天機地軸共回環。",
            "悠然便有滄溟意，況在靈鼇首冠山。"
        ],
        "title": "北牆董羽水",
        "id": "51a6a857-0ee6-4c0a-9526-8536a3bc7539"
    },
    {
        "author": "宋祁",
        "paragraphs": [
            "穿竹尋溪到窮處，一泓寒碧澹無情。",
            "誰令巖竇有高下，瀉作潺潺鳴玉聲。"
        ],
        "title": "馮家溪二首  其一",
        "id": "69f08aa6-c4f7-4eb0-8238-02144b42ad3e"
    },
    {
        "author": "宋祁",
        "paragraphs": [
            "疊甓分渠激磑輪，雲噴餘溜下通津。",
            "莫辭滿掬雲湍碧，聊灑征夫纓上塵。"
        ],
        "title": "馮家溪二首  其二",
        "id": "59dd2889-bf83-43fb-9129-5bca36c2cb6c"
    },
    {
        "author": "宋祁",
        "paragraphs": [
            "病魂招得未渾全，暝倚秋屏豈是禪。",
            "一夢忽成霜蝶去，草深三逕若爲眠。"
        ],
        "title": "哀江南  其一",
        "id": "57e63c71-a88b-4188-9f23-202683d42d03"
    },
    {
        "author": "宋祁",
        "paragraphs": [
            "鬼化斯文念賈生，精神琱琢坐寒更。",
            "一書草就兼衣卧，恨煞東方不肯明。"
        ],
        "title": "哀江南  其二",
        "id": "a89a4e58-c604-4daf-a00c-183680269774"
    },
    {
        "author": "宋祁",
        "paragraphs": [
            "龍山戲馬賞秋光，多少新詩入錦囊。",
            "磨滅英雄豈勝數，千年依舊一花香。"
        ],
        "title": "哀江南  其三",
        "id": "824154f4-6d13-4610-9790-01fb77ae2ae7"
    },
    {
        "author": "宋祁",
        "paragraphs": [
            "越國車前矜勇甚，子陽井底太驕生。",
            "乘時不羨雲溟樂，口作儀同鼓吹聲。"
        ],
        "title": "池蛙",
        "id": "9f80a9bb-3055-465c-9bbd-fe675c091331"
    },
    {
        "author": "宋祁",
        "paragraphs": [
            "幰幰行艫破練光，提鞭舊岸接回塘。",
            "使君幾作臨波醉，猶省當時問葛彊。"
        ],
        "title": "和中丞晏尚書憶譙渦二首  其一",
        "id": "ca77397f-1fa1-4ce4-9468-3309ea69a71e"
    },
    {
        "author": "宋祁",
        "paragraphs": [
            "春波漫處尋他浦，晚潦清時覓故洲。",
            "使舸忽歸心賞罷，後來風浪但驚鷗。"
        ],
        "title": "和中丞晏尚書憶譙渦二首  其二",
        "id": "b115c2a9-596e-494e-9852-c5843a4a25be"
    },
    {
        "author": "宋祁",
        "paragraphs": [
            "戲馬佳辰菊未黄，有人惆悵獨持觴。",
            "心知不作匆匆意，故欲凌寒報早霜。"
        ],
        "title": "重陽不見菊  其一",
        "id": "b9433a3c-e303-4b03-a259-003e426bd3b1"
    },
    {
        "author": "宋祁",
        "paragraphs": [
            "蜀地秋高未擬寒，翠苞如粒露華乾。",
            "重陽已過君休恨，留取金英晚節看。"
        ],
        "title": "重陽不見菊  其二",
        "id": "13c254a2-0371-4f0c-9e55-1c4782220be5"
    },
    {
        "author": "宋祁",
        "paragraphs": [
            "萬縷金長暖絮縈，雪乾雲困徧春城。",
            "衝風力盡飛應怯，試與鴻毛較重輕。"
        ],
        "title": "柳絮",
        "id": "d9fd62ed-a620-4431-ac0e-94afc8e747b4"
    },
    {
        "author": "宋祁",
        "paragraphs": [
            "窮巷空傷老治經，由來命薄是諸生。",
            "正須盡力排黄老，刺彘纔能得利兵。"
        ],
        "title": "儒林",
        "id": "2faa3478-009b-4b21-93e3-1f3ee76c50da"
    },
    {
        "author": "宋祁",
        "paragraphs": [
            "百尺危檣倚曙空，古祠簫鼓隔丹楓。",
            "誰將一隻仙人箭，換作樵溪旦暮風。"
        ],
        "title": "江上阻風",
        "id": "869eed6b-33a5-41d7-b693-b63ec266b8c5"
    },
    {
        "author": "宋祁",
        "paragraphs": [
            "飽食南榮曝晝曦，小星聯影入枯棋。",
            "座賓只待王郎至，爲判南風不競時。"
        ],
        "title": "招希元奕",
        "id": "bcb02b3c-2122-4f14-a3fb-f6d89516ba54"
    },
    {
        "author": "宋祁",
        "paragraphs": [
            "滿蓋繁聲結暝凉，獨驅歸馬向閒坊。",
            "囂塵暫息非無意，半作衝泥污錦鄣。"
        ],
        "title": "冒雨晚歸馬上口占",
        "id": "c0eeffe0-a979-499c-9a30-73927c023c85"
    },
    {
        "author": "宋祁",
        "paragraphs": [
            "不學詩書君勿嗤，人間情僞古難知。",
            "第看陵麥青青句，盡是當年發冢詞。"
        ],
        "title": "雜興  其一",
        "id": "7459743e-e2f1-422c-8542-c73d75e0980f"
    },
    {
        "author": "宋祁",
        "paragraphs": [
            "商君要術惟彊國，孟子深心肯信書。",
            "大抵空言是糟粕，斲輪甘苦定何如。"
        ],
        "title": "雜興  其二",
        "id": "e10cf3d3-548d-43cb-80fe-dd09160e219a"
    },
    {
        "author": "宋祁",
        "paragraphs": [
            "上前奏笛串奴髯，自倚哀箏詠刺讒。",
            "太傅一聞流涕久，使君于此信非凡。"
        ],
        "title": "讀桓伊傳",
        "id": "eb8a3f44-55aa-42e2-8a1b-53022a90eddb"
    },
    {
        "author": "宋祁",
        "paragraphs": [
            "漠漠輕花著早桐，客甌餳粥對禺中。",
            "遥知闕下頒新火，百炬青烟出漢宮。"
        ],
        "title": "途次清明",
        "id": "e2d8368c-25e8-4b6e-ad7b-4f1d1ea5d8b7"
    },
    {
        "author": "宋祁",
        "paragraphs": [
            "倏忽韶光第九旬，無花何處覓殘春。",
            "長繩萬尺非難具，誰與天邊絆日輪。"
        ],
        "title": "三月晦日送春",
        "id": "895a0127-dd2f-4cf2-bd54-fd38b941423e"
    },
    {
        "author": "宋祁",
        "paragraphs": [
            "朱游英氣凜生風，瀕死危言悟帝聰。",
            "殿檻不修旌直諫，安昌依舊漢三公。"
        ],
        "title": "朱雲傳",
        "id": "94f3104f-75c0-42cb-ab64-9a22fb620486"
    },
    {
        "author": "宋祁",
        "paragraphs": [
            "烏鵲橋頭羽蓋移，秋風長有隔年期。",
            "七襄終日難成報，不是星娥織作遲。"
        ],
        "title": "七夕",
        "id": "6bdd6f80-2aa3-49a9-a373-4d3f6d572083"
    },
    {
        "author": "宋祁",
        "paragraphs": [
            "蠹簡時披落暗塵，晝窗風冷冰蟾津。",
            "不須長歎夫差事，恐有鄰房儳和人。"
        ],
        "title": "庠局觀書偶呈同舍",
        "id": "960e2de6-077a-49e0-baf2-41500abc6c66"
    },
    {
        "author": "宋祁",
        "paragraphs": [
            "前殿籠童晝鼓賒，對論兵食近袍紗。",
            "此時刻意言頗牧，不爲雲中首級差。"
        ],
        "title": "和人禁中作",
        "id": "e9795eca-9de1-45d8-9d27-7108445a546e"
    },
    {
        "author": "宋祁",
        "paragraphs": [
            "鈿點峰頭矗太虛，遠帆遥岸水平鋪。",
            "不知真到雲波上，得似工毫可愛無。"
        ],
        "title": "題北郭巨然山水",
        "id": "eaa946cb-c8c6-44db-b8b2-3c762948b62b"
    },
    {
        "author": "宋祁",
        "paragraphs": [
            "祠憑怪神樹不伐，樹得岑陰神託威。",
            "鄉人奠酒女巫醉，祠樹不知誰是非。"
        ],
        "title": "叢祠樹木尤岑蔚",
        "id": "5553621c-55fd-44ec-b9b0-446888aa39f5"
    },
    {
        "author": "宋祁",
        "paragraphs": [
            "數株森立寫皴堅，霜骨鱗膚千萬年。",
            "秦帝從官徒自苦，取封不及大夫賢。"
        ],
        "title": "西壁畫松",
        "id": "517feb7b-bdc0-4866-be5b-62ee020017da"
    },
    {
        "author": "宋祁",
        "paragraphs": [
            "吹菊佳辰念物華，顔生不飯重咨嗟。",
            "故園舊種猶存否，露損風摇著幾花。"
        ],
        "title": "對菊有感",
        "id": "9ff1c068-3f1a-438d-81a9-ebdb93ca5be6"
    },
    {
        "author": "宋祁",
        "paragraphs": [
            "不見當年叢桂枝，空山嶮崒但霞霏。",
            "眼看春草萋萋徧，身是王孫未得歸。"
        ],
        "title": "淮山",
        "id": "3c9aef02-0e5d-4678-9400-6b2d0e5e674c"
    },
    {
        "author": "宋祁",
        "paragraphs": [
            "桐竹連雲阿閣西，脩莖濃葉蔽璇題。",
            "本來鸞鸑排翔地，正恐羈禽不借栖。"
        ],
        "title": "答道卿舍人桐竹之嘲",
        "id": "538e0824-400d-4a22-85b7-8ecedba0aceb"
    },
    {
        "author": "宋祁",
        "paragraphs": [
            "除地牆陰植翠筠，纖莖潤葉與時新。",
            "頼逢醉日終無損，正似得全于酒人。"
        ],
        "title": "竹",
        "id": "fa2b0326-0d21-44d1-9376-5b943de33bec"
    },
    {
        "author": "宋祁",
        "paragraphs": [
            "雨中柳色醉中迷，上馬彎弓散馬蹄。",
            "陽關門外故人遠，獨有殘陽相伴西。"
        ],
        "title": "擬西出陽關無故人",
        "id": "b2aa9316-a2cc-4068-9c0e-d867b332cfc1"
    },
    {
        "author": "宋祁",
        "paragraphs": [
            "綵勝香羹樂上春，我懷前事悵佳辰。",
            "瞿曇尚笑浮生假，況鏤黄金假作人。"
        ],
        "title": "人日",
        "id": "f79cd230-3189-4a62-aede-0624542a6218"
    },
    {
        "author": "宋祁",
        "paragraphs": [
            "斜規脈脈霞底去，早凉蕭蕭林際歸。",
            "年華摇落適誰怨，伯勞燕子東西飛。"
        ],
        "title": "早秋二絕  其一",
        "id": "b948888c-5f5e-4e8b-b884-f21ec37d393a"
    },
    {
        "author": "宋祁",
        "paragraphs": [
            "離騷何苦怨鶗鴂，鶗鴂本因摇落鳴。",
            "寒蟬驚鶴亦無謂，要是愁人聞自驚。"
        ],
        "title": "早秋二絕  其二",
        "id": "3f94c8a2-1305-4359-a595-2c86bfe58555"
    },
    {
        "author": "宋祁",
        "paragraphs": [
            "遠夢回時路已迷，三更霜月倚樓西。",
            "驚烏有底無窮恨，取向琴中作夜啼。"
        ],
        "title": "驚烏",
        "id": "6f547f17-de48-40e5-be60-de014e939844"
    },
    {
        "author": "宋祁",
        "paragraphs": [
            "昔託孤根百仞溪，何年移植對芳蹊。",
            "雲巖烈麝相思久，悵望清香未滿臍。"
        ],
        "title": "柏樹  其一",
        "id": "81b0cb29-3d52-4e7e-b8b6-f56b331660d6"
    },
    {
        "author": "宋祁",
        "paragraphs": [
            "翠柏童然雜蘤間，簿書餘暇獨來看。",
            "不須更共春葩競，留取青青待歲寒。"
        ],
        "title": "柏樹  其二",
        "id": "81e0afa1-7e0b-496b-a28c-84262eb57723"
    },
    {
        "author": "宋祁",
        "paragraphs": [
            "寒圃蕭蕭雨氣收，斂房障葉似凝愁。",
            "情知邊地霜風惡，不肯將花剩占秋。"
        ],
        "title": "木芙蓉",
        "id": "a2a0f4a4-750d-49fd-8254-9757b9ff2b25"
    },
    {
        "author": "宋祁",
        "paragraphs": [
            "露花裛裛開還徧，風絮飛飛去不休。",
            "春解無情春亦老，欲將寥落與誰愁。"
        ],
        "title": "晚春",
        "id": "9d501ab1-89cb-463f-9621-e73dcd2d65bd"
    },
    {
        "author": "宋祁",
        "paragraphs": [
            "謫去房陵席尚溫，回看北第已消魂。",
            "當時賀厦翩翻者，今日張羅不過門。"
        ],
        "title": "房陵舊第",
        "id": "162eed17-240e-4a3f-b7cc-d221e27f44e2"
    },
    {
        "author": "宋祁",
        "paragraphs": [
            "裊娜脩莖青玉攢，鳬翁濯罷翠痕乾。",
            "湘君直寄江湖樂，要作風汀雨瀨看。"
        ],
        "title": "蘆  其一",
        "id": "ca7f1caf-15a0-4066-b6af-3165a3251aa5"
    },
    {
        "author": "宋祁",
        "paragraphs": [
            "我慚散質山中養，君結孤根江上來。",
            "相對中園兩無用，菰蘆何處有奇才。"
        ],
        "title": "蘆  其二",
        "id": "d9441c9d-ef69-46c6-9775-80054756e04f"
    },
    {
        "author": "宋祁",
        "paragraphs": [
            "溪蘆得種庭軒下，翠色雖新野色銷。",
            "要待九秋風雨後，冷梢危葉作蕭蕭。"
        ],
        "title": "蘆  其三",
        "id": "988551b3-6702-4b77-b99c-8ca0631be1c6"
    },
    {
        "author": "宋祁",
        "paragraphs": [
            "平日宮中賜浴時，玉蓮香目湧華漪。",
            "錦鳬繡雁今安在，汩汩餘湯自入池。"
        ],
        "title": "過玉蓮湯",
        "id": "ffca55c6-720d-4408-abf4-ca4c33c56a51"
    },
    {
        "author": "宋祁",
        "paragraphs": [
            "杏蕊菖芽正及春，風烟萬頃縹陂勻。",
            "果然莊腹三餐飽，悒悒深耕不顧人。"
        ],
        "title": "出野觀農二首  其一",
        "id": "735e114b-735f-48c6-81f0-8625c73c3ea7"
    },
    {
        "author": "宋祁",
        "paragraphs": [
            "炊饟中林烟火遲，勸農官吏駐春旗。",
            "蓬蒿意盛陽膏動，正是陳根可拔時。"
        ],
        "title": "出野觀農二首  其二",
        "id": "8ebb2617-2db1-4957-89f1-cc57f86e3f5d"
    },
    {
        "author": "宋祁",
        "paragraphs": [
            "十頃隋家舊鑿池，池平樹盡但回隄。",
            "清塵滿道君知否，半是當年濁水泥。"
        ],
        "title": "過摩訶池二首  其一",
        "id": "5f9ffe76-8fb9-4020-8c24-1f5b5982e71b"
    },
    {
        "author": "宋祁",
        "paragraphs": [
            "池邊不見帛闌船，麥隴連雲樹繞天。",
            "百歲興衰已如此，爭教東海不爲田。"
        ],
        "title": "過摩訶池二首  其二",
        "id": "002d0254-cf89-4c5b-b8a8-cee63a235c7a"
    },
    {
        "author": "宋祁",
        "paragraphs": [
            "奔車下山朽索轡，倒行垂踵臨無地。",
            "棋子十二卵相纍，手探驪珠觸龍睡。"
        ],
        "title": "危語",
        "id": "9d58ff42-a353-45cd-a1a2-21fbf7f1af41"
    },
    {
        "author": "宋祁",
        "paragraphs": [
            "花外超超百尺樓，碧簾深下蒜條鈎。",
            "石城何似盧家好，曲裏分明兩莫愁。"
        ],
        "title": "樂府",
        "id": "758b29d3-a754-40e5-b7c0-35ae663fe2e3"
    },
    {
        "author": "宋祁",
        "paragraphs": [
            "江流東去各西行，江水無情客有情。",
            "此地懷歸心自苦，不應空枉夜灘聲。"
        ],
        "title": "次望喜驛始見嘉陵江得予友天章張文裕西使日詠嘉陵江詩刻于館壁有感別之歎予因戲答二章他日見文裕以爲一笑  其一",
        "id": "80f69c31-2f7c-4aa7-b450-0090d0543dc8"
    },
    {
        "author": "宋祁",
        "paragraphs": [
            "東流江水鴨頭春，南隔高原背驛塵。",
            "便使灘聲能怨別，此愁不獨北歸人。"
        ],
        "title": "次望喜驛始見嘉陵江得予友天章張文裕西使日詠嘉陵江詩刻于館壁有感別之歎予因戲答二章他日見文裕以爲一笑  其二",
        "id": "b74dd817-6d4c-46ea-8011-211a3a85e8dc"
    },
    {
        "author": "宋祁",
        "paragraphs": [
            "劍峰重疊抱巴天，從昔奸雄竊慨然。",
            "白腹黄牛餘讖歇，漢家尋用五銖錢。"
        ],
        "title": "入蜀",
        "id": "7d120c12-535c-4325-a348-ada88affb468"
    },
    {
        "author": "宋祁",
        "paragraphs": [
            "四十九年今日到，來歡往戚是歟非。",
            "牀頭周易有深意，自此恐須三絕韋。"
        ],
        "title": "除夕作",
        "id": "7ef9ef45-04ff-4bc6-8a94-d1bca2250523"
    },
    {
        "author": "宋祁",
        "paragraphs": [
            "晴缸紅花久未落，耿耿秋思饒端倪。",
            "傾荷破月共天宇，女子牆高烏夜啼。"
        ],
        "title": "夜分不寐二首  其一",
        "id": "f40f7b8e-89ce-4033-94a4-4ee8643a638b"
    },
    {
        "author": "宋祁",
        "paragraphs": [
            "西風已飄上林葉，北斗直掛建章城。",
            "愁人底事最堪恨，絡緯啼時無婦驚。"
        ],
        "title": "夜分不寐二首  其二",
        "id": "c1cbf493-df04-446e-b6fd-2ba7938ae54b"
    },
    {
        "author": "宋祁",
        "paragraphs": [
            "翠嶂奔騰一氣間，六飛留賞暫怡顔。",
            "君王草草非真愛，心愧東方檢玉山。"
        ],
        "title": "御愛山",
        "id": "dfd2ef70-4170-4ec8-8a6e-14f71fdb7db6"
    },
    {
        "author": "宋祁",
        "paragraphs": [
            "一馬浮江擁瑞圖，青規羣彥掎長裾。",
            "本緣獻替居門下，不爲江蝦與䱥魚。"
        ],
        "title": "詠史",
        "id": "7a9e2eda-85ae-41e3-9286-97c91ccaf2fd"
    },
    {
        "author": "宋祁",
        "paragraphs": [
            "洛陽三月見梨花，遥認清香識鈿車。",
            "今日風光兩無頼，莫愁應已嫁盧家。"
        ],
        "title": "偶記洛下舊遊",
        "id": "53817449-959c-4dc2-a4f3-a8ea4832b391"
    },
    {
        "author": "宋祁",
        "paragraphs": [
            "身外虛名莫妄求，强關事事判悠悠。",
            "試看雲將三年役，止博鴻蒙一掉頭。"
        ],
        "title": "虛名",
        "id": "7e0c7c7c-8379-4523-bc9d-239170f2ac95"
    },
    {
        "author": "宋祁",
        "paragraphs": [
            "紫苞如紐綴榆繁，春意愔愔徧近原。",
            "霽嶺浮烟含縹翠，泮渠新溜變清渾。"
        ],
        "title": "早春近野",
        "id": "0580bce6-afe0-46ab-9a0a-0af1d135ecd9"
    },
    {
        "author": "宋祁",
        "paragraphs": [
            "菌閣平窺倚杵天，綺塍鱗隰逗春泉。",
            "誰將六國黄金印，擬換東周二頃田。"
        ],
        "title": "題朱四郊墅",
        "id": "544c08a6-7bfe-4b55-a0a9-aa0cbc9dbc94"
    },
    {
        "author": "宋祁",
        "paragraphs": [
            "佛國天花兩送春，歲陰何意重相親。",
            "勞師且置彌天論，鑿齒今纔敵半人。"
        ],
        "title": "呈成上人",
        "id": "cfa05657-2d3c-4f42-9fd9-fb29152fc7be"
    },
    {
        "author": "宋祁",
        "paragraphs": [
            "拄杖蕭然陋廡開，茗花熬綠淺浮杯。",
            "清言未到忘言處，正待裴家驛騎來。"
        ],
        "title": "熊上人見過談理頗未得盡憶王侍郎共加研討",
        "id": "d9030e40-8182-4773-bc15-bb57bb7ab4e2"
    },
    {
        "author": "宋祁",
        "paragraphs": [
            "孤節區區是愛君，危言未達已危身。",
            "豺牙虎爪銛于劍，不爲詩人食譖人。"
        ],
        "title": "讀巷伯章",
        "id": "e1d75b60-a54f-476f-a668-82baece08721"
    },
    {
        "author": "宋祁",
        "paragraphs": [
            "葉葉棠梨戰野風，滿枝哀意爲秋紅。",
            "無人解賞如丹意，拋在荒城斜照中。"
        ],
        "title": "野路見棠梨紅葉爲斜日所照尤可愛",
        "id": "3cdc4d64-34f5-4ef4-b514-60dbf96425d1"
    },
    {
        "author": "宋祁",
        "paragraphs": [
            "踏溪分藕養新荷，鈿蓋斜臨瑟瑟波。",
            "自是天姿不汙著，水深泥濁奈君何。"
        ],
        "title": "小荷",
        "id": "4cafb196-9478-4ea2-9298-d4a3781ecadf"
    },
    {
        "author": "宋祁",
        "paragraphs": [
            "月面鋪冰不受塵，緣何老桂託輪囷。",
            "吳生斫鈍西河斧，無奈婆娑又滿輪。"
        ],
        "title": "月桂",
        "id": "1a9c18cf-5bf7-412e-9892-23d9e740aba0"
    },
    {
        "author": "宋祁",
        "paragraphs": [
            "栩栩莊園夢正酣，曙霞分色照東南。",
            "閉門更費當關報，已是嵇康一不堪。"
        ],
        "title": "晏寢",
        "id": "1041b4b7-d2a1-40cb-99cc-70a7d078a541"
    },
    {
        "author": "宋祁",
        "paragraphs": [
            "細溜沙渠逗曲池，碧潯餘潤漬蚌衣。",
            "風休浪靜如圓鑑，時有文禽照影飛。"
        ],
        "title": "小池",
        "id": "8c5d4585-a5f6-4de3-af58-039d08cc3b04"
    },
    {
        "author": "宋祁",
        "paragraphs": [
            "雪裏逢梅近臘時，梅姿雪態兩相宜。",
            "羨君此處留清賞，看徧溪頭南北枝。"
        ],
        "title": "雪裏尋梅",
        "id": "b7da9a0c-5b3d-4e47-a14b-5d4f173983cb"
    },
    {
        "author": "宋祁",
        "paragraphs": [
            "老書堆几寧堪讀，酸酒盈樽不用賒。",
            "料得君非貪九錫，短轅長柄趣還家。"
        ],
        "title": "戲答天休",
        "id": "e723aaac-9f7e-47ea-8cfa-b459d947b8ee"
    },
    {
        "author": "宋祁",
        "paragraphs": [
            "花穗迎秋結晚紅，園林清淡更西風。",
            "纖條盡日差差影，時落釣璜溪水中。"
        ],
        "title": "紅蓼",
        "id": "ae51578e-3061-47dc-8487-57eec5a318a6"
    },
    {
        "author": "宋祁",
        "paragraphs": [
            "川上輕風正滿旗，幽尋不憚進舟遲。",
            "蘭橈過後汀烟合，却見驚鷗自下時。"
        ],
        "title": "泛渦水二首  其一",
        "id": "4cea2335-a883-40a3-b9ed-24f5b3a2766f"
    },
    {
        "author": "宋祁",
        "paragraphs": [
            "漠漠新茸上渚蒲，日痕波態共涵虛。",
            "無人解作江南曲，荷底田田自戲魚。"
        ],
        "title": "泛渦水二首  其二",
        "id": "1ed26d24-1b6a-49d5-b7f4-c54dd4d8852e"
    },
    {
        "author": "宋祁",
        "paragraphs": [
            "一杯芳酒夜分天，萬慮勞勞耿不眠。",
            "明日新春到何處，菱花影裏二毛邊。"
        ],
        "title": "除夕",
        "id": "ad3583a4-18e0-480b-af13-145d383f013d"
    },
    {
        "author": "宋祁",
        "paragraphs": [
            "北顧吾廬安在哉，天涯望眼到天回。",
            "碧雲向晚無情合，思殺離人未肯開。"
        ],
        "title": "望仙亭北軒晚思",
        "id": "f644969d-4d21-48d5-9829-689ac163d63d"
    },
    {
        "author": "宋祁",
        "paragraphs": [
            "天上浮雲不肯歸，憑軒坐惜桂華西。",
            "一年此夕無窮恨，只是城鴉得穩棲。"
        ],
        "title": "中秋夜不見月二首  其一",
        "id": "f804c45b-68c9-4fc7-928e-ea3129c4559c"
    },
    {
        "author": "宋祁",
        "paragraphs": [
            "萬里重陰晦玉輪，兔孤蟾遠託霄垠。",
            "世間未必皆同恨，亦有居心不凈人。"
        ],
        "title": "中秋夜不見月二首  其二",
        "id": "f4152bc6-bc84-483a-9022-c7ba097a60c6"
    },
    {
        "author": "宋祁",
        "paragraphs": [
            "去時荷出小如錢，歸見荷枯意惘然。",
            "秋後漸稀霜後少，白頭黄葉兩相憐。"
        ],
        "title": "秋塘敗荷",
        "id": "1288a3ac-bf71-4cc3-b233-8a99aae4afdd"
    },
    {
        "author": "宋祁",
        "paragraphs": [
            "櫺檻餘凉日未斜，海天相合碧無涯。",
            "樵風不動檣烏靜，時見孤雲伴落霞。"
        ],
        "title": "東亭",
        "id": "3c8bfa39-4734-4452-9e3a-b5439f0fb7e6"
    },
    {
        "author": "宋祁",
        "paragraphs": [
            "杖策溪邊興盡歸，片雲何事逐人飛。",
            "飄然自是無心物，欲去還來上客衣。"
        ],
        "title": "溪上",
        "id": "c014cdb8-1498-48bc-b9ae-af2bae990eb3"
    },
    {
        "author": "宋祁",
        "paragraphs": [
            "撲粉曾過宋玉牆，一身生計託流芳。",
            "不須長結東風怨，秋菊春蘭各有香。"
        ],
        "title": "秋園見蝶",
        "id": "a65cd1ff-87ca-416d-8edf-5ee2c512dafb"
    },
    {
        "author": "宋祁",
        "paragraphs": [
            "惠非蒙叟叟非魚，濠上全知魚樂無。",
            "春水未深魚易樂，要須真樂是江湖。"
        ],
        "title": "濠上",
        "id": "8d4fcfdd-396f-4eb1-8f65-b519390c3a39"
    },
    {
        "author": "宋祁",
        "paragraphs": [
            "黄山橫騖曉成圍，後騎蕭蕭萬弩隨。",
            "當路豺狼宜一發，不須回首問狐狸。"
        ],
        "title": "對獵",
        "id": "5bd3913a-c622-49e4-97a8-350c9456f750"
    },
    {
        "author": "宋祁",
        "paragraphs": [
            "飈館輕霜拂曙袍，糗飺花飲鬭分曹。",
            "劉郎不敢題餻字，虛負詩家一代豪。"
        ],
        "title": "九日食餻",
        "id": "6cd981be-760c-4efd-94eb-fb4d03f3da6e"
    },
    {
        "author": "宋祁",
        "paragraphs": [
            "黄葵貴麗不夭饒，一朵新晴松下高。",
            "還似邇英臨黼座，曈曨曉日照天袍。"
        ],
        "title": "黄葵",
        "id": "a1f6c4cb-38d3-45d0-ae10-7b64b541ee8e"
    },
    {
        "author": "宋祁",
        "paragraphs": [
            "故鄉寒食荼䕷發，百合香濃邸舍深。",
            "漂泊江南春過盡，山橙彷彿慰人心。"
        ],
        "title": "山橙花",
        "id": "37b048fd-6ef4-468a-ac4a-26f78bd707d4"
    },
    {
        "author": "宋祁",
        "paragraphs": [
            "把酒憑高念歲華，此身流滯屬天涯。",
            "故園叢菊無人賞，露壓風欺只自花。"
        ],
        "title": "九日憑高有感",
        "id": "8c71ea34-aee7-49f1-b7d4-77fd8031c0ae"
    },
    {
        "author": "宋祁",
        "paragraphs": [
            "東郊迎氣罷，暖信入嚴宸。",
            "暫遣星杓轉，令知天下春。"
        ],
        "title": "春帖子詞 皇帝閣十二首 其一",
        "id": "a1c405ca-c270-4bd8-a054-d5c53779862c"
    },
    {
        "author": "宋祁",
        "paragraphs": [
            "瑞福隨春到，穰穰正似山。",
            "君王寬大詔，自此徧人間。"
        ],
        "title": "春帖子詞 皇帝閣十二首 其二",
        "id": "f7a1d552-891a-4f3e-bbb2-dc2a5942f6a9"
    },
    {
        "author": "宋祁",
        "paragraphs": [
            "縠管灰飛盡，金胥刻漏長。",
            "歡情與和氣，併入萬年觴。"
        ],
        "title": "春帖子詞 皇帝閣十二首 其三",
        "id": "cc9826db-1da1-4bb3-bb51-6a037b3c7c1c"
    },
    {
        "author": "宋祁",
        "paragraphs": [
            "日華初麗上林天，殿裏春花百種鮮。",
            "驅出餘寒還故臘，收回和氣作新年。"
        ],
        "title": "春帖子詞 皇帝閣十二首 其四",
        "id": "136c8c21-05b5-41a9-824b-174c8cee5e91"
    },
    {
        "author": "宋祁",
        "paragraphs": [
            "望春臺下春先到，獵獵青旂倚漢宮。",
            "水自北涯生暖溜，花從東面受和風。"
        ],
        "title": "春帖子詞 皇帝閣十二首 其五",
        "id": "c8640734-9fa7-43e2-b175-5f4d07e54754"
    },
    {
        "author": "宋祁",
        "paragraphs": [
            "蒼龍東闕轉春旂，綷羽林梢最早知。",
            "青帝回風還習習，黄人捧日故遲遲。"
        ],
        "title": "春帖子詞 皇帝閣十二首 其六",
        "id": "d1d5c3e5-4959-4c5d-960d-f404527b6e6a"
    },
    {
        "author": "宋祁",
        "paragraphs": [
            "春風長樂地，春仗大明天。",
            "春酒皆千日，春枝即萬年。"
        ],
        "title": "春帖子詞 皇帝閣十二首 其七",
        "id": "71af2ccd-d652-43bb-b83c-5b176d0be686"
    },
    {
        "author": "宋祁",
        "paragraphs": [
            "陽和今日到，景物一時新。",
            "陛下南山壽，長迎千萬春。"
        ],
        "title": "春帖子詞 皇帝閣十二首 其八",
        "id": "b236220f-9e32-4375-90a9-e0f93fa54ddf"
    },
    {
        "author": "宋祁",
        "paragraphs": [
            "天上春先徧，世間人未知。",
            "黄金裝柳蕊，紅密點花枝。"
        ],
        "title": "春帖子詞 皇帝閣十二首 其九",
        "id": "337dae56-1823-4927-bff8-4aad02548791"
    },
    {
        "author": "宋祁",
        "paragraphs": [
            "水暖蛟冰解，灰飛鳳管和。",
            "陽春與皇澤，併付女夷歌。"
        ],
        "title": "春帖子詞 皇帝閣十二首 其一○",
        "id": "3b0211dc-1572-4b36-8668-c54f0fcf95a9"
    },
    {
        "author": "宋祁",
        "paragraphs": [
            "夭矯蒼龍引翠旌，君王暫報出郊迎。",
            "勾芒一夜催春到，萬戶千門歌吹聲。"
        ],
        "title": "春帖子詞 皇帝閣十二首 其一一",
        "id": "fad73f64-c7a7-4491-9aa9-c918e24c99aa"
    },
    {
        "author": "宋祁",
        "paragraphs": [
            "宜春苑裏報春回，寶勝繒花百種催。",
            "瑞羽關關遷木早，神魚潑潑上冰來。"
        ],
        "title": "春帖子詞 皇帝閣十二首 其一二",
        "id": "5cd0e8b1-928b-44f1-b363-25961c4c6022"
    },
    {
        "author": "宋祁",
        "paragraphs": [
            "青郊迎淑氣，華闕報芳辰。",
            "瑞木梢梢變，珍禽哢哢新。"
        ],
        "title": "春帖子詞 皇后閣十首 其一",
        "id": "f4d09d32-f2f0-43eb-86e6-c3e9c64c2ec9"
    },
    {
        "author": "宋祁",
        "paragraphs": [
            "春前已歲換，歲後始春來。",
            "綵燕隨宜帖，繒花鬭巧開。"
        ],
        "title": "春帖子詞 皇后閣十首 其二",
        "id": "04fbe592-fccc-4729-8ceb-75a9727f566f"
    },
    {
        "author": "宋祁",
        "paragraphs": [
            "曉天春氣凈融融，飛入天關第九重。",
            "靈沼水生初報雁，蓬萊雲暖即從龍。"
        ],
        "title": "春帖子詞 皇后閣十首 其三",
        "id": "1700f214-8914-4eef-99fe-643fcf89662f"
    },
    {
        "author": "宋祁",
        "paragraphs": [
            "宮裏春花纔灼灼，殿前春仗已峨峨。",
            "東風盡解天池凍，不及君王慶澤多。"
        ],
        "title": "春帖子詞 皇后閣十首 其四",
        "id": "e22c66c3-0272-4383-8dac-7fd091945274"
    },
    {
        "author": "宋祁",
        "paragraphs": [
            "誰道春從何處來，只從金闕徧瑶臺。",
            "蒼龍便入時巡仗，玉液還飛行慶杯。"
        ],
        "title": "春帖子詞 皇后閣十首 其五",
        "id": "8418e350-67bb-4a97-8869-0f612ed89ca1"
    },
    {
        "author": "宋祁",
        "paragraphs": [
            "嘉祐隨年至，皇恩共氣和。",
            "水痕冰處動，烟思柳前多。"
        ],
        "title": "春帖子詞 皇后閣十首 其六",
        "id": "9791d691-3e44-4ecf-9c39-3cdf7b983cad"
    },
    {
        "author": "宋祁",
        "paragraphs": [
            "曉佩摇蒼玉，晨旂亞翠斿。",
            "新年好春色，今日滿皇州。"
        ],
        "title": "春帖子詞 皇后閣十首 其七",
        "id": "742f9c64-8468-42c6-8c5d-8266203fac45"
    },
    {
        "author": "宋祁",
        "paragraphs": [
            "暖碧浮天面，遲紅上日華。",
            "寶幡雙帖燕，綵樹對纏花。"
        ],
        "title": "春帖子詞 皇后閣十首 其八",
        "id": "f9efa1b7-7961-4ce7-bd54-2abb942dbff1"
    },
    {
        "author": "宋祁",
        "paragraphs": [
            "迎春寶勝插釵梁，拂鈿裁金鬭巧妝。",
            "上作君王萬年字，要知長奉白雲觴。"
        ],
        "title": "春帖子詞 皇后閣十首 其九",
        "id": "59bec49c-6942-49d6-aa79-74944297a673"
    },
    {
        "author": "宋祁",
        "paragraphs": [
            "雙闕鮮雲抱日光，朝來春意已昌昌。",
            "先從太液催波綠，後到靈和報柳黄。"
        ],
        "title": "春帖子詞 皇后閣十首 其一○",
        "id": "e66a84b5-ab59-43f7-9c35-e3f222f442b3"
    },
    {
        "author": "宋祁",
        "paragraphs": [
            "雪罷雲初暖，天和日便遲。",
            "玉樓新燕子，禖下記來時。"
        ],
        "title": "春帖子詞 夫人閣十首 其一",
        "id": "6558f972-7de8-4f10-9708-1ec3a8d7b017"
    },
    {
        "author": "宋祁",
        "paragraphs": [
            "春從何處生，先覺滿瑶京。",
            "冰解魚鱗散，雲飛鶴態成。"
        ],
        "title": "春帖子詞 夫人閣十首 其二",
        "id": "ad58a194-7f08-4939-b71d-48f8bb0e98e9"
    },
    {
        "author": "宋祁",
        "paragraphs": [
            "春天麗春旭，春酒獻春盃。",
            "樹待珊瑚鬭，花須羯鼓催。"
        ],
        "title": "春帖子詞 夫人閣十首 其三",
        "id": "875f61ba-4680-4d84-a121-e2cc993d6687"
    },
    {
        "author": "宋祁",
        "paragraphs": [
            "銀闕崔嵬對未央，春來始覺好年光。",
            "風生禁苑無窮麗，日向仙壺一倍長。"
        ],
        "title": "春帖子詞 夫人閣十首 其四",
        "id": "07a3f0a8-6019-4b92-82b3-1292247dde37"
    },
    {
        "author": "宋祁",
        "paragraphs": [
            "東郊移仗曉迎春，已覺輕寒不著人。",
            "天瑞穰穰君澤美，併教和氣助佳辰。"
        ],
        "title": "春帖子詞 夫人閣十首 其五",
        "id": "031fc2cd-e94d-4766-b0e3-f7d4ef367057"
    },
    {
        "author": "宋祁",
        "paragraphs": [
            "春闕風光麗，春城歌吹喧。",
            "瓊蘇獻春酒，金薄鏤春旛。"
        ],
        "title": "春帖子詞 夫人閣十首 其六",
        "id": "a965522d-7ca7-4439-9ff1-e951e780fdc5"
    },
    {
        "author": "宋祁",
        "paragraphs": [
            "瑞歷歲惟新，物華春可愛。",
            "雪盡林弄姿，冰銷水生態。"
        ],
        "title": "春帖子詞 夫人閣十首 其七",
        "id": "4913ee69-9302-42d6-8aa9-ae36d687a375"
    },
    {
        "author": "宋祁",
        "paragraphs": [
            "新年十日逢春日，紫禁千觴獻壽觴。",
            "寰海歡心共萌達，皇家慶祚與天長。"
        ],
        "title": "春帖子詞 夫人閣十首 其八",
        "id": "be04ec1d-4c51-44f0-b89c-64574cbb2fba"
    },
    {
        "author": "宋祁",
        "paragraphs": [
            "日照觚稜萬戶春，細風輕霧淡嘉辰。",
            "一番宮柳黄烟重，百種盤蔬紫甲新。"
        ],
        "title": "春帖子詞 夫人閣十首 其九",
        "id": "41721583-bb36-4f06-abda-be224c454d71"
    },
    {
        "author": "宋祁",
        "paragraphs": [
            "玉管輕羅和氣動，土牛青幘報祠歸。",
            "仙盤取露朝和藥，舞殿裁雲暝作衣。"
        ],
        "title": "春帖子詞 夫人閣十首 其一○",
        "id": "950f7d70-7bb8-4b05-b6a6-5d203ec45011"
    },
    {
        "author": "宋祁",
        "paragraphs": [
            "漠漠春從天際來，春旂已在望春臺。",
            "寒銷嶺上容梅落，暖拂江南放雁回。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其一",
        "id": "2793d9df-f4bf-42fc-afa0-f60425f18d77"
    },
    {
        "author": "宋祁",
        "paragraphs": [
            "清曉東郊轉翠輿，蒼龍驅暖入儲胥。",
            "便回天上陽和氣，散作人間寬大書。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其二",
        "id": "7fce44d5-b091-4689-892a-5f9e98c57d3a"
    },
    {
        "author": "宋祁",
        "paragraphs": [
            "星杓夜壓禁城東，葭縠晨飛玉管中。",
            "撲撲烟花千戶暖，嘈嘈歌吹九門風。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其三",
        "id": "af5c1e4a-a8ac-48a0-84be-44a184c4eddb"
    },
    {
        "author": "宋祁",
        "paragraphs": [
            "漢宮節物重年華，寶勝迎春綽綽斜。",
            "不待東風吹煦力，剪刀催出上林花。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其四",
        "id": "c1a05cd8-bdc9-4f54-b4c0-2f125e749cb9"
    },
    {
        "author": "宋祁",
        "paragraphs": [
            "故歲猶長新歲晚，東君破臘便回春。",
            "花枝稍稍暗紅上，已覺輕寒不著人。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其五",
        "id": "63ff3688-ea6f-40e6-b7e1-19f9e4fdfe4c"
    },
    {
        "author": "宋祁",
        "paragraphs": [
            "樓角紅陽上翠旗，釵頭新燕一雙飛。",
            "天將美景催行樂，剪盡春雲作舞衣。"
        ],
        "title": "余在北門時每立春必前索宮中春詞十餘解今逢茲日塊坐州閣追懷舊題續作六章  其六",
        "id": "c0051ede-9d98-4577-8aa1-8073555d7410"
    },
    {
        "author": "宋祁",
        "paragraphs": [
            "濯水錦窠豔，頹雲仙髻繁。",
            "全欹碧槲葉，獨占紫球欄。",
            "誰謂萼華極，芳心多隠桓。"
        ],
        "title": "千葉牡丹",
        "id": "6196653b-d19a-4b28-801a-b89a61fc141c"
    },
    {
        "author": "宋祁",
        "paragraphs": [
            "來自蠶叢國，香傳弱水神。",
            "析酲疑破鼻，併豔欲留春。",
            "勿以媚蘭味，誤霑韓壽巾。"
        ],
        "title": "酴醿",
        "id": "ac2b2b3f-7a3b-4286-adda-33a03e7b5556"
    },
    {
        "author": "宋祁",
        "paragraphs": [
            "吳王宮裏樹，春晚紫房開。",
            "秀比華夷重，香蒙菌桂猜。",
            "無輕衆芳喻，曾照女郎來。"
        ],
        "title": "木蘭",
        "id": "139854af-8cab-4270-86ed-ceffb0c084d5"
    },
    {
        "author": "宋祁",
        "paragraphs": [
            "媚叢無奈密，柔蔓不勝長。",
            "非鄰粉自白，似俠骨中香。",
            "不分櫻桃豔，名先播樂章。"
        ],
        "title": "荼蕊花",
        "id": "64546f95-e5f6-4aa6-adef-6be6ae10b8c1"
    },
    {
        "author": "宋祁",
        "paragraphs": [
            "濩落無容物，嶔碕可笑人。",
            "唯當荷農笠，不稱薦華紳。",
            "宦味真韁鎖，生涯累水薪。",
            "窮途計安出，祗是有沾巾。"
        ],
        "title": "祗役道中二首  其一",
        "id": "b2dd1880-3450-49c6-b135-b1261c093431"
    },
    {
        "author": "宋祁",
        "paragraphs": [
            "絮亂東風急，花飛雜樹稠。",
            "離家王粲恨，贈婦彥先愁。",
            "樵浦連檣度，旗亭數蓋留。",
            "癡人了官事，歸釣誤楂頭。"
        ],
        "title": "祗役道中二首  其二",
        "id": "bb244a26-f7e6-4039-94c7-3fe68483982f"
    },
    {
        "author": "宋祁",
        "paragraphs": [
            "何年飛虎錫，此地鎖鷹房。",
            "水入禪心定，花飄供裓香。",
            "高談犀飾麈，清啜茗成槍。",
            "千騎嘗留此，籠紗照屋梁。"
        ],
        "title": "題僧惠昇壁",
        "id": "e88e73fe-ca3a-4f01-bd68-953f4961e95e"
    },
    {
        "author": "宋祁",
        "paragraphs": [
            "規日平空晚，澄波極望鮮。",
            "簾飛古陶瓦，梁負會稽椽。",
            "戰綠低寒杜，漂紅泊晚蓮。",
            "黄昏無限意，江月對娟娟。"
        ],
        "title": "溪亭",
        "id": "2e129008-7fde-49c3-8037-9e476b979441"
    },
    {
        "author": "宋祁",
        "paragraphs": [
            "鄉樹湘雲外，行轅楚塞東。",
            "不辭淹拔萃，聊欲辨無同。",
            "暝紫生寒岫，疏丹點暮楓。",
            "登樓有歸訊，爲附北歸鴻。"
        ],
        "title": "同年譚綜掾江陵",
        "id": "12ea130c-3a10-49e4-b0c2-b02a8698cf22"
    },
    {
        "author": "宋祁",
        "paragraphs": [
            "爨樵殫楚桂，裘掖厭京塵。",
            "別路雙黄鵠，還家兩玉人。",
            "書園飄竹粉，鄉樹老梨津。",
            "電韵盈歸褚，中州賞有真。"
        ],
        "title": "黄泌昆仲歸江西",
        "id": "edd38629-785c-41fa-93fb-a5514bd11318"
    },
    {
        "author": "宋祁",
        "paragraphs": [
            "賃廡接中林，迷途感慨深。",
            "窮年不材木，提月退飛禽。",
            "官宇昏投版，私囊利挫針。",
            "病呻無用怪，不是顯時吟。"
        ],
        "title": "家居",
        "id": "8f62c571-3b79-42f6-99c0-cea03e873832"
    },
    {
        "author": "宋祁",
        "paragraphs": [
            "春空無際碧，雲意靜悠悠。",
            "盡日隨風馭，迎昏抱月鉤。",
            "正宜銜迥隴，强欲蔽層樓。",
            "宋野何須問，鴻濛正掉頭。"
        ],
        "title": "晴雲",
        "id": "ea6be5d0-f30d-447e-a16e-7c7c69076db5"
    },
    {
        "author": "宋祁",
        "paragraphs": [
            "欲問迷津意，都緣別徑多。",
            "亡羊曾自此，老馬欲如何。",
            "旁午晨車邁，間關夕蓋過。",
            "不須貪遠客，危恨寄風波。"
        ],
        "title": "道中見問津者",
        "id": "f2dc2d9e-9a77-446d-a4af-1ce95b2edcd6"
    },
    {
        "author": "宋祁",
        "paragraphs": [
            "寒日不我駐，歲陰生事微。",
            "孤懷百感萃，雙鬢二毛稀。",
            "樵突沉殘桂，塵編擁故幃。",
            "況無安邑累，身託故山薇。"
        ],
        "title": "抒歎",
        "id": "814cfc93-8791-4f72-a83e-5300f70cfa0a"
    },
    {
        "author": "宋祁",
        "paragraphs": [
            "長樂疏鐘斷，昆池夕照收。",
            "晚風生似雨，仙霧爽如秋。",
            "鈞曲來深殿，宮花出御溝。",
            "雲天正如畫，璧月在西樓。"
        ],
        "title": "和王君貺禁中寓直",
        "id": "a2f9de48-e383-4a3a-a031-2b5876680525"
    },
    {
        "author": "宋祁",
        "paragraphs": [
            "觀閣幽期勝，窗扉列岫連。",
            "千巖狀稽嶺，一石記平泉。",
            "迥□仙湖境，低圍醉幕天。",
            "休論真假意，同是到忘筌。"
        ],
        "title": "李國博齋中小山作",
        "id": "674d6785-224b-43d3-843e-33b0e6345651"
    },
    {
        "author": "宋祁",
        "paragraphs": [
            "驅車廣陌陰，極望散煩襟。",
            "霞破天逾凈，煙生樹始深。",
            "摻喧侵暝鼓，練急向寒砧。",
            "却入顔生巷，窮棲似故林。"
        ],
        "title": "晚歸僦廡",
        "id": "51b857d0-12cc-4ec9-93cb-e29c2fd69872"
    },
    {
        "author": "宋祁",
        "paragraphs": [
            "凉葉日幡幡，西風振旅魂。",
            "客來聊解榻，童小未應門。",
            "蟬噪專林響，蝸移亂壁痕。",
            "缺然禽鹿性，持底報君恩。"
        ],
        "title": "晚秋客廡",
        "id": "6d7df88f-f9e4-4c0c-b01f-fc35580ad3f0"
    },
    {
        "author": "宋祁",
        "paragraphs": [
            "清瀨嚴生國，良田仲子居。",
            "姬姜生不娶，封禪死無書。",
            "竈冷丹何去，厨封畫已虛。",
            "詔函加美謚，不及裹輪車。"
        ],
        "title": "傷和靖林先生君復二首  其一",
        "id": "dbbd8bb4-cf0e-4388-bb00-9bb15de7a39d"
    },
    {
        "author": "宋祁",
        "paragraphs": [
            "筆精傳禊帖，句賞儷汀蘋。",
            "道勝吾忘我，賢嗟歲在辰。",
            "風愁青桂暝，露泣紫芝春。",
            "一束生芻贈，門無雜弔賓。"
        ],
        "title": "傷和靖林先生君復二首  其二",
        "id": "5de7b3fc-8f96-487b-abae-21e41f8297d9"
    },
    {
        "author": "宋祁",
        "paragraphs": [
            "捲幔星河近，嚴城鐘漏遲。",
            "飛蟲集暗牖，棲鵲忌明枝。",
            "弱柳兼風困，高花戰露危。",
            "回腸正無頼，仍此卧遥帷。"
        ],
        "title": "春夕",
        "id": "171cc075-bc65-4dd8-82b3-3ce8a6b3414b"
    },
    {
        "author": "宋祁",
        "paragraphs": [
            "渠浪撼殘星，飄然颺彩舲。",
            "懷人送歸客，短候續長亭。",
            "望寺□垂組，還書待殺青。",
            "無妨軍壘隙，壺柘侑賓醽。"
        ],
        "title": "送丁殿直郴陽監軍",
        "id": "1b17c398-5696-490c-bb3c-6195c0ce9456"
    },
    {
        "author": "宋祁",
        "paragraphs": [
            "西海共摇落，居然彫歲深。",
            "林疏縱風怒，天慘趣雲陰。",
            "冰沼留寒鶩，燈簷射宿禽。",
            "懷人感衰鬢，自此不勝簪。"
        ],
        "title": "西齋冬夕",
        "id": "68345899-2d47-46c6-ae30-30e4684d1655"
    },
    {
        "author": "宋祁",
        "paragraphs": [
            "戚里封侯舊，家園締宇初。",
            "據梧人化蝶，坐石客焚魚。",
            "砌草交垂带，窗筠就刻書。",
            "欲知真趣盛，長者數回車。"
        ],
        "title": "崔氏逍遥堂",
        "id": "3a1becc1-9595-4320-85ef-62709dd9d741"
    },
    {
        "author": "宋祁",
        "paragraphs": [
            "對擁圓爐坐，蕭然念變衰。",
            "樹鳴餘葉亂，燈戰暗花危。",
            "罇酒伯仲雅，園荆兄弟枝。",
            "陶陶且相樂，低月半遥帷。"
        ],
        "title": "寒夜與伯氏晏坐",
        "id": "4d61874d-3d02-4179-92c8-59ab09cd58c2"
    },
    {
        "author": "宋祁",
        "paragraphs": [
            "窮檐雙越燕，一再共年華。",
            "巢戶差眠尾，泥痕燥哺花。",
            "惜無文杏庇，猶免翠簾遮。",
            "所頼同雞德，新豐遂識家。"
        ],
        "title": "僑屋睹燕葺舊巢因贈",
        "id": "12488716-9035-4be3-92be-c9e134fc62f0"
    },
    {
        "author": "宋祁",
        "paragraphs": [
            "韜戟嚴中府，磓星寫翠岑。",
            "嵐分一軒翠，雲護半庭陰。",
            "谷響迎壺柘，巖光射廡金。",
            "時平非聚米，緩带恣幽尋。"
        ],
        "title": "楊太尉後園假山",
        "id": "99063861-9fda-4376-b0c3-2bf57697cf67"
    },
    {
        "author": "宋祁",
        "paragraphs": [
            "拗柳亭皋晚，攀梅嶺路長。",
            "北辭鳷鵲月，南冒鷓鴣霜。",
            "越蠹催征候，珍鮭奉慶觴。",
            "片言民訟息，歸計竚林光。"
        ],
        "title": "送四舅朱掾赴英州",
        "id": "98f6054e-38e9-4a42-8231-d80ec5d71637"
    },
    {
        "author": "宋祁",
        "paragraphs": [
            "風鶂摧高羽，雲鵾慘別弦。",
            "倦隨東郭履，歸養豫樟年。",
            "客信憑梅隴，鄉歈伴月舷。",
            "君謀適不用，虛贈繞朝鞭。"
        ],
        "title": "送徐秀才",
        "id": "5a95f7d5-4a23-422d-b3e5-424ec077eed8"
    },
    {
        "author": "宋祁",
        "paragraphs": [
            "有客柅征輪，羈懷慰蓼辛。",
            "來乘訪戴雪，歸趁浴沂春。",
            "酒所留飛蓋，談餘換爨薪。",
            "異時更月品，知冠汝南人。"
        ],
        "title": "送萬池秀才",
        "id": "612ce1aa-1bf0-45d8-86e6-21856216ed88"
    },
    {
        "author": "宋祁",
        "paragraphs": [
            "瞿曇少病否，司寇正歸歟。",
            "不鑿牆坯遁，猶煩里旅居。",
            "飯舂霜稜粟，羹糝雪畦蔬。",
            "願受爲氓籍，閒披種樹書。"
        ],
        "title": "僑廡",
        "id": "ccd2e9b0-4e86-44e6-8e50-b79273fdc257"
    },
    {
        "author": "宋祁",
        "paragraphs": [
            "恩華綿帝宇，花出瑞王年。",
            "陰魄交光地，風霙雜下天。",
            "鹽波熬巨浸，縞頃界中田。",
            "有客方愁卧，先時履欲穿。"
        ],
        "title": "雪夕",
        "id": "efb40b7c-0fde-411a-819d-d9b6b63f0cfe"
    },
    {
        "author": "宋祁",
        "paragraphs": [
            "林鴉泊泊飛，剩欲送斜規。",
            "城頭八九子，月中三帀枝。",
            "嚮晨常自警，鄰暝不應移。",
            "王孫無巧彈，此夜正羈雌。"
        ],
        "title": "林鴉",
        "id": "04497406-c927-413d-9391-550e8f09af98"
    },
    {
        "author": "宋祁",
        "paragraphs": [
            "不覺春芳晏，翻成客望勞。",
            "草平天一色，風暖燕雙高。",
            "擊轊爭輕幰，書旗衒縹醪。",
            "隨宜歌白紵，都士半雲袍。"
        ],
        "title": "春晚寫望",
        "id": "00c59950-4f4b-4fd4-9f5c-2bae30faa460"
    },
    {
        "author": "宋祁",
        "paragraphs": [
            "去國日云久，寥寥雙鬢衰。",
            "長安舉頭近，漳浦竄身危。",
            "沫竢窮鰓喣，春非墜葉知。",
            "一廛先畝在，扶耒有歸期。"
        ],
        "title": "偶作二首  其一",
        "id": "52f71936-53e9-4616-871d-4191d7e7bf42"
    },
    {
        "author": "宋祁",
        "paragraphs": [
            "衰翁好藏密，移病此僑居。",
            "白眼慵迎客，青泥倦襆書。",
            "風侵殘晝網，煙鎖蔽春樗。",
            "惟有伊蒲士，相從樂飯蔬。"
        ],
        "title": "偶作二首  其二",
        "id": "a5a593ad-7d21-41a8-8c88-625a6a986f10"
    },
    {
        "author": "宋祁",
        "paragraphs": [
            "濟世非無策，迷邦詎可求。",
            "昏酣酒壚卧，蕭散竹林遊。",
            "俗眼嗟人廢，窮途逐涕流。",
            "何公真禮法，甯免疾如讎。"
        ],
        "title": "題阮步兵祠二首  其一",
        "id": "84671241-6567-4107-b5c7-9020b5ff97ef"
    },
    {
        "author": "宋祁",
        "paragraphs": [
            "幽懷八十首，鬰鬰寄蓬池。",
            "屋壁留南巷，鄉人奉種祠。",
            "乘馿非宦巧，逃蝨厭流卑。",
            "三沃椒漿酹，誰論飲過差。"
        ],
        "title": "題阮步兵祠二首  其二",
        "id": "ff5faf3e-3fd7-4a31-a0d0-6fb09316c547"
    },
    {
        "author": "宋祁",
        "paragraphs": [
            "鬰鬰行何適，肩肩體寖臞。",
            "安人非善宦，甯子是真愚。",
            "北化隨江枳，東遊謝海桴。",
            "何須命私駕，危涕避窮途。"
        ],
        "title": "家居",
        "id": "75371991-7891-4bc2-851e-54056b777097"
    },
    {
        "author": "宋祁",
        "paragraphs": [
            "孤客傷時晏，遥帷對夜分。",
            "虛輪抱初月，側陣捲歸雲。",
            "霜蕙披寒穎，陂鳬叫暝羣。",
            "村砧與營杵，不寐最先聞。"
        ],
        "title": "寒夜",
        "id": "ade843b2-ceb5-40dc-ac5c-f375d43000af"
    },
    {
        "author": "宋祁",
        "paragraphs": [
            "屠門遺舊隠，鎚袖凜餘風。",
            "兵下邯鄲壁，軀捐嚄唶公。",
            "種祠羣望亞，樵禁九原中。",
            "異世同樗墓，東西夾漢宮。"
        ],
        "title": "過朱亥墓",
        "id": "48d21ea3-b6a8-4c66-ac96-6bddd7f847df"
    },
    {
        "author": "宋祁",
        "paragraphs": [
            "曠望蓬池上，池平失素波。",
            "鴟鳶貌閒暇，樗櫟意婆娑。",
            "霧日垂金彗，煙峰晦鈿螺。",
            "回瞻百常闕，非爲五噫歌。"
        ],
        "title": "蓬池寫望",
        "id": "6cdb75cc-dda0-4280-9f72-0c427689431e"
    },
    {
        "author": "宋祁",
        "paragraphs": [
            "臯壤一摇落，年華此向闌。",
            "雪雲從北暝，霜日带西寒。",
            "漿酒喧神鼓，風毛送獵鞍。",
            "去邦猶未遠，差認漢宮盤。"
        ],
        "title": "野望",
        "id": "48cf4d16-8eb0-4000-8c55-a4c2acfd0944"
    },
    {
        "author": "宋祁",
        "paragraphs": [
            "結課天官啟，悲秋騎省孫。",
            "崢嶸遒歲籥，骯髒別都門。",
            "餞蓋紛寒野，征檣拂曉暾。",
            "縣齋豐醉秫，無厭數持樽。"
        ],
        "title": "結課",
        "id": "ac8102b0-563a-43b5-b84d-2d7367c84c89"
    },
    {
        "author": "宋祁",
        "paragraphs": [
            "征客懷周道，飄然望日畿。",
            "天開閶闔近，星隠建章微。",
            "王囿芻蕘往，駉原騋牝歸。",
            "詎能同野鳥，朝夕向臺飛。"
        ],
        "title": "早發",
        "id": "2dbb2244-5c44-4621-bfdf-7812c39a02f1"
    },
    {
        "author": "宋祁",
        "paragraphs": [
            "力守高皇約，祈還司隸章。",
            "翻身去殿檻，忍死出縑囊。",
            "豕突埋輪路，豺驕擇肉場。",
            "霜毫墨猶溼，迢遞竄遐方。"
        ],
        "title": "有感",
        "id": "fb828aba-bc64-4126-bec5-9efa6ce9fc72"
    },
    {
        "author": "宋祁",
        "paragraphs": [
            "國啟重雍祚，天推太極尊。",
            "夏祠今化石，堯母舊題門。",
            "不待寒泉養，空流渭水恩。",
            "烝哉王者孝，別廟奉姜嫄。"
        ],
        "title": "莊懿皇太后哀挽應制二首  其一",
        "id": "0686045c-7e62-419f-a74e-aad038bc7d0a"
    },
    {
        "author": "宋祁",
        "paragraphs": [
            "遺饌行將徹，哀笳咽不前。",
            "風驚長樂樹，月苦鮒隅天。",
            "恤典褘章備，神塗騩駕聯。",
            "故奩脂澤具，留待上陵年。"
        ],
        "title": "莊懿皇太后哀挽應制二首  其二",
        "id": "fbf8a955-fd93-40ff-8813-49f52b21095e"
    },
    {
        "author": "宋祁",
        "paragraphs": [
            "不用真如鼠，胡瞻亦有鶉。",
            "田園未歸客，天地一畸人。",
            "京邑風霜苦，江鄉薇蕨春。",
            "可能迷鬼笑，長送左朱輪。"
        ],
        "title": "偶成",
        "id": "e06c1e1e-9e86-4777-b370-60f1d4e09faf"
    },
    {
        "author": "宋祁",
        "paragraphs": [
            "綿野喜相依，長亭亟解携。",
            "寒銷雲棧北，春徧錦城西。",
            "邛醤傳芳蒟，巖祠頌縹雞。",
            "時平通守貴，千騎鬭鄣泥。"
        ],
        "title": "送魚太傅通判漢州",
        "id": "a1083792-a0c4-4378-a37f-18f3494683e2"
    },
    {
        "author": "宋祁",
        "paragraphs": [
            "人遠言都廢，身閒道轉迂。",
            "是非纔一馬，多少但雙鳬。",
            "學稼慚農老，還山笑客逋。",
            "嘶蟬何所謂，相伴據庭梧。"
        ],
        "title": "偶作",
        "id": "122c64ed-97de-45ab-ad08-c8c9549b2772"
    },
    {
        "author": "宋祁",
        "paragraphs": [
            "兩漢爲郎選，南方奉使材。",
            "書隨星火落，帆拂斗牛開。",
            "月破濤收鷺，天低雨暗梅。",
            "却緣持節重，無客對銜杯。"
        ],
        "title": "馬比部赴兩浙提刑",
        "id": "a67259fa-0f80-40a2-ab32-1abe3436a016"
    },
    {
        "author": "宋祁",
        "paragraphs": [
            "聞道青雲友，曾過廣武廬。",
            "中園玩蕭寂，嘉樹日扶疏。",
            "塢靜蟬鳴急，花翻鳥集餘。",
            "賦成誰見憶，唯是沈尚書。"
        ],
        "title": "鄭天休舍人言中丞晏尚書西園見憶",
        "id": "966e133d-a673-4ea2-9df4-1048dbdbed6c"
    },
    {
        "author": "宋祁",
        "paragraphs": [
            "凜序閑緹籥，輕寒著黼帷。",
            "仙盤迎日早，溫樹得霜遲。",
            "風觸趨朝珮，霞纏放仗旗。",
            "殿廊聊暴背，誰訝子雲衰。"
        ],
        "title": "當直偶題所見",
        "id": "854f918e-5784-433e-abf5-5c3599f72d8f"
    },
    {
        "author": "宋祁",
        "paragraphs": [
            "驅車南陌道，物色喜春還。",
            "水暖初成浦，雲晴不抱山。",
            "原姿平澶漫，禽哢巧間關。",
            "此適非謀野，祠官只在閑。"
        ],
        "title": "出城寫望",
        "id": "442fca42-7601-4226-8d33-6f1dae9c6915"
    },
    {
        "author": "宋祁",
        "paragraphs": [
            "享運樂斯逢，多儀粲云展。",
            "雜襲置蘿圖，禺卬瞻邃冕。",
            "沿磩履行進，分墀珮聲轉。",
            "夤極自成恭，歡餘還作抃。"
        ],
        "title": "元會詩五首  其一",
        "id": "c232a32a-cc3a-4b33-97a3-d4ff452043af"
    },
    {
        "author": "宋祁",
        "paragraphs": [
            "惟新茲首祚，傾祝乃祈年。",
            "光華無輟旦，先後不違天。",
            "賀牘紛陳几，祥圖靄奏篇。",
            "南金照廡麗，塗玉截肪鮮。"
        ],
        "title": "元會詩五首  其二",
        "id": "5dae6315-4b9b-4b03-afec-d30bb0aa6d0f"
    },
    {
        "author": "宋祁",
        "paragraphs": [
            "穆穆集華蕤，煌煌開燕席。",
            "壽薦萬年觴，音諧四廂石。",
            "右秉矗文羽，左軒揚武戚。",
            "再飯人屬厭，三行酒溫克。"
        ],
        "title": "元會詩五首  其三",
        "id": "83e42ce8-15e1-4fdd-a85b-496b09608104"
    },
    {
        "author": "宋祁",
        "paragraphs": [
            "陽秋履端月，象魏布和辰。",
            "解辮穹廬使，吹笙萍野賓。",
            "帝暉仍接晝，皇澤共成春。",
            "盛禮年年睹，祥祺日日新。"
        ],
        "title": "元會詩五首  其四",
        "id": "5b1ee95d-d34f-4d15-a3f6-7a1ffd731987"
    },
    {
        "author": "宋祁",
        "paragraphs": [
            "自昔君無勞，有言朝不夕。",
            "遥聞索扇上，已見歸輿飭。",
            "千門詔解嚴，萬官均詠德。",
            "愧以斐然章，無裨從臣職。"
        ],
        "title": "元會詩五首  其五",
        "id": "99c713ae-5bfd-4cc9-9e45-7928424a1b81"
    },
    {
        "author": "宋祁",
        "paragraphs": [
            "公辭四輔貴，纔營三畝園。",
            "此地山林樂，當年廊廟尊。",
            "庭蘤有新複，郊禽無近翻。",
            "孰喻治窮僻，乃符蕭相言。"
        ],
        "title": "和宮師陳相公",
        "id": "7d4fbcd4-0ed5-4f5f-8fe3-339900e4fbc0"
    },
    {
        "author": "宋祁",
        "paragraphs": [
            "州閣紆新綬，鄉枌歷故廛。",
            "先驅長卿貴，隨子大家賢。",
            "桂蠹閩君貢，刀耕越俗田。",
            "春郵有歸信，正待早梅傳。"
        ],
        "title": "送福州通判陳鑄",
        "id": "624acf2b-17c2-43e9-a9c3-f28786652956"
    },
    {
        "author": "宋祁",
        "paragraphs": [
            "炎威不可度，永晝坐南軒。",
            "蟻過閒占雨，蠅來自厭樊。",
            "林披衆果熟，池靜數荷翻。",
            "早晚鞲鷹習，乘秋擊迥原。"
        ],
        "title": "和晏太尉晚夏",
        "id": "b3544cb2-5555-418a-9345-3a682d527b8c"
    },
    {
        "author": "宋祁",
        "paragraphs": [
            "比日投簪隠，盂峰列舍椽。",
            "值巖因作牖，仍磵即疏泉。",
            "斧爛仙棋路，花飛佛雨天。",
            "諫帷他夜夢，猶在翠微巔。"
        ],
        "title": "比日",
        "id": "4fe60250-c84f-4f58-a38a-cb81d9b87d70"
    },
    {
        "author": "宋祁",
        "paragraphs": [
            "寂寥春蘤盡，岑蔚夏陰稠。",
            "舌反禽稀弄，頭昂麥併秋。",
            "直宜處臺榭，稍欲厭巾㡚。",
            "可待蒲葵直，思從謝傅游。"
        ],
        "title": "和晏太尉早夏",
        "id": "e9162eed-ca32-4751-a86d-fb6545fbf4ce"
    },
    {
        "author": "宋祁",
        "paragraphs": [
            "雨罷天披霧，杓回夜向晨。",
            "煙蕪出郊路，燈火侍祠人。",
            "破月斜銜桂，傾河淡掃銀。",
            "三時此修報，慚負駕崧輪。"
        ],
        "title": "淮祠謝雨",
        "id": "5f75034c-ecdf-4c59-b6cd-b9f928b80e66"
    },
    {
        "author": "宋祁",
        "paragraphs": [
            "昔事堪追咎，斯人亦寡謀。",
            "臧倉君側毀，趙孟死前偷。",
            "直筆空料理，忠臣遂隠憂。",
            "只應貽後世，三歎廢緹油。"
        ],
        "title": "讀史",
        "id": "94fcb80c-f260-4b99-8bf1-904d127d685c"
    },
    {
        "author": "宋祁",
        "paragraphs": [
            "榮願日云暮，安論輕且肥。",
            "嵇慵元抱病，蘧晚況知非。",
            "餌落愁魚齅，巢成羨鳥歸。",
            "吾生江海志，終不與心違。"
        ],
        "title": "詠懷二首  其一",
        "id": "e953b39c-7fe9-40d8-b159-0c307a4a0950"
    },
    {
        "author": "宋祁",
        "paragraphs": [
            "盡信書奚信，難言命敢言。",
            "竟誰成簡冊，無客問乾坤。",
            "值狩麟猶泣，遭君鶴乃軒。",
            "滔滔千古事，惟有付芳樽。"
        ],
        "title": "詠懷二首  其二",
        "id": "ec868b6a-8180-40cd-88de-d7b62018d007"
    },
    {
        "author": "宋祁",
        "paragraphs": [
            "日涉中園路，昌昌春意深。",
            "鳥新無罷囀，雲暖不常陰。",
            "秀色平連野，芳姿細著林。",
            "歡言挈齋酒，值興即徐斟。"
        ],
        "title": "西園",
        "id": "90b3f723-06f1-4167-a3d1-40df0e2238c7"
    },
    {
        "author": "宋祁",
        "paragraphs": [
            "春園來繼日，疊葉暗東西。",
            "蔭樹都成幄，尋花旋作蹊。",
            "沼魚銜尾戲，林鳥合聲啼。",
            "寧暇并州問，山公醉自迷。"
        ],
        "title": "西園三月十一日",
        "id": "da877c7f-a49d-46a4-bbd2-b4ea27b08142"
    },
    {
        "author": "宋祁",
        "paragraphs": [
            "林下復池邊，其如春暮天。",
            "花仍無數落，柳亦第三眠。",
            "强飲非能劇，狂歌不取妍。",
            "流芳何與事，只是自怊然。"
        ],
        "title": "小酌感春邀坐客並賦",
        "id": "ef93e3c3-cc96-45d8-9d91-9b6b511c3719"
    },
    {
        "author": "宋祁",
        "paragraphs": [
            "山長如不去，三宿趁行舟。",
            "未必緣人意，祗能攪客愁。",
            "倦程方浩蕩，回首更夷猶。",
            "獨有相思恨，因之東北流。"
        ],
        "title": "去州三宿八公山宛然在望",
        "id": "80c9beff-078e-4c25-85e6-a9e3381213b4"
    },
    {
        "author": "宋祁",
        "paragraphs": [
            "故歲南趨壽，今茲北向陳。",
            "淹留桂枝客，還入玉關人。",
            "鬢髮都成葆，纓瓖幸濯塵。",
            "心知來往數，不敢問迷津。"
        ],
        "title": "道中二首  其一",
        "id": "ab637775-e164-4ee6-b289-11887a187c58"
    },
    {
        "author": "宋祁",
        "paragraphs": [
            "檥船清潁岸，岸豁見高原。",
            "桑柘寒煙路，牛羊落日村。",
            "扣舷魚艇集，爭食渚鳬喧。",
            "去去風波事，逢人未易言。"
        ],
        "title": "道中二首  其二",
        "id": "fcd6b23b-f667-4f32-b6ad-039600dd0fa0"
    },
    {
        "author": "宋祁",
        "paragraphs": [
            "岸峻雙旌駐，橋橫一水長。",
            "凍舟真欲住，低雁正成行。",
            "發發天含籟，稜稜野雨霜。",
            "停驂重回首，直北是吾鄉。"
        ],
        "title": "按務東橋駐望",
        "id": "a178c15b-b525-4211-83a1-fd115d66ad93"
    },
    {
        "author": "宋祁",
        "paragraphs": [
            "邂逅翹材客，乘秋共涉園。",
            "淺葩歡所媚，寒日醉中暄。",
            "目遠鴻堪送，林深鵲自翻。",
            "長年無所嗜，惟有不空罇。"
        ],
        "title": "晚秋集晏太尉西園  其一",
        "id": "718383ff-a016-4254-bfc7-f8ec4a1258e7"
    },
    {
        "author": "宋祁",
        "paragraphs": [
            "造適銜杯醑，情來念物華。",
            "喬柯寒自籟，荒菊晚猶花。",
            "滾滾飄談麈，焞焞下日車。",
            "歸騶侵暝鼓，無復避堤沙。"
        ],
        "title": "晚秋集晏太尉西園  其二",
        "id": "2f0b7578-96fa-4da8-bc70-ce85ae0d3953"
    },
    {
        "author": "宋祁",
        "paragraphs": [
            "南榮坐炙野人暄，官謗心知鶴有軒。",
            "畫餠竊名真不食，銜枚邀寵更無言。",
            "嵇齋書簏吹塵度，蔣徑賓綦暈蘚班。",
            "事國愛君精未已，此生疏蹻負邱園。"
        ],
        "title": "官舍二首  其一",
        "id": "71aaf55b-4695-4d89-9c08-855b81452a2f"
    },
    {
        "author": "宋祁",
        "paragraphs": [
            "病骨支離釜粟豐，卧看暾采照牆東。",
            "不材天與山中養，飽食人嗤柱下工。",
            "大府翩翩慚奏記，閑齋咄咄厭書空。",
            "翛然慵態知難畫，手按鳴弦目送鴻。"
        ],
        "title": "官舍二首  其二",
        "id": "be2edcfa-2bc1-471b-a753-354a9f52cc10"
    },
    {
        "author": "宋祁",
        "paragraphs": [
            "爲愛當年濯濯姿，動春摇霧不勝垂。",
            "條供越絕千絲網，葉鬭章臺半額眉。",
            "肯共桑榆悲日晚，寧同枳橘過江移。",
            "待君合抱相看歲，定是金城灑涕時。"
        ],
        "title": "樹柳",
        "id": "9ae4fde9-c554-4ad4-8c31-cc37919cf697"
    },
    {
        "author": "宋祁",
        "paragraphs": [
            "股錫飄然指上方，翠微巖腹掩膺房。",
            "江山極睇才多助，竿木投機戲有場。",
            "麝墨洗餘池溜變，玉瓷清極茗華香。",
            "秋風莫負重來約，凈社霜蓮徧碧塘。"
        ],
        "title": "俊上人遊山",
        "id": "c8cd0773-4fbb-497e-bff5-0e5e5203a6b9"
    },
    {
        "author": "宋祁",
        "paragraphs": [
            "檣拂南雲艤帛蘭，再麾湖外嘆違顔。",
            "封君比籍千頭橘，瑞祝標祠九向山。",
            "迎吏出郊驅駑箙，齊兵下席掩刀環。",
            "漢條緩布褒書降，後乘蒸青幾兩還。"
        ],
        "title": "兵部學士移鎮昭潭",
        "id": "78786152-c828-4a5a-ad1b-f649a655f6a5"
    },
    {
        "author": "宋祁",
        "paragraphs": [
            "六幕風輕晝刻長，地形卑溼近南方。",
            "人揮羽翣依林樾，綆續金瓶下井牀。",
            "雲路飛鳶愁跕跕，玉徽流水怨湯湯。",
            "尸官盛府中乾甚，久飲臺冰未覺凉。"
        ],
        "title": "夏日",
        "id": "630ee54a-80ee-4a2d-bdb3-ba1ede640820"
    },
    {
        "author": "宋祁",
        "paragraphs": [
            "刀頭歸約月殘時，棐几流塵滿兔枝。",
            "陰地雨蛙欺鼓吹，後園煙茗老槍旗。",
            "風回曲榭花英聚，泉噴坳堂蘚暈移。",
            "卧看屋梁周粟飽，不嫌五管號支離。"
        ],
        "title": "晚春至自襄陽",
        "id": "e1bef3b1-6f32-46b8-b2b2-d663f22e7176"
    },
    {
        "author": "宋祁",
        "paragraphs": [
            "十萬隄封限迅流，騰裝清曉徑春疇。",
            "駐車楚老漿盈野，勸築睢陽杵有謳。",
            "梅暖晚香薰宿館，雪天零霰犯輕裘。",
            "桑郊剋日迎歸旆，遥認驪駒最上頭。"
        ],
        "title": "州將按行隄上",
        "id": "c2fa36ee-4dd6-4e89-bfc2-39640423cc66"
    },
    {
        "author": "宋祁",
        "paragraphs": [
            "方領思歸集鸛庭，樵風千里漾舟舲。",
            "歌翻桃岸雙飛鵠，夢繞天鄣九疊屏。",
            "上苑昔游賦飄雪，故林良友望賢星。",
            "遲聞乙奏藂雲幄，紫桂窅窊襲袂馨。"
        ],
        "title": "楊初歸九江",
        "id": "5db511ce-3acd-4eea-89df-9b47aaccbb53"
    },
    {
        "author": "宋祁",
        "paragraphs": [
            "下拜親膺一札書，隋河風柂送行艫。",
            "曉辭漢署茅留蕝，暮聽廉歌袴換襦。",
            "方志貢珍傳磬錯，客庖羞品盛魚腴。",
            "雙旌引入柔桑陌，少駐驂驔捋美鬚。"
        ],
        "title": "送楊偕太傅知淮陽軍",
        "id": "f352474a-53de-4ee8-8c73-ef56fa00f57d"
    },
    {
        "author": "宋祁",
        "paragraphs": [
            "老避嘲師晝不眠，喜聞書辟冠初筵。",
            "車陪魏館鳴笳路，食對何侯下箸錢。",
            "使驛馬歸催露檄，學帷鱣墮晦餘編。",
            "知君此舉伸知己，寧似他人有一天。"
        ],
        "title": "送楊子奇赴辟潭淵",
        "id": "d5f1998c-c7d6-43a4-8959-b0c11cd456e2"
    },
    {
        "author": "宋祁",
        "paragraphs": [
            "厭直坡鑾引郡章，玉虬移刻對清廂。",
            "留符懇避離宮籥，懷綬貪過白晝鄉。",
            "書閣迥巢雙鳳羽，詔泥殘和五芝房。",
            "追鋒只恐歸期迫，胥蟹腴魚計早嘗。"
        ],
        "title": "龍圖蔡學士鎮高密",
        "id": "e620b267-e2cc-4193-9f5b-bd77fee158f9"
    },
    {
        "author": "宋祁",
        "paragraphs": [
            "長鬣生氂滿帳前，甘棠載憩示優賢。",
            "簜函握節中軍府，奎字成鉤寶閣天。",
            "丹匕去尋鴻苑錄，佛花來供凈名禪。",
            "朝家入有三公拜，未信東山得久眠。"
        ],
        "title": "中山公鎮淝上",
        "id": "f16a99e0-acb9-4eac-b7ef-fa0a6545688f"
    },
    {
        "author": "宋祁",
        "paragraphs": [
            "暖褫貂裘病骨輕，茨簷窮伏廢將迎。",
            "庖人投刃喧羊肆，溪子擎牙近禁營。",
            "雲破日痕絙巘道，雨殘煙脚媚荑英。",
            "傳聞內史輕租契，私約吾農對耦耕。"
        ],
        "title": "邑居",
        "id": "9540c3f7-05e6-4767-8095-5481097ba806"
    },
    {
        "author": "宋祁",
        "paragraphs": [
            "朝陽濃澹雪雲垂，湯沐餘閒似標枝。",
            "藥有不龜聊擊絮，管無窺豹任□碁。",
            "垣陰剝紫迷寒蘚，池溜含光結晚澌。",
            "飲取醇醪作佳士，莫因蒿目强憂時。"
        ],
        "title": "歲晚家居自勉",
        "id": "f791cfbe-c2d4-4602-8cbf-18dd8ffa3536"
    },
    {
        "author": "宋祁",
        "paragraphs": [
            "殿墄塗丹九齒長，珠簾伏奏近天香。",
            "已傳樂職來西蜀，更就清齋得太常。",
            "夕燎烘庭思結佩，曉蘭薰俗滯華陽。",
            "心傾五日歸來路，共舉鮭珍釂賀觴。"
        ],
        "title": "張伯起自蜀還臺簾對既訖以有司奉祠蜡方既即齋復引入升太常爲博士",
        "id": "0e16f1f3-f21b-4d6a-97da-4397ac553e0d"
    },
    {
        "author": "宋祁",
        "paragraphs": [
            "靜拂藜牀藉蠹書，曲肱聊與古爲徒。",
            "夢柯尚費論榮辱，訟鹿何煩競有無。",
            "庭下細光風泛蕙，隙中斜影日低梧。",
            "宰牆不塓嵇胞轉，寧覺人間有畏途。"
        ],
        "title": "晝寢",
        "id": "91fc515a-7694-4162-bc37-6dd83118ef73"
    },
    {
        "author": "宋祁",
        "paragraphs": [
            "曾見烏衣賭佩囊，再逢何遽二毛郎。",
            "病姿故有靈光在，牡齒翻隨屈産長。",
            "河裏笛聲頻感慨，江南花樹剩凄凉。",
            "酒壚便有生平隔，已濯華纓未易狂。"
        ],
        "title": "喜楊德華見過感舊成詠",
        "id": "628d7fe9-f224-43cc-9fef-9ee3f90f20c6"
    },
    {
        "author": "宋祁",
        "paragraphs": [
            "幾信南風轉曙烏，殿欄歸思結丹塗。",
            "曳朱恩借魚須笏，假節人同虎刻符。",
            "裳綵親闈稱雅壽，弩蘭鄉縣壯前驅。",
            "飛霜郡閣遺文麗，更得韓陵共語無。"
        ],
        "title": "送齊殿丞監縉雲軍",
        "id": "0b5164dd-2b63-4ef1-94b5-5b56ae7b05f0"
    },
    {
        "author": "宋祁",
        "paragraphs": [
            "新年卧錦直南宮，露紱歸來使寄雄。",
            "祕地鏘鑾辭夜燎，離亭贈扇有仁風。",
            "梅根大冶兼金富，楊葉芳洲雜蘤紅。",
            "傖楚俗移恩詔美，班春聊隠軾前熊。"
        ],
        "title": "送楊告虞部知池陽",
        "id": "28c35c4a-809d-48fa-aed0-2e5bbe3d4b06"
    },
    {
        "author": "宋祁",
        "paragraphs": [
            "初陽未爇樹陰輕，中圃留連底有情。",
            "春草抽心終不死，夏禽反舌已無聲。",
            "轆轤半上畦泉逗，襫襏初休隴雨晴。",
            "紫蓼青葵正堪掇，於陵何必是逃名。"
        ],
        "title": "遊小圃",
        "id": "9074b42a-be5c-4c0a-a7c0-d4c21f50f0f7"
    },
    {
        "author": "宋祁",
        "paragraphs": [
            "漢家規地徧青蒲，繡扆恩深拜命初。",
            "朱畫車轓頻出守，仙移院額別修書。",
            "貢圖星橘兼苞柚，宴筯金齏和鱠魚。",
            "奉計不應三滿歲，荷囊法許從雕輿。"
        ],
        "title": "盛諫議赴維揚",
        "id": "49824f3f-443b-4973-893a-cdcda2737f68"
    },
    {
        "author": "宋祁",
        "paragraphs": [
            "堵波題墨素塵昏，犀棹橫江重黯魂。",
            "束帙乍拋三鐵㰅，將軍兼映兩朱輪。",
            "淋漓鷺下秋濤闊，蹀{⻊習}檛狂宴鼓喧。",
            "速報政成歸待詔，鑄金雙夾魯班門。"
        ],
        "title": "葉道卿監太平州",
        "id": "1c4e5c44-0efa-404e-a3ee-7b1cb722be87"
    },
    {
        "author": "宋祁",
        "paragraphs": [
            "詔押平明出未央，便隨公府汎牙檣。",
            "即時趨坐多留幘，幾夕登樓共踞牀。",
            "勝國遺官沉雪霧，從軍舊沼認蓮房。",
            "翹材宴隙還家早，紫葉叢萱映壽觴。"
        ],
        "title": "王君瑞秘丞同理青社",
        "id": "7fafb23a-d2c4-4999-9138-650864b38efc"
    },
    {
        "author": "宋祁",
        "paragraphs": [
            "春榜連題千佛經，兩藩交辟滯弓旌。",
            "幕中仍是紅蓮客，門下今爲玉筍生。",
            "林逗楚風披醉衽，浪摇淮月漬離纓。",
            "歸來上賦趨行在，足繼西豪舊弟兄。"
        ],
        "title": "劉立德同年赴淝州幕",
        "id": "de41a531-96c9-402c-a6c6-92ea19e475f3"
    },
    {
        "author": "宋祁",
        "paragraphs": [
            "蕊館何年記舊封，宴亭此日駐憑熊。",
            "佛螺近作臨窗岫，仙馭遥添拂衽風。",
            "談樹憩棠交結蔭，飛翬賀雀併翻空。",
            "使君邀勝留千騎，可在秦樓更向東。"
        ],
        "title": "鄰亭真",
        "id": "01ca9d6d-7126-4398-8687-d2ddb4273842"
    },
    {
        "author": "宋祁",
        "paragraphs": [
            "子虛誦入漢皇帷，給筆當年掞藻奇。",
            "賜罷春袍兼彩服，對餘崑玉照林枝。",
            "即時酒所歌驪闋，幾日江南瑞雉隨。",
            "建業清溪無盡曲，爲賡妍唱繞遺詞。"
        ],
        "title": "送梅摯廷評宰上元",
        "id": "4c20483e-4330-480b-9bff-761a3b8e133e"
    },
    {
        "author": "宋祁",
        "paragraphs": [
            "卧錦潜郎種種絲，爲邦獨愛阮咸麾。",
            "中臺給契魚初剖，外闥升車雉尚隨。",
            "風汴雜花飄夕棹，雨吳芳樹隠春旗。",
            "爲尋劉白高吟地，酒熟螯香左右持。"
        ],
        "title": "送葉蘇州",
        "id": "a91e7fc8-4485-4db2-9efe-7d0cc587bd22"
    },
    {
        "author": "宋祁",
        "paragraphs": [
            "商館馮高爽氣濃，露萸千穗亞枝紅。",
            "餠餐交遺嘉籩上，蕊菊爭吹壽斝中。",
            "擊隼厲威平隰闊，戲驂沈響故臺空。",
            "何人盛繼龍山集，醉帽須防穀鬰風。"
        ],
        "title": "九日",
        "id": "382e2031-0b3c-4338-9dbf-5f8e9d09a345"
    },
    {
        "author": "宋祁",
        "paragraphs": [
            "客艑高檣冒楚霏，月巖叢桂老春枝。",
            "一杯來應伊蒲供，八法歸刊斗藪碑。",
            "鰌岸風生凉汐滿，蜃天霞破暝樓危。",
            "學該內外皆圓法，却要聲聞是總持。"
        ],
        "title": "送惟正歸錢塘",
        "id": "70f4a21d-bc98-434b-b772-a7a1b099c007"
    },
    {
        "author": "宋祁",
        "paragraphs": [
            "南榮曝腹飫黄粱，卧看春暉上縹牆。",
            "有位乘軒慚野鶴，出錢邀沐羨山郎。",
            "神交自愛蘧蘧適，怪事非論咄咄狂。",
            "瓠竅不穿樗質散，只應何用是吾鄉。"
        ],
        "title": "直舍",
        "id": "4095498c-cd7a-4479-88a4-5f3256eff907"
    },
    {
        "author": "宋祁",
        "paragraphs": [
            "左契銅魚照綬囊，上頭車騎冠東方。",
            "三交薦技中軍戲，一割牛心右客嘗。",
            "烽靜塞垣宵燐滅，橋橫河曲暮虹長。",
            "歸來競病喧笳鼓，不畏休文賦韵彊。"
        ],
        "title": "送澶淵李太傅",
        "id": "e7f0c2fc-3cd5-4cdf-a241-993f97ad731c"
    },
    {
        "author": "宋祁",
        "paragraphs": [
            "夾道宮槐鼠耳長，碧簷千步對飛廊。",
            "虹橋不礙天河水，虎落遥遮禁苑牆。",
            "柳密試應勝暖吹，樓高都擬爲殘陽。",
            "塵輕霧重黄昏恨，半屬翩翩馬上郎。"
        ],
        "title": "天街縱轡晚望",
        "id": "4aff9bfc-c11d-4bb7-9b51-fd4d696682e6"
    },
    {
        "author": "宋祁",
        "paragraphs": [
            "車轍無聲巷次閒，畸人愁卧鬢毛班。",
            "月囊罷食侏儒米，歲計深依嵔壘山。",
            "風薄迴林秋蔕老，天圍荒堞暝烏還。",
            "舉頭却望長安日，已在浮雲沆漭閒。"
        ],
        "title": "有感",
        "id": "64b5f901-474f-4ee2-8760-16d45ca976fd"
    },
    {
        "author": "宋祁",
        "paragraphs": [
            "萬里冰輪轉斗城，薄帷開望暝寒輕。",
            "金從佛國初移地，玉與仙家便作京。",
            "乾鵲繞枝經下苑，漢刀持夜發連營。",
            "謝郎莫惱修然意，欲把纖雲點太清。"
        ],
        "title": "晚秋月夕",
        "id": "c960072e-2845-491d-9d03-d5cf472aec93"
    },
    {
        "author": "宋祁",
        "paragraphs": [
            "班馬蕭蕭祖帳闌，曉參橫影送征鞍。",
            "春歸花樹排初薺，天廢關泥落舊丸。",
            "乳雉羣飛郊柘密，祕魚雙合省芸乾。",
            "霸陵草色無深淺，試爲南登一望看。"
        ],
        "title": "送梁著作宰興平",
        "id": "450d43e0-ed25-4bb8-ae03-3b1b36da722d"
    },
    {
        "author": "宋祁",
        "paragraphs": [
            "星闈幾罷日薰衣，萬里題封換使麾。",
            "都外鴟夷催軷酒，塞南楊柳望春旗。",
            "中軍尺檄閒飛羽，前隊鳴採列素支。",
            "競病不須貪賦韵，路人笳鼓記歸時。"
        ],
        "title": "送張元安肅知軍",
        "id": "7bb5b580-4578-44c6-9cbe-844a13a24f90"
    },
    {
        "author": "宋祁",
        "paragraphs": [
            "仙山對敞直廬扉，繙徧緹油素領垂。",
            "駑乘空陪天驥尾，羈禽不集帝梧枝。",
            "雲連帝閣朝暾早，花咽宮渠夕溜遲。",
            "何事夫君弄刀筆，五年猶似雁門踦。"
        ],
        "title": "館中即事呈郭仲微",
        "id": "4e778a6c-a54a-47c6-88c9-f21e5cd63b6d"
    },
    {
        "author": "宋祁",
        "paragraphs": [
            "萬轡冬瓏鳳闕西，病興重喜趁朝閨。",
            "初霞稍上巖廊戟，落月催傳衛士雞。",
            "溫樹未凋風力薄，仙杯已滿露華低。",
            "明光一對清光罷，昏目猶慚眩轉迷。"
        ],
        "title": "病興早朝",
        "id": "58db2250-1a40-4d0c-bd35-9f6ca1b780ee"
    },
    {
        "author": "宋祁",
        "paragraphs": [
            "碧天霜氣夜稜稜，人在鼇山第幾層。",
            "靜極禁關聞下鍵，暝深連閣見通燈。",
            "蕙薰浮篆才餘火，酒滴供研自不冰。",
            "無奈此時懷共被，各分臺署擁青綾。"
        ],
        "title": "蜡祠宿太常院聞翰林兄長內當",
        "id": "392ce83d-d2c4-484d-8031-4399d25a0f8c"
    },
    {
        "author": "宋祁",
        "paragraphs": [
            "盛節推慈洽宴觴，千官不拜儼分行。",
            "搊彈併給黎園部，曼衍爭趨角觝場。",
            "傳炙濯罍紛絡繹，神仙綵樹互低昂。",
            "名酋面內千胥樂，歡譯遥通戴斗香。"
        ],
        "title": "乾元節錫慶院燕",
        "id": "a28a80b8-c62d-4add-9e54-108e0f57b975"
    },
    {
        "author": "宋祁",
        "paragraphs": [
            "殿樓傳鼓報歸鞍，槐道逶迤出九關。",
            "雨罷浮雲留北闕，朝來爽氣徧西山。",
            "倏逢行幰排輈度，稍見晴鴉接翅還。",
            "癡計未容官事了，只驚潘鬢颯然斑。"
        ],
        "title": "下直",
        "id": "0695182f-9b0e-4219-b9f2-5b49e4db410d"
    },
    {
        "author": "宋祁",
        "paragraphs": [
            "陰陰嘉樹雜花殘，下畹行吟靜更歡。",
            "草葉參差聊藉带，竹皮紛墮即爲冠。",
            "餘杯更辨浮冰酎，小衽初思御月紈。",
            "公有吾廬無限愛，海圖周傳不同看。"
        ],
        "title": "和三司晏尚書西園暇日",
        "id": "0ac8bddd-4127-49c7-bc03-b150b55f5a96"
    },
    {
        "author": "宋祁",
        "paragraphs": [
            "曼線長枝不自收，天姿濯濯與風流。",
            "已隨曉珮拖三綬，更伴春旗亞九斿。",
            "盡日舞殘芳吹在，此時眠熟暝煙留。",
            "宮中二月多行樂，爲掃清塵待翠虯。"
        ],
        "title": "禁中垂柳",
        "id": "89224093-950d-4a21-a465-3c209ef7d5ae"
    },
    {
        "author": "宋祁",
        "paragraphs": [
            "賜車高掛得長閑，猶寄南宮事下官。",
            "招隠新君無怨鶴，趨朝舊路記翔鸞。",
            "滄浪濯罷垂纓懶，礧磈澆餘著酒寬。",
            "行到昔人知足地，羨君容膝易爲安。"
        ],
        "title": "和晏太尉懷寄燕侍郎",
        "id": "8c949470-f77c-464d-b8a0-617b2cff50eb"
    },
    {
        "author": "宋祁",
        "paragraphs": [
            "殿棟洪紛冒紫霏，新聞再拜上丹墀。",
            "日高中禁仙香馥，輦度橫街赭傘移。",
            "寶校對呈天廄馬，輕兵看閱羽林兒。",
            "因君此際磨坳墨，偏憶當年第二螭。"
        ],
        "title": "喜仲微學士直右史",
        "id": "edbd55a9-590b-4f14-a4b1-3f52c768c7e1"
    },
    {
        "author": "宋祁",
        "paragraphs": [
            "三重仙閣道家山，寓直由來恧素餐。",
            "漏近章溝先報暝，樹連溫省未知寒。",
            "蘭釭靜對朱花結，芒帙間披白蠹乾。",
            "前膝正宜無夜召，賈生衰鬢僅勝冠。"
        ],
        "title": "宿直",
        "id": "d32facab-4940-4785-8c86-8769bb964e26"
    },
    {
        "author": "宋祁",
        "paragraphs": [
            "晉歌本自傳幽憤，楚俗緣何作勝游。",
            "宴豆雕文誇瀹卵，俠場星影鬭飛毬。",
            "光翻蘋吹都無力，暖著花煙不肯流。",
            "擣杏沃餳紛節物，更慚多病怯寒甌。"
        ],
        "title": "一百五日官舍作",
        "id": "70ca094c-6b22-4c77-a8c6-c3cb98247263"
    },
    {
        "author": "宋祁",
        "paragraphs": [
            "雲族窮天雨足垂，繁聲凉陣挫炎威。",
            "圓荷萬蓋翻珠琲，綠稻千畦灑佛衣。",
            "迎浪孺魚銜藻擲，迎風雛燕入樓飛。",
            "原田潤浹吾農樂，籉笠紛紛晚未歸。"
        ],
        "title": "晚夏高齋看雨",
        "id": "10a46700-fada-457b-b9ac-adf8cf18b994"
    },
    {
        "author": "宋祁",
        "paragraphs": [
            "築巖春脈下飛泉，林閣留賓敞慶筵。",
            "流水環階智者樂，醇醪飲吏相君權。",
            "和歌遠屬鈞樞舊，禊帖間存爵里賢。",
            "此地勝游誰復見，醉波深映六符天。"
        ],
        "title": "奉和宮師相公流杯亭詩并太傅相公樞密太尉和章次韵",
        "id": "c1739d84-31c9-4ba6-84ca-c993bf659993"
    },
    {
        "author": "宋祁",
        "paragraphs": [
            "城上危欄徙倚頻，由來荆楚歲時新。",
            "寒塘酒幟能留客，晴塢梅花解笑人。",
            "客雁參差仍向渚，貪魚撥剌不容緡。",
            "憑高更盡三吹角，坐見霞霏仄半輪。"
        ],
        "title": "冬日城樓駐望",
        "id": "33553e4c-d5f7-4bf1-9dba-8c58ec49b78b"
    },
    {
        "author": "宋祁",
        "paragraphs": [
            "憑高極目意茫然，坐對淮南摇落天。",
            "空把歸心同客雁，遂將緘口伴寒蟬。",
            "一罇醒醉黄花外，萬事蕭條白髮前。",
            "誰取長弓射鳥翼，休教西日送凋年。"
        ],
        "title": "齊雲亭憑高有感",
        "id": "b3a2cfd1-d366-4216-bd24-aded6569d05c"
    },
    {
        "author": "宋祁",
        "paragraphs": [
            "萬點飛花拂路塵，行春罷後惜殘春。",
            "雨催菖葉全成甲，風播榆錢不算緡。",
            "多病已慚官綬束，長年惟共酒杯親。",
            "坐題吏諾君何怪，只是漣漪素食人。"
        ],
        "title": "春晚官舍呈幕中",
        "id": "be0e32a1-885a-47f3-a1d1-064d48ce5969"
    },
    {
        "author": "宋祁",
        "paragraphs": [
            "解律調元品彙春，青陽右个啟初辰。",
            "庖煙息禁農耕盛，蠶器增修歲務新。",
            "遲日東門催柳色，微寒南陌歛車塵。",
            "柏梁侍從瞻天什，拜手賡歌軋思頻。"
        ],
        "title": "奉和聖製清明",
        "id": "b1f79220-67b3-4b51-a903-cfcef909d9ec"
    },
    {
        "author": "宋祁",
        "paragraphs": [
            "對植同奇樹，扶疏對近軒。",
            "舊經梁苑賦，初結太山根。",
            "就簡供書刻，乘秋爽些魂。",
            "鳶風朝作籟，鶴露夜留痕。",
            "招隠宜先桂，忘憂可並萱。",
            "會當充鳳食，薦實帝家園。"
        ],
        "title": "公齋植竹",
        "id": "e7daba0f-f4ec-4cc1-b6f8-53d5c95ed081"
    },
    {
        "author": "宋祁",
        "paragraphs": [
            "劭農方狎野，熯旱嘆焦原。",
            "六幕沈雲族，千箱害稼孫。",
            "都人望天漢，國相閉陽門。",
            "盛怒風生穴，汙邪祝有豚。",
            "征徒休道樾，汲缶涸中園。",
            "米價高何許，癡人遂不言。"
        ],
        "title": "郡界閔雨州將率官屬禳禬",
        "id": "74bbcd6d-62ba-4e0c-abfc-5a14af2f6d07"
    },
    {
        "author": "宋祁",
        "paragraphs": [
            "太極洪樞暇，西清祕閣開。",
            "文從壁府降，輦自殿中來。",
            "捧帙諸儒進，繙經寶思該。",
            "書留孔子宅，禮識漢家臺。",
            "詁傳風兼頌，陽秋富竝裁。",
            "觀圖龍夭矯，啟柙鳳毰毸。",
            "遂使民胥效，咸知上育材。",
            "星鉤參婉曲，天漢助昭回。",
            "章甫慚無狀，華光信濫陪。",
            "願因稽古日，拜手頌明哉。"
        ],
        "title": "皇帝邇英閣講畢五經",
        "id": "b64e3b0b-52bd-43f3-bd4e-4200cf3d9f63"
    },
    {
        "author": "宋祁",
        "paragraphs": [
            "代邸橫庚佐，商巖夢弼才。",
            "蕭公左右手，軒老上中台。",
            "利見攀龍後，重明捧日來。",
            "聊持樞柄族，旋運一陶坯。",
            "師石兼爲礪，形鹽本和梅。",
            "樹容他語答，車問少陽回。",
            "丕績推時乃，宸歌續喜哉。",
            "陳平安注意，鄧禹退無猜。",
            "燾社南邦重，輕裘太府開。",
            "舍裝寧晚計，行復坐公槐。"
        ],
        "title": "金陵相公赴鎮二首  其一",
        "id": "aa2cb096-9edc-4326-95b3-048478557f30"
    },
    {
        "author": "宋祁",
        "paragraphs": [
            "慈宸念方國，上宰輟謨明。",
            "即拜三公府，還爲萬里城。",
            "松姿終自直，鼎意未嘗輕。",
            "戀結雲簾對，恩頒玉節榮。",
            "一經傳令子，雙璧聘材卿。",
            "鷁汎江南棹，犀羅帳下兵。",
            "台轓凝畫繞，仙袂赤松迎。",
            "粟脫賓筵飯，羊均宴豆羹。",
            "吳農觀耨水，蕪壤嘆糊赬。",
            "此日東山詠，惟公繼頌聲。"
        ],
        "title": "金陵相公赴鎮二首  其二",
        "id": "d0b6a47e-7ae1-4619-a05d-76a086a2d8e0"
    },
    {
        "author": "宋祁",
        "paragraphs": [
            "避事長卿志，閒居郎將流。",
            "無心嬰外物，有興爲高秋。",
            "僦舍餘三畝，畸人代一邱。",
            "園空樹色至，日淡暝煙浮。",
            "紺葉繁江蓼，丹鬚亞海榴。",
            "青松七鬣嫩，黄菊萬釘稠。",
            "露泫梨津熟，風乾芰扇愁。",
            "小池圓寫鏡，卧石側盤虯。",
            "愛竹惟慚賦，逢萱即忘憂。",
            "信非吾土美，聊並小山留。",
            "勝託三餘暇，幽尋五日休。",
            "沼蛙觀聿役，簷雀聽啁啾。",
            "心有冥鴻伴，歌煩警鶴酬。",
            "茲焉爲樂地，時事判悠悠。"
        ],
        "title": "僦舍西齋小圃竹樹森植秋日摇落對之翛然因作長句盡道所見",
        "id": "2174779f-727a-4f5f-aa09-d038a1e78bbc"
    },
    {
        "author": "宋祁",
        "paragraphs": [
            "楚國王孫後，梁臺賦客賢。",
            "貪磨盾鼻檄，重冠玳簪筵。",
            "去路南溟地，離魂北斗天。",
            "庾鮭三種嫩，虞璧一雙鮮。",
            "颶影風爭怒，珠胎月對圓。",
            "慎持齋疾意，密啟佇詳延。"
        ],
        "title": "送高記室廣州幕",
        "id": "92c5192d-ea3c-41e1-bf32-756b2cbe8a7f"
    },
    {
        "author": "宋祁",
        "paragraphs": [
            "朽壤真非託，奇葩惜見捐。",
            "根深惟自庇，香酷索誰憐。",
            "晚蘤仍晞日，斜柯但倚煙。",
            "有人同寂寞，無地與回旋。",
            "不預甘棠愛，羞將惡木連。",
            "數奇飛將恨，形槁屈生賢。",
            "已失南梅早，仍憂北枳遷。",
            "蔭雲今讓棘，生淤此饒蓮。",
            "鈿轂排朝露，雕欄悵夜天。",
            "馱金會見斸，無事苦憔妍。"
        ],
        "title": "僧園牡丹",
        "id": "732f45f4-9dac-4ad6-894a-67ff70d36f86"
    },
    {
        "author": "宋祁",
        "paragraphs": [
            "莫嘆東南遠，須榮試吏才。",
            "客從梁苑至，家侍太邱來。",
            "木脫洲程迥，風長櫓意催。",
            "蟬知疁稻熟，鰌記海潮回。",
            "訟矢間鄉犴，糖螯佐壽杯。",
            "牛刀宜自愛，無及武城咍。"
        ],
        "title": "送無錫主簿王庾",
        "id": "2cc35b99-5507-4da7-87b0-db344bba17dc"
    },
    {
        "author": "宋祁",
        "paragraphs": [
            "長簡蓬山藏，婆娑試滿年。",
            "頻書對命笏，長負出休錢。",
            "運復光華旦，恩回咫尺天。",
            "罷披窮石訴，入佐計臺員。",
            "近對塗丹密，相趨委佩聯。",
            "太官供餌美，三服賜袍鮮。",
            "平進真如砥，孤飛舊惡弦。",
            "猶勝廣文客，摧擿獵塵編。"
        ],
        "title": "兄長有計省之命",
        "id": "36b62e67-3e3c-4f6e-9dc5-8c0c161e9c6c"
    },
    {
        "author": "宋祁",
        "paragraphs": [
            "西漢無雙彥，中興第一流。",
            "二篇應商夢，七聖首軒游。",
            "昔會光華旦，時當物色求。",
            "從容賜官筆，都穆潤緹油。",
            "芝押兼泥熟，鼇峰駕浪浮。",
            "捫天陪累䃭，敲鼎識掊鉤。",
            "帝欲中階正，公參九廟謀。",
            "危言天下事，坐勝幄中籌。",
            "斤斤宣嘉績，巖巖樹壯猷。",
            "異時思大冶，此日詠崇邱。",
            "承弼圖勳盛，蕃宣席寵優。",
            "均勞九州伯，重序富民侯。",
            "真廟方憑几，祗宮奉委裘。",
            "扶天八柱正，披日五雲收。",
            "堯后除凶代，周王訪落秋。",
            "盡歸千里馬，無復少陽牛。",
            "熙縡官咸事，端朝茹不柔。",
            "兜烽閒塞警，財餌撫夷酋。",
            "再侍欽柴祭，仍賡築瓠謳。",
            "奉承湯恤祀，力贊禹勤溝。",
            "國頼蕭公畫，言無趙孟偷。",
            "深恩及行葦，和氣藹鳴球。",
            "幾欲辭名遂，何嘗爲智憂。",
            "屢居移病苦，連賜上尊醅。",
            "敦免深慈扆，猗違動邃旒。",
            "坐槐聊罷府，剖竹更爲州。",
            "晝錦貪過里，晨裝趣戒騶。",
            "邳垠訪祠石，稷下按行楸。",
            "列第今容駟，橫川本是舟。",
            "娛賓羅鼎食，坐閣便巾㡚。",
            "故事南宮在，渢歌北海流。",
            "人祈衛武歲，三入對王休。"
        ],
        "title": "昭文王相公出鎮青社",
        "id": "666501b7-44f8-413e-8bbc-2f866c1eb783"
    },
    {
        "author": "宋祁",
        "paragraphs": [
            "一豫凝皇覽，千英薦瑞葩。",
            "壓枝高下錦，斜蕊淺深霞。",
            "疊采晞陽媚，鮮苞照露斜。",
            "九莖休衒葉，五出浪言花。",
            "郁郁雲柯覆，蔥蔥氣瓣嘉。",
            "羣心識天意，成數佐皇家。"
        ],
        "title": "應詔內苑牡丹三首 千葉",
        "id": "3ea96094-7f75-4746-bc31-87e9313c1fc2"
    },
    {
        "author": "宋祁",
        "paragraphs": [
            "化工憑協氣，花品效尤祥。",
            "旖旎雙苞豔，氤氳一種香。",
            "參差迎夕露，左右傃朝陽。",
            "有意同緗幹，無言並絳房。",
            "萬靈天會帝，三月史書王。",
            "故此呈繁卉，還將助樂康。"
        ],
        "title": "應詔內苑牡丹三首 雙頭",
        "id": "0e7788dc-2a37-42ed-9f69-590484b97223"
    },
    {
        "author": "宋祁",
        "paragraphs": [
            "九城蕃瑞殖，三山儼英蕤。",
            "巽采昭天造，同心奉帝嬉。",
            "繁疑交晝影，重欲亞晴枝。",
            "恩露方均泫，王風亦徧吹。",
            "併柯由內附，紛豔表重熙。",
            "幸覿由庚瑞，慚陪可嬉嗣。"
        ],
        "title": "應詔內苑牡丹三首 三花",
        "id": "0dbfd1ca-5711-4f80-8d74-5517c8822c8a"
    },
    {
        "author": "宋祁",
        "paragraphs": [
            "軒祏深叢祐，文支此挺生。",
            "重輪當月滿，一索應乾成。",
            "瑞瓞昌綿緒，天弧仗左檠。",
            "海雖分幼潤，星已慶前名。",
            "緩带羣心洽，吹銅順氣迎。",
            "歡觴交秘幄，曲赦徧離京。",
            "漢祝昭禖貺，周篇記路聲。",
            "從茲詒翼永，斯萬見承平。"
        ],
        "title": "皇太子誕慶",
        "id": "ab394f86-a9f5-4beb-a312-e672d98a98cb"
    },
    {
        "author": "宋祁",
        "paragraphs": [
            "晬表歧姿茂，皇基慶祚融。",
            "玉圭先啟國，銀榜後題宮。",
            "茅襲封壇舊，金頒瑞節雄。",
            "恩添少海潤，歡激小山風。",
            "抱拜殊藏紐，敭言異戲桐。",
            "燕詒光祖烈，調護切宸衷。",
            "育德吾君子，庸親天下公。",
            "異時瞻出閣，綿瓞頌無窮。"
        ],
        "title": "皇子封建詩",
        "id": "74fd54e8-464a-4a24-9e7d-9a94a0c79c6d"
    },
    {
        "author": "宋祁",
        "paragraphs": [
            "平昔懷親友，銷魂重遠辭。",
            "于今急難地，那復別離時。",
            "脫木乾坤晚，窮途日月衰。",
            "憂餘曾得恤，涅罷返無緇。",
            "楚分多連澤，淮居止雜夷。",
            "持罇相望意，不減見瓊枝。"
        ],
        "title": "寄獻揚州",
        "id": "1cff1d10-b802-47c2-a79e-4e2b1ac696d5"
    },
    {
        "author": "宋祁",
        "paragraphs": [
            "四十還添四，顛華鑷更新。",
            "應從多病日，遂作始衰人。",
            "毀積方銷骨，經窮先腐脣。",
            "竟誰憐種種，由此到諄諄。",
            "軒冕間關路，風波蹭蹬身。",
            "兄今又過二，何術耐蕭辰。"
        ],
        "title": "對白髮自感寄揚州",
        "id": "aecbe478-035f-4449-9a5c-3d1eb0616ffb"
    },
    {
        "author": "宋祁",
        "paragraphs": [
            "下蔡行差近，金陵路更東。",
            "忉忉成念遠，咄咄但書空。",
            "恩厚容藏疾，時亨遂諱窮。",
            "祿慚千石守，老謝一錢翁。",
            "憶昨趨陪日，仍緣班序同。",
            "我生真寡合，君量自旁通。",
            "散袠疑皆瑩，忘疲宴屢終。",
            "聯驂屬車後，數會未央中。",
            "禁樹排頭碧，衙旗曳尾紅。",
            "籠街接騶士，賜管鏤宮工。",
            "慈豆分堯箑，歌雲識沛風。",
            "斯文誠有屬，吾道豈常隆。",
            "泰市俄驚虎，鈞天亟駭熊。",
            "塵埃忽蒙自，桃李併來蟲。",
            "箕次橫長舌，飈輪走轉蓬。",
            "歇芳間鷤鴂，禦溼問芎藭。",
            "可笑矜疏節，私憐抱朴忠。",
            "望霄嗟墜雨，歛翼避虛弓。",
            "尚忝銀符密，貪誇隼旆雄。",
            "玉魚供晝啜，珠米報秋豐。",
            "病久衰還早，身閒意愈沖。",
            "虧全從月蚌，喜怒任狙公。",
            "急景沉歡緒，長波隔訊筒。",
            "南飛俱似鵻，北嚮未如鴻。",
            "二閣懷趨走，重閽限鬰蔥。",
            "惟應心報國，丹赤鬭江楓。"
        ],
        "title": "憶舊言懷寄江寧道卿龍圖",
        "id": "7e0ab41a-f260-4a03-b3bb-72c2d2379e0c"
    },
    {
        "author": "宋祁",
        "paragraphs": [
            "西園來最數，要是使君閒。",
            "塢有常眠石，臺無未識山。",
            "池光兼日動，楓影带林殷。",
            "鳥沒蒼茫外，天垂摇落閒。",
            "歸雲高杳杳，晚菊正斑斑。",
            "幸有齋中熟，無嫌向晦還。"
        ],
        "title": "晚秋西園",
        "id": "21194aae-a063-422e-89ab-042dad7c2d5e"
    },
    {
        "author": "宋祁",
        "paragraphs": [
            "迢遞陟城隅，飛軒浩氣扶。",
            "春容來迥野，天脚入平蕪。",
            "暖吹時披拂，晴煙乍有無。",
            "耨痕經雨徧，村逕值林迂。",
            "長庌初休馬，荒陴稍集烏。",
            "水生蒲澤滿，林缺弩臺孤。",
            "客思紛難泊，愁襟愧自拘。",
            "久之成悵望，西北認皇都。"
        ],
        "title": "登清思堂寫望",
        "id": "df47fc0a-b4a9-4636-aef0-7dd189bb5577"
    },
    {
        "author": "宋祁",
        "paragraphs": [
            "門下客逾落，胡爲君見從。",
            "墜餘仍顧甑，寒罷始知松。",
            "休計流光邁，聊欣此地逢。",
            "已甘漂似梗，寧止啞如鐘。",
            "仕路惟希退，鄉評幸見容。",
            "病偷它日壯，衰作長年慵。",
            "世態同波蕩，交情敵酒濃。",
            "好堅歸去約，相伴老三封。"
        ],
        "title": "喜翟穎先輩至有感",
        "id": "241f53fc-1a9d-441a-9b3f-9d6fdd16ac5e"
    },
    {
        "author": "宋祁",
        "paragraphs": [
            "莊周悲殺雁，本爲不能鳴。",
            "寧識山陰誤，能鳴亦就烹。"
        ],
        "title": "舒雁",
        "id": "d6193d3d-4c64-4f36-aea6-278996b16d75"
    },
    {
        "author": "宋祁",
        "paragraphs": [
            "游魚川上樂，映藻復依蒲。",
            "須防裁密網，莫獨畏鵜鶘。"
        ],
        "title": "游魚",
        "id": "16158630-93d4-403e-8092-64f0c5ef1c35"
    },
    {
        "author": "宋祁",
        "paragraphs": [
            "漁拽亂溪來，白鷗驚已屢。",
            "不應畏機心，却下滄波去。"
        ],
        "title": "驚鷗",
        "id": "8173fb73-7adf-468c-a5a0-a7b330bf1efa"
    },
    {
        "author": "宋祁",
        "paragraphs": [
            "鄧守挽不住，眷予番久留。",
            "决非人所挽，胡不理歸舟。"
        ],
        "title": "題挽鄧亭",
        "id": "6e07d11b-bbfd-406b-862c-8b9494800da3"
    },
    {
        "author": "宋祁",
        "paragraphs": [
            "誰刻優胡象，來爲飲席珍。",
            "不因君屨指，幾作獨醒人。"
        ],
        "title": "酒胡",
        "id": "2e241b56-fac3-4265-81b0-e13a7d100cc9"
    },
    {
        "author": "宋祁",
        "paragraphs": [
            "蝶躞趁繁會，婆娑無定妍。",
            "心知吾地廣，長袖得回旋。"
        ],
        "title": "觀舞",
        "id": "589a0c91-c820-414f-a7cc-44a97ab9486d"
    },
    {
        "author": "宋祁",
        "paragraphs": [
            "道樾陰陰密，畦泉活活流。",
            "梨成津向潤，瓜熟子相鉤。"
        ],
        "title": "晚夏西園二首  其一",
        "id": "0a3687ba-1105-409c-9224-ab838bdd8171"
    },
    {
        "author": "宋祁",
        "paragraphs": [
            "日晏坐中園，清襟注迥軒。",
            "輕飈逢葉動，小雨得荷喧。"
        ],
        "title": "晚夏西園二首  其二",
        "id": "f73d3a74-5458-4b08-beda-5bd6a669833c"
    },
    {
        "author": "宋祁",
        "paragraphs": [
            "淝水縈如带，淮山崒似雲。",
            "此時聞鶴唳，無復畏官軍。"
        ],
        "title": "過淝口二首  其一",
        "id": "87ad3d5d-b18a-441b-bf54-24d6c881dc2a"
    },
    {
        "author": "宋祁",
        "paragraphs": [
            "氐醜矜凶甚，臨流列萬幢。",
            "由來不自項，何荷欲浮江。"
        ],
        "title": "過淝口二首  其二",
        "id": "13977c5e-9ed0-4059-a25d-4dd89ce319bb"
    },
    {
        "author": "宋祁",
        "paragraphs": [
            "舊文新札儼成行，柏燻微開帙氣香。",
            "天下書多殊未見，顔生應笑下雌黄。"
        ],
        "title": "直舍讎理律書呈同舍二首  其一",
        "id": "e9a148e3-ac36-412f-a891-18757dc29c16"
    },
    {
        "author": "宋祁",
        "paragraphs": [
            "經筵敢倦力刊梓，國典將追鼎鑄書。",
            "靜對闕疑還閣筆，不知三古字爲魚。"
        ],
        "title": "直舍讎理律書呈同舍二首  其二",
        "id": "e8dc96fa-0bc0-46be-8799-09a1d3fb8964"
    },
    {
        "author": "宋祁",
        "paragraphs": [
            "月馭初明露掌西，翩翩猶伴夜烏啼。",
            "駕巢樹冷空三帀，却是鳴鳩得穩棲。"
        ],
        "title": "月中嘲鵲",
        "id": "56b11e67-d131-410c-8cd0-2a20903d1ca9"
    },
    {
        "author": "宋祁",
        "paragraphs": [
            "佛螺雙髻矗層嵐，雲穴呀空蘚暈銜。",
            "異日主公求肖像，居然認得傅溪巖。"
        ],
        "title": "賦成中丞臨川侍郎西園雜題十首 雙假山",
        "id": "216c3065-4683-422d-b73e-9f036197b65c"
    },
    {
        "author": "宋祁",
        "paragraphs": [
            "煙梢露葉貫冬榮，高出危牆近覆亭。",
            "聞道蘭臺有圖籍，故留春粉助蒸青。"
        ],
        "title": "賦成中丞臨川侍郎西園雜題十首 煙竹",
        "id": "1f7e6afd-a960-476a-8a74-4c3b334b113e"
    },
    {
        "author": "宋祁",
        "paragraphs": [
            "上國名園買地栽，試知韓令是雄猜。",
            "香根斸盡成何事，不識騷人託諷才。"
        ],
        "title": "賦成中丞臨川侍郎西園雜題十首 牡丹",
        "id": "37a306b1-1edb-4673-ad61-4c83f2f28bd3"
    },
    {
        "author": "宋祁",
        "paragraphs": [
            "媚條無力倚風長，架作圓陰覆坐凉。",
            "露蘂一春清襲袂，有人知是令君香。"
        ],
        "title": "賦成中丞臨川侍郎西園雜題十首 酴醾架",
        "id": "af68fafa-8ad0-4445-9a1f-5657e21a1cca"
    },
    {
        "author": "宋祁",
        "paragraphs": [
            "散漫飛綿阿娜枝，家家眺賞霽霜威。",
            "盡將煙葉偷眉嫵，不爲章街走馬歸。"
        ],
        "title": "賦成中丞臨川侍郎西園雜題十首 柳",
        "id": "1df67f51-cc57-4272-a961-83d7d7b810d0"
    },
    {
        "author": "宋祁",
        "paragraphs": [
            "棲鵠雲侯迥勢開，主人留客侑金罍。",
            "欲知謝尚風流極，賭得將軍鼓吹來。"
        ],
        "title": "賦成中丞臨川侍郎西園雜題十首 射堋",
        "id": "decd4ff4-6d4e-4031-89e5-bcc9737a3d47"
    },
    {
        "author": "宋祁",
        "paragraphs": [
            "後園平日引春渠，浴鳳翔鴛兩自如。",
            "一旦繡衣來簿責，餘災猶得及池魚。"
        ],
        "title": "房陵舊第股引蔡水養魚於池敗日或有塞其水竇魚多涸矣",
        "id": "01f13d87-276c-419e-84ff-2c7e30aa73f9"
    },
    {
        "author": "宋祁",
        "paragraphs": [
            "隼被鷃姿知有累，豺驚羊質固非真。",
            "謾誇魯國多儒士，敢到君門止一人。"
        ],
        "title": "偶作",
        "id": "e3c4db85-ae1b-498a-a7a5-64fba4cdff7b"
    },
    {
        "author": "宋祁",
        "paragraphs": [
            "虹度長橋箭激流，夾隄春樹翠陰稠。",
            "誰知晝夜滔滔意，不是沉舟即載舟。"
        ],
        "title": "汴堤閒望",
        "id": "c88ba8a9-a19d-4db3-b050-884af6e70c02"
    },
    {
        "author": "宋祁",
        "paragraphs": [
            "前塵露氣壓輕埃，風漾花陰聚復開。",
            "苦恨浮雲心不凈，月中時汙太清來。"
        ],
        "title": "寒食夜偶題",
        "id": "03426d72-f68a-434b-9e84-144d45d59dc6"
    },
    {
        "author": "宋祁",
        "paragraphs": [
            "風射長廊雪絮春，經筵無客有流塵。",
            "捫心自問何功德，五管支離治繲人。"
        ],
        "title": "學舍晝上",
        "id": "847c84ba-94ef-4da6-b14f-7b22c4a68d7c"
    },
    {
        "author": "宋祁",
        "paragraphs": [
            "薄暮歌鐘宴平樂，黎明車騎過宜春。",
            "身長六尺饑將死，唯是平原厭次人。"
        ],
        "title": "偶作",
        "id": "bd0b6f02-ee1e-4ff6-baa9-864185645b83"
    },
    {
        "author": "宋祁",
        "paragraphs": [
            "衣滿天街車馬塵，學廬番下已迎曛。",
            "敝裘欹帽驅羸馬，官長多能駡廣文。"
        ],
        "title": "學舍直歸",
        "id": "bbea0836-71bb-430d-b3b8-4d0c2201c16f"
    },
    {
        "author": "宋祁",
        "paragraphs": [
            "式燕靈琨睠蕙時，祓蘭浮棗惜春暉。",
            "回驂並躍都門道，誰識顔王曲水歸。"
        ],
        "title": "和郭六玉律上巳宴罷見寄",
        "id": "1054e5d7-f6f0-48f3-8aab-8a23b6291064"
    },
    {
        "author": "宋祁",
        "paragraphs": [
            "桓景全家遂得仙，佩萸吹菊對陶然。",
            "汝南雞犬緣何事，不似淮王許上天。"
        ],
        "title": "偶思桓景登高故事",
        "id": "c6337615-dc3d-44be-a9e0-ee8a7d62246d"
    },
    {
        "author": "宋祁",
        "paragraphs": [
            "青旗斜倚耕壇霧，膏壤遥迎御耦春。",
            "二步不應踰舊禮，天心自欲勸蒸民。"
        ],
        "title": "藉田禮畢因成七言",
        "id": "765cc396-e4be-4d42-b628-cb974ddc36ff"
    },
    {
        "author": "宋祁",
        "paragraphs": [
            "雕籠摧羽就羈栖，心識昕朝候不迷。",
            "羣鶴在軒皆有祿，夫君何事獨先啼。"
        ],
        "title": "同兄長賦朝雞",
        "id": "4953e2e7-fdff-4c86-ab7f-c96cb7628420"
    },
    {
        "author": "宋祁",
        "paragraphs": [
            "君園稻富非爭食，省樹枝深未許棲。",
            "但得齊蠅無亂響，不辭風雨五更啼。"
        ],
        "title": "雞答",
        "id": "ae72a06b-db95-424e-a4e1-c791ad7c7dad"
    },
    {
        "author": "宋祁",
        "paragraphs": [
            "素瑟朱家古韵長，有誰流水辨湯湯。",
            "東家學嗜蒲葅味，蹙頞三年試敢嘗。"
        ],
        "title": "讀退之集",
        "id": "15b0fd95-b6f2-4216-b2ac-eb08a5964d80"
    },
    {
        "author": "宋祁",
        "paragraphs": [
            "連天華帟竦南端，畫角吟龍疊鼓喧。",
            "按曲已休雕輦入，五營斜日亞旗竿。"
        ],
        "title": "和晏相公青城",
        "id": "0353fda7-26ba-43e3-9579-fdef5f027870"
    },
    {
        "author": "宋祁",
        "paragraphs": [
            "纖草無人愛綠葵，一生私意竟誰知。",
            "須防白日傾心處，自是中園衛足時。"
        ],
        "title": "詠葵",
        "id": "54e4e124-5304-497b-a825-4eacc4bb24a4"
    },
    {
        "author": "宋祁",
        "paragraphs": [
            "危弦度曲汎孤鉤，一世知音未易求。",
            "直把將雛爲陌上，主人猶復自摇頭。"
        ],
        "title": "和音",
        "id": "4c890cfe-64a5-425b-8165-b93a5c87ecc4"
    },
    {
        "author": "宋祁",
        "paragraphs": [
            "垂楊無態不堪誇，猶有餘情解作花。",
            "三月紛紛飛似雪，白門啼殺叛兒鴉。"
        ],
        "title": "楊柳詞四解  其一",
        "id": "c6a11f75-244c-4472-bc0f-9b9d36c3c822"
    },
    {
        "author": "宋祁",
        "paragraphs": [
            "天幕風和畢雨餘，翠輕黄淺亞春衢。",
            "不知張緒當年日，似得長條濯濯無。"
        ],
        "title": "楊柳詞四解  其二",
        "id": "44f02604-7b78-4284-89cc-bcb9cd0fbbe6"
    },
    {
        "author": "宋祁",
        "paragraphs": [
            "苑路黄黄隔翠霏，三眠初熟倚春暉。",
            "枝枝柔曼皆堪愛，不分羌人拗折歸。"
        ],
        "title": "楊柳詞四解  其三",
        "id": "94fe2c0a-3ec4-4e20-889f-845b0202ab6f"
    },
    {
        "author": "宋祁",
        "paragraphs": [
            "玉樹森森拂曉空，子雲辛苦賦青蔥。",
            "不知苒弱當君意，却就長楊便作宮。"
        ],
        "title": "楊柳詞四解  其四",
        "id": "193c139d-0ca3-45af-8bcd-d707afc99e27"
    },
    {
        "author": "宋祁",
        "paragraphs": [
            "內史兵機是所長，東師飛度取降王。",
            "誰知一夕讒言入，不得文皇七寶裝。"
        ],
        "title": "李德林",
        "id": "792508ea-892e-4ea2-93f7-5453a2e445de"
    },
    {
        "author": "宋祁",
        "paragraphs": [
            "千疊綃紅抱蕊乾，一番金雨映趺攢。",
            "比來醉筆賡新曲，簡上飛霜不擬寒。"
        ],
        "title": "和晏尚書詠芙蓉金菊",
        "id": "65981cfc-5c1f-4daf-b4f4-c6939b4730ff"
    },
    {
        "author": "宋祁",
        "paragraphs": [
            "禁樹連天雨送秋，千門寒氣襲輕裘。",
            "優旃不用誇諧辯，陛楯諸郎已得休。"
        ],
        "title": "雨中罷直",
        "id": "27b022ef-6333-45fe-bb6a-01fe05ea6bd7"
    },
    {
        "author": "宋祁",
        "paragraphs": [
            "日烈花休樹結陰，紅牙貪調萬黄金。",
            "伯松不學陳遵飲，爲識鴟夷是酒箴。"
        ],
        "title": "和三司晏尚書漫成",
        "id": "2a19aec8-8b2c-4db5-b526-2c7f54c5757d"
    },
    {
        "author": "宋祁",
        "paragraphs": [
            "帝梧春早二鸞飛，羈羽孤翻得樹遲。",
            "今日併巢阿閣畔，依然同識舊棲枝。"
        ],
        "title": "和天休龍圖經句署懷舊憶道卿舍人并見寄  其一",
        "id": "ac7d89f9-764d-47d7-bf98-3b6e198e6568"
    },
    {
        "author": "宋祁",
        "paragraphs": [
            "諷書小史非新至，比舍名郎半昔游。",
            "君算青雲多少地，三年來作北平侯。"
        ],
        "title": "和天休龍圖經句署懷舊憶道卿舍人并見寄  其二",
        "id": "a8f9facd-a797-416f-a0b7-03c1678e9621"
    },
    {
        "author": "宋祁",
        "paragraphs": [
            "紅白戎葵相間繁，含情盡日對書軒。",
            "夫君太恃西垣貴，只愛當階藥樹翻。"
        ],
        "title": "戲招君況舍人",
        "id": "0df7b396-63da-4a2c-849d-ff397e2bb976"
    },
    {
        "author": "宋祁",
        "paragraphs": [
            "世間最有不勝妍，愁對韶華欲暮天。",
            "已被風開又風落，要爲人羨即人憐。"
        ],
        "title": "已落牡丹",
        "id": "ba66feef-b61f-465a-a6db-cf310e14bc82"
    },
    {
        "author": "宋祁",
        "paragraphs": [
            "側曲豔歌閒送日，晚花初葉暗留春。",
            "舞狂風蝶時過樹，啼熟林鶑不避人。"
        ],
        "title": "郡圃",
        "id": "a2108e8e-33e2-464e-b39c-1f4fe80ec24e"
    },
    {
        "author": "宋祁",
        "paragraphs": [
            "夜火雖中氣未清，箑頻□倦若爲情。",
            "峰雲不動林煙熱，正爲蜩螗作沸羹。"
        ],
        "title": "苦熱二首  其一",
        "id": "6e9ddb08-d888-43a8-b1ed-1931bf9b7eac"
    },
    {
        "author": "宋祁",
        "paragraphs": [
            "秋陽晝長不可度，身被單葛如重裘。",
            "何當急雨洗天地，坐使清風還九州。"
        ],
        "title": "苦熱二首  其二",
        "id": "daa05ee2-6455-41f4-b5cc-fdff3b9b14d5"
    },
    {
        "author": "宋祁",
        "paragraphs": [
            "晚襟清曠屬層樓，摇落乾坤共作秋。",
            "正爲中山存闕意，得無平子側知愁。"
        ],
        "title": "秋日西望",
        "id": "3f685b68-2175-4d65-945f-0e41483596f5"
    },
    {
        "author": "宋祁",
        "paragraphs": [
            "積雨古牆生綠衣，幽花點點弄秋姿。",
            "黄昏樓角看新月，還是年年牛女時。"
        ],
        "title": "七月六日絕句",
        "id": "a9f6847d-ddb8-4c50-b7dd-f8db67ddf727"
    },
    {
        "author": "宋祁",
        "paragraphs": [
            "葉葉枝枝相避繁，攀枝庇葉獨怡顔。",
            "無人爲借天公力，移植方根虞芮間。"
        ],
        "title": "讓木",
        "id": "ca76e3d2-5214-4ccd-a883-84c47b7df18c"
    },
    {
        "author": "宋祁",
        "paragraphs": [
            "陽岑晚樹飄花外，冷落晨杯擣杏餘。",
            "喉舌官崇無晤賞，一軒筠粉伴刊書。"
        ],
        "title": "和三司尚書清明",
        "id": "a741f70d-1a50-4627-beac-1ee4c537e199"
    },
    {
        "author": "宋祁",
        "paragraphs": [
            "豪英出名胄，偃蹇倦宦游。",
            "大言滿千牘，高氣橫九州。"
        ],
        "title": "贈雷簡夫",
        "id": "ad50e3ed-4693-4056-874f-f765bf3bf15e"
    },
    {
        "author": "宋祁",
        "paragraphs": [
            "媚柯攢仄倚春暉，封植寧同北枳移。",
            "台嶺分霞爭抱萼，蜀宮裁錦鬥纏枝。",
            "不憂輕露蒙時潤，正恨炎風獵處危。",
            "把酒凭欄堪併賞，莫容私恨爲披離。"
        ],
        "title": "和晏尚書海棠",
        "id": "8f8f5c76-6ab5-4253-9766-4e41a5f8660e"
    },
    {
        "author": "宋祁",
        "paragraphs": [
            "馬上成功不喜文，叔孫綿蕞擅經綸。",
            "諸生可笑貪君賜，便許當時作聖人。"
        ],
        "title": "詠叔孫通",
        "id": "3d193318-9839-4945-a1bf-89fc304984fc"
    },
    {
        "author": "宋祁",
        "paragraphs": [
            "東郊豐雜芼，遺我一襜盈。",
            "菊援分陽甲，滕巖下早英。",
            "溢杯同韭瀹，羅案代葵烹。",
            "頓助高舂飯，兼和不糝羹。",
            "魯肱聊可枕，何肉久忘情。",
            "却爲東原句，猶餘三嘆聲。"
        ],
        "title": "賈子明出東原採擷野蔬並詩見寄",
        "id": "a7ce12ab-b932-485e-b1e1-8226587a0a87"
    },
    {
        "author": "宋祁",
        "paragraphs": [
            "子雲準周易，忘健意不長。",
            "河圖歷九聖，萬化始有綱。",
            "尼父頭雪白，秉筆叩混茫。",
            "發掘天地奧，磨拭日月光。",
            "成書止十篇，九擿折在旁。",
            "玄雖巧侔寫，宛如榻上床。",
            "良史不深貶，乃譬吳楚王。",
            "漢曆久差駮，安用空言揚。"
        ],
        "title": "反太玄詩",
        "id": "d098bc0d-54de-4863-bc4d-8d2014898974"
    },
    {
        "author": "宋祁",
        "paragraphs": [
            "曉參橫沒月沉煙，寺鼓軍刀隠隠連。",
            "初暖欲歸池中地，剩寒猶屬隴梅天。",
            "遥帷曙氣春篝燭，病榻邪風襲貢綿。",
            "猶意王筠齋壁詠，玉蠩霏溜破霞牋。"
        ],
        "title": "早春夙興",
        "id": "016ed429-ffec-40bb-8707-094e4ad26302"
    },
    {
        "author": "宋祁",
        "paragraphs": [
            "戴罷華星軷帳催，紫蘭芳意徧南垓。",
            "人思孟母三鄰養，車避王陽九折回。",
            "漸北征鞭多拗柳，稍西官驛尚傳梅。",
            "板輿素有家園樂，早趁新年進壽杯。"
        ],
        "title": "滕寺守丞棄導江宰還家侍太夫人",
        "id": "925e7cb5-dad1-4131-aa63-f74b8d5c429d"
    },
    {
        "author": "宋祁",
        "paragraphs": [
            "彌年賓牒嘆離居，始得還家奉板輿。",
            "出沐恩深湯吊蟣，校文官冷字成魚。",
            "三杯旅案馨羞切，百末凝醅獻壽餘。",
            "韁鎖空名堪自笑，又隨軺馬趣移書。"
        ],
        "title": "奉檄漢上和兄長廷評喜于邂逅",
        "id": "f54800de-fe62-46d5-8636-9dc576b1b4ad"
    },
    {
        "author": "宋祁",
        "paragraphs": [
            "休誇濯濯映高樓，枝裏征花自不收。",
            "回雪有風嘗借舞，落梅無笛可供愁。",
            "白門暝早隨鴉背，京兆情多拂馬頭。",
            "莫惜餘溫添翠被，有人凝絕在孤舟。"
        ],
        "title": "柳花",
        "id": "35dea6f2-9fc5-4319-a7bb-8e1d1eada329"
    },
    {
        "author": "宋祁",
        "paragraphs": [
            "色映堋雲爛，聲迎羽月遲。"
        ],
        "title": "句  其一",
        "id": "2581ae2b-5189-451d-a70a-f0b44100966c"
    },
    {
        "author": "宋祁",
        "paragraphs": [
            "至公三籍在儲胥。"
        ],
        "title": "句  其二",
        "id": "f9157aab-c55c-49f2-a80a-6da8253ea4a4"
    },
    {
        "author": "宋祁",
        "paragraphs": [
            "謝病歸裝能辦未，葛洪丹竈景山鐺。"
        ],
        "title": "句  其三",
        "id": "824c62f4-244e-4890-acc9-886844762a95"
    },
    {
        "author": "宋祁",
        "paragraphs": [
            "雲路舊扶黄道日，霞觴新映六符天。"
        ],
        "title": "句  其四",
        "id": "07a1b610-a7e9-40cd-a255-928f1b7d8f21"
    },
    {
        "author": "宋祁",
        "paragraphs": [
            "藥有不龜方，擊絮管無妨。"
        ],
        "title": "句  其五",
        "id": "9d8c0e92-d873-4456-a622-30bc22d7815c"
    },
    {
        "author": "宋祁",
        "paragraphs": [
            "歸從鶴翹六六間。"
        ],
        "title": "句  其六",
        "id": "a60fd9f3-dc34-4e7d-ab70-6d103ae90076"
    },
    {
        "author": "宋祁",
        "paragraphs": [
            "再來戴公宅，客過孝王家。"
        ],
        "title": "句  其七",
        "id": "4bb4bf49-a4ae-4952-a2c1-c169bc44fa43"
    },
    {
        "author": "宋祁",
        "paragraphs": [
            "曉日侵簾押，春寒到被池。"
        ],
        "title": "句  其八",
        "id": "0a6146c1-97f2-4587-a604-92807bb7a479"
    },
    {
        "author": "宋祁",
        "paragraphs": [
            "可但魚知丙，非徒字識丁。"
        ],
        "title": "句  其九",
        "id": "8830a5df-eec5-45c2-b560-4fc1f9763a9f"
    },
    {
        "author": "宋祁",
        "paragraphs": [
            "碧雲謾有三年信，明月空爲兩地愁。"
        ],
        "title": "句  其一○",
        "id": "bb94208c-aedc-44e6-92ec-da3871b2fab0"
    },
    {
        "author": "宋祁",
        "paragraphs": [
            "雪中林卉皆相似，認得清香寄一枝。"
        ],
        "title": "句  其一一",
        "id": "7af2865c-4182-435a-8653-faf039733a30"
    },
    {
        "author": "宋祁",
        "paragraphs": [
            "金衣瑞羽迎風展，琮栗仙杯壓霧斜。"
        ],
        "title": "句  其一二",
        "id": "03d40196-70c7-4984-82cc-d8dec9fa005e"
    },
    {
        "author": "宋祁",
        "paragraphs": [
            "無色真國色，有韵自天香。"
        ],
        "title": "句  其一三",
        "id": "2f0e30ee-9672-4711-baa3-17e868a8cb88"
    },
    {
        "author": "宋祁",
        "paragraphs": [
            "都緣賦色淺，燧不趁春繁。"
        ],
        "title": "句  其一四",
        "id": "c4e54d2d-5e61-4285-96d2-108d1ea35997"
    },
    {
        "author": "宋祁",
        "paragraphs": [
            "于今尚未好，漠漠宜秋雨。"
        ],
        "title": "句  其一五",
        "id": "a4a98542-42cf-474c-bcb6-0d4e958df8a9"
    },
    {
        "author": "宋祁",
        "paragraphs": [
            "磨沙漉水莩穀滑，砍柱煮釜風波聲。"
        ],
        "title": "句  其一六",
        "id": "d75bfe91-d2dc-49ad-b0f8-6034855189dc"
    },
    {
        "author": "宋祁",
        "paragraphs": [
            "要待花餘見秋實，縹肌細肉薦盤珍。"
        ],
        "title": "句  其一七",
        "id": "988e94f5-e907-410d-9871-e8ec38ce7e7a"
    },
    {
        "author": "宋祁",
        "paragraphs": [
            "林長景星密，枝重串珠繁。",
            "摘自青絲籠，來宜紫桂尊。",
            "賞鮮流火動，漿熱醉霞溫。"
        ],
        "title": "句  其一八",
        "id": "4fd71eac-8ca9-4c66-97d4-90dbfafb3b72"
    },
    {
        "author": "宋祁",
        "paragraphs": [
            "北雁爲南客，銜之以避繳。"
        ],
        "title": "句  其一九",
        "id": "6d2fa841-398a-4c80-9429-d4b005d68bcb"
    },
    {
        "author": "宋祁",
        "paragraphs": [
            "細栽烟外葉，繁並暖前枝。"
        ],
        "title": "句  其二○",
        "id": "b0d9b7c9-0057-4a0d-a09e-dad1003cd6c5"
    },
    {
        "author": "宋祁",
        "paragraphs": [
            "既多九穗穀，復有三秀芝。",
            "芝以保萬壽，穀以慶東菑。"
        ],
        "title": "句  其二一",
        "id": "470b69fd-05b3-4346-94b2-4f9af97a0643"
    },
    {
        "author": "宋祁",
        "paragraphs": [
            "淅淅寒流漲淺沙。"
        ],
        "title": "句  其二二",
        "id": "685f29aa-34b8-4a19-a237-2578d9d0076f"
    },
    {
        "author": "宋祁",
        "paragraphs": [
            "老君親送石麒麟。"
        ],
        "title": "句  其二三",
        "id": "0d7ff206-f1ca-43e1-9383-48765e694a16"
    },
    {
        "author": "宋祁",
        "paragraphs": [
            "珠簾約住牡丹風。"
        ],
        "title": "句  其二四",
        "id": "f7a828a0-0c75-4fd5-af82-91c27ded4a47"
    },
    {
        "author": "宋祁",
        "paragraphs": [
            "詩題：莊獻太后哀挽應制二首首句（全詩）：其一：寶慈垂母訓，一紀御璿除。",
            "地有占沙舊，天仍補石餘。",
            "軒星淪夕緯，翟輅去宸居。",
            "異日金縢啟，方知復辟書。",
            "（自注：太后上仙後，皇帝於巾箱中得復辟詔草。",
            "）其二：旰仄身無憚，寒暄疾有加。",
            "災生纖女□，魂斷濯龍車。",
            "廞翣浮辰旭，邊簫咽暝霞。",
            "唯留長樂注，刊羨在皇家。"
        ],
        "title": "存目  其一",
        "id": "12e72a75-a8dd-4491-8752-d906e867a0ba"
    },
    {
        "author": "宋祁",
        "paragraphs": [
            "詩題：莊惠太后挽歌應制二首首句（全詩）：其一：媯幄柔明訓，堯闈保衛賢。",
            "別居長樂寢，讓給水衡錢。",
            "謹疾方加膳，收神亟去仙。",
            "宸襟增服紀，追報煥終天。",
            "其二：昔帝推嬪則，吾君頼母慈。",
            "陪陵漢家葬，異室閟宮祠。",
            "露暗星軒隠，天愁月御移。",
            "翟車參享路，無復廟中期。"
        ],
        "title": "存目  其二",
        "id": "05d24a2c-61f3-4cc9-be45-fcc5a46fbc8e"
    },
    {
        "author": "宋祁",
        "paragraphs": [
            "詩題：讀賈誼新書首句（全詩）：誰謂賈生學。"
        ],
        "title": "存目  其三",
        "id": "4bd62958-1beb-4387-8680-229515c84de0"
    },
    {
        "author": "宋祁",
        "paragraphs": [
            "詩題：壽曾相公首句（全詩）：翼藏三朝冕有蟬，歸來今作地行仙。",
            "且開金闕蕭何地，未泛江湖范蠡船。",
            "老境己憐周呂尚，慶門方似漢韋賢。",
            "一杯不足爲公壽，願賦長鯨吸百川。"
        ],
        "title": "存目  其四",
        "id": "6304a1f9-e1e6-4421-97b8-0ea33310bd6f"
    },
    {
        "author": "武宣徽",
        "paragraphs": [
            "尊前依約認三公。"
        ],
        "title": "句",
        "id": "df8be784-a98c-4578-a432-f0df6ba43c6f"
    },
    {
        "author": "張夏",
        "paragraphs": [
            "疇庸國邑開。"
        ],
        "title": "句",
        "id": "f90459eb-0a2f-4c76-824d-9af3288e62fb"
    },
    {
        "author": "賈昌朝",
        "paragraphs": [
            "畫船載酒及芳辰，丞相園林潩水濱。",
            "虎節麟符拋不得，却將清景付閑人。"
        ],
        "title": "曲水園",
        "id": "06456763-edad-4d62-96a7-e6f42e1a37a7"
    },
    {
        "author": "賈昌朝",
        "paragraphs": [
            "披雲似有凌霄志，向日寧無捧日心。",
            "珍重青松好依托，直從平地起千尋。"
        ],
        "title": "詠凌霄花",
        "id": "26e31b53-de81-4451-b2e9-b32fd11aae39"
    },
    {
        "author": "賈昌朝",
        "paragraphs": [
            "服殷自古稱文王，幾見符膺把紂亡。",
            "誰謂老奸亟篡事，禪臺空立在繁昌。"
        ],
        "title": "繁城魏受禪臺",
        "id": "6a0fb277-fe97-4597-a6ce-b6b66d753471"
    },
    {
        "author": "賈昌朝",
        "paragraphs": [
            "坐憶蛟橋此日新。"
        ],
        "title": "句",
        "id": "67f7e791-84a3-430d-8bcb-11877f4170af"
    },
    {
        "author": "閻詢",
        "paragraphs": [
            "浙右僧居盛，虛堂葺有功。",
            "迷來隨萬化，凈後照三空。",
            "夜永松軒月，秋深竹岸風。",
            "我心閑已久，夢到水鄉中。"
        ],
        "title": "題招提院靜照堂",
        "id": "f71e26c6-2a34-4050-a323-011fe8a13e73"
    },
    {
        "author": "劉渙",
        "paragraphs": [
            "清明佳節屬良辰，行樂東郊宴席賓。",
            "風柳不勝春氣力，露花無奈曉精神。",
            "管絲遠近青堤上，樓閣高低淥水濱。",
            "多少艤舟何所用，府公便是濟川人。"
        ],
        "title": "興慶池禊宴",
        "id": "4a288e33-e388-445c-b40c-bf90186838b8"
    },
    {
        "author": "崔暨",
        "paragraphs": [
            "居占梅仙里。"
        ],
        "title": "句",
        "id": "00d91e84-5ea4-4a5a-882b-472e4b78c97f"
    },
    {
        "author": "劉嗣隆",
        "paragraphs": [
            "一簇亭臺畫亦難，公餘到此暫盤桓。",
            "山多不似城中景，樹密偏宜雨後看。",
            "風送江聲穿郡郭，日推雲影下峰巒。",
            "當時吏部曾遊否，何事無文石上刊。"
        ],
        "title": "宜春臺",
        "id": "3a278e01-4afb-46ab-aa53-c66d757f8e2f"
    },
    {
        "author": "張仲尹",
        "paragraphs": [
            "何事回真館，標名作凈坊。",
            "金園存廢趾，玉兔效殊祥。",
            "躍漢勞罝網，環山瑩雪霜。",
            "來疑崑岫出，去訝月輪藏。",
            "隠顯經千載，薰修蔭一方。",
            "寶壇隳道祖，華榜耀空王。",
            "奧域居全晉，靈祠接慶唐。",
            "煙霞生四面，樓殿起中央。",
            "暎日杉陰合，飄空磬韵長。",
            "伊余聞勝槩，寧惜寄篇章。"
        ],
        "title": "玉兔凈居詩",
        "id": "7d2cba73-50b8-4e7f-a0b6-269da5751a1e"
    },
    {
        "author": "李略",
        "paragraphs": [
            "此身若得西歸去，猶勝開籠放雀兒。"
        ],
        "title": "句",
        "id": "22aee0b1-5432-4ea7-b2bd-3a9e212e446c"
    },
    {
        "author": "李略",
        "paragraphs": [
            "詩題：嬉遊首句：我身豈比狂遊輩。"
        ],
        "title": "存目",
        "id": "670f2c03-c6f9-42d3-b861-c9afef130af3"
    },
    {
        "author": "寧參",
        "paragraphs": [
            "高閈營層構，翬飛勢自伸。",
            "已聞能賦客，空憶带星人。",
            "彫檻凭秋迥，朱扉敞漢新。",
            "龜趺清刻在，誰共繼芳塵。"
        ],
        "title": "縣齋十詠 思齊樓",
        "id": "68c4dfab-ac6a-42ce-b20a-f619225e1cfd"
    },
    {
        "author": "寧參",
        "paragraphs": [
            "唐賢遺勝地，天澤引初深。",
            "未起朝宗勢，先資濟衆心。",
            "凈惟涵寶剎，微或鄙蹄涔。",
            "爽氣何偏早，羣蛙一夜沉。"
        ],
        "title": "縣齋十詠 永益池",
        "id": "a4692e61-efdd-4ab0-97b1-93133b71d156"
    },
    {
        "author": "寧參",
        "paragraphs": [
            "自責思前古，徒名是永懷。",
            "善聲慚偃室，幽興類蕭齋。",
            "未報投虛刃，空防肆毒材。",
            "恪居知有地，僶俛競相諧。"
        ],
        "title": "縣齋十詠 惟勤閣",
        "id": "27d393f2-8743-47b0-9c0c-0e57c9bf6693"
    },
    {
        "author": "寧參",
        "paragraphs": [
            "洞闢前軒峻，危梯趣若何。",
            "綠苔生未遍，縹帙聚還多。",
            "曉幌吞清旭，秋欄拂靜柯。",
            "猶憐鉛筆在，公外獨頻過。"
        ],
        "title": "縣齋十詠 藏書閣署羣籍也",
        "id": "3f9d2900-5514-4e9c-babf-db1a63aca1ac"
    },
    {
        "author": "寧參",
        "paragraphs": [
            "危亭當旅進，飛鏑共星鳴。",
            "才奏蘋蘩節，空聞霹靂聲。",
            "澤宮期並勝，相圃憶偕行。",
            "敏手無虛發，由來已鵠平。"
        ],
        "title": "縣齋十詠 習射亭",
        "id": "ca82451c-8dd0-4f7f-8cbf-b84ec92072e8"
    },
    {
        "author": "寧參",
        "paragraphs": [
            "誰知深固久，根怪蟄龍形。",
            "自著三冬市，空懷八命庭。",
            "餘清蟬始噪，茂綠雨初經。",
            "未便慚羣木，猶憐桂有馨。"
        ],
        "title": "縣齋十詠 古植槐",
        "id": "273b0441-a607-469d-b5b1-fa15c1860b33"
    },
    {
        "author": "寧參",
        "paragraphs": [
            "幾年惟悴質，一旦類生稊。",
            "玉甃青初滿，銀牀綠乍齊。",
            "雅勝玄雨潤，高稱嶧陽低。",
            "況有蒼姬葉，還當副剪圭。"
        ],
        "title": "縣齋十詠 載榮桐",
        "id": "4755122c-26c3-4efc-b908-310249a791e2"
    },
    {
        "author": "寧參",
        "paragraphs": [
            "挺質依雕檻，盤根似舊峰。",
            "美材高並接，强榦直相容。",
            "度夕寒聲細，凌秋翠影重。",
            "當軒何鬰鬰，應只待秦封。"
        ],
        "title": "縣齋十詠 小庭松",
        "id": "53bc04ce-71f7-4fec-bc03-a93c50845f5a"
    },
    {
        "author": "寧參",
        "paragraphs": [
            "何必觀春渚，他山質自奇。",
            "危層分蕩漾，峭碧認逶迤。",
            "禁陛宜相接，星機好共支。",
            "高空如有闕，一補未爲遲。"
        ],
        "title": "縣齋十詠 波紋石",
        "id": "d46ff916-54ce-46b3-9993-8a746c1bba32"
    },
    {
        "author": "寧參",
        "paragraphs": [
            "結粹從天匠，周方出翠巒。",
            "寧知磨琢易，須信卷舒難。",
            "角枕清同置，藜床雅並觀。",
            "公餘聊偃息，空覺病膚寒。"
        ],
        "title": "縣齋十詠 石席",
        "id": "92b0c0ca-7255-44f5-a62e-44b6a4a4b4ef"
    },
    {
        "author": "楊儀",
        "paragraphs": [
            "芳節未晼晚，名園好澄霽。",
            "停車沒徑苔，移席傍叢筀。",
            "蝶粉留紅房，蜂鬚抱香蔕。",
            "微波生酒杯，輕吹拂衣袂。",
            "何當名教樂，況復昌時世。",
            "歸鞍惜餘歡，陽鳥不可繫。"
        ],
        "title": "春集東園詩",
        "id": "3096929a-5d14-4482-b28d-62283b38acda"
    },
    {
        "author": "施元長",
        "paragraphs": [
            "我觀招提境，古檜何蒼奇。",
            "白蟻巢其根，青虬嚙其枝。"
        ],
        "title": "句  其一",
        "id": "2ae7b081-12ba-4962-a2cd-403e4e2f06e0"
    },
    {
        "author": "施元長",
        "paragraphs": [
            "寖歷歲年久，靡受霜雪欺。",
            "落落梁棟材，矯矯松柏姿。",
            "明當構廊廟，匠石良汝資。"
        ],
        "title": "句  其二",
        "id": "04f616d2-9c58-4c9b-be0f-45efab85f8e0"
    },
    {
        "author": "石待舉",
        "paragraphs": [
            "郡園名荈製猶新，分惠眠雲跂石人。",
            "色鬭瓊瑶因地勝，香殊蘭茝得天真。",
            "開時好對稜稜月，碾處應飛瑟瑟塵。",
            "寄語高僧宜鄭重，能詩方遣雨前春。"
        ],
        "title": "謝梵才惠茶",
        "id": "e3883a6b-ab6b-4924-a58c-969c6a37d8fe"
    },
    {
        "author": "熊知至",
        "paragraphs": [
            "閑拄瘦筇枝，衣冠半異時。",
            "入城人不識，賣藥俗長疑。",
            "飲酒難逢醉，餐松自止饑。",
            "華峰千嶂裏，常與白雲期。"
        ],
        "title": "贈王山人",
        "id": "3fc94dd1-ff80-4292-a4f2-2b965cf745b2"
    },
    {
        "author": "熊知至",
        "paragraphs": [
            "岸上猶哀懼，舟中爭得安。"
        ],
        "title": "句  其一",
        "id": "f1a50096-04ec-4358-9705-b88b9a27182f"
    },
    {
        "author": "熊知至",
        "paragraphs": [
            "樓臺上下火照火，車馬往來人看人。"
        ],
        "title": "句  其二",
        "id": "cd5ccc24-2a82-45a5-8b75-a2cd5355c59d"
    },
    {
        "author": "余翼",
        "paragraphs": [
            "偶閒如到女媧天，深入何殊葛稚川。",
            "何必東山隨謝守，盡遊終日恣陶然。"
        ],
        "title": "詩二首  其一",
        "id": "21e80ac4-5a8a-427f-b671-fce353170b01"
    },
    {
        "author": "余翼",
        "paragraphs": [
            "□幾□□□□□，□□依舊向陽開。",
            "神僊究竟歸何處，駐馬多時望不回。"
        ],
        "title": "詩二首  其二",
        "id": "9412008b-e143-4771-9a8a-ed453ba282aa"
    },
    {
        "author": "釋可士",
        "paragraphs": [
            "一鉢即生涯，隨緣度歲華。",
            "是山皆有寺，何處不爲家。",
            "笠重吳天雪，鞋香楚地花。",
            "他年訪禪室，寧憚路岐賒。"
        ],
        "title": "送僧",
        "id": "510cd921-8e5e-4ed6-8b32-2741d947e392"
    },
    {
        "author": "釋惟慎",
        "paragraphs": [
            "敢言知己少，性本類孤雲。"
        ],
        "title": "句",
        "id": "2ae815ea-4129-4686-a361-6e3cd6f93060"
    },
    {
        "author": "濮肅",
        "paragraphs": [
            "知足自不辱，古人乃患辱。",
            "但安童叟嬉，寧與紛華觸。",
            "白日一卷書，興來還秉燭。"
        ],
        "title": "知足",
        "id": "153a4669-1696-4d53-9f55-2ba8e270a9b0"
    },
    {
        "author": "濮肅",
        "paragraphs": [
            "人生天地間，自顧一何小。",
            "寧同避釣魚，敢學驚弓鳥。",
            "物理自悠悠，世情多擾擾。",
            "桃源眼底是，何必尋雲表。"
        ],
        "title": "述懷",
        "id": "aadaf6b7-70cc-4b81-a3e8-d6a2878060e3"
    },
    {
        "author": "李氏",
        "paragraphs": [
            "囊裏真香誰見竊，鮫綃滴血染成紅。",
            "殷勤遺下輕綃意，好與才郎懷袖中。"
        ],
        "title": "詩三首  其一",
        "id": "d875f714-9db4-4d3b-a27e-331912fc296e"
    },
    {
        "author": "李氏",
        "paragraphs": [
            "金珠富貴吾家事，常渴佳期乃寂寥。",
            "偶用至誠求雅合，良媒未必勝紅綃。"
        ],
        "title": "詩三首  其二",
        "id": "2605e10c-545b-4ecd-a42b-7af80a15c3e1"
    },
    {
        "author": "李氏",
        "paragraphs": [
            "門前畫戟尋常設，堂上犀簪取次看。",
            "最是惱人情亂處，鳳凰樓上月華寒。"
        ],
        "title": "詩三首  其三",
        "id": "c43f250e-5d5a-4c89-b498-0fb6941ff168"
    },
    {
        "author": "李氏",
        "paragraphs": [
            "囊香著郎衣，經綃著郎手。",
            "此意不及綃，共郎永長久。"
        ],
        "title": "書紅帕",
        "id": "997e93e2-9413-4042-b5b2-177b4c6397b5"
    },
    {
        "author": "張資",
        "paragraphs": [
            "濃麝應同瓊體織，輕綃料比杏腮紅。",
            "雖然未近來春約，已勝襄王魂夢中。"
        ],
        "title": "和遺綃女子  其一",
        "id": "cb3c7b21-cd6f-4421-8064-043928a023fb"
    },
    {
        "author": "張資",
        "paragraphs": [
            "自得佳人遺贈物，書窗終自獨無寥。",
            "未能得會真仙面，時賞香囊與絳綃。"
        ],
        "title": "和遺綃女子  其二",
        "id": "71c509c0-872d-4244-b102-1ab419cc6c14"
    },
    {
        "author": "張資",
        "paragraphs": [
            "何人遺下一紅綃，暗遣情懷意氣饒。",
            "勒馬住時金𩍐脫，亞身親用寶燈挑。",
            "輕輕滴滴深深染，慢慢尋尋緊緊□。",
            "料想佳人初失却，幾回纖手摸裙腰。"
        ],
        "title": "應約訪遺綃女子",
        "id": "31ff3756-d7de-40c2-8883-0d84c33062a6"
    },
    {
        "author": "張資",
        "paragraphs": [
            "香來著吾懷，先想纖纖手。",
            "果遇贈香人，經年何恨久。"
        ],
        "title": "和遺綃女子",
        "id": "b883a68d-0403-489b-a246-a19d55a3f6f1"
    },
    {
        "author": "姜迪",
        "paragraphs": [
            "回首瀟湘二十春，江南投老未安身。",
            "如今再過黄花渡，遥想湘山是故人。"
        ],
        "title": "過黄花渡",
        "id": "3c1f755f-b359-4bcd-8ede-8c2259223f4a"
    },
    {
        "author": "丁天錫",
        "paragraphs": [
            "高館含秋溪水平，白雲一榻臨空清。",
            "雲影天光入懷抱，玉樓銀闕無人行。",
            "滔滔活水源頭落，却笑奔流爭萬壑。",
            "雪照梅檐坐月明，露瀉荷盤見魚躍。",
            "長安車馬多富兒，汗流浹背塵滿衣。",
            "誰識君心有真樂，沙頭白鳥猶忘機。"
        ],
        "title": "澄心軒",
        "id": "87921bc5-ae23-463c-993c-72e4830481af"
    },
    {
        "author": "章望之",
        "paragraphs": [
            "一日常百刻，轉若車輪忙。",
            "千日十萬刻，百年能幾長。",
            "達人齊古今，一生甚微茫。",
            "夏日豈爲永，而足以較量。",
            "人世不足惜，行善乃自彰。",
            "無及閑暇時，般樂爲淫荒。",
            "夷齊餓人者，顔閔非公王。",
            "其人品孰亞，周氏與虞唐。",
            "亦用仁義積，豈今身未亡。",
            "富貴無可恃，莫與公道强。",
            "夜思晝以力，四序皆流光。",
            "示君夏晝誦，惕惕其自傷。"
        ],
        "title": "夏晝",
        "id": "c31130eb-823c-49db-8782-038f7d2803bf"
    },
    {
        "author": "章望之",
        "paragraphs": [
            "巖前未老客，期在老樵漁。",
            "撫俗多閒暇，開軒適起居。",
            "讀詩明治亂，學易體盈虛。",
            "頻許相從否，吾將當故廬。"
        ],
        "title": "和陳述古仙居巖老堂詩",
        "id": "0a79ebf0-90b6-4825-9769-5678a0caa0da"
    },
    {
        "author": "章望之",
        "paragraphs": [
            "一人泉在此山顛，萬人可飲聞舊言。",
            "顧我無人試此水，盛夏獨飲南風前。"
        ],
        "title": "一人泉",
        "id": "29bcbb95-d211-483b-8b05-0078aff19a9b"
    },
    {
        "author": "章望之",
        "paragraphs": [
            "重複青山裏，雙峰鎖寺門。",
            "樓聳排雲閣，松盤過路根。"
        ],
        "title": "明智寺",
        "id": "8589b85d-1182-45ce-a50a-fee7d70879b2"
    },
    {
        "author": "章望之",
        "paragraphs": [
            "是水爲佳境，中城枕碧湖。",
            "樓臺萬室近，物象幾州無。"
        ],
        "title": "句",
        "id": "84f77c32-63b8-466e-b23f-b7fcfe3e4b54"
    },
    {
        "author": "蘇紳",
        "paragraphs": [
            "九派分流涌化城，登臨潜覺骨毛清。",
            "僧依玉鑑光中住，人踏金鰲背上行。",
            "鍾阜雲開春雨霽，海門雷吼夜潮生。",
            "因思絕頂高秋夜，四面雲濤浸月明。"
        ],
        "title": "金山寺",
        "id": "f0d5ff58-ed21-4439-8978-ad6c595d5851"
    },
    {
        "author": "蘇紳",
        "paragraphs": [
            "幾年飛錫倦尋芳，雲衲斕斑掩竹房。",
            "一榻夜禪蒲座穩，滿盂春供藥苗香。",
            "汲泉巖畔驚猿飲，裁葦池邊引鷺翔。",
            "像室霧昏燈焰小，石樓風度磐聲長。",
            "攀蘿別嶺衝寒霧，掃葉前林趁曉霜。",
            "大抵僧居遺俗慮，此中身世更清凉。"
        ],
        "title": "長生檜",
        "id": "45b67193-0807-496e-aaa1-1127c75028e3"
    },
    {
        "author": "蘇紳",
        "paragraphs": [
            "驅馬款禪扉，松風冷拂衣。",
            "紅塵不到處，青嶂此忘歸。",
            "鳥望生臺下，雲侵講座飛。",
            "楞伽味真趣，轉覺俗緣稀。"
        ],
        "title": "膠山寺",
        "id": "7e22131c-ba49-433a-b104-2b3c1bba34c9"
    },
    {
        "author": "蘇紳",
        "paragraphs": [
            "綺塍行盡入松門，暫拂塵纓袖惹雲。",
            "海月未升樓上見，湖波初起坐中聞。",
            "寶扉膜拜青蓮相，石案傍行白㲲紋。",
            "促榻偶隨居士語，煮茶燒栗到宵分。"
        ],
        "title": "惠山寺并簡竇公",
        "id": "7681d1af-eff7-4db5-9e9c-f6d350627056"
    },
    {
        "author": "蘇紳",
        "paragraphs": [
            "游人漢女投珠路，野火荆山出獵朝。"
        ],
        "title": "句  其一",
        "id": "acee8cc7-5f3d-4ba2-b156-55df28bfc1cb"
    },
    {
        "author": "蘇紳",
        "paragraphs": [
            "城郭依然鄖子國，山川分得楚王臺。"
        ],
        "title": "句  其二",
        "id": "da28caa1-8564-419e-bb94-8d2284826862"
    },
    {
        "author": "蘇紳",
        "paragraphs": [
            "一篇此日摛鴻藻，五色它年浴鳳文。"
        ],
        "title": "句  其三",
        "id": "3b52a928-9e01-4e87-975f-96dae2ee0c69"
    },
    {
        "author": "蘇紳",
        "paragraphs": [
            "它年躍馬相逢處，記得先生舊姓名。"
        ],
        "title": "句  其四",
        "id": "2938998c-c631-485e-99c4-2376125222d3"
    },
    {
        "author": "仲訥",
        "paragraphs": [
            "茅簷晴日暖於春，一枕鈞天樂事新。",
            "滿眼繁花皆得意，午眠安穩却無人。"
        ],
        "title": "負暄閑眠",
        "id": "5d64d3dc-709c-4834-b502-83b1e02dd50f"
    },
    {
        "author": "仲訥",
        "paragraphs": [
            "力犯雷霆衆共危，遠投魑魅獨爲宜。",
            "忠州學業真無負，高廟神靈固有知。",
            "自倚聖明容直道，未甘憔悴死荒陲。",
            "滿朝卿相多公議，莫把文章作楚辭。"
        ],
        "title": "送唐御史",
        "id": "926d6111-c7c5-4d72-ad07-758b9d9de5e7"
    },
    {
        "author": "張亢",
        "paragraphs": [
            "雲收霧霽水風高，百丈虹橋氣勢豪。",
            "疑是玉龍藏爪距，潜來江上看波濤。"
        ],
        "title": "長橋  其一",
        "id": "33dcc450-88bd-466e-acc7-05a2c7a627b8"
    },
    {
        "author": "張亢",
        "paragraphs": [
            "萬頃平湖水接天，湖光水色遠相連。",
            "虹蜺截雨未歸得，橫在波心幾十年。"
        ],
        "title": "長橋  其二",
        "id": "2b62c3cd-e84d-4ca2-98bf-4f3de36201ab"
    },
    {
        "author": "張亢",
        "paragraphs": [
            "記得當年過此橋，月明江上暑風消。",
            "而今重到經行處，空有湖光伴寂寥。"
        ],
        "title": "長橋  其三",
        "id": "44332c3d-cef9-4751-9974-0867539199e5"
    },
    {
        "author": "張亢",
        "paragraphs": [
            "張亢觸牆成八字，王琪望月叫三聲。"
        ],
        "title": "句",
        "id": "49343070-28e1-44a9-9d38-04f0cbe066c3"
    },
    {
        "author": "包拯",
        "paragraphs": [
            "清心爲治本，直道是身謀。",
            "秀幹終成棟，精鋼不作鈎。",
            "倉充鼠雀喜，草盡兔狐愁。",
            "史冊有遺訓，毋貽來者羞。"
        ],
        "title": "書端州郡齋壁",
        "id": "2320a93e-77f7-4c2a-8bc0-e1af988a7ad3"
    },
    {
        "author": "曾公亮",
        "paragraphs": [
            "款軍樵門日再晡，空弮猶自把戈鈇。",
            "身垂虎口方安坐，命若鴻毛竟敗呼。",
            "柱下杲卿曾斷骨，袴中杵臼得遺孤。",
            "可憐三尺英雄氣，不怕山西士大夫。"
        ],
        "title": "弔曹覲",
        "id": "6432d48b-01cd-4553-97a7-f491b5b11847"
    },
    {
        "author": "曾公亮",
        "paragraphs": [
            "山陰地勝冠江吳，今得賢侯自禁途。",
            "侍從暫虛青瑣闥，藩宣新剖玉麟符。",
            "移時前席辭旒扆，不日重城歌袴襦。",
            "想到蓬萊游未徧，已應歸步在雲衢。"
        ],
        "title": "送程給事中知越州",
        "id": "0e6e93ae-a196-429c-bf57-cb36f714b2c2"
    },
    {
        "author": "曾公亮",
        "paragraphs": [
            "枕中雲氣千峰近，牀底松聲萬壑哀。",
            "要看銀山拍天浪，開窗放入大江來。"
        ],
        "tags": [
            "长江",
            "写景",
            "农村",
            "古诗三百首",
            "豪迈",
            "宋诗"
        ],
        "title": "宿甘露僧舍",
        "id": "82a94574-e9c5-42e1-8edb-366211719625"
    },
    {
        "author": "曾公亮",
        "paragraphs": [
            "立言高往古，抱道鬰當時。",
            "鉛槧方終業，風燈忽遘悲。",
            "名垂文苑傳，行紀太丘碑。",
            "後嗣皆鸞鷟，吾知慶有詒。"
        ],
        "title": "輓老蘇先生",
        "id": "0e433f64-6c34-4235-813b-d8cb167260c8"
    },
    {
        "author": "曾公亮",
        "paragraphs": [
            "飯思白石紅桃米，菜憶黄龍紫芥心。"
        ],
        "title": "句",
        "id": "fe632ee1-f15c-4ffe-b19e-acea1e570825"
    },
    {
        "author": "張群",
        "paragraphs": [
            "憶昨共繫吳門舟，我獨千里君獨留。",
            "江花粲爾不同醉，野月娟然增此愁。",
            "談笑還令舌本强，詩篇頓覺筆鋒柔。",
            "滄浪書信無消息，鴻雁來時數舉頭。"
        ],
        "title": "謫袁州道中寄蘇子美",
        "id": "a2ec2e1d-e3d1-428e-a25c-e9e49fc8743a"
    },
    {
        "author": "張群",
        "paragraphs": [
            "去年醉到江花老，憂患相寬獨與君。",
            "今日天涯又春色，却尋高處望吳雲。",
            "青紅染出化成寺，羅縠翻開秀水紋。",
            "風物感人音信少，眼前雙燕謾紛紛。"
        ],
        "title": "謫袁州寄子美",
        "id": "a56b6321-76cf-4c28-a20e-4a9b81c45317"
    },
    {
        "author": "陳洎",
        "paragraphs": [
            "迴望離亭映楚山，慨然西笑入長安。",
            "貪程野僕擔書引，惜別鄉人駐足觀。",
            "霞襯曙光烘積靄，柳和春雨蕩輕寒。",
            "遥期此地歸來日，迎取相如駟馬看。"
        ],
        "title": "離郭店馬上迴寄鄉知",
        "id": "c6044559-0c6c-4a4e-b701-857470949175"
    },
    {
        "author": "陳洎",
        "paragraphs": [
            "呼樹止陵陽，逢辰下建章。",
            "奇姿標上瑞，正色麗中央。",
            "昭祀祠壇畔，聲歌太液傍。",
            "鳳教鴻作侶，天與菊爲裳。",
            "神雀非靈異，流鶑愧采章。",
            "集汙寧我類，一舉戛雲翔。"
        ],
        "title": "黄鵠",
        "id": "6a70bc25-88f4-42d2-a15a-3d56af4aa8f1"
    },
    {
        "author": "陳洎",
        "paragraphs": [
            "八千子弟已投戈，夜帳猶聞怨楚歌。",
            "學敵萬人成底事，不思一箇范增多。"
        ],
        "title": "過項羽廟",
        "id": "569b1a9a-b1ca-47e0-93c8-262f9a2aa3ad"
    },
    {
        "author": "陳洎",
        "paragraphs": [
            "萬里扶靈宅壽阡，謝公純孝是家傳。",
            "廬開四尺成寒士，榱列三圍陋昔賢。",
            "先域定生連理樹，門人多廢蓼莪篇。",
            "我心罔極君應念，露白霜清泣昊天。"
        ],
        "title": "寄寶臣寺丞",
        "id": "f6bfaf1d-922f-4b38-9ef3-c6fe12926824"
    },
    {
        "author": "陳洎",
        "paragraphs": [
            "白鹿原東虎候西，結廬岑寂映藍溪。",
            "露侵僧履蘭三逕，春入農歌雨一犁。",
            "聒枕溜聲疑水宿，拂檐山色類巖棲。",
            "閉門養拙無人問，揭盡陳編日又低。"
        ],
        "title": "藍溪閒居",
        "id": "8a63e973-0309-4cbe-b6c7-ec0a15188448"
    },
    {
        "author": "陳洎",
        "paragraphs": [
            "璚滴琳華一夜凝，凌虛雕檻曉來凭。",
            "眼觀銀色三千界，身到瑶臺十二層。",
            "玉灑砌塵供庾斛，粉融檐水妒房陵。",
            "化人宮好分明在，恨不同君把袂登。"
        ],
        "title": "開元寺凌虛閣對雪寄解唐卿",
        "id": "18488735-2574-4bc7-9dcb-ce62b7d27d44"
    },
    {
        "author": "陳洎",
        "paragraphs": [
            "朱冠衮背一何鮮，聲厲情驕目悍然。",
            "若道物情皆錫類，雉媒爭似鴆媒賢。"
        ],
        "title": "雉媒",
        "id": "db37cc1b-22e5-49cc-b746-31f630e7f5d6"
    },
    {
        "author": "陳洎",
        "paragraphs": [
            "當年力戰蕩妖氛，十萬雄師四七勳。",
            "將略妙欺班定遠，家聲高過李將軍。",
            "銘圖魏鼎文猶在，筆勒燕山蹟尚分。",
            "今日閑披有遺恨，可憐生不遇明君。"
        ],
        "title": "還劉處士先令公",
        "id": "29518b42-9ee8-413c-b55d-a4f069db6f72"
    },
    {
        "author": "陳洎",
        "paragraphs": [
            "藥石危言治亂箴，賈生晁錯是知音。",
            "可憐當日司文者，不畏人言合愧心。"
        ],
        "title": "讀劉蕡策",
        "id": "83daaffe-5a78-431a-ae22-b49591dcb226"
    },
    {
        "author": "陳洎",
        "paragraphs": [
            "烏椑珍果益丹名，新折紅林蔕尚青。",
            "漿冷夜凝仙掌露，味甘秋割楚江萍。",
            "圓堆玉盌櫻難並，賸薦金樽酒易醒。",
            "應念茂陵消渴者，整籃封貯到雲扃。"
        ],
        "title": "謝人惠三峰朱柿",
        "id": "2a8dfb53-6ab4-4cef-ac0f-42a89efc6973"
    },
    {
        "author": "陳洎",
        "paragraphs": [
            "當年聞奏雍門琴，話著池臺淚滿襟。",
            "何況今朝陵谷畔，池臺無迹可追尋。"
        ],
        "title": "過田文墓",
        "id": "1ceb7c5e-f2b5-44aa-936d-58c138bca1a3"
    },
    {
        "author": "陳洎",
        "paragraphs": [
            "奪鶴韜霞勢漸濃，卷簾庭館好支筇。",
            "乘查路闊寒凝凍，種玉畦平曉被封。",
            "天上瑶宮當月圃，海中銀闕聳鼇峰。",
            "思君不得同吟賞，知在旗亭第幾重。"
        ],
        "title": "對雪寄崔仲裕",
        "id": "afd8c7a6-cb00-4685-990f-ac8b7bfd3408"
    },
    {
        "author": "陳洎",
        "paragraphs": [
            "曲江歡宴侍華裾，舞拍琴歌藝有餘。",
            "獨有純臣王叔寶，解陳封禪一篇書。"
        ],
        "title": "南齊",
        "id": "70340efc-4d53-441b-b00a-8920ab56eea5"
    },
    {
        "author": "陳洎",
        "paragraphs": [
            "雨蓑烟笠洞庭秋，獨繭綸輕一葉舟。",
            "擬共停橈醉天幕，緩歌濯足不迴頭。"
        ],
        "tags": [
            "洞庭湖"
        ],
        "title": "湖上逢漁者",
        "id": "1d0b3002-5588-47c4-87e5-090d35ede44b"
    },
    {
        "author": "陳洎",
        "paragraphs": [
            "暑退蚊雷靜，門閒雀到稀。",
            "露莎蛩自急，星樹鵲何依。",
            "井臼貧雖樂，溪山遠未歸。",
            "時情似秋雁，一一背寒飛。"
        ],
        "title": "秋日端居",
        "id": "e31a4d4e-3d07-4da7-b49b-35b25d28315b"
    },
    {
        "author": "陳洎",
        "paragraphs": [
            "聽辭深悵不同時，及到同時位大卑。",
            "爭似唐皇將頗牧，禁中言下用無疑。"
        ],
        "title": "讀子虛賦",
        "id": "665192c2-8819-43e1-942f-b167505c1181"
    },
    {
        "author": "陳洎",
        "paragraphs": [
            "四壁舊貧寧畏盜，一枝雖小易容巢。"
        ],
        "title": "句  其一",
        "id": "37789875-2bcd-45f0-abfc-1d92e28e639d"
    },
    {
        "author": "陳洎",
        "paragraphs": [
            "他年遠公社，若箇是遺民。"
        ],
        "title": "句  其二",
        "id": "053e0c54-08a2-4e98-8a27-ff4ce048557c"
    },
    {
        "author": "顔太初",
        "paragraphs": [
            "京城名利塗，車馬相奔馳。",
            "其間取富貴，往往輸巫醫。",
            "前後十數輩，身沒名已隳。",
            "獨有許希者，藴蓄何瑰奇。",
            "始自下蔡來，所處尤喧卑。",
            "西市三十年，汩汩無人知。",
            "一朝仗至藝，驟登文石墀。",
            "三鍼愈上疾，神速不移時。",
            "酬以六尚官，著籍通端闈。",
            "旌以三品服，佩紫垂金龜。",
            "于時稱謝畢，西向復陳儀。",
            "當宁驚且問，歷歷宣其辭。",
            "臣傳扁鵲術，遇主今得施。",
            "特此一展謝，臣心不自私。",
            "主上惜其意，擊賞爲噓唏。",
            "仍給水衡錢，國西命立祠。",
            "復加靈應號，金額照華榱。",
            "自此輦轂下，求禱何祁祁。",
            "我過慶成坊，見之心且悲。",
            "秦醫術雖妙，五腑及四肢。",
            "所習得其人，千齡祀不虧。",
            "魯聖術至大，帝道與民彝。",
            "所習非其人，一朝反相持。",
            "小吏師荀況，竊爲辨說資。",
            "作相勸焚書，詐云愚蚩蚩。",
            "後之爲儒者，其心皆李斯。",
            "昔在布衣日，動守先王規。",
            "朝談十二經，夕誦三百詩。",
            "依憑稽古力，榮進無他歧。",
            "及居廟堂上，長劍冠峨巍。",
            "自謂天所賦，焉知有宣尼。",
            "宣尼斷襲封，十經寒暑移。",
            "他姓爲邑官，鄉老皆驚疑。",
            "上章寢不報，九重遭面欺。",
            "諫官不舉失，御史不言非。",
            "盡爲許希笑，得路忘先師。"
        ],
        "title": "許希",
        "id": "24b40101-c0a0-4e44-892e-61fb448dffa0"
    },
    {
        "author": "顔太初",
        "paragraphs": [
            "天之有常度，躔次絕乖離。",
            "地之有常理，沈潜無變虧。",
            "人之有常道，高下遵軌儀。",
            "三才各定位，萬古永不移。",
            "二儀設有變，修德可以祈。",
            "人道或反常，其亂何由支。",
            "昔在典午朝，國祚向陵夷。",
            "日向中夜出，赫赫來東陲。",
            "地向太極裂，中有蒼鵝飛。",
            "高厚災且異，人妖亦繁滋。",
            "始有竹林民，怪誕名不羈。",
            "次有夷甫輩，高談慕無爲。",
            "沈湎多越禮，阮籍兼輔之。",
            "虛名能飾詐，光逸與王尼。",
            "何曾有先見，不能救其衰。",
            "張華徒竭力，無以扶其危。",
            "至今西晉書，讀之堪涕洟。",
            "爾來歷千年，炎宋運重熙。",
            "東州有逸黨，尊大自相推。",
            "號曰方外交，蕩然絕四維。",
            "六籍被詆訶，三皇遭毀訾。",
            "坑儒愚黔首，快哉秦李斯。",
            "與世立憲度，迂哉魯先師。",
            "流宕終忘反，惡聞有民彝。",
            "或爲童牧飲，垂髽以相嬉。",
            "或作概量歌，無非市井辭。",
            "或作薤露唱，發聲令人悲。",
            "或稱重氣義，金帛不爲貲。",
            "或曰外形骸，頂踵了無絲。",
            "麀聚復優雜，何者爲尊卑。",
            "遥聞風波民，未見如調饑。",
            "偶逢紳带士，相對如拘縻。",
            "不知二紀來，此風肇自誰。",
            "都緣極顯地，多用寧馨兒。",
            "斯人之一唱，翕然天下隨。",
            "斯人之一趨，靡然天下馳。",
            "鄉老爲品狀，不以逸爲嗤。",
            "宗伯主計偕，不以逸爲非。",
            "私庭訓子弟，多以逸爲宜。",
            "公朝論人物，翻以逸爲奇。",
            "家國盡爲逸，禮法從何施。",
            "我常病其事，中夜起思惟。",
            "平地三尺限，空車登無歧。",
            "重載歷百仞，所來因陵遲。",
            "萬一染成俗，雖悔何由追。",
            "衆人皆若夢，焉能分其糜。",
            "衆人皆若醉，不知啜其醨。",
            "天下皆病痿，俾誰就魯醫。",
            "天下皆病狂，何暇灸其眉。",
            "幸有名教黨，可與决雄雌。",
            "所嗟九品賤，不得立文墀。",
            "賈誼惟慟哭，梁鴻空五噫。",
            "終削南山竹，冒死指其疵。",
            "願乘九廟靈，感悟宸心知。",
            "赫爾奮獨斷，去邪在勿疑。",
            "分捕復大索，憸人無孑遺。",
            "大者肆朝市，其徒竄海湄。",
            "殺一以戒萬，是曰政之基。",
            "千奴共一膽，膽破衆自隳。",
            "無使永嘉風，敗亂昇平時。"
        ],
        "title": "東州逸黨",
        "id": "81a5dd83-2b36-4b89-ba5b-7dc1b3e2306d"
    },
    {
        "author": "顔太初",
        "paragraphs": [
            "五百年終遘聖朝，相門何日降英髦。",
            "星杓影射金樞正，月魄光浮碧漢高。",
            "三世密傳張顥印，貳車新得呂虔刀。",
            "他年善繼良弓慕，金字重重有賜袍。"
        ],
        "title": "壽馮北部",
        "id": "c797b3bf-6966-4f71-ae7d-72cb3fdd1c25"
    },
    {
        "author": "鮮于至",
        "paragraphs": [
            "當時未識紫微星，獨□漁陽燕此亭。",
            "今日園林爲勝地，好將前事載圖經。"
        ],
        "title": "詩一首",
        "id": "1e2ae94c-08e4-4af9-9969-86b46170814b"
    },
    {
        "author": "葉清臣",
        "paragraphs": [
            "雲中江樹冷蕭蕭，溪上僧歸倚畫橈。",
            "誰爲秋風乘興去，松窗先聽富陽潮。"
        ],
        "title": "題溪口廣慈寺",
        "id": "f66030eb-715e-4604-b6e2-0bcf91d6fa6b"
    },
    {
        "author": "葉清臣",
        "paragraphs": [
            "舊見恩初渥，新遊刃久虛。",
            "官曹鵲樹下，民版象耕餘。",
            "山迥人逢麂，江清客厭魚。",
            "送君多悵望，雲外是親居。"
        ],
        "title": "送餘姚知縣陳最寺丞",
        "id": "7cce365d-546b-4439-be9a-6dcc23665992"
    },
    {
        "author": "葉清臣",
        "paragraphs": [
            "江水望不極，楊花江面飛。",
            "春風自無定，遠客又言歸。",
            "景勝詩逾老，心冥語亦稀。",
            "從來林下意，爲謝北山薇。"
        ],
        "title": "送梵才大師歸天台",
        "id": "90fc7f8e-496d-4a11-bd40-f63aa36483ea"
    },
    {
        "author": "葉清臣",
        "paragraphs": [
            "一徑凉飈響萬松，青霞紫霧祕靈峰。",
            "寒生列洞前溪雨，聲到諸天午夜鐘。",
            "仙頂月高猶駕鶴，陰潭雲起舊降龍。",
            "出塵境界無多地，已上金庭第七重。"
        ],
        "title": "先照寺",
        "id": "a039daf5-408a-4214-8853-04af45efa116"
    },
    {
        "author": "葉清臣",
        "paragraphs": [
            "紺宇初成國已清，千靈慈護屬仁明。",
            "山僧了得真空觀，好續爐薰傲太平。"
        ],
        "title": "國清寺",
        "id": "50174813-a862-4d22-baf5-5d15e218bf80"
    },
    {
        "author": "葉清臣",
        "paragraphs": [
            "佛隴光沉茂草平，樹林猶作誦經聲。",
            "一心三觀休分別，秋靜山高海月明。"
        ],
        "title": "大慈寺",
        "id": "fa6e21e8-e6d2-402d-a978-e7e6fa44d478"
    },
    {
        "author": "葉清臣",
        "paragraphs": [
            "覺雄示入滅，尊者俱授記。",
            "現彼聲聞身，護此濁惡地。",
            "他方自感通，此地真靈祕。",
            "一路指橋西，誰明導師意。"
        ],
        "title": "題石橋",
        "id": "85419bda-8b61-4d91-b911-709b2fb5de85"
    },
    {
        "author": "葉清臣",
        "paragraphs": [
            "仙峰多靈草，近在東北維。",
            "僧紹昔捨宅，總持嘗作碑。",
            "高風一緬邈，廢宇亦陵遲。",
            "清泉潄白石，霏霧蒙紫芝。",
            "松蘿日蕭寂，猿鳥自追隨。",
            "遊人尠或詣，隠者誰與期。",
            "支郎篤清尚，千里孤雲飛。",
            "覽古玩青簡，尋幽窮翠微。",
            "顧予荷戟守，出宿簡書違。",
            "憑師訪陳迹，賸作攝山詩。"
        ],
        "title": "遊攝山棲霞寺",
        "id": "b2b57421-3440-4d69-a391-3235865f2354"
    },
    {
        "author": "葉清臣",
        "paragraphs": [
            "園林日將暮，緬懷池上酌。",
            "輕烟隠孤嶼，綠水摇虛閣。",
            "人閑山鳥靜，風餘岸花落。",
            "稚子晚盪歸，扁舟自飄泊。"
        ],
        "title": "東池詩",
        "id": "b8b2db69-3851-4640-9e24-5ab40218ee2e"
    },
    {
        "author": "葉清臣",
        "paragraphs": [
            "理劇慙心計，承顔念遠遊。",
            "時情自輕外，天幸復臨州。",
            "霜館殘梨曉，風淮水桂秋。",
            "官勤詩意減，先愧謝公樓。"
        ],
        "title": "得請宣城府",
        "id": "1041f914-bad9-4afc-a7e5-3c8f4b4a953e"
    },
    {
        "author": "葉清臣",
        "paragraphs": [
            "進士不讀書，明經不根義。",
            "詬病君子儒，于今作文弊。",
            "禮部右詞賦，諸生竊科第。",
            "從道不違人，追趨斯近利。",
            "李生何爲者，力學務遜志。",
            "羞恥事章句，深湛刺經藝。",
            "常惟天子貴，無大明堂位。",
            "邈焉三代風，尠矣百世繼。",
            "去聖日逾遠，攻端非其致。",
            "公玉既妄圖，戴德亦繆記。",
            "漢唐盛容典，規畫不足示。",
            "其間區區者，何暇盛德事。",
            "確論無甚高，闊講寖而墜。",
            "披文會今古，援筆攷同異。",
            "面勢本周官，纖悉探呂氏。",
            "挽拾林甫長，仰擿康成盩。",
            "昭發老生矇，冥符作者意。",
            "聖期接千統，縟禮恢萬祀。",
            "無文既已秩，同節此云備。",
            "寧當總章法，未擥雲臺議。",
            "廢興有時合，聰明自民視。",
            "成厦繄衆材，至理豈一士。",
            "南闕朝奏書，中朝夕鳴佩。",
            "行矣無自遺，日中今可熭。"
        ],
        "title": "累日前伏蒙袖書臨訪并小文編及明堂圖披玩尋繹彌增景服偶書二百四十言以伸謝臆伏惟采覽",
        "id": "56012d10-9b73-482f-a6cc-cde636e9d689"
    },
    {
        "author": "韓宗彥",
        "paragraphs": [
            "凝峰畫旛轉，交鍛彩支繁。"
        ],
        "title": "句",
        "id": "41a3d12a-8a98-4d2b-8d3e-7142010e2a10"
    },
    {
        "author": "余靖",
        "paragraphs": [
            "命將久征蠻，騷然數載間。",
            "一言巢穴破，千里鼓旗閑。",
            "刀盾無私蓄，耕桑有復還。",
            "居民此休息，遺惠重丘山。"
        ],
        "title": "送曲江知縣趙節推",
        "id": "ec40b4e7-6336-4b41-933c-6de94e87614d"
    },
    {
        "author": "余靖",
        "paragraphs": [
            "退食公堂暇，應無俗慮侵。",
            "簾開雙燕外，吏散百花陰。",
            "海域逍遥境，榮途淡泊心。",
            "政成先養正，惠愛及民深。"
        ],
        "title": "寄題廣州田諫議頤堂",
        "id": "82bb147d-88ad-4ba3-a02c-5edf265ddfaf"
    },
    {
        "author": "余靖",
        "paragraphs": [
            "舊國起歸興，三江一棹輕。",
            "夜吟逢月白，曉渡趁潮平。",
            "楚岸雲藏寺，吳宮水繞城。",
            "羨師塵外去，何日濯吾纓。"
        ],
        "title": "送僧惠勤歸鄉",
        "id": "f6c6253d-1bef-479a-b5e6-62c2326cca1b"
    },
    {
        "author": "余靖",
        "paragraphs": [
            "宏搆小侯第，避權長掩關。",
            "地分金穴貴，人共白雲閑。",
            "野色春牆外，池香暮雨間。",
            "燕申忘萬慮，吏隠敵箕山。"
        ],
        "title": "題劉太博棲心亭",
        "id": "91f51fb0-b462-4316-9269-eb3585a23326"
    },
    {
        "author": "余靖",
        "paragraphs": [
            "半歲接高論，一朝歸故關。",
            "道存慙設醴，別易忍登山。",
            "進即龜龍瑞，退當江海閑。",
            "無爲牽俗趣，碌碌利名間。"
        ],
        "title": "送薛秀才歸鄉",
        "id": "0d0d722e-dc64-4cb2-86ff-4e8034d404ea"
    },
    {
        "author": "余靖",
        "paragraphs": [
            "自古詠連理，多爲豔陽吟。",
            "誰知抱高節，生處亦同心。",
            "風至應交響，禽棲得並陰。",
            "歲寒當共守，霜雪莫相侵。"
        ],
        "title": "雙松",
        "id": "5e87bfb2-1fb1-4c37-b1b4-5086fb0f2f73"
    },
    {
        "author": "余靖",
        "paragraphs": [
            "寒深雪壓春，去去祗傷神。",
            "巢穴有歸鳥，路岐無住人。",
            "遠光天共白，夜色月相親。",
            "獨酌不成醉，自嫌名利身。"
        ],
        "title": "新息道中遇雪",
        "id": "babcf9ba-b570-4b67-8726-c87e83f5d799"
    },
    {
        "author": "余靖",
        "paragraphs": [
            "門外車塵絕，樽前俗慮無。",
            "輕身脫羈絆，曳尾得泥塗。",
            "出處天真在，炎凉物性殊。",
            "寄言欽雅意，相望隔江湖。"
        ],
        "title": "次韵酬孫明復見寄",
        "id": "809ab869-6911-4da8-8302-e1d7784fe46d"
    },
    {
        "author": "余靖",
        "paragraphs": [
            "觸目盡塵累，如師真不羣。",
            "圓明水中月，去住嶺頭雲。",
            "意爲乘風快，名應過海聞。",
            "翛然此高迹，世網慢紛紛。"
        ],
        "title": "送海琳遊南海",
        "id": "bf2ba935-1ddf-40f6-a601-2a285f2e025a"
    },
    {
        "author": "余靖",
        "paragraphs": [
            "虛亭何所賞，爲愛果中奇。",
            "氣稟南方秀，生當火王時。",
            "渡淮嫌橘變，經庾笑梅衰。",
            "不共花爭豔，殘鶑莫傍枝。"
        ],
        "title": "荔香亭",
        "id": "44abe85d-2b71-4e4e-9e33-41b823c34c97"
    },
    {
        "author": "余靖",
        "paragraphs": [
            "官滿一舟歸，高懷俗背馳。",
            "家藏唯翰墨，民政在聲詩。",
            "氣勁秋霜並，吟多夜月知。",
            "知賢無路薦，何以報明時。"
        ],
        "title": "送容州杜祕丞",
        "id": "445cc792-79d9-4953-b110-42d5ec6e8bf1"
    },
    {
        "author": "余靖",
        "paragraphs": [
            "遺我巖巖石，拜嘉賢使君。",
            "何當天共補，應免玉偕焚。",
            "想自乘槎得，知從飲羽分。",
            "試將簷畔累，尚带故山雲。"
        ],
        "title": "謝連州沈殿丞惠石",
        "id": "88faf576-68ea-4512-84a5-29b8db82aae7"
    },
    {
        "author": "余靖",
        "paragraphs": [
            "指月猶爲幻，玩雲應强名。",
            "遥思一雨潤，能使六塵清。",
            "望岫幽人興，觀空達士情。",
            "何當扣禪闥，高論俯軒楹。"
        ],
        "title": "寄題寶峰山玩雲亭",
        "id": "d74b6c9a-2fc2-4522-b553-689b23bebc87"
    },
    {
        "author": "余靖",
        "paragraphs": [
            "尋幽逢勝地，方外趣無垠。",
            "雙澗流寒月，千峰鎖暮雲。",
            "路盤塵境斷，世係祖燈分。",
            "却媿留題處，猶須說見聞。"
        ],
        "title": "留題龍光禪剎呈周長老",
        "id": "0593d4b9-8ebd-4bab-94a0-a3a6c382b8b0"
    },
    {
        "author": "余靖",
        "paragraphs": [
            "决科讎漢策，佐郡得荆關。",
            "地勝詩鋒銳，兵銷檄筆閑。",
            "路岐高鳥外，城郭白雲間。",
            "婉畫應餘刃，何人薦禰還。"
        ],
        "title": "送峽州推官",
        "id": "e19a9198-d8c0-49a5-9bef-d81faee1b991"
    },
    {
        "author": "余靖",
        "paragraphs": [
            "湖光湛寒碧，簾影拂莓苔。",
            "魚戲應同樂，鷗閑亦自來。",
            "雨餘輕靄合，竹外雜花開。",
            "久欲留詩去，慚無綺靡才。"
        ],
        "title": "留題澄虛亭",
        "id": "80c2c015-5501-48c5-8b3a-914667882caf"
    },
    {
        "author": "余靖",
        "paragraphs": [
            "鳴韶山下客，多病似吾身。",
            "每想彌天辯，誰爲問疾人。",
            "泉清偏照月，松瘦不知春。",
            "未遂尋高論，相遥一水濱。"
        ],
        "title": "靈樹喜長老屬疾見寄次韵酬之",
        "id": "67c698ea-2865-484e-a2c4-d1bcb068519c"
    },
    {
        "author": "余靖",
        "paragraphs": [
            "徙倚江邊檻，旌旗望處遥。",
            "交情深慕藺，風韵渴聞韶。",
            "寄遠緘靈藥，迎歸艤畫橈。",
            "伏波新蕩寇，氣入嶺雲飄。"
        ],
        "title": "和伯恭殿丞登武江門樓懷楊叔武太保",
        "id": "232e3f40-8e01-48cf-98e9-a61ebf4d0b6b"
    },
    {
        "author": "余靖",
        "paragraphs": [
            "上方逢夏夕，月色遍千山。",
            "但覺星河近，偶同江海閑。",
            "事拋興廢外，談極有無間。",
            "却笑明朝俗，紅塵隨馬還。"
        ],
        "title": "同李祕校譚員外宿月華上方",
        "id": "2601bde1-c1d3-4db7-9b17-965a88638c8e"
    },
    {
        "author": "余靖",
        "paragraphs": [
            "祖堂留勝迹，再宿此登臨。",
            "雲月自明暗，山川無古今。",
            "谷聲猿嘯遠，泉脈虎跑深。",
            "共到忘言處，休論佛與心。"
        ],
        "title": "同李祕校譚員外月華長老謁慈濟禪師會宿寶林道場",
        "id": "9db8d222-94d1-4f86-9c6d-941572453a23"
    },
    {
        "author": "余靖",
        "paragraphs": [
            "天閣漢郎居，新榮刻兔符。",
            "趨曹蘭在握，到境弩先驅。",
            "地望遥分楚，州封半入吳。",
            "仙科存俊望，歸路約蓬壺。"
        ],
        "title": "送施屯田知太平州",
        "id": "1acdb6a9-4cc7-4001-97ae-188a245011a8"
    },
    {
        "author": "余靖",
        "paragraphs": [
            "賦政古循良，恩威著一方。",
            "疲民戀冬日，黠吏畏秋霜。",
            "直道經摧折，公心愈激昂。",
            "米鹽躬細務，繩墨謹周防。",
            "度嶺囊裝簡，攀轅父老忙。",
            "採詩如有詔，持此續甘棠。"
        ],
        "title": "送欒駕部",
        "id": "625c6032-53df-469f-bd71-304dd2b0feff"
    },
    {
        "author": "余靖",
        "paragraphs": [
            "善政徧修舉，增完池館清。",
            "地含春氣早，月映暮潮生。",
            "石有羣星象，花多外國名。",
            "與民同雉兔，邀客醉蓬瀛。",
            "翰墨資吟興，雲泉適野情。",
            "鎮應持左蟹，快欲鱠長鯨。",
            "積靄藏樓閣，馴鷗識旆旌。",
            "甘棠留美蔭，高倚越王城。"
        ],
        "title": "寄題田待制廣州西園",
        "id": "06b52e42-7afb-421c-a051-49f31b5f8d56"
    },
    {
        "author": "余靖",
        "paragraphs": [
            "選任逢明主，休嗟尚散郎。",
            "遠均天雨露，全撫越封疆。",
            "早振連城價，嘗陪照乘光。",
            "宦途更險易，人事變炎凉。",
            "遽喜輶軒至，同期遠俗康。",
            "交情重推致，民意樂舒長。",
            "況有江山助，無懷節物傷。",
            "罇前且歡醉，一別久相望。"
        ],
        "title": "酬和蘇夢得運使",
        "id": "dafa7572-cc67-4957-952e-268afeb3e28c"
    },
    {
        "author": "余靖",
        "paragraphs": [
            "漢使重頒朔，胡臣舊乞盟。",
            "烽煙虛晝望，刁斗絕宵驚。",
            "虎落雲空鎖，龍堆月自明。",
            "祁連山更北，新築受降城。"
        ],
        "title": "塞上",
        "id": "fc28cb4a-9567-4be7-a2cd-9dca609ea5ad"
    },
    {
        "author": "余靖",
        "paragraphs": [
            "世閥茂儒紳，甌閩寵命新。",
            "縣圖遥盡海，鄉樹密藏春。",
            "供帳鶑將老，登車雉已馴。",
            "行聞趨召節，舊美政如神。"
        ],
        "title": "送李廷評知福清縣",
        "id": "29717e6a-f22c-421a-903d-b84f336fa453"
    },
    {
        "author": "余靖",
        "paragraphs": [
            "一叫一聲殘，聲聲萬古冤。",
            "疏煙明月樹，微雨落花村。",
            "易墮將乾淚，能傷欲斷魂。",
            "名韁慙自束，爲爾憶家園。"
        ],
        "title": "子規",
        "id": "0062889b-9a16-4678-9d5a-487af41b585a"
    },
    {
        "author": "余靖",
        "paragraphs": [
            "聞雞已行邁，策馬更徘徊。",
            "月色依山盡，秋聲带雨來。",
            "自堪悲玉璞，誰復築金臺。",
            "薄宦空羈束，西齋長綠苔。"
        ],
        "title": "桂源早行",
        "id": "c3d7989e-2df6-408a-978f-dfa03e148f92"
    },
    {
        "author": "余靖",
        "paragraphs": [
            "迴館逢清論，長亭慘別襟。",
            "亡羊南北路，躍馬利名心。",
            "酒市摇風幟，花村鎖霧林。",
            "行行俱得意，結綬有知音。"
        ],
        "title": "桂源曉別秦玨河隄",
        "id": "cff2b8fe-5dce-4e27-9573-f60caac8a995"
    },
    {
        "author": "余靖",
        "paragraphs": [
            "野館蕭條晚，憑軒對竹扉。",
            "樹藏秋色老，禽带夕陽歸。",
            "遠岫穿雲翠，畬田得雨肥。",
            "淵明誰送酒，殘菊遶牆飛。"
        ],
        "title": "山館",
        "id": "de36dafe-a916-4e65-89c2-5a988f5b45b5"
    },
    {
        "author": "余靖",
        "paragraphs": [
            "鮫綃蟬翅薄，湘簟水紋流。",
            "雨送三金伏，風生一葉秋。",
            "檀欒疏影亂，菡萏遠香浮。",
            "飛蓋宜清夜，天高挂玉鈎。"
        ],
        "title": "微凉",
        "id": "9a326644-52b3-44a8-88a3-b3aff4592878"
    },
    {
        "author": "余靖",
        "paragraphs": [
            "日暮倦行役，解鞍初息肩。",
            "霧昏臨水寺，風勁欲霜天。",
            "蓼浦初聞鴈，人家半在船。",
            "思君正怊悵，黄葉正翩翩。"
        ],
        "title": "晚至松門僧舍懷寄李太祝",
        "id": "18c55090-645d-4eaf-8e52-f4ed4e0d5b23"
    },
    {
        "author": "余靖",
        "paragraphs": [
            "離謳方揭耳，別緒已凄然。",
            "草蔚湘纍浦，花殘蜀魄天。",
            "嶷山晴拂漢，啼竹冷澄煙。",
            "後夜思君意，空歌皓月篇。"
        ],
        "title": "湘中送人",
        "id": "fac660ed-67ff-4688-a4c5-288c6defb8e0"
    },
    {
        "author": "余靖",
        "paragraphs": [
            "已向南宗悟，尤於外學精。",
            "士林傳字法，僧國主詩盟。",
            "初地形容古，彌天語論清。",
            "因君支遁輩，徒擅養鷹名。"
        ],
        "title": "慧照大師",
        "id": "65d7156b-adbe-4304-80a2-32cb561d28b9"
    },
    {
        "author": "余靖",
        "paragraphs": [
            "雙剎聳浮雲，層軒絕世塵。",
            "松溪千蓋雨，茶圃一旗春。",
            "夜梵龕燈暗，朝香篆火新。",
            "暫來猶永日，堪羨白蓮人。"
        ],
        "title": "遊水南寺",
        "id": "e8c5d009-9abe-45b0-ad07-b49da2e746d8"
    },
    {
        "author": "余靖",
        "paragraphs": [
            "草带全鋪翠，花房半墜紅。",
            "農家榆莢雨，江國鯉魚風。",
            "堤柳綿爭撲，山櫻火共烘。",
            "長安少年客，不信有衰翁。"
        ],
        "title": "暮春",
        "id": "079f1fc6-de9f-4668-b006-29eed479d53e"
    },
    {
        "author": "余靖",
        "paragraphs": [
            "孤枕秋宵永，山寒夢不成。",
            "殘燈背窗影，急雨带溪聲。",
            "未分山中老，空思日下名。",
            "區區如逆旅，此際若爲情。"
        ],
        "title": "宿山觀",
        "id": "f8c2bd3d-161f-470c-b1a0-9661e7dd81d6"
    },
    {
        "author": "余靖",
        "paragraphs": [
            "休澣約過從，寧論隘與恭。",
            "溪光染醽淥，山色秀芙蓉。",
            "乍霽千絲雨，齊張萬蓋松。",
            "岫孤如欲遁，逕曲似相逢。",
            "共怏雲霞志，更尋麋鹿蹤。",
            "氅披吳國紵，杖拄蜀郊筇。",
            "奕布東西剎，鱗差遠近峰。",
            "禽喧五色聚，鐘迥六時樁。",
            "興廢雖留目，榮枯莫蕩胸。",
            "忽驚雷出地，未省雪經冬。",
            "陰谷鳴歸鶴，靈湫起應龍。",
            "跳梁窺果狖，縹緲入花蜂。",
            "磴滑并蘿躡，巖幽半蘚葑。",
            "竹間泉繚繞，煙外草蒙茸。",
            "民樂謳謠洽，春和氣象濃。",
            "吟多資雅興，望極動離悰。",
            "有語嫌雙燕，無虞羨大槦。",
            "歸來却回睇，暮霧已重重。"
        ],
        "title": "和伯恭殿丞遊西蓉山寺",
        "id": "d8537bb5-ae8f-408f-a0df-6add9da1ffb4"
    },
    {
        "author": "余靖",
        "paragraphs": [
            "千里起歸思，翛然物外身。",
            "海山經處霧，梅嶺到時春。",
            "藥更開新楮，庭應長舊筠。",
            "年衰重方術，聊此送行人。"
        ],
        "title": "送岳師歸贛川",
        "id": "17979779-c8aa-43a2-b7b6-7f12765caaa1"
    },
    {
        "author": "余靖",
        "paragraphs": [
            "古硯蟾蜍滴，文屏薤葉書。",
            "世間多倚伏，休歎橐中虛。"
        ],
        "title": "謝伯恭篆屏蟾硯",
        "id": "460d5c67-3b46-435a-8c71-9cbc3ff5041a"
    },
    {
        "author": "余靖",
        "paragraphs": [
            "祼獻遵彝典，時思展聖謨。",
            "猗那百世祀，孝愛萬邦孚。",
            "禮盛郊丘配，感因霜露濡。",
            "承祧光德劭，進冊報仁劬。",
            "想見先猷遠，恢弘介福俱。",
            "明靈欽至治，純嘏被歡呼。"
        ],
        "title": "享廟詩",
        "id": "b7c62fc9-7a77-407a-a50e-918d6ab08de5"
    },
    {
        "author": "余靖",
        "paragraphs": [
            "函夏恢文治，禋燔講禮隆。",
            "物兼明德薦，天以至誠通。",
            "制度親祠盛，威儀陟配崇。",
            "戎容儼仙仗，霽色照郊宮。",
            "國典書昭事，神禧報屢豐。",
            "端闈宣大號，王澤浸無窮。"
        ],
        "title": "禋郊詩",
        "id": "5a53766a-d6c0-421d-94e2-be0e0a68a244"
    },
    {
        "author": "余靖",
        "paragraphs": [
            "丕承三后績，盛烈古難陪。",
            "納諫書囊集，談經殿閣開。",
            "御弧圓月滿，宸翰舞鸞回。",
            "冠劍雖歸葬，英風萬祀恢。"
        ],
        "title": "仁宗皇帝挽詩二首  其一",
        "id": "0f43b301-7506-417e-a95d-dab3b0be1340"
    },
    {
        "author": "余靖",
        "paragraphs": [
            "四十載居尊，勤勞滌化源。",
            "精禋敦舜孝，至治布堯言。",
            "武尚包戈節，刑寬解網恩。",
            "遺弓初奉諱，雨淚徧乾坤。"
        ],
        "title": "仁宗皇帝挽詩二首  其二",
        "id": "cd01a176-8113-4507-8dc2-479ab0a01169"
    },
    {
        "author": "余靖",
        "paragraphs": [
            "世務常喧囂，物外有真賞。",
            "結友探勝槩，放情諧素想。",
            "韶山南國鎮，靈蹤傳自曩。",
            "雙闕倚天秀，一徑尋雲上。",
            "長江遠縈带，衆巒疑負襁。",
            "千里眇平視，萬形羅怪象。",
            "日影避崑崙，鼇頭冠方丈。",
            "青螺佛髻高，羣玉仙都敞。",
            "霞城晴煜爚，桃溪春浩蕩。",
            "仰攀霄漢近，俯瞰神魂怳。",
            "澗深溜如織，巖虛動成響。",
            "造化與真質，妙畫胡能倣。",
            "賤子生海隅，逢辰辱朝奬。",
            "靡成彝鼎勳，甘從丘壑往。",
            "驚禽戀故林，困驥畏羈鞅。",
            "茲遊得幽深，同懷樂清曠。",
            "世言帝有虞，朔南聲教廣。",
            "丹冥卜巡幸，翠華臨蒼莽。",
            "簫韶曾此奏，鐘石無遺像。",
            "但覺薰風存，翛然天籟爽。",
            "姬公著治典，歷代所遵仗。",
            "九野奠山川，萬靈通肸蠁。",
            "醫閭與吳嶽，半列戎夷壤。",
            "四時迎氣祠，猶煩禮官掌。",
            "況乃祝融區，羣物資含養。",
            "來儀威鳳居，樂育菁莪長。",
            "膚寸起成霖，崇高一方仰。",
            "躋之佐衡霍，無慙公侯享。"
        ],
        "tags": [
            "长江"
        ],
        "title": "遊韶石",
        "id": "e6a0beb3-361e-45d2-b6e9-838356157260"
    },
    {
        "author": "余靖",
        "paragraphs": [
            "嶠南足暄候，秋葉不凋霜。",
            "孤根自北來，繡蘂忽葩張。",
            "嗟爾本國艷，秀色含天香。",
            "淑氣入春萼，園苑生輝光。",
            "豪家走鈿車，珠翠妍新妝。",
            "貴門陳廣宴，金碧開華堂。",
            "惟恐風雨至，不羞歌舞狂。",
            "意態占韶景，衆媚曷能妨。",
            "今茲植荒圃，空齋圍短牆。",
            "節物寒蟬後，林木野梅傍。",
            "胡爲吐奇卉，特此昧溫凉。",
            "祇知逢日暖，豈測非春陽。",
            "蜂蝶不爾採，壞欄啼夜螿。",
            "伊予久杜門，荆榛三徑荒。",
            "獨酌難成醉，徙倚徒徬徨。",
            "憐爾守常性，幽叢不改芳。"
        ],
        "title": "南齋新植牡丹初冬忽開數朵愛玩不已因而感咏呈知郡中舍",
        "id": "74820560-0580-497f-a8b6-89edff7f6149"
    },
    {
        "author": "余靖",
        "paragraphs": [
            "掩室昔宴居，冥心遺萬化。",
            "菡萏本無染，紛華共高謝。",
            "夜禪杉月落，晨齋庭鳥下。",
            "棟間雲氣浮，地面秋香詫。",
            "演法辭故棲，幽蹤賁寒野。",
            "蠟屐此同遊，願結宗雷社。"
        ],
        "title": "遊山五題 題白蓮庵",
        "id": "c7ddd303-8d7e-486a-a9c8-50df37fd3574"
    },
    {
        "author": "余靖",
        "paragraphs": [
            "虛亭遲嘉客，登臨日相繼。",
            "松篁夏吹寒，煙霞暮江霽。",
            "高興山光遠，急影波聲細。",
            "區區榮利途，扁舟暫時憩。"
        ],
        "title": "遊山五題 題憩賢亭",
        "id": "e878d45d-5947-4cdd-8da7-17013c583b71"
    },
    {
        "author": "余靖",
        "paragraphs": [
            "佛性深如海，中邊見各異。",
            "道在有無間，語論皆兒戲。",
            "幾多名利僧，妄習諸家氣。",
            "貪嗔尚纏牽，生滅何由離。",
            "三世古今佛，豈離根本智。",
            "捨此覓菩提，誰證菩提位。",
            "吾師識自心，有爲皆委棄。",
            "冥坐不知年，了了忘言意。"
        ],
        "title": "遊山五題 贈青林菴主",
        "id": "5e8b3ed6-889b-4e39-89b9-74fcd88550ae"
    },
    {
        "author": "余靖",
        "paragraphs": [
            "十里松檜風，萬仞斗峭壁。",
            "陽崖雷自奔，陰壑雪猶積。",
            "勢爭衡霍雄，地控楚越扼。",
            "胡爲千載間，名未光圖籍。",
            "物乃因人彰，聞人於在昔。",
            "不逢巢許高，箕山亦頑碧。",
            "我今共遊覽，逍遥非俗格。",
            "劇論窮古今，玄談叩虛寂。",
            "攀蘿躡孤峰，和雲坐幽石。",
            "濯纓清泠泉，留爲不朽迹。"
        ],
        "title": "遊山五題 遊大峒山",
        "id": "105a0af4-3f8a-4205-8cfe-0064640dd6de"
    },
    {
        "author": "余靖",
        "paragraphs": [
            "峭嶺盤遠郊，幽泉生石罅。",
            "沮洳成深潭，神龍隠其下。",
            "氣昏雲霧朝，光寒風雨夜。",
            "絕境鄰梵宮，餘波沃農稼。",
            "秋態月色澄，晴蛟虹影射。",
            "勢非蛟室卑，名將鳳池亞。",
            "存身此蟠蟄，得時扶造化。",
            "何當歲大旱，移湫救函夏。"
        ],
        "title": "遊山五題 留題龍潭",
        "id": "75a63309-875b-481f-a078-ea8153dd31a5"
    },
    {
        "author": "余靖",
        "paragraphs": [
            "曲江居嶺阨，楚越封疆間。",
            "異時置冶官，歲入不盈萬。",
            "將漕擇材能，招徠委成算。",
            "扇橐大野烘，鑿礦重崖斷。",
            "閩吳荆廣人，奔走通昏旦。",
            "千夫即山鑄，畢給未酬半。",
            "三監居江湄，僦輦日充羨。",
            "地官奏計最，遂爲天下冠。",
            "嘗聞卜大夫，名聲傳史漢。",
            "素履騁修程，逸足何由絆。"
        ],
        "title": "送陳京廷評",
        "id": "2c0fe935-4714-44b6-8f96-cbb1dbf7dd5d"
    },
    {
        "author": "余靖",
        "paragraphs": [
            "南州苦炎酷，薄宦淹翹雋。",
            "怡然賢者心，五稔若一瞬。",
            "歸程江海遥，永日風波進。",
            "屢經溪壑險，且樂帆檣順。",
            "忽傳郵驛音，雅什渾金振。",
            "披襟許見過，握蘭欣入覲。",
            "衡門久索居，黄陂渴餘潤。",
            "覯止君子容，玉光窺千仞。",
            "高談盡今古，不獨期廉藺。",
            "相逢勿惜醉，別去生蒙吝。"
        ],
        "title": "酬黄都官舟次近垌見寄次韵",
        "id": "ac9c6177-d275-4456-ab9e-c54435dc655b"
    },
    {
        "author": "余靖",
        "paragraphs": [
            "秦皇戍五嶺，茲爲楚越隘。",
            "尉佗去黄屋，舟車通海外。",
            "峭巘倚雲漢，推輪日傾害。",
            "賢哉張令君，鎸鑿濟行邁。",
            "地失千仞險，途開九野泰。",
            "安得時人心，盡夷陰險閡。"
        ],
        "title": "和王子元過大庾嶺",
        "id": "81e2b33f-49c9-4479-baae-a86555943c87"
    },
    {
        "author": "余靖",
        "paragraphs": [
            "高城鎖夕靄，遠水浮秋空。",
            "此時行役心，展轉如飛蓬。",
            "路入淺沙斷，堪慟車轍窮。",
            "豈無舟楫利，枉道非所從。",
            "雖有泉石趣，暫到徒匆匆。",
            "兒啼不入門，敢辭身狥公。",
            "夢歸身未歸，薄宦真池龍。",
            "披衣復起坐，驚鴻鳴西風。"
        ],
        "title": "湖鄉檢旱回入南路夜宿江寺對望郛郭",
        "id": "ace581a8-6226-4c86-8c18-6bae87b0f993"
    },
    {
        "author": "余靖",
        "paragraphs": [
            "紅塵倦客遊，綵衣歸故山。",
            "凜凜朔風勁，携手江之干。",
            "江聲萬雷震，帆影孤鴻翻。",
            "修途南盡海，冰雪凄人肝。",
            "不但川陸險，所思在承顔。",
            "親膳足甘滑，家居富林泉。",
            "懷安實敗名，無爲樂丘園。",
            "好爵縻英賢，早奮沖天翰。"
        ],
        "title": "送林秀才歸南海",
        "id": "dcfd7092-d9ab-4656-93fc-ee2f74785f6a"
    },
    {
        "author": "余靖",
        "paragraphs": [
            "彭蠡古來險，湯湯貫侯衛。",
            "源長雲共浮，望極天無際。",
            "傳聞五月交，茲時一陰至。",
            "颶風生海隅，餘力千里曀。",
            "萬竅爭怒號，驚濤得狂勢。",
            "涌恐楚山拔，聲疑夏鼎沸。",
            "妖蜃吐濃烟，層臺誇壯麗。",
            "奔雷鳴大車，連鼓聲粗厲。",
            "豈誠陰陽爭，長憂天地閉。",
            "孤舟一葉輕，飄如斿在綴。",
            "所以泝沿人，未嘗貪既濟。",
            "逆猶上坂丸，順比飛鴻翅。",
            "直待浮雲收，乾坤廓然霽。",
            "湖光百里平，波色連天翠。",
            "然後榜蘭橈，以避蛟龍害。",
            "進退甘遲留，克保無祇悔。",
            "我願修身者，體此操舟態。",
            "動靜惟時幾，畏慎存纖芥。",
            "跬足雖平易，盡心防曖昧。",
            "長如履險時，終身不危殆。"
        ],
        "title": "松門守風",
        "id": "15d41b26-7685-4d2c-9dc5-1b39f3297eda"
    },
    {
        "author": "余靖",
        "paragraphs": [
            "解組趨宸闕，扁舟泛江練。",
            "健艣鴈齊鳴，輕帆雲一片。",
            "水闊煙難收，雨昏風易轉。",
            "曲浦逗留多，修程夢魂倦。",
            "舟子怯風波，終朝股交戰。",
            "預憂雷電驚，先喜虹蜺斷。",
            "安知農夫望，只顧行人便。",
            "愚儒有所思，自愧心如面。",
            "追惟亡異才，承恩得爲縣。",
            "盤錯非所長，耕桑當勉勸。",
            "十日愆一雨，災恐延農畔。",
            "靡愛幣與牲，羣望走之徧。",
            "山川未應誠，兼晨不敢飯。",
            "霈然得嘉澍，荷天如免譴。",
            "何以迅流間，遽逐庸夫變。",
            "江淮民荐饑，糟糠未充膳。",
            "粢盛苟無害，豈將風雨怨。",
            "玉燭長均調，寸進真君願。"
        ],
        "title": "夏日江行",
        "id": "5f65f619-ad38-4bcc-915f-e14e3b5c078a"
    },
    {
        "author": "余靖",
        "paragraphs": [
            "有形天地分，設險山河壯。",
            "孤山鎮南服，峨峨楚之望。",
            "中立亡所倚，屹然怪其狀。",
            "石嵾入春空，翠柱搘秋浪。",
            "片時起雪痕，萬頃排霜杖。",
            "噫氣專呼吸，橫流以溟漲。",
            "行人多躁進，那解明得喪。",
            "不顧風濤險，半就江魚葬。",
            "挂席經其旁，往往乞靈貺。",
            "遂因孤獨名，塑立輕盈像。",
            "綽約姑射姿，夢魂巫峽想。",
            "如何方面祠，終古承其妄。",
            "五嶽視三公，降殺不過兩。",
            "不然爲子男，何以通祀享。",
            "四氣均分風，條融各有掌。",
            "避其狂怒勢，亦可利攸往。",
            "亭育天地心，憑險恣蕩漾。",
            "正直鬼神德，非名奚獨饗。",
            "不使悔吝侵，庶幾忠信仗。",
            "在人不在神，勿爲虛稽顙。"
        ],
        "title": "過大孤山",
        "id": "d2a71215-636c-4759-8470-9e888da5886b"
    },
    {
        "author": "余靖",
        "paragraphs": [
            "趨塵寒浦波，桂子秋空月。",
            "煙溼釣綸輕，雨濺苔磯滑。",
            "健鯉吞香鈎，錦文紅鱍鱍。",
            "將爲沸鼎遊，勢窮猶喣沫。",
            "搘頤閑悵望，江湖晴蕩漾。",
            "奮鬣就其深，族類能相忘。",
            "胡爲貪一餌，委身刀机上。",
            "寄言洗耳翁，逃名真可尚。"
        ],
        "title": "觀釣",
        "id": "28ecf2f1-a3d4-493a-94dd-57f0c3562fa2"
    },
    {
        "author": "余靖",
        "paragraphs": [
            "漢武好迂誕，江充專險賊。",
            "引對大臺宮，君臣自相得。",
            "世亂讒人勝，姦謀多造飾。",
            "元良天下本，掘蠱遭熒惑。",
            "春坊一動摇，前星冷無色。",
            "恐爲扶蘇誅，掘節儲君側。",
            "屈氂亡廟謀，轉戰同昏蝕。",
            "臣心無以明，野死不容息。",
            "千秋初奏疏，翩翩舉其直。",
            "一言能悟主，破怒成悽惻。",
            "歸來及望思，層臺起東域。",
            "徒步取卿相，分茅非舊德。",
            "因思壺關老，先此陳奇策。",
            "嘉言若時用，生歸當有益。",
            "徙薪不蒙賞，焦頭爲上客。",
            "漢道用人輕，取笑羞夷狄。"
        ],
        "title": "讀車千秋傳",
        "id": "65bbef65-ceec-4712-9dcf-f49d38046e56"
    },
    {
        "author": "余靖",
        "paragraphs": [
            "閶闔西風高，振錫吳門去。",
            "三江碧浸天，惟持一杯渡。",
            "敗葉梧桐秋，雲中永嘉樹。",
            "借問何言歸，親齒桑榆暮。",
            "再懷生育仁，聊爲馨潔具。",
            "聆師金石詞，鄭重加欽慕。",
            "陸梁原上獸，羣居先識母。",
            "嗷嗷林中烏，歛翼受子哺。",
            "云何蚩蚩輩，勝衣復能語。",
            "口腹徒自豐，骨肉如行路。",
            "師本談空人，浮雲無去住。",
            "未出輪回身，歸心應有悟。",
            "臨岐索贈言，愧乏雕章句。",
            "願達採詩官，當令不孝懼。"
        ],
        "title": "送希昱上人永嘉覲親",
        "id": "5daca84f-56f8-4cec-9d9a-5f2882fca28b"
    },
    {
        "author": "余靖",
        "paragraphs": [
            "柴車走縣封，窮途秋耿耿。",
            "急雨带溪聲，殘燈背窗影。",
            "驅馳下士身，凄凉旅人景。",
            "山寒夢不成，愁多知夜永。"
        ],
        "title": "山寺獨宿",
        "id": "eb0dd21f-0af5-47f9-a552-3d04758d1562"
    },
    {
        "author": "余靖",
        "paragraphs": [
            "王氏席世寵，垂組馳朱輪。",
            "五侯同日拜，四塞黄霧昏。",
            "妖氣徒勃勃，爵王各終身。",
            "富貴若在天，禍淫真謬云。"
        ],
        "title": "詠史",
        "id": "9936f2ac-b001-428e-b723-5381397fce53"
    },
    {
        "author": "余靖",
        "paragraphs": [
            "森然桃李陰，當春皆手植。",
            "更求青青枝，要見歲寒色。"
        ],
        "title": "寄韶石長老求柏栽",
        "id": "13a03f52-b1d7-4117-b88b-a3b7e99f4c23"
    },
    {
        "author": "余靖",
        "paragraphs": [
            "自慚閑索居，豈貪顔色盛。",
            "愛渠真不言，可以通三徑。"
        ],
        "title": "寄鄧秀才求桃枝接頭",
        "id": "cb37c376-38ee-4391-9225-6320ffa8ea0a"
    },
    {
        "author": "余靖",
        "paragraphs": [
            "混元鼓橐四氣平，西商之氣爽且輕。",
            "望舒按轡出東海，孤輪斲冰碾太清。",
            "碧落坦夷輪不停，銀河浩蕩波無聲。",
            "千家萬家調管絃，唯恐遊氛翳至明。",
            "秋深夜永景澄霽，老兔不死穴青冥。",
            "世間榮謝易反掌，得意難與良辰并。",
            "我謫閑官歸故里，君承新渥來江城。",
            "相逢並座敘離闊，把酒共見圓蟾生。",
            "嫦娥耐閒不肯嫁，破鑑再合光熒熒。",
            "白露乍零羣動息，浮雲一開萬目傾。",
            "但知吟處罇前樂，勿問區區時世情。",
            "高人洗耳讓天下，下士紾臂爭杯羹。",
            "賢愚相遠九牛毛，寵辱去就何足驚。",
            "醉鄉無關好遊處，勞生萬慮徒營營。"
        ],
        "title": "和王子元中秋會飲",
        "id": "4bd10159-5302-42de-89d8-063e4199fe64"
    },
    {
        "author": "余靖",
        "paragraphs": [
            "幽房寂寞時，香散輕袿衣。",
            "可憐夜永不成寐，苦恨春殘猶未歸。",
            "歸來一見伸修眉，寶柱新聲逐調移。",
            "多少相思說不盡，淚滿玉壺著自知。"
        ],
        "title": "代贈",
        "id": "9820c74e-64ec-494a-ac91-6df2eb0f4786"
    },
    {
        "author": "余靖",
        "paragraphs": [
            "新命升鵷序，辦嚴辭浚都。",
            "去乘關吏傳，歸握戍兵符。",
            "雲闊逢鄉樹，風和見海桴。",
            "南枝羨君樂，遣我憶蓴鱸。"
        ],
        "title": "送溫陵莊君崇班赴長樂都尉",
        "id": "05ea9dd7-612d-43d0-abbb-6ef5cc7f7481"
    },
    {
        "author": "余靖",
        "paragraphs": [
            "宴居瀟灑一齋寬，每到高談暮忍還。",
            "境勝自容巢燕託，時清誰顧卧龍閑。",
            "橋前水石紛華外，窗下琴書寂寞間。",
            "兼濟未成歸有地，羨君因此轉思山。"
        ],
        "title": "留題許國博申申堂",
        "id": "0bb95195-7143-4f57-876f-f1e6d32a08bc"
    },
    {
        "author": "余靖",
        "paragraphs": [
            "粉署仙郎守一麾，都門別岸柳依依。",
            "定知春雨隨車至，且喜秋風破浪歸。",
            "仁政便當聞虎渡，治聲猶在隔牛磯。",
            "儂今亦懇懷章請，假道尚應鱸正肥。"
        ],
        "title": "送凌屯田知和州",
        "id": "4c42d5ac-d0a3-4c70-b342-ab2ba9ea461c"
    },
    {
        "author": "余靖",
        "paragraphs": [
            "懿文通籍氣飄飄，二十年來困下僚。",
            "吾道本將忠許國，世途休歎老登朝。",
            "囊裝冷落堆青簡，衙署幽深枕畫橋。",
            "預想吳人蒙美化，海鷗桑雉共逍遥。"
        ],
        "title": "送任祕丞知長興縣",
        "id": "8f67ed4c-fb0f-4cec-a2ae-aa916a6ae3d2"
    },
    {
        "author": "余靖",
        "paragraphs": [
            "暗隨春力起冥冥，微物寧知造化情。",
            "律變慚逢冰雪解，風和應助羽毛輕。",
            "塞雲空闊歸猶遠，魚網稀疏意尚驚。",
            "不學鷹鸇因肉飽，背人颺去恣飛鳴。"
        ],
        "title": "迴鴈",
        "id": "ce11d767-3046-448f-899d-517f23890b34"
    },
    {
        "author": "余靖",
        "paragraphs": [
            "一門三組序西雝，又見雙旌並訓農。",
            "三釜親庭交祿養，夾河子舍接鄰封。",
            "酒闌風雪催行色，吟際江山助筆鋒。",
            "我亦思親求郡紱，東湖南浦好過從。"
        ],
        "title": "謹吟五十六字攀送仲求殿丞之任贛川竊惟嚴君國博挂冠歸閑而仲求兄弟爲鄰部守倅其榮至矣誠欲賦述詞不逮意",
        "id": "2d9b6f08-b234-4bbd-b15e-39bf9d3b6dbe"
    },
    {
        "author": "余靖",
        "paragraphs": [
            "年少登科今白頭，不才多病分歸休。",
            "深恩未報雲天施，弱質易驚蒲柳秋。",
            "進退無機常蹭蹬，窮通知命自夷猶。",
            "相逢莫問市朝事，綠水青山是勝遊。"
        ],
        "title": "和王子元同歸曲江有感",
        "id": "b651a74f-a020-4764-addd-cce0922ffdca"
    },
    {
        "author": "余靖",
        "paragraphs": [
            "嶺南卉木少珍奇，且喜逢春具數枝。",
            "百祿大來唯酒美，一年全盛是花時。",
            "芳心未吐蜂先到，秀色如凝露暗滋。",
            "猶倚欄干忍虛過，可能垂顧習家池。"
        ],
        "title": "齋中芍藥與千葉御米花對發招伯恭飲",
        "id": "17c2a81d-07e6-4772-b5e2-7bac57da349a"
    },
    {
        "author": "余靖",
        "paragraphs": [
            "狂傜數載擾湘東，多謝招降息戰攻。",
            "千里山川還漢界，萬人戈甲卷秋風。",
            "牛羊野放狼心伏，鷹犬閒眠兔穴空。",
            "不獨事寧論爵賞，須知全活有陰功。"
        ],
        "title": "賀運使學士分散傜人",
        "id": "52084acb-96e4-4ba3-88f3-d209deebe643"
    },
    {
        "author": "余靖",
        "paragraphs": [
            "久接賢規見準繩，還朝猶聽頌聲騰。",
            "安民慮遠疆封靜，富國材高帑藏增。",
            "野老賡歌除橫斂，侍臣交表薦殊能。",
            "嶺頭若著關官籍，可察孤清節似冰。"
        ],
        "title": "聞欒駕部度嶺見寄",
        "id": "26c513fe-f10b-467f-aa04-e615a9181c52"
    },
    {
        "author": "余靖",
        "paragraphs": [
            "浮生萬慮日營營，同訪禪居耳目醒。",
            "尋勝已窮煙靄外，談空應有鬼神聽。",
            "松筠不變春長在，風雨無時地本靈。",
            "便擬搆菴來結社，莫嫌頻此扣巖扃。"
        ],
        "title": "同黄宰遊寶林精舍書祐長老壁",
        "id": "2773d828-86c8-4e3a-9de3-f77157ab89c4"
    },
    {
        "author": "余靖",
        "paragraphs": [
            "六載心閑類死灰，豈期朝奬念麤材。",
            "鳳銜君命從天降，鵲喜郵音度嶺來。",
            "恩重乍驚三采綬，使專仍咏一枝梅。",
            "切磋甫得依賢檢，疾惡剛腸愈不回。"
        ],
        "title": "恩守贛上謝和叔見寄次韵",
        "id": "e4d87136-644e-4cf6-b7be-6e1e66a85635"
    },
    {
        "author": "余靖",
        "paragraphs": [
            "層樓幽趣稱登臨，望遠憑高豁素襟。",
            "棋酒等閒忘世慮，溪山最樂是家林。",
            "松聲带雨千峰外，潭影涵虛落照深。",
            "此景爲君珍賞甚，起余歸興欲抽簪。"
        ],
        "title": "寄題宋職方翠樓",
        "id": "8e34062e-da8b-4ed0-b428-834055c009c9"
    },
    {
        "author": "余靖",
        "paragraphs": [
            "素艷南方獨出羣，只應瓊樹是前身。",
            "自緣香極宜晨露，勿謂開遲怨晚春。",
            "欄檻故將賓榻近，丹青重整畫圖新。",
            "移根得地無華裔，從此飛觴不厭頻。"
        ],
        "title": "酬蕭閣副惠末利花栽",
        "id": "f98f65a0-b5e7-4978-acbd-4a4f84d9cae6"
    },
    {
        "author": "余靖",
        "paragraphs": [
            "花期何事早追陪，鶑未遷喬燕未來。",
            "曲檻爲逢春日暖，香苞先逐曉風開。",
            "旋邀歌舞同儕樂，却歎光陰急景催。",
            "可惜韶妍莫虛擲，餘芳留待使車回。"
        ],
        "title": "先賞牡丹寄提刑考功",
        "id": "87d63730-c62c-4ffa-86e5-8a01c8ba83d1"
    },
    {
        "author": "余靖",
        "paragraphs": [
            "常記臨岐把酒杯，芳心應得見歸來。",
            "不從去日丁寧約，已向東風取次開。",
            "清燕固難停燭待，雕鞍須是著鞭催。",
            "欄邊殘艷猶堪賞，莫使韶光過了回。"
        ],
        "title": "又和寄提刑太保",
        "id": "73be387b-ba15-453b-a02c-8cb3cc97a489"
    },
    {
        "author": "余靖",
        "paragraphs": [
            "郡庭無事即仙家，野圃栽成紫筍茶。",
            "疏雨半晴回暖氣，輕雷初過得新芽。",
            "烘褫精謹松齋靜，採擷縈迂澗路斜。",
            "江水對煎萍彷彿，越甌新試雪交加。",
            "一槍試焙春尤早，三盞搜腸句更加。",
            "多謝彩牋貽雅貺，想資詩筆思無涯。"
        ],
        "title": "和伯恭自造新茶",
        "id": "12251400-5308-43ef-b1ed-36e2a520f8d4"
    },
    {
        "author": "余靖",
        "paragraphs": [
            "人生聚散苦難期，且喜清遊酒滿巵。",
            "秋徑却逢黄菊日，春風休惜落花時。",
            "仙翁有讖應須避，楚客多悲亦强爲。",
            "好景莫教容易過，醉吟何必遶疏籬。"
        ],
        "title": "和王子元重陽日千善寺會飲",
        "id": "eefcd715-c554-48e6-8cce-bda869eec687"
    },
    {
        "author": "余靖",
        "paragraphs": [
            "初聞結駟訪幽齋，拂曙呼童掃綠苔。",
            "方愧蓬蒿開徑晚，已驚騶馭過江來。",
            "林間載酒情偏厚，門外回舟事可咍。",
            "交態于今易離合，感君敦舊重徘徊。"
        ],
        "title": "謝祖太博見訪西園",
        "id": "6db6dad9-4ceb-4e8e-85a4-3832065fc52c"
    },
    {
        "author": "余靖",
        "paragraphs": [
            "經濟諒周當世務，收藏敢祕老農書。",
            "相逢莫羨山居好，歸去蓬山有直廬。"
        ],
        "title": "答祖太博借山居要術",
        "id": "e89bffb5-c9eb-418a-a1a0-f7bad8cdc165"
    },
    {
        "author": "余靖",
        "paragraphs": [
            "賜戟銜恩出斗城，塞門迢遞草初青。",
            "新提司馬臨戎節，舊應衣烏近極星。",
            "叔子戍吳長緩带，單于歸漢已空庭。",
            "圯橋自得家傳策，不問人間太白經。"
        ],
        "title": "送張如京知安肅軍",
        "id": "3dc84ce9-bd7a-4b60-82b0-9278357577e6"
    },
    {
        "author": "余靖",
        "paragraphs": [
            "朱轓新命漢諸侯，地扼荆湘占上游。",
            "醽淥水聲侵古堞，祝融峰色入晴樓。",
            "晝垂三組鄉枌過，春擁雙旌嶽寺遊。",
            "番直星垣歸緩步，謫仙通籍著瀛洲。"
        ],
        "title": "送劉學士知衡州",
        "id": "ca0bf696-54d0-4a15-a933-d8d5d3aab5fb"
    },
    {
        "author": "余靖",
        "paragraphs": [
            "早年援筆氣飄飄，尚屈區區補郡寮。",
            "苦掾去平三尺法，急賢期赴一封軺。",
            "舟衝柳市吟春晝，帆卷江風宿暮潮。",
            "及著萊衣過鄉梓，循陔多羨擷蘭苕。"
        ],
        "title": "送黄祕校南劍州司法",
        "id": "1651f4d5-195b-4a2e-954a-4cdfe0d3800e"
    },
    {
        "author": "余靖",
        "paragraphs": [
            "天家頓網極詳延，果見鴻風頌得賢。",
            "庭拜外官聊試治，史分新策入編年。",
            "江淹賦筆雖傷別，郭泰歸舟只恐仙。",
            "南國勿思終計最，蓬丘番直即和鉛。"
        ],
        "title": "送蘇祠部通判洪州",
        "id": "7da11674-e54f-4b15-a1d5-dd43a11778c6"
    },
    {
        "author": "余靖",
        "paragraphs": [
            "仙材封植九重深，苒苒何年別故林。",
            "曉色半籠青瑣闥，春光長在玉山岑。",
            "靜臨高閣飜清吹，坐見羈禽息密陰。",
            "休羨井梧能待鳳，凌霜堅守歲寒心。"
        ],
        "title": "和胡學士館中庭樹",
        "id": "c5f19f7d-fb91-4eba-a82d-77486cf5bfdf"
    },
    {
        "author": "余靖",
        "paragraphs": [
            "芝函新命直仙蓬，又見岷山叱馭忠。",
            "玉佩曉班辭日下，水牛秋粟轉褒中。",
            "花時井邑蠶叢富，徼外人家棧道通。",
            "奇技刺文頻詔約，此行應更變民風。"
        ],
        "title": "送楊學士益州路轉運",
        "id": "e1b39d6a-224a-428f-b2d3-525cd4174745"
    },
    {
        "author": "余靖",
        "paragraphs": [
            "嘗借芳園石友家，幽棲無復羨紛華。",
            "敞扉氣爽雲生棟，卷箔香微露泫花。",
            "桂向淮山分月魄，桃從秦洞得仙葩。",
            "別來追想清閑境，悔褫方中走棧車。"
        ],
        "title": "思壽陽寓居高氏園亭",
        "id": "10b20282-03fb-411b-971f-603ca9158e98"
    },
    {
        "author": "余靖",
        "paragraphs": [
            "危坐空齋暝色低，三金才伏火將西。",
            "煙蒙細草流螢度，月上疏林倦鵲棲。",
            "荃葛野裳交羽扇，桔槔鄰圃響蔬畦。",
            "中宵爽氣奪炎熱，却笑班姬謾慘悽。"
        ],
        "title": "和邃卿張學士暑夕",
        "id": "e84e83e7-c297-48c3-808c-31f3e86bd6ea"
    },
    {
        "author": "余靖",
        "paragraphs": [
            "通守方忻再命新，東風疏雨拂行塵。",
            "封疆遠入魚鳬國，岐路正逢蠶市春。",
            "彭岫曉嵐迎畫隼，錦江晴綠照朱輪。",
            "歸期不待更書至，舊有清名在縉紳。"
        ],
        "title": "送舒太博通判眉州",
        "id": "5ab06fb7-97b4-4397-9623-2d7356735b5b"
    },
    {
        "author": "余靖",
        "paragraphs": [
            "里閈俊遊心久降，越臺成政俗敦龐。",
            "香爐山下重爲縣，閶闔風高還渡江。",
            "且喜恩威長及物，莫嫌功業未經邦。",
            "公齋更近淵明宅，寄傲情應卧北窗。"
        ],
        "title": "送鄧祕丞知德安縣",
        "id": "0b0da851-2098-4785-995a-03cba5fcc3a3"
    },
    {
        "author": "余靖",
        "paragraphs": [
            "數載關中聞美名，可憐隨調却西征。",
            "天臺晚帳含香別，棧閣秋霜叱馭行。",
            "杜曲尚逢樽酒樂，回溪應望白雲生。",
            "相期勉力宣新政，側耳民謠起少城。"
        ],
        "title": "送張屯田通判益州",
        "id": "47c95342-c7a6-4d5c-8fe9-bd8d0f513c02"
    },
    {
        "author": "余靖",
        "paragraphs": [
            "墨詔殷勤擢俊賢，精求毗佐四方翰。",
            "封疆謹守盧奴塞，旌旆仍親上將壇。",
            "衰草带霜秋馬健，黄雲遮日暮城寒。",
            "燕南趙北邊之要，旅拒憑君一策安。"
        ],
        "title": "送蓋太博通判定州",
        "id": "b4b7f217-fda5-40e7-9a7d-296cc247bd99"
    },
    {
        "author": "余靖",
        "paragraphs": [
            "赤墀趨步近相陪，邸吏俄傳遠訃來。",
            "方冀君心辨忠義，豈知天意奪賢材。",
            "堪傷棣萼同時葬，空想銘旌此日回。",
            "謫宦無緣親漬酒，江邊長慟獨徘徊。"
        ],
        "title": "哭王子野待制",
        "id": "8a70c589-8df9-4236-9d13-b87763040e78"
    },
    {
        "author": "余靖",
        "paragraphs": [
            "幸奉前規盡所懷，閒身吏隠裕春臺。",
            "山迴翠幌憑欄見，花簇紅房遶郭開。",
            "愛樹細民思美化，續貂孤迹愧非才。",
            "南河舊事依然在，禊飲杯盤恥盡罍。"
        ],
        "title": "靖啟伏蒙觀文相公以靖忝承善政特寄嘉篇謹依嚴韵和酬",
        "id": "ef607d63-ae85-441a-a12c-0375665a09ac"
    },
    {
        "author": "余靖",
        "paragraphs": [
            "十二山河壯東夏，黄扉當日建行臺。",
            "封陲自此赭衣盡，黌校于今絳帳開。",
            "負海遂成安堵俗，濟川元是代天才。",
            "耆明雖樂歸閒趣，睿睠巖廊徯再來。"
        ],
        "title": "次韵奉和到塞下有懷青社之作",
        "id": "20491e24-080e-4942-87bd-ac9bcf48b17f"
    },
    {
        "author": "余靖",
        "paragraphs": [
            "澄清數路擁輕軒，列郡欽瞻已歷年。",
            "談劇乍欣傾蓋日，酒深因惜落花天。",
            "偶迴風鑒憐孤拙，能聚星文愧昔賢。",
            "明旦吏迎山驛去，不須容易到罇前。"
        ],
        "title": "和運使張學士惠詩",
        "id": "e8301732-9f3e-48a5-bc61-183532fcebfc"
    },
    {
        "author": "余靖",
        "paragraphs": [
            "雅集高談思豁然，齊山依約對疏煙。",
            "江城泛菊逢佳節，禁苑聞韶憶去年。",
            "久厭風波驚世路，且同樽酒醉凉天。",
            "今來古往情何異，弄水亭邊艤畫船。"
        ],
        "title": "九日賞池會上酬王職方",
        "id": "e6f9c9f9-152b-4b73-b5ec-8a5862810948"
    },
    {
        "author": "余靖",
        "paragraphs": [
            "天幸依仁守列藩，佳篇爲貺荷謙尊。",
            "固慙彝鼎無勳閥，且喜桑弧有子孫。",
            "豈比芳蘭庭下秀，預知苦李道傍繁。",
            "日臨庶獄虞陰譴，敢望高開納駟門。"
        ],
        "title": "和董職方見賀誕子詩",
        "id": "a08ee3e4-3e89-4889-bb77-85236310b864"
    },
    {
        "author": "余靖",
        "paragraphs": [
            "五方殊俗古難并，千載猶存古越城。",
            "客聽潮雞迷早夜，人瞻颶母識陰晴。",
            "波濤洶湧天邊闊，犀象斕斒徼外生。",
            "太守不才當遠寄，惟憂南畝廢農耕。"
        ],
        "title": "和董職方見示初到番禺詩",
        "id": "76746894-b221-4b55-bb75-2c1aeb40a47f"
    },
    {
        "author": "余靖",
        "paragraphs": [
            "山巔層搆與雲平，賢者新題叱馭名。",
            "爲要澄清歸治道，不辭艱險表忠誠。",
            "南枝初見梅林秀，九折遥思劍棧橫。",
            "若使當時嫌遠宦，海隅何得有歡聲。"
        ],
        "title": "題庾嶺三亭詩 叱馭樓",
        "id": "1af9ca3b-3cea-48ad-a9f6-749f98bc6ad1"
    },
    {
        "author": "余靖",
        "paragraphs": [
            "南方舊說無燕鴈，歲序嚴凝亦暫來。",
            "天外每隨寒雨過，春前先逐暖風回。",
            "人稀弋射矰休避，俗厭魚餐網莫猜。",
            "況是弟兄封境接，登臨因此幾徘徊。"
        ],
        "title": "題庾嶺三亭詩 來鴈亭",
        "id": "c23cb7d4-8210-4610-aa4e-1a49d09b0ae1"
    },
    {
        "author": "余靖",
        "paragraphs": [
            "行盡章江庾水濱，南踰梅館陟嶙峋。",
            "城中紹祚千年聖，海外占風九譯人。",
            "嶠嶺古來稱絕徼，梯山從此識通津。",
            "輿琛輦賮無虛歲，徒說周朝白雉馴。"
        ],
        "title": "題庾嶺三亭詩 通越亭",
        "id": "4b3ec85a-9986-43c4-9074-5af8bd351bd4"
    },
    {
        "author": "余靖",
        "paragraphs": [
            "江城吏隠敞朱扉，旋築高臺望翠微。",
            "景對雲山詩筆健，政移風俗訟筩稀。",
            "那將塵慮干方寸，但覺仙蹤在四圍。",
            "花木陰森魚鳥樂，暫來猶擬便忘機。"
        ],
        "title": "靜臺",
        "id": "fee248ef-1153-4583-b243-dfd738574c5c"
    },
    {
        "author": "余靖",
        "paragraphs": [
            "萬堆頑碧聳嶢嶕，壅遏江流氣勢驕。",
            "鐵馬陣橫秋戰苦，水犀軍亂夜聲囂。",
            "呂梁謾記莊篇險，灧澦休誇蜀道遥。",
            "怒激波聲猶可避，中傷榮路不相饒。"
        ],
        "title": "贛石",
        "id": "3f3bb07e-e601-49c3-9659-d8dff39e15f5"
    },
    {
        "author": "余靖",
        "paragraphs": [
            "小園斜日照殘芳，千里傷春意未忘。",
            "金谷已空新步障，馬嵬徒見舊香囊。",
            "鶑來似結啼鸞怨，蝶散應知夢雨狂。",
            "清賞又成經歲別，却歌團扇寄迴腸。"
        ],
        "title": "落花",
        "id": "474ddb1f-5fa6-43d7-a4b1-b3349503c857"
    },
    {
        "author": "余靖",
        "paragraphs": [
            "驅羸遠遠出嚴闉，雲搆祠宮絕世塵。",
            "伴鶴不知龜甲子，斸山多見藥君臣。",
            "雨昏仙穴丹砂井，雲映樓居玉洞人。",
            "只待策勳書竹帛，抽簪來此卜比鄰。"
        ],
        "title": "遊應聖宮",
        "id": "e264445d-3497-4bd8-af60-641adac6d059"
    },
    {
        "author": "余靖",
        "paragraphs": [
            "萬壑千巖鬭物華，搘筇閒訪道生涯。",
            "一壇星斗修真館，數里雲煙斸藥家。",
            "魚戲竹溪寒影碎，路穿松塢翠陰斜。",
            "桃源自有神仙宅，未信明河八月槎。"
        ],
        "title": "西山",
        "id": "0a278711-95c1-4bfc-a16b-0801a6874c54"
    },
    {
        "author": "余靖",
        "paragraphs": [
            "碧池深院斸莓苔，鼓吹山前共得來。",
            "高節最宜和雪看，虛心莫把夾桃栽。",
            "膚清似玉休移石，骨瘦成龍不待雷。",
            "若使菁莪逢此地，也應同喜育良材。"
        ],
        "title": "和錢學士見謝新栽竹",
        "id": "4426c381-b891-4a27-a8a6-1d22ffd406fb"
    },
    {
        "author": "余靖",
        "paragraphs": [
            "萬事皆從適意休，何須快馬騁長楸。",
            "高人鼓吹鳴蛙地，當世神仙笑躄樓。",
            "燕到捲簾如舊分，花開逢雨最閑愁。",
            "僧來更學嘗茶訣，白乳槍旗带露收。"
        ],
        "title": "賀孫抗員外春晝端居",
        "id": "4a1be2e6-875e-4135-aced-3255a62757e8"
    },
    {
        "author": "余靖",
        "paragraphs": [
            "聞說方平鎮往來，碧衣曾見立徘徊。",
            "中真久待茅君會，密信頻教鶴使催。",
            "玉斧祖風應共繼，瓊酥賓讌更誰陪。",
            "西山五色從茲得，脫略浮名薄似埃。"
        ],
        "title": "許申工部招九華許亮山人因有和贈",
        "id": "0dba3310-44ee-495d-9cec-18136793cf50"
    },
    {
        "author": "余靖",
        "paragraphs": [
            "白衣遠遠到江樓，報道携壺助勝遊。",
            "醉眼便堪終日富，離腸先破一春愁。",
            "梅梢背嶺開猶晚，雪片當風舞未休。",
            "此景滿觴方得意，不須千釀敵封侯。"
        ],
        "title": "謝孫抗員外惠酒",
        "id": "6c1a7a48-04fe-463d-a49d-ae9020b1dfbe"
    },
    {
        "author": "余靖",
        "paragraphs": [
            "昔年曾泛馬當灣，團飯喚鴉篙楫間。",
            "今日江頭飛不下，應知人世足機關。"
        ],
        "title": "馬當呼鴉不至偶成呈同行諸官",
        "id": "f3983667-3526-4847-b627-4a0d2778c9d3"
    },
    {
        "author": "余靖",
        "paragraphs": [
            "雪霜不到海山隅，隨分園蔬助醊餔。",
            "萬物無情乘暖長，秦皇何事枉坑儒。"
        ],
        "title": "冬月茹青臺子有感",
        "id": "7136f847-3301-4ae2-a652-bb0b31d4a8f1"
    },
    {
        "author": "余靖",
        "paragraphs": [
            "早霜新菊謾葳蕤，寇過人家空酒巵。",
            "多謝使君憐病廢，免教寂寞倚東籬。"
        ],
        "title": "謝伯恭重陽惠酒",
        "id": "8f8c9cc9-cf0f-4315-83c5-5b1ead0a48c9"
    },
    {
        "author": "余靖",
        "paragraphs": [
            "十載京華九日期，帝家園苑醉金巵。",
            "今朝郭外尋僧話，坐聽寒泉遶竹籬。"
        ],
        "title": "再簡伯恭",
        "id": "4361870d-2e19-4ce8-a519-9c4021cc08b0"
    },
    {
        "author": "余靖",
        "paragraphs": [
            "一局聊將萬境袪，非同得兔守枯株。",
            "北窗枕畔添奇物，却想淵明舊日無。"
        ],
        "title": "謝送篆文屏風因次來韵",
        "id": "715f3c6b-6b52-44d5-bbf8-35370edb4f2f"
    },
    {
        "author": "余靖",
        "paragraphs": [
            "誰知坐隠妙通仙，國手那能得萬全。",
            "對面機關難測度，臨危一著謾爭先。"
        ],
        "title": "答伯恭招棋",
        "id": "c1d4f3f4-caf5-4744-9709-312808fd9b51"
    },
    {
        "author": "余靖",
        "paragraphs": [
            "江上何人弔屈平，但聞風俗彩舟輕。",
            "空齋無事同兒戲，學繫朱絲辟五兵。"
        ],
        "title": "端午日事",
        "id": "340a5a05-06a0-40ca-8b58-cc9dba49f5a8"
    },
    {
        "author": "余靖",
        "paragraphs": [
            "龍舟爭快楚江濱，弔屈誰知特愴神。",
            "家釀寄君須酩酊，古今嫌見獨醒人。"
        ],
        "title": "端午日寄酒庶回都官",
        "id": "253c3d42-43d5-4bb3-ac58-4b1e38c25908"
    },
    {
        "author": "余靖",
        "paragraphs": [
            "南方異産足珠珍，薏苡興讒不忍聞。",
            "一見知君清白節，篋中惟貯色絲文。"
        ],
        "title": "謝邕倅王寺丞惠韓柳碑文",
        "id": "100ba32d-e7bc-4b9e-818f-9e816ce2a250"
    },
    {
        "author": "余靖",
        "paragraphs": [
            "五方純色儼衣冠，應是山靈寄羽翰。",
            "多謝相逢殊俗眼，謫官猶作貴人看。"
        ],
        "title": "五色雀",
        "id": "f719928b-888b-4e79-92f5-b925451fbdbe"
    },
    {
        "author": "余靖",
        "paragraphs": [
            "三徑荆榛盡力開，千株桃李手新栽。",
            "慇懃莫怪尋嘉樹，又喜春風過嶺來。"
        ],
        "title": "寄襲長老",
        "id": "038ae627-ff10-434e-bbe7-774cc21f06f9"
    },
    {
        "author": "余靖",
        "paragraphs": [
            "數年不侍御爐傍，夢斷千山隔帝鄉。",
            "今日見師堪下淚，御書開卷带天香。"
        ],
        "title": "曲江津亭謁華嚴長老見所賜御書因成二韵",
        "id": "ada6b198-2991-412f-b7b2-f02f43622c03"
    },
    {
        "author": "余靖",
        "paragraphs": [
            "幽景前賢恨到難，泉聲清淺出巖間。",
            "區區宦路重來此，塵世難逢特地閑。"
        ],
        "title": "重遊英州碧落峒",
        "id": "f90dff05-641c-4070-922e-4366fe08b9c9"
    },
    {
        "author": "余靖",
        "paragraphs": [
            "醉吟曾共倚江樓，穠艷清香萬柄秋。",
            "蕩子再歸時已暮，暮鴻驚散水悠悠。"
        ],
        "title": "感舊",
        "id": "588f56fd-4ae5-408f-aacc-02da5ecd6114"
    },
    {
        "author": "余靖",
        "paragraphs": [
            "萬樹秋風一路蟬，渡頭重艤木蘭船。",
            "自慚蹙頞非奇骨，擬問清朝躍馬年。"
        ],
        "title": "送靈谷山人",
        "id": "22641c6c-853b-469c-b2c3-bad50c8c4f82"
    },
    {
        "author": "余靖",
        "paragraphs": [
            "感君千里遠相過，晤語經旬接粹和。",
            "上客杯盤祗炊黍，主人門巷正張羅。",
            "海山霧暗紅塵少，嶺路梅黄細雨多。",
            "日暮津亭送歸恨，唯知極目望烟波。"
        ],
        "title": "送江秀才歸廬陵",
        "id": "f961750f-7c7e-486a-ab4c-e46f97a51ff6"
    },
    {
        "author": "余靖",
        "paragraphs": [
            "夜宴設邏臣拜洗，兩朝厥荷情感勤。",
            "微臣雅魯祝若統，聖壽鐵擺俱可忒。"
        ],
        "title": "胡語詩",
        "id": "9ace0121-70d7-4145-b108-740818fe8fa1"
    },
    {
        "author": "余靖",
        "paragraphs": [
            "空翠紛紛冷不流，風雲常是護靈湫。",
            "山神鞭起龍行雨，散作炎州六月秋。"
        ],
        "title": "寒山",
        "id": "26b4e176-d2e6-4c64-962f-7a27e4edf1dd"
    },
    {
        "author": "余靖",
        "paragraphs": [
            "古寺遠塵籠，乘閒訪此中。",
            "客心千里靜，僧語萬緣空。",
            "門暗松溪霧，樓間竹塢風。",
            "吟餘懶復去，山照夕陽紅。"
        ],
        "title": "遊臨江寺",
        "id": "4a09c2d4-0018-4f65-9e86-e09aa390fe0b"
    },
    {
        "author": "余靖",
        "paragraphs": [
            "巉巖絢爛倚雲隈，萬玉無香結作堆。",
            "不是虬龍眠鐵樹，原來假石作根荄。"
        ],
        "title": "仁化錦石巖",
        "id": "0ecece0e-1e68-4a36-abee-230ffe6144be"
    },
    {
        "author": "余靖",
        "paragraphs": [
            "野曠樹還亂，林深烟更微。",
            "天隨殘日盡，雲掣斷山飛。",
            "玉壘風烟闊，秦城草木腓。",
            "憑高無限事，今夜客霑衣。"
        ],
        "title": "靈泉山上晚望",
        "id": "3f9a58df-ec2e-4d53-9bae-c65d185adf67"
    },
    {
        "author": "余靖",
        "paragraphs": [
            "暫離人世界，且至佛家鄉。"
        ],
        "title": "句  其一",
        "id": "3f9fe808-d27c-42cd-87d8-a1c6610fdcbc"
    },
    {
        "author": "余靖",
        "paragraphs": [
            "時人花卉眼，誰共歲寒看。"
        ],
        "title": "句  其二",
        "id": "c8d7f10b-a84a-426d-9bc0-601e44a07564"
    },
    {
        "author": "余靖",
        "paragraphs": [
            "要知當日循良吏，留得松南墮淚碑。"
        ],
        "title": "句  其三",
        "id": "b8ca16b7-fd3e-4098-80cd-34e64cbebbec"
    },
    {
        "author": "陳希亮",
        "paragraphs": [
            "弱柳奇花遞間栽，紅芳綠翠對時開。",
            "主人當日孤真賞，魂夢還應屢到來。"
        ],
        "title": "和范公希文懷慶朔堂",
        "id": "8c688196-5b5a-43ec-aa0b-a3c2c29b3f9c"
    },
    {
        "author": "楊異",
        "paragraphs": [
            "日將先聖詩書教，暫作文翁守鬰林。"
        ],
        "title": "和范公希文懷慶朔堂",
        "id": "873fe75a-1bf6-44bf-97f2-e3eaa0986fe5"
    },
    {
        "author": "彭思永",
        "paragraphs": [
            "爭利爭名日日新，滿城冠蓋九逵塵。",
            "一聲雞唱千門曉，誰是高眠無事人。"
        ],
        "title": "詩一首",
        "id": "0b3bde35-2116-4dc9-b528-57f84d2ded01"
    },
    {
        "author": "王昌符",
        "paragraphs": [
            "何事詩家稱翦裁，跨虛相繼有樓臺。",
            "水涵春碧雨初霽，山露曉青雲半開。",
            "寶塔禮終僧室靜，粉牆題罷使車回。",
            "此時欲結香蓮社，祇爲陶潜醉不來。"
        ],
        "title": "題應天寺",
        "id": "9053ff93-913d-49fa-8b0d-80ba2f7f5df6"
    },
    {
        "author": "劉渙",
        "paragraphs": [
            "彤扉新授紫皇宣，品作蓬壺二等僊。",
            "今日訪師無限意，應憐憔悴勝當年。"
        ],
        "title": "初及第歸題凈慈寺壁二絕  其一",
        "id": "8fcbd277-4f03-495e-8cdc-aafe47591e9c"
    },
    {
        "author": "劉渙",
        "paragraphs": [
            "梵剎仙都顯煥存，心心惟紹法王孫。",
            "俗流不信空空理，將謂長生別有門。"
        ],
        "title": "初及第歸題凈慈寺壁二絕  其二",
        "id": "a4f8174b-0034-402a-b410-ca56e2e5542b"
    },
    {
        "author": "劉渙",
        "paragraphs": [
            "顛倒儒冠二十春，歸來重喜訪僧鄰。",
            "千奔萬競無窮竭，老竹枯松特地新。"
        ],
        "title": "自潁上歸再題寺壁二絕  其一",
        "id": "c0746ab4-14d2-4f5a-96c9-ac078714ad87"
    },
    {
        "author": "劉渙",
        "paragraphs": [
            "被布羹藜三十春，苦空存性已通真。",
            "我來試問孤高士，翻媿區區名利身。"
        ],
        "title": "自潁上歸再題寺壁二絕  其二",
        "id": "0a7f3d97-342d-4dc1-8062-c7340fe57cc9"
    },
    {
        "author": "劉渙",
        "paragraphs": [
            "東臺乃主人，吾身同過客。"
        ],
        "title": "句",
        "id": "6f4c0fa6-9146-4186-928c-b5e4c506ae59"
    },
    {
        "author": "章峴",
        "paragraphs": [
            "晴溪幾曲度澄灣，朝涉龍巖晚雉山。",
            "林叟野僧休笑我，平生所得是官閑。"
        ],
        "title": "自龍隠巖泛舟至雉山",
        "id": "5622579e-89c7-4fc4-8b46-3dba8a563332"
    },
    {
        "author": "章峴",
        "paragraphs": [
            "江瀾洄洑囓山根，山裂巖開石室存。",
            "溺鬼夜呼千嶂黑，蟄龍晨起一川渾。",
            "金沙試决通泉脈，翠壁閑題破蘚痕。",
            "三伏幾人逃畏暑，豈惟河朔有清尊。"
        ],
        "title": "留題伏波巖",
        "id": "e46cd83a-ec91-4f0c-ba16-73e7e12ba86d"
    },
    {
        "author": "章峴",
        "paragraphs": [
            "碧崖石室俯清漣，蟠蟄靈虬不記年。",
            "委蛻去爲天下雨，抱珠歸作洞中眠。",
            "照開霧脚澄溪月，滴破雲根暗穴泉。",
            "負郭勝遊雖信美，桑間留愛我無緣。"
        ],
        "title": "留題龍隠巖",
        "id": "34ae47d4-b4ab-46a9-ba39-4d26dbdd4554"
    },
    {
        "author": "章峴",
        "paragraphs": [
            "吏局區區得暇難，倚崖高閣暫登攀。",
            "羣峰半出重林外，小艇橫浮一水間。",
            "霜葉信風隨鳥逝，晚雲沉石伴僧閑。",
            "夕陽欲下猶迴戀，更鼓清琴數弄還。"
        ],
        "title": "治平丙午仲冬中澣遊釋迦寺登環翠閣",
        "id": "719ae358-fbc8-4294-8e29-fc1a57861211"
    },
    {
        "author": "章峴",
        "paragraphs": [
            "溪干艤棹訪巖扉，危磴攀緣不欲歸。",
            "垂乳滴聲當佛座，宿雲留潤在僧衣。",
            "聊開禊席臨流水，閑擲文竿到落暉。",
            "旅宦天涯甘寂寞，送春無意惜芳菲。"
        ],
        "title": "丁未上巳重遊龍隠巖",
        "id": "7ba7ffee-2cf9-4a4e-83d5-ae6f0edc2785"
    },
    {
        "author": "章峴",
        "paragraphs": [
            "自笑無錢對菊花，天寒欲冷慢令賒。",
            "桄榔葉暗臨江圃，茉莉香來釀酒家。",
            "月霧空濛螢照水，霜風蕭瑟鷺眠沙。",
            "歸尋獨秀山前路，城角參橫斗柄斜。"
        ],
        "title": "和李昇之夜遊漓江上",
        "id": "c1b184da-4665-4189-8ac4-6fe4b6778d40"
    },
    {
        "author": "章峴",
        "paragraphs": [
            "營邱水墨師，不識桂林山。",
            "半世閱渠畫，今始陋堅頑。",
            "嶺邊千奇峰，濃紺梳雲鬢。",
            "肩輿兀醉夢，所窺纔一斑。",
            "偶投雉巖宿，洞穴窮孱顔。",
            "旁通赤明天，南極地所寰。",
            "更登雲外頂，下視江灣灣。",
            "羣仙無我笑，畏汝碧玉環。",
            "我久墮塵網，歲晚嗟良難。",
            "往來等幻化，南北俱鄉關。",
            "却憐雪花兒，三生此山閒。",
            "願力不汝無，永悟無所還。"
        ],
        "title": "雉山",
        "id": "f5f06a4e-2356-4701-8fff-f4be59f634a7"
    },
    {
        "author": "李昇之",
        "paragraphs": [
            "灕江開遍四時花，遊覽都忘屐齒賒。",
            "風景雖宜秋向老，關山無奈客思家。",
            "漏傳樓上三通鼓，水落灘頭幾尺沙。",
            "京國未歸鄉信斷，陣鴻何處貼雲斜。"
        ],
        "title": "夜遊灕江上",
        "id": "11d66b17-b6e9-4fa5-bc0e-e0530d6c4fcc"
    },
    {
        "author": "朱公綽",
        "paragraphs": [
            "仁帥安全蜀，祥葩育至和。",
            "地寒開既晚，春曙力終多。",
            "翠幕遮蜂蝶，朱闌隔綺羅。",
            "殷懃憑驛使，光景易蹉跎。"
        ],
        "title": "與宋景文公唱酬牡丹詩",
        "id": "6d934485-1ec0-43b4-bb65-246f328c37df"
    },
    {
        "author": "朱公綽",
        "paragraphs": [
            "諫草焚來應見史，橐金散盡只留書。"
        ],
        "title": "句",
        "id": "bc23ac97-4faf-4695-a9cd-1ef7085b9934"
    }
]