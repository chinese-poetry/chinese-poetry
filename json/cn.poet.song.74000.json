[
    {
        "author": "汪革",
        "paragraphs": [
            "釜星晚杂出，雨脚晨可歇。"
        ],
        "title": "句  其一",
        "id": "07d9a26b-d872-40ec-8c03-f42e9d34e74e"
    },
    {
        "author": "汪革",
        "paragraphs": [
            "紫闼青云俱未遂。"
        ],
        "title": "句  其二",
        "id": "899b695c-8abe-4a87-acb1-187427f505cb"
    },
    {
        "author": "姚舜明",
        "paragraphs": [
            "僧腊俗年俱老大，儒书佛教旧精勤。",
            "姑苏一万披缁客，四事无如彼上人。"
        ],
        "title": "赠翠微主僧冲邈",
        "id": "b7c5ba7d-bc07-41c3-8c0f-efe98a99024e"
    },
    {
        "author": "蒋璇",
        "paragraphs": [
            "安仁不放二毛侵，爽气凌虚玉万寻。",
            "谈笑薄施三昧手，登临谁会五湖心。",
            "倦游方戢冲天翼，高赋难赓掷地金。",
            "怪得朝云飞画栋，夜来曾听老龙吟。"
        ],
        "title": "三江亭",
        "id": "290f7342-2c14-46fe-b75e-116868446591"
    },
    {
        "author": "林虙",
        "paragraphs": [
            "我公道德祖东丘，志小全吴见此游。",
            "远意最称包万里，佳名直欲付千秋。",
            "眷怜今日踰文献，友爱终身负道州。",
            "扶病强随都骑去，回肠百折伴江流。"
        ],
        "title": "诗一首",
        "id": "6add1bca-ac3c-43db-bec8-5b8a2a5611e6"
    },
    {
        "author": "胡伸",
        "paragraphs": [
            "谁能分梦觉，真妄两悠悠。"
        ],
        "title": "句",
        "id": "7bad3a6c-01ec-4f3b-996b-fa935156bbc9"
    },
    {
        "author": "胡直孺",
        "paragraphs": [
            "章句飘飘续小山，古风萧瑟笔追还。",
            "海鹏共击三千里，铁马同归十二闲。",
            "功业会看钟鼎上，声华已在搢绅间。",
            "他年记忆怜衰老，为报西川引一班。"
        ],
        "title": "河朔同官倡和用山字韵",
        "id": "34114725-6965-412b-a39a-90bfff840b40"
    },
    {
        "author": "胡直孺",
        "paragraphs": [
            "梦魂南北昧平生，邂逅相逢意已倾。",
            "楚国山川千叠远，隋堤烟雨一帆轻。",
            "我无健笔翻三峡，君有长才肃五兵。",
            "同是行人更分首，不堪风树作秋声。"
        ],
        "title": "与刘邦直",
        "id": "82d49000-8160-4092-b919-b2ce0d79948b"
    },
    {
        "author": "胡直孺",
        "paragraphs": [
            "含酸梅子渐生仁，鶑老花飞迹已陈。",
            "一夜南风摇斗柄，明朝烟柳不关春。"
        ],
        "title": "送春",
        "id": "5318e1e4-c01e-48ee-834c-176db26acf7f"
    },
    {
        "author": "胡直孺",
        "paragraphs": [
            "风云吹絮柳飞花，睡起钩帘日半斜。",
            "四海随人双燕子，相逢处处作生涯。"
        ],
        "title": "春日",
        "id": "7f42ec34-2ad3-448a-8477-92fc7e2fbf5e"
    },
    {
        "author": "绍圣时人",
        "paragraphs": [
            "何处难忘酒，南宫放榜时。",
            "有才如杜牧，无势似章持。",
            "不取通经士，先收执政儿。",
            "此时无一盏，何以展愁眉。"
        ],
        "title": "讥章持",
        "id": "5f370b54-c72d-4fbf-a23c-82f8febc5fb6"
    },
    {
        "author": "刘允",
        "paragraphs": [
            "银筑层台玉砌成，五云深映百花明。",
            "兽环响彻重门启，无限青娥喜笑迎。"
        ],
        "title": "纪梦八诗  其一",
        "id": "5fe704fd-16aa-4597-ac00-68ab3dfb1dd4"
    },
    {
        "author": "刘允",
        "paragraphs": [
            "青鬟前引度回廊，帘卷云间旧院堂。",
            "松桂满庭龟鹤在，俨然丰观道家装。"
        ],
        "title": "纪梦八诗  其二",
        "id": "5c34f0ee-a060-4870-aff7-8d3cc4950cc4"
    },
    {
        "author": "刘允",
        "paragraphs": [
            "徐入东堂百步余，虚堂犹记旧来居。",
            "窗纱掩映琼签轴，尽是当时读遍书。"
        ],
        "title": "纪梦八诗  其三",
        "id": "88b9669a-8357-4373-9f0e-4e864e7ce0c7"
    },
    {
        "author": "刘允",
        "paragraphs": [
            "曈眬瑞日照觚棱，溶曳祥烟远栋甍。",
            "松桧雅知人趣尚，风来偏作步虚声。"
        ],
        "title": "纪梦八诗  其四",
        "id": "d171e8cb-adad-489d-9c4e-e96e5005f825"
    },
    {
        "author": "刘允",
        "paragraphs": [
            "侧金坛畔虬松老，甃玉池边绶虉长。",
            "吟折紫芝香满手，数声鸣凤在修篁。"
        ],
        "title": "纪梦八诗  其五",
        "id": "384bb9ad-cb63-44fe-bce8-5ceb06272e49"
    },
    {
        "author": "刘允",
        "paragraphs": [
            "兽炉烟和百花香，玉叶琼枝倚两旁。",
            "一曲云和鸾鹤舞，劝人争捧九霞觞。"
        ],
        "title": "纪梦八诗  其六",
        "id": "bc4d0387-ee61-4c0f-9294-db9e17e520b7"
    },
    {
        "author": "刘允",
        "paragraphs": [
            "云母屏间看旧题，醉吟阿母碧桃枝。",
            "羣仙指点未题处，更乞凌虚白鹤词。"
        ],
        "title": "纪梦八诗  其七",
        "id": "af79d259-2809-42dd-9a00-3cb0ea2c45c2"
    },
    {
        "author": "刘允",
        "paragraphs": [
            "步出朱宫日渐移，青鬟罗拜问归期。",
            "尘缘若断人间世，看取蟠桃正熟时。"
        ],
        "title": "纪梦八诗  其八",
        "id": "c8797ed0-0e4d-4454-a996-f315a83524c3"
    },
    {
        "author": "刘允",
        "paragraphs": [
            "刘郎平昔志烟霞，时到云山隠士家。",
            "除却松篁芝朮外，川源远近遍桃花。"
        ],
        "title": "梦中作  其一",
        "id": "0e338fac-440a-4861-b99c-a4a4c546144d"
    },
    {
        "author": "刘允",
        "paragraphs": [
            "尽日看山不厌山，白云飞去又飞还。",
            "傍人莫指云相似，云自无心我自闲。"
        ],
        "title": "梦中作  其二",
        "id": "4f37d468-5875-44be-8992-3d4d9d38e6b8"
    },
    {
        "author": "刘允",
        "paragraphs": [
            "武陵源上雪，片片杂云霞。",
            "惟有雪中桃，长开三尺花。"
        ],
        "title": "又五言绝句一首",
        "id": "02c993c4-70a7-4871-8753-a891e87b4dc7"
    },
    {
        "author": "刘允",
        "paragraphs": [
            "惆怅昌黎去不还，小亭牢落古松间。",
            "月明夜静神游处，三十二峰江上山。"
        ],
        "title": "韩山",
        "id": "d5e89f92-5493-440d-b504-ce9bc2a83f29"
    },
    {
        "author": "陈之邵",
        "paragraphs": [
            "老桧乔松路屈盘，翚飞金碧照岩端。",
            "僧寻翠巘曾挥锡，客厌红尘屡解鞍。",
            "望断四天春野阔，梦回一枕夜涛寒。",
            "阳休况是多佳句，吟罢碧云时倚阑。"
        ],
        "title": "皇恩寺",
        "id": "f5d4c8bf-472f-4bde-8f57-eb2ac98d45fd"
    },
    {
        "author": "陈汝锡",
        "paragraphs": [
            "五百年间瑞气钟，堂堂皎月众星中。",
            "甄陶四海规模大，心膂三朝体貌隆。",
            "寿杖终扶黄发老，衮衣今拜黑头公。",
            "彭聃岂足延遐算，愿助升平到不穷。"
        ],
        "title": "寿时相",
        "id": "b77a8f15-0ff7-4af7-9f50-1f98ee305c90"
    },
    {
        "author": "陈汝锡",
        "paragraphs": [
            "我闻仙翁山，秀色媚岗岭。",
            "昔人已仙去，飞步凌绝顶。",
            "世缘磨不尽，一念堕尘境。",
            "先生岂其人，骨相倍清整。",
            "神钟金茎秀，气与霜月冷。",
            "词源倒三峡，笔力扛九鼎。",
            "书林知几年，文字浩千顷。",
            "谈经动旒纩，屡被前席请。",
            "当随凤阁班，径步花砖影。",
            "胡为罢劝讲，禁幄出扬秉。",
            "一麾眇淮甸，素发欲随领。",
            "先生谪仙人，寿与龟鹤等。",
            "富贵要长年，功名看晚景。",
            "未须叹淹回，住世日月永。"
        ],
        "title": "寿周侍讲",
        "id": "f4f6f856-aae5-47ff-87c1-6273fe35b09d"
    },
    {
        "author": "陈汝锡",
        "paragraphs": [
            "清熏应候贡微凉，瑞霭蟠空报吉祥。",
            "仙籍挂名书富贵，彩毫叶梦送文章。",
            "眉间已有阴功色，肘後何须不老方。",
            "节物也随人意好，荷花争入寿樽香。"
        ],
        "title": "寿刘漕二首  其一",
        "id": "f821f503-d6c7-4468-86be-37656521a8e3"
    },
    {
        "author": "陈汝锡",
        "paragraphs": [
            "碧槐风细篆烟清，绿芰香浓寿酒倾。",
            "眉上嵩衡元秀整，胸中泾渭太分明。",
            "巨材阅世三千岁，修翮抟风九万程。",
            "积粟流钱皆细事，异时钟鼎看功名。"
        ],
        "title": "寿刘漕二首  其二",
        "id": "ede7f17f-df50-400a-bd1d-cce1c91eb0da"
    },
    {
        "author": "陈汝锡",
        "paragraphs": [
            "落帆倚芳洲，冷日衔翠壁。",
            "沙平野步稳，不费支筇力。",
            "邂逅到幽洞，云水已昏夕。",
            "阴崖上苍穹，杳不见辙迹。",
            "岩前月色薄，细路稍有觅。",
            "瀑泉号秋声，飞练不计尺。",
            "僧房得少憩，坐久耳方寂。",
            "河梁谪仙人，握手见胸臆。",
            "囊无一钱看，志有万里适。",
            "拄颊望西山，琢句愈工绩。",
            "同游得二妙，笔障亦劲敌。",
            "笑谈颇倾坐，酬唱屡即席。",
            "顾予舌本强，咀嚼觉清液。",
            "林泉信幽奇，岁月尤迅亟。",
            "兹游莫辞频，能着几两屐。"
        ],
        "title": "石门山",
        "id": "9508cfe1-d0c4-45f3-93c3-76edd2a42599"
    },
    {
        "author": "陈汝锡",
        "paragraphs": [
            "闲愁莫浪遣，留为痛饮资。"
        ],
        "title": "句",
        "id": "1994d04f-12c7-469a-a087-efcc4011be45"
    },
    {
        "author": "陈与京",
        "paragraphs": [
            "丹雘依岩腹，翚飞枕碧闉。",
            "应教临水客，频问种桃人。",
            "野色低笼日，溪光长占春。",
            "仙槎消息便，咫尺到龙津。"
        ],
        "title": "流花亭",
        "id": "cda8285a-6d59-49de-bea8-04d718e06dfa"
    },
    {
        "author": "周公弼",
        "paragraphs": [
            "石门双峙耸前蹊，溪白疑藏照水犀。",
            "古木万株清露染，晓风千叠瑞烟迷。",
            "虚岩伏虎和风啸，峻壁闻猿向晚啼。",
            "更有淡轩轩上趣，妙缘真觉证菩提。"
        ],
        "title": "瑞莲桥即九曲池和王肱原韵",
        "id": "d394f395-9458-4ff0-8290-2213576d8db4"
    },
    {
        "author": "周知微",
        "paragraphs": [
            "君不学叔隗季隗南归晋，又不学大乔小乔东入吴。",
            "一种桃根与桃叶，若为化作双芙渠。",
            "临淮政成有余暇，坐令华屋生潇洒。",
            "鹅溪一幅万里宽，移得浙川入图画。",
            "天空水阔江茫茫，想见女英与娥皇。",
            "九疑云深苍梧远，冰姿玉泣不成妆。",
            "苦心抱恨何时了，香骨应甘没秋草。",
            "不如回首谢秋风，分作尹邢来汉宫。"
        ],
        "title": "观临淮双头白莲图",
        "id": "6cd02389-afe3-45c9-917a-ac9a69c8e7e8"
    },
    {
        "author": "周知微",
        "paragraphs": [
            "小靥浮青水拍堤，堤边草色更相宜。",
            "一番谷雨晚晴後，万点杨花春尽时。",
            "解与曲池藏宝鉴，不教新月妒蛾眉。",
            "怪来别岸波光阔，知是渔郎艇子移。"
        ],
        "title": "浮萍",
        "id": "a711f040-2bdf-4413-b39a-41e2721ab996"
    },
    {
        "author": "周知微",
        "paragraphs": [
            "迢迢绿树淮天晓，霭霭红霞海日晴。",
            "遥望四山云接水，碧峰千点数帆轻。"
        ],
        "title": "题龟山",
        "id": "30c37fe8-a3cb-4645-ae98-335d5ec281f1"
    },
    {
        "author": "周知微",
        "paragraphs": [
            "疾风暴雨悲游子，峻岭崇山非故乡。"
        ],
        "title": "句  其一",
        "id": "eeec822b-476b-42dd-80b6-88ef47d0f49d"
    },
    {
        "author": "周知微",
        "paragraphs": [
            "後车鶑燕春声早，前骑熊罴夜气遒。"
        ],
        "title": "句  其二",
        "id": "1f5e5e9f-45b3-461d-959b-a7dd8ddf93c1"
    },
    {
        "author": "周知微",
        "paragraphs": [
            "暮天斜去空成字，远地频来不寄书。"
        ],
        "title": "句  其三",
        "id": "4d8f6d89-cc80-4b36-94fc-314172795124"
    },
    {
        "author": "吴幵",
        "paragraphs": [
            "阴阴绿叶不胜垂，着子全多欲压枝。",
            "自得君王一留顾，故应雨露亦饶滋。"
        ],
        "title": "拟梅轩三首  其一",
        "id": "69069bf3-c772-4de8-b646-808d131eff02"
    },
    {
        "author": "吴幵",
        "paragraphs": [
            "五月霏霏雨不开，若耶溪畔摘楞梅。",
            "朱丸忽向云窗见，疑是灵根越岭来。"
        ],
        "title": "拟梅轩三首  其二",
        "id": "e2b77652-0f0b-4573-be44-e618bea477d0"
    },
    {
        "author": "吴幵",
        "paragraphs": [
            "谁将蜜渍借微酸，小摘曾闻修玉盘。",
            "争似江南风致在，瓶红初向绿阴看。"
        ],
        "title": "拟梅轩三首  其三",
        "id": "d1d299fa-6a95-4cf7-a3ef-a0294be8c4fa"
    },
    {
        "author": "吴幵",
        "paragraphs": [
            "李衡千树橘，张翰一渔舟。"
        ],
        "title": "句  其一",
        "id": "52e35ace-7cfa-4e0d-ab75-eec447773852"
    },
    {
        "author": "吴幵",
        "paragraphs": [
            "木落千山瘦，天高一雁横。"
        ],
        "title": "句  其二",
        "id": "098da2e8-3bb8-4e6e-8bc9-af532a534a3e"
    },
    {
        "author": "吴幵",
        "paragraphs": [
            "鸟声催暮急，山气欲晴寒。"
        ],
        "title": "句  其三",
        "id": "ae7dcf0e-b7c2-4d82-8eee-0e4ab959faa3"
    },
    {
        "author": "吴幵",
        "paragraphs": [
            "鸣玉不妨风细细，琐窗时借月娟娟。"
        ],
        "title": "句  其四",
        "id": "f9c51403-abcf-4353-a573-f4158eb6c103"
    },
    {
        "author": "吴幵",
        "paragraphs": [
            "星斗垂光烛紫坛。"
        ],
        "title": "句  其五",
        "id": "c2a4c439-59be-443f-a679-823c4bbfa7fc"
    },
    {
        "author": "吴幵",
        "paragraphs": [
            "欲识欢心从四海，钧天一曲引回銮。"
        ],
        "title": "句  其六",
        "id": "2c087104-c865-436c-bc1b-8292891c9663"
    },
    {
        "author": "吴幵",
        "paragraphs": [
            "纷纶委贶知旁达，渗漉流恩亦下蟠。"
        ],
        "title": "句  其七",
        "id": "55f4c2b3-3b34-4c7b-b2cc-3a3599edae49"
    },
    {
        "author": "倪昱",
        "paragraphs": [
            "谁谓仙家隔一方，神游原不闭毫芒。",
            "归来谩话长年事，老不饶人白鬓苍。"
        ],
        "title": "感梦口占二绝  其一",
        "id": "f77bd3b6-a9a9-4958-8943-202aadde574d"
    },
    {
        "author": "倪昱",
        "paragraphs": [
            "死生常事不须愁，我亦无心任去留。",
            "人事重来聊尔尔，浊醪脱粟外何求。"
        ],
        "title": "感梦口占二绝  其二",
        "id": "afc6c5d7-49c6-4aeb-a104-c03cc4eb9e63"
    },
    {
        "author": "鲍朝宾",
        "paragraphs": [
            "篮舆直上八重峰，千里秋蟾咫尺中。",
            "寄语尘寰高会者，清光不与世间同。"
        ],
        "title": "登华顶峰",
        "id": "783f20f1-f6c0-432c-86f9-9f404a2953e7"
    },
    {
        "author": "赵伯纯",
        "paragraphs": [
            "少陵云间诗，重岩班菊蕊。",
            "二章刻岩腹，千载今可视。"
        ],
        "title": "登南山",
        "id": "5fba883d-7337-4a2f-ae84-12318b8483b9"
    },
    {
        "author": "赵伯光",
        "paragraphs": [
            "谁云岭外皆炎热，此是西南第一州。"
        ],
        "title": "句",
        "id": "1bd12d46-c5e3-447e-a4a8-2e787007a5a9"
    },
    {
        "author": "赵伯琳",
        "paragraphs": [
            "为嫌陶令醉，来伴屈原醒。"
        ],
        "title": "句",
        "id": "8e9d8842-9462-4439-bc25-4e679dcbb36a"
    },
    {
        "author": "赵彦迈",
        "paragraphs": [
            "蕞地曾无一掌平，由来作郡亦强名。",
            "峰连万翠山横障，川合三溪水遶城。"
        ],
        "title": "岁熟",
        "id": "4dbbfeab-25e7-4db2-9ca3-2812813be405"
    },
    {
        "author": "赵彦迈",
        "paragraphs": [
            "风俗连巴楚，封疆接播溱。"
        ],
        "title": "句",
        "id": "d0c1e444-879c-4cf3-ab74-f7e123a5424a"
    },
    {
        "author": "周因",
        "paragraphs": [
            "万叠青山锁翠烟，山间别是一家天。",
            "须臾却笠乘云去，已是浮生七百年。"
        ],
        "title": "株林山却笠岭",
        "id": "5e185316-ede7-4747-a5b3-9f5cfbdfb3db"
    },
    {
        "author": "周因",
        "paragraphs": [
            "闻得当年华子期，闲敲石鼓动人时。",
            "云门却笠人何在，不见临流别世诗。"
        ],
        "title": "子期岩",
        "id": "8be5737e-ca58-42bd-b2d9-adc89e28a7c5"
    },
    {
        "author": "司马朴",
        "paragraphs": [
            "湘西胜景岂易论，羣山腾闯万里奔。",
            "鹤泉一麓骞鹏噣，松风十里藏祇园。",
            "当时侍御偶题写，笔力孰敢争雄尊。",
            "东京少年妙词藻，南阳旧族齐阴樊。",
            "天心月胁出奇语，使我展读忘朝昏。",
            "差差戈剑隠一敌，落落旗鼓严千屯。",
            "无余居士厉幽志，细研六艺方专门。",
            "冻骭娇儿惯肠苋，啼饥瘦妇余泪痕。",
            "惟君德义允相惬，每穷道妙角与根。",
            "他人劝酒惊逐魂，二子频酌勤空樽。",
            "醉中诗成渺江海，风外幡影徒飞翻。",
            "卷藏箧笥已戢戢，风生襟袖何轩轩。",
            "嗟乎我亦有余腐，陋哉羊政囚华元。"
        ],
        "title": "无余居士斋壁有沈传师游道山岳麓诗石刻穆仲等和之因亦次韵",
        "id": "f4d3c85b-fce8-46a7-92a7-31947a34fdec"
    },
    {
        "author": "司马朴",
        "paragraphs": [
            "积雪日出杲，雪飞梅已残。",
            "朋游要及时，阁邻有遐观。",
            "乘此芜秽平，快览天宇宽。",
            "霁色混银界，旷望连江干。",
            "山如白毫相，滉溢清扬端。",
            "一气转浩渺，万里皆弥漫。",
            "优哉赋梁苑，想像排广寒。"
        ],
        "title": "句",
        "id": "85b0b1a2-8f42-4176-8bc6-1dedf589acf5"
    },
    {
        "author": "张氏",
        "paragraphs": [
            "莫讶泪频滴，都缘心未灰。"
        ],
        "title": "句  其一",
        "id": "56b2ed7c-55bf-4dc5-a7c5-ba4b6e8e1c01"
    },
    {
        "author": "张氏",
        "paragraphs": [
            "满目烟含芳草绿，倚兰露泣海棠红。"
        ],
        "title": "句  其二",
        "id": "dfd3a196-92fd-4608-a7c8-5e4291ebcb25"
    },
    {
        "author": "张氏",
        "paragraphs": [
            "尊前独垂泪，应为未灰心。"
        ],
        "title": "句  其三",
        "id": "cc4a284a-ee16-4ee2-a8a0-8c947edf401b"
    },
    {
        "author": "范致君",
        "paragraphs": [
            "欲自荆溪泛太湖，三月风涛正可虞。",
            "却自姑苏操小艇，吴松江下买莼鲈。"
        ],
        "tags": [
            "太湖"
        ],
        "title": "吴江太湖笠泽虹桥诗二首  其一",
        "id": "b23b5b42-a427-4700-a5fe-5cf6cc9524a3"
    },
    {
        "author": "范致君",
        "paragraphs": [
            "黛泼峰峦安用染，镜澄湖面不须磨。",
            "已惊张翰鲈如玉，想见西施髻似螺。"
        ],
        "tags": [
            "太湖"
        ],
        "title": "吴江太湖笠泽虹桥诗二首  其二",
        "id": "b4a06731-5d4d-404a-808b-9d25730c5016"
    },
    {
        "author": "范致君",
        "paragraphs": [
            "朝游北海暮瀛洲，仙佩何年到此游。",
            "安得相从问丹诀，春风同醉岳阳楼。"
        ],
        "tags": [
            "岳阳楼"
        ],
        "title": "吕公洞",
        "id": "df0f9696-c713-4917-87c8-31e6fcc5a538"
    },
    {
        "author": "范致君",
        "paragraphs": [
            "竹林深处有招提，静掩禅关过客稀。",
            "薝卜花开春欲暮，泠泠钟磬白云低。"
        ],
        "title": "竹林寺",
        "id": "57100a69-1ac1-4a85-a89c-cfd9698800e4"
    },
    {
        "author": "范致虚",
        "paragraphs": [
            "北人半是南朝民，食禄南朝终为君。",
            "失意暂时辞汉主，彷徨不忍痛思亲。"
        ],
        "title": "散金歌",
        "id": "e036301e-96b6-4ed1-9c98-19741370523d"
    },
    {
        "author": "范致虚",
        "paragraphs": [
            "参旗井钺出西秦，纠合诸侯付老臣。",
            "风引旆旌趋魏阙，雪晴宇宙灭天尘。",
            "寒威等却边人惧，炎运方隆庙略神。",
            "已见旄头坠天外，乞身当喜及今春。"
        ],
        "title": "与运使桑景询",
        "id": "6997be32-4a18-4343-85fe-6c74678f6b62"
    },
    {
        "author": "范致虚",
        "paragraphs": [
            "数载诗书居保禄，至今常是忆单溪。",
            "几偎石瓮凭栏在，静听山禽绕树啼。",
            "岩溜潺湲清入骨，林间红白闻行提。",
            "吟诗聊写遥相寄，为向铁龙亭上题。"
        ],
        "title": "题保禄寺铁龙亭",
        "id": "dc7ef1a2-c200-4469-ba39-707ab3fedbe3"
    },
    {
        "author": "范致虚",
        "paragraphs": [
            "伤心独立阳台望，暮雨凄凉宋玉情。",
            "极目草深云梦泽，连天水阔汉阳城。",
            "当年楚国山犹在，千古襄王梦不成。",
            "往事悠悠魂已断，高唐今日有虚名。"
        ],
        "title": "阳台山",
        "id": "dd832095-8150-4b8c-9fa3-c6670db6035d"
    },
    {
        "author": "范致虚",
        "paragraphs": [
            "筑垒山前捍道冲，保全黎庶着仁功。",
            "寒鸦也解知恩泽，来往飞鸣古堑中。"
        ],
        "title": "和公城",
        "id": "49c1b305-86c6-4e04-9cee-e8e84aa37d5e"
    },
    {
        "author": "范致虚",
        "paragraphs": [
            "朱伺屯兵古战场，甑山城堞久凄凉。",
            "闲来搔手高冈上，万里碧天秋思长。"
        ],
        "title": "甑山城",
        "id": "38c957bf-7b34-4711-8ea9-84ba4f2ad18c"
    },
    {
        "author": "范致虚",
        "paragraphs": [
            "自从南北避胡尘，怀抱衰残不复新。",
            "万里家乡常入梦，一帘风雨最关春。",
            "红疏绿暗能伤客，江静山明却慰人。",
            "老去也知登览倦，闭门僵卧动经旬。"
        ],
        "title": "雨晴登楼",
        "id": "e7c8f432-81f1-4add-afd3-d89c9c4dc87b"
    },
    {
        "author": "范致虚",
        "paragraphs": [
            "黛泼峰峦安用染，镜澄湖面不须磨。",
            "已惊张翰鲈如玉，想见西施髻如螺。",
            "目断楼高知水阔，云开山尽见天多。",
            "吾家本是烟波主，好律渔翁一曲歌。"
        ],
        "title": "泛松江",
        "id": "34647d85-8d2a-4f32-a8ca-59fa8457ab5e"
    },
    {
        "author": "范致虚",
        "paragraphs": [
            "回首阳台汉川路，隔江烟雨暗渔蓑。"
        ],
        "title": "句  其一",
        "id": "01c42851-0d97-4e6c-9db2-5cbfd938ca02"
    },
    {
        "author": "范致虚",
        "paragraphs": [
            "潋滟郎官水，崔巍大别山。"
        ],
        "title": "句  其二",
        "id": "e1069867-8189-499a-b701-f3a5fc19a0ae"
    },
    {
        "author": "刘韫",
        "paragraphs": [
            "古寺峥嵘隠翠微，茂林修竹正依依。",
            "买山也作他年计，何必傍人□是非。"
        ],
        "title": "游永丰寺",
        "id": "4e41520d-0b3a-4282-8c7e-c7857156bf9e"
    },
    {
        "author": "刘韫",
        "paragraphs": [
            "空山何代落星躔，今作阳灵小洞天。",
            "试觅丹梯攀绝壁，遥寻绛阙在层巅。",
            "霜戈杂沓兵初合，霞佩飘摇女已仙。",
            "灵迹羽人同指点，身轻我欲便凌烟。"
        ],
        "title": "金精",
        "id": "d37eafca-fbc9-42ef-ac8c-7431d6210a37"
    },
    {
        "author": "刘韫",
        "paragraphs": [
            "晓起阴霾喜绝收，急快扶酒为春留。",
            "落花千点野亭寂，啼鸟一声春寺幽。",
            "施食台高禽易啄，长明灯暗鼠潜偷。",
            "山僧摘茗吹茶灶，留客殷勤学道州。"
        ],
        "title": "场南寺",
        "id": "286900f2-05f0-4a19-a949-cbc71d286abc"
    },
    {
        "author": "释景淳",
        "paragraphs": [
            "怕寒懒剃髼松发，爱暖频添榾柮柴。",
            "破衲伽黎撩乱搭，谁能劳力强安排。"
        ],
        "title": "偈",
        "id": "25b35e1a-327d-44fd-a455-7c551cb883cb"
    },
    {
        "author": "释道渊",
        "paragraphs": [
            "香山有个话头，弥满四大神州。",
            "若以佛法批判，还如认马作牛。"
        ],
        "title": "偈",
        "id": "fc77221a-d742-4a89-924a-8b4258dda30e"
    },
    {
        "author": "释崇哲",
        "paragraphs": [
            "妙体堂堂触处彰，快须回首便承当。",
            "今朝对众全分付，莫道侬家有覆藏。"
        ],
        "title": "偈二首  其一",
        "id": "2b37cc17-8608-40f1-a3f0-40e74bc497c8"
    },
    {
        "author": "释崇哲",
        "paragraphs": [
            "山僧有三印，更无增减剩。",
            "觌面便相呈，能转凡成圣。",
            "一印印空，日月星辰列下风。",
            "一印印泥，头头物物显真机。",
            "一印印水，捩转鱼龙头作尾。",
            "三印分明体一同，看来非赤亦非红。",
            "互换高低如不荐，青山依旧白云中。"
        ],
        "title": "偈二首  其二",
        "id": "0daade45-4fb4-4851-af27-da64aced7353"
    },
    {
        "author": "僧某",
        "paragraphs": [
            "一水吞空远，三峰峭壁危。",
            "猊台重拂拭，共喜主人归。"
        ],
        "title": "偈",
        "id": "7917bd4d-f439-438c-baa0-1fd1cf29cec2"
    },
    {
        "author": "释继成",
        "paragraphs": [
            "茫茫尽是觅佛汉，举世难寻闲道人。",
            "棒喝交驰成药忌，了亡药忌未天真。"
        ],
        "title": "偈七首  其一",
        "id": "6942fccf-82d7-4dca-9219-9196a966d82e"
    },
    {
        "author": "释继成",
        "paragraphs": [
            "昆仑奴着铁袴，打一棒行一步。",
            "争似火中钓鳖，日里藏冰。",
            "阴影间翻魍魉，虚空缚杀麻绳。"
        ],
        "title": "偈七首  其二",
        "id": "8d046b7d-7d21-4b08-9cdc-b73c1d856534"
    },
    {
        "author": "释继成",
        "paragraphs": [
            "狭路相逢且莫疑，电光石火已迟迟。",
            "若教直下三心彻，祇在如今一饷时。"
        ],
        "title": "偈七首  其三",
        "id": "76f924a4-530e-413e-96f5-cd2f810ba5df"
    },
    {
        "author": "释继成",
        "paragraphs": [
            "举不顾，即差互。",
            "拟思量，何劫悟。",
            "兔角杖头挑法界，龟毛拂子舞三台。"
        ],
        "title": "偈七首  其四",
        "id": "dadfda5c-527a-4dcf-8981-47e146b13f2f"
    },
    {
        "author": "释继成",
        "paragraphs": [
            "鼻里音声耳里香，眼中咸淡舌玄黄。",
            "意能觉触身分别，冰室如春九夏凉。"
        ],
        "title": "偈七首  其五",
        "id": "25b1a51f-455b-4e70-bdaa-eba0c80c8b75"
    },
    {
        "author": "释继成",
        "paragraphs": [
            "葵花随日转，犀纹玩月生。",
            "香枫化老人，螟𧕅成蜾{虫嬴}。"
        ],
        "title": "偈七首  其六",
        "id": "29c1ec11-5ae0-4b72-942f-877cdf5791eb"
    },
    {
        "author": "释继成",
        "paragraphs": [
            "一念心清浄，佛居魔王殿。",
            "一念恶心生，魔王居佛殿。"
        ],
        "title": "偈七首  其七",
        "id": "cff817e3-88fe-4bf8-9884-5c3a9c16e867"
    },
    {
        "author": "释继成",
        "paragraphs": [
            "太阳门下，日日三秋，从东过西。",
            "明月堂前，时时九夏，指鹿为马。"
        ],
        "title": "偈二首  其一",
        "id": "e5249e47-97ca-484e-98ca-32432edbf913"
    },
    {
        "author": "释继成",
        "paragraphs": [
            "擒虎兕，剉于菟。",
            "坐断千圣路头，打破群魔境界。"
        ],
        "title": "偈二首  其二",
        "id": "a269e94f-35ab-4f50-9481-36280e17ac5d"
    },
    {
        "author": "释继成",
        "paragraphs": [
            "古路雪深覆，好山云更遮。",
            "雁声天外急，游子夜还家。"
        ],
        "title": "颂古四首 夹山境话。",
        "id": "988f8646-f923-48bb-a38f-b0328fd5d324"
    },
    {
        "author": "释继成",
        "paragraphs": [
            "巫峡山头窈窕女，朝为行云暮为雨。",
            "王孙一见空断肠，便作红霞隠身去。"
        ],
        "title": "颂古四首 德山托钵。",
        "id": "45397dae-4256-4074-a375-39020d6db688"
    },
    {
        "author": "释继成",
        "paragraphs": [
            "文殊头白，罔明头黑。",
            "女子冶容，瞿昙是贼。",
            "山僧不犯锋芒，直下并赃捉获。"
        ],
        "title": "颂古四首 女子出定。",
        "id": "30de4c03-836d-453d-becf-47dac0d0ca94"
    },
    {
        "author": "释继成",
        "paragraphs": [
            "驾与青龙不解骑，人人尽道阿师痴。",
            "烂泥中有伤人刺，三度曾施陷虎机。"
        ],
        "title": "颂古四首 龙牙问翠微临济佛法大意。",
        "id": "f2f924c9-d244-43be-890e-a1adc211e22f"
    },
    {
        "author": "释彦孜",
        "paragraphs": [
            "若是谛当汉，通身无隔碍。",
            "举措绝毫厘，把手出红尘。",
            "拨开向上窍，当头札定，不犯锋棱。",
            "转握将来，应用恰好。",
            "丝毫不漏，函盖相应。",
            "任是诸佛诸祖，觑着寒毛卓竖。"
        ],
        "title": "偈",
        "id": "5ec0633e-e83c-4378-b1f7-1e20f86d4aa6"
    },
    {
        "author": "释法真",
        "paragraphs": [
            "芦峰深处无人到，门前雪压枯松倒。",
            "板声惊起梦中人，一条古路清风扫。"
        ],
        "title": "偈二首  其一",
        "id": "093ef222-4ea6-4db2-a8a6-23bfe25831ca"
    },
    {
        "author": "释法真",
        "paragraphs": [
            "欲明向上事，须具顶门眼。",
            "若具顶门眼，始契出家心。",
            "既契出家心，常具顶门眼。"
        ],
        "title": "偈二首  其二",
        "id": "6093f78f-55b7-449c-b789-e21efa860868"
    },
    {
        "author": "释法真",
        "paragraphs": [
            "四京人着衣吃饭，两浙人饱暖自如。",
            "通玄峰顶香风清，花发蟠桃三四株。"
        ],
        "title": "会顶门眼偈",
        "id": "79af1e3a-de5b-4df6-b685-31c3d3f520ec"
    },
    {
        "author": "释慧方",
        "paragraphs": [
            "圆伊三点未轻酬，句句无私即便休。",
            "点的锋芒徒拟议，明明端的不当头。"
        ],
        "title": "偈颂十五首  其一",
        "id": "0dc2073e-51b5-4990-af08-60a93cdf8f03"
    },
    {
        "author": "释慧方",
        "paragraphs": [
            "律管吹灰是此辰，应当识取看牛人。",
            "心田耕徧无余地，须信灵苗不犯春。"
        ],
        "title": "偈颂十五首  其二",
        "id": "07de074a-365e-4d17-a86c-8b4cf120918c"
    },
    {
        "author": "释慧方",
        "paragraphs": [
            "山河大地，灯笼露柱。",
            "厨库三门，皆是光境。"
        ],
        "title": "偈颂十五首  其三",
        "id": "349b33da-f51a-4c91-9fa4-87b86d89a2f0"
    },
    {
        "author": "释慧方",
        "paragraphs": [
            "要会入门句，未语先分付。",
            "直下苦精神，不必通回互。"
        ],
        "title": "偈颂十五首  其四",
        "id": "9d8fbce0-4f05-4c23-a538-e406ebd9e1a8"
    },
    {
        "author": "释慧方",
        "paragraphs": [
            "回首光阴若转蓬，看看九夏又将终。",
            "快须悟取玄中句，莫逐情尘枉用功。"
        ],
        "title": "偈颂十五首  其五",
        "id": "31b8a468-c343-4d05-94a3-6d391c2fbae5"
    },
    {
        "author": "释慧方",
        "paragraphs": [
            "瑞雪飘空，银蟾出海。",
            "曹山异中见异，庞公手里明机。",
            "一个觌面全提，一个通途叶妙。"
        ],
        "title": "偈颂十五首  其六",
        "id": "ec0eb227-6d58-4654-8ca7-fde9bf79b7ed"
    },
    {
        "author": "释慧方",
        "paragraphs": [
            "第一玄，拶破髑髅前。",
            "第二玄，照用在机先。",
            "第三玄，物我两俱全。",
            "第一要，个中明得兆。",
            "第二要，机俊未为妙。",
            "第三要，觌面须回照。"
        ],
        "title": "偈颂十五首  其七",
        "id": "9407ef87-95fc-4ccd-903a-97823620faad"
    },
    {
        "author": "释慧方",
        "paragraphs": [
            "日炙风吹知几年，玄中密意妙难传。",
            "当机若见首山老，直下应须了目前。"
        ],
        "title": "偈颂十五首  其八",
        "id": "0dd2a9e5-6116-4099-b0a1-61e266ba3c67"
    },
    {
        "author": "释慧方",
        "paragraphs": [
            "令人翻忆老云门，问答全超未足论。",
            "棒下责情还会否，夜深明月照前村。"
        ],
        "title": "偈颂十五首  其九",
        "id": "ce109afe-4d93-4eaa-8ce1-c30928fe3e02"
    },
    {
        "author": "释慧方",
        "paragraphs": [
            "露柱患痈疖，灯笼却皱眉。",
            "个中无限意，曾不堕闻思。"
        ],
        "title": "偈颂十五首  其一○",
        "id": "ff014b37-b580-46d1-8249-81ef702c7d0e"
    },
    {
        "author": "释慧方",
        "paragraphs": [
            "吹毛宝剑当机妙，切玉如泥孰可猜。",
            "不犯锋芒全正令，法王心印为君开。"
        ],
        "title": "偈颂十五首  其一一",
        "id": "12ed9570-4aa4-49cf-be05-cf8cf2119010"
    },
    {
        "author": "释慧方",
        "paragraphs": [
            "十字街中六不收，本来面目绝踪由。",
            "纵饶悟得分明去，已落侬家第二头。"
        ],
        "title": "偈颂十五首  其一二",
        "id": "fa519610-665d-46e4-af99-528cd0268a4d"
    },
    {
        "author": "释慧方",
        "paragraphs": [
            "一住禾山又八年，临岐一句妙难传。",
            "後宵欲见云岩老，云绽青天月正圆。"
        ],
        "title": "偈颂十五首  其一三",
        "id": "9beee20f-e108-46a6-8c04-ca652fea8f05"
    },
    {
        "author": "释慧方",
        "paragraphs": [
            "第一玄，直透威音前。",
            "第二玄，曾不落正偏。",
            "第三玄，照用两俱全。"
        ],
        "title": "偈颂十五首  其一四",
        "id": "a05f6a44-5bbe-47f7-8c82-101f5607d9e3"
    },
    {
        "author": "释慧方",
        "paragraphs": [
            "铜壶送客归家去，玉漏催人好坐禅。",
            "何事金吾不惜夜，心灯徧界为君燃。"
        ],
        "title": "偈颂十五首  其一五",
        "id": "fa59cee5-d514-4db3-b6c8-88d7deff651f"
    },
    {
        "author": "释慧方",
        "paragraphs": [
            "两重问答绝聱讹，赵老于中却勘婆。",
            "若不全身探虎穴，安能彻底验仙陀。"
        ],
        "title": "赵州勘婆",
        "id": "f683c5e8-1666-4748-b6af-0c572ac91fb4"
    },
    {
        "author": "释慧方",
        "paragraphs": [
            "百丈堂前验野狐，还如水上捺葫芦。",
            "而今到处全机入，便好当场捋虎须。"
        ],
        "title": "百丈野狐",
        "id": "f15310ce-0b2d-4b5c-88fe-7f2c73739bea"
    },
    {
        "author": "释慧方",
        "paragraphs": [
            "千古清声老大随，机锋壁立杳难窥。",
            "未能直下超凡圣，只道将鞋盖却龟。"
        ],
        "title": "大隋盖龟",
        "id": "1e040110-55f0-4469-8379-7baeabcc974c"
    },
    {
        "author": "释慧方",
        "paragraphs": [
            "当机密荐个中玄，女子何因坐佛前。",
            "切莫途中为解碍，刻舟求剑实徒然。"
        ],
        "title": "女子出定",
        "id": "329c13a8-2514-406c-bd94-696edb6e3e82"
    },
    {
        "author": "释慧方",
        "paragraphs": [
            "千佛灵踪莫别求，长沙机转有来由。",
            "要知觌体难藏处，黄鹤楼前鹦鹉洲。"
        ],
        "title": "诸佛居何国土",
        "id": "b383f2e2-5b29-4f38-8b99-fc1c22b7e12b"
    },
    {
        "author": "释慧方",
        "paragraphs": [
            "群峰雪覆已超然，绝顶宁同一色边。",
            "傥向异中能辨异，虽居偏位不成偏。",
            "入尘直截须明要，在类还殊密造玄。",
            "欲混千差通不犯，曹山穿过髑髅前。"
        ],
        "title": "曹山雪中因缘",
        "id": "3fd290a4-9a87-46c3-9613-620394dd198a"
    },
    {
        "author": "释慧方",
        "paragraphs": [
            "古今时节正相欢，指外明机没异端。",
            "未入口时先识味，已签瓜处被渠瞒。",
            "大原接处当头崄，保福拈来却放难。",
            "若也未能超影响，尽从死活句中看。"
        ],
        "title": "保福签瓜",
        "id": "be9e3979-00ca-4854-bed6-7cdca8331559"
    },
    {
        "author": "释慧方",
        "paragraphs": [
            "欲识玄沙虎，觌面是谁睹。",
            "直下透牢关，全机超佛祖。"
        ],
        "title": "玄沙指虎",
        "id": "c0967f03-2ab6-4a4e-8453-8e4a93ce6410"
    },
    {
        "author": "释慧方",
        "paragraphs": [
            "拟将心意学玄宗，妙用纵横触处通。",
            "捩转个中关捩子，休论南北与西东。"
        ],
        "title": "酬徐枢密三问  其一",
        "id": "a6f9db53-b2fb-4ee4-835d-55fdeb2c1f20"
    },
    {
        "author": "释慧方",
        "paragraphs": [
            "或有恐怖或断疑，双明一句绝针锥。",
            "于兹切莫生欣厌，觌面还须眼似眉。"
        ],
        "title": "酬徐枢密三问  其二",
        "id": "32ec504e-50d8-4a64-a77d-1eb6e1caa16c"
    },
    {
        "author": "释慧方",
        "paragraphs": [
            "众生病故维摩病，妙见全提越我人。",
            "既了病源无个事，何如示现宰官身。"
        ],
        "title": "酬徐枢密三问  其三",
        "id": "f0785ed0-4f51-478f-836d-411a4086feb0"
    },
    {
        "author": "释慧方",
        "paragraphs": [
            "未下山来已见，个中法法全真。",
            "大地都是自己，觌面更无别人。"
        ],
        "title": "和蒋运使三颂  其一",
        "id": "28534efd-b493-4ac0-82d9-a9c1b348708d"
    },
    {
        "author": "释慧方",
        "paragraphs": [
            "了得为官勋业，便是祖佛门风。",
            "心外实无一法，孰云旷劫难逢。"
        ],
        "title": "和蒋运使三颂  其二",
        "id": "1f9ea24e-8685-435f-8121-96560f3d1a6b"
    },
    {
        "author": "释慧方",
        "paragraphs": [
            "此去欲寻相见，大千俱是禾山。",
            "彻底洞明这个，廓然超过八还。"
        ],
        "title": "和蒋运使三颂  其三",
        "id": "7482dd90-1162-4bf5-9198-8ded7c71d182"
    },
    {
        "author": "释慧方",
        "paragraphs": [
            "道存愈远却弥亲，去住情忘尚隔津。",
            "直下是家归甚处，大千全现本来人。"
        ],
        "title": "和董承事三颂见别  其一",
        "id": "33a01770-7b93-41a2-aeda-86e10629318b"
    },
    {
        "author": "释慧方",
        "paragraphs": [
            "顺水张帆息浪花，截流一句不周遮。",
            "已登彼岸无余事，入海谁能更筭沙。"
        ],
        "title": "和董承事三颂见别  其二",
        "id": "d8b2641f-a917-4d2f-91fc-66912906ffe9"
    },
    {
        "author": "释慧方",
        "paragraphs": [
            "长忆当年陆大夫，同根底事强分疏。",
            "道人固有超然句，虽别应难不见渠。"
        ],
        "title": "和董承事三颂见别  其三",
        "id": "8d9d13e5-59f2-4add-a035-84cbd6623ebc"
    },
    {
        "author": "释慧方",
        "paragraphs": [
            "有古菱花，物来斯现。",
            "演若倍瞻，仰山亲荐。",
            "迷悟虽殊，寒光不变。",
            "恶像弗祛，丽质奚羡。",
            "历照千差，肯随物转。",
            "觑破前尘，是谁对面。"
        ],
        "title": "古镜铭",
        "id": "0530555d-7fd5-4f47-9a5c-78d13da540f6"
    },
    {
        "author": "释慧方",
        "paragraphs": [
            "灵性包群象，千年寿最优。",
            "既知身是幻，何用殻埋头。",
            "护惜虽深固，推迁已密流。",
            "大随鞋盖处，若个辨踪由。"
        ],
        "title": "和灵源和尚善护颂",
        "id": "5f670f7e-da8c-4f56-851e-97b287c70036"
    },
    {
        "author": "释慧方",
        "paragraphs": [
            "经头以字孰能测，举起分明好消息。",
            "劳生未晓直截机，双林大士运神力。",
            "括囊五教妙全提，高张八面真奇特。",
            "汝行如是化檀那，推转机关超奥域。"
        ],
        "title": "送禅人化缘转藏",
        "id": "d4c0775b-474d-47f3-8739-733d91ceb3a7"
    },
    {
        "author": "释慧方",
        "paragraphs": [
            "青春条风至，无情阐化机。",
            "法本自何来，要当探极微。",
            "只在红尘中，忽见胜珠玑。",
            "虽然皆旧物，争奈昔人非。"
        ],
        "title": "送化士",
        "id": "f2b65346-1a69-4f41-bdd6-a96f2d92413a"
    },
    {
        "author": "释慧方",
        "paragraphs": [
            "勘破北塔归来，接得铁佛即透。",
            "分明觌面全彰，不可唤作雪窦。"
        ],
        "title": "禅人呈雪窦顶相求赞",
        "id": "7dd1913a-42d6-47a7-9046-db3a14acd655"
    },
    {
        "author": "释慧方",
        "paragraphs": [
            "打破直要坐禅，佛祖亦须超越。",
            "若言祇这便是，大似水中捉月。"
        ],
        "title": "禅人写余真求赞  其一",
        "id": "16e9a134-1766-4c70-b91d-be2fc82f9398"
    },
    {
        "author": "释慧方",
        "paragraphs": [
            "古松怪石，全体是我。",
            "若谓一如，莫教话堕。"
        ],
        "title": "禅人写余真求赞  其二",
        "id": "218959b4-fa20-4f3b-903a-8b1e490db7bb"
    },
    {
        "author": "释祖秀",
        "paragraphs": [
            "枯木岩前夜放华，铁牛依旧卧烟沙。",
            "侬家鞭影重拈出，一念回心便到家。"
        ],
        "title": "偈",
        "id": "c297cc69-4a50-4714-8f6f-6a2aa7e604e1"
    },
    {
        "author": "释齐谧",
        "paragraphs": [
            "个汉灰头土面，寻常不欲露现。",
            "而今写出人前，大似虚空着箭。",
            "怨怨，可惜人间三尺绢。"
        ],
        "title": "自像赞",
        "id": "3dac9c51-807d-49d1-b6a7-caba7002c7d2"
    },
    {
        "author": "释慧古",
        "paragraphs": [
            "流水高山不在弦，等闲成曲又成篇。",
            "列珊瑚树枝枝好，撒水银珠颗颗圆。",
            "挥落禅关无少滞，增添衲子几重冤。",
            "拟于纸上明端的，争似当机自造玄。"
        ],
        "title": "题佛鉴禅师语录後",
        "id": "a140224c-f8c1-4780-8da9-9ab95c4dc903"
    },
    {
        "author": "戴道纯",
        "paragraphs": [
            "杳冥源底全机处，一片心花露印纹。",
            "知是几生曾供养，时时微笑动香云。"
        ],
        "title": "咨叩有省呈黄龙清禅师偈",
        "id": "785c601d-d0e9-4ff4-a300-2dab0d50df51"
    },
    {
        "author": "释咸静",
        "paragraphs": [
            "气候欲流金，炎威将铄石。",
            "扇子摇明月，云片耸奇峰。",
            "蚕成茧而麦渐收，笋抽簪而梅已熟。",
            "熏风习习，逝水滔滔。",
            "鹊噪森松，鶑啼修竹。",
            "观音势至，文殊普贤。",
            "有愿必从，无剎不现。"
        ],
        "title": "偈二首  其一",
        "id": "6207518e-c558-419d-866f-915b2672e16b"
    },
    {
        "author": "释咸静",
        "paragraphs": [
            "匣中宝剑，袖里金锤。",
            "时节既彰，莫辞拈出。",
            "击开关锁，斩断葛藤。",
            "令他跳出生死门，惊过荆棘路。",
            "人人似生师子，个个如活大虫。",
            "休教着布过他州，直待还乡衣昼锦。"
        ],
        "title": "偈二首  其二",
        "id": "d611dd44-f3ea-43c0-b302-4fc87941fb34"
    },
    {
        "author": "释咸静",
        "paragraphs": [
            "弄罢影戏，七十一载。",
            "更问如何，回来别赛。"
        ],
        "title": "临终偈",
        "id": "4a07f60c-a493-469c-872d-84cd07746407"
    },
    {
        "author": "释咸静",
        "paragraphs": [
            "婆子只知指路，鸡犬被人偷去。",
            "直待赵州勘了，这回紧闭门户。"
        ],
        "title": "颂古四首 勘婆二 其一",
        "id": "cb57cef1-4ab0-4fd1-8cb6-d51796323d14"
    },
    {
        "author": "释咸静",
        "paragraphs": [
            "赵州老老大大，不解山中打坐。",
            "自言去勘婆了，倒被婆子勘破。"
        ],
        "title": "颂古四首 勘婆二 其二",
        "id": "56fe6858-5446-422f-9790-6b690448b832"
    },
    {
        "author": "释咸静",
        "paragraphs": [
            "扇上犀牛从古画，索来既破要元牛。",
            "纵教戴子重描出，不是当时那一头。"
        ],
        "title": "颂古四首 犀牛扇",
        "id": "f0e2b30a-32ac-403a-90de-7ffc9a099a45"
    },
    {
        "author": "释咸静",
        "paragraphs": [
            "掐珠不念佛，开眼不见色。",
            "吃饭谁择日，任东西南北。"
        ],
        "title": "颂古四首 四不迁",
        "id": "e4c6ca69-425c-4b09-a399-e1118d425b0e"
    },
    {
        "author": "释咸静",
        "paragraphs": [
            "多见拟寒山，不然拟拾得。",
            "冲天各有志，拟彼复何益。",
            "居山山色翠，临水水声长。",
            "风华与雪月，时处自歌扬。"
        ],
        "title": "拟寒山自述  其一",
        "id": "72f25ee4-5d2d-48ea-9fa8-4f5d6dd6c64a"
    },
    {
        "author": "释咸静",
        "paragraphs": [
            "颇忆未参禅，教中听十年。",
            "昼夜数他宝，何曾得半钱。",
            "发志出行脚，遍求无病药。",
            "及至休歇时，依旧没鞋着。"
        ],
        "title": "拟寒山自述  其二",
        "id": "31717337-d936-4696-abe8-973ac0d3fda6"
    },
    {
        "author": "释咸静",
        "paragraphs": [
            "行时唯信脚，到处便为家。",
            "午饭随麤细，三衣乱掩遮。",
            "空名耳里水，微利眼中砂。",
            "一觉黄昏睡，金鸟出{氵毒}涯。"
        ],
        "title": "拟寒山自述  其三",
        "id": "6f1a8afb-c930-4e4f-894d-838cb5472b82"
    },
    {
        "author": "释咸静",
        "paragraphs": [
            "目述自高吟，自高非倨傲。",
            "高怀肯随动，幽鸟徒轻噪。",
            "无水定无源，有烟必有灶。",
            "天堂并地狱，自作还自报。"
        ],
        "title": "拟寒山自述  其四",
        "id": "823de19e-3234-43df-aa43-c80ad9ad1b99"
    },
    {
        "author": "释咸静",
        "paragraphs": [
            "近见一般人，堂堂似佛祖。",
            "入室求知识，为明生死事。",
            "问汝莫是贼，当时面如土。",
            "语言勿生嗔，只个是生死。"
        ],
        "title": "拟寒山自述  其五",
        "id": "6826506e-6fb3-43cf-bb29-31809077f256"
    },
    {
        "author": "释咸静",
        "paragraphs": [
            "参禅脱生死，辄莫被魔使。",
            "八风一任吹，六尘终不污。",
            "非语乱如麻，截断众流句。",
            "仰面看青天，立地超佛祖。"
        ],
        "title": "拟寒山自述  其六",
        "id": "98a4a55b-c80c-465b-8423-904bda52c330"
    },
    {
        "author": "释咸静",
        "paragraphs": [
            "五更一盂粥，辰时一顿饭。",
            "昼夜两觉眠，一日事俱辨。",
            "毁我还自毁，赞我还自赞。",
            "是非与荣辱，红炉赤金弹。"
        ],
        "title": "拟寒山自述  其七",
        "id": "0794f9d0-3eab-4a91-968b-6f51dc5a3a2b"
    },
    {
        "author": "释咸静",
        "paragraphs": [
            "良田着力耕，自利复利故。",
            "莫栽荆棘树，子孙没出路。",
            "仁者爱安仁，狡佞生嫉妬。",
            "劝汝早回头，翻覆面前觑。"
        ],
        "title": "拟寒山自述  其八",
        "id": "3bc1be04-5401-43b1-9865-f2e03e4c8af5"
    },
    {
        "author": "释咸静",
        "paragraphs": [
            "莫笑我自述，麤言无义理。",
            "岂为骋文辞，因笔写其志。",
            "百年呼吸间，何用苦较计。",
            "劝汝莫痴毒，无常忽忽至。"
        ],
        "title": "拟寒山自述  其九",
        "id": "87827b96-adcc-42bc-acfa-afe4bdc7f837"
    },
    {
        "author": "释咸静",
        "paragraphs": [
            "一曲乐升平，非关啰哩棱。",
            "山河俱属宋，云水且饶僧。",
            "时击松风磬，长然涧月灯。",
            "愿王似南岳，万世碧层层。"
        ],
        "tags": [
            "衡山"
        ],
        "title": "拟寒山自述  其一○",
        "id": "475535c0-ac5d-4c27-9e15-4c8d8cb6114e"
    },
    {
        "author": "释咸静",
        "paragraphs": [
            "半夜子，心境俱忘正莽卤。",
            "捻转天关万象移，泥牛入海谁亲睹。"
        ],
        "title": "十二时  其一",
        "id": "5531d668-cb4a-4279-8e8d-7a227f3a2371"
    },
    {
        "author": "释咸静",
        "paragraphs": [
            "鸡鸣丑，一声相报无前後。",
            "惊觉腾腾梦里身，释迦老子交横走。"
        ],
        "title": "十二时  其二",
        "id": "a13ed25b-dfde-4701-967b-0fe7e951acf7"
    },
    {
        "author": "释咸静",
        "paragraphs": [
            "平旦寅，翠竹黄华拂眼明。",
            "灵禽异兽争嘲哄，总解回头转眼睛。"
        ],
        "title": "十二时  其三",
        "id": "036bf1e2-d011-4c44-af83-363bd0a9d617"
    },
    {
        "author": "释咸静",
        "paragraphs": [
            "日出卯，紫雾红霞腾海岛。",
            "挤排无限利名人，出门忘却衣中宝。"
        ],
        "title": "十二时  其四",
        "id": "74846741-e68a-4d73-8d4d-ce3cfa7d207f"
    },
    {
        "author": "释咸静",
        "paragraphs": [
            "食时辰，掌钵徒劳入市巡。",
            "若将心受檀那饭，也似无功食禄人。"
        ],
        "title": "十二时  其五",
        "id": "277f7931-992e-435d-a444-ee7633595c53"
    },
    {
        "author": "释咸静",
        "paragraphs": [
            "禺中巳，选甚淫坊并酒肆。",
            "回头便是出尘人，翻笑曼殊携庆喜。"
        ],
        "title": "十二时  其六",
        "id": "34ff6e13-fd9b-4d7b-a63e-b99b908986fc"
    },
    {
        "author": "释咸静",
        "paragraphs": [
            "日南午，卓然独耀无今古。",
            "粪埽堆头玉马嘶，瑠璃殿上金刚舞。"
        ],
        "title": "十二时  其七",
        "id": "df56e213-21a5-4bdb-bdab-864365418338"
    },
    {
        "author": "释咸静",
        "paragraphs": [
            "日昳未，万树千峰影斜坠。",
            "兔角龟毛遶市寻，贵卖还思买时贵。"
        ],
        "title": "十二时  其八",
        "id": "f1019fc8-434a-4799-91d3-6829961d015d"
    },
    {
        "author": "释咸静",
        "paragraphs": [
            "晡时申，一日三分过二分。",
            "直饶省得来时路，到家急急也黄昏。"
        ],
        "title": "十二时  其九",
        "id": "965b19c6-a5e8-4313-9156-4735eab32a63"
    },
    {
        "author": "释咸静",
        "paragraphs": [
            "日入酉，残霞返照门前柳。",
            "无声一曲牧童归，背跨牛儿师子吼。"
        ],
        "title": "十二时  其一○",
        "id": "95620fab-30a2-4c72-8ce9-6e91fe05df47"
    },
    {
        "author": "释咸静",
        "paragraphs": [
            "黄昏戌，角韵钟声遐迩一。",
            "要会闻复翳根除，补陀岩上寻弥勒。"
        ],
        "title": "十二时  其一一",
        "id": "104581b1-cc75-4578-af54-1b4a1222daef"
    },
    {
        "author": "释咸静",
        "paragraphs": [
            "人定亥，念念无常剎那快。",
            "回光省取不迁心，坐照十虚谁对待。"
        ],
        "title": "十二时  其一二",
        "id": "54585c69-d2fd-45ee-ac57-cde9de219a2b"
    },
    {
        "author": "释咸静",
        "paragraphs": [
            "谁人无一条拄杖，我家收底丑模样。",
            "彻头彻尾节目深，从生至老筋骸壮。",
            "不须修，何须漆，体段自然成个格。",
            "或行或坐尽随身，或倚或携还任力。",
            "抛一抛，卓一卓，三界魔王顿惊愕。",
            "雨云雷电匝长空，展尽神通难揣摸。",
            "有时收，有时用，纵夺临机恣拈弄。",
            "傥蒙上士入门来，一棒打教知痒痛。",
            "说道理，没人情，动着教伊祸患生。",
            "休夸昔日化龙势，谩说当年解虎声。",
            "挑日月，吞干坤，划开一路涅盘门。",
            "大丈夫儿须执捉，一言不契命难存。"
        ],
        "title": "拄杖歌",
        "id": "7ef9cea0-3647-40bf-b360-71db598ef2e1"
    },
    {
        "author": "释本才",
        "paragraphs": [
            "上封一句，海墨难诠。",
            "墙壁瓦砾，昼夜流传。",
            "若住听莹，鹞子冲天。"
        ],
        "title": "偈十二首  其一",
        "id": "34f43220-c0ed-4068-b9e7-526f00ce2efc"
    },
    {
        "author": "释本才",
        "paragraphs": [
            "当阳不显迹，文彩未生前。",
            "只个平常处，壶中别是天。",
            "别是天，唯自到，缓行急行俱蹉过。",
            "红尘数尽去来人，李白元是痴措大。"
        ],
        "title": "偈十二首  其二",
        "id": "deee344a-d947-4af3-bcbb-47a3ac127339"
    },
    {
        "author": "释本才",
        "paragraphs": [
            "色本殊质像，声元异乐苦。",
            "眼耳绝见闻，半夜日轮午。",
            "日输午，与谁说，休向虚空重钉橛。",
            "烱烱森罗相对看，如浄琉璃含宝月。",
            "无智人前莫说，打汝头破脑裂。"
        ],
        "title": "偈十二首  其三",
        "id": "5db571b3-dab0-44c8-b71f-170d23d02e7e"
    },
    {
        "author": "释本才",
        "paragraphs": [
            "二由一有，一亦莫守。",
            "拂子朝到西天，暮归唐土。",
            "也无佛，也无祖，夜半日输正当午。",
            "露柱灯笼𡎺着时，谁道黄金如粪土。"
        ],
        "title": "偈十二首  其四",
        "id": "143a099b-0516-4292-abcd-029a8324b57c"
    },
    {
        "author": "释本才",
        "paragraphs": [
            "清机历掌，同道方知，格外称提。",
            "徒劳䧟啄，句中有句。",
            "埋没已灵，句中无句。",
            "藏身北斗，拈灯笼向佛殿里。",
            "即且置将三门来，灯笼上又作么生。",
            "自是觑不见，刚道有遮护。"
        ],
        "title": "偈十二首  其五",
        "id": "d98c2308-8020-4ce2-bf0a-a21afd2cfb8c"
    },
    {
        "author": "释本才",
        "paragraphs": [
            "智身迥出先天地，大用纵横不易知。",
            "鼓舞灵源宣众妙，人间天上仰无为。"
        ],
        "title": "偈十二首  其六",
        "id": "cc2d5c50-2750-4697-8cc4-e499d59e756c"
    },
    {
        "author": "释本才",
        "paragraphs": [
            "鸡鸣丑，一颗圆光明已久。",
            "忽然抖擞起来时，问着依前还漏逗。",
            "还漏逗，拟欲藏身北斗前，应须合掌南辰後。"
        ],
        "title": "偈十二首  其七",
        "id": "931d551d-eb7e-4471-aea6-c727975396ae"
    },
    {
        "author": "释本才",
        "paragraphs": [
            "三界无法，何处求心。",
            "四大本空，佛依何住。",
            "直得清寥寥白滴滴，犹是真常流注。"
        ],
        "title": "偈十二首  其八",
        "id": "dbe73082-8d61-4734-a86d-8c5807322142"
    },
    {
        "author": "释本才",
        "paragraphs": [
            "上无攀仰，下绝已躬。",
            "唤起怀州牛吃禾，捺下益州马腹胀。",
            "从教天下觅医人，炙猪左膊上。",
            "奇，奇，是是非非总不知。",
            "梦回瞥起临明镜，洎被张公错画眉。"
        ],
        "title": "偈十二首  其九",
        "id": "84ebc95d-71ba-4cb2-848f-4cbf9e5a42dc"
    },
    {
        "author": "释本才",
        "paragraphs": [
            "诸佛放光明，助发真实相。",
            "希有诸比丘，是中无比况。"
        ],
        "title": "偈十二首  其一○",
        "id": "e27357a4-fb9c-4f41-a8bb-2067b87f9520"
    },
    {
        "author": "释本才",
        "paragraphs": [
            "袖里暂闲医国手，岸巾来访卧云人。",
            "相逢一笑千峰顶，高下森罗百亿身。",
            "相逢一笑，万壑风清。",
            "大冶精金，应无变色。",
            "黄檗昔遇裴相国，当头一札，冷暖自知。",
            "睦州久契陈尚书，剖露肝肠，清虚廓落。",
            "正当今日，宾主互换。",
            "觌体唱酬，似空藏空，如镜照镜。",
            "芥子拈来敲石窟，须知渠是个中人。"
        ],
        "title": "偈十二首  其一一",
        "id": "2eb8561f-e267-496f-a106-7c5cc2d94194"
    },
    {
        "author": "释本才",
        "paragraphs": [
            "画餠不足以充饥，大羹必资于敏手。",
            "浄瓶趯倒，目前赢得大沩山。",
            "铁钵擎来，八万毛孔皆香发。",
            "口吞三世即且置，铁牛不食连鞭草。",
            "机梭不犯风云势，石笋从教劫外抽。"
        ],
        "title": "偈十二首  其一二",
        "id": "650ea103-c209-4a95-8884-b385ee5ccd39"
    },
    {
        "author": "释本才",
        "paragraphs": [
            "秋风浩浩来，芙蓉花半开。",
            "秋风萧萧去，黄叶填山路。",
            "大块本无私，恩威各有遇。",
            "藏头白海头黑，明眼衲僧辨不得。"
        ],
        "title": "偈十二首  其一三",
        "id": "5752a331-fa5c-4cf5-aa0b-cb82ac3fc50b"
    },
    {
        "author": "释本才",
        "paragraphs": [
            "远泛鲸波入大梁，廓然无圣对君王。",
            "可怜径寸无人鉴，却与相如依旧藏。"
        ],
        "title": "颂古二首 达磨见梁武帝。",
        "id": "1282be74-c159-4f78-80b4-04220e0bc7b6"
    },
    {
        "author": "释本才",
        "paragraphs": [
            "丰城收宝剑，宇宙识人稀。",
            "不入张华手，焉能别是非。"
        ],
        "title": "颂古二首 宝寿开堂，三圣推出一僧。",
        "id": "9a4ec710-45a4-4e91-ba55-9c2d8b8e3dc7"
    },
    {
        "author": "释本才",
        "paragraphs": [
            "达磨未来，怀藏至宝，顶髻有珠。",
            "达磨既来，卞和刖足，杨朱途穷。",
            "拟议之间，知君罔措。"
        ],
        "title": "偈二首  其一",
        "id": "f7231145-55ad-45ac-b201-47b00165f706"
    },
    {
        "author": "释本才",
        "paragraphs": [
            "一法有形该动植，百川湍激竞朝宗。",
            "昭琴不鼓云天淡，想像毗耶老病翁。"
        ],
        "title": "偈二首  其二",
        "id": "d1efcc19-cd41-46ac-acba-3d86fe9ec8a9"
    },
    {
        "author": "释本才",
        "paragraphs": [
            "指出风幡俱不是，直言心动亦还非。",
            "夜来一片曹溪月，却照侬家旧翠微。"
        ],
        "title": "颂古二首 风幡。",
        "id": "2aa7e5ac-f1df-4bc8-87ff-fe6403b67cd5"
    },
    {
        "author": "释本才",
        "paragraphs": [
            "子陵滩水急如弦，摸得黄鱼缩项鳊。",
            "提向市中频索价，他家不着半分钱。"
        ],
        "title": "颂古二首 大禅佛参仰山後到霍山。",
        "id": "96253696-175d-46a8-8ba5-4427757b6644"
    },
    {
        "author": "释本才",
        "paragraphs": [
            "彻，彻，大海干枯，虚空迸裂。",
            "四方八面绝遮拦，万象森罗齐漏泄。"
        ],
        "title": "偈二首  其一",
        "id": "a39e2b38-a91f-46ab-8efa-2312c3c91199"
    },
    {
        "author": "释本才",
        "paragraphs": [
            "一法有形该动植，百川湍激竞朝宗。",
            "昭琴不鼓云天淡，想像毗耶老病翁。"
        ],
        "title": "偈二首  其二",
        "id": "0f7d0682-c6a8-48c2-89a4-201fb893b0a7"
    },
    {
        "author": "释空",
        "paragraphs": [
            "十方无壁落，四面亦无门。",
            "浄裸裸，赤洒洒，没可把。"
        ],
        "title": "偈",
        "id": "807ffdd2-483d-463e-9937-22dcb6ebe437"
    },
    {
        "author": "释空",
        "paragraphs": [
            "含血噀人，先污其口。",
            "百丈野狐，失头狂走。",
            "蓦地唤回，打个筋斗。"
        ],
        "title": "野狐话颂",
        "id": "c3789d76-5eb5-4e1e-a17d-b4ff793c35e0"
    },
    {
        "author": "释空",
        "paragraphs": [
            "打人骂人易，劝人休却难。",
            "不识饶人处，急水下高滩。"
        ],
        "title": "颂古 柏树。",
        "id": "e9272024-99e1-4aab-b93d-9b2e5c39abc3"
    },
    {
        "author": "释普初",
        "paragraphs": [
            "无为而为，神而化之。",
            "洒德雨以霶霈，鼓仁风而雍熙。",
            "民如野鹿，上如标枝。",
            "十八子，知不知。",
            "哩哩啰，啰啰哩。"
        ],
        "title": "太平曲",
        "id": "06d6dfd5-24f9-4703-b57f-50b0b455e012"
    },
    {
        "author": "释从密",
        "paragraphs": [
            "开口不是禅，合口不是道。",
            "踏步拟进前，全身落荒草。"
        ],
        "title": "偈",
        "id": "b949f854-e577-40f1-9a57-e4b2fb49665a"
    },
    {
        "author": "释宗密",
        "paragraphs": [
            "休把庭华类此身，庭华落後更逢春。",
            "此身一往知何处，三界茫茫愁杀人。"
        ],
        "title": "偈",
        "id": "e87d09df-0c1b-4e9f-9563-db2a84dc0488"
    },
    {
        "author": "知和庵主",
        "paragraphs": [
            "竹笕二三升野水，松窗七五片闲云。",
            "道人活计祇如此，留与人间作见闻。"
        ],
        "title": "偈",
        "id": "48ded7c3-1341-4790-87d2-4d8e4205d8b5"
    },
    {
        "author": "刘芑",
        "paragraphs": [
            "宝积重来异昔年，修廊千步辟山边。",
            "南分灵派渠行玉，北敞高台花雨天。",
            "日照青林犹带润，云收翠崦尚藏烟。",
            "庞眉老子升猊坐，不惜家风示众贤。"
        ],
        "title": "宝积寺",
        "id": "2ffaeede-ceea-4e86-a0d2-85bba8fb1aab"
    },
    {
        "author": "释普崇",
        "paragraphs": [
            "非风非幡无处着，是风是幡无着处。",
            "辽天俊鹘悉迷踪，踞地金毛还失措。",
            "呵呵呵，悟不悟。",
            "令人转忆谢三郎，一丝独钓寒江雨。"
        ],
        "title": "偈",
        "id": "4abd2eb6-464c-47aa-b1b7-573c594bd457"
    },
    {
        "author": "释持",
        "paragraphs": [
            "性空老人何快活，只有三衣并一钵。",
            "丛林端的死心儿，见胆开谈心豁豁。",
            "有时吹笛当言说，一声吹落西江月。",
            "桃花庵中快活时，往往观者舞不彻。",
            "甚道理，能欢悦，摇手向人应道别。",
            "堪笑无人知此意，尽道称锤硬似铁。",
            "难瞒唯有当行家，为报临机莫漏泄。"
        ],
        "title": "酬普首座偈",
        "id": "f10098fd-f2e4-4ab9-89d2-93dc6c24ea15"
    },
    {
        "author": "释持",
        "paragraphs": [
            "僧不僧，俗不俗，曾得死心亲付嘱。",
            "平生知命只逍遥，行道苦无清浄福。",
            "东西南北放痴憨，七十七年𢝘怪足。",
            "黍桶里着到，波涛里洗浴，个中谁会无生曲。",
            "随潮流去又流归，莫是庵前恋筇竹。",
            "呵呵呵，老大哥，快活谁人奈汝何。"
        ],
        "title": "悼普首座偈",
        "id": "883a0441-c6e8-49c2-9af0-9b743842617f"
    },
    {
        "author": "释持",
        "paragraphs": [
            "休将碧落中秋节，来并曹溪无相月。",
            "冷淡无关玉兔光，虚明直透银蟾穴。",
            "圆不圆，缺不缺，一道灵光无间歇。",
            "照人何处不分明，直下承当眼添屑。",
            "本无生，亦无灭，只有休心最亲切。",
            "采石江头弄影时，谪仙到此空颠蹶。"
        ],
        "title": "偈",
        "id": "13489b46-b517-484c-95c0-72553e71dc27"
    },
    {
        "author": "释持",
        "paragraphs": [
            "悟心容易息心难，息得心源到处闲。",
            "斗转星移天欲晓，白云依旧覆青山。"
        ],
        "title": "中秋不见月偈",
        "id": "e8fd0e83-8a87-4007-9ca0-cb9e3a56cae6"
    },
    {
        "author": "释持",
        "paragraphs": [
            "咄哉老性空，刚要馁鱼鳖。",
            "去不索性去，祇管向人说。"
        ],
        "title": "嘲妙普偈",
        "id": "6f2100fb-41dd-4b88-bb24-e53f1d86516b"
    },
    {
        "author": "释益",
        "paragraphs": [
            "一叶落，天下秋。",
            "一尘起，大地收。",
            "一法透，万法周。"
        ],
        "title": "偈",
        "id": "2361a457-da06-4c37-8e0c-d2d305870355"
    },
    {
        "author": "释銮",
        "paragraphs": [
            "众卖华兮独卖松，青青颜色不如红。",
            "算来终不与时合，归去来兮翠霭中。"
        ],
        "title": "偈二首  其一",
        "id": "8fe74deb-0164-47f5-9223-91d702b4f756"
    },
    {
        "author": "释銮",
        "paragraphs": [
            "遁迹隠高峰，高峰又不容。",
            "不如归锦里，依旧卖青松。"
        ],
        "title": "偈二首  其二",
        "id": "62fd4d58-761f-4f20-b628-16dccb83f0dd"
    },
    {
        "author": "释希明",
        "paragraphs": [
            "林叶纷纷落，干坤报早秋。",
            "分明西祖意，何用更驰求。"
        ],
        "title": "偈",
        "id": "c77b58ed-0cdd-47ae-98f0-f34aa2bdd4c4"
    },
    {
        "author": "释道完",
        "paragraphs": [
            "古人见此月，今人见此月。",
            "此月镇常存，古今人还别。",
            "若人心似月，碧潭光皎洁。",
            "决定是心源，此说更无说。"
        ],
        "title": "偈",
        "id": "af8106c1-8d6f-440a-afef-853b6f178b5f"
    },
    {
        "author": "释了常",
        "paragraphs": [
            "等闲放下，佛手掩不住。",
            "特地收来，大地绝纤埃。",
            "向君道，莫疑猜，处处头头见善财。",
            "锤下分明如得旨，无限劳生眼自开。"
        ],
        "title": "偈",
        "id": "a77aaf02-9b39-42a8-af0f-6afea2064081"
    },
    {
        "author": "释慧照",
        "paragraphs": [
            "龙安山下，道路纵横。",
            "兜率宫中，楼阁重叠。",
            "虽非天上，不是人间。",
            "到者心安，全忘诸念。",
            "善行者不移双足，善入者不动双扉。",
            "自能笑傲烟萝，谁管坐消岁月。",
            "莫教推落岩前石，打破下方遮日云。"
        ],
        "title": "偈三首  其一",
        "id": "1fff1fb7-95d2-4ccf-bbd3-f47a860a49ba"
    },
    {
        "author": "释慧照",
        "paragraphs": [
            "端午龙安亦鼓桡，青山云里得逍遥。",
            "饥餐渴饮无穷乐，谁爱争先夺锦标。"
        ],
        "title": "偈三首  其二",
        "id": "caa5db00-32ca-4dbe-bbed-b76b583d4e44"
    },
    {
        "author": "释慧照",
        "paragraphs": [
            "兜率都无伎俩，也斅诸方榜样。",
            "五日一度升堂，起动许多龙象。",
            "禅道佛法又无，到此将何供养。",
            "须知达磨西来，分付一条拄杖。"
        ],
        "title": "偈三首  其三",
        "id": "2d417ad0-fb38-49f4-8a22-f88a37926275"
    },
    {
        "author": "释智尧",
        "paragraphs": [
            "捏土定千钧，秤头不立蝇。",
            "个中些子事，走杀岭南能。"
        ],
        "title": "偈",
        "id": "b7fb7cc0-831e-4211-9ed0-b093c6b26438"
    },
    {
        "author": "释天游",
        "paragraphs": [
            "两角指天，四足踏地。",
            "拽断鼻绳，牧甚屎屁。"
        ],
        "title": "和忠道者牧牛颂",
        "id": "ca678e5a-1a45-4041-8f66-9cd07a1577ed"
    },
    {
        "author": "释天游",
        "paragraphs": [
            "质库何曾解典牛，祇缘价重实难酬。",
            "想君本领无多子，毕竟难禁这一头。"
        ],
        "title": "偈四首  其一",
        "id": "4ffe3de3-7766-486a-be30-2f9c815289d6"
    },
    {
        "author": "释天游",
        "paragraphs": [
            "三百五百，铜头铁额。",
            "木笛横吹，谁来接拍。"
        ],
        "title": "偈四首  其二",
        "id": "44e2c05b-ea51-4b12-92e5-704d82687d44"
    },
    {
        "author": "释天游",
        "paragraphs": [
            "宝峰有一诀，对众分明说。",
            "昨夜三更前，乌龟吞却鳖。"
        ],
        "title": "偈四首  其三",
        "id": "3661b70a-5e4a-4f63-93bb-eaec7a18745e"
    },
    {
        "author": "释天游",
        "paragraphs": [
            "晷运推移，日南长至。",
            "布裩不洗，无来换替。",
            "大小玉泉，无风浪起。",
            "云岩路见不平，直下一锤粉碎。"
        ],
        "title": "偈四首  其四",
        "id": "4d63ec51-3181-4d3d-915f-925627e6bfee"
    },
    {
        "author": "释宗印",
        "paragraphs": [
            "四十九年，一场热哄。",
            "八十七春，老汉独弄。",
            "谁少谁多，一般作梦。",
            "归去来兮，梅梢雪重。"
        ],
        "title": "辞众颂",
        "id": "06790721-d1a2-4a41-9d1b-502bea4f09f7"
    },
    {
        "author": "释崇真",
        "paragraphs": [
            "万年仓里曾饥馑，大海中住尽长渴。",
            "当初寻时寻不见，如今避时避不得。"
        ],
        "title": "投机颂",
        "id": "bd222a6b-cb79-473c-bebd-5da2a9561a09"
    },
    {
        "author": "释智",
        "paragraphs": [
            "吃官酒，卧官阶。",
            "当处死，当处埋。",
            "沙场无限英灵汉，堆山积岳露尸骸。"
        ],
        "title": "颂",
        "id": "f363359b-e47e-4176-8654-1dab50ba95c7"
    },
    {
        "author": "释德周",
        "paragraphs": [
            "举体露堂堂，十分无罣碍。",
            "千圣不能传，万灵咸顶戴。",
            "拟欲共商量，开口百杂碎。"
        ],
        "title": "偈二首  其一",
        "id": "fe761515-c612-46f8-b6b7-246fce9dd4db"
    },
    {
        "author": "释德周",
        "paragraphs": [
            "回互不回互，觑见没可睹。",
            "透出祖师关，踏断人天路。",
            "呵呵呵，悟不悟，落花流水知何处。"
        ],
        "title": "偈二首  其二",
        "id": "783a8533-48a7-48ae-8256-4f24921329fa"
    },
    {
        "author": "释子经",
        "paragraphs": [
            "和气生枯枿，寒云散远郊。",
            "木人占吉兆，夜半露龟爻。"
        ],
        "title": "偈",
        "id": "66c0990e-5577-43f8-9706-ed0ebc88d8c2"
    },
    {
        "author": "释昙清",
        "paragraphs": [
            "杀父杀母，佛前忏悔。",
            "杀佛杀祖，不消忏悔。",
            "为甚么不消忏悔，且得冤家解脱。"
        ],
        "title": "偈",
        "id": "339321ea-3594-4c8c-86a0-d705661ac8fa"
    },
    {
        "author": "释仪",
        "paragraphs": [
            "莫分彼我，彼我无殊。",
            "困鱼止泺，病鸟栖芦。",
            "逡巡不进泥中履，争得先生一卷书。"
        ],
        "title": "偈三首  其一",
        "id": "8c3e0ba2-4021-4502-8ea3-eba1828e9941"
    },
    {
        "author": "释仪",
        "paragraphs": [
            "无相如来示现身，破魔兵众绝纤尘。",
            "七星斜映风生处，四海还归旧主人。"
        ],
        "title": "偈三首  其二",
        "id": "246d33e8-e53b-48fa-b762-45c376ffa1d9"
    },
    {
        "author": "释仪",
        "paragraphs": [
            "万派横流总向东，超然八面自玲珑。",
            "万人胆破沙场上，一箭双雕落碧空。"
        ],
        "title": "偈三首  其三",
        "id": "62d7d455-f921-4047-ab02-917acb9f39b7"
    },
    {
        "author": "释辩",
        "paragraphs": [
            "不是心，不是佛，不是物，钻天鹞子辽天鹘。",
            "不度火，不度水，不度炉，离弦箭发没回途。",
            "直饶会得十分去，笑倒西来碧眼胡。"
        ],
        "title": "偈",
        "id": "f14bf170-5511-41e5-ae07-d0f05ea02ea6"
    },
    {
        "author": "释海评",
        "paragraphs": [
            "灯笼上作舞，露柱里藏身。",
            "深沙神恶发，昆仑奴生嗔。",
            "一句合头语，万劫堕迷津。"
        ],
        "title": "偈",
        "id": "62521069-be61-45fc-a2a6-91ee493dae99"
    },
    {
        "author": "释瑞仙",
        "paragraphs": [
            "吾心似秋月，碧潭清皎洁。",
            "无物堪比伦，教我如何说。",
            "堪嗟古人心，难与今人说。",
            "语与时人同，意与时人别。",
            "今人不会古人意，今日教我如何说。",
            "直饶会得寒山意，秋月碧潭犹未彻。",
            "此夜一轮明皎洁，纵目观瞻不是月。"
        ],
        "title": "偈三首  其一",
        "id": "10bad312-0af6-4e07-a54a-7f122fa79b50"
    },
    {
        "author": "释瑞仙",
        "paragraphs": [
            "棚头鼓未鸣，部乐未抹抢。",
            "竿木逞伎俩，着忙出定场。",
            "懡㦬便回去，一段最光扬。"
        ],
        "title": "偈三首  其二",
        "id": "3d35f415-7279-46bc-9bb5-3229d98c9cf6"
    },
    {
        "author": "释瑞仙",
        "paragraphs": [
            "三个橐驼两只脚，日行万里趁不着。",
            "而今收在玉泉山，不许时人乱斟酌。"
        ],
        "title": "偈三首  其三",
        "id": "9347269f-8e6c-44da-9c0f-bf3cdcc6477f"
    },
    {
        "author": "释法清",
        "paragraphs": [
            "万柳千华暖日开，一华端有一如来。",
            "妙谈不二虚空藏，动着微言徧九垓。"
        ],
        "title": "偈二首  其一",
        "id": "e71de187-5f99-4089-acb0-91f570809a92"
    },
    {
        "author": "释法清",
        "paragraphs": [
            "万仞崖头曾借路，百千禅侣尽生疑。",
            "只因满眼多巘崄，不识天然却问谁。"
        ],
        "title": "偈二首  其二",
        "id": "cf24b3fe-4a38-4020-a408-744065bd8f9b"
    },
    {
        "author": "释法清",
        "paragraphs": [
            "形骸在此，其人何在。",
            "日炙风吹，掩彩掩彩。"
        ],
        "title": "和冯济川题枯髅图",
        "id": "17c77f32-7296-44ad-97c2-67cec327bf92"
    },
    {
        "author": "法因庵主",
        "paragraphs": [
            "岩上桃华开，华从何处来。",
            "灵云纔一见，回首舞三台。"
        ],
        "title": "偈",
        "id": "a65eae94-79ed-4cb4-add5-8570bff3225e"
    },
    {
        "author": "释圆慧",
        "paragraphs": [
            "达磨正宗，衲僧巴鼻。",
            "堪嗟迷者成群，开眼瞌睡。",
            "头上是天，脚下是地。",
            "耳朵闻声，鼻孔出气。",
            "敢问云堂之徒，时中甚么安置。",
            "可怜双林傅大士，却言祇这语声是。"
        ],
        "title": "偈",
        "id": "da4d86c4-6f39-4a71-b900-f078654afa41"
    },
    {
        "author": "释宗泰",
        "paragraphs": [
            "会了唤作禅，未悟果然难。",
            "难难，目前隔个须弥山。",
            "悟了易，易易，信口道来无不是。"
        ],
        "title": "偈",
        "id": "4034a273-30fe-452b-945c-75738cb4fbb2"
    },
    {
        "author": "邢居实",
        "paragraphs": [
            "长安城头乌夜栖，长安道上行人稀。",
            "浮云卷尽暮天碧，但见明月流清辉。",
            "君独骑馿向何处，头上倒着白接䍦。",
            "长吟搔首望明月，不学山翁醉似泥。",
            "到得城中灯火闹，小儿拍手拦街笑。",
            "道傍观者那得知，相逢疑是商山皓。",
            "龙眠居士画无比，摇毫弄笔长风起。",
            "酒酣闭目望穷途，纸上轩昂无乃似。",
            "君不学长安游侠夸年少，臂鹰挟弹章台道。",
            "君不能提携长剑取灵武，指挥猛士驱貔虎。",
            "胡为脚踏梁宋尘，终日飘飘无定所。",
            "武陵桃源春欲暮，白水青山起烟雾。",
            "竹杖芒鞋归去来，头巾任挂三花树。"
        ],
        "title": "题李伯时画黄知命骑馿图",
        "id": "b8f0f319-ab6f-42dd-a96d-72394af882cd"
    },
    {
        "author": "邢居实",
        "paragraphs": [
            "十年客京洛，衣袂多黄尘。",
            "所交尽才彦，唯子情相亲。",
            "会合能几日，欢乐何遽央。",
            "春风东北来，飘我西南翔。",
            "骊驹已在门，白日行且晚。",
            "停觞不能饮，将去更复返。",
            "把腕捋髭须，悲啼类儿女。",
            "人生非鹿豕，安得常羣聚。",
            "朝别河上梁，暮涉关山道。",
            "匹马逐飞蓬，离恨如春草。",
            "去去日已远，行行泪横脸。",
            "昨日同袍友，今朝异乡客。",
            "来时城南陌，始见梅花白。",
            "回首汉江头，黄梅已堪摘。",
            "杖策登高城，极目迥千里。",
            "落日下青山，但见白云起。",
            "远望岂当归，长歌涕如雨。",
            "归心如明月，幽梦过颍汝。",
            "抱膝长相思，故人安可见。",
            "忽枉数行书，彷佛如对面。",
            "纷纭辇毂下，冠盖争驰逐。",
            "吹嘘多贤豪，肯复念幽独。",
            "空斋听夜雨，深竹闻子规。",
            "此情不可道，此心君讵知。"
        ],
        "title": "寄陈履常",
        "id": "04fe6e35-b669-4653-a9e3-0812978d5991"
    },
    {
        "author": "邢居实",
        "paragraphs": [
            "既雨天气佳，微云淡如扫。",
            "欲寻烟际钟，骑马河边草。",
            "紫椹饱黄鹂，人家夏蚕老。",
            "田妇踏缫车，隔篱语音好。",
            "嗟我一何愚，读书浪枯槁。",
            "不及此中人，中年客长道。"
        ],
        "title": "雨後出城马上作",
        "id": "51b2d524-9105-477b-8547-aca6a5bc9df3"
    },
    {
        "author": "邢居实",
        "paragraphs": [
            "秋风夕起兮白露为霜，草木憔悴兮窃独悲此众芳。",
            "明月皎皎兮照空房，昼日苦短兮夜未央。",
            "有美一人兮天一方，欲往从之兮路渺茫。",
            "登山无车兮涉水无航，愿言思子兮使我心伤。"
        ],
        "title": "秋风三叠寄秦少游  其一",
        "id": "d0bd1771-9253-46ae-8782-b7fca725e9d6"
    },
    {
        "author": "邢居实",
        "paragraphs": [
            "秋风淅淅兮云冥冥，鸱枭昼号兮蟋蟀夜鸣。",
            "岁月徂迈兮忽如流星，少壮几时兮老冉冉其相仍。",
            "展转反侧兮从夜达明，怅独处此兮谁适为情。",
            "长歌激烈兮涕泣交零，愿言思子兮使我心怦。"
        ],
        "title": "秋风三叠寄秦少游  其二",
        "id": "06b11f7c-d95b-4352-881c-5963c592c806"
    },
    {
        "author": "邢居实",
        "paragraphs": [
            "秋风浩荡兮天宇高，羣山逶迤兮溪谷寂寥。",
            "登高望远兮不自聊，驾言适野兮谁与游遨。",
            "空原无人兮四顾萧条，猨狖与伍兮麋鹿为曹。",
            "浮云千里兮归路遥，愿言思子兮使我心劳。"
        ],
        "title": "秋风三叠寄秦少游  其三",
        "id": "4c3b83fe-48f1-4df8-beb7-698ae7fa690e"
    },
    {
        "author": "邢居实",
        "paragraphs": [
            "汉宫有女颜如玉，浅画蛾眉远山绿。",
            "披香殿里夜吹笙，未央宫中朝理曲。",
            "绛纱蒙笼双蜡烛，箫鼓声传春漏促。",
            "玉辇三更别院归，夜深月照黄金屋。",
            "莓苔满院无行迹，总为君王未相识。",
            "上天仙人骨法别，人间画工画不得。",
            "嫣然一笑金舆侧，玉貌三千敛颜色。",
            "罗帏绣户掩风香，一朝远嫁单于国。",
            "金凤罗衣为谁缕，长袖弓弯不堪舞。",
            "一别昭阳旧院花，泪洒臙脂作红雨。",
            "回头不见云间阙，黄河半渡新冰滑。",
            "马蹄已踏辽碣尘，天边尚挂长门月。",
            "黄沙不似长安道，薄暮微云映衰草。",
            "羌人马上鸣胡笳，绿发朱颜为君老。",
            "西风萧萧郅水寒，啼痕不断几阑干。",
            "年年看尽南飞雁，一去天涯竟不还。",
            "少年将军健如虎，日夕撞钟搥大鼓。",
            "宝刀生涩旌旗卷，汉宫嫁尽婵娟女。",
            "寂寞边城日将暮，三尺角弓调白羽。",
            "安得猛士霍嫖姚，缚取呼韩作编户。"
        ],
        "title": "明妃引",
        "id": "f8aa71c7-bf2f-4555-8d62-8d9ac7e21842"
    },
    {
        "author": "邢居实",
        "paragraphs": [
            "木落天高忆旧居，几时归去带经锄。",
            "黄花烂漫无人折，柿叶翻红正好书。"
        ],
        "title": "和黄鲁直平原郡斋秋还二首  其一",
        "id": "dad6b023-d945-4ea1-b244-d9d20461e525"
    },
    {
        "author": "邢居实",
        "paragraphs": [
            "目送愁云尽日愁，寒来着破旧貂裘。",
            "凭谁说与西风道，留取花间点缀秋。"
        ],
        "title": "和黄鲁直平原郡斋秋还二首  其二",
        "id": "b72f6cbf-94ec-4db9-9935-e6510f30da88"
    },
    {
        "author": "邢居实",
        "paragraphs": [
            "君官泰山北，我住汉江东。",
            "异国俱为客，清樽恨不同。"
        ],
        "tags": [
            "泰山"
        ],
        "title": "送晁以道",
        "id": "adacfed5-c6d4-41d6-b884-9f18b64b0b7e"
    },
    {
        "author": "邢居实",
        "paragraphs": [
            "春仲赋南征，岁暮复北走。",
            "区区徒尔为，惭愧道旁堠。",
            "岐路剧羊肠，重岗九十九。",
            "马疲须着鞭，袖短难藏手。",
            "与君从此别，把袂倚衰柳。",
            "百年但如斯，不日成老丑。",
            "我本四方人，飘泊谁为偶。",
            "有意问山神，此生复来否。"
        ],
        "title": "枣阳道中",
        "id": "07358496-c41f-4622-9cb9-107968354369"
    },
    {
        "author": "邢居实",
        "paragraphs": [
            "秋波潋滟泛横溪，小楫轻舟逐浪移。",
            "远浦遥山俱惨淡，浴鳬飞鹭共差池。",
            "苦嫌斜日侵棋局，安得长竿理钓丝。",
            "归去倾家新酿酒，还须来趁菊花时。"
        ],
        "title": "秋日泛舟走笔呈同游诸公",
        "id": "a06c6428-c43c-4868-94d3-f794fcec5da2"
    },
    {
        "author": "邢居实",
        "paragraphs": [
            "微意平生在江海，尘冠今日为君弹。"
        ],
        "title": "句  其一",
        "id": "132e68e7-4346-457d-a5de-72df633ce02b"
    },
    {
        "author": "邢居实",
        "paragraphs": [
            "高歌感人心，心悲将柰何。"
        ],
        "title": "句  其二",
        "id": "dff806f0-f94b-43a3-a7e1-9d9c87940984"
    },
    {
        "author": "谢逸",
        "paragraphs": [
            "豫章栋梁材，托身南山阿。",
            "王者建大厦，匠氏施斧柯。",
            "万夫挽不行，留滞在河浒。",
            "自非浪滔天，何由至王所。",
            "根虽埋土中，叶已随风飞。",
            "惟余爨下柯，那得复相依。",
            "风吹兼雨打，日居复月诸。",
            "誓朽泥涂间，不及栎与樗。",
            "匠氏慎无悔，豫章当自宽。",
            "人生类如此，才难圣所叹。"
        ],
        "title": "豫章行",
        "id": "9eae68c2-ada6-48be-9f7b-4e5eb99d1d51"
    },
    {
        "author": "谢逸",
        "paragraphs": [
            "渊明从远公，了此一大事。",
            "下视区中贤，略不可人意。",
            "不如归田园，万事付一醉。",
            "挥觞赋新诗，诗成聊自慰。",
            "初不求世售，世亦不我贵。",
            "意到语自工，心真理亦邃。",
            "何必闻虞韶，读此可忘味。",
            "我欲追其韵，恨无三尺喙。",
            "嗟叹之不足，作诗示同志。"
        ],
        "title": "读陶渊明集",
        "id": "93eae849-9e5c-41db-813b-b38157386fed"
    },
    {
        "author": "谢逸",
        "paragraphs": [
            "王子遗我诗，五言若长城。",
            "谁谓永嘉末，复闻正始声。",
            "咄嗟千人废，雍容一坐倾。",
            "端能励节义，何必五鼎烹。"
        ],
        "title": "和王立之见赠四首  其一",
        "id": "31641cda-cead-4bf0-91ab-e1566e462300"
    },
    {
        "author": "谢逸",
        "paragraphs": [
            "蛙蛤没泥涂，鲵鳅游畎浍。",
            "岂知北溟鲲，翱翔九霄外。",
            "长安夸奢子，奔走逐冠盖。",
            "古寺有佳人，幽吟发清籁。"
        ],
        "title": "和王立之见赠四首  其二",
        "id": "eec21f1a-a8df-421f-b878-8bd49fd29847"
    },
    {
        "author": "谢逸",
        "paragraphs": [
            "按剑毛先生，睨柱蔺相如。",
            "欲市万世名，非由十斛珠。",
            "善养浩然气，外泽心不臞。",
            "桃花自春风，何用赋玄都。"
        ],
        "title": "和王立之见赠四首  其三",
        "id": "e328eb1d-3eb0-4f8f-ba4f-06cd89f4fb57"
    },
    {
        "author": "谢逸",
        "paragraphs": [
            "钟鸣戒夜行，途远畏日暮。",
            "王良鞭骥子，一跃仅十步。",
            "怪事书咄咄，白发生故故。",
            "未暇陈九事，亟归读四库。"
        ],
        "title": "和王立之见赠四首  其四",
        "id": "73e1d335-944b-44c7-9e90-66904b65ac11"
    },
    {
        "author": "谢逸",
        "paragraphs": [
            "徐穉卧不起，青衫老柴门。",
            "仲舒着繁露，要明王道尊。",
            "相逢非竟日，此怀谁与论。",
            "朗咏鄱阳篇，江南烟雨昏。"
        ],
        "title": "和徐教授与董元达",
        "id": "fd20c57b-5c69-4290-9cf5-cce742df5ede"
    },
    {
        "author": "谢逸",
        "paragraphs": [
            "延陵多贤孙，杰然者迪吉。",
            "上书因自讼，宾客禁私觌。",
            "瞑目数归期，闭口防罚直。",
            "谒告呼朋侪，笑谈洗忧戚。",
            "开樽青莲界，逍遥以永日。",
            "翩翩客鼎来，草草筵初秩。",
            "子珍乐易人，开谈见胸臆。",
            "宗鲁与人交，坦然无畛域。",
            "君泽学古谈，论议简而质。",
            "伯更廊庙具，绿发居师席。",
            "泽民泮水英，每试辄中的。",
            "叔野饱书史，胸中万卷积。",
            "文美秉天机，温如苍玉璧。",
            "文康气雄豪，目睨天宇窄。",
            "中邦最清修，操履有绳尺。",
            "乐之似长康，痴绝故无匹。",
            "坐客皆奇才，椎钝莫如逸。",
            "诸人或见赏，颇爱性真率。",
            "不求身後名，但喜杯中物。",
            "世故了不知，一醉吾事毕。"
        ],
        "title": "吴迪吉载酒永安寺会者十一分韵赋诗以字为韵予用逸字",
        "id": "90519fa3-fcca-4519-8799-a17c28e73056"
    },
    {
        "author": "谢逸",
        "paragraphs": [
            "平生刚直心，真率类狂绞。",
            "居首富儿门，肉食亦不饱。",
            "北堂老发垂，喜惧我心搅。",
            "瘦妻首飞蓬，敢谓美而佼。",
            "妇姑宵不寐，清饿常至卯。",
            "幸頼亲友人，馈送亦稍稍。",
            "崔嵬华子冈，秀岭横参昴。",
            "木桃芘菟竹，岁永樛枝挠。",
            "千年采掇余，曾近麻姑爪。",
            "喧喧声利区，献酬呈狯狡。",
            "分甘及衡门，古心君独拗。",
            "作诗报嘉惠，质野言非巧。"
        ],
        "title": "谢吴迪吉以麻源桃实法制黄精见遗",
        "id": "385a778c-0798-4395-8d7c-41e8a64a47e0"
    },
    {
        "author": "谢逸",
        "paragraphs": [
            "进不骄富贵，立朝如在山。",
            "退若羞贫贱，林泉作阓阛。",
            "喧静本无相，了在一念间。",
            "人皆谙此理，何事可作难。",
            "每月一会面，十客九不闲。",
            "良时况易失，逝者不复还。",
            "老境不汝贷，毛发半已斑。",
            "游从皆胜事，栖息况禅关。",
            "兹会若不勉，对客恐厚颜。",
            "诸人胸旷达，高韵不可攀。",
            "此意固同晓，作诗勉我顽。"
        ],
        "title": "游逍遥寺以野寺江天豁山扉花木幽为韵探得山字",
        "id": "80883f9a-04e6-406e-ba9e-7b6c00b0c5a8"
    },
    {
        "author": "谢逸",
        "paragraphs": [
            "人生一月间，开口笑几日。",
            "况复岁云暮，在堂悲蟋蟀。",
            "胡不为强欢，唧唧复唧唧。",
            "吾徒尘外姿，开怀见真率。",
            "达如商山皓，清若竹林逸。",
            "相逢各拊掌，一笑万事失。",
            "主人清旷士，作堂记其实。",
            "愿无负此堂，不为势利怵。",
            "时时叙离阔，中散志意毕。"
        ],
        "title": "游文美清旷亭各以字为韵",
        "id": "5001ca20-33e7-4a40-9021-ea172ee56f71"
    },
    {
        "author": "谢逸",
        "paragraphs": [
            "木落野空旷，天迥江湖深。",
            "登楼眺遐荒，朔风吹壮襟。",
            "望望不能去，勤我思贤心。",
            "此心何所思，思我逍遥子。",
            "挂冠卧秋斋，阅世齐愠喜。",
            "念昔造其室，微言契名理。",
            "击考天玉球，四坐清音起。",
            "别来越三祀，洋洋犹在耳。",
            "宵长梦寐勤，月明渡淮水。"
        ],
        "title": "怀李希声",
        "id": "6ab7b9c4-b3cb-4b89-bda9-1cd64a81bd56"
    },
    {
        "author": "谢逸",
        "paragraphs": [
            "丸丸松柏林，结根临古道。",
            "未逢匠石徒，岁久空合抱。",
            "圣人建明堂，良材日登造。",
            "左右乏先容，地遥安可到。",
            "愿言励岁寒，不改雪霜操。"
        ],
        "title": "送临川教授叶端仁赴阙  其一",
        "id": "391343a7-28d3-4050-b210-f13557bcde8c"
    },
    {
        "author": "谢逸",
        "paragraphs": [
            "嘉林有石龟，视尾知千龄。",
            "支床气愈老，巢莲身始轻。",
            "钻灼占休咎，胸中疑惑明。",
            "纳锡藏太卜，决策安朝廷。",
            "吾徒昧倚伏，祸福何由征。"
        ],
        "title": "送临川教授叶端仁赴阙  其二",
        "id": "a4c9b235-f7cd-438d-9d17-4b0ceea5bb93"
    },
    {
        "author": "谢逸",
        "paragraphs": [
            "曲肱清梦残，晓鼓喧鸣鼍。",
            "披衣步庭除，白露倾圆荷。",
            "俄闻剥啄声，佳客来相过。",
            "为言城市喧，邀我游山阿。",
            "步入青莲界，诸峰鬰嵯峨。",
            "清香郁软语，竟日同婆娑。",
            "吾人嗜好僻，与世殊臼窠。",
            "兹游慎勿广，恐为俗客呵。"
        ],
        "title": "同吴迪吉汪信民游西塔寺分韵赋诗以荷花日落酣为韵探得荷花字  其一",
        "id": "c0a7e406-a38d-4203-8ad1-3dd41d4b5f0f"
    },
    {
        "author": "谢逸",
        "paragraphs": [
            "林间露警鹤，城头日翻鸦。",
            "荷香晓逾清，山色秋更佳。",
            "寺有老比丘，视世如虚花。",
            "茶香语有味，境静思无邪。",
            "夕阳动归兴，天末散余霞。",
            "徘徊不忍去，南楼吹晓笳。",
            "更约秋夜来，小船卧蒹葭。"
        ],
        "title": "同吴迪吉汪信民游西塔寺分韵赋诗以荷花日落酣为韵探得荷花字  其二",
        "id": "2e285f7b-aa19-40ca-bec1-9942942c5790"
    },
    {
        "author": "谢逸",
        "paragraphs": [
            "天刑不可解，何以补我劓。",
            "同访老比丘，步至城南寺。",
            "脱冠饭其腹，咀嚼风雨驶。",
            "四壁吼怒雷，稍稍众客睡。",
            "而余与汪侯，敬咨第一义。",
            "山僧笑不答，饮食自知味。",
            "岂无一樽酒，把盏得竟醉。",
            "不知虚静中，自有无穷意。",
            "赋诗非不工，聊以助游戏。",
            "莫学玉川子，弄笔嘲同异。"
        ],
        "title": "游西塔寺分韵得异字",
        "id": "ed693907-9133-4fdb-9b3e-442fb1a1c0c8"
    },
    {
        "author": "谢逸",
        "paragraphs": [
            "绿筱蒙修涂，圆荷媚清溪。",
            "步屧便清风，欻见古招提。",
            "入门眼界浄，端如刮金篦。",
            "升堂各趺坐，野语无町畦。",
            "吾徒性真率，可追阮与嵇。",
            "安能触世网，瓮底藏酰鸡。",
            "爱此清旷境，不知夕阳西。",
            "归骑去联翩，城头乌夜啼。"
        ],
        "title": "游西塔寺分韵得溪字",
        "id": "6fce535c-8525-4e71-bb32-b7cf252ff016"
    },
    {
        "author": "谢逸",
        "paragraphs": [
            "不通泮宫籍，端居常屡空。",
            "贫知俗益薄，老觉书有功。",
            "寂无裹饭客，门前翳蒿蓬。",
            "平生眼底人，粗知吾困穷。",
            "招呼城南游，饭我枵肠空。",
            "亭午得一饱，哦诗和秋虫。",
            "扪腹步南湖，缓带披凉风。",
            "渐见波心莲，颇忆新妆红。",
            "徐酌穆生醴，宛如和露浓。",
            "三咽不知味，百盏无醉容。",
            "但可胜茶汤，留饷东坡翁。",
            "儒生本酸寒，独处罹百凶。",
            "不谒魏元君，粗免恶少攻。"
        ],
        "title": "与诸友游南湖分韵得红字",
        "id": "ac3be663-bad2-4fb0-8f3c-821e1c88c4d5"
    },
    {
        "author": "谢逸",
        "paragraphs": [
            "邑小民事简，琴樽有余欢。",
            "才高气虽雄，心夷神自闲。",
            "吐辞如春风，万象生笔端。",
            "向识杏坛老，不应叹才难。",
            "山近雪云密，风动梅香寒。",
            "铜龙晓鼓鸣，画舸扬漪澜。",
            "丈夫重离别，感慨伤朱颜。",
            "努力事明主，慎勿轻挂冠。"
        ],
        "title": "送鹿好古",
        "id": "15971445-039d-4286-ae3d-83d2c78aa727"
    },
    {
        "author": "谢逸",
        "paragraphs": [
            "我老不闻道，抱疴卧蓬室。",
            "有客晨叩门，竦若秋山直。",
            "借问为谁何，吾祖乃太白。",
            "倾怀露底藴，始恨晚相得。",
            "时时出诗语，词源极湍激。",
            "格律竟不凡，窥祖见窗壁。",
            "飘然别我去，此道谁知识。",
            "世岂乏金龟，恐无贺宾客。"
        ],
        "title": "送李明道",
        "id": "84a99d21-2cb1-4c7f-b5ae-dca23c00002a"
    },
    {
        "author": "谢逸",
        "paragraphs": [
            "吾家阿连诗，美如青精饭。",
            "君尝从之游，剩馥润青简。",
            "我老世所憎，百推无一挽。",
            "君独频叩门，问我句中眼。",
            "此行赴功名，旧习暂锄铲。",
            "霜清山驿寒，酒醒夜闻雁。",
            "挑灯诵我诗，聊供一笑莞。"
        ],
        "title": "送吴秀才赴辟廱",
        "id": "40e38fc9-16af-45e1-8091-55e75914ca27"
    },
    {
        "author": "谢逸",
        "paragraphs": [
            "太白列仙人，名缀云房籍。",
            "天上官长严，宁为世间客。",
            "醉揖巢父辈，相从竹溪逸。",
            "朝衫不上船，拜舞堕巾帻。",
            "气吞高力士，傲睨天地窄。",
            "董侯慕斯人，作堂榜其壁。",
            "流俗嗜声利，如舐刀上蜜。",
            "慎勿徇流俗，与侯并为七。"
        ],
        "title": "金溪董秀彦孚闻竹溪六逸之风而悦之作堂面修竹名之曰逸乞余文表章其义予病不能苦思作五言诗以遗之",
        "id": "381f0d18-c2e2-4ef8-bede-0620ed9d3682"
    },
    {
        "author": "谢逸",
        "paragraphs": [
            "绿发工词章，白头困州县。",
            "老气吞儿曹，胸中书万卷。",
            "遗我盈把珠，璀璨辉组练。",
            "何时游匡庐，登堂识君面。",
            "更邀谪仙人，共醉山间院。",
            "愿君出樊素，可供一笑倩。"
        ],
        "tags": [
            "庐山"
        ],
        "title": "和王闲叟见赠兼简李商老",
        "id": "9bc2662c-dfa2-4a3e-b88c-481798a5ed99"
    },
    {
        "author": "谢逸",
        "paragraphs": [
            "道人居笑庵，游戏大海寂。",
            "钩深无近用，镜古有精识。",
            "运筹不减良，任侠颇如剧。",
            "未传东土衣，不通左阶籍。",
            "归自丹霞山，闭门不浪出。",
            "室中拂未秉，户外屦已积。",
            "非关一念致，要是三昧力。",
            "叠衾洗钵外，何以度永日。",
            "孤坐老此生，恐为世情测。",
            "谈笑作佛事，岂不胜占毕。",
            "垂手试入廛，贪夫愿投璧。",
            "大木倒百围，山灵不敢惜。",
            "壮观佛宇丽，鬼工莫俦匹。",
            "众生嗜欲利，如儿舐刀蜜。",
            "睹此大庄严，一瞬万缘失。",
            "何时却闭门，养此幻化质。",
            "老大百不知，面带黄瓜色。"
        ],
        "title": "和洪老赠寂大师",
        "id": "775bd7fc-3a04-4e53-88a7-4672cf6e09eb"
    },
    {
        "author": "谢逸",
        "paragraphs": [
            "蔡生老江南，山水涵眼界。",
            "挥洒若无心，笔端生万怪。",
            "树杪耸烟鬟，云端悬缟带。",
            "系舟枯柳根，茅屋临清派。",
            "扫壁挂高堂，肃肃起清籁。",
            "君名定不朽，第恐缣素败。"
        ],
        "title": "观蔡规画山水图",
        "id": "9445e598-3e1a-4210-8399-805a06ec28b2"
    },
    {
        "author": "谢逸",
        "paragraphs": [
            "剑池渺人物，孙子剑池杰。",
            "身不满五尺，胸次极岑绝。",
            "客来捉玉麈，清谈霏锯屑。",
            "至道初不烦，弹指万缘灭。",
            "端能领此意，麈柄行当折。",
            "对客了忘言，真成温伯雪。"
        ],
        "title": "题捉玉轩",
        "id": "1c76fc2a-8aba-4054-aeb4-3e1969769727"
    },
    {
        "author": "谢逸",
        "paragraphs": [
            "天籁号万窍，水石相吐吞。",
            "俛仰一瞬间，羣动了无痕。",
            "乃知性分内，喧静本同根。",
            "君独诣此理，怀抱清而温。",
            "谈笑民事办，庭无鳬鹜喧。",
            "隠几饯日夕，隙月窥黄昏。"
        ],
        "title": "题止蘧轩",
        "id": "332b40af-ca21-4d30-be23-a3de700c4f0b"
    },
    {
        "author": "谢逸",
        "paragraphs": [
            "天瑞必应诚，和气可致祥。",
            "我如拆袜线，平生无寸长。",
            "胡为蓬荜下，灵芝秀煌煌。",
            "诸人喜事者，载酒来溪堂。",
            "环观三叹息，作诗助揄扬。",
            "似闻天道远，吉凶命靡常。",
            "在德虽为瑞，无德恐为殃。",
            "愿服朋友戒，修德敢怠荒。"
        ],
        "title": "汪文彬载酒率诸人过予溪堂观芝草以煌煌灵芝一年三秀为韵探得煌字",
        "id": "2ab65b4e-d692-4667-be46-d3bb6557a1d7"
    },
    {
        "author": "谢逸",
        "paragraphs": [
            "无客且闭门，有兴即赋诗。",
            "盘餐随厚薄，妻儿同饱饥。",
            "读书不求解，识字不必奇。",
            "拂榻卧清昼，隠几消良时。",
            "林鶑韵古木，萍鱼闯幽池。",
            "敝庐亦足乐，陶令真吾师。"
        ],
        "title": "敝庐遣兴",
        "id": "a5cfa772-e928-4cf8-a242-2f568a9e1b26"
    },
    {
        "author": "谢逸",
        "paragraphs": [
            "德不盖当代，名欲万世垂。",
            "刻石期後人，石与名俱隳。",
            "子厚名世士，投荒死南夷。",
            "柳民怀遗爱，作庙临罗池。",
            "韩公记其事，沈子书其词。",
            "韩词昭万古，沈诗妙一时。",
            "名实两无愧，後世传不疑。",
            "古人共闲燕，翰墨相娱嬉。",
            "食不设寒具，玩此前贤碑。",
            "愿作集古录，模楷欧少师。"
        ],
        "title": "与诸人分韵咏古碑探得罗池庙记以池字为韵",
        "id": "a7df0a8a-3bfc-4483-a9d3-14eef02c1c06"
    },
    {
        "author": "谢逸",
        "paragraphs": [
            "富贵幻天机，饥寒撼关楗。",
            "参前横利害，俗眼青白眩。",
            "苏黄两玉人，落笔传九县。",
            "向来窜遐荒，弃捐若秋扇。",
            "王侯介如石，乃心不可转。",
            "投之古锦囊，不遗俗子翫。",
            "近来夸奢子，嗜好亦稍变。",
            "有客来借观，君无唾其面。",
            "酌酒对银钩，吞声勿复辩。"
        ],
        "title": "王立之园亭七咏 顿有亭",
        "id": "b907ae87-d889-486e-b7f1-879eabca36ca"
    },
    {
        "author": "谢逸",
        "paragraphs": [
            "我家北斗南，卜居近山坞。",
            "浚井得清泉，凿池不择土。",
            "京城井鳞鳞，厥味半甘苦。",
            "谁知城南园，有泉白如乳。",
            "门前车马喧，客醉日亭午。",
            "呼童转辘轳，铜瓶挂修组。",
            "漱齿得甘凉，如风涤烦暑。",
            "心清谈辩驶，舌端洒飞雨。",
            "但恐醉复醒，君眠客不去。"
        ],
        "title": "王立之园亭七咏 漱醉亭",
        "id": "f86aaee9-44e7-4328-acaa-51736ec09255"
    },
    {
        "author": "谢逸",
        "paragraphs": [
            "小人拙生事，三冬卧无帐。",
            "忍寒东窗底，坐待朝曦上。",
            "徐徐晨光晞，稍稍气血畅。",
            "熏然四体和，恍若醉春酿。",
            "此法秘勿传，不易车百两。",
            "君胡得此法，开轩亦东向。",
            "苏公名大裘，意岂在万丈。",
            "但观名轩心，人人如挟纩。"
        ],
        "title": "王立之园亭七咏 大裘轩",
        "id": "b283950e-f6f3-4dbc-8a22-4e92b807e8e5"
    },
    {
        "author": "谢逸",
        "paragraphs": [
            "枕簟置一榻，几杖置一筵。",
            "扫空浄如水，洗心学僧禅。",
            "何必快哉风，襟怀自泠然。",
            "是身岂无垢，要以道洗湔。",
            "傥不念清凉，恐为烦暑缠。",
            "虽居土囊口，内热如烹煎。",
            "我自悟此理，三伏扇可捐。",
            "定知与列子，相友以忘年。"
        ],
        "title": "王立之园亭七咏 泠然斋",
        "id": "9a29a85e-3d7b-4089-9f49-35383b59bbe5"
    },
    {
        "author": "谢逸",
        "paragraphs": [
            "庵居已是介，又以介名庵。",
            "胡为酷好介，毋乃在律贪。",
            "人生要当介，君侯恐不堪。",
            "富贵不相贷，安得坐禅龛。",
            "客去自无事，客来不妨谈。",
            "但能了诸幻，起卧俱无惭。",
            "慎勿作住想，如茧缚老蚕。",
            "兴来出庵去，丛林禅可参。"
        ],
        "title": "王立之园亭七咏 介庵",
        "id": "234251ba-9ab3-40d2-8150-f20572c88d5b"
    },
    {
        "author": "谢逸",
        "paragraphs": [
            "平生扬子云，识字造奇古。",
            "时有好事人，载酒问训诂。",
            "君乃贵公子，趣向亦如许。",
            "读书如鸡鸣，勤不乱风雨。",
            "亦有问字客，携壶就君语。",
            "君初不作难，应答了无忤。",
            "户外屦如云，作堂蔽寒暑。",
            "林甫端能来，勿与谈杕杜。"
        ],
        "title": "王立之园亭七咏 载酒堂",
        "id": "2573546e-45a8-4644-a9b4-05e2f3b14ca4"
    },
    {
        "author": "谢逸",
        "paragraphs": [
            "静坐寂无事，一日似两日。",
            "闻之东坡公，此语妙无匹。",
            "晨漱夕曲肱，百年过如掷。",
            "投身声利场，更觉居诸疾。",
            "而君定何人，能使羲轮轶。",
            "虽无挥日戈，自得鲁阳术。",
            "但见弦望移，了不记甲乙。",
            "优游聊卒岁，何必日鼓瑟。"
        ],
        "title": "王立之园亭七咏 永日亭",
        "id": "22f0df63-240b-4240-b664-7fd54bc6fc70"
    },
    {
        "author": "谢逸",
        "paragraphs": [
            "梅清不受尘，月浄本无垢。",
            "微风更解事，排遣香入牖。",
            "倏思阿明语，清与此花偶。",
            "天资已超轶，况得善师友。",
            "洞然胸明白，欲扫不容帚。",
            "客来相视笑，不知语出口。",
            "平生憎俗人，未语辄先呕。",
            "不逢屈突生，宁食艾三斗。",
            "乃知我辈中，如师亦稀有。",
            "但想月中梅，作诗清如昼。"
        ],
        "title": "月中观梅花怀月上人",
        "id": "8ef12e6c-5e4c-4b8b-b151-4b6257b9b416"
    },
    {
        "author": "谢逸",
        "paragraphs": [
            "权师纯孝人，精诚动坤轴。",
            "庐墓冽寒泉，色照师眼绿。",
            "守此不动心，种彼无瑕玉。",
            "湛浄涵一德，清凉压三伏。",
            "漱齿回余甘，烹茶发新馥。",
            "浣衣颒面余，灌溉蔬畦足。",
            "他年功用成，虹气森岩谷。",
            "何时怀璧来，不必藏韫椟。",
            "摩挲坏衲中，出示老尊宿。"
        ],
        "title": "赠权师",
        "id": "72a7a000-7efd-4042-b029-f2eca8b1f345"
    },
    {
        "author": "谢逸",
        "paragraphs": [
            "飞飞空中萤，晔晔扬其光。",
            "假此寸草资，乘阴争炜煌。",
            "胶胶鸡既鸣，杲杲升扶桑。",
            "神奇复臭腐，尔生何可长。"
        ],
        "title": "夏夜杂兴  其一",
        "id": "e84efd03-bad9-490c-ba15-ccdf0ddf7e3a"
    },
    {
        "author": "谢逸",
        "paragraphs": [
            "零露栖圆荷，月明清洒洒。",
            "旋转如走丸，细碎不盈把。",
            "劲风度横塘，珠玑毕倾泻。",
            "胡不被蓼萧，徽音播诗雅。"
        ],
        "title": "夏夜杂兴  其二",
        "id": "a242b675-8ab6-47b2-9b7b-b80834858754"
    },
    {
        "author": "谢逸",
        "paragraphs": [
            "蚯蚓本微虫，托生在泥滓。",
            "饮泉食槁壤，既饱鸣自恣。",
            "躯小无他肠，气尽声乃止。",
            "虽无招忧累，奈何聒吾耳。"
        ],
        "title": "夏夜杂兴  其三",
        "id": "e8b39091-fe9a-437c-a760-f3525aca7120"
    },
    {
        "author": "谢逸",
        "paragraphs": [
            "青青棘篱蔓，碧色侵琅玕。",
            "嶷嶷枝叶茂，萦纡矛戟间。",
            "风露岂不佳，弱质危难安。",
            "愿言依松柏，永与同岁寒。"
        ],
        "title": "夏夜杂兴  其四",
        "id": "b051eca5-9044-49fc-85d5-946222848432"
    },
    {
        "author": "谢逸",
        "paragraphs": [
            "飞蚊鼓翅鸣，薨薨喧室中。",
            "敢憎声似雷，实惮喙如锋。",
            "饮血虽可饱，噬肤竟何功。",
            "得时不足贵，少皞行西风。"
        ],
        "title": "夏夜杂兴  其五",
        "id": "ae6f2b9f-3485-4b20-b971-7b0186d26d83"
    },
    {
        "author": "谢逸",
        "paragraphs": [
            "翳翳庭中草，琐细不可名。",
            "风来徒自偃，雨过胡为青。",
            "芟夷去根本，勿使复滋荣。",
            "竟无补世事，区区何所生。"
        ],
        "title": "夏夜杂兴  其六",
        "id": "b46fb835-d84c-4c17-a8d0-d87faf204cb1"
    },
    {
        "author": "谢逸",
        "paragraphs": [
            "燕燕巢梁端，飘摇畏风雨。",
            "永夜不得眠，啾啾子求哺。",
            "秋风毛羽成，分飞不相顾。",
            "慎勿毁其室，此室安且固。"
        ],
        "title": "夏夜杂兴  其七",
        "id": "81890360-5641-4abb-95ba-d267026ae513"
    },
    {
        "author": "谢逸",
        "paragraphs": [
            "窗前两梧桐，清阴覆东墙。",
            "孙枝络珊瑚，圭叶裁琳琅。",
            "良材中琴瑟，幽栖期凤凰。",
            "愿先海岱贡，移根栽峄阳。"
        ],
        "title": "夏夜杂兴  其八",
        "id": "482cee31-a4d0-48b6-83a7-50e1cfd8332b"
    },
    {
        "author": "谢逸",
        "paragraphs": [
            "姮娥驾望舒，余光粲天步。",
            "飞廉鼓清籁，萧萧响庭户。",
            "身欲从之游，怅望不能去。",
            "哦诗广九辩，庶几托风赋。"
        ],
        "title": "夏夜杂兴  其九",
        "id": "40595d22-0d33-405a-b012-f505bdf825e5"
    },
    {
        "author": "谢逸",
        "paragraphs": [
            "曾侯江南英，文章有家法。",
            "坚壁仁义涂，势若太山压。",
            "跫然过我语，如热得清箑。",
            "为言行赴官，扁舟泛苕霅。",
            "炙手公卿门，眼底端不乏。",
            "吾人倘闻道，执圭同荷锸。",
            "谓予言不信，捧盘与君歃。"
        ],
        "title": "送曾伯长",
        "id": "686b79f4-5fff-483f-bf36-d55e043bec47"
    },
    {
        "author": "谢逸",
        "paragraphs": [
            "汪子躯干小，劲气横秋霜。",
            "累累诸儒中，轩然无老苍。",
            "平生读书功，短檠照夜窗。",
            "相从近两年，觉我旧学荒。",
            "为言将远适，随兄泛潇湘。",
            "欲濯尘土心，胸怀吞九江。",
            "愿言勉此志，无为忧患伤。",
            "待得秋雁飞，寄书来草堂。"
        ],
        "title": "送汪叔野  其一",
        "id": "61113b98-cd8c-4c01-b681-a22e008b973f"
    },
    {
        "author": "谢逸",
        "paragraphs": [
            "两汪皆于菟，季也何其怒。",
            "三年屏鲜腴，藜藿未尝饫。",
            "铁心不可拗，出语等刀锯。",
            "贪夫既激昂，壮士亦惊顾。",
            "落笔波涛翻，可接乃兄武。",
            "科名盖余事，文章徒媚妩。",
            "欲筑平生基，更师黄叔度。"
        ],
        "title": "送汪叔野  其二",
        "id": "a3586691-c320-4eeb-91bd-f6b373f922a7"
    },
    {
        "author": "谢逸",
        "paragraphs": [
            "国欲求忠臣，忠臣乃孝子。",
            "为臣若不忠，泉下颡有泚。",
            "居士邱园英，参禅得佛髓。",
            "家有两男儿，孝秀冠闾里。",
            "大儿守名教，小儿饱书史。",
            "颀然诸子孙，眉目皆可喜。",
            "人言居士亡，居士实不死。"
        ],
        "title": "哭陈居士",
        "id": "8f9a7039-96f6-4f17-8541-26d6ff4f9cf6"
    },
    {
        "author": "谢逸",
        "paragraphs": [
            "吾祖牧临汝，滞讼清公庭。",
            "胥吏退雁鹜，疏帘挂寒厅。",
            "鼓角唤幽梦，草色池塘青。",
            "双旌引五马，驾言出郊垧。",
            "足蹑云端屐，手展贝叶经。",
            "税驾妙高台，几砚陈轩棂。",
            "朱墨纷在眼，梵宇森如星。",
            "台倾人已寂，声名蔼余馨。",
            "想公忘言处，角挂山中羚。"
        ],
        "title": "翻经台",
        "id": "f803f460-dd1e-4758-8938-f57d542d12ba"
    },
    {
        "author": "谢逸",
        "paragraphs": [
            "元龙湖海豪，盖代声籍籍。",
            "只今观耳孙，才皆万夫敌。",
            "叔兮美无度，伯也古遗直。",
            "当年种玉翁，什袭裹双璧。",
            "期公垂天云，佐郡试戢翼。",
            "尚开柴桑径，引领望三益。",
            "尝闻筑燕台，千里走乐剧。",
            "市骨捐千金，廐乘尽虎脊。",
            "公乃真好事，屣履见逢掖。",
            "定知子舆辈，一笑皆莫逆。"
        ],
        "title": "三益斋诗",
        "id": "59de8dfb-5a59-4929-a63d-c10c1e34d4c4"
    },
    {
        "author": "谢逸",
        "paragraphs": [
            "昨夜山头月，照我杯潋滟。",
            "今朝云外山，寸碧若新染。",
            "人境两清绝，座客只君欠。",
            "俗子百无用，胜士一可念。",
            "君如苕溪女，不妆有幽艳。",
            "又如白堕醪，虽久味愈酽。",
            "雄文山有云，高论圭无玷。",
            "胸怀极坦夷，了不限城堑。",
            "胡不侍明光，峨冠佩长剑。",
            "宁甘广文冷，青灯对铅椠。",
            "何当襥被归，莫待孟光窆。",
            "放杖先生席，罢趋邦君坫。",
            "晚行蝉噪山，晓起鸡号店。",
            "到家先过我，信若符节验。",
            "门前马未嘶，屋上乌可占。",
            "呼儿拂几席，唤妇熨襦襜。",
            "欲具韩子餐，恐乏鱼菜赡。",
            "但当蒸瓠壶，莫笑卢公俭。",
            "老气得酒豪，灰寒尚复焰。",
            "虚心叩至道，膏肓待君砭。"
        ],
        "title": "游西塔寺分韵赋诗怀汪信民以渊明停云诗岂无他人念子实多为韵探得念字",
        "id": "e1a266d8-2b9b-4688-be18-8ff26c85f35d"
    },
    {
        "author": "谢逸",
        "paragraphs": [
            "元君始云翔，华姑继羽化。",
            "独留曾与黎，高风配崧华。",
            "不随二女嫔，岂羡两乔嫁。",
            "尚余脂泽念，多生缘未谢。",
            "化为芬利陀，耦立远公社。",
            "翠趺分双歧，并萼肩相亚。",
            "挹袖熏风晨，携手凉月夜。",
            "交枝艳散霞，同气香飘麝。",
            "疏影竞清妍，幽姿斗闲暇。",
            "何时各零落，秋高霜露下。",
            "洗妆见冰肌，乘云返姑射。",
            "此论传者谁，黄鹄为予话。"
        ],
        "title": "游西塔寺分韵咏双莲以太华峰头玉井莲为韵探得华字",
        "id": "ba4e99e7-3db8-4b51-b268-5d1c5cb8afc0"
    },
    {
        "author": "谢逸",
        "paragraphs": [
            "宁馨捉麈手，玉色相辉映。",
            "携持宾满堂，韵与谈俱胜。",
            "温润德堪比，鲜洁面可镜。",
            "扣几声逾清，指月色弥莹。",
            "名压范增斗，价重齐侯磬。",
            "晋朝妙人物，此公名最盛。",
            "风流固足赏，不救当时病。",
            "虽云王谢许，我老独不称。",
            "肉缓形颇秽，语拙存直性。",
            "但慕杜陵翁，长镵白木柄。"
        ],
        "title": "游西塔寺探得王夷甫玉柄麈尾以柄字为韵",
        "id": "8af4e3a8-0b5e-4505-ab8a-f9d419c4d850"
    },
    {
        "author": "谢逸",
        "paragraphs": [
            "耿耿抱孤韵，寂寂扃柴扉。",
            "束书卧环堵，交游车马稀。",
            "风流佳公子，妙龄秉天机。",
            "邀予步层台，目送孤鸿飞。",
            "山影漾清渚，翠色侵人衣。",
            "渔浦晚烟暝，霁雰蒙夕晖。",
            "静言思叔子，怅然澹忘归。",
            "坐有庖丁手，奏刀心术微。",
            "万象含毫端，缣素聊一挥。",
            "古来胜达士，欻如朝露晞。",
            "吾人各勉力，毋为邹湛讥。"
        ],
        "title": "拟岘台  其一",
        "id": "a595b7ad-2a70-4dcf-a696-fcd1927300ad"
    },
    {
        "author": "谢逸",
        "paragraphs": [
            "取友遍四海，江夏真无双。",
            "怜我守幽独，闭门卧北窗。",
            "折简呼胜士，炊黍羞羊腔。",
            "相邀出蓬荜，登高临大江。",
            "江山拟岘首，清绝冠此邦。",
            "岂惟慕叔子，耆旧皆敦庞。",
            "蛰龙卧诸葛，雏凤伏老庞。",
            "寂寞千载後，斯人可心降。",
            "愿言各努力，勿立憍慢幢。"
        ],
        "title": "拟岘台  其二",
        "id": "913780a4-0ca5-4df1-a6c1-539c62f9fa8c"
    },
    {
        "author": "谢逸",
        "paragraphs": [
            "琢雕山骨奇，磨礲发光炯。",
            "体润云气生，寒泉洌幽井。",
            "平生心腹交，陈玄及毛颖。",
            "德重不倾侧，中虚且渊静。",
            "置之棐几间，吾身日三省。"
        ],
        "title": "端溪砚",
        "id": "a4b7e30d-2598-468a-a8c6-f34615b43eee"
    },
    {
        "author": "谢逸",
        "paragraphs": [
            "巴邛清霜後，独余两大橘。",
            "一朝剖而食，四老欣然出。",
            "乃知避世士，退藏务深密。",
            "吾邦富此果，味不数萍实。"
        ],
        "title": "吴子珍家分韵咏席上果探得橘子以橘字为韵",
        "id": "127fa640-7554-4be2-8b4d-f78e301c700c"
    },
    {
        "author": "谢逸",
        "paragraphs": [
            "令尹吴楚豪，奇胸开八窗。",
            "人物秀春柳，诗句妙澄江。",
            "筑室名壁阴，凿牖延朱光。",
            "呻吟六艺学，心醉倚胡床。",
            "毛锥摘秋颖，茧纸截水苍。",
            "浑洒有能事，着勋翰墨场。",
            "翼翼鲁泮宫，国士征无双。",
            "行且职教事，儒风成一邦。"
        ],
        "title": "寄洪驹父戏效其体",
        "id": "f735c1e9-47ad-47a1-8292-4b502f9918bf"
    },
    {
        "author": "谢逸",
        "paragraphs": [
            "不见徐侯久，梦绕西山阳。",
            "斯人天下士，秀拔无等双。",
            "捉麈望青天，意气吞八荒。",
            "平生学古功，胸次罗典章。",
            "商略造理窟，清论排风霜。",
            "弄笔有佳思，哦诗怀漫郎。",
            "恐非江湖客，黑头侍明光。",
            "不忘温处士，羣书亦可将。"
        ],
        "title": "寄徐师川戏效其体",
        "id": "c7813203-7cb6-42ae-a181-70a043bc82c5"
    },
    {
        "author": "谢逸",
        "paragraphs": [
            "彼美邱园秀，风韵何洒落。",
            "考盘盱水湄，贫贱不陨获。",
            "冰椀荐溪毛，缟衣佩兰若。",
            "和峤松森森，王恭柳濯濯。",
            "文采南山豹，野逸青田鹤。",
            "独振大雅音，黄钟在牛铎。",
            "绿萝结春阴，修篁解夏箨。",
            "登山挹飞溜，自得仁智乐。",
            "頼有好事人，携酒慰寂寞。",
            "王路今坦夷，胡为束高阁。",
            "堆盘烂生光，累累照巾羃。",
            "香雾欲噀人，未食先流液。",
            "何当见四老，授我隠居术。"
        ],
        "title": "怀吕聘君",
        "id": "acb8f814-c389-4071-bf3b-1481ed13fda6"
    },
    {
        "author": "谢逸",
        "paragraphs": [
            "鶢鶋止鲁郊，岂乐太牢具。",
            "冥冥万里鸿，弋人何敢慕。",
            "东海儒林秀，落笔妙词赋。",
            "蹭蹬江湖秋，低徊老韦布。",
            "晚从使者举，奉檄喜而惧。",
            "白发照青衫，奄忽死中路。",
            "功名安在哉，竟以儒冠误。",
            "去就各有时，寿夭亦无据。",
            "竚立倚江楼，注目烟村暮。"
        ],
        "title": "伤徐文学",
        "id": "53671f3f-2dcf-4d1b-92d8-938cc204e830"
    },
    {
        "author": "谢逸",
        "paragraphs": [
            "长沙隔重湖，苍莽无四壁。",
            "骚魂驾鬼车，月黑阴火赤。",
            "念彼泮宫老，官居寄禅寂。",
            "虽绾参军绶，尚带山林色。",
            "萧然列仙癯，粹气润圭璧。",
            "坐见屈在墙，作诗吊沈溺。",
            "鄙夫不解事，勇退如六鹢。",
            "安得快哉风，吹我垂天翼。",
            "不假蜚霞佩，置身在君侧。"
        ],
        "title": "怀汪信民",
        "id": "c6f3d0c8-c52f-4fb8-9edf-cd826c96545d"
    },
    {
        "author": "谢逸",
        "paragraphs": [
            "金风吐商管，秀色浮山椒。",
            "苔干石骨瘦，水落溪毛凋。",
            "埃尘暗箯舆，风霜缁客貂。",
            "藜羹浥野饭，松醪酌村瓢。",
            "会当对榻语，竹坞风萧萧。",
            "浣肠去旧学，词源涌春潮。"
        ],
        "title": "怀汪信民村居",
        "id": "e5124a11-d666-4893-9425-6d5a763298da"
    },
    {
        "author": "谢逸",
        "paragraphs": [
            "龟以气而寿，龙以仁而灵。",
            "蛇以无足行，蚓以无肠鸣。",
            "大哉天地间，百怪不可名。",
            "洋洋西津水，念子行西征。",
            "与道如有闻，雁来当寄声。"
        ],
        "title": "送胡民望入京",
        "id": "66667dff-0d21-4b36-bb18-a976c33ab172"
    },
    {
        "author": "谢逸",
        "paragraphs": [
            "落落匡山老，晴江莹眉宇。",
            "问道崆峒墟，枯槎泛江浒。",
            "归欤谢远游，曲肱卧环堵。",
            "磅礴万物表，动植见吞吐。",
            "曜灵旋磨蚁，四气遽如许。",
            "咄咄千载事，俯仰变今古。",
            "安得仙人杖，颓龄为君拄。"
        ],
        "tags": [
            "庐山"
        ],
        "title": "寄洪龟父戏效其体  其一",
        "id": "576aac4a-2154-4ed7-9359-0a9f974be4eb"
    },
    {
        "author": "谢逸",
        "paragraphs": [
            "幡然起东皋，曳裾入西洛。",
            "且捧毛义檄，莫蹑虞卿屩。",
            "智囊发新縢，经笥启尘钥。",
            "治国端有计，何惜万金药。",
            "回睨黄公垆，夐尔河山邈。"
        ],
        "title": "寄洪龟父戏效其体  其二",
        "id": "243a3aec-2add-40bd-adaf-6112ea73cacc"
    },
    {
        "author": "谢逸",
        "paragraphs": [
            "黄昏出东门，月在房心间。",
            "步绕古柳堤，疏影迷清湾。",
            "趺坐湖上亭，物肃景自闲。",
            "桂影摇浊醪，波光照酡颜。",
            "高怀浩无际，妙语险莫攀。",
            "夜深风露冷，投宿敲禅关。",
            "时闻桥下泉，决决鸣佩环。",
            "兹游寻旧约，正朔已七颁。",
            "缅想泮宫老，邈在淮南山。"
        ],
        "title": "八月十五夜与诸友游南湖玩月",
        "id": "fae3277e-6bb7-4bb3-9c48-9d16ff8da638"
    },
    {
        "author": "谢逸",
        "paragraphs": [
            "雨洗天宇凈，微云卷凉风。",
            "今夕定何夕，月圆秋气中。",
            "惊雁掠沙水，寒鸦绕梧桐。",
            "嘉我二三子，笑语春冰融。",
            "酒酣吐秀句，醉笔翩征鸿。",
            "夜阑灯光乱，清影栖房栊。",
            "似闻霓裳曲，笛声吟老龙。"
        ],
        "title": "中秋与二三子赏月分韵得中字",
        "id": "7707a630-0c5f-47af-8b8d-d0f9381cb3ca"
    },
    {
        "author": "谢逸",
        "paragraphs": [
            "西风脱木叶，感时煎百虑。",
            "痴坐北窗底，哦诗不能句。",
            "同舍二三子，邀我城南去。",
            "风于湖上亭，临流坐箕踞。",
            "菡萏晚红垂，冷香袭巾屦。",
            "湖西青莲界，竹阴有微路。",
            "老僧迎我笑，洗钵供匕箸。",
            "斋厨野饭香，园蔬摘朝露。",
            "清言洗心胸，幸免杯酒污。",
            "人生会合难，驶若风中雾。",
            "明晨想兹游，凄凉在何处。"
        ],
        "title": "游西塔寺分韵得处字",
        "id": "0450357c-c515-48c3-82ce-a00939e4489c"
    },
    {
        "author": "谢逸",
        "paragraphs": [
            "初闻季子贤，词源涨万派。",
            "未倒蔡邕屣，先倾程本盖。",
            "自从得斯人，议论颇宏大。",
            "迩来卧苫块，病骨剧疲瘵。",
            "兹游独不预，颇觉气宇隘。",
            "平生憎俗物，每见意即败。",
            "後会君强起，免食三年艾。"
        ],
        "title": "怀季智伯以洪龟父赠智伯诗气盖关中季子心为韵探得盖字",
        "id": "b551f1fd-76d3-49b3-b152-457c211fcaf5"
    },
    {
        "author": "谢逸",
        "paragraphs": [
            "祸福初无门，吉凶本不僭。",
            "跖寿颜夭折，此理竟谁验。",
            "贵不啬谗邪，富独饶聚敛。",
            "施施骄妻妾，百索无一欠。",
            "贞士抱清真，藜藿常不餍。",
            "人生鬼揶揄，奄忽就窀窆。",
            "吾友汪夫子，才力百夫赡。",
            "独立流俗中，如山不可堑。",
            "青衫困冷官，半世守寒俭。",
            "自从斯人亡，吾生良可厌。",
            "弦绝伯牙琴，墓挂徐卿剑。",
            "但余清溪编，万丈垂光焰。",
            "朝来雨新霁，湖波清潋滟。",
            "禅堂凈巾屦，僧榻凉枕簟。",
            "追寻旧游踪，历历皆可念。",
            "矢诗寓一哀，苦泪渍铅椠。"
        ],
        "title": "集西塔寺怀亡友汪信民以言念君子温其如玉为韵探得念字",
        "id": "1d253efc-ceda-472d-ba1c-30bf690a29a5"
    },
    {
        "author": "谢逸",
        "paragraphs": [
            "鄙夫拙生事，日晚儿号冬。",
            "白驹穿瓮牖，曲肱起犹慵。",
            "懒惰百无营，有酒时复中。",
            "孰知廊庙具，征骖犯寒风。",
            "行役岂不苦，王事不我容。",
            "劳佚虽有命，造物似不公。",
            "仰羡冲天鹤，孤飞邈难从。",
            "頼有云外山，所至如迎逢。",
            "是中有深意，高怀可默通。",
            "何当浮大白，一醉百念空。"
        ],
        "title": "和陈倅宜黄书事",
        "id": "31925f80-7394-4d47-a091-2e84111765cb"
    },
    {
        "author": "谢逸",
        "paragraphs": [
            "阳进君子升，阴退小人伏。",
            "此理洞然明，不疑更何卜。",
            "微和回根荄，余光借草木。",
            "但看堂前梅，南枝已芬馥。",
            "东斋况虚明，樽有荔枝绿。",
            "灯花不予欺，玉虫间金粟。",
            "吾道行将伸，斯言可三复。"
        ],
        "title": "冬至日陈倅席上分赋一阳来复探得复字",
        "id": "9080f7e5-6c30-4406-b7f6-3c63a18e40a2"
    },
    {
        "author": "谢逸",
        "paragraphs": [
            "潘侯平生心，初不喜婚宦。",
            "中年又丧妻，二子尚幼丱。",
            "孤灯秋梦寒，颇思美目盼。",
            "初时似不堪，既久亦习惯。",
            "斯人天机深，坚壁却忧患。",
            "浊醪只独斟，布衣谁补绽。",
            "岂不溉釜鬵，无人煮藜苋。",
            "买婢供使令，颇遭俗子讪。",
            "北风吹枯桑，天寒岁云晏。",
            "人生不百年，一世如梦幻。",
            "勿谓渊泉深，巨鱼亦可汕。",
            "何当呼蹇修，便可买羔雁。",
            "中馈端有人，嫁娶岂难办。",
            "为君乞樊素，伴我老山涧。"
        ],
        "title": "嘲潘邠老未娶",
        "id": "1ece3e3d-f99b-40cb-9d82-bacd4e9337d1"
    },
    {
        "author": "谢逸",
        "paragraphs": [
            "竹林墙外梢，梅蘂檐前朵。",
            "万籁寂无声，夜阑耿灯火。",
            "通守尘外姿，体道忘人我。",
            "邀客文字饮，麈风清四座。",
            "酒酣诵新诗，老气激衰惰。",
            "公诗如天骥，逸韵谢缰锁。",
            "小人窘驽足，十步常九跛。",
            "愿公勤鞭策，他年逢饭颗。"
        ],
        "title": "陈倅席上分韵得我字",
        "id": "4604b318-fed0-4288-8f59-34075a0fef37"
    },
    {
        "author": "谢逸",
        "paragraphs": [
            "夜饮锦瑟傍，歌吹盈耳根。",
            "归闻窗外竹，摵摵风叶喧。",
            "梦觉室生白，晓起欲填门。",
            "平地委璀璨，虚亭舞翩翻。",
            "洒树轻复扬，触幔急且掀。",
            "望远恐连云，积厚疑压坤。",
            "光动浮屋椽，影乱纷池盆。",
            "散漫迷大江，依稀认前村。",
            "雀噤咮自束，鸦湿翅不鶱。",
            "把玩手欲龟，咀嚼舌必扪。",
            "风党怒未解，火媒寒不温。",
            "檐有冰柱悬，门无屐齿痕。",
            "游倦不访戴，愁多惟卧袁。",
            "何时天宇霁，炙背负晴暄。",
            "王门若可拟，持以献至尊。"
        ],
        "title": "夜过朱仲观饮明日雪作",
        "id": "adee0747-7932-48bf-b3de-ddd6ee2c46a5"
    },
    {
        "author": "谢逸",
        "paragraphs": [
            "学道护心城，养生戒眉斧。",
            "静知世味薄，老惬野僧语。",
            "散步给孤园，邀我会心侣。",
            "尘清不瞇眼，境静可冰暑。",
            "莲社宗远公，竹溪仰巢父。",
            "此道不异世，今人岂媿古。",
            "当念贫时交，重勿弃如土。"
        ],
        "title": "广寿寺",
        "id": "d10e00d0-279f-4ceb-936a-40d8d01ace27"
    },
    {
        "author": "谢逸",
        "paragraphs": [
            "雁云蜚兮鲤沉，高者可弋兮下可罾。",
            "龙沙之上足以忘机兮，于以观鱼鸟之情。",
            "修眉浮空兮，鉴寒濑之澄凝，茹紫芝兮濯缨。",
            "逍遥乎龙沙之上兮，可乐者山水之情。",
            "草芊芊兮垂柳阴阴，黄落兮霜寒露零。",
            "龙沙之上足以忘怀兮，于以观草木之情。",
            "秋风兮月明，吹我衣裳兮照吾曲肱。",
            "逍遥乎龙沙之上兮，可乐者风月之情。",
            "百夫逐鹿兮，失得之营心。",
            "有鹿兮虽竭蹷其何悲。",
            "向知鹿不吾得兮，曾不如其已。",
            "不吾得则已兮，又何有于龙沙之君子也。"
        ],
        "title": "龙沙词五叠赠清逸先生",
        "id": "2e0d9df1-7814-4983-9053-9df003233688"
    },
    {
        "author": "谢逸",
        "paragraphs": [
            "先生手种千竿竹，俨如壮士衣冠肃。",
            "林端结阁挹清风，阁上幽人峙双玉。",
            "春风飞尽玄都花，秋霜半落平泉木。",
            "试傍池边访此君，雪虐风饕不改绿。",
            "我有惠施书五车，不解子山愁万斛。",
            "何时一醉藉清影，更邀明月同君宿。"
        ],
        "title": "寄题高彦应长官碧鲜阁",
        "id": "a4e875d6-6d38-4d22-98a5-d1f4ee115fa8"
    },
    {
        "author": "谢逸",
        "paragraphs": [
            "君如霜鹘精爽老，目睨云霄长侧脑。",
            "不种河阳满县花，手披泮水收芹藻。",
            "闭门较艺防请谒，门外宾朋迹如扫。",
            "饥肠得酒吼怒雷，牙颊生烟喉吻燥。",
            "青灯枕上梦蛾眉，惊魄酷怕寒砧捣。",
            "纵未休粮仙骨轻，丹田亦合生梨枣。",
            "归来清狂尚未减，怀抱向人辄倾倒。",
            "不作孟公投辖饮，乃欲悲吟效郊岛。",
            "明年东风破柳条，万里晴江波浩浩。",
            "此时扁舟挽不留，依旧儒官守枯槁。",
            "只今有酒不浪饮，迎腊寒梅为谁好。",
            "相将风雪不饶人，拂面飞花故相恼。",
            "期君三日不如盟，定作回波嘲栲栳。"
        ],
        "title": "汪信民顷赴符离约谒告还家为盛集戏作诗嘲之以助一笑仍率诸友同赋",
        "id": "94123b48-9ab4-44a5-9f19-cc85f5483962"
    },
    {
        "author": "谢逸",
        "paragraphs": [
            "岁晚穷愁催急晷，吾人学道心如水。",
            "共访延陵季子孙，呼儿酌酒烹双鲤。",
            "新有扬雄宅一区，旧闻孟母邻三徙。",
            "卜居清旷慕长统，近市喧嚣惭晏子。",
            "但得门容长者车，何须声有尚书履。",
            "他年羔雁列君庭，吉士恐为君子使。"
        ],
        "title": "访吴子珍新居",
        "id": "77d5c2fe-955b-4209-ac54-589d2fe76a00"
    },
    {
        "author": "谢逸",
        "paragraphs": [
            "薛老峰前古游侠，脱冠卖剑翦须鬣。",
            "闭关孤坐百念空，面上老色如秋叶。",
            "飘然飞锡华子冈，浪逐西风移步屧。",
            "摄衣升堂搥大鼓，是中不赏啬夫喋。",
            "四众围绕如堵墙，要观霹雳飞牙颊。",
            "人生一梦几时觉，相逢栩栩皆蝴蝶。",
            "何当蜡屐从师游，遮莫冯驩老弹铗。"
        ],
        "title": "送子侃禅师",
        "id": "54d74a93-070b-4ab6-ba7a-6d4aec9bbb0d"
    },
    {
        "author": "谢逸",
        "paragraphs": [
            "谪仙独立风埃外，函丈席间藏法界。",
            "食前不愧孟子讥，容膝尚笑陶生隘。",
            "若知北斗可藏身，定是须弥堪纳芥。",
            "不容广坐九百万，谁信维摩室本大。"
        ],
        "title": "丈轩诗",
        "id": "b0afeed5-410b-4e6f-ae6d-aa0cf1e99a03"
    },
    {
        "author": "谢逸",
        "paragraphs": [
            "鲁公虹气胸中蟠，发为心画妙笔端。",
            "严如礼乐陈太庙，肃若朝会罗千官。",
            "想见诮杞叱希烈，不忧米罄无晨餐。",
            "曩凭熊轼守此土，浮屠受戒升高坛。",
            "手磨苍珉纪岁月，大书深刻期不刓。",
            "至今父老见必拜，尚余堕泪碑斓斑。",
            "争摹墨本走四海，购求不惜千金殚。",
            "挂之虚堂拂尘壁，凛然六月阴风寒。",
            "岂惟贼臣敛衽避，厉鬼不得神其奸。"
        ],
        "title": "游宝应寺分咏古迹探得颜鲁公戒坛碑以坛字为韵",
        "id": "e1b7ced6-3bf8-4ff7-bb5c-999e52cb62c1"
    },
    {
        "author": "谢逸",
        "paragraphs": [
            "读书不作儒生酸，跃马西入金城关。",
            "塞垣苦寒风气恶，归来面皱须眉斑。",
            "先皇召见延和殿，议论慷慨天开颜。",
            "谤书盈箧不复辩，脱身来看江南山。",
            "长江滚滚蛟龙怒，扁舟此去何当还。",
            "大梁城里定相见，玉川破屋应数间。"
        ],
        "tags": [
            "长江",
            "离别",
            "旷达",
            "劝慰"
        ],
        "title": "送董元达",
        "id": "79acc66a-71b3-4a06-9a21-478e444aa0e1"
    },
    {
        "author": "谢逸",
        "paragraphs": [
            "门前五柳陶渊明，归卧柴桑呼不醒。",
            "锦官城西杜少陵，醉挹浣花溪水横。",
            "几杖颠倒杯盘倾，似闻殷殷金石声。",
            "乃知达士未忘情，一觞一咏有余清。",
            "银杯落手新诗成，仰视寥廓鸿冥冥。",
            "富贵于我浮云轻，兴来慎勿骑长鲸。",
            "人言唯君可卿卿。"
        ],
        "title": "寄题黄文昌觞咏亭",
        "id": "f41fd3d7-1d6e-461c-8510-e015e3a1718d"
    },
    {
        "author": "谢逸",
        "paragraphs": [
            "掠眼年光洒飞雹，三载从游只如昨。",
            "似闻买船修水来，俄见呼童理归橐。",
            "酸寒自是临川尉，况值凶年羣盗作。",
            "干戈陌上玩经史，金鼓声中挹杯杓。",
            "上官喑呜百吏怖，人皆唯唯君谔谔。",
            "此行作邑乱山中，安得校书天禄阁。",
            "归谒黄龙老比邱，乞取囊中万金药。",
            "吾体溃闷假双井，信信致之亦不恶。"
        ],
        "title": "送姜和父",
        "id": "6256ba8b-6ce6-4612-9c86-bf8943afaa2e"
    },
    {
        "author": "谢逸",
        "paragraphs": [
            "茂陵少年白面郎，手携五弦望八荒。",
            "欹帆侧柁转天末，瞿塘滟滪一苇航。",
            "向来问字识扬子，年未二十如老苍。",
            "林花蜚尽春事了，粲然一笑西山阳。",
            "幅巾相从竟日坐，虚堂扫地焚清香。",
            "人物已共远峰秀，谈辩更与熏风凉。",
            "黄梅雨洗天界凈，驱车出门指太行。",
            "朝侯暮烹不足道，人生离别安得常。",
            "丈夫许与重气义，儿女惜别徒惨伤。",
            "观君潇洒负奇气，恐是天厩真乘黄。",
            "愿言待价无速售，世间驵侩皆王良。"
        ],
        "title": "送赵德甫侍亲淮东",
        "id": "76b2823f-c798-4daf-b834-dd72ae733019"
    },
    {
        "author": "谢逸",
        "paragraphs": [
            "狄公鹗立横清秋，真气端能回万牛。",
            "平生作郡有老手，退食燕寝清香浮。",
            "鞭笞得名亦不恶，一官何足偿百忧。",
            "岂如清浄政不挠，男耕女桑民力优。",
            "小人琐琐不足录，恶诗蒙公三过读。",
            "自闻归棹理江干，北望伤怀何刺促。",
            "胡不强为此邦留，悬知季月当泛菊。",
            "愿言他日持节来，一洗苍生愁万斛。"
        ],
        "title": "送狄朝议",
        "id": "55eb01e3-a4b6-45e4-a8ca-42e5dbb7a69d"
    },
    {
        "author": "谢逸",
        "paragraphs": [
            "岁寒在天知後凋，受命于地禀正独。",
            "楂枒枝干撑青冥，凛然正色不可辱。",
            "霹雳霁威霜雪避，奴视椅桐友松竹。",
            "孔明庙边冻蚁食，御史台中老乌宿。",
            "何如结根阿兰那，叶映高僧胡眼绿。",
            "楚多楩柟剪伐尽，大国要材梁夏屋。",
            "何时匠石运斤风，不使龙姿久偃蹙。",
            "反观樗栎老臃肿，永保天年长受福。"
        ],
        "title": "游逍遥寺咏庭前柏树以老杜病柏诗偃蹙龙虎姿生当风云会为韵得蹙字",
        "id": "757a940f-85ef-490b-bcf6-1363751f9770"
    },
    {
        "author": "谢逸",
        "paragraphs": [
            "真凈养儿如养羊，败羣者去羊不伤。",
            "洪师斗擞蔬笋气，白昼穴我夫子墙。",
            "粥鱼斋鼓了无碍，坐禅不废谈文章。",
            "老师颔之笑不语，坏衲百孔穿寒光。",
            "洞庭风号波浪吼，笑揖逐客谈船窗。",
            "六月赤脚登大庾，黄茆瘴里餐槟榔。",
            "天宫不合困两鸟，洪徐接翼鸣南昌。",
            "毛羣羽族不敢喘，师乃啁唽鸣其旁。",
            "欻起四明狂客念，扬澜恨不一苇航。",
            "男儿行役良自苦，水有鲛鳄陆豺狼。",
            "何当啖芋拨牛粪，拗折拄杖挂钵囊。"
        ],
        "tags": [
            "洞庭湖"
        ],
        "title": "送惠洪上人",
        "id": "0a2b99a8-7eb6-4cea-9a9c-05995e45d28d"
    },
    {
        "author": "谢逸",
        "paragraphs": [
            "儒林丈人称两苏，一言为重轻璠玙。",
            "见君诵诗出险语，抚掌绝倒徒惊呼。",
            "贵耳贱目亦不恶，虎豹何殊犬羊鞟。",
            "劝君掩舌卧衡门，莫赋悲秋任摇落。"
        ],
        "title": "怀李方叔",
        "id": "44ca1ae7-dbd5-4634-8d3b-7e18b0367abd"
    },
    {
        "author": "谢逸",
        "paragraphs": [
            "长安少年清似玉，腰垂黄金双鬓绿。",
            "吹嘘气焰高岑楼，胡不容公置一足。",
            "脑脂遮眼卧三年，满榻秋风对修竹。",
            "户内殷殷金石声，牙签插架三万轴。",
            "笺诗作传起凡例，断简残编纷在目。",
            "题舆粤国正秋风，石瘦水清山诘曲。",
            "先声霹雳挟仁气，父老欢呼胥吏肃。",
            "莫思莼菜赋归欤，天上要公调鼎餗。"
        ],
        "title": "送李希颜",
        "id": "e5cdc836-8f38-4967-8372-2765d57564ba"
    },
    {
        "author": "谢逸",
        "paragraphs": [
            "袁公落笔清如风，妙龄场屋声摩空。",
            "陆沉簿领三十载，晚节自号无求翁。",
            "朝廷公卿半亲旧，谁能挽致青云中。",
            "参天老柏耐霜雪，始知不与萧艾同。",
            "俛首下邑亦良苦，此行定入明光宫。"
        ],
        "title": "送袁公发",
        "id": "725f2132-5a44-4fde-8ef3-8a9eed672af7"
    },
    {
        "author": "谢逸",
        "paragraphs": [
            "沓沓举子万马奔，倾动场屋风尘昏。",
            "失身白袍青幕底，平生干没三家村。",
            "今君触热去乡县，矫如野鹤离鸡羣。",
            "笔端万字洒飞雹，岂畏食叶春蚕喧。",
            "广文先生倒屣待，三舍弟子气可吞。",
            "琴书在笥马在门，看看山上复有山。",
            "愿君莫忘大刀头，何年驷马君当还。"
        ],
        "title": "送谭子仁游太学",
        "id": "412a7f8a-ccfb-4903-ac95-10647a5e473c"
    },
    {
        "author": "谢逸",
        "paragraphs": [
            "旧闻诸李隠龙眠，伯时已老元中少。",
            "一行作吏各天涯，故人落落疏星晓。",
            "西山影里识君面，碧照章江眸子瞭。",
            "向来问道渺多歧，只今领略归玄妙。",
            "老凤垂头噤不语，古木槎枒噪春鸟。",
            "身在幕府心江湖，左胥右律但坐啸。",
            "第愁一叶钓鱼舟，不容七尺堂堂表。",
            "我今归卧灵谷云，君应紫禁鶑花绕。",
            "相思有梦到茅斋，细雨青灯坐林杪。"
        ],
        "title": "豫章别李元中宣德",
        "id": "638aec7d-fb22-4386-acd0-3f703ab2a217"
    },
    {
        "author": "谢逸",
        "paragraphs": [
            "我见俗子避百舍，一钱不直灌夫骂。",
            "灵谷峰前汝水湄，谁信无双有江夏。",
            "平生眼底无可人，子猷粗与吾同社。",
            "故栽修竹共岁寒，不与繁花斗荣谢。",
            "疏阴时过少陵樽，斜枝最入萧郎画。",
            "强排风雨作寒声，巧留雪月延深夜。",
            "三伏炎蒸自可逃，一榻清凉那肯借。",
            "愿言闭关谢俗子，勿与此曹俱日化。",
            "但得风味如晋人，纵无此君自潇洒。"
        ],
        "title": "与诸友访黄宗鲁宗鲁置酒于思猷亭席上分韵赋思猷亭诗各以姓为韵予得谢字",
        "id": "04559a24-c4e0-4569-8850-c40d976e0d13"
    },
    {
        "author": "谢逸",
        "paragraphs": [
            "织女支机弃不用，老卢坠腰谁见收。",
            "君从何处得此石，恐有鬼物为君偷。",
            "不堪压作捣练石，仆在墙东如卧牛。",
            "何如置我清溪上，奇峰崒嵂临清流。",
            "鄙夫须髯锐如戟，青眸皓齿不我俦。",
            "惟有泉石肯相伴，不索吾米无所求。",
            "何时突兀入眼界，白头相对忘百忧。"
        ],
        "title": "从黄宗鲁乞怪石",
        "id": "a89a629c-f08e-4100-9438-f26cffb20d10"
    },
    {
        "author": "谢逸",
        "paragraphs": [
            "河东夫子文中虎，笔端挥洒如飞雨。",
            "余波覃及百世孙，翰墨风流照今古。",
            "文章清丽有典则，胸怀恢廓无城府。",
            "拥麾山郡民气和，万顷黄云富禾黍。",
            "公余雅会罗嘉宾，高论峥嵘挥玉麈。",
            "皂盖双旌别汝江，去作他邦民父母。",
            "伫看祖席列岐亭，梅影横斜媚村坞。",
            "定知玉诏下丹墀，宰府要公调鼎俎。"
        ],
        "title": "代送柳权郡",
        "id": "8db6b582-57f5-402f-b8d2-7aaff8d58035"
    },
    {
        "author": "谢逸",
        "paragraphs": [
            "白云英英天末飞，红蕖脉脉涧底静。",
            "北堂姑老冢妇勤，邹侯感物动幽兴。",
            "蹔将平生说诗口，试言祸福知天命。",
            "五行推步聊复尔，恐君胸中有水镜。"
        ],
        "title": "送邹元佐还乡",
        "id": "aeef274d-a541-4bcf-a340-031152d4b0f3"
    },
    {
        "author": "谢逸",
        "paragraphs": [
            "小儒百鸟喧春风，大儒老凤栖梧桐。",
            "诸生谈经用一律，夫子不答如病聋。",
            "乃知胸次有妙理，此心矫矫谁与同。",
            "临川决曹亦良苦，三年掉臂桁杨中。",
            "悬知此行不落寞，陛下近用韩相公。"
        ],
        "title": "送高彦应",
        "id": "bb668018-08c9-4b65-9fce-3500f706993e"
    },
    {
        "author": "谢逸",
        "paragraphs": [
            "流俗纷纷何足却，尔曹百辈吾能着。",
            "虽同一床各做梦，政恐不妨人作乐。",
            "俗客自与此君疏，竹洞何曾有关钥。",
            "但邀明月对君饮，莫管门前可罗雀。"
        ],
        "title": "题许邦基却俗轩诗",
        "id": "39432877-ea93-4056-8b1d-446390b2152a"
    },
    {
        "author": "谢逸",
        "paragraphs": [
            "君家剑气干牛斗，焰焰寒光半天倚。",
            "胡不长携西入秦，曳裾侯门飒珠履。",
            "奈何俛首桁杨间，手决大狱如倾水。",
            "不向南楼按歌舞，乃提健笔夸豪靡。",
            "独步诗坛数挑战，虽欲争锋吾老矣。",
            "晚来搜揽饥腹空，戏抱添丁玩岐嶷。",
            "苍头剥啄叩我门，急得长篇惊抚几。",
            "嗟予敢望幼度才，哦诗粗可玄晖比。",
            "紫囊成坏本来空，心悟香严聊尔尔。",
            "君如暂辍画眉手，我亦闭关防折齿。"
        ],
        "title": "次张邦式韵",
        "id": "e517e2c4-6129-44f5-8c49-81ec84f80a1b"
    },
    {
        "author": "谢逸",
        "paragraphs": [
            "我家端无一囊钱，骯脏赵生门可倚。",
            "黄绶丛中识君面，眼前如见曲阜履。",
            "兴来曳杖叩斋扉，清坐焚香淡如水。",
            "有时造语出瑰奇，要令墨客皆风靡。",
            "仰观乔木俯流泉，因念吾生行已矣。",
            "台若君才万夫特，风仪秀整秋山嶷。",
            "行看待诏金马门，安得嗒然长隠几。",
            "功名他日似留侯，岂与风流京兆比。",
            "昨朝篇末画眉句，始悟前言戏之耳。",
            "不如共访弥天释，真成四海习凿齿。"
        ],
        "title": "再用前韵",
        "id": "1f52dea0-0766-47dc-b6c8-758846146092"
    },
    {
        "author": "谢逸",
        "paragraphs": [
            "春云结成三日霖，朔风吹作一尺雪。",
            "纷纷委地玉花乱，皎皎照户虹光发。",
            "一樽相对老孟光，寒窗痴坐灯明灭。",
            "踏雪观梅亦不恶，月夜西楼更清绝。"
        ],
        "title": "雪",
        "id": "f38466bb-3511-49bd-bd07-a09684154a61"
    },
    {
        "author": "谢逸",
        "paragraphs": [
            "莫事休休复莫莫，草木归根定摇落。",
            "穷冬日月任峥嵘，寒士胸怀要恢廓。",
            "人言张仪舌尚在，我惭祖逖鞭先着。",
            "君如端为梅花归，请脱青衫对花酌。"
        ],
        "title": "岁晚书怀",
        "id": "85a9e654-95d0-4e0e-9286-c752255d6a3c"
    },
    {
        "author": "谢逸",
        "paragraphs": [
            "轻云朝作雨，丽日晚开晴。",
            "岸草葱葱碧，溪流泯泯清。",
            "沙汀眠白鹭，烟树啭黄鶑。",
            "涉世心无竞，支颐眼暂明。"
        ],
        "title": "晚晴",
        "id": "8ff0979c-deda-4ab2-b918-21520211876a"
    },
    {
        "author": "谢逸",
        "paragraphs": [
            "昔日陶彭泽，何尝见督邮。",
            "江淮宽运漕，幕府得优游。",
            "故旧谁青眼，功名要黑头。",
            "相思怀抱恶，注目倚南楼。"
        ],
        "title": "寄李彬",
        "id": "b62edce4-01e3-4d71-bab2-3345c03faaa2"
    },
    {
        "author": "谢逸",
        "paragraphs": [
            "曲肱秋梦觉，剥啄打门声。",
            "鹊噪柳阴乱，鸡喧藤架倾。",
            "写诗无阿买，联句有弥明。",
            "饮罢各分袂，月凉风露清。"
        ],
        "title": "客至",
        "id": "66edb904-5eb6-42d8-aff2-b553d2ab7dc5"
    },
    {
        "author": "谢逸",
        "paragraphs": [
            "骤雨池塘涨，飘风枕簟凉。",
            "野田肥雁鹜，官柳噪蜩螗。",
            "岁月书千古，功名酒一觞。",
            "尘缨如可濯，携女泛沧浪。"
        ],
        "title": "秋日书怀",
        "id": "8fde50cc-ca32-44b3-ab41-3e6f69b205bf"
    },
    {
        "author": "谢逸",
        "paragraphs": [
            "不踏南湖路，端居两见春。",
            "浮花空过眼，浊酒漫濡唇。",
            "曳杖惟今日，开樽有故人。",
            "何须推物理，行乐及佳辰。"
        ],
        "title": "黄通理邀游南湖",
        "id": "5d5ac245-7b3e-4081-8c0b-6842ccd08946"
    },
    {
        "author": "谢逸",
        "paragraphs": [
            "古人多龃龉，吾党故徘徊。",
            "表弟邀予出，参军载酒来。",
            "南湖未新柳，东巷且残梅。",
            "但恐辟书至，将军幕府开。"
        ],
        "title": "汪信民载酒令表弟吴迪吉邀予同游南湖  其一",
        "id": "d2fbde07-4f7b-4b7e-b1d5-6d1e266b21c5"
    },
    {
        "author": "谢逸",
        "paragraphs": [
            "东府文虽下，西津艇未横。",
            "莫愁官长骂，且伴老夫行。",
            "饮酒旧无敌，能诗新有声。",
            "此樽谁可使，待倩许飞琼。"
        ],
        "title": "汪信民载酒令表弟吴迪吉邀予同游南湖  其二",
        "id": "109f3a18-724f-4a65-9977-94d957aaf828"
    },
    {
        "author": "谢逸",
        "paragraphs": [
            "地僻市声远，林深荒径迷。",
            "家贫惟饭豆，肉贵但羹藜。",
            "假贷烦邻里，经营愧老妻。",
            "曲肱聊自乐，午梦破鸣鸡。"
        ],
        "title": "睡起",
        "id": "38d7ecc0-a3d5-4f15-97ed-92a9d3cf15e3"
    },
    {
        "author": "谢逸",
        "paragraphs": [
            "夜凉云幕卷，人静荜门扃。",
            "扫叶风生砌，钩帘月可庭。",
            "秋怀因酒壮，老眼对儿青。",
            "远愧荀陈氏，应无聚德星。"
        ],
        "title": "月夜与儿曹露坐庭中",
        "id": "f0f422a1-0363-476c-b9c0-f64bececadcf"
    },
    {
        "author": "谢逸",
        "paragraphs": [
            "雨柳垂垂叶，风溪澹澹纹。",
            "清欢唯煮茗，美味祇羹芹。",
            "饮不遭田父，归无遗细君。",
            "东皋农事作，举趾待耕耘。"
        ],
        "title": "社日",
        "id": "ba840508-a2c6-4824-82bf-11144ca81f60"
    },
    {
        "author": "谢逸",
        "paragraphs": [
            "晚渡江南岸，村村水竹居。",
            "归心先倦鸟，乐事羡游鱼。",
            "去国清明後，还家谷雨初。",
            "悬知农务急，弛担把犁锄。"
        ],
        "title": "南归渡江去家稍近喜而有作",
        "id": "5b55233a-ce9e-40f5-b804-2b9ab36264f4"
    },
    {
        "author": "谢逸",
        "paragraphs": [
            "月减一分魄，风生万壑秋。",
            "山烟连野白，湖水接天流。",
            "妙语怀支遁，清歌欠莫愁。",
            "漥樽聊共酌，无羡玉为舟。"
        ],
        "title": "八月十六日夜玩月南湖用老杜韵",
        "id": "98164125-8b8d-4369-8e6d-cd7f14d1d73a"
    },
    {
        "author": "谢逸",
        "paragraphs": [
            "干禄心无竞，谋生计已疏。",
            "老催吾学圃，贫减汝观书。",
            "细雨同移果，清霜共挽蔬。",
            "何时江海去，蓑笠伴舂锄。"
        ],
        "title": "与宗野宗朴二稚子观蔬圃  其一",
        "id": "857c5b26-8e9b-4912-b8dc-484b47b2c6e4"
    },
    {
        "author": "谢逸",
        "paragraphs": [
            "闭户无宾客，忘忧頼玉鱼。",
            "迂疏皆识我，贫贱不关渠。",
            "散步惟荒圃，端居且敝庐。",
            "但知师羯末，未可笑宣舒。"
        ],
        "title": "与宗野宗朴二稚子观蔬圃  其二",
        "id": "2b862e07-9cf7-4edd-9f71-7fb1b9990484"
    },
    {
        "author": "谢逸",
        "paragraphs": [
            "董奉山中种杏，玄都观里栽桃。",
            "清旷孰如此地，登临况是吾曹。",
            "城下一江水碧，江边百尺台高。",
            "倦蝶舞酣花坞，惊鸥飞掠鱼舠。",
            "客子自来如燕，世事相黏若蚝。",
            "何当有酒径醉，凉州不博葡萄。"
        ],
        "title": "拟岘台",
        "id": "5a31051e-56bb-422f-b5f6-b4523c8d67aa"
    },
    {
        "author": "谢逸",
        "paragraphs": [
            "潜心便是觅安心，立雪何烦问少林。",
            "羽扇纶巾延客晚，蒲团禅板坐更深。",
            "要先舟壑藏时悟，莫向风幡动处寻。",
            "试抉孤峰云一寸，与民三日作春霖。"
        ],
        "title": "潜心堂",
        "id": "c529a55a-5058-473a-8713-b8dc89da0853"
    },
    {
        "author": "谢逸",
        "paragraphs": [
            "寺近仙坛西复西，醉中信足路应迷。",
            "鸣条风劲凋蒲柳，掠岸云低乱鹄鹥。",
            "檐外檀栾森翠巘，门前略彴跨清溪。",
            "葛巾藜杖真潇散，何必狨鞍鞚月题。"
        ],
        "title": "和陈仲邦野步城西",
        "id": "60d01d82-3bbb-40d1-ba92-53b412d54ad4"
    },
    {
        "author": "谢逸",
        "paragraphs": [
            "北阙弓旌未见招，茅亭高卧对山椒。",
            "诗成稚子应能诵，酒熟邻翁渐可邀。",
            "宁似杜陵长蹭蹬，不依严武更逍遥。",
            "细思洗马池边路，便是成都万里桥。"
        ],
        "title": "寄幼盘弟",
        "id": "d251796c-a7bb-457f-bcdd-f697b523bcfc"
    },
    {
        "author": "谢逸",
        "paragraphs": [
            "司业端能乞酒钱，谁忧坐客冷无毡。",
            "相望建业只千里，不见徐侯今七年。",
            "江水江花同臭味，海南海北各山川。",
            "试问烟波何处好，老夫欲理钓鱼船。"
        ],
        "title": "寄徐师川",
        "id": "bf2ed364-3359-4521-9127-bfdaf64c3eae"
    },
    {
        "author": "谢逸",
        "paragraphs": [
            "雨退飞廉决怒云，百花凈尽扫埃尘。",
            "大千沙界干坤阔，一段江山日月新。",
            "浩荡烟波鲸海晚，漰腾雪浪锦城春。",
            "谁人独采南山蕨，窗外休呼祁孔宾。"
        ],
        "title": "暮春感怀",
        "id": "afb40c46-b402-47c2-9eb4-3ed82cc4184f"
    },
    {
        "author": "谢逸",
        "paragraphs": [
            "妙凈光云覆八荒，经行聚落得清凉。",
            "阎浮檀水心无染，优钵罗花体自香。",
            "赤舄未容趋北阙，绿槐先已兆东墙。",
            "应真外见中和色，岂在眉间一点黄。"
        ],
        "title": "送朱世英  其一",
        "id": "b04af3b1-5004-4db9-93e7-c49e3474eab5"
    },
    {
        "author": "谢逸",
        "paragraphs": [
            "漠漠熏风锦旆翻，彩衣聊复殿名藩。",
            "行藏有道朱弦直，表里无瑕白玉温。",
            "燕寝妙香凝碧缕，夜谈孤月落金盆。",
            "试将执拂拈槌手，行秉玄圭侍至尊。"
        ],
        "title": "送朱世英  其二",
        "id": "5e52c038-96de-4ad3-87c2-0f1778df83be"
    },
    {
        "author": "谢逸",
        "paragraphs": [
            "短褐登门每自惭，仅同太史滞周南。",
            "沈迷晚学三无漏，懒慢长疑七不堪。",
            "平日漫悬高士榻，此行应共德公谈。",
            "他年解组归来日，尚许南荣见老聃。"
        ],
        "title": "送朱世英  其三",
        "id": "3e79d474-b66c-4179-8988-edfcc6ed7f81"
    },
    {
        "author": "谢逸",
        "paragraphs": [
            "朔风吹鬓幅巾斜，饭了呼童碾露芽。",
            "竹影萧萧围我舍，溪流渺渺对君家。",
            "古心莫为世情改，老眼聊凭文字遮。",
            "安得一蓑烟雨里，小船载酒卧芦花。"
        ],
        "title": "怀吴迪吉",
        "id": "a6874719-7892-40b2-9f67-3f1fd0cbe2c5"
    },
    {
        "author": "谢逸",
        "paragraphs": [
            "屏居不到日边久，安得黄封印赤泥。",
            "折遍溪堂红菡萏，酿成湘酎碧玻璃。",
            "洞庭春色名应减，道院丹泉价益低。",
            "聊挹小樽供寿母，烦君自注玉东西。"
        ],
        "tags": [
            "洞庭湖"
        ],
        "title": "送汪叔野水芝法酝",
        "id": "78a1bbdc-ab08-4bf7-b8de-d254992d5f64"
    },
    {
        "author": "谢逸",
        "paragraphs": [
            "凉月凄风透客衣，离亭无奈角声悲。",
            "解围未设王家障，举案先齐孟氏眉。",
            "青眼难兄嗟久别，白头寿母梦相思。",
            "胸中若有功名念，莫待钟鸣漏尽时。"
        ],
        "title": "用汪信民韵送叔野迎妇山阳",
        "id": "58c21204-f104-4fde-9ef7-08f28052a7cf"
    },
    {
        "author": "谢逸",
        "paragraphs": [
            "飞花瞇目乱纷纷，细草裙腰绿映门。",
            "山色入帘清可挹，湖光照座冷无痕。",
            "揄扬春色烦诗句，排遣愁情頼酒樽。",
            "预想明年君去後，沙寒竹凈野烟昏。"
        ],
        "title": "与高彦应司理游南湖",
        "id": "5ebda20f-f4de-4f92-bf9c-9e4b44a3a746"
    },
    {
        "author": "谢逸",
        "paragraphs": [
            "斩新气象旧书堂，堂里幽人璧一双。",
            "雨洗花光红绕舍，风摇竹影碧含窗。",
            "山横云外青螺髻，树列檐前翠羽幢。",
            "城上乌啼归棹急，笛声嘹亮月澄江。"
        ],
        "title": "陪通守承议游铁山书堂",
        "id": "9ec6d2a0-e9da-4f91-82d3-7adede34e620"
    },
    {
        "author": "谢逸",
        "paragraphs": [
            "知君才是出羣雄，怜我生涯独转蓬。",
            "稚子凄凉缘岁恶，鄙夫寂寞坐诗穷。",
            "百年鼎鼎风埃里，万事悠悠醉眼中。",
            "幸有孟光堪举案，退居真欲效梁鸿。"
        ],
        "title": "次王直方承务见寄韵",
        "id": "fb1650e4-9fe7-4f62-840d-0e001fc6aa69"
    },
    {
        "author": "谢逸",
        "paragraphs": [
            "雨後山川秀满溪，洞门疑是辟尘犀。",
            "白沙翠竹溪光浄，细草幽花野迳迷。",
            "闲步禅林思蝶化，倦骑朝马听鸡啼。",
            "使君自得真消息，祖令须烦大士提。"
        ],
        "title": "陪王守游明水  其一",
        "id": "77df2f92-4f8f-40e7-80f7-7a5a88e1a9d3"
    },
    {
        "author": "谢逸",
        "paragraphs": [
            "山拥云鬟扫夕霏，千林浮翠发初晞。",
            "雷音震谷朱轮转，霞影摇空彩旆飞。",
            "晓雾拂襟怜冉弱，晚风掀袂爱清微。",
            "夕阳楼上吹笳管，归骑遥瞻两塔巍。"
        ],
        "title": "陪王守游明水  其二",
        "id": "e313951d-0daf-499a-8458-20e17974e9a3"
    },
    {
        "author": "谢逸",
        "paragraphs": [
            "初见南湖冻未消，只今流水又平桥。",
            "驱除腊雪烦梅蘂，收拾春风倩柳条。",
            "岂有故人行作别，不将樽酒慰无聊。",
            "府中诸史皆英妙，早晚相从幸见招。"
        ],
        "title": "同信民出城南访正叔共约南湖之游至今不果信民即有长沙之行恐遂爽约戏作诗以督之",
        "id": "d48125ed-c837-489e-8848-a076c4821fc3"
    },
    {
        "author": "谢逸",
        "paragraphs": [
            "未访稽山棹酒船，先寻小有洞中天。",
            "葛巾藜杖轻轩冕，盂饭盘蔬鄙饩牵。",
            "巢父掉头休入海，焦生雄辩且惊筵。",
            "老僧瀹茗供清兴，旋拾枯松煮涧泉。"
        ],
        "title": "又饮西塔寺游南湖用老杜城西陂泛舟诗为韵",
        "id": "2eefb58f-d7ff-4cb5-82b6-a416a7dbeaef"
    },
    {
        "author": "谢逸",
        "paragraphs": [
            "不随俗客老尘寰，晚节逍遥水石间。",
            "独佩药囊来泽国，只留丹灶在梭山。",
            "身如野鹤更无侣，心似白云长是闲。",
            "若见刘仙问消息，幸分余粒及衰颜。"
        ],
        "title": "送梭山朱道人",
        "id": "bf421891-7beb-4355-b3c8-1ed2525707b6"
    },
    {
        "author": "谢逸",
        "paragraphs": [
            "直道逢人多龃龉，高怀向我最恢疏。",
            "不贪但守司城宝，无泽应辞季武车。",
            "池种青莲看妙浄，庭栽翠竹悟真如。",
            "何年来过溪堂饭，小圃携篮自摘蔬。"
        ],
        "title": "次韵汪信民见寄",
        "id": "bdde61cc-d332-479a-8cd1-515ef3c2bcba"
    },
    {
        "author": "谢逸",
        "paragraphs": [
            "师住疏山祇树园，卧观云气起江村。",
            "百年鼎鼎春风转，一钵垂垂老眼昏。",
            "古殿横空森铁凤，夜潭翻浪落金盆。",
            "何时系缆西峰下，松柏阴中独叩门。"
        ],
        "title": "送常老住疏山",
        "id": "37eb2168-204c-4f16-8e6e-c43fcae04d54"
    },
    {
        "author": "谢逸",
        "paragraphs": [
            "平生四海秦少仪，造化小儿何苦之。",
            "端能浸假求鸮炙，定不泣涕眠牛衣。",
            "问梦是想理既剖，杯中有蛇心不疑。",
            "何时过我举玉趾，不用门生并二儿。"
        ],
        "title": "闻秦少仪病愈",
        "id": "88691446-cf3a-432c-a645-8b680a0395bb"
    },
    {
        "author": "谢逸",
        "paragraphs": [
            "年少谈王陋汉儒，笔端万字压严徐。",
            "昔为酒客鶑花绕，今作禅林水竹居。",
            "贱子已捐干禄学，故人休草绝交书。",
            "春风纵棹游萧寺，北望淮山正忆渠。"
        ],
        "title": "游泉庵寺怀璧上人以徐飞锡杖出风尘为韵探得徐字",
        "id": "88398e86-94b3-40b6-9d06-3c3daf797d7b"
    },
    {
        "author": "谢逸",
        "paragraphs": [
            "洪家兄弟皆英妙，仲氏文章独起予。",
            "天末何人怀太白，日边谁子荐相如。",
            "东湖水落蛙声窘，南浦云横雁影疏。",
            "莫忆归鸿挥老泪，强裁诗句和潘徐。"
        ],
        "title": "寄洪驹父兼简潘子真徐师川",
        "id": "f7e4984b-c401-4969-8ee7-4bf3a8b1ff09"
    },
    {
        "author": "谢逸",
        "paragraphs": [
            "门外荒园一亩余，长抛笔砚把犁鉏。",
            "天边风露秋期近，海外交游音信疏。",
            "扬子家贫惟嗜酒，嵇康性懒不便书。",
            "龙沙江水连天阔，尺素何当寄鲤鱼。"
        ],
        "title": "寄徐师川",
        "id": "d054a268-466c-4e1a-a67b-920e2bea6b03"
    },
    {
        "author": "谢逸",
        "paragraphs": [
            "斸地移根未满林，庭前俄见影阴森。",
            "晚烟漠漠玉双峙，夜雨萧萧龙一吟。",
            "劲节扶疏真耐老，高才洒落少知音。",
            "参军吏隠世情薄，只有此君同我心。"
        ],
        "title": "和詹存中种竹",
        "id": "1df1b7db-04fd-4485-b1a2-d3dfc58f65b8"
    },
    {
        "author": "谢逸",
        "paragraphs": [
            "九衢尘里无停辀，君居陋巷不出游。",
            "满城恶少弋鳬雁，对面故人风马牛。",
            "别後梦寒灯火夜，归来眼冷江湖秋。",
            "冯驩老大食不饱，起视八荒提蒯缑。"
        ],
        "title": "闻徐师川自京师归豫章",
        "id": "08c553b7-d31b-40d0-aeb9-94c2add58545"
    },
    {
        "author": "谢逸",
        "paragraphs": [
            "病夫不寐百忧集，起视斗柄东南倾。",
            "山林畏隹万壑笑，天地黯惨孤舟横。",
            "此身老矣几寒暑，四海茫然谁弟兄。",
            "江西米贵斗三百，好去淮南访友生。"
        ],
        "title": "舟中不寝奉怀齐安潘大临蕲春林敏功",
        "id": "56c47345-545b-4ff2-ab89-d17dba8e59a8"
    },
    {
        "author": "谢逸",
        "paragraphs": [
            "欲寻靖节访东皋，复忆禅翁隠妙高。",
            "月送征鸿遵露渚，舟随飞鹭掠云涛。",
            "知公气压陈惊座，顾我诗惭谢法曹。",
            "胆落旧闻温御史，至今蛟兽尚腾逃。"
        ],
        "title": "和陈倅泛舟寄莹中德翁印老  其一",
        "id": "0f6df019-2041-41e2-a37b-222f78ca5760"
    },
    {
        "author": "谢逸",
        "paragraphs": [
            "澹云疏雨羃平皋，楼卧元龙百尺高。",
            "红旆已飞居易舫，赤心宁畏子胥涛。",
            "但知守道师前辈，未忍低头效此曹。",
            "天遣数公慰人望，万年富贵恐难逃。"
        ],
        "title": "和陈倅泛舟寄莹中德翁印老  其二",
        "id": "0e130f17-105e-4d9e-94de-f3f22fc1a6b0"
    },
    {
        "author": "谢逸",
        "paragraphs": [
            "汴上相逢舣画桡，清愁万斛若冰消。",
            "弟兄直谅推三友，父子公忠擅四朝。",
            "对镜如如皆般若，开谈句句尽参寥。",
            "要知往事多虚幻，看取钱塘八月潮。"
        ],
        "title": "和陈倅灵壁寄莹中二首  其一",
        "id": "07127201-5f7a-4311-a282-f44c7c562971"
    },
    {
        "author": "谢逸",
        "paragraphs": [
            "风搅张园万木摇，黯然分袂客魂消。",
            "更无余念留胸次，但有孤忠报圣朝。",
            "千里烟波舟泛泛，百年事业古寥寥。",
            "新诗吟就谁能写，安得巴东遇李潮。"
        ],
        "title": "和陈倅灵壁寄莹中二首  其二",
        "id": "5f34ecf9-1f95-4a91-99d1-cc3bad2178f6"
    },
    {
        "author": "谢逸",
        "paragraphs": [
            "晚起无营着帽迟，萧疏霜鬓任风吹。",
            "病怀王子同倾酒，愁忆潘郎共赋诗。",
            "宁效骚人餐菊蘂，敢希朝士赐萸枝。",
            "白衣不至惭元亮，空对门生与二儿。"
        ],
        "title": "重阳示万同德",
        "id": "2c22226e-7088-4207-85d9-e42537496ab0"
    },
    {
        "author": "谢逸",
        "paragraphs": [
            "斩新气象晓怀清，拂面西风卯酒醒。",
            "万物归根秋寂寂，大田多稼雨冥冥。",
            "独逢隔水一山碧，不觉举头双眼青。",
            "预想明年生事足，不烦结柳使奴星。"
        ],
        "title": "郊行书事",
        "id": "148b41ad-e5d6-4658-9915-aba3c3519bbf"
    },
    {
        "author": "谢逸",
        "paragraphs": [
            "门外远山肤寸碧，堂前溪水半篙深。",
            "仰看老鹤有清兴，静听幽琴无俗音。",
            "三釜及亲君养志，一瓢在巷我甘心。",
            "向平婚嫁何年毕，杖策长随支道林。"
        ],
        "title": "次董之南韵",
        "id": "f70be4ca-2a3d-4089-97c7-495023297633"
    },
    {
        "author": "谢逸",
        "paragraphs": [
            "薄有田园百不忧，诗书自乐更无求。",
            "形容风月三千首，笑傲林泉四十秋。",
            "岂意骑鲸寻李白，真成梦蝶化庄周。",
            "谁能倒激西江水，洗我胸中万斛愁。"
        ],
        "tags": [
            "长江"
        ],
        "title": "次季智伯韵",
        "id": "9d4d9247-e246-442b-b1b6-595bd355b357"
    },
    {
        "author": "谢逸",
        "paragraphs": [
            "先生骨相不封侯，卜居但得林塘幽。",
            "家藏蠹简几千卷，手校韦编三十秋。",
            "相知四海孰青眼，高卧一庵今白头。",
            "襄阳耆旧节独苦，只有庞公不入州。"
        ],
        "title": "寄饶葆光",
        "id": "8646717e-f023-4003-93fc-cc77d4b3a149"
    },
    {
        "author": "谢逸",
        "paragraphs": [
            "疏影横斜月色新，肌肤清瘦不禁春。",
            "侵凌腊雪寒先觉，漏泄东风信最真。",
            "光滉妆台人未起，香迷野迳蝶难亲。",
            "飘零点破苍苔地，安得灵犀为辟尘。"
        ],
        "title": "和饶正叔梅花",
        "id": "9690859a-a562-4431-93d9-5b5b258fba5a"
    },
    {
        "author": "谢逸",
        "paragraphs": [
            "踏雪敲门媿履穿，孟公饮我酒盈船。",
            "卷帘光动山人帐，入户寒侵坐客毡。",
            "急洒江村迷静练，深藏茅舍认孤烟。",
            "明年策马长安去，谁念清吟孟浩然。"
        ],
        "title": "与诸人集陈公美书堂观雪以朔雪洗尽烟岚昏为韵探得烟字",
        "id": "f29a7aa3-657f-4324-9166-76ccd3cf5678"
    },
    {
        "author": "谢逸",
        "paragraphs": [
            "求田问舍是何时，随分生涯可乐饥。",
            "梦玉今年初学语，阿宜他日定能诗。",
            "两家子弟俱无恙，一体文章是有师。",
            "但得耕桑了门户，吾人不用宁馨儿。"
        ],
        "title": "王立之寄书言其子阿宜渐学作诗及问余稚子梦玉安否作诗奉戏",
        "id": "27cb497f-6008-41c6-846a-228752b0a05b"
    },
    {
        "author": "谢逸",
        "paragraphs": [
            "东都曾见汝生时，客舍孤吟夜忍饥。",
            "忆昨能为鸐鹆舞，祗今应诵脊令诗。",
            "傥无气节如元礼，便有功名似药师。",
            "问道若知真理窟，且分余论及吾儿。"
        ],
        "title": "复用前韵寄李声之子阿大",
        "id": "227a5cb8-de06-404a-a89f-4e734f5b1f0a"
    },
    {
        "author": "谢逸",
        "paragraphs": [
            "翼翼鲁泮宫，国士媺无双。",
            "行且立教化，儒风成一邦。"
        ],
        "title": "寄洪驹父",
        "id": "1e0efca0-ad9b-4079-999b-77066fd11319"
    },
    {
        "author": "谢逸",
        "paragraphs": [
            "纸帐竹窗夜永，蒲团棐几人闲。",
            "万籁声沈沙界，一炉香袅禅关。"
        ],
        "title": "以水沈香寄吕居仁戏作六言二首  其一",
        "id": "c51d50c6-40af-4fbe-beb0-59d01a5d4eec"
    },
    {
        "author": "谢逸",
        "paragraphs": [
            "海上人多逐臭，水沈价不论钱。",
            "自是渠无佛性，非关鼻孔寥天。"
        ],
        "title": "以水沈香寄吕居仁戏作六言二首  其二",
        "id": "c62949f4-abcf-4ef4-af41-1700d384d875"
    },
    {
        "author": "谢逸",
        "paragraphs": [
            "星落江东化梵宫，楼台金碧骇鱼龙。",
            "此轩端有南康趣，只欠匡庐五老峰。"
        ],
        "tags": [
            "庐山"
        ],
        "title": "题叠翠轩",
        "id": "b30587ee-0d38-4a1f-8ab5-b3bb3c50fbf5"
    },
    {
        "author": "谢逸",
        "paragraphs": [
            "门前杨柳未藏鸦，溪上樱桃已着花。",
            "午梦觉来闻好语，阿连有信欲还家。"
        ],
        "title": "闻幼盘弟归喜而有作  其一",
        "id": "49780bfe-e8ad-4ef0-a523-e9ab0e986f9e"
    },
    {
        "author": "谢逸",
        "paragraphs": [
            "风雨多年不对床，便当携被过溪堂。",
            "曲肱但作吉祥卧，浇舌惟无般若汤。"
        ],
        "title": "闻幼盘弟归喜而有作  其二",
        "id": "3aafc0af-0047-443a-a9da-67c872097d1d"
    },
    {
        "author": "谢逸",
        "paragraphs": [
            "未放温风破柳条，先教庭树雪花飘。",
            "初疑干雨从空堕，不觉香酥着地消。"
        ],
        "title": "春雪  其一",
        "id": "cbf6cf7b-bad3-4bba-b499-41b14096a524"
    },
    {
        "author": "谢逸",
        "paragraphs": [
            "天公不愤小桃开，故剪瑶花伴落梅。",
            "後夜月明风更恶，有人无语独登台。"
        ],
        "title": "春雪  其二",
        "id": "f39157c0-4861-42e7-8336-821d855f55b5"
    },
    {
        "author": "谢逸",
        "paragraphs": [
            "罗浮山下月纷纷，曾共苏仙醉一樽。",
            "不是玉妃来堕世，梦中底事见冰魂。"
        ],
        "title": "梅六首  其一",
        "id": "285eb167-4f0f-485e-bb58-b0bcd2cd487f"
    },
    {
        "author": "谢逸",
        "paragraphs": [
            "城中桃李休相笑，林下清风汝未知。",
            "本是前村深处物，竹篱茅舍却相宜。"
        ],
        "title": "梅六首  其二",
        "id": "23d53c29-d62e-4bda-8a09-7417ce9fc718"
    },
    {
        "author": "谢逸",
        "paragraphs": [
            "镂冰叠雪斗清盈，莫笑肌肤太瘦生。",
            "底事狂风催结子，要当煮酒趁清明。"
        ],
        "title": "梅六首  其三",
        "id": "87f42bc3-6066-40fd-b20b-ea095edb2e9c"
    },
    {
        "author": "谢逸",
        "paragraphs": [
            "暗香疏影浑无頼，雨打风吹更可怜。",
            "嚼蕊但能供我醉，点妆应是为君妍。"
        ],
        "title": "梅六首  其四",
        "id": "58462f0e-2292-4c56-ae84-f106f4b7ac4d"
    },
    {
        "author": "谢逸",
        "paragraphs": [
            "杨花榆荚风流浅，秾李夭桃气味凡。",
            "只有寒香无俗韵，不烦吹笛恼掺掺。"
        ],
        "title": "梅六首  其五",
        "id": "1a99deeb-3d96-4300-8dde-ffdfdbe7ff67"
    },
    {
        "author": "谢逸",
        "paragraphs": [
            "老大无人伴我闲，忆梅幽意颇相关。",
            "不如移植溪堂後，免使凡夫俗手攀。"
        ],
        "title": "梅六首  其六",
        "id": "35fd368f-9862-4107-b337-b7e413d50ff0"
    },
    {
        "author": "谢逸",
        "paragraphs": [
            "细朵斜枝恼意香，月明疏影媚横塘。",
            "悬知不结青青子，故作无情淡淡妆。"
        ],
        "title": "戏题百叶梅花",
        "id": "624337e0-8334-498a-aa8d-033d25838b54"
    },
    {
        "author": "谢逸",
        "paragraphs": [
            "蒲芽荇带遶清池，锦缆牵船水拍堤。",
            "好是淡烟疏雨里，远峰青处子规啼。"
        ],
        "title": "春词  其一",
        "id": "c498dd3c-a130-45d9-b7d6-b9525d0e60d7"
    },
    {
        "author": "谢逸",
        "paragraphs": [
            "午睡醒来炷晚香，麝煤冉冉袭衣裳。",
            "垂杨莫道无才思，故遣飞花入洞房。"
        ],
        "title": "春词  其二",
        "id": "11bb1d47-826d-458c-93ac-a3a73ca9d39a"
    },
    {
        "author": "谢逸",
        "paragraphs": [
            "曲栏干外柳垂垂，罗幕风轻燕子飞。",
            "独倚危楼思往事，落红撩乱点春衣。"
        ],
        "title": "春词  其三",
        "id": "528111a6-eeed-42fc-ab4e-e053717025de"
    },
    {
        "author": "谢逸",
        "paragraphs": [
            "荳蔻梢头春事休，风飘万点只供愁。",
            "杜鹃啼破三更月，梦绕云间百尺楼。"
        ],
        "title": "春词  其四",
        "id": "93fe5459-ce15-442d-9739-3f7761302f41"
    },
    {
        "author": "谢逸",
        "paragraphs": [
            "院落帘垂春日长，嫩晴天气牡丹香。",
            "细看玉面天然白，不及姚家宫样黄。"
        ],
        "title": "春词  其五",
        "id": "5a816f4e-f7f1-41d0-9e73-e36947edc2e3"
    },
    {
        "author": "谢逸",
        "paragraphs": [
            "门前杨柳暗沙汀，雨湿东风未放晴。",
            "点点落花春事晚，青青芳草暮愁生。"
        ],
        "title": "春词  其六",
        "id": "89bd6fcf-cf7e-49f3-abe7-b1578b5c1b3a"
    },
    {
        "author": "谢逸",
        "paragraphs": [
            "院落轻寒犹侧侧，园林黄鸟未交交。",
            "韶光幸自无人觉，谁遣东风染柳梢。"
        ],
        "title": "城南  其一",
        "id": "4c93eb60-af43-4ba0-84bb-ee5ca2b04526"
    },
    {
        "author": "谢逸",
        "paragraphs": [
            "长恐归时已闭关，西坛虽好敢盘桓。",
            "可怜月夜杉松影，输与沙鸥野鹤看。"
        ],
        "title": "城南  其二",
        "id": "a0c36493-fcfb-4051-8a50-b81912089394"
    },
    {
        "author": "谢逸",
        "paragraphs": [
            "未折香枝插鬓鸦，月和疏影上檐牙。",
            "诗人莫作夭桃看，不是玄都观里花。"
        ],
        "title": "和饶正叔碧桃绝句",
        "id": "65f1108d-6ccf-4059-9980-5c9389a74c42"
    },
    {
        "author": "谢逸",
        "paragraphs": [
            "冷香消尽晚风吹，脉脉无言对落晖。",
            "旧日郭西千树雪，今随蝴蝶作团飞。"
        ],
        "title": "梨花已谢戏作二诗伤之  其一",
        "id": "15e2533d-766b-406a-8284-6988d4cf9241"
    },
    {
        "author": "谢逸",
        "paragraphs": [
            "剪剪轻风漠漠寒，玉肌萧瑟粉香残。",
            "一枝带雨墙头出，不用行人着眼看。"
        ],
        "title": "梨花已谢戏作二诗伤之  其二",
        "id": "a2ec2e44-881d-4ca7-a34c-13b169a22f33"
    },
    {
        "author": "谢逸",
        "paragraphs": [
            "谁能货马即求船，分袂都门又一年。",
            "翳翳夏槐联骑语，萧萧秋雨对床眠。"
        ],
        "title": "寄查多闻  其一",
        "id": "82b8294f-0111-4c72-a7ad-cf91daf88a65"
    },
    {
        "author": "谢逸",
        "paragraphs": [
            "大梁客舍虽无事，博塞欢娱未称情。",
            "不若夷门搔首坐，倘逢黄发识侯嬴。"
        ],
        "title": "寄查多闻  其二",
        "id": "a18850c8-b8fe-43d2-a324-dba03df66dd1"
    },
    {
        "author": "谢逸",
        "paragraphs": [
            "白发逢春老更狂，衰颜得酒脸生光。",
            "旋张裙幄林中醉，不管槐花开後忙。"
        ],
        "title": "醉中排闷  其一",
        "id": "e5abdbd3-a800-4c58-b522-56aa58d278d0"
    },
    {
        "author": "谢逸",
        "paragraphs": [
            "春来莫学虎头痴，趁取风光二月时。",
            "剩觅吴笺呼阿买，醉中准拟写新诗。"
        ],
        "title": "醉中排闷  其二",
        "id": "30d1f7b6-f71c-411b-8054-1dce1e6a8fdf"
    },
    {
        "author": "谢逸",
        "paragraphs": [
            "溪堂日日春光好，问柳中丞殊未来。",
            "蹔辍老妻棋局手，白头相对酌新醅。"
        ],
        "title": "醉中排闷  其三",
        "id": "571972cf-47da-4db6-8922-a616558a422d"
    },
    {
        "author": "谢逸",
        "paragraphs": [
            "武昌门外柳如烟，想见潘侯枕曲眠。",
            "欲借一帆春水去，江边皆是楚州船。"
        ],
        "title": "醉中排闷  其四",
        "id": "de20263b-6277-4712-a872-fb7aca814f53"
    },
    {
        "author": "谢逸",
        "paragraphs": [
            "曹刘翰墨有家风，不学随时语更雄。",
            "莫似溪堂老居士，十年林下坐诗穷。"
        ],
        "title": "送曹圣延刘济道归宜春  其一",
        "id": "6e4194ac-89b3-4f2c-a4ac-89196a34ace7"
    },
    {
        "author": "谢逸",
        "paragraphs": [
            "家在集云峰下居，门前翠竹尽真如。",
            "道人若许通消息，邀我须凭雁足书。"
        ],
        "title": "送曹圣延刘济道归宜春  其二",
        "id": "02b48c86-9113-4781-b8e7-e59931bd834a"
    },
    {
        "author": "谢逸",
        "paragraphs": [
            "白发无端种种生，每逢佳节只心惊。",
            "老妻稚子知人意，但把菖蒲酒细倾。"
        ],
        "title": "端午绝句二首  其一",
        "id": "3bf6c875-64b4-46f5-8e0c-f5a0de19e507"
    },
    {
        "author": "谢逸",
        "paragraphs": [
            "病臂懒缠长命缕，破衣羞带赤灵符。",
            "樽中有酒不得醉，忆着三闾屈大夫。"
        ],
        "title": "端午绝句二首  其二",
        "id": "9b0ffe22-1351-4e1c-a9c8-ce9f3cf7e606"
    },
    {
        "author": "谢逸",
        "paragraphs": [
            "平湖奁镜凈无尘，地接西坛共一云。",
            "安得御风如列子，更邀明月访元君。"
        ],
        "title": "南湖绝句戏高彦应司理  其一",
        "id": "2ac47208-0001-4984-8426-c3a9beaa3d37"
    },
    {
        "author": "谢逸",
        "paragraphs": [
            "野情萧散不便书，老大无心赋子虚。",
            "待借南湖双艓子，绿荷阴里看游鱼。"
        ],
        "title": "南湖绝句戏高彦应司理  其二",
        "id": "7c862557-5e06-46bb-afad-0c44bcb4b8df"
    },
    {
        "author": "谢逸",
        "paragraphs": [
            "芰荷香里文章静，苹藻汀边职事清。",
            "若使渊明知此味，折腰五斗可忘情。"
        ],
        "title": "南湖绝句戏高彦应司理  其三",
        "id": "5a0ca792-b652-41a1-ac3f-e228316f01af"
    },
    {
        "author": "谢逸",
        "paragraphs": [
            "山色波光入座中，笑谈不觉酒杯空。",
            "掾曹莫作刑官看，兼有江湖隠者风。"
        ],
        "title": "南湖绝句戏高彦应司理  其四",
        "id": "ea637be1-4634-4622-80dd-a34c426c3afb"
    },
    {
        "author": "谢逸",
        "paragraphs": [
            "碧瓦朱甍午影凉，软风翻袂送清香。",
            "荷花也似知秋近，故敛羞容避夕阳。"
        ],
        "title": "南湖绝句戏高彦应司理  其五",
        "id": "98b3a5bf-bbfa-4ba3-8e03-45ad3f2aa4e3"
    },
    {
        "author": "谢逸",
        "paragraphs": [
            "疏疏小雨阁春云，步屧轻便不涴尘。",
            "湖上沙鸥莫惊顾，吾曹岂是觅鱼人。"
        ],
        "title": "文美约游南湖戏作绝句  其一",
        "id": "1b17af9d-ce65-4b82-9756-3cd09265199b"
    },
    {
        "author": "谢逸",
        "paragraphs": [
            "沙井泉甘自试茶，匆匆一饭野僧家。",
            "翛然放棹各归去，不踏城西晚鼓衙。"
        ],
        "title": "文美约游南湖戏作绝句  其二",
        "id": "dbbb9d54-575f-44e3-bdef-0fdc9ee43d28"
    },
    {
        "author": "谢逸",
        "paragraphs": [
            "江南山水只供愁，征雁来时正倚楼。",
            "十里珠帘皆可意，西风吹梦到扬州。"
        ],
        "title": "送王禹锡  其一",
        "id": "768bb022-eedc-4dac-9ebd-97e0fcd62e11"
    },
    {
        "author": "谢逸",
        "paragraphs": [
            "西风撩竹作秋声，勾引诗人太瘦生。",
            "安得昭华吹玉笛，满船明月送君行。"
        ],
        "title": "送王禹锡  其二",
        "id": "4b817e09-84cc-44d0-a7b5-cf0f68abf6b3"
    },
    {
        "author": "谢逸",
        "paragraphs": [
            "才闻歌板情难忍，支枕呻吟二竖婴。",
            "天上楼成邀李贺，山中石老失初平。"
        ],
        "title": "哭胡民望  其一",
        "id": "58aac74f-63de-469a-a718-eae86f9fad59"
    },
    {
        "author": "谢逸",
        "paragraphs": [
            "翻手成文同舍惊，长安日饭五侯鲭。",
            "只因太史多饶舌，曼倩方知是岁星。"
        ],
        "title": "哭胡民望  其二",
        "id": "47eff9c8-e6dd-4407-8905-35672304c3b0"
    },
    {
        "author": "谢逸",
        "paragraphs": [
            "江边怪石老嶙峋，雨洗斑斑翠藓纹。",
            "本是人间无用物，岂应丞相等闲分。"
        ],
        "title": "金石台",
        "id": "15ec4244-32ca-4d26-b1a8-54cc21fcbebe"
    },
    {
        "author": "谢逸",
        "paragraphs": [
            "平生学道慕裴休，投老无心赏莫愁。",
            "特买扁舟载明月，谁人伴我五湖游。"
        ],
        "title": "和智伯绝句  其一",
        "id": "eacfc27c-0094-427a-ae6e-081151bda8fe"
    },
    {
        "author": "谢逸",
        "paragraphs": [
            "红旗黄纸不关身，世事如云日日新。",
            "对客莫谈非圣语，人生要醉五经醇。"
        ],
        "title": "和智伯绝句  其二",
        "id": "dd49da03-ed5f-4c4f-8737-ce5d273e70af"
    },
    {
        "author": "谢逸",
        "paragraphs": [
            "黄四娘家花有声，杜陵野老最关情。",
            "恐遭江上春风恼，岂是哦诗太瘦生。"
        ],
        "title": "和智伯绝句  其三",
        "id": "88162371-0447-43c0-95a6-8c7ccce2df88"
    },
    {
        "author": "谢逸",
        "paragraphs": [
            "攀条弄蕊不须忙，家有名园饮辟疆。",
            "但得胸怀了无累，尘中宾主可相忘。"
        ],
        "title": "和智伯绝句  其四",
        "id": "3cd1e238-0228-45a5-acab-47ff70afea88"
    },
    {
        "author": "谢逸",
        "paragraphs": [
            "竹风烟静午阴凉，饭罢呼童启北窗。",
            "试拂横床供昼寝，且容幽梦绕清江。"
        ],
        "title": "夏日",
        "id": "776aee72-f7a8-43cc-a298-e5f5205d72d4"
    },
    {
        "author": "谢逸",
        "paragraphs": [
            "梧桐叶落覆东墙，院落风清枕簟凉。",
            "梦觉疏钟鸣远寺，一池明月芰荷香。"
        ],
        "title": "夜兴",
        "id": "35f95508-e3b6-4164-ba7e-d912dc4ebc4e"
    },
    {
        "author": "谢逸",
        "paragraphs": [
            "满城风雨近重阳，无奈黄花恼意香。",
            "雪浪翻天迷赤壁，令人西望忆潘郎。"
        ],
        "title": "亡友潘邠老有满城风雨近重阳之句今去重阳四日而风雨大作遂用邠老之句广为三绝句  其一",
        "id": "ef0ae40e-9d7d-4808-bf5f-c5b55a0041fd"
    },
    {
        "author": "谢逸",
        "paragraphs": [
            "满城风雨近重阳，不见修文地下郎。",
            "想得武昌门外柳，垂垂老叶半青黄。"
        ],
        "title": "亡友潘邠老有满城风雨近重阳之句今去重阳四日而风雨大作遂用邠老之句广为三绝句  其二",
        "id": "5296a6f8-c8b7-43f2-b2a8-b06e3d6a048e"
    },
    {
        "author": "谢逸",
        "paragraphs": [
            "满城风雨近重阳，安得斯人共一觞。",
            "欲问小冯今健否，云中孤雁不成行。"
        ],
        "title": "亡友潘邠老有满城风雨近重阳之句今去重阳四日而风雨大作遂用邠老之句广为三绝句  其三",
        "id": "4115b258-51e8-4317-855a-9108b48f55b2"
    },
    {
        "author": "谢逸",
        "paragraphs": [
            "复忆敖峰万叠山，云中归路踏弯环。",
            "霜干木落重阳後，莫见黄花便破颜。"
        ],
        "title": "送通上人归上高  其一",
        "id": "04ff90f2-b4fd-40ed-83c5-a6b9d718095d"
    },
    {
        "author": "谢逸",
        "paragraphs": [
            "一筇归去旧庵居，卧听修廊吼木鱼。",
            "寄语堂头老尊宿，祇题数字答君书。"
        ],
        "title": "送通上人归上高  其二",
        "id": "012bdec9-3e3d-448e-83ff-05f9e4885a5a"
    },
    {
        "author": "谢逸",
        "paragraphs": [
            "重九登高折未残，霜蕤犹带晚香寒。",
            "莫嫌烂熳开何益，秀色侵人若可餐。"
        ],
        "title": "仲邦惠菊花诗以戏之",
        "id": "857747c9-54c7-432f-9f7c-aff09e5d2faa"
    },
    {
        "author": "谢逸",
        "paragraphs": [
            "碧浪鳞鳞浅见沙，丹枫林里两三家。",
            "舟横渡口渔翁醉，梦觉西江芦荻花。"
        ],
        "title": "郊行即事",
        "id": "4026eb13-7c59-454e-8f2c-198d66d961ca"
    },
    {
        "author": "谢逸",
        "paragraphs": [
            "避暑访禅客，顷作城南遨。",
            "秋风飒然来，草木鸣萧骚。",
            "复起水东兴，两桨摇轻舫。",
            "何处可盘礴，有寺临江皋。",
            "门户颇幽邃，野径深蓬蒿。",
            "升堂脱冠坐，洗盏倾浊醪。",
            "初筵谈名理，清言洗尘劳。",
            "徐徐杂诙谐，坦率真吾曹。",
            "尚余清凈业，诗成漫挥毫。",
            "人生一瞬间，逝水行滔滔。",
            "归与不秉烛，楼头霜月高。"
        ],
        "title": "正觉寺",
        "id": "6d9a2d07-4425-47ec-b922-d691813a5a89"
    },
    {
        "author": "谢逸",
        "paragraphs": [
            "城西三十里，山林深且杳。",
            "群峰如连环，缘崖一径小。",
            "土润禾稼重，地僻居民少。",
            "老桂耸亭亭，乔松高矫矫。",
            "幽露泣溪毛，清风摇绿筱。",
            "朝来爽气浮，轻烟横木杪。",
            "日暖天清明，野雉鸣有鷕。",
            "石涧嗽寒泉，泠泠泻幽沼。",
            "嵯峨双石门，屡经樵火燎。",
            "祇园焕觚棱，十雉周墙缭。",
            "扫地炷妙香，房栊深窈窕。",
            "嗟予嵚崎人，平生百忧扰。",
            "好古嗜简编，僻性乐鱼鸟。",
            "每逢山水佳，耳听眸子瞭。",
            "况同佳士游，意气溢云表。",
            "望远视眈眈，临危忧悄悄。",
            "险韵吟竞病，怪语作危了。",
            "华鲸吼修廊，僧窗曙迷晓。",
            "炊黍馔来牟，土芝杂荓蓼。",
            "他时子来归，伐木芟萝茑。",
            "考室山之阳，高明远隘湫。",
            "第恐恋君恩，紫禁烟花绕。"
        ],
        "title": "明水寺",
        "id": "670756d8-d8aa-4634-816d-5ca2ae14af4e"
    },
    {
        "author": "谢逸",
        "paragraphs": [
            "竹篱茅舍掩柴扉，衰草寒烟野径迷。",
            "只有白鸥无俗韵，何年相伴老清溪。"
        ],
        "title": "北津渡",
        "id": "40859608-7e94-44c7-a640-b66232daa21b"
    },
    {
        "author": "谢逸",
        "paragraphs": [
            "汲井浣我衣，伐石固我墉。",
            "尘埃不被体，绝无人迹通。",
            "洋洋西江水，我车不敢渡。",
            "夙驾岂不早，早行畏多露。",
            "行止既有义，离合亦有时。",
            "众人岂无心，不如我所止。"
        ],
        "tags": [
            "长江"
        ],
        "title": "闺恨",
        "id": "a60deda6-b27d-44c1-8fe2-b56f03bef631"
    },
    {
        "author": "谢逸",
        "paragraphs": [
            "豫章城南老子宫，阶前一柱立积铁。",
            "云是旌阳役万鬼，夜半舁来老蛟穴。",
            "插定三江不沸腾，切勿摇撼干坤裂。",
            "苍苔包裹鳞皴皮，我欲摩挲手屡掣。",
            "旌阳挈家上天去，只留千夫应门户。",
            "西山高处风露寒，兹事恍惚从谁语。",
            "安得猛士若朱亥，袖往南山击猛虎。"
        ],
        "title": "铁柱观",
        "id": "410c6763-b619-44b0-ad9b-2f04e05dc665"
    },
    {
        "author": "谢逸",
        "paragraphs": [
            "弄晴数点梨梢雨，门外画桥寒食路。",
            "杜鹃飞破草间烟，蝴蝶惹残花底雾。"
        ],
        "title": "绝句",
        "id": "c7a907ed-9768-453b-b0d0-cc6318618419"
    },
    {
        "author": "谢逸",
        "paragraphs": [
            "白雪凝酥点额黄，蔷薇清露湿衣裳。",
            "西风扫尽狂蜂蝶，独伴天边桂子香。"
        ],
        "title": "桂花  其一",
        "id": "2edb2bf4-aad3-4bde-bd47-ae93a88bd4d5"
    },
    {
        "author": "谢逸",
        "paragraphs": [
            "轻薄西风未办霜，夜揉黄雪作秋光。",
            "吹残六出犹余四，正似天花更着香。"
        ],
        "title": "桂花  其二",
        "id": "8da22c4f-b8aa-45e9-8900-6e1e52ae7be5"
    },
    {
        "author": "谢逸",
        "paragraphs": [
            "异乡寒觉早，故国信来稀。",
            "秋风江上望，一雁正南飞。"
        ],
        "title": "秋",
        "id": "3d13e0fb-42ab-4bfe-9687-4272db4e91ec"
    },
    {
        "author": "谢逸",
        "paragraphs": [
            "老杜骑馿入草堂，独怜江路野梅香。",
            "定知深院黄昏後，疏影横斜更断肠。"
        ],
        "title": "梅  其一",
        "id": "8b5c3041-9d8d-4e28-8b5b-84eaf1ea9238"
    },
    {
        "author": "谢逸",
        "paragraphs": [
            "琼酥滴滴缀斜枝，想见香心未吐时。",
            "但有仙人殷七七，从教横笛月中吹。"
        ],
        "title": "梅  其二",
        "id": "b3748ec5-8835-4f13-a4f1-ffde159b865e"
    },
    {
        "author": "谢逸",
        "paragraphs": [
            "风撼丝桐带月明，羽人乘醉截秋声。",
            "七弦妙制饶仙品，二尺良材称道情。",
            "池小未开春浪泛，岳低犹欠暮云生。",
            "何妨乞与元中术，临化无妨膝上横。"
        ],
        "title": "琴",
        "id": "d75c4c91-dd6a-4ab3-b66b-aa329bbb28b0"
    },
    {
        "author": "谢逸",
        "paragraphs": [
            "张芝学书池水黑，章草如芝古无敌。",
            "右军睥睨难抗行，恨不临池作书癖。",
            "云何汝水之上崔嵬峰，到今方池有遗墨。",
            "此事不特古老传，往往故事书简册。",
            "南丰先生欣得之，手挥巨笔飞霹雳。",
            "云是逸少徜徉山水间，笔墨淋漓此其迹。",
            "呜呼胜事妙入神，千年尺水清粼粼。",
            "有时水面浮墨过，纷纷郁郁非烟云。",
            "我书敧倾不成字，秋雁斜行落窗纸。",
            "印泥沙法安可传，独抚余踪玩清泚。",
            "但当一日书一箱，笔踪或在子钦行。",
            "他年若榜凌云殿，定不悬橙白头如仲将。"
        ],
        "title": "右军墨池",
        "id": "4425ea14-03a9-408f-ac0e-a176256eee30"
    },
    {
        "author": "谢逸",
        "paragraphs": [
            "粉翅双翻大有情，海棠庭院往来轻。",
            "当时只羡滕王巧，一段风流画不成。"
        ],
        "title": "蝴蝶",
        "id": "398bce51-4c87-4774-a3a3-3d85d5a8a7c0"
    },
    {
        "author": "谢逸",
        "paragraphs": [
            "朝见一枝吐，暮吟疏影寒。",
            "亭亭不解语，助我青毫端。"
        ],
        "title": "墨梅  其一",
        "id": "f4bf78fc-0a7b-4145-bcbf-89a5ad800c5c"
    },
    {
        "author": "谢逸",
        "paragraphs": [
            "毫端直似林逋鬼，千年万年作知己。",
            "孤山忆有咏残枝，洗尽铅华对寒水。"
        ],
        "title": "墨梅  其二",
        "id": "bb760647-09a4-4663-a95b-4a2779ed9356"
    },
    {
        "author": "谢逸",
        "paragraphs": [
            "芙蓉狼藉拒霜残，只有黄花巧耐寒。",
            "盈把已供陶令醉，落英分与屈原餐。"
        ],
        "title": "就陈仲邦乞菊",
        "id": "75c79bdc-229d-4ab4-9a72-3e366aadc08a"
    },
    {
        "author": "谢逸",
        "paragraphs": [
            "吾闻沃洲天姥间，又有彩烟之高山。",
            "山上之冈三十里，平视天姥浮青鬟。",
            "其中隠者吾所羡，身世长与浮云闲。",
            "种朮可疗九州疾，种稻自给千家餐。",
            "橘柑枣栗与桑柘，种者不少资者繁。"
        ],
        "title": "彩烟山",
        "id": "41086e73-54f9-49c9-86b2-8b4aada6526a"
    },
    {
        "author": "谢逸",
        "paragraphs": [
            "贪夫蚁旋磨，冷官鱼上竿。"
        ],
        "title": "句  其一",
        "id": "f89c722e-17b7-4c74-ac4f-e80ebf00d9a1"
    },
    {
        "author": "谢逸",
        "paragraphs": [
            "典刑尚可窥前辈，頼有徐洪在豫章。"
        ],
        "title": "句  其二",
        "id": "968d3910-9796-42e8-906d-a1d272976334"
    },
    {
        "author": "谢逸",
        "paragraphs": [
            "山寒石发瘦，水落溪毛雕。"
        ],
        "title": "句  其三",
        "id": "3f7ee968-b53c-41b8-b248-124349872d00"
    },
    {
        "author": "谢逸",
        "paragraphs": [
            "细雨来时麋角解，春风归去马蹄香。"
        ],
        "title": "句  其四",
        "id": "c0f7e556-2b22-4fa5-aee7-54660fb096d1"
    },
    {
        "author": "谢逸",
        "paragraphs": [
            "萧萧白露催黄落，剪剪凉飙瘦碧鲜。"
        ],
        "title": "句  其五",
        "id": "65073d0e-23fb-4952-907a-b87d8fb22df3"
    },
    {
        "author": "谢逸",
        "paragraphs": [
            "百叶梅梢拂掠黄，风摇雨练亦凄凉。"
        ],
        "title": "句  其六",
        "id": "c1a4cf6c-341b-4038-a695-c104fa162925"
    },
    {
        "author": "谢逸",
        "paragraphs": [
            "未于莲社添宗衲，已向兰亭识道林。"
        ],
        "title": "句  其七",
        "id": "de7c8a7e-a191-4488-ba3d-69427b86787b"
    },
    {
        "author": "谢逸",
        "paragraphs": [
            "千点落花乱春思，杜宇一声生客愁。"
        ],
        "title": "句  其八",
        "id": "cd413d6c-72b4-4aa0-b071-1910b2445e70"
    },
    {
        "author": "谢逸",
        "paragraphs": [
            "狂随柳絮有时见，舞入梨花何处寻。"
        ],
        "title": "句  其九",
        "id": "b8ee9f8a-0571-4437-99d1-9028464d998d"
    },
    {
        "author": "谢逸",
        "paragraphs": [
            "江天春晚暖风细，相逐卖花人过桥。"
        ],
        "title": "句  其一○",
        "id": "331dd848-4051-46cf-a749-46969b51bbae"
    },
    {
        "author": "谢逸",
        "paragraphs": [
            "少陵苦被诗相恼。"
        ],
        "title": "句  其一一",
        "id": "1b915563-7a05-4d09-802f-210334a963cd"
    },
    {
        "author": "谢逸",
        "paragraphs": [
            "姚黄魏紫莫相猜。"
        ],
        "title": "句  其一二",
        "id": "bf152e8a-16db-43c1-9859-7d7f099f8a17"
    },
    {
        "author": "谢逸",
        "paragraphs": [
            "身似何郎全傅粉，心同韩寿暗偷香。"
        ],
        "title": "句  其一三",
        "id": "6daf5c26-34f0-41f9-8276-77f97e42afb8"
    },
    {
        "author": "谢逸",
        "paragraphs": [
            "独吟高阁对官梅。"
        ],
        "title": "句  其一四",
        "id": "36b490ca-a80f-48b1-9beb-aa53364eadd4"
    },
    {
        "author": "谢逸",
        "paragraphs": [
            "露冷霜干玉骨寒。"
        ],
        "title": "句  其一五",
        "id": "b1d7fc05-1269-4c25-99ab-fa1e5e81b60c"
    },
    {
        "author": "赵鼎臣",
        "paragraphs": [
            "我田既臧，零雨其蒙。",
            "嗟我农夫，忧心冲冲。",
            "谷旦于差，薄言往愬。",
            "谓天盖高，上帝临汝。",
            "杲杲出日，有嘒其星。",
            "获之挃挃，我仓既盈。",
            "薄采其芹，于彼行潦。",
            "神之听之，无德不报。"
        ],
        "title": "喜晴",
        "id": "3bfcf8a5-9658-403a-807c-00c0ef829627"
    },
    {
        "author": "赵鼎臣",
        "paragraphs": [
            "昔我往矣，作为此诗。",
            "凡百君子，谅不我知。",
            "惟彼硕人，眷眷怀顾。",
            "彼何人斯，可与晤语。",
            "召彼故老，周爰咨询。",
            "予忖度之，所谓伊人。",
            "实获我心，将恐将惧。",
            "颜如渥丹，畏此谴怒。",
            "维彼硕人，顾我则笑。",
            "如切如磋，匪怒伊教。",
            "自古在昔，哀鸣嗸嗸。",
            "褎如充耳，莫我肯劳。",
            "嗟我农夫，出自幽谷。",
            "如蜩如螗，其何能淑。",
            "维彼硕人，追琢其章。",
            "欲报之德，不可弭忘。"
        ],
        "title": "昔我往矣思君子也高阳之从事过瀛之野作河广诗而匿其名使者唐侯独见而知之故赋是诗",
        "id": "0ed424ac-f575-4c14-9667-aa76a8dd347a"
    },
    {
        "author": "赵鼎臣",
        "paragraphs": [
            "孤臣生苦晚，仅及熙宁初。",
            "虽沾化育恩，不睹衣冠余。",
            "呜呼丕显哉，谟训存诸书。",
            "议论略秦汉，制作追唐虞。",
            "每闻父老言，太息涕泪濡。",
            "不意垂老年，观此河出图。",
            "禹鼎沦泗水，异说纷相诬。",
            "蔽之十二言，一洗诸儒迂。",
            "天意盖若曰，世定後圣无。",
            "要当缵禹功，千载与之俱。",
            "各力所未遑，翼子其付诸。",
            "崇宁果图功，继志若合符。",
            "屹然奠九鼎，四海安覆盂。",
            "此书天所锡，制器实权舆。",
            "岩岩宝阁尊，万灵所依于。",
            "嗟尔九州民，跂行与蹶趋。",
            "瞻之必稽首，过者当下车。"
        ],
        "title": "宣和四年五月辛亥诏以神宗皇帝所书鼎说十二字藏于延英阁臣鼎臣赋诗以纪其事",
        "id": "e93d6f8c-d2ce-447b-b94c-0bcd50c8d5cf"
    },
    {
        "author": "赵鼎臣",
        "paragraphs": [
            "先君昔谢事，勇退不待年。",
            "区中五亩宅，郭外二顷田。",
            "归装无一金，买书费万钱。",
            "余时老莱衣，方冠绝可怜。",
            "赐第殿东厢，弃官天北边。",
            "耕耘具甘旨，采掇求兰荃。",
            "积竹南墙下，清阴颇萧然。",
            "谓此可隠矣，曰余其老焉。",
            "人事喜龃龉，壮志诚迁延。",
            "身遭患难余，仕为饥冻牵。",
            "浮舟客江湖，仗剑临幽燕。",
            "儿女道路长，岁月鞍马捐。",
            "一与故隠别，逮此成华颠。",
            "传闻箨龙儿，一一长刺天。",
            "出处令人悲，太息夜不眠。",
            "同舍有孙楚，笔势何翩翩。",
            "未甘丞相後，不许中郎前。",
            "何以慰此君，丐子翰墨妍。",
            "持归榜吾隠，不翅青玉镌。",
            "异时傥过我，物色扬雄廛。",
            "贫家何所有，满林玉碧鲜。",
            "渭川已太广，淇澳空自贤。",
            "君看青琅玕，知我非臞仙。"
        ],
        "title": "余少时尝种竹于所居之南号竹隠今二十年矣而隠之志盖未遂也孙志康善篆尝欲得竹隠二字题其上因叙所以为诗以乞之且呈好事诸君子各乞一诗以为旧隠光华",
        "id": "2c0a5816-4f82-43ee-ba37-968517710b67"
    },
    {
        "author": "赵鼎臣",
        "paragraphs": [
            "苍史失古法，赤刀有遗书。",
            "经毁秦汉後，器追禹夏初。",
            "古人不吾接，有感谁与袪。",
            "尚怜盲左生，文字记鲁壶。",
            "哀哉泗水没，不复知鬼魖。",
            "英英华省郎，攟摭收遗余。",
            "异书人不识，善本手自摸。",
            "壁中发科斗，海底出珊瑚。",
            "篆籀既识职，钟鼎各应图。",
            "要当知百世，何止举一隅。",
            "似逢东里生，张华与之俱。",
            "谈倾河海江，下卷郑白渠。",
            "我老尘埃中，牒诉惨不舒。",
            "思陪种柳潜，愿逐耦耕沮。",
            "锦囊不应开，欲和聊复徐。",
            "颇怜平生心，用意真僻儒。",
            "识字恨不博，块焉无与虞。",
            "图书许借否，髯滕意何如。",
            "莫作骊龙仙，靳吝五色珠。",
            "鸱夷或未办，当奉酒一盂。"
        ],
        "title": "次韵滕子济礼部考古图",
        "id": "2a2d8fe0-2f10-4c76-8337-4b67d0af2733"
    },
    {
        "author": "赵鼎臣",
        "paragraphs": [
            "相如故倦游，偃蹇临邛市。",
            "主人敬嘉宾，供具邀车骑。",
            "酒酣乐未阑，跪进丝桐戏。",
            "勉鼓一再行，四坐皆心醉。",
            "潜有知音人，独会求凰意。",
            "倾城不待媒，半夜行云至。",
            "忽驾软轮车，遂抛沽酒肆。",
            "建节还故乡，拜爵文园吏。",
            "卫霍老疆埸，严朱死谋议。",
            "摇头唤不前，日高花里睡。"
        ],
        "title": "读史戏作",
        "id": "5145be3f-9cf3-403d-b39b-15e483aa57d4"
    },
    {
        "author": "赵鼎臣",
        "paragraphs": [
            "昔日同门生，頍弁彯华缨。",
            "当年总角彦，束带扬王庭。",
            "故人怜我顽，千里特寄声。",
            "开缄亦何言，终篇歌鹿鸣。",
            "举手谢友人，愧君郑重情。",
            "鹏鷃各有适，枉寻余所轻。"
        ],
        "title": "即事",
        "id": "305d10ea-7f97-49b8-ae0c-3d47b75a9a09"
    },
    {
        "author": "赵鼎臣",
        "paragraphs": [
            "久伏东海滨，窃慕暴公子。",
            "一朝乃吾僚，幸会有如此。",
            "白发裹青衫，谁要相料理。",
            "吾犹及老成，余音闻正始。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其一",
        "id": "12ff753d-3d21-4836-be3a-f6191aee32fa"
    },
    {
        "author": "赵鼎臣",
        "paragraphs": [
            "仕官百僚底，文章两汉间。",
            "着书虽寂寞，此生那可攀。",
            "结交论意气，恨别阻河山。",
            "屡过扬雄宅，令人载酒还。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其二",
        "id": "70e1f148-2280-40ec-9552-c5d371c7a067"
    },
    {
        "author": "赵鼎臣",
        "paragraphs": [
            "霍侯尘土中，衣破露两肘。",
            "一锥聊自置，四壁初何有。",
            "长安可得官，高门日奔走。",
            "问君求之欤，顾我摇其首。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其三",
        "id": "4d9ae71a-122a-406d-ae13-aaa1aea29b9c"
    },
    {
        "author": "赵鼎臣",
        "paragraphs": [
            "翰林门户壮，九子贤至今。",
            "楩楠及豫章，磊落皆成林。",
            "恨不徧识之，此郎倾盖深。",
            "傥封降胡檄，冀子披其襟。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其四",
        "id": "ee98e182-8e82-4adc-bfc3-e4e7a4f81257"
    },
    {
        "author": "赵鼎臣",
        "paragraphs": [
            "形骸本蘧庐，况乃妻子累。",
            "朝市无恬波，山林有深意。",
            "可怜箕山孙，骨体真不媚。",
            "归欤定何时，寄我招隠字。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其五",
        "id": "9481f913-d3c0-4d78-9242-b6c25454b7d1"
    },
    {
        "author": "赵鼎臣",
        "paragraphs": [
            "髯也伏盐车，乃实千里足。",
            "其学本孔孟，乱以佛所录。",
            "捕景而系风，虽辩吾不欲。",
            "如髯真绝伦，恨此持论曲。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其六",
        "id": "56b32cfd-37c3-4fce-b493-bd3920707869"
    },
    {
        "author": "赵鼎臣",
        "paragraphs": [
            "词源倾江河，坐觉畎浍褊。",
            "王郎清如水，腹有谈天辩。",
            "闭置邱壑中，名誉当自显。",
            "而况金其声，行矣侍从选。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其七",
        "id": "677d26de-d16c-4530-bded-03fceccd50ab"
    },
    {
        "author": "赵鼎臣",
        "paragraphs": [
            "俗儒守一编，贱目则贵耳。",
            "不识古人书，岂识天下士。",
            "君看李长吉，可但州县已。",
            "异时凤来仪，故自阿阁起。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其八",
        "id": "4118f9da-816a-4291-ba0a-99387f03682d"
    },
    {
        "author": "赵鼎臣",
        "paragraphs": [
            "济济八才子，酝藉有此郎。",
            "交情苦疏豁，子职甚温良。",
            "一为江南行，书疏颇相忘。",
            "媚妇乃如许，盈盈不下堂。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其九",
        "id": "1b6837dc-e727-4a0d-83c3-4dceda61f824"
    },
    {
        "author": "赵鼎臣",
        "paragraphs": [
            "参军喜吏事，咄嗟能轾轩。",
            "短小精悍姿，使人醒睡魂。",
            "他年解千牛，妙绝难寄言。",
            "堂堂圣献肃，吾犹识诸孙。"
        ],
        "title": "杨时可作十诗以寄河间诗之所及非吾僚则吾友也因悉次其韵以和之又以其所以赠我者复赠时可作还字韵  其一○",
        "id": "255ff605-020b-41bc-9caa-178b5f5f0965"
    },
    {
        "author": "赵鼎臣",
        "paragraphs": [
            "八十用鹰扬，万里封燕颔。",
            "一掷遂成卢，再索仅得坎。",
            "命也天所司，欲言吾不敢。",
            "不见孙先生，有羹长不糁。",
            "何曾少卑之，坐是得坎窞。",
            "平生读书苦，求味在橄榄。",
            "凛然刚毅姿，身大不及胆。",
            "满堂进膻荤，长跪出昌歜。",
            "嗜好苦乖殊，持此欲谁览。",
            "贻我病起诗，慨叹发悲感。",
            "君看彼棼丝，见用即衡紞。",
            "得失付天公，吾属可无憾。"
        ],
        "title": "次韵志康病起",
        "id": "27880e50-1cb4-4354-950f-962445f393be"
    },
    {
        "author": "赵鼎臣",
        "paragraphs": [
            "造物本儿嬉，万汇同一甑。",
            "阴阳烧煮之，有此生老病。",
            "我今知命年，过二不为盛。",
            "此身付天公，穷达听其令。",
            "胡为生纤云，翳此秋月浄。",
            "坐令盲老翁，悲啸杂歌咏。",
            "医云肝乘母，交恶若周郑。",
            "欲知罍不耻，要在瓶毋罄。",
            "至言若金篦，刮膜除蔽映。",
            "咄哉耕田夫，所得已负乘。",
            "当求扬一廛，遂卜蒋三径。",
            "闭目存黄庭，燕坐收双胫。",
            "回首谢蓬莱，问路安敢更。"
        ],
        "title": "病目无聊因游慈云寺作诗呈诸友",
        "id": "2ad9ed16-6df8-4a65-a03a-676f01f2ca37"
    },
    {
        "author": "赵鼎臣",
        "paragraphs": [
            "平生喜交游，臭味在笔墨。",
            "身居大梁下，家寄黄河北。",
            "异哉长安市，一日见双璧。",
            "相逢尘埃中，过眼我独识。",
            "从今裋褐姿，不复憔悴色。",
            "更复许言诗，赐也当避席。"
        ],
        "title": "次韵杜公美赠张永锡",
        "id": "e16ce862-9935-4fbe-a87e-cdf2aa598834"
    },
    {
        "author": "赵鼎臣",
        "paragraphs": [
            "埋没簿领中，气结不得吐。",
            "官柳欲飞花，春事遽如许。",
            "骑马出东城，意若鸿鹄举。",
            "独行虽少味，自足宽靡盬。",
            "归来儿女曹，怪事说覶缕。",
            "有客适过翁，身骑五色羽。",
            "自非翱瀛洲，恐是翔紫府。",
            "云来久踌躇，鹤去迷处所。",
            "我老俗吏中，人物谁比数。",
            "頼独有故人，慰藉能伛俯。",
            "一臂乃失之，遇事真龃龉。",
            "朝来益痴绝，物色徧庭宇。",
            "尚寻履迹余，用意毋乃鲁。"
        ],
        "title": "李汉老见过不及见以诗谢之",
        "id": "c6db9b40-e568-4ee1-936f-7c1c79e13b6f"
    },
    {
        "author": "赵鼎臣",
        "paragraphs": [
            "水穷瘴海南，陆尽狼胥北。",
            "祖宗受之天，以为冠带国。",
            "维时耶律氏，好乱乐祸贼。",
            "夜动鼠穴中，阴计屡以默。",
            "廷臣请加兵，薄伐陈往则。",
            "尧舜仁如天，一言羣议塞。",
            "幽燕亦吾民，此意多不识。",
            "至信及豚鱼，深恩被动植。",
            "古来战场地，父老今力穑。",
            "耘夏水泱泱，获秋禾翼翼。",
            "当年守边将，至今犹血食。",
            "乌虖战危事，胜败有失得。",
            "祖宗讳言兵，阴功千万亿。",
            "不见陂塘上，沟塍如组织。",
            "传闻天骄儿，颇亦知帝力。",
            "祖孙相付授，日夜自约勒。",
            "慎勿负中原，天地父母德。"
        ],
        "title": "郡僚出塘泺唱和诗次其韵",
        "id": "6aab338e-6cd6-4ec7-b666-dc44b5cb1008"
    },
    {
        "author": "赵鼎臣",
        "paragraphs": [
            "季秋霜未降，草木尚华滋。",
            "萧索重阳雨，黄菊共凄其。",
            "谓此肤寸泽，杲杲行复晞。",
            "那知三日霖，淫潦方在兹。",
            "我行既龃龉，我车遂逶迟。",
            "僧房耿不眠，半夜寒侵扉。",
            "开门怪事发，积雪满前墀。",
            "雨师技止此，更复出新奇。",
            "儿童叫踊跃，僮仆惊嗟咨。",
            "云此太早计，有眼省见稀。",
            "天公岂怪我，不乐愁何为。",
            "幻此千顷玉，伸我一寸眉。",
            "呼儿觅酒家，典衣具醇醨。",
            "醉中见乡社，命驾将言归。",
            "忽忆剡溪友，径吟招隠诗。",
            "嗟余兴岂尽，无因谒戴逵。"
        ],
        "title": "秉之兄受代还京师余送行次甘陵雨三昼夜不止十二日乃雪平地几尺木压而折者十三四十五日既别秉之于南郭赋其事以寄王履道王时在大名",
        "id": "37700527-25d7-471a-9dad-b29e4c37f563"
    },
    {
        "author": "赵鼎臣",
        "paragraphs": [
            "颜驷老为郎，三世终不遇。",
            "奉春脱挽辂，暂见若平素。",
            "功名岂不佳，用舍真有数。",
            "况逢尧舜朝，士多无着处。",
            "赫赫金门开，燕子皆鹓鹭。",
            "天颜若春温，战栗心恐怖。",
            "奏事幸无他，求福安敢预。",
            "李侯衡湘来，朝谒苦未屡。",
            "入对明光宫，爽气回天顾。",
            "立持使者节，褒语宣朝路。",
            "自结明主知，千载实旦暮。",
            "富贵在子耳，江南那久住。",
            "努力加饭餐，稳上青云去。"
        ],
        "title": "送李侗诱中将漕江东",
        "id": "54d7db07-52a3-432d-a56c-324bea32127d"
    },
    {
        "author": "赵鼎臣",
        "paragraphs": [
            "簿领丘山堆，胥吏鳬鹜进。",
            "不须持酒巵，正自得醉困。",
            "頼逢同舍郎，照眼珠璧润。",
            "堂堂质肃公，劲节森万仞。",
            "吾犹识诸孙，王谢有孤韵。",
            "时时议论余，尚作前辈峻。",
            "我老无町畦，出口见方寸。",
            "端须护疵瑕，未可失瑜瑾。",
            "奈何不少留，舟楫犯蛟蜃。",
            "山泽宝欲兴，虞衡职方振。",
            "想常开鸿炉，不复费游刃。",
            "明年水衡钱，地应无可顿。",
            "策勋便封侯，朱紫安足论。",
            "来趋未央朝，故人应许认。",
            "疾走当避公，铜臭不可近。"
        ],
        "title": "送唐通叟东南铸钱通叟尝摄度支员外郎职事与之同舍累月",
        "id": "9b50d6e8-22ed-483e-baf7-89c5c619b793"
    },
    {
        "author": "赵鼎臣",
        "paragraphs": [
            "簿领动移日，尘埃纷满城。",
            "空令牛马走，坐见鄙吝生。",
            "文章虽小技，不激安能鸣。",
            "邂逅得之子，接语意已惊。",
            "谈锋苦豪放，心地实坦平。",
            "凛如君北斗，嘒然吾小星。",
            "忽闻补吏去，曾不与我评。",
            "长啸登扁舟，心远气甚英。",
            "先师仲尼父，昔尝泥此行。",
            "寄声陈父老，君盖何当倾。",
            "须知此客佳，馆谷幸少宏。",
            "富贵亦土苴，名声忌峥嵘。",
            "请谢郭子横，去矣勿觥觥。"
        ],
        "title": "次韵李萧远送叶少协赴官陈州",
        "id": "d946139f-bc39-4a81-a766-8c902cc6f2d9"
    },
    {
        "author": "赵鼎臣",
        "paragraphs": [
            "人生贵天真，圭角何必露。",
            "骯脏世虽憎，岂弟神所许。",
            "嗟尔守一官，十年不改故。",
            "儿寒屡号朝，妻饥数啼暮。",
            "又随五斗米，远向千里去。",
            "中山貔虎屯，北鄙咽喉据。",
            "我昔少年游，梦景堕飞雾。",
            "犹思雁塔凉，尚爱石丈主。",
            "迨汝闲暇时，寻我经行处。",
            "聊因起遐想，会自有佳趣。",
            "此外姑置之，勿改平生度。",
            "功名无巧手，富贵有夷路。",
            "往复版筑中，时来犹举傅。"
        ],
        "title": "犹子奕赴官中山奇作诗送之因次其韵",
        "id": "e22d8095-614a-4384-a7df-e6fde32905c2"
    },
    {
        "author": "赵鼎臣",
        "paragraphs": [
            "于越本夷蛮，弄兵篁竹中。",
            "吏士懦不武，未尝更战攻。",
            "私忧顾妻子，闻贼内已讧。",
            "咄哉林武将，一旦先望风。",
            "遂令六州民，老稚遭闵凶。",
            "天子怒赫然，王师出罴熊。",
            "聊弹一指端，电灭纷已空。",
            "疮痍今尚新，噍食若未充。",
            "如更大病余，护视须良工。",
            "平生陈太邱，经济蟠心胸。",
            "久持四方节，未食千户封。",
            "功名真有时，仓卒果奋庸。",
            "嗷嗷百万家，頼此白头翁。",
            "汝今从其招，绿水依芙蓉。",
            "勿以贱自嫌，王事当匪躬。",
            "江湖日已清，公归列夔龙。",
            "行持酒一篘，迎汝国门东。"
        ],
        "title": "犹子奇从江浙经置陈伯亨之辟八月十日登舟饯之于郊外作是诗以送之",
        "id": "e6f0e6c2-8181-43ac-8897-8ae0c96788cc"
    },
    {
        "author": "赵鼎臣",
        "paragraphs": [
            "士论常苦高，出语讥古人。",
            "至其取与间，未足了一身。",
            "官爵细事尔，臭腐实与邻。",
            "奈何夸者徒，薄暮犹逡巡。",
            "平日相语此，反覆甚谆谆。",
            "顿输一着先，夫子固绝伦。",
            "乞身夜上书，妻子不暇询。",
            "翩然东南去，笑别平生亲。",
            "江山已在眼，邱壑俄生春。",
            "聊须震泽水，洗此京洛尘。",
            "萧条西湖上，处士迹已陈。",
            "夫子今继之，凛然两逸民。",
            "疏公不足高，贺老不足珍。",
            "他年仙骨换，坐叹倾盖新。",
            "期我吴市门，复见梅子真。"
        ],
        "tags": [
            "西湖"
        ],
        "title": "送林德祖致政归吴中",
        "id": "b2624e3b-25c3-43c1-bd3b-760b831c2256"
    },
    {
        "author": "赵鼎臣",
        "paragraphs": [
            "吏道如棼丝，坐觉意味少。",
            "我岂无一箪，当食自不饱。",
            "邂逅崔子真，霜林挺孤筱。",
            "十日九闭门，想见独倾倒。",
            "悠悠四十年，识君恨不早。",
            "晤言曾几何，告别惊草草。",
            "昨枉湖上作，盛赞池亭好。",
            "平生邢子才，投分纻与缟。",
            "政当乐濠鱼，定不惊鸥鸟。",
            "解榻念君来，此意不待晓。",
            "似闻百花洲，一雨浄如扫。"
        ],
        "title": "崔德符作湖园诗以寄邢子强次韵",
        "id": "23e52d55-6220-45f1-9cc9-fc298838531b"
    },
    {
        "author": "赵鼎臣",
        "paragraphs": [
            "鉴湖绕君家，近在门前路。",
            "置亭昔未善，对面无觅处。",
            "胜地天所储，造物费陶铸。",
            "惟昔居者谁，熟视不知措。",
            "会逢赏心人，卓荦见深度。",
            "疏朗引湖山，豁达去屏户。",
            "开轩明月来，解榻清风驻。",
            "初无结驷劳，怪此咄嗟具。",
            "更得黄绢词，当烦神物护。"
        ],
        "title": "次韵陈修仲题会稽宋尉澄晖亭",
        "id": "544fa39b-7fb6-41f8-9615-da7125afaded"
    },
    {
        "author": "赵鼎臣",
        "paragraphs": [
            "东风日夜狂，草木困掀簸。",
            "墙角数枝红，春事亦到我。",
            "平生喜追游，虽老意尚颇。",
            "况逢两飞黄，共欲参蹇跛。",
            "喟余麋鹿姿，章服强包裹。",
            "出门天宇宽，自视觉磊砢。",
            "士峻则少通，务达乃多可。",
            "悠悠何必然，所得盖么么。",
            "不如全其天，旷荡出缰锁。",
            "东皋幸可耕，太息愿未果。"
        ],
        "title": "乙未寒食前一日陪姚季一吴和甫登崇德寺阁赋诗以驾言出游以写我忧为韵分得我出二字  其一",
        "id": "bc8143aa-6b21-4d58-ae13-2bc9731f9e47"
    },
    {
        "author": "赵鼎臣",
        "paragraphs": [
            "高阁切浮云，仰观势嵂崒。",
            "兴来偶攀跻，意若凌超忽。",
            "壮哉洛阳都，宫殿耸突兀。",
            "城中十万家，古来豪侠窟。",
            "楼观何轩昂，花竹争炳蔚。",
            "澹澹烟霭间，俯见孤鸟没。",
            "缅怀中令君，节钺耀衮韨。",
            "镇守极膏腴，割剥到肌骨。",
            "黄金不却老，晚节顾佞佛。",
            "陂陀何为者，岁久尚奇崛。",
            "空令吾党士，登践许仓卒。",
            "踌躇不忍归，待得星斗出。"
        ],
        "title": "乙未寒食前一日陪姚季一吴和甫登崇德寺阁赋诗以驾言出游以写我忧为韵分得我出二字  其二",
        "id": "c3000550-bc28-4046-9846-af1374122a83"
    },
    {
        "author": "赵鼎臣",
        "paragraphs": [
            "室如蜗牛庐，气若炊饭甑。",
            "身无六尺长，当午意已病。",
            "今朝忽破颜，伙此佛宇盛。",
            "长廊引雄风，爽气回秋令。",
            "老僧喜客来，簟竹铺绿浄。",
            "书生苦易足，妙兴发觞咏。",
            "枯棋响雷雹，新唱杂雅郑。",
            "放怀百念空，纵饮双瓶罄。",
            "我衰本蒹葭，玉树纷照映。",
            "忽惊涉瀛洲，骤喜陪鹤乘。",
            "日昳尚踌躇，欲去不忍径。",
            "归来掩关卧，汗雨复流胫。",
            "赐沐幸许休，命驾何妨更。"
        ],
        "title": "五月十八日陪同舍诸友游慈云寺",
        "id": "ad766d55-50a0-422d-a14b-27886488581d"
    },
    {
        "author": "赵鼎臣",
        "paragraphs": [
            "秋风日已佳，今我何不乐。",
            "出门念所之，兴至不待约。",
            "言乘独往愿，偶信登山脚。",
            "道人心似灰，白首无住着。",
            "经旬不下堂，为我蹑芒屩。",
            "茶瓶既徐进，涧水亦屡酌。",
            "谈从青山远，思与孤云薄。",
            "俯观市上人，扰扰何纷泊。",
            "向来簿领中，岂复知寥廓。",
            "两侯天下士，皎若云间鹤。",
            "肯作哙等伍，此意真不恶。",
            "少年悦纷华，寒士守寂寞。",
            "譬如冰与炭，志亦言其各。",
            "请为东土游，一继支许作。"
        ],
        "title": "八月二十日晚凉可喜秋思浩然乘兴独游至崇宁寺谒须上人表以次元闻而造焉既归而作是诗",
        "id": "81a7006c-4f20-4db7-9e72-d526674db9fd"
    },
    {
        "author": "赵鼎臣",
        "paragraphs": [
            "入门见华屋，怆然伤我神。",
            "堂堂想平生，英气犹逼人。",
            "园花与槛竹，种植手自亲。",
            "爱之不忍触，欲去辄逡巡。",
            "缅怀大观初，幕府参下宾。",
            "前驱列貔虎，後乘邀徐陈。",
            "纵猎辕门晓，赋诗瀛台春。",
            "何曾有天骄，安若儿女驯。",
            "至今帐下吏，往往驱朱轮。",
            "凄凉十年内，梓树忽轮囷。",
            "惟余一书记，白首走埃尘。",
            "猥忝刺史符，愧彼吏与民。",
            "公门那敢辱，往戒犹书绅。"
        ],
        "title": "二十日发都门二十三日次颍昌过故府张几仲旧居",
        "id": "ae9d708d-4ff3-473e-b802-c714a672168a"
    },
    {
        "author": "赵鼎臣",
        "paragraphs": [
            "行迈日久远，亲旧日已疏。",
            "眼中惟牙官，从我走道途。",
            "俗状谁使汝，渐赤由近朱。",
            "颍川多名士，古来豪侠区。",
            "历代愧不能，叩门韩与苏。",
            "酌我瓮头春，舞我闺中姝。",
            "清言发谈笑，嘲戏颇不无。",
            "使我面辄阔，自忘官职粗。",
            "斐然欲从之，文字相与娱。",
            "我行未渠央，欲驾复踌躇。",
            "人生如寄耳，聚散安可图。",
            "区区惜别离，此志乃非夫。",
            "临风但相思，有使即寄书。"
        ],
        "title": "发颍昌留别韩次律苏叔党",
        "id": "0e428334-b165-48b6-b2a0-7f2755fe6dd4"
    },
    {
        "author": "赵鼎臣",
        "paragraphs": [
            "饥肠彻夜鸣，梦乱不能好。",
            "口腹故累余，勉起不待晓。",
            "贫家无宿粮，庖厨凈如扫。",
            "力耕可得食，此计真不早。",
            "居然怀抱恶，坐使百忧绕。",
            "聊复读我书，百家观浩渺。",
            "古人骨已朽，漫烂列华藻。",
            "其言忽起予，一览意自了。",
            "飒然惊短鬓，怒立何草草。",
            "壮心激衰懦，豪气变枯槁。",
            "捧腹故便便，不食今自饱。",
            "方知道义力，非但文章巧。",
            "吾命岂真穷，吾书可长保。",
            "从今复何事，读诵以终老。",
            "不须哀王孙，为谢淮阴妪。"
        ],
        "title": "九月八日晓起绝粮舟中读书",
        "id": "f1e416cf-4fe5-44d7-ae1e-6f2097f3c8c9"
    },
    {
        "author": "赵鼎臣",
        "paragraphs": [
            "家无儋石储，日费千钟饮。",
            "避谤醉为乡，嗜眠书作枕。",
            "忘机鸟已驯，有道鱼不淰。",
            "栖迟天一涯，浪漫岁三稔。",
            "日月渐悠悠，肺肠空凛凛。",
            "平生师孔孟，夙昔陋颜沈。",
            "膺门感恩义，哙等荷题品。",
            "报德力未能，量己事已审。",
            "新诗辱雕镌，浩叹忘食寝。",
            "但愿酒不空，何事文如锦。"
        ],
        "title": "夜行见怀",
        "id": "87a2ad4e-5d9e-40c5-ab16-0d001db010c2"
    },
    {
        "author": "赵鼎臣",
        "paragraphs": [
            "去乡今几时，未易诘晦朔。",
            "但闻苇溪头，稚柳皆把握。",
            "老岂私我哉，浸润不顿觉。",
            "揽镜忽悟渠，鬓雪颇斑驳。",
            "喜闻贵人来，文字得商搉。",
            "故人五十满，发黑面丹渥。",
            "乃知出处间，相去如许邈。",
            "新诗愈豪放，谈笑出飞雹。",
            "留之不肯住，告别意苦确。",
            "嗟我独何愚，斗米尚俛啄。",
            "诗书久遗忘，志气日龌龊。",
            "讵堪剸剧繁，所愿斸硗埆。",
            "归田不须谋，老圃安用学。",
            "东皋会相从，共醉村酒浊。"
        ],
        "title": "赠翟二淳老",
        "id": "e3514171-8bf3-4bc8-bf9e-cc3ca16c5d94"
    },
    {
        "author": "赵鼎臣",
        "paragraphs": [
            "江南绿水幕，塞北黄金台。",
            "方当汉道隆，威灵畅九垓。",
            "从军岂不乐，顾我非其才。",
            "十年尘土中，满胸贮黄埃。",
            "主人恩义重，弹剑思一来。",
            "居官自忝冒，揣分岂邅徊。",
            "免识翰林孙，一见青眼开。",
            "不许执手版，便容持酒杯。",
            "题诗远寄我，欲及未开梅。",
            "北枝寒已甚，正待使君回。"
        ],
        "title": "次韵李祖武道中见寄",
        "id": "b42df6cb-4045-4b7a-ba70-0cbc0984f162"
    },
    {
        "author": "赵鼎臣",
        "paragraphs": [
            "得士一夔足，我独交两方。",
            "腹有书五车，家无钱一囊。",
            "人皆不堪忧，愠色渠未尝。",
            "大冯河梁上，正作龟头藏。",
            "西山挹爽气，北窗傲羲皇。",
            "对茗不肯饮，醉倒温柔乡。",
            "泮宫有臞仙，野鹤姿昂昂。",
            "少年苦书淫，壮岁惟诗昌。",
            "平生重取与，一介分毫芒。",
            "受贶独不辞，大啜意甚长。",
            "我本田间人，虽老尚木强。",
            "边韶请割席，陆羽愿升堂。",
            "破铛杂姜盐，煎煮我所当。",
            "丐子龙凤骨，浇我藜藿肠。"
        ],
        "title": "方时敏以茶饷李萧远因作诗止茶其弟元若允迪闻之谓茶不可止和其诗复以茶二餠寄其兄三子皆余所善也时敏既止茶不当复受允迪之饷而萧远巍然亦不得以独飨也故次其韵以请二子",
        "id": "dcb6a0d2-c055-4d9b-bc68-2840513fd046"
    },
    {
        "author": "赵鼎臣",
        "paragraphs": [
            "钩绳异曲直，凿枘殊圆方。",
            "蛤死不脱殻，锥颖要出囊。",
            "风蛇互矜怜，蚌鹬相探尝。",
            "纷然天壤间，巨细靡不藏。",
            "孰能使之齐，贤哉我未皇。",
            "付之将毋同，蛮貊犹故乡。",
            "方生天马驹，头作千里昂。",
            "平生刚褊心，立朝慕周昌。",
            "置之岯山下，所用乃针芒。",
            "苦憎茶扰人，能妨春梦长。",
            "季也谓不然，辨理殊坚强。",
            "我欲两可之，笙磬同一堂。",
            "楚人固失矣，齐论亦岂当。",
            "请归亡是翁，文字搜枯肠。"
        ],
        "title": "既和时敏止茶诗矣而允迪所饷犹未及请再次韵求之",
        "id": "09444b79-2b42-4e66-95c8-0a3b927508c6"
    },
    {
        "author": "赵鼎臣",
        "paragraphs": [
            "仙人烂柯山，坐隠多奇方。",
            "我昔梦见之，正争紫罗囊。",
            "岂独寸筦窥，固已一脔尝。",
            "至今不语妙，了了皆中藏。",
            "陋哉王积薪，亦复干帝皇。",
            "远矣羊玄保，恨不同闾乡。",
            "谁与子方子，忽作斗鸡昂。",
            "居然镗其鼓，甚矣子之昌。",
            "吾师乃庖丁，未尝婴刃芒。",
            "遥知吾发短，不必终缨长。",
            "明朝受敌降，筑坛千步强。",
            "沙溪委道周，北苑陈中堂。",
            "想复闻我言，怒欲奋臂当。",
            "竟无百胜策，空有九回肠。"
        ],
        "title": "允迪和诗吝茶弗出而约以棋取之再次韵",
        "id": "011c3d72-da42-4635-a60b-58670ed1b9ab"
    },
    {
        "author": "赵鼎臣",
        "paragraphs": [
            "家贫苦厌鸡，粱稻费畜养。",
            "群居颇狼籍，庶类日崇长。",
            "持以赠东家，料择增卤莽。",
            "经旬默不鸣，先生为拊掌。",
            "马也牝而骊，达士有遗相。",
            "望之似木鸡，何尝微技痒。",
            "当令守其雌，不必厉清吭。",
            "开笼郑女双，对舞江妃两。",
            "索我于形骸，见为无乃爽。",
            "聊复相解颐，风来闻笑响。"
        ],
        "title": "余以双鸡饷彭子发初不知其皆雌也既而易之其谬如前子发有诗因次其韵",
        "id": "51cb4e8f-e148-49c0-8e36-930b7b2428fb"
    },
    {
        "author": "赵鼎臣",
        "paragraphs": [
            "月固不可得，客亦未易逢。",
            "相看且一笑，剧饮须千钟。",
            "石交事绮语，辩口如剑锋。",
            "血指遇巧匠，青蒿倚长松。",
            "平生所欣慕，今夕获从容。",
            "我出元白後，敢蹑李杜踪。",
            "竞夸词激烈，已觉醉蒙茸。",
            "虚文矜画虎，利口极雕龙。",
            "谁能望尘拜，初不希侯封。",
            "云披蟾影白，露浥桂香浓。",
            "河汉淡无色，乌鹊迷所从。",
            "要为青女约，从使蜚廉攻。",
            "渡河天女懒，捣药玉兔慵。",
            "秋凝霜悒悒，晴解云重重。",
            "论功有词客，误晓惊惰农。",
            "兴从庾亮发，景为仲宣供。",
            "夜气凄以冷，斗杓横复纵。",
            "文章余所短，翰墨子之丰。",
            "酒渴思朝汲，肠饥闻夜舂。",
            "宁尽杯中蚁，勿听床下蛩。",
            "思涩惭追骥，篇成类采葑。",
            "我眠君且去，莫待鼓冬冬。"
        ],
        "title": "中秋夜杨时可与狄端叔载酒见过月下联句",
        "id": "a90deab3-8b20-4657-8c08-da778b78a498"
    },
    {
        "author": "赵鼎臣",
        "paragraphs": [
            "天公是春父，后土是春母。",
            "风雨作春媒，桃李为春妇。",
            "桃李嫁春来几时，春工不肯使人知。",
            "昨夜小桃微破萼，漏泄春情春不觉。"
        ],
        "title": "嘲春诗",
        "id": "2d291883-5d8a-4564-8b96-9d69beb3cecc"
    },
    {
        "author": "赵鼎臣",
        "paragraphs": [
            "秦头东衔楚尾及，奠方作镇神灵集。",
            "他山迤逦尽徒趋，中有一峰长骑立。",
            "雨旸吁嗟走祠下，神往救之如跃马。",
            "深中百丈寒潭底，爵名上公地千里。"
        ],
        "title": "骑立山祷雨",
        "id": "12576602-63f7-4d61-9e44-6804ffdad934"
    },
    {
        "author": "赵鼎臣",
        "paragraphs": [
            "北风半夜轩昂变，倒泻天河飞似霰。",
            "初惊弱质柔于冰，稍意澄江浄如练。",
            "心知消息到杯盘，坐觉精神生笔砚。",
            "晓来竹下失青莎，鹄立细长三四片。",
            "似欺赵子躯六尺，欲恼何郎书万卷。",
            "诗泉要子涌三峡，酒路许吾通一线。",
            "可怜顷刻纵如花，不奈消流终怯晛。",
            "经尝凛冽合增嫌，爱惜为余犹眷恋。",
            "画莎江上真已奇，歌曲郢中殊不倦。",
            "自惭追琢费巧心，欲为不托嗟无面。"
        ],
        "title": "次韵何德之喜雪",
        "id": "3d8fa26d-3a48-4775-afb0-2c7d5e32d5f2"
    },
    {
        "author": "赵鼎臣",
        "paragraphs": [
            "何郎文章鲁之变，句落毫端纷玉霰。",
            "夜长乘雪出诗轴，十里银光摇素练。",
            "西山作笔锋已秃，东海凝冰盖其砚。",
            "欲搜月兔出三窟，肯比昆瑶夸一片。",
            "梁园词赋不收拾，散落人间今几卷。",
            "应怜我穷被雪压，冷屋号寒命如线。",
            "故将佳句发阳春，昔也瀌瀌今睹晛。",
            "白头嗜酒尚书郎，日给二升心所恋。",
            "不愁家作四壁空，每得新诗便忘倦。",
            "啼饥更自有痴儿，妄想朝来天雨面。"
        ],
        "title": "再次韵",
        "id": "bb5befe3-f765-477c-8a0b-a6e290f51300"
    },
    {
        "author": "赵鼎臣",
        "paragraphs": [
            "水花浮空出奇变，散者为霙圆者霰。",
            "天翁大是富家翁，细碎剪云亲染练。",
            "山阴晓起右军泣，不见墨池安得砚。",
            "从来缘水不充饥，此日正堪批作片。",
            "书生冷淡恶生活，忍冻悲吟诗满卷。",
            "不知北里富熏天，舞袖对花裁圈线。",
            "红炉炽炭坐生春，本不畏寒那忆晛。",
            "兰台赋风不赋雪，好色岂殊蜂蝶恋。",
            "不如诸孙艺且贤，蜀烹啖客初无倦。",
            "诸公速辩欲忘归，尽磨东庄千斛面。"
        ],
        "title": "宋京宏甫见和再次韵",
        "id": "566bbf67-2c94-4094-9236-73735d70c9b2"
    },
    {
        "author": "赵鼎臣",
        "paragraphs": [
            "小阁仅堪容一席，西望诸山天咫尺。",
            "兴来踏雪共登临，径醉何曾论斗石。",
            "风前少皞陈堂堂，万骑衔枚替戾冈。",
            "倾河倒汉天上落，蓝宝荆珍尽卷将。",
            "海边属国寒到骨，帘里寿阳花满房。",
            "恨君闭户不好奇，三人醉倒君不知。",
            "须怜暖律易消铄，行见芳洲生杜若。",
            "肯捐冻死求一适，聊畏思归老庄舄。"
        ],
        "title": "十一月十七日大雪昼夜不止平地盈数尺十九日雪中与时可载酒相率出郊谒子庄因登爽亭临轩纵饮四望浩然澒洞一色真奇胜也孙志康畏寒不出已而有诗因次其韵",
        "id": "bdfcd459-b367-4c4a-8a98-57b772317fdd"
    },
    {
        "author": "赵鼎臣",
        "paragraphs": [
            "客行到处可独宿，秋夜已长聊晏眠。",
            "北风吹灯最无味，明月照户真可怜。",
            "儿女渐有婚嫁逼，富贵久无名利牵。",
            "欲归不决坐此耳，展转悲歌一怅然。"
        ],
        "title": "洪谷值大风宿避贤驿诗",
        "id": "0b04276b-7257-4282-8475-c53b1678e4e6"
    },
    {
        "author": "赵鼎臣",
        "paragraphs": [
            "昔在江东作重九，斩新凉气生杯酒。",
            "右军有宅山最高，岁岁与客登其首。",
            "菊花弄蘂天未霜，吴儿琵琶能断肠。",
            "半天语笑中夜里，山下人家惊走藏。",
            "禹穴探书无所得，笑指燕然疑可勒。",
            "燕南新筑黄金台，乃复招我何为哉。",
            "五年醉倒南楼上，楼上黄花无处放。",
            "将军喜气自生春，尽释风霜作和畅。",
            "美人低按小秦筝，坐中劝酒一再行。",
            "风前孟嘉帽欲落，席上孙郎句已成。",
            "一生散诞无羁束，到处容容尸斗禄。",
            "况复今年值众贤，珠玉在侧真可怜。",
            "重阳更欲登高去，莫遣风流减去年。"
        ],
        "title": "重阳前数日夜坐不寐偶思江南塞北旧游作诗呈志康诸友",
        "id": "ea8347dd-b9c3-413d-81f3-e0980aeaf47c"
    },
    {
        "author": "赵鼎臣",
        "paragraphs": [
            "岁穷于冬春未涉，雪入田中余润接。",
            "鹰鹯欲击胆方张，狐兔正肥心已怯。",
            "忽呼小队试周旋，直并西山穷射猎。",
            "将军约束金鼓震，令尹指麾豺虎慑。",
            "平原浅草阵横斜，後劲中权旗晔晔。",
            "林空肯使逸禽飞，泽竭不烦追骑蹑。",
            "正堪大嚼出馋涎，安用千金酬笑靥。",
            "风毛漠漠任教吹，雨血纷纷谁所喋。",
            "不容杜曲随李广，顾肯桑间问灵辄。",
            "庙谟不战方两阶，边尘已静休三捷。",
            "酩酊如余乃醉仙，雄豪似子真儒侠。",
            "明朝得隽傥相过，买酒尚堪吾倒箧。"
        ],
        "title": "子庄出猎仆不与闻志康有诗次其韵",
        "id": "30a07f5e-6334-47bb-bd14-da2cc3df2c96"
    },
    {
        "author": "赵鼎臣",
        "paragraphs": [
            "爱君谈兵如赵涉，往与西人锋刃接。",
            "尊前或诋次公狂，市上颇疑韩信怯。",
            "忽然结束变轩昂，驽马自驱千骑猎。",
            "狐狸博硕正吾须，鸟雀细微谁女慑。",
            "风驰白羽欻惊飞，火点红旗时一晔。",
            "将叔无狃戒其伤，君足正应防妇蹑。",
            "千金之子不垂堂，坐使颦眉羞美靥。",
            "径当去剑释皮冠，腥血淋漓休使喋。",
            "贤如孟光不与谋，搏兽于原毋乃辄。",
            "闻君三日静思愆，谢过莫如吾计捷。",
            "熊膰兔首速分张，好客庶几闾里侠。",
            "归家一笑定卿卿，止猎之书犹满箧。"
        ],
        "title": "子庄猎于近郊志康闻之盛赞如皋之举且督分鲜之饷再以诗往而子庄不报夫践霜雪跨陵谷以从禽荒之游乐则乐矣然未必贤伉俪之所喜也不然鲜胡为而不至哉故余再次来韵以索其情",
        "id": "e03eba5c-de0d-4cc7-852f-118e9d25d6e4"
    },
    {
        "author": "赵鼎臣",
        "paragraphs": [
            "贾侯少日规原涉，酒徒剑客交相接。",
            "官成忽绾县令章，文墨能令豪士怯。",
            "满庭牒诉若沈迷，过眼诗书聊领猎。",
            "发狂正尔不能堪，大叫赫然胥吏慑。",
            "西城晓出颇匆匆，日射围场光有晔。",
            "鹿伤鹤膝畏鵰盘，兔中鹘拳愁犬蹑。",
            "获多意解始开颜，暗觉微涡生两靥。",
            "逡巡下令释前禽，尚恐流殷人竞喋。",
            "不知谁忽遣君知，佐饔而尝心颇辄。",
            "新诗不减子虚篇，喜意似书城濮捷。",
            "更因乞肉苦讥嘲，句险词夸终类侠。",
            "莫瞋令尹少须之，报聘已装珠一箧。"
        ],
        "title": "再次前韵戏志康",
        "id": "73666eb0-9d74-46c9-b004-57186d4b19f1"
    },
    {
        "author": "赵鼎臣",
        "paragraphs": [
            "巧匠未尝夸所能，解衣盘薄初不惊。",
            "纷纷众史争舐笔，我独以此全其名。",
            "坎其击鼓瓦釜闹，黄钟大吕元希声。",
            "扬雄有口吃不语，长安小儿心欲轻。",
            "一朝胸中吐白凤，至今千载犹仪刑。",
            "颇疑将军固多许，衔枚十万藏奇兵。",
            "可怜吾党有壮士，疾斗不暇金鼓鸣。",
            "寄声大耿莫仓猝，火急防渠夜斫营。"
        ],
        "title": "余数与同舍唱和而何亨老独否耿伯顺以诗挑之因次其韵",
        "id": "055dfa02-a506-4819-b0e9-4551eea9d633"
    },
    {
        "author": "赵鼎臣",
        "paragraphs": [
            "昔年曾伴南鹏击，借我扶摇多少力。",
            "君虽进寸我退尺，安得扬扬好颜色。",
            "忽然相逢不相识，怪我摧颓凋羽翮。",
            "念君家亦仍四壁，谁信怀中有垂棘。",
            "天寒雪冻行不息，相属一杯空感激。"
        ],
        "title": "次韵志康赠武得之得之余同年也",
        "id": "4ac767c2-4701-4123-bb52-8405ac3b712b"
    },
    {
        "author": "赵鼎臣",
        "paragraphs": [
            "卧龙山下梅花发，举杯半夜邀明月。",
            "自从却棹酒船回，一十五年如电掣。",
            "相逢忽在百花洲，玉骨冰姿愈奇绝。",
            "粲然顾我低欲笑，敛袵对之那忍折。",
            "应怜我老遽如许，鬓发摧秃牙齿缺。",
            "对花不饮可奈何，急唤潘郎相暖热。",
            "潘郎趣召许朝天，昨日见之今日别。",
            "莫嫌韩愈困虀盐，会有王良收汗血。",
            "同僚满屋多豪杰，仓卒立谈难尽说。",
            "请于主簿觅于思，博士龙头如玉雪。",
            "故人傥问我何如，正被梅花恼不彻。"
        ],
        "title": "梅花下置酒送潘廷立学正赴官京师因寄博士王尧明监簿刘仲忱",
        "id": "5f77be1d-533b-4ced-8149-96782a59f4b1"
    },
    {
        "author": "赵鼎臣",
        "paragraphs": [
            "江南仲御才英发，身佩琼琚冠宝月。",
            "骅骝未肯就缰衔，乍蹋天街频啮掣。",
            "忽然醉里谪三湘，顿觉新诗愈超绝。",
            "人疑夫子不堪忧，豪气壮心当少折。",
            "不知世故转磨礲，凛凛太阿初不缺。",
            "归逢北客笑无言，但道湖南苦秋热。",
            "许来过我已三书，欲对清樽话离别。",
            "可怜杨叶漫飞烟，坐叹榴花空点血。",
            "平生一诺季将军，邂逅相逢应有说。",
            "颇闻列屋尽蛾眉，自教绕梁歌郢雪。",
            "君能辄暇暂来无，莫待新声都按彻。"
        ],
        "title": "均文屡约相过近得书辄迁延偶读予梅花诗次韵以趣北辕之约",
        "id": "f3be887a-0e29-4e4a-8293-6b70f3ff8b5c"
    },
    {
        "author": "赵鼎臣",
        "paragraphs": [
            "诗如病疥歇复发，最忌春花与秋月。",
            "袖中缩手苦禁之，技痒不堪时一掣。",
            "雕肝琢肾神何苦，故令眼乱心愁绝。",
            "我生酒外百无能，病不持杯被磨折。",
            "暗香浮动正黄昏，独坐悲歌唾壶缺。",
            "粗官岂合赋梅花，冷撰不惭中允热。",
            "更烦属和骋妍词，句怯虽殊才调别。",
            "见轮学斲三十年，十指淋漓漫流血。",
            "忽逢匠扁过吾前，心悟微言口难说。",
            "冥搜角逐遂经旬，不觉纷纷堕香雪。",
            "尚堪火急醉其旁，卜夜直须令晓彻。"
        ],
        "title": "蔡兴兵曹谢曾秀才见和梅花诗复此韵为谢",
        "id": "eb95e0ee-2de1-4788-8d3f-bf7e7f390352"
    },
    {
        "author": "赵鼎臣",
        "paragraphs": [
            "少年似是贾才子，作语便如欧少师。",
            "後生可畏吾老矣，下笔有神君勉之。",
            "崩崖破壑水浩渺，坏衔掣辔驹权奇。",
            "徐徐势定识归处，要以古人为矩规。"
        ],
        "title": "读李生诗爱而有作",
        "id": "89f3f5e0-7ef7-447b-a0e9-2ebd8779a609"
    },
    {
        "author": "赵鼎臣",
        "paragraphs": [
            "问君着鞭胡不忙，天子正欲兴明堂。",
            "不应止作燕雀伍，何苦不追鹓鹭行。",
            "请缨未欲事南粤，献赋且可夸长杨。",
            "奈何听讼独辛苦，日与鳬鹤分短长。"
        ],
        "title": "次韵朱琳天球",
        "id": "19507fd9-bf8d-4e7a-a9aa-4ed3d9aceac6"
    },
    {
        "author": "赵鼎臣",
        "paragraphs": [
            "杨侯作书倚庭柱，不觉震雷掀屋去。",
            "许侯一盏便醺酣，遮莫王公也箕踞。",
            "两君落魄不堪闻，愁杀当年郑广文。",
            "看却聋丞并酒尉，何曾敢说故将军。"
        ],
        "title": "戏杨丞许尉",
        "id": "7b090f50-c117-4e68-a7eb-9ab83b453792"
    },
    {
        "author": "赵鼎臣",
        "paragraphs": [
            "东家载豆如山岳，西舍割禾无处着。",
            "父老欢呼南陌头，打鼓吹箫相燕乐。",
            "今年不复似常年，斗米都无百十钱。",
            "新来长官政及我，夜无吠犬人得眠。",
            "公家力役会不免，常苦里胥相扰乱。",
            "里胥不出今几时，我自输官不须叹。",
            "秋风袅袅乐无涯，枣有实兮菊有花。",
            "闻道长官作生日，相呼父老来排衙。",
            "排衙奉上一杯酒，再拜长官千万寿。",
            "三年替去不须臾，聊与斯民为父母。"
        ],
        "title": "河间令尹",
        "id": "04cafbcb-84b7-45f1-99e2-a169f192db0b"
    },
    {
        "author": "赵鼎臣",
        "paragraphs": [
            "酌君以御府黄封之酒，泛君以江南白玉之巵。",
            "祝君以岁寒後凋之寿，颂君以鲐背难老之词。",
            "十年闻名不相识，一日倾盖无复疑。",
            "文如锦绣可贵重，行似金玉无瑕疵。",
            "诏书求贤意不浅，严徐贾马争推荐。",
            "大虫老鼠本殊科，李耳韩非偶同传。",
            "看君此举不匆匆，白日青霄意气中。",
            "上方未赐尚书履，乌府先骑御史骢。",
            "我当报罢归可必，却向军中弄刀笔。",
            "今朝判得一醉无，请办黄封作生日。"
        ],
        "title": "永锡生日以诗寿之",
        "id": "bc382a84-47ea-496a-96fe-cc14611734c4"
    },
    {
        "author": "赵鼎臣",
        "paragraphs": [
            "我昔江湖百忧集，侍讲寄书犹墨湿。",
            "婚姻竟作覆手空，日月真如跳丸急。",
            "哀哉大耿已川逝，秀矣小冯今玉立。",
            "词源江海浩奔茫，句法风骚森出入。",
            "石郎与我金石交，每怀见君嗟靡及。",
            "种桑自比侯千户，力田不愿爵一级。",
            "颇闻杖屦约招携，应许蓬茅助营葺。",
            "欲讨明珠救子饥，老矣安能发鲛泣。"
        ],
        "title": "昔官会稽故侍讲吕公原明丈请以其孙揆中者娶余之长女既受币矣无何揆中与余女未成婚而俱卒济阴簿本中则揆中之弟也近于同舍林德祖处见其所与石子植唱和诗子植又余太学之旧僚也故次其韵因寄吕兼以简石且请德祖同赋",
        "id": "8859e39d-fa2a-4040-88f4-90bb7ca46ad9"
    },
    {
        "author": "赵鼎臣",
        "paragraphs": [
            "我家不减乌衣集，何曾以沫空相湿。",
            "父兄共有清白传，家世不于名利急。",
            "稍侵老景何足道，粗喜汝曹皆有立。",
            "天路峥嵘在一飞，承明翕习期三入。",
            "乘时便可功业建，发策岂为科第及。",
            "连珠合璧竞名声，九棘三槐争品级。",
            "金门他日看汝游，竹隠何年助吾葺。",
            "男儿志气要轩昂，肯作楚囚相对泣。"
        ],
        "title": "栾弃奇育皆赋集字韵诗再次其韵示之",
        "id": "1145b2b8-323b-4b32-87dc-1549e8fffe28"
    },
    {
        "author": "赵鼎臣",
        "paragraphs": [
            "我见舅氏如母存，舅氏之子吾弟昆。",
            "昔年儿童今白发，旧事岂复能追论。",
            "乌乎外家久零落，无复驷马乘朱轩。",
            "诸甥独我偶未死，投老得郡西南奔。",
            "故乡隔远亲旧少，忽骑款段呼我门。",
            "相逢握手问存殁，流泪欲哭声复吞。",
            "颇闻二顷皆负郭，力田自可供晨昏。",
            "儿婚女嫁都已了，翁妪屡醉茅柴浑。",
            "人生如此万事足，便可送老三家村。",
            "我行四方走万里，十亩未有桑麻园。",
            "欲置一锥无着处，儒冠误我知何言。",
            "买牛卖剑计已决，家有竹隠堪负暄。",
            "兄能远来复过我，当酿白酒烹鸡豚。"
        ],
        "title": "送外兄张会之",
        "id": "74e65472-9157-43a9-9503-b409ffd3e793"
    },
    {
        "author": "赵鼎臣",
        "paragraphs": [
            "少年公子麒麟种，使者选之来入贡。",
            "文章到处是青钱，谈笑有时飞白凤。",
            "留连太学滞远业，叹息南陵发归梦。",
            "黄河一苇浩将往，太行诸山森欲动。",
            "上堂嘉庆拜庭闱，入户埙篪迎伯仲。",
            "幕中济济尽应刘，笔下翩翩皆屈宋。",
            "四者能并盖已难，一尊可饮何妨痛。",
            "老夫久客兴愈阑，公子远行情所重。",
            "为见应刘借问看，惟有月明千里共。"
        ],
        "title": "送张才元大临归高阳兼寄杨霍",
        "id": "b071775d-9af8-4b6d-8ce8-6efdf8271aec"
    },
    {
        "author": "赵鼎臣",
        "paragraphs": [
            "春风无情自作恶，桃花杏花总零落。",
            "欲往城西看海棠，黄尘障天无住着。",
            "城西有客不可留，我挽其衣一颔头。",
            "梦魂夜夜绕吴越，便思飞到江南州。",
            "满堂故人色欲动，竞把酒杯相郑重。",
            "请君一醉不须辞，尚有残春堪断送。"
        ],
        "title": "送许少尹",
        "id": "d1fca3d2-b5ee-40fc-840b-5d366fc07dc0"
    },
    {
        "author": "赵鼎臣",
        "paragraphs": [
            "忆昔黄粱炊未熟，太学七人同日逐。",
            "先生不免弟子嘲，胯下颇遭年少辱。",
            "古人高谊今则亡，惟有彭公色慨慷。",
            "皇华已建使者节，青眼尚看同舍郎。",
            "三年牢落江湖上，頼有故人相倚傍。",
            "我穷凡鬼辄累公，公复参差我何望。",
            "世间荣辱何纷纷，覆手为雨翻手云。",
            "请将得失问北叟，敢以喜愠观子文。",
            "满斟滑盏如船大，举酒属公公且坐。",
            "看公骨相合封侯，今日入朝明日贺。"
        ],
        "title": "忆昔行送彭子发",
        "id": "0ca6b119-957e-4fa2-81af-1231e05c59e4"
    },
    {
        "author": "赵鼎臣",
        "paragraphs": [
            "昔年讲学城南馆，君余二十我方冠。",
            "读书兀兀敝精神，刺口纷纷谈治乱。",
            "集英赐第偶追随，慈孝题名容齿间。",
            "欲将步武踵夔龙，肯以功名论管晏。",
            "一时意气若风狂，二纪光阴如梦幻。",
            "青眼全稀苦贱贫，白头太早伤忧患。",
            "塞上逢迎心骨惊，尊前太息容颜换。",
            "哀哉田叔墓已拱，老矣朱公人所慢。",
            "分甘位下莫相怜，赢得身强聊自谏。",
            "君去方趋魏阙朝，我归乍解军书绊。",
            "河南河北地比邻，春後秋前花烂熳。",
            "兴来命驾岂吾难，会访蓝桥容一盼。"
        ],
        "title": "送同年王粹公受代还朝",
        "id": "f3174935-8c2a-4bed-a92b-b0e067e533a9"
    },
    {
        "author": "赵鼎臣",
        "paragraphs": [
            "官曹寂寞坐兀兀，囊无一钱贫到骨。",
            "欲归未得住也难，客子秋来颇萧瑟。",
            "并州人情薄于纸，覆雨翻云而已矣。",
            "我顽不顾柰我何，得酒陶然且欢喜。",
            "府中别驾名公孙，往时阀阅推其门。",
            "皎如双璧照闾里，至今文彩风流存。",
            "诸郎往往皆汗血，超然别驾尤奇绝。",
            "满前豪杰多少人，独向我曹相暖热。",
            "幕府辕门一事无，五白争枭半夜呼。",
            "但知得醉乃已耳，颇复有客如此乎。",
            "俗多我责君不然，君今去我真可怜。",
            "微官缚人不可脱，五斗看来成几钱。",
            "君还朝廷用决矣，错节盘根谈笑里。",
            "当权得意莫相忘，要须容此狂狷士。"
        ],
        "title": "送张彦政归京师",
        "id": "e023a36b-5789-4795-b2c1-7b9d22b6f829"
    },
    {
        "author": "赵鼎臣",
        "paragraphs": [
            "九州遗迹皆禹功，高丽之通自元丰。",
            "元丰圣人汤勇智，远交欲断匈奴臂。",
            "越裳九译何自来，轺车不动丽人至。",
            "至今航海输国珍，稽首朝正礼甚驯。",
            "吾皇寤寐率昭考，宠以大国升为宾。",
            "海上凌秋潮信熟，去凭贾客船如屋。",
            "诏书拣选尚书郎，持节送之恩意缛。",
            "东夷北敌世为邻，久苦诛求夷甚贫。",
            "愿归筦钥事天子，厌以形势初无因。",
            "颇闻天骄国方扰，种落攻之天所讨。",
            "附书凭子问三韩，畏头畏尾何时了。",
            "天兵吊伐那可期，幽燕本自吾遗黎。",
            "请将鸭绿酿为酒，来犒王师古北口。"
        ],
        "title": "送赵延之亿送伴高丽人归国",
        "id": "cbbbf1d9-ddec-469f-94e1-6e97a5b8fe6c"
    },
    {
        "author": "赵鼎臣",
        "paragraphs": [
            "前年谬入文昌里，堆案簿书如黑蚁。",
            "左鳬右鹜去复来，大叫发狂那得止。",
            "开眼忽见同舍郎，英气律兀髯而长。",
            "时于谈间出妙语，似濯大暑遭风凉。",
            "自夸才高足余刃，屡以豪篇相折困。",
            "我衰嚄唶安可当，晋甲未兴齐已遯。",
            "今年别我西入关，意气峥嵘喜动颜。",
            "秦山渭水笑谈里，剑阁峨嵋指顾间。",
            "古公去後风俗好，南亩劝耕农事早。",
            "一篇七月是图经，不待下车心已了。",
            "髯卿故自读书人，想有仁风慰彼民。",
            "班取新诗一千首，闭阁莫开长饮酒。"
        ],
        "title": "送宋宏甫出守邠州",
        "id": "139ce779-1715-41bf-ba92-3037c03bb10b"
    },
    {
        "author": "赵鼎臣",
        "paragraphs": [
            "编蒲为帘竹为床，先生一室如僧房。",
            "乞米未来朝食粥，闭门不出坐焚香。",
            "铜炉霏霏擢烟缕，长伴诗翁作诗苦。",
            "郁然百和入肝脾，散落诗中出奇语。",
            "昔年我亦预言诗，裹粮问道今其时。",
            "肯将司法尽传我，愿与先生管香火。"
        ],
        "title": "得符先生作焚香寮东郡赵鼎臣赋诗以寄之",
        "id": "5ed104ac-ec7e-4ff3-bafa-9305c5055310"
    },
    {
        "author": "赵鼎臣",
        "paragraphs": [
            "子长南游探禹穴，自夸历览多所列。",
            "归来落笔方着书，意与素王争巧拙。",
            "谪仙早亦勤四方，沉浮江海遨齐梁。",
            "腹中领略几万里，文焰万丈如许长。",
            "取之欲富观欲博，贪多岂不如溪壑。",
            "直将眼力徧八方，达者应悲用心错。",
            "不如五柳宅边一老人，家贫无钱常闭门。",
            "时时矫首聊寓目，但见倦飞之鸟无心云。",
            "老人观之释然悟，归去来兮从此赋。",
            "勉旃为谢倚栏人，着眼应须在渠处。"
        ],
        "title": "寄题遐观阁",
        "id": "7ad472dc-2e22-44a9-9d8e-bc3b74b0fa78"
    },
    {
        "author": "赵鼎臣",
        "paragraphs": [
            "将军胆气凌秋天，百札曾将一箭穿。",
            "倒床忽作儿女眼，悲啼出泪如涌泉。",
            "会稽令尹形悍坚，新买蛾眉费万钱。",
            "未容纤腰小回旋，径烦药饵亲调煎。",
            "山阴大夫祖文渊，弯弓射贼口垂涎。",
            "壮士亦苦头风偏，河润九里风化传。",
            "坐令丞簿相牵联，请医买药争後先。",
            "剡中有宰正鸣弦，携琴忽泛子猷船。",
            "入城巵酒不下咽，但饮柴胡如吸川。",
            "沃洲公子黠可怜，斩关夜遁呼不前。",
            "道中挥断九铁鞭，抱病谁复能轻便。",
            "铸钱短簿非凛然，捧心欲效西子妍。",
            "青衫从事世所捐，亦遭病鬼相傍缘。",
            "戏成嘲语如怪颠，一读坐使沉痾痊。"
        ],
        "title": "属疾在告郡中诸公相继服药戏作病中九客歌",
        "id": "856a4ed2-c584-4085-bb5c-7ae480b361b4"
    },
    {
        "author": "赵鼎臣",
        "paragraphs": [
            "平生见酒喜欲舞，不惜淋漓身上衣。",
            "尊中圣贤尽莫逆，坐上宾客皆能诗。",
            "陶潜欲眠无我责，灌夫骂坐不汝疵。",
            "世间乐事凡四者，他人多耦我独奇。",
            "今年病眠不敢饮，坐负美景辜良时。",
            "中秋明月漫皎皎，九日黄菊空离离。",
            "洪崖先生夙所慕，文雅藴藉今阮嵇。",
            "故持浊醪作胜供，往助脱粟陪羹藜。",
            "先生学道早有得，一车仅可如鸡栖。",
            "相投木瓜意不浅，愿得琼琚以报之。"
        ],
        "title": "次韵洪琳父",
        "id": "c9b0a46f-e9c9-43de-90e2-2781e0f799d8"
    },
    {
        "author": "赵鼎臣",
        "paragraphs": [
            "君家子云老无酒，好事时烦亲与旧。",
            "车边大腹载鸱夷，从事督邮无不受。",
            "诸孙今复可怜人，官冷何尝堪炙手。",
            "家虽有酒不自持，横来浇我谈天口。"
        ],
        "title": "余尝假酒于杨时可既而偿之时可不受因以诗见饷次其韵",
        "id": "69f5e7fd-1010-4ec7-bd74-6f07e1fb2c34"
    },
    {
        "author": "赵鼎臣",
        "paragraphs": [
            "滏阳从事如瓠壶，虽如瓠壶中不粗。",
            "十围腰腹八尺躯，出行不敢用肩舆。",
            "马壮如牛形虎如，载之喘汗蹶不趋。",
            "倒床甘寝鼻辄呼，隠如雷霆惊里闾。",
            "觉来长啸忽轩渠，口吻咳唾出明珠。",
            "诋嘲风月戏鸟鱼，攟摭草木穷根须。",
            "大声铿锵金石俱，小声要眇韵笙竽。",
            "泠泠清风濯暑余，玉壶之冰列坐隅。",
            "夷甫卫玠谈玄虚，蒙庄执策算有无。",
            "乃知公孙不硕肤，炯如列仙形甚臞。",
            "瑶泉之酒出中厨，时节贡献帝所须，颇亦沾丐及吾徒。",
            "知汝燥吻思江湖，作书亟遣长须奴。",
            "焦山未沃东海枯，笑我一勺安可濡。"
        ],
        "title": "犹子奕来乞酒戏以诗饷之",
        "id": "bd2d973a-8256-4a86-a7f2-0956c1245e28"
    },
    {
        "author": "赵鼎臣",
        "paragraphs": [
            "挟山超海吾岂能，章服裹之麋鹿惊。",
            "平生忍饥耕破砚，字画仅能通姓名。",
            "自传同舍有和璧，未敢攫取先以声。",
            "耿侯闻之顾且笑，弃掷不啻鸿毛轻。",
            "我穷正坐毛颖误，恋着翰墨天所刑。",
            "少不如人今老矣，笔阵欲合阴借兵。",
            "何郎持重欲困我，坚壁不闻刁斗鸣。",
            "明朝一阵气已了，大将旗鼓居吾营。"
        ],
        "title": "伯顺以歙砚饷我因用前韵谢之并简亨老以助致师之请",
        "id": "79a30b68-2cae-42e2-abc8-294582e37358"
    },
    {
        "author": "赵鼎臣",
        "paragraphs": [
            "吾闻古者八骏图，白义騄耳皆龙驹。",
            "独嘶长风志万里，意态自与凡马殊。",
            "常时陆陆未足道，一日致远君应须。",
            "朝秣幽燕暮吴粤，顾视款段犹泥涂。",
            "王良不生造父死，校计岂复分毫铢。",
            "忆君初应将军召，随身惟以一马俱。",
            "官曹卑微骑从少，岂有负弩供前驱。",
            "忽然据鞍欲有适，老兵一诺费百呼。",
            "空槽无刍但与饮，坐令槁死城南隅。",
            "天嫌此马非俊物，如君岂合冉冉趋。",
            "才高不肯露头角，有计甘学水中鳬。",
            "故令驽蹇自毙踣，欲君感慨求夷途。",
            "当捐千金市绝足，勿仗短策驱庸奴。",
            "人生但可印如斗，世上岂患骓无乌。",
            "马骨朽时君贵矣，颇应忆着敝帷无。"
        ],
        "title": "次韵子盘悼畜马死",
        "id": "c15a5936-adcf-44f7-8d49-4bbdc5850360"
    },
    {
        "author": "赵鼎臣",
        "paragraphs": [
            "夜长更长睡复觉，欲雪不雪寒且风。",
            "人如胡越不觉异，酒味圣贤聊复中。",
            "客来不语虽礼简，宾去献弓而爱同。",
            "书生多口慎勿出，累圣消兵在此中。"
        ],
        "title": "驿中燕北使戏成",
        "id": "5b2bdb3c-3ef6-4f60-ba4a-70919616c568"
    },
    {
        "author": "赵鼎臣",
        "paragraphs": [
            "古屋寒无禁，幽眠梦不成。",
            "鼠留窥砚迹，风度响窗声。",
            "人语天将晓，春阴日未明。",
            "起来搔短发，端自有余清。"
        ],
        "title": "寒日前二日直宿省中",
        "id": "337d8a9b-9ff7-45b6-9a39-f418bb1d3644"
    },
    {
        "author": "赵鼎臣",
        "paragraphs": [
            "白日文书满，清秋寓直频。",
            "雨愁官路滑，风喜夜凉新。",
            "头里千茎雪，胸中万斛尘。",
            "不知穷列宿，若个是吾身。"
        ],
        "title": "雨中直宿",
        "id": "b1601534-19aa-41e8-89d6-aea3ae69751a"
    },
    {
        "author": "赵鼎臣",
        "paragraphs": [
            "火候犹骑伏，金行已立秋。",
            "凉虽来缓缓，热好罢休休。",
            "岁月随鞭棰，尘埃老置邮。",
            "年年禾黍熟，吾道得无忧。"
        ],
        "title": "伏日还府题王村铺",
        "id": "30e4f480-8975-40e5-bcf9-8095374377cb"
    },
    {
        "author": "赵鼎臣",
        "paragraphs": [
            "驱马日尚早，解鞍天向晨。",
            "风虽排酷吏，雨复滞行人。",
            "保障连营远，陂塘发兴新。",
            "荷花娇欲语，愁绝故伤神。"
        ],
        "title": "六月十二日被檄诣边道中即事",
        "id": "171e3cff-5849-45cd-af26-0fb388a8c68c"
    },
    {
        "author": "赵鼎臣",
        "paragraphs": [
            "路入羊肠里，师行鼠穴中。",
            "山田如越俗，板屋类秦风。",
            "形势无加损，污隆有异同。",
            "百年开寿域，兴国太平功。"
        ],
        "title": "晋阳道中",
        "id": "4c6cb604-baa7-4e00-af59-49a66f22f334"
    },
    {
        "author": "赵鼎臣",
        "paragraphs": [
            "汗漫穿岩谷，悠悠不计程。",
            "林鸠呼妇宿，驿马带驹行。",
            "叶落知霜早，禾登喜岁成。",
            "潺湲溪水急，未暇濯吾缨。"
        ],
        "title": "岚谷道中",
        "id": "181839ee-bae3-4ce9-b5c6-6620baa560f0"
    },
    {
        "author": "赵鼎臣",
        "paragraphs": [
            "千里跨羸马，一舟浮大河。",
            "他乡故旧少，长路往来多。",
            "心欲求田耳，身如作吏何。",
            "荒凉三径晚，归计日蹉跎。"
        ],
        "title": "过武强渡",
        "id": "70d1fd89-5c73-452a-be9d-b2f9631d5c08"
    },
    {
        "author": "赵鼎臣",
        "paragraphs": [
            "慷慨勤王始，艰难创业初。",
            "英辞传乐府，妙略布新书。",
            "逐鹿功虽在，藏舟计已疏。",
            "一朝空繐帐，爱子竟何如。"
        ],
        "title": "过铜雀台吊魏武",
        "id": "138a9183-ea2d-44e0-b12b-963f6b6ad915"
    },
    {
        "author": "赵鼎臣",
        "paragraphs": [
            "萧索岚州路，天寒已着人。",
            "可怜挟纩日，不待饮冰辰。",
            "凉夜更筹永，清秋月色新。",
            "去无河朔饮，絺绤故相亲。"
        ],
        "title": "八月十一日山中早发薄寒凝冰马上重裘尚未能以御寒也时将中秋感旧而作",
        "id": "086b888f-a120-4b1c-8086-57af00b07192"
    },
    {
        "author": "赵鼎臣",
        "paragraphs": [
            "宿雾寒犹重，浓阴晓未分。",
            "山川连野暗，鸡犬隔村闻。",
            "浩荡天将雪，朦胧酒半醺。",
            "向来临易水，长啸欲移文。"
        ],
        "title": "任邱道中值雪赠权邑宰曹弋取道曹河间同僚也  其一",
        "id": "d0014b25-0756-4437-a3ec-6194cb3ab49d"
    },
    {
        "author": "赵鼎臣",
        "paragraphs": [
            "俎豆嗟何有，櫜鞬病未能。",
            "府中嘲短簿，门下养聋丞。",
            "问路朝驰传，逢人夕饮冰。",
            "全家今饱满，此禄惧难胜。"
        ],
        "title": "任邱道中值雪赠权邑宰曹弋取道曹河间同僚也  其二",
        "id": "d91110e7-7858-4a2d-84b7-928a697107bb"
    },
    {
        "author": "赵鼎臣",
        "paragraphs": [
            "绝壁临无地，飞泉落半天。",
            "潭中看止水，涧下响惊川。",
            "江汉威南及，嵩邙势北连。",
            "寻山应最易，骑立众峰前。"
        ],
        "title": "骑立山祷雨诗二首  其一",
        "id": "ef9c8e87-65b1-437b-9b6a-196be711fa0f"
    },
    {
        "author": "赵鼎臣",
        "paragraphs": [
            "乞雨甘重茧，瞻天剧戴盆。",
            "无才修政事，有腼傍祠门。",
            "马足盘山肋，泉声漱石根。",
            "云霓如响答，苹藻愿星奔。"
        ],
        "title": "骑立山祷雨诗二首  其二",
        "id": "1199e056-6fdd-4aaf-877e-3fe71bcfd599"
    },
    {
        "author": "赵鼎臣",
        "paragraphs": [
            "薄宦惭亡补，高秋恨不归。",
            "况逢仍岁旱，犹着故时衣。",
            "祷雨精诚竭，忧民寝食非。",
            "自惟存畎亩，何以辱珠玑。"
        ],
        "title": "谢诸公惠喜雨之什",
        "id": "3d1797f7-6183-4c74-9190-8a21fc6fcdc6"
    },
    {
        "author": "赵鼎臣",
        "paragraphs": [
            "蹔举催科手，来吟喜雨诗。",
            "不徒人物惠，且免吏民嗤。",
            "三日霖随应，千箱乐在兹。",
            "为言农事好，卒岁保嘻嘻。"
        ],
        "title": "喜雨",
        "id": "cfdb1d0f-c7d0-41f3-bf2b-bff102291352"
    },
    {
        "author": "赵鼎臣",
        "paragraphs": [
            "三日霖雨足，四郊牟麦稠。",
            "日长浑似夏，风冷却疑秋。",
            "璧水劳心曲，车轮阻道周。",
            "桃花如烂熳，他日定来游。"
        ],
        "title": "四月二十七日雨後诣府学道过辟雍不暇谒权朝美归以诗寄之",
        "id": "0128f610-59de-4df9-a38e-fe1f4c1fd9cc"
    },
    {
        "author": "赵鼎臣",
        "paragraphs": [
            "邂逅来随牒，因循未拂衣。",
            "江乡知旧少，京国信音稀。",
            "老废书千卷，愁宽带十围。",
            "故人鸿鹄举，燕雀自卑飞。"
        ],
        "title": "和钦止桐庐中道见寄二首  其一",
        "id": "99b05502-c39d-45cf-850b-9411770a71b7"
    },
    {
        "author": "赵鼎臣",
        "paragraphs": [
            "昔忝同僚分，深惭国士知。",
            "发衰将得白，衣素已成缁。",
            "富贵君余事，功名彼一时。",
            "腊梅如可寄，为折最南枝。"
        ],
        "title": "和钦止桐庐中道见寄二首  其二",
        "id": "a55caa56-8436-4935-874a-533843e1e358"
    },
    {
        "author": "赵鼎臣",
        "paragraphs": [
            "故国几乔木，长歧数短亭。",
            "日趋天阙绛，坐失鬓丝青。",
            "旧着归田赋，新传酿酒经。",
            "卜邻知有日，烂醉不须醒。"
        ],
        "title": "次韵翟经国见寄",
        "id": "49bff386-af40-432d-b2a8-0b082bbf3616"
    },
    {
        "author": "赵鼎臣",
        "paragraphs": [
            "浙江为客久，汴岸舣舟新。",
            "未暇趋东阁，先来觅故人。",
            "棋应缘老退，诗不为家贫。",
            "土物惟襄锦，堪为照乘珍。"
        ],
        "title": "喜闻方时敏来",
        "id": "631fe447-b6f6-4b6d-b5f1-e4c3ee88691e"
    },
    {
        "author": "赵鼎臣",
        "paragraphs": [
            "闻道山阴老，春来乐有余。",
            "饥餐一盘饭，闲读两行书。",
            "竹里亲沽酒，江边自买鱼。",
            "何曾入城市，人事转生疏。"
        ],
        "title": "寄山阴隠者",
        "id": "24199ce9-dcfb-4557-ae4d-07b1def188bd"
    },
    {
        "author": "赵鼎臣",
        "paragraphs": [
            "故人高隠处，近在郭门西。",
            "数仞檐楹敞，满城门户低。",
            "便当容驷马，何止卜幽栖。",
            "更请开三径，时来过苇溪。"
        ],
        "title": "翟经国筑室于乡里人夸传以为盛其西吾苇溪也以诗戏之",
        "id": "418a51d5-5e40-4fe7-91a8-aeee9b767eda"
    },
    {
        "author": "赵鼎臣",
        "paragraphs": [
            "花飞何事急，纨细不胜裁。",
            "睡起明书幌，妆成湿镜台。",
            "多情调玉烛，作意耻金罍。",
            "授简何容易，相如欲到来。"
        ],
        "title": "十二月二十一日雪取道置酒于清白堂林正仲有诗次韵",
        "id": "5050e661-becf-4b96-b340-44b3f48932cb"
    },
    {
        "author": "赵鼎臣",
        "paragraphs": [
            "虎槛留春色，龙吟入酒杯。",
            "响从天外去，妙向曲中来。",
            "但可金罇满，何劳暮鼓催。",
            "独怜羁旅客，愁绝正徘徊。"
        ],
        "title": "泛舟席上次韵祖武闻笛",
        "id": "b84e2cc3-4c41-44f5-a89b-943d58c64edc"
    },
    {
        "author": "赵鼎臣",
        "paragraphs": [
            "尧俗虽勤俭，并儿可叹嗟。",
            "井牵长颈盎，山驾破辕车。",
            "八月霜如霰，三春雹似瓜。",
            "头蓬非愿女，膏沐欠油麻。"
        ],
        "title": "嘲咏诗",
        "id": "bd947e19-7962-40ec-b5b8-88b5851a21d1"
    },
    {
        "author": "赵鼎臣",
        "paragraphs": [
            "修竹不受暑，暗惊疑故人。",
            "暂来聊解愠，径去不惊尘。",
            "汗湿衣裳雨，书翻几案鳞。",
            "快哉那独敢，赠尔耦耕民。"
        ],
        "title": "披风",
        "id": "e8d5bdcc-0a85-4054-9933-bad5d14c8f36"
    },
    {
        "author": "赵鼎臣",
        "paragraphs": [
            "枕瓷歌娅姹，屏纸涨涟漪。",
            "左角蜗休斗，南柯蚁正为。",
            "静喧闲处失，忧喜梦中移。",
            "吐握真贤相，相邀不计时。"
        ],
        "title": "昼眠",
        "id": "e3b8f43b-f61f-492b-9800-78d3935b2cde"
    },
    {
        "author": "赵鼎臣",
        "paragraphs": [
            "波流非自性，绿竹盖其姿。",
            "坐得濯缨理，还思垂钓时。",
            "几人能乐水，此处可无诗。",
            "寄语尘埃客，勤来一洒之。"
        ],
        "title": "波流一首",
        "id": "7343c0c9-871a-480d-8927-fc7adb1077eb"
    },
    {
        "author": "赵鼎臣",
        "paragraphs": [
            "老觉欢娱少，愁惊岁月频。",
            "能消几日醉，又过一年春。",
            "陌上枝枝好，钗头种种新。",
            "买归持博笑，贡自可怜人。"
        ],
        "title": "买花诗",
        "id": "f5d127f0-4f75-414b-95f7-8d42a09cadae"
    },
    {
        "author": "赵鼎臣",
        "paragraphs": [
            "雨洗修篁浄，风摇翠影森。",
            "苍官投分久，丹穴寄怀深。",
            "窈窕蕙兰质，轻狂桃李心。"
        ],
        "title": "竹",
        "id": "197febae-7e36-492e-b75a-55ee86fdec97"
    },
    {
        "author": "赵鼎臣",
        "paragraphs": [
            "韵胜应难画，肌香不受熏。",
            "拂眉烟度柳，梳鬓月侵云。",
            "歌罢犹依扇，闲来懒系裙。",
            "最怜能赋客，浑似卓文君。"
        ],
        "title": "无题",
        "id": "15938553-a018-490e-a3f0-352cf90d6708"
    },
    {
        "author": "赵鼎臣",
        "paragraphs": [
            "行义知名早，云霄得路迟。",
            "喜闻儒者用，忽叹哲人萎。",
            "故事留青鏁，平生有素丝。",
            "马鸣犹踯躅，似记入朝时。"
        ],
        "title": "故大司成葛亚卿挽诗  其一",
        "id": "0927c558-479a-47e6-8fc2-fc42b479fd47"
    },
    {
        "author": "赵鼎臣",
        "paragraphs": [
            "璧水除官日，漳滨卧疾年。",
            "贺书犹未报，吊客已相先。",
            "梦幻真空矣，衣冠尚俨然。",
            "平生诗满箧，当自有人传。"
        ],
        "title": "故大司成葛亚卿挽诗  其二",
        "id": "74271d77-177a-4430-8ae7-338865884ea2"
    },
    {
        "author": "赵鼎臣",
        "paragraphs": [
            "乡党推耆旧，朝廷重老成。",
            "闺门无政事，孝悌有平生。",
            "万卷常充宇，千金不满籯。",
            "种成兰玉後，华发看升平。"
        ],
        "title": "挽李待制浦五首  其一",
        "id": "ddd6623e-708b-4ee0-9c8c-a89ef927060b"
    },
    {
        "author": "赵鼎臣",
        "paragraphs": [
            "晚持安世橐，早挂隠居冠。",
            "子贵年方壮，家严色更难。",
            "古今成俯仰，歌哭异悲欢。",
            "泪滴新阡上，风吹不肯干。"
        ],
        "title": "挽李待制浦五首  其二",
        "id": "099af733-5f65-495a-b047-9ebb42be5a3e"
    },
    {
        "author": "赵鼎臣",
        "paragraphs": [
            "就养今西府，趋庭国柄臣。",
            "上思耆艾久，诏问起居频。",
            "赠典河图贵，佳城马鬣新。",
            "丹青虽可画，那复见斯人。"
        ],
        "title": "挽李待制浦五首  其三",
        "id": "2a0e0261-a9e3-4d98-9979-1410464ca670"
    },
    {
        "author": "赵鼎臣",
        "paragraphs": [
            "人物推河内，英灵禀太行。",
            "先生虽隠晦，嗣子遂腾骧。",
            "尧舜亲延接，夔龙日赞襄。",
            "于门高未了，不惜更轩昂。"
        ],
        "title": "挽李待制浦五首  其四",
        "id": "4b55e64d-b2cc-4415-b54e-168e2193fe3a"
    },
    {
        "author": "赵鼎臣",
        "paragraphs": [
            "往昔陪尊俎，从容接话言。",
            "骨虽如鹤瘦，语尚作春温。",
            "一梦人琴失，流年日月奔。",
            "空余华屋处，愁绝向谁论。"
        ],
        "title": "挽李待制浦五首  其五",
        "id": "9d5b5475-7d8f-48aa-9594-a4d92ce3411d"
    },
    {
        "author": "赵鼎臣",
        "paragraphs": [
            "行义推乡里，才华动搢绅。",
            "六经常自醉，一室故安贫。",
            "未觉蒲轮晚，俄悲薤露新。",
            "他年儒学传，莫谓史无人。"
        ],
        "title": "挽傅奉议三首  其一",
        "id": "6bc1bf36-8cde-442e-a42b-589c6e6065dd"
    },
    {
        "author": "赵鼎臣",
        "paragraphs": [
            "往日调商鼎，当年筑汉坛。",
            "从容作霖雨，谈笑斩楼兰。",
            "每恐风流尽，空余琬琰刊。",
            "承家今已矣，清泪一汍澜。"
        ],
        "title": "挽傅奉议三首  其二",
        "id": "6787d4b3-412c-4fac-812e-05cb680e7be9"
    },
    {
        "author": "赵鼎臣",
        "paragraphs": [
            "为儒嗟不达，射策竟知名。",
            "爵命加黄壤，诗书到後生。",
            "高年鸠杖贵，故国锦衣荣。",
            "他日兰亭会，何由见老成。"
        ],
        "title": "挽傅奉议三首  其三",
        "id": "86c3ca93-399c-4d84-a25d-2d5028e95415"
    },
    {
        "author": "赵鼎臣",
        "paragraphs": [
            "乍捧毛生檄，初登贾傅年。",
            "低回成鹤发，勉强用蒲鞭。",
            "遗爱西州说，清风古国传。",
            "欲知阴德处，廷尉有青毡。"
        ],
        "title": "挽故致政大夫诗  其一",
        "id": "5d89bd8e-bda7-47cf-adc7-e7c984f79ef0"
    },
    {
        "author": "赵鼎臣",
        "paragraphs": [
            "系忝宗盟重，交推父党尊。",
            "凄凉思往日，邂逅识朱轓。",
            "华屋耆年逝，衡门稚子存。",
            "大岯山下路，愁句向谁论。"
        ],
        "title": "挽故致政大夫诗  其二",
        "id": "a59b0553-132d-4d72-9856-abe2f3e17ba9"
    },
    {
        "author": "赵鼎臣",
        "paragraphs": [
            "绛帐名虽早，青衫位不登。",
            "对囚常涕泣，奏当极哀矜。",
            "养气劳存想，看书废寝兴。",
            "短檠留案上，不复夜挑灯。"
        ],
        "title": "彭乐道挽诗三首  其一",
        "id": "e6a58a64-7983-49fe-907d-794620eb1b3e"
    },
    {
        "author": "赵鼎臣",
        "paragraphs": [
            "法吏真鸡割，儒衣叹陆沉。",
            "官曹曾接武，谈麈独倾心。",
            "笑我趋时懒，知渠味道深。",
            "微言今已矣，慷慨独沾襟。"
        ],
        "title": "彭乐道挽诗三首  其二",
        "id": "57b8ed45-b2b0-45d4-b1c3-544548c86a65"
    },
    {
        "author": "赵鼎臣",
        "paragraphs": [
            "身老羞干禄，家贫喜着书。",
            "妙虽穷比兴，粗亦到虫鱼。",
            "潘令官何拙，虞卿意不疏。",
            "传诗今有子，应不废菑畬。"
        ],
        "title": "彭乐道挽诗三首  其三",
        "id": "a7d53cfe-d735-4819-b96a-7619f71a6350"
    },
    {
        "author": "赵鼎臣",
        "paragraphs": [
            "登科方欲冠，谢病未当传。",
            "欢喜荣亲日，康强任子年。",
            "入川将老矣，返鲁遂终焉。",
            "他日南城路，回车一怆然。"
        ],
        "title": "刘孝叔挽诗",
        "id": "455340db-ba00-49c0-a95e-f224c8549e2c"
    },
    {
        "author": "赵鼎臣",
        "paragraphs": [
            "命也人难料，天乎子可怜。",
            "愁看一片玉，埋向九重泉。",
            "已觉荆枝悴，空余彩服鲜。",
            "老亲今八十，行路亦凄然。"
        ],
        "title": "唐康功挽诗二首  其一",
        "id": "00942ad8-724b-4b25-93b7-28e564e0e4d3"
    },
    {
        "author": "赵鼎臣",
        "paragraphs": [
            "意气闻他日，声名盖此邦。",
            "胆令奸吏破，心使壮夫降。",
            "顿失歆龙一，仍存贾虎双。",
            "风流嗟已矣，洒泪向秋江。"
        ],
        "title": "唐康功挽诗二首  其二",
        "id": "76236743-f286-4cab-ad6b-287a1e041f16"
    },
    {
        "author": "赵鼎臣",
        "paragraphs": [
            "德配平原盛，家传相国亲。",
            "桂抽三笋茂，玉种两株成。",
            "化剑中秋冷，藏舟半夜惊。",
            "凯风从此去，忍听自南声。"
        ],
        "title": "故太原郡太夫人李氏挽歌诗二首  其一",
        "id": "0a31bd49-a1c9-4fb8-a34f-366dc80c21bc"
    },
    {
        "author": "赵鼎臣",
        "paragraphs": [
            "大郡开汤沐，高堂问凊温。",
            "腰金仍及婿，持橐更连孙。",
            "养极千钟富，身兼五福尊。",
            "从今隽京兆，谁为赏平反。"
        ],
        "title": "故太原郡太夫人李氏挽歌诗二首  其二",
        "id": "95c8b680-5518-4477-ac35-a8cbdf10f721"
    },
    {
        "author": "赵鼎臣",
        "paragraphs": [
            "象服承恩日，金笺告第初。",
            "御前颁诏旨，天上写除书。",
            "流水三春逝，黄粱一梦虚。",
            "七弦虽自足，亡已复何如。"
        ],
        "title": "故安定郡太夫人郭氏挽诗二首  其一",
        "id": "11b638ec-7b72-4b5b-bf84-808f8f2911a2"
    },
    {
        "author": "赵鼎臣",
        "paragraphs": [
            "卜葬开新兆，从姑返旧茔。",
            "二卿衔恤意，八座悼亡情。",
            "苹藻全抛却，松楸已种成。",
            "鱼轩相逐去，非复是平生。"
        ],
        "title": "故安定郡太夫人郭氏挽诗二首  其二",
        "id": "aec2a69f-fc6a-403a-b9a3-b6dba4be9ea2"
    },
    {
        "author": "赵鼎臣",
        "paragraphs": [
            "坐爱王孙不嗣音，东家芳草怨何深。",
            "柳芽得雨皆青茁，花叶随风故陆沉。",
            "未可便成春去恨，犹堪自强老来心。",
            "直须淡墨题名了，一醉相期到上林。"
        ],
        "title": "夜直宿有怀",
        "id": "ac3c9f2c-7afd-4d5e-8545-44946dcf91e8"
    },
    {
        "author": "赵鼎臣",
        "paragraphs": [
            "簿领劳人不少休，暂因王事得抽头。",
            "不辞出郭辛勤去，聊作寻春烂漫游。",
            "酒兴欲狂无客唤，雪花方急被风收。",
            "銮舆不日临千亩，鬰鬰天田瑞气浮。"
        ],
        "title": "二月八日以藉田职事雪中至郊外归过美之题于屋壁",
        "id": "75095b15-bcd6-49c7-bbeb-afb172fc4856"
    },
    {
        "author": "赵鼎臣",
        "paragraphs": [
            "鸣鸠唤妇喜新晴，旧燕寻巢乍入城。",
            "雷送雨声逢甲子，寒留春色到清明。",
            "赏心未向桃蹊发，饱意先从麦陇生。",
            "觅句尽于南亩得，粗官真自少风情。"
        ],
        "title": "社日过美之兄",
        "id": "27e75bc7-b9ae-4d37-a295-cfa55400c2b2"
    },
    {
        "author": "赵鼎臣",
        "paragraphs": [
            "老欲争春未肯降，强陪诸彦倒空缸。",
            "上林春景宜寒食，水殿楼台胜曲江。",
            "花里人家酤酒斗，苇间钓艇买鱼双。",
            "眼穿不见春风面，翠袖依微半隠窗。"
        ],
        "title": "寒食前一日率赵伯山李汉老杨时可秦夷行刘仲忱游西池泛舟置酒分韵赋诗以每日江头尽醉归为韵余得江字因即赋所见",
        "id": "d73c5da3-6ee1-4a43-9877-ebddc3ba47a9"
    },
    {
        "author": "赵鼎臣",
        "paragraphs": [
            "今年已作暗寒食，此日正如盲老翁。",
            "病眼昏昏迷白黑，幻花隠隠出青红。",
            "人歌人哭千家里，春雨春晴一梦中。",
            "会放目光牛背上，转头何事不成空。"
        ],
        "title": "寒食道中病目",
        "id": "dcfd86d1-2cd8-4222-a382-7a63820a03ef"
    },
    {
        "author": "赵鼎臣",
        "paragraphs": [
            "天末题诗望故乡，碧云烟树两茫茫。",
            "青山九折屡回首，杜宇一声还断肠。",
            "别後已成千万恨，书来不寄两三行。",
            "江南春尽频相忆，为有杨梅欲共尝。"
        ],
        "title": "暮春东阳道中寄乡里弟兄",
        "id": "2fcd254a-a3de-47dc-9dfc-f7c7205a1339"
    },
    {
        "author": "赵鼎臣",
        "paragraphs": [
            "父老欢呼夹道周，将军喜色在眉头。",
            "临边已见三开府，翫月何妨七倚楼。",
            "盛事珠玑交履舄，丰年酒肉到锄耰。",
            "请公径作通宵饮，今夜何须秉烛游。"
        ],
        "title": "仲秋席上呈张几仲",
        "id": "98749293-81b3-4cd4-a0a0-f2446f452485"
    },
    {
        "author": "赵鼎臣",
        "paragraphs": [
            "重阳何处可衔杯，瀛海新成百尺台。",
            "白雁迎霜前日到，黄花冒雨一时开。",
            "篱边岁岁民同乐，塞外年年上倚才。",
            "况有登高能赋客，孙郎声价擅天台。"
        ],
        "title": "九日张师席上次韵志康",
        "id": "2fab3fed-9b7a-449d-8875-f812c29f710c"
    },
    {
        "author": "赵鼎臣",
        "paragraphs": [
            "横笛休吹且当挝，幽人梦短不禁茶。",
            "风琴不鼓自成曲，雪蘂无香犹是花。",
            "瑚琏少时轻子贡，鹪鹩此日慕张华。",
            "劳生正是南飞雁，秋去春来讵有涯。"
        ],
        "title": "次韵张衡父冬夕书事",
        "id": "c584a5a3-4308-4e0c-be4e-655ea4c689f5"
    },
    {
        "author": "赵鼎臣",
        "paragraphs": [
            "区区州县信徒劳，今日天涯倍寂寥。",
            "流水有溪皆赴海，泛舟无处不乘潮。",
            "登临初识山川险，来往空悲岁月消。",
            "但可此身长得饱，不妨斗米折吾腰。"
        ],
        "title": "二十二日泛舟曹娥江至蔡家山以晚潮将至趋陆至白宋堰遂复登舟",
        "id": "2b3dea74-4ae3-4199-94c6-b879e0438b7e"
    },
    {
        "author": "赵鼎臣",
        "paragraphs": [
            "砌下蛩声日夜催，秋之为气信悲哉。",
            "西风不送愁归去，白发能将老到来。",
            "涸辙久知吾有命，壮图今见子方开。",
            "相宽更辱新诗句，川上难忘逝者哀。"
        ],
        "title": "九月一日舟次雍邱次翟静叔韵",
        "id": "5bc4486f-9fd2-4ccd-b38a-9a77ec324897"
    },
    {
        "author": "赵鼎臣",
        "paragraphs": [
            "一舍相望马不前，秋风搔首故依然。",
            "江湖流落三千里，笔砚追随二十年。",
            "叹我尘埃凋发齿，知君卜筑近林泉。",
            "生涯粗足能归否，老大何妨不着鞭。"
        ],
        "title": "次岢岚军寄保德倅同年王粹公",
        "id": "6d67fe61-0d6a-4a75-925e-c55d3b8bac0b"
    },
    {
        "author": "赵鼎臣",
        "paragraphs": [
            "匹马青衫忽叩门，山前灯火已黄昏。",
            "苍颜白发身虽老，白酒黄鸡意尚存。",
            "醉里未尝呵李广，远来独肯送陈蕃。",
            "要敦薄俗惟君可，感激犹怀一饭恩。"
        ],
        "title": "是日晚次晋祠日已暮矣有客呼门甚急问之则阳曲尉高履伯祥也不鄙谓余置酒叙别感其志意以诗赠之高尝客河间河间帅南阳公以一饭礼焉高每语余未始不感激也故见于卒章",
        "id": "fb69aa45-3451-498b-aa61-632485e6ce2e"
    },
    {
        "author": "赵鼎臣",
        "paragraphs": [
            "相逢奔走两河壖，来往空惊月再圆。",
            "王事敢辞同契阔，客游还喜共周旋。",
            "暮行野岸泥三尺，夜宿人家屋一椽。",
            "归看彭郎应大笑，东轩何事不留连。"
        ],
        "title": "塞下",
        "id": "25bbf820-b5a4-4430-9721-dc37a574b7eb"
    },
    {
        "author": "赵鼎臣",
        "paragraphs": [
            "骅骝终日在道路，鹦鹉一生遭网罗。",
            "诸公但欲选才耳，明府其如多事何。",
            "釜中烹鱼莫仓卒，车下叩角徒悲歌。",
            "寄书请问皇华使，今日谁堪政事科。"
        ],
        "title": "任邱道中值雪赠权邑宰曹弋取道曹河间同僚也  其一",
        "id": "3eebee11-54a3-47b6-9af1-5171871b2b36"
    },
    {
        "author": "赵鼎臣",
        "paragraphs": [
            "塞南塞北平如掌，冬後冬前暖似春。",
            "鸡唱晓声频送客，雪藏归路苦留人。",
            "论交自觉于诗薄，投分谁知与酒亲。",
            "恐被应刘来觅句，故看子建乞诸邻。"
        ],
        "title": "任邱道中值雪赠权邑宰曹弋取道曹河间同僚也  其二",
        "id": "758f8624-979c-4be0-a15c-e1b05281bad4"
    },
    {
        "author": "赵鼎臣",
        "paragraphs": [
            "都人夹道袂成阴，护驾争看万羽林。",
            "放仗端门归内早，飞花梁苑慰民深。",
            "雨旸时若皆天意，夙夜惟寅本帝心。",
            "赤子但闻歌击壤，未知何以报君临。"
        ],
        "title": "上恭祀圜丘天宇晴霁既庆成数日乃得小雪御制喜雪诗示羣臣代人次韵拟和",
        "id": "d0d468f2-a1a4-4d37-be0c-ace117c35279"
    },
    {
        "author": "赵鼎臣",
        "paragraphs": [
            "朝罢正元改岁华，都城飞雪夜如沙。",
            "似知天上焦劳意，来作人间散漫花。",
            "和气与春生畎亩，恩波随地彻荒遐。",
            "君王只为丰年喜，二月何妨见草芽。"
        ],
        "title": "代拟和御制喜雪诗",
        "id": "f2a54c48-768b-40c2-b88a-d3bb1494c354"
    },
    {
        "author": "赵鼎臣",
        "paragraphs": [
            "一封细札下明光，幕府匆匆夜促装。",
            "天子赐书追贾马，师臣草制拜龚黄。",
            "东都已散随车雪，西雒初留听讼棠。",
            "三日造朝真未速，方须杞梓构明堂。"
        ],
        "title": "喜雪上王尹",
        "id": "a2600192-5129-4a3a-9abf-982774c2525b"
    },
    {
        "author": "赵鼎臣",
        "paragraphs": [
            "和气先来慰旅人，中宵温暖便知春。",
            "但疑造化回天地，岂料风云动鬼神。",
            "洗濯萌芽归草木，扫除瘴疠入埃尘。",
            "隔墙似听闾阎说，邵父朝来喜色新。"
        ],
        "title": "客舍喜雪呈邵稽仲",
        "id": "6d4ae44b-6b44-4a15-9b95-22079146cd5b"
    },
    {
        "author": "赵鼎臣",
        "paragraphs": [
            "天上纷纷地上匀，搀先来作塞垣春。",
            "不忧病客衣无褐，要助诗翁笔有神。",
            "且可留连遮瓦砾，莫教容易杂泥尘。",
            "悔将布鼓雷门过，谢罪从今欲自新。"
        ],
        "title": "再和二首  其一",
        "id": "92bbab37-ff37-4e26-aa54-dca3c1c2853b"
    },
    {
        "author": "赵鼎臣",
        "paragraphs": [
            "冬来玉烛更调匀，傍岁先教雪报春。",
            "色借楼台呈气象，力欺狐兔失精神。",
            "故应桃李知阴德，聊许冰霜作後尘。",
            "不用渔蓑苦图画，使君诗句自清新。"
        ],
        "title": "再和二首  其二",
        "id": "519fe1e7-b630-4ff1-8da9-70f826abaef9"
    },
    {
        "author": "赵鼎臣",
        "paragraphs": [
            "真是银河落半空，天公舍施作年丰。",
            "巧心未到芳菲处，饱意先归稼穑中。",
            "积素乍凭风凛凛，流膏应待日融融。",
            "更须今夜邀明月，要看清光几许同。"
        ],
        "title": "次韵邵稽仲喜雪诗",
        "id": "c59f5253-19a3-422d-b832-9f02c315fb01"
    },
    {
        "author": "赵鼎臣",
        "paragraphs": [
            "春分犹着御冬衣，寒色凭陵暖自迟。",
            "入眼未教花恼客，断肠先被雪催诗。",
            "酒中有圣曾何敢，醉里寻乡自不辞。",
            "柳絮因风佳句在，报君已负一年期。"
        ],
        "title": "去冬张若水伯奋以雪诗示余懒不暇和张屡趣之因谩谓张候有雪当奉和二月五日平旦雪数寸遽作此诗",
        "id": "ed903766-817d-4317-8788-24b62ead3aef"
    },
    {
        "author": "赵鼎臣",
        "paragraphs": [
            "陌上行人欲饮冰，常年四月未炎蒸。",
            "热因常侍虽无据，尘类元规自可憎。",
            "南亩望云心激烈，老巫当午气凭陵。",
            "故应此旱由风伯，讼汝于天岂不能。"
        ],
        "title": "悯旱",
        "id": "1e23ac95-f7bc-4d76-ad24-e0e377b9b0f2"
    },
    {
        "author": "赵鼎臣",
        "paragraphs": [
            "天公作雨万龙趋，倒卷黄河不用符。",
            "鹤集东山兴妇叹，水添北海助鹏图。",
            "转缘泥淖嗟疲懦，赓和篇章愧浅肤。",
            "夜报灯花双蘂好，忽惊檐溜晓来无。"
        ],
        "title": "耿伯顺用趋字韵作苦雨诗次韵答之",
        "id": "9521c148-53fc-49ce-836d-324020f5dfab"
    },
    {
        "author": "赵鼎臣",
        "paragraphs": [
            "雁荡山前万壑趋，故人新剖左鱼符。",
            "眼中风物皆诗句，到处溪山是画图。",
            "柑子剩量金尺寸，荔支远致玉肌肤。",
            "谢公岩畔因行乐，借问周郎好在无。"
        ],
        "title": "送韩存思诚出守永嘉并寄同年周恭叔",
        "id": "68a142fa-622d-4324-b36d-2bf38c3fa23b"
    },
    {
        "author": "赵鼎臣",
        "paragraphs": [
            "白头冉冉省中趋，欲乞君王竹使符。",
            "渐觉求田真上策，绝知跃马太狂图。",
            "不妨书籍时遮眼，已免蚊虻夜噆肤。",
            "老矣尚思交胜友，平生此意未全无。"
        ],
        "title": "耿伯顺见和趋字韵诗次韵谢之",
        "id": "bf9f29c8-3ac3-482e-b9aa-6ebdb8b1d08b"
    },
    {
        "author": "赵鼎臣",
        "paragraphs": [
            "天府春来接步趋，立谈意气偶相符。",
            "诗名高似三都赋，句法严于八阵图。",
            "数仞未容窥阃奥，一斑犹喜见皮肤。",
            "不嫌俗客尘埃甚，时许篇章到我无。"
        ],
        "title": "何得之见和次韵谢之",
        "id": "bd05d1d5-bfc9-4138-96f0-c0625d644e8a"
    },
    {
        "author": "赵鼎臣",
        "paragraphs": [
            "入戏莱衣问起居，出班条教吏民趋。",
            "韦平继世调金鼎，父子同时合虎符。",
            "一姓连书三守贵，两轓今见四轮朱。",
            "须将盛事烦耆旧，昼锦堂中作画图。"
        ],
        "title": "韩循之治守安阳以病求代诏以其子卫尉少卿肖胄似夫为安阳守以诗送之",
        "id": "540a3690-4162-4546-b369-616947e370ea"
    },
    {
        "author": "赵鼎臣",
        "paragraphs": [
            "五十专城鬓尚青，左符分得意纵横。",
            "吏民犹记孔北海，宗室谁如刘更生。",
            "秋到郡楼和月上，花开後院带春行。",
            "何时我亦驱千骑，得傍三齐作附城。"
        ],
        "title": "送赵胜非出守潍州",
        "id": "a88d89c7-faa8-4d47-8e1a-b0c605198488"
    },
    {
        "author": "赵鼎臣",
        "paragraphs": [
            "为郎岁久坐无毡，梦想扁舟眼欲穿。",
            "得郡更兼天禄阁，逢人先说惠山泉。",
            "欲知炙味余虽勇，争下鞭梢子独先。",
            "别後若为相忆处，大江南畔月婵娟。"
        ],
        "title": "送何亨老以直秘阁出守毗陵",
        "id": "53aaa458-6f98-4de2-bb92-3adf9332a96c"
    },
    {
        "author": "赵鼎臣",
        "paragraphs": [
            "传闻喜色动周邦，日日江边望节幢。",
            "天下文章曾第一，关西材气本无双。",
            "好栽红药归持橐，却驾朱幡远渡江。",
            "千里不须劳笔力，从来九鼎尚能扛。"
        ],
        "title": "送李元量知池州",
        "id": "71e437c9-79b6-4ed4-a36b-afba6f147720"
    },
    {
        "author": "赵鼎臣",
        "paragraphs": [
            "山到瓯闽特地奇，满城楼观碧参差。",
            "胜游入眼如甘蔗，喜色逢人说荔枝。",
            "痛饮莫辜千日酒，剧谈聊付一枰棋。",
            "侍郎岂弟如慈父，想见邦人不忍欺。"
        ],
        "title": "送柳叔达侍知福州",
        "id": "e52bb10d-9dd9-4644-af6c-9eb6c0521786"
    },
    {
        "author": "赵鼎臣",
        "paragraphs": [
            "天边使节动星辰，衔命归家得意新。",
            "负弩不须烦县令，挥金聊复燕乡人。",
            "锦衣行处江天晓，华表归时社树春。",
            "暂试铜山陶铸手，速应西上莫逡巡。"
        ],
        "title": "送同舍朱君彦明奉使东南措置铜事",
        "id": "19fbc190-bf0a-4ea4-bd54-5bb5787d3a30"
    },
    {
        "author": "赵鼎臣",
        "paragraphs": [
            "仁如尧舜圣天子，孝似骞参贤使君。",
            "拜章北阙墨尚湿，刻印东州符已分。",
            "从今欢笑对黄发，不复咨嗟看白云。",
            "知公闭阁坐自了，比屋孝弟皆欣欣。"
        ],
        "title": "送王取道二首  其一",
        "id": "e01e7682-b69a-43a2-855c-695a1491f999"
    },
    {
        "author": "赵鼎臣",
        "paragraphs": [
            "凛然孝子与忠臣，恩义双全在一身。",
            "来作会稽千里雨，去为东武万家春。",
            "定将清浄安齐俗，空有讴歌戴越民。",
            "想过故乡须少驻，晓行方见锦衣新。"
        ],
        "title": "送王取道二首  其二",
        "id": "d2ff2f90-813d-49f1-a2d4-5e9499285ece"
    },
    {
        "author": "赵鼎臣",
        "paragraphs": [
            "眼看汗血已成驹，忽泛扁舟兴不疏。",
            "官小自应亲簿领，政成当遣乐樵渔。",
            "举行诗礼为家法，收拾江山作俸余。",
            "苹满汀洲相忆处，秋风寄取一行书。"
        ],
        "title": "送苏师德主簿领赴官和州",
        "id": "c39af760-62da-4f23-967b-cbdc99be0169"
    },
    {
        "author": "赵鼎臣",
        "paragraphs": [
            "喜报征车已罢休，解鞍聊足放眉头。",
            "异时安石难高卧，此日相如固倦游。",
            "花恨春迟方半吐，云欺风弱未全收。",
            "正须曲糵相料理，万斛舟中试拍浮。"
        ],
        "title": "美之得免西行喜甚以韵见报因贺之美之尝许候得报即置酒故见于卒章",
        "id": "0bf3eb46-f95d-4d8f-87a0-87c57cf6cbde"
    },
    {
        "author": "赵鼎臣",
        "paragraphs": [
            "好在青山隠翠眉，遥知不负芰荷衣。",
            "越吟凄断终怀本，宋鹢徘徊故倦飞。",
            "世路百忧无似客，人情万事莫如归。",
            "况逢邺下多才子，剩判流霞醉落晖。"
        ],
        "title": "次韵仲兄美之喜归二首  其一",
        "id": "9be9d8d8-fe81-4677-a0b1-bfa3f4c3549a"
    },
    {
        "author": "赵鼎臣",
        "paragraphs": [
            "纤纤杨叶舞修眉，珍重烟光惹客衣。",
            "碧杏梢头鶑百啭，黄茅檐外燕双飞。",
            "自谙渔父醒犹醉，莫怨刘郎去又归。",
            "今日正南驱马首，未饶阴藿向阳晖。"
        ],
        "title": "次韵仲兄美之喜归二首  其二",
        "id": "d277c78c-ae8a-4216-b9fd-debb3ae96cbe"
    },
    {
        "author": "赵鼎臣",
        "paragraphs": [
            "折腰斗米笑徒劳，薄宦何能损一毛。",
            "他日未应忘令尹，今年还是省东曹。",
            "溟鹍得水鳞终变，鞴鹗逢秋势必高。",
            "隋岸春深好杨柳，莫将归思滞江皋。"
        ],
        "title": "张子仪以省员罢官若不释然者以诗勉之",
        "id": "31fd4764-9e32-4909-a5e6-4c37e83120ee"
    },
    {
        "author": "赵鼎臣",
        "paragraphs": [
            "当年五马富才华，百斛珠玑在咄嗟。",
            "陌上行春迎晓日，楼头待月送余霞。",
            "屡闻田父歌遗爱，时有游人指渐嘉。",
            "笑杀即今痴太守，二毛憔悴眼昏花。"
        ],
        "title": "次韵前南阳太守王传翁",
        "id": "1f5e9f8d-0c15-4d3d-8e6f-83d5bc3376d1"
    },
    {
        "author": "赵鼎臣",
        "paragraphs": [
            "清漳北去水滔滔，一舍相望倍鬰陶。",
            "腐肉岂宜撄利剑，小鸡聊用试牛刀。",
            "冯驩久客弹长铗，扬子多愁赋广骚。",
            "无限秋风助佳兴，故人不见我心劳。"
        ],
        "title": "寄武景才",
        "id": "9df43b04-fb9a-4586-9d8f-1815eb63cecf"
    },
    {
        "author": "赵鼎臣",
        "paragraphs": [
            "咳唾珠玑出绪余，旧传词赋压三都。",
            "先生年辈如今少，乡里人情似旧无。",
            "睡思不禁诗作恼，衰颜正頼酒涂糊。",
            "他年鸡黍陪乡社，愧我空空一鄙夫。"
        ],
        "title": "乡人胡舜举见和再次韵",
        "id": "56b6f03d-b046-4755-a7a7-dd82fd22b37b"
    },
    {
        "author": "赵鼎臣",
        "paragraphs": [
            "十年不到鲁东门，归梦长随酒半醺。",
            "後进颇能欺俗吏，故交独肯寄高文。",
            "老贪北阙千钟米，兴在西山一段云。",
            "欲乞此身南亩去，移书先报苇溪闻。"
        ],
        "title": "次韵翟二淳老见寄",
        "id": "f41454c7-a591-4146-8823-d64b42bce628"
    },
    {
        "author": "赵鼎臣",
        "paragraphs": [
            "白发为郎亦偶然，戴盆何敢望青天。",
            "簿书不足妨谈麈，稍入聊能续爨烟。",
            "竹隠逢秋应怨鹤，苇溪过雨欲生莲。",
            "一筹太息输吾子，老圃堂成在我先。"
        ],
        "title": "次韵翟淳老",
        "id": "9c930faf-dc24-4c01-ba6d-c6e18f91550a"
    },
    {
        "author": "赵鼎臣",
        "paragraphs": [
            "浩然骨冷但孤坟，疏雨梧桐句法存。",
            "忽见新诗来故里，错疑夫子是诸孙。",
            "江头春暖堪乘兴，洲上花开不掩门。",
            "日日城南望消息，仆夫为我取征辕。"
        ],
        "title": "次韵夏倪均父见和辕字韵诗六首  其一",
        "id": "082dc8c9-4cc7-480a-87f9-10daaa68aa60"
    },
    {
        "author": "赵鼎臣",
        "paragraphs": [
            "南都词赋旧传闻，但有风流梗槩存。",
            "花径逢春张锦绣，竹林过雨长儿孙。",
            "跨城楼观云连夜，隔岸人家水映门。",
            "正要子诗弹压在，不应无事滞轮辕。"
        ],
        "title": "次韵夏倪均父见和辕字韵诗六首  其二",
        "id": "0594933d-ff6f-4eac-b1b0-3e4eb034e4f8"
    },
    {
        "author": "赵鼎臣",
        "paragraphs": [
            "织女机头五色纹，裁成锦段远相存。",
            "篇篇境界如甘蔗，一一词章是外孙。",
            "载酒有人曾问字，谈诗无客敢登门。",
            "可怜衰病南阳守，强驾疲牛逐後辕。"
        ],
        "title": "次韵夏倪均父见和辕字韵诗六首  其三",
        "id": "e2274435-e64b-4db6-ae12-caec380055ad"
    },
    {
        "author": "赵鼎臣",
        "paragraphs": [
            "眼看花枝作雾昏，年来无复壮心存。",
            "酒杯屡谏愁听妇，丁口新添喜到孙。",
            "揽镜自怜霜鬓叟，闭关谁顾雀罗门。",
            "乘车强欲班春去，野老携壶许傍辕。"
        ],
        "title": "次韵夏倪均父见和辕字韵诗六首  其四",
        "id": "6b8c0aa5-57ff-4f15-b39c-4d94fca48831"
    },
    {
        "author": "赵鼎臣",
        "paragraphs": [
            "西郊不雨屡占云，抚字区区志颇存。",
            "未暇溉田如召父，翻愁告籴遣臧孙。",
            "愿闻滂沛流鸳瓦，相见欢呼动荜门。",
            "乞与高文讼风伯，卧龙何事敢停辕。"
        ],
        "title": "次韵夏倪均父见和辕字韵诗六首  其五",
        "id": "939ba298-7631-49fd-9985-1ca83716723e"
    },
    {
        "author": "赵鼎臣",
        "paragraphs": [
            "何郎宿草已生坟，常老题诗翰墨存。",
            "陶令一生惟爱酒，孟郊千古遂无孙。",
            "探花梁苑春骑马，踏雪繁台夜叩门。",
            "欲觅旧游何处在，故人不见漫回辕。"
        ],
        "title": "次韵夏倪均父见和辕字韵诗六首  其六",
        "id": "44c7bcba-1110-46db-bd55-0c4fd52aac7b"
    },
    {
        "author": "赵鼎臣",
        "paragraphs": [
            "百年图史富纵横，痛饮狂歌过一生。",
            "稷下先生初应诏，关西夫子旧知名。",
            "乘槎不觉侵霄汉，枕石终思返钓耕。",
            "好遣家童报消息，晓猿无事莫相惊。"
        ],
        "title": "赠王正叔",
        "id": "e8b4747f-9773-4868-9c46-42d9448c6e8f"
    },
    {
        "author": "赵鼎臣",
        "paragraphs": [
            "南郭先生心似灰，一官偶向此间来。",
            "诗才举世当归逊，德行何人敢望回。",
            "三径就荒知有命，十年不调惜无媒。",
            "更添贫病相料理，颇遣黄花近酒杯。"
        ],
        "title": "少夷见和戏以其韵赠之",
        "id": "674a9421-cc6e-402f-a50d-2d681b6ae127"
    },
    {
        "author": "赵鼎臣",
        "paragraphs": [
            "十年眉宇记清扬，班列争看玉照行。",
            "奏雅不应参郑卫，论交何必减潘杨。",
            "老妻酿酒新知法，稚子扶犁渐肯堂。",
            "心计此身归已足，不须辛苦问耕桑。"
        ],
        "title": "次韵赵伯山见赠",
        "id": "9db614b1-4b9d-4239-b2dc-d79cce36d447"
    },
    {
        "author": "赵鼎臣",
        "paragraphs": [
            "忧患相随不少宽，出门赢得泪汍澜。",
            "岂知桃李争春色，但觉尘埃逐马鞍。",
            "客里自应书问少，老来尤念别离难。",
            "故人曾解相思否，乞取相思过眼看。"
        ],
        "title": "寄杨时可许少尹时有从兄之丧",
        "id": "38605003-e420-4011-8310-d50573fafb9c"
    },
    {
        "author": "赵鼎臣",
        "paragraphs": [
            "发如黑漆未成翁，野鹤孤高不受笼。",
            "踠足自疑天宇隘，举鞭可但冀羣空。",
            "闲吟秀句邀诗客，自协新声按舞童。",
            "已卜异时干典谒，莫嫌俗士不教通。"
        ],
        "title": "余去冬赴南阳过尉氏以不获见孙少魏为恨近于同僚处见孙诗次韵寄之",
        "id": "9514ccb0-f616-4f8d-9a7d-54a0dfebc2d5"
    },
    {
        "author": "赵鼎臣",
        "paragraphs": [
            "与兄憔悴各他乡，细数平生可断肠。",
            "少日父兄俱过隙，老来儿女忽成行。",
            "梦游湖北心常折，身在周南鬓已苍。",
            "莫向秋风原上望，脊令飞堕转悲凉。"
        ],
        "title": "寄外兄张会之",
        "id": "9e490baf-9446-4eb2-b3c8-c05125518442"
    },
    {
        "author": "赵鼎臣",
        "paragraphs": [
            "少游太学饶夫子，老倚清松璧上人。",
            "好与惠休为後嗣，直疑贾岛是前身。",
            "浮萍暂聚曾交臂，独鹤孤飞遂绝尘。",
            "肯念故人今白发，与云出岫莫辞频。"
        ],
        "title": "赠如璧长老二首  其一",
        "id": "2263c365-e041-4918-b819-36cad6b28dba"
    },
    {
        "author": "赵鼎臣",
        "paragraphs": [
            "自为云山作主人，更邀麋鹿作比邻。",
            "一斋一粥今禅伯，无姓无名古逸民。",
            "尽了委缘心似水，未捐习气笔如神。",
            "丐师石上菖蒲节，要度人间八十春。"
        ],
        "title": "赠如璧长老二首  其二",
        "id": "128f993a-e934-4fc5-bbce-503ea43227ef"
    },
    {
        "author": "赵鼎臣",
        "paragraphs": [
            "往岁丁年戏彩同，别来几度茁葭蓬。",
            "贫无负郭嗟吾拙，老有名驹慰子穷。",
            "云断太行双拱木，鹤归华表两悲翁。",
            "更怜头里千茎雪，纵得春风不解融。"
        ],
        "title": "元佑中先人将漕淮南与长乐林旦次中为僚其子硕儒肤与余游相好也後三十五年复相见于京师道旧涕泪已而复遣其爱子薿见过仍辱赠诗叙畴昔之好次其韵答之",
        "id": "2963e797-1b97-41a1-82df-b5901168632d"
    },
    {
        "author": "赵鼎臣",
        "paragraphs": [
            "尺书不献罪何逃，每读新诗胜读骚。",
            "千里寄怀惟短梦，十年饮德似醇醪。",
            "次公治郡声方藉，陶令抛官趣独高。",
            "俗吏无缘参步武，白头终日漫尘劳。"
        ],
        "title": "韩次律在许下与叶少藴唱和他日以寄余因次韵和之并以寄叶",
        "id": "20e582ca-4aa7-4e1e-9bd1-0a55137659a5"
    },
    {
        "author": "赵鼎臣",
        "paragraphs": [
            "眼看簿领眩生花，共指墙阴待日斜。",
            "水部诗名今独步，河梁句法旧传家。",
            "未容碧海归深阔，应许阳春办咄嗟。",
            "莫为琼瑶生校计，古人初不废投瓜。"
        ],
        "title": "暇日过西曹谒何安中得之李倞冲季咸许出近诗而未也戏以诗索",
        "id": "cdfe89c5-b613-49ec-b012-aea5dc662c46"
    },
    {
        "author": "赵鼎臣",
        "paragraphs": [
            "少年识字是天刑，妄意扶摇起北溟。",
            "我似羸羊安可驾，子如快剑不须硎。",
            "汗传骥种方新赤，毡付衡门只旧青。",
            "满纸恶诗将底用，为糊新样小围屏。"
        ],
        "title": "司令谢兢元赐以诗见索近文且叙世旧次韵谢之",
        "id": "ce039fac-8093-4211-a6e0-c8b9323dfd12"
    },
    {
        "author": "赵鼎臣",
        "paragraphs": [
            "河鼓仙人喜欲狂，云軿稍渡汉中央。",
            "应嗟此夜成弦筈，又待明年换雪霜。",
            "乞巧本非吾辈事，追欢已属少年场。",
            "可怜愁杀朱夫子，竟夕哦诗仰屋梁。"
        ],
        "title": "次韵朱琳天球",
        "id": "68b22ff6-5da1-4cd7-973f-6bd111e8a103"
    },
    {
        "author": "赵鼎臣",
        "paragraphs": [
            "风流谁似许南阳，人到于今尚不忘。",
            "笔下涌成三峡水，胸中盖就百花堂。",
            "召公棠荫家家满，潘令桃蹊处处芳。",
            "借问蔡州何所似，瓠壶形势若为长。"
        ],
        "title": "春日燕百花堂有怀前太守许子大以诗戏之",
        "id": "b66af153-25d5-40e8-9847-af8b8754abf7"
    },
    {
        "author": "赵鼎臣",
        "paragraphs": [
            "天上王孙驰誉早，江南官舍结交深。",
            "举头共惜湖山隔，屈指空惊岁月侵。",
            "青社欲颁从事酒，绨袍尤见故人心。",
            "绝闻列屋皆倾国，何日纤纤手自斟。"
        ],
        "title": "顷官会稽与江彦文赵胜非为僚盖二十余年于今矣前日相会于庭中道旧乐胜非许以家酿饷我久而不至尝请为後堂之客屡矣辄复未果意者殆余请之未坚也因以诗戏之并约彦文同赋",
        "id": "d7c257e0-87bb-4854-8915-0d6507e12414"
    },
    {
        "author": "赵鼎臣",
        "paragraphs": [
            "雨里黄花愁正绝，篱边白酒意殊深。",
            "曲拳自觉我无用，然诺谁知公不侵。",
            "便许餔糟真好事，独令染指亦何心。",
            "小哉正恨鸱夷腹，倾倒聊堪一再斟。"
        ],
        "title": "既以诗乞酒于胜非而彦文云吾酒殆不减渠当以饷子九日遶菊独对空樽而彦文使至因次前韵戏之",
        "id": "5cde8274-f7e9-4b3b-a897-6ee598ddc037"
    },
    {
        "author": "赵鼎臣",
        "paragraphs": [
            "解摈先生空傥䓪，草玄夫子独精深。",
            "谈诗亹亹心常折，使酒时时气颇侵。",
            "欲炙已勤知子意，投醪虽俭盖吾心。",
            "端知皓腕如绵弱，故遣涓涓只细斟。"
        ],
        "title": "时可屡欲尝白酒会有客馈余因分以饷之既而惠诗讥酒器之隘因复次深字韵为答时可新买舞鬟甚丽而尚稚故云",
        "id": "4dd2af8b-3747-4bbb-9444-993218c333b7"
    },
    {
        "author": "赵鼎臣",
        "paragraphs": [
            "清渭三年伴浊泾，鸿毛一举便冥冥。",
            "帐前共听将军令，塞下争看使者星。",
            "四坐应刘邀俊彦，两行燕赵列娉婷。",
            "只知左手持螯美，不念贫交正独醒。"
        ],
        "title": "朱贡父自尚书郎领宪河朔会高阳阙守因摄帅事以诗寄之且觅蟹螯",
        "id": "165cfb17-3f2c-452e-9b04-54bb5726afa3"
    },
    {
        "author": "赵鼎臣",
        "paragraphs": [
            "登车未肯便埋轮，置酒邀宾一笑春。",
            "北海尊罍知意重，太常官职恨斋频。",
            "愁霖已逐清欢失，胜槩空随好梦新。",
            "唤取江潭憔悴客，莫教偏作独醒人。"
        ],
        "title": "史东美置酒见招偶以释奠致斋不果往因为诗戏之以请他日之约兼呈周与刘敏叔",
        "id": "b2552b07-fb23-4a18-88dd-95ec62831347"
    },
    {
        "author": "赵鼎臣",
        "paragraphs": [
            "小坡不见二年余，闻到都城信有诸。",
            "雪里便回非兴尽，鱼中不寄是情疏。",
            "朱门但识将军第，陋巷难逢长者车。",
            "别後欲知安否在，试凭青鸟问何如。"
        ],
        "title": "闻苏叔党至京客于高殿帅之馆而未尝相闻以诗戏之",
        "id": "dae14b5c-cc2a-43cf-9d99-402cb5e51da2"
    },
    {
        "author": "赵鼎臣",
        "paragraphs": [
            "薄暮传呼使者忙，儿童颠倒着衣裳。",
            "花开铁树何曾识，枣熟东家漫得尝。",
            "厌客欲开丞相阁，绝交先寄洞庭香。",
            "直须载酒同君饮，免使繁枝怨晓霜。"
        ],
        "tags": [
            "洞庭湖"
        ],
        "title": "走笔谢仲达饷新橘诗",
        "id": "3f28489e-5368-4318-b87b-e0cf65a0dc1f"
    },
    {
        "author": "赵鼎臣",
        "paragraphs": [
            "帝燕蓬莱月最良，广寒仙部出中房。",
            "浥霜火齐累累熟，噀雾金苞冉冉香。",
            "地向江南移茂苑，人于天下醉清觞。",
            "愿因嘉果论忠孝，报国丹心敢暂忘。"
        ],
        "title": "代拟和御制睿思殿赐宴赏金橘诗",
        "id": "0fea1e33-75fa-4cc4-baee-b23cd587c8be"
    },
    {
        "author": "赵鼎臣",
        "paragraphs": [
            "不见东坡老弟昆，文章浩荡失渊源。",
            "眉山当日人何在，曲阜他年履尚存。",
            "试想研磨虽有处，欲寻斧凿见无痕。",
            "计功何必惭周鼎，会使词林百怪奔。"
        ],
        "title": "东坡兄弟应制举日各携砚一入对廷中而黄门之砚为其甥文骥所宝好事者往往有诗文以请余故亦同赋",
        "id": "9a4ebb19-2b91-4a20-ac84-84a0317657a8"
    },
    {
        "author": "赵鼎臣",
        "paragraphs": [
            "清世谁人怨考盘，喜闻明诏竞弹冠。",
            "文章得路呈身易，衡石当前下笔难。",
            "尽拔灵珠沧海暗，独横长剑晓天寒。",
            "知君故是抡才手，拟抱焦桐一问看。"
        ],
        "title": "马宗玉教授自大名考进士归以诗赠之",
        "id": "8fa9e2a8-ce3d-40eb-b9a5-792d56b19364"
    },
    {
        "author": "赵鼎臣",
        "paragraphs": [
            "不妨骯脏倚朱门，坐睡聊醒宿酒醺。",
            "顾我尚犹堪御侮，逢公那敢更论文。",
            "水添池面今三尺，花减春光已二分。",
            "颇许韩非同传否，西城行乐念相闻。"
        ],
        "title": "辛丑二月二十四日以故事被檄诣贡院榜下诃止观者五鼓至院前榜未出假寐门台之上忽忆秦夷行在院中因作小诗戏之预约西池之游秦出当以呈也",
        "id": "aab08470-af49-4128-8238-0ccea941be0d"
    },
    {
        "author": "赵鼎臣",
        "paragraphs": [
            "黄纸争看淡墨书，人人自恐姓名无。",
            "用心正似争蛮触，出手何如得雉卢。",
            "路入广寒人共羡，捷传城濮气争呼。",
            "回思三十年前事，华发萧萧一病夫。"
        ],
        "title": "榜出即事戏成",
        "id": "724e28a9-ddbb-4de4-818a-850ac430a329"
    },
    {
        "author": "赵鼎臣",
        "paragraphs": [
            "忆昔先公一束书，起家儋石向来无。",
            "子孙但欲传仓库，婚嫁何曾议郑卢。",
            "孝弟一门贫自乐，科名三世喜相呼。",
            "更须力献平津策，夺取龙头慰老夫。"
        ],
        "title": "奇将赴廷试用韵",
        "id": "3d2f487f-e5ff-4918-aac6-3829300da2e8"
    },
    {
        "author": "赵鼎臣",
        "paragraphs": [
            "人生当读五车书，一第区区汝岂无。",
            "但可三冬长足史，何须一掷便成卢。",
            "少年决战虽当力，健将衔枚不用呼。",
            "莫共痴儿论𦙤臊，不能再鼓定非夫。"
        ],
        "title": "育下第用前韵示之",
        "id": "b5e279b3-6e66-4d8d-be56-00d10df80d69"
    },
    {
        "author": "赵鼎臣",
        "paragraphs": [
            "使者争飞荐鹗书，论才何止朔方无。",
            "从军更欲投毛颖，仗剑还思跨的卢。",
            "塞北吏民方眷恋，晋阳耆旧已欢呼。",
            "可怜公绰堪廊庙，漫作区区薛大夫。"
        ],
        "title": "容之在藁城闻欲从帅辟用前韵戏之",
        "id": "502aa5df-11b6-4cc4-b29a-5b789c3184d3"
    },
    {
        "author": "赵鼎臣",
        "paragraphs": [
            "高卧终朝对碧巉，肯将志气逐尘凡。",
            "眼穿斜谷双蓬鬓，身在长安一布衫。",
            "未把渔竿栖汉濑，定随霖雨起商岩。",
            "明堂有日求梁栋，认取凌云万丈杉。"
        ],
        "title": "再赋杉字韵呈美之",
        "id": "1edbe9aa-fff2-497f-baf6-ce9215b1de8c"
    },
    {
        "author": "赵鼎臣",
        "paragraphs": [
            "野性宜将寂寞滨，林间景物倍曾亲。",
            "逢棋便可消长日，下马何妨问主人。",
            "雨过夏畦供馔美，风来水阁送凉新。",
            "重游更待秋风起，凈扫池头醉一巡。"
        ],
        "title": "闰月中澣与诸客会于葆真宫郑顾道有诗次韵",
        "id": "3114c28a-0f8c-48c2-95ed-bb629108cf0a"
    },
    {
        "author": "赵鼎臣",
        "paragraphs": [
            "少年倾盖海之滨，白发相逢意转亲。",
            "三伏偶乘偷暇日，一枰聊作暂闲人。",
            "官清已怪腰金晚，诗好因缘梦笔新。",
            "火急着成封禅颂，属车方欲议东巡。"
        ],
        "title": "汪彦文以葆真韵见赠次韵答之",
        "id": "7013a485-d06f-4e05-b040-97051ee325df"
    },
    {
        "author": "赵鼎臣",
        "paragraphs": [
            "解佩时时梦汉滨，不将喜事报交亲。",
            "围棋頼作争先客，买妾方成得意人。",
            "乍看梳装传内样，剩供头面买时新。",
            "拚须一醉金钗侧，莫向罇前着暗巡。"
        ],
        "title": "七月朔集于河沙方允迪辞疾不至已而闻新买妾甚美用葆真韵作俚语戏之",
        "id": "2dafbeb8-0e3e-4ac8-8297-00062f1d1b70"
    },
    {
        "author": "赵鼎臣",
        "paragraphs": [
            "文章华翰九天开，二妙同时在一台。",
            "高会竞看文阵合，後堂新许客星来。",
            "评诗故自当归逊，在寝何容敢望回。",
            "已请杏花留一笑，不劳羯鼓横相催。"
        ],
        "title": "杨时可苏在廷家有声伎之奉而又俱为秋官属诸公方以诗请之余恨未尝识苏然时可邀使同赋故亦用此韵",
        "id": "4033f2b2-a472-4d40-bc2f-8642654c91ab"
    },
    {
        "author": "赵鼎臣",
        "paragraphs": [
            "南邻歌舞北邻呼，藏室仙人肯卜居。",
            "着撰初无千斛米，般移空有五车书。",
            "乌来屋上看殊好，燕集梁间喜有余。",
            "莫把先生轻相料，锦囊犹自可专车。"
        ],
        "title": "贺韩子苍迁居",
        "id": "6adc7aa8-7c2a-414b-b8ac-ca9c020bf5b0"
    },
    {
        "author": "赵鼎臣",
        "paragraphs": [
            "山谷崎岖路寂寥，我行今日是何朝。",
            "春归阳木青先变，雪落阴崖冻不消。",
            "迟日映云犹未暖，余寒挟雨尚能骄。",
            "绝闻近舍村酤美，野老相逢苦见邀。"
        ],
        "title": "山中即事",
        "id": "66ca555e-69dd-408a-9e00-7256616ff827"
    },
    {
        "author": "赵鼎臣",
        "paragraphs": [
            "此身三十九年非，高论逡巡已少卑。",
            "未解营生穷似虱，不堪作吏钝如椎。",
            "春光烂熳然心火，愁绪牵连织鬓丝。",
            "却羡耦耕人最乐，只应沮溺是吾师。"
        ],
        "title": "偶成",
        "id": "02aa4ff5-211d-4830-94a3-a9ab29ad7b55"
    },
    {
        "author": "赵鼎臣",
        "paragraphs": [
            "年来乐事不关身，藜杖绳床过了春。",
            "穷在世间真有鬼，钱于我处独无神。",
            "稍谙药性都缘病，尚恋官粮只为贫。",
            "不学小儿潘骑省，逢人惊怪二毛新。"
        ],
        "title": "移疾",
        "id": "0ed337cb-8294-4d8f-8372-066ddd395f96"
    },
    {
        "author": "赵鼎臣",
        "paragraphs": [
            "秋光已向鬓毛催，寒色仍从枕簟来。",
            "天外角声风引去，日边归梦雨惊回。",
            "愁能醉客非关酒，老欲随人不待媒。",
            "拟放此身无着处，闲时只合且衔杯。"
        ],
        "title": "不寐",
        "id": "5f0faacc-1b81-4c2c-9374-10b02706e99c"
    },
    {
        "author": "赵鼎臣",
        "paragraphs": [
            "肯向明时事隠沦，亭边五柳漫摇春。",
            "当年未易胜今日，此地还如见古人。",
            "高兴不随霜叶尽，清风长与露条新。",
            "何妨便着先生传，一洗淮南俗吏尘。"
        ],
        "title": "寄题宝应县五柳亭",
        "id": "cae32429-a534-473a-8609-1a4603dba6b4"
    },
    {
        "author": "赵鼎臣",
        "paragraphs": [
            "东风杨柳杏花飞，曾伴先生酒一巵。",
            "前辈风流那复见，小亭烟雨漫相思。",
            "城边春草路南北，山下河梁人别离。",
            "一尺短书湘水阔，年年愁绝雁归时。"
        ],
        "title": "归雁亭",
        "id": "6d9611c8-e710-4eef-88ba-b864907a8d32"
    },
    {
        "author": "赵鼎臣",
        "paragraphs": [
            "买花不惜万钱空，点缀芳菲似画工。",
            "十样锦机翻剑外，一年春色在壶中。",
            "醒来莫遣风吹碧，醉里何妨烛映红。",
            "待得他年成步障，寄书来唤苇溪翁。"
        ],
        "title": "锦绣亭",
        "id": "6aedb868-a5ec-4e71-b076-4de1f0129684"
    },
    {
        "author": "赵鼎臣",
        "paragraphs": [
            "兄弟同升世所难，公家伯仲尽鹓鸾。",
            "甘泉侍从双狨坐，国子先生两杏坛。",
            "丹旐随舟千里哭，丰碑表墓万人看。",
            "白头故友空垂泪，一纸新书墨未干。"
        ],
        "title": "大司成葛雅卿挽诗",
        "id": "bda0da10-d441-4382-8d0f-4835b815268f"
    },
    {
        "author": "赵鼎臣",
        "paragraphs": [
            "方丈仙山客，高阳辩士乡。",
            "圣朝新命吏，茂宰近为郎。",
            "烽火三关戍，尘埃百战场。",
            "幽燕通聘问，蕃汉杂耕桑。",
            "政简人安堵，刑清舍掩棠。",
            "万家鱼蟹贱，十里芰荷香。",
            "置酒时多暇，裁诗夜未央。",
            "水摇天影乱，风送角声长。",
            "骤见秋云白，相思塞草黄。",
            "无忘寄消息，看取雁南翔。"
        ],
        "title": "寄高阳宰张即功",
        "id": "ffda9371-1e5e-4ae7-8390-206bb915e3a6"
    },
    {
        "author": "赵鼎臣",
        "paragraphs": [
            "西风吹叶落，南浦送行人。",
            "白酒难留客，黄花不当春。"
        ],
        "title": "九月二十六日韩弼夫与十九娘赴官郢州之京山携家出饯于城南郝氏之园席上作小诗送韩儿侄咸和",
        "id": "76253e47-4b64-4453-87f9-66de29284ae9"
    },
    {
        "author": "赵鼎臣",
        "paragraphs": [
            "卞和三献後，不复见斯人。",
            "探得连城璧，归时正及春。"
        ],
        "title": "自和",
        "id": "a2621b52-4a61-4daf-9fb1-e02e90e2829b"
    },
    {
        "author": "赵鼎臣",
        "paragraphs": [
            "京山虽百里，何以慰吾人。",
            "乞取蒲葵扇，持归作小春。"
        ],
        "title": "代弼夫和",
        "id": "0e6f412a-1f8a-4e93-9bfc-93c2d5e047f5"
    },
    {
        "author": "赵鼎臣",
        "paragraphs": [
            "老子方丈里，先生缾钵间。",
            "须将为实用，过後没机关。"
        ],
        "title": "凈名境界",
        "id": "eac93193-d749-4b14-a506-de80e747b428"
    },
    {
        "author": "赵鼎臣",
        "paragraphs": [
            "退之送李愿，归欤两山间。",
            "而今乃有此，坐能悦吾颜。"
        ],
        "title": "盘斋诗",
        "id": "c6fe1ad8-5a32-4731-a705-37a8bcb2651b"
    },
    {
        "author": "赵鼎臣",
        "paragraphs": [
            "几被红尘误，潜欣玉宇开。",
            "主人贤若此，款待故人来。"
        ],
        "title": "清风峡",
        "id": "82ad790b-c9d0-4268-8b30-ba0c57cd6acc"
    },
    {
        "author": "赵鼎臣",
        "paragraphs": [
            "月下一壶酒，故人于此同。",
            "故人今不见，明月又成空。"
        ],
        "title": "过霍子盘故居时霍已入都",
        "id": "0225374c-985d-46e3-8e19-5be0046d208a"
    },
    {
        "author": "赵鼎臣",
        "paragraphs": [
            "山腰一石窟，其深不可计。",
            "静听水潺湲，流作涧声细。"
        ],
        "title": "石井",
        "id": "575f8a36-b594-4567-80b9-e7989e743361"
    },
    {
        "author": "赵鼎臣",
        "paragraphs": [
            "双螯才映筯，一勺仅盈瓯。",
            "未足多沉湎，聊堪小拍浮。"
        ],
        "title": "以双蟹杯酒饷阿宝作诗戏之",
        "id": "5f4bf4a1-113a-4af1-a54e-950fbd33781f"
    },
    {
        "author": "赵鼎臣",
        "paragraphs": [
            "记取宣和第一年，銮舆晓出劝耕田。",
            "侍臣竞欲终千亩，大半农夫不暇鞭。"
        ],
        "title": "侍耕诗三首  其一",
        "id": "1b5a88c2-316d-4714-9f24-72c692625844"
    },
    {
        "author": "赵鼎臣",
        "paragraphs": [
            "田头老父话生平，不学终军漫请缨。",
            "南亩未为遭遇晚，亲逢天子问春耕。"
        ],
        "title": "侍耕诗三首  其二",
        "id": "96cc0219-1f0b-4cf9-81ac-35bdb0718250"
    },
    {
        "author": "赵鼎臣",
        "paragraphs": [
            "巍巍端拱圣曾孙，束帛如山贲远村。",
            "千亩欲严宗庙礼，三推亲屈帝王尊。"
        ],
        "title": "侍耕诗三首  其三",
        "id": "609099ca-78dd-45bf-9505-afb795fefe80"
    },
    {
        "author": "赵鼎臣",
        "paragraphs": [
            "昨日江头晚雨天，一舟如叶可扁然。",
            "故人政自把锄急，叹想当时子在川。"
        ],
        "title": "和默庵喜雨述怀二首  其一",
        "id": "c8a586ae-450d-4596-bdc6-d5fa94846209"
    },
    {
        "author": "赵鼎臣",
        "paragraphs": [
            "一翻雨过艳阳天，桃李无言还寂然。",
            "解道春江断桥句，旧时闻说徐师川。"
        ],
        "title": "和默庵喜雨述怀二首  其二",
        "id": "b0230544-9237-4607-b2bf-98f5384c1f2b"
    },
    {
        "author": "赵鼎臣",
        "paragraphs": [
            "桃李纷纷落雨余，愁看春色洗铅朱。",
            "试凭髯许招徐邈，颇复能中酒圣无。"
        ],
        "title": "雨中走笔招唐臣徐子明饮",
        "id": "02018c0c-341d-4315-907d-2b0cfbda5386"
    },
    {
        "author": "赵鼎臣",
        "paragraphs": [
            "试凭溪鸟谢青山，莫遣愁霖碍往还。",
            "身是江南趋走吏，暂来能得几多闲。"
        ],
        "title": "雁荡山中逢雨戏成诗",
        "id": "c1a6e32c-549b-42ab-a9dc-ca7fec220e61"
    },
    {
        "author": "赵鼎臣",
        "paragraphs": [
            "雪里孤芳不自难，花心炯炯向春单。",
            "可怜风伯能痴妬，故作无端分外寒。"
        ],
        "title": "次韵杨时可雪中三绝句  其一",
        "id": "c974277e-e200-4f53-bbad-f0f4c97e42db"
    },
    {
        "author": "赵鼎臣",
        "paragraphs": [
            "见睍消流似发蒙，宿云归尽不禁风。",
            "小桃洗面添光泽，未点臙脂已自红。"
        ],
        "title": "次韵杨时可雪中三绝句  其二",
        "id": "34d60854-4976-40ae-943d-abfe8ec61c68"
    },
    {
        "author": "赵鼎臣",
        "paragraphs": [
            "怕寒终日醉如泥，强欲寻春意转迷。",
            "柳絮榆钱从约勒，桃红李白要提携。"
        ],
        "title": "次韵杨时可雪中三绝句  其三",
        "id": "0e8610bd-2364-4339-bc1f-5b4a57ccc90c"
    },
    {
        "author": "赵鼎臣",
        "paragraphs": [
            "阴风一夜搅春冥，风定纷纷雪片零。",
            "想见玉清真境上，白虚光里诵黄庭。"
        ],
        "title": "雪中寄丹元子",
        "id": "7f39746e-95f7-416e-9c6e-926f9a40aaed"
    },
    {
        "author": "赵鼎臣",
        "paragraphs": [
            "张汤忍死能偿怨，苏季横尸会报仇。",
            "利口有神君看取，盖棺犹解作戈矛。"
        ],
        "title": "咏史",
        "id": "b6ff62d1-9d37-407f-865e-c9bf790dc7ef"
    },
    {
        "author": "赵鼎臣",
        "paragraphs": [
            "将军舍下雀罗宽，骠骑营前万马攒。",
            "冷暖不随时俗变，古今惟有一任安。"
        ],
        "title": "咏史寄毛德修",
        "id": "66eaab9a-fc96-4fda-b2ea-0b00436d14b2"
    },
    {
        "author": "赵鼎臣",
        "paragraphs": [
            "燕舞鶑啼争窈窕，桃红李白斗尖新。",
            "尽将锦绣遮阡陌，春到田家自不贫。"
        ],
        "title": "被檄诣益津过谒城自和元日所题诗",
        "id": "f902ba83-f682-4f2c-aa6c-5349d59d0ef3"
    },
    {
        "author": "赵鼎臣",
        "paragraphs": [
            "已作盐梅济时了，却收霖雨入山来。",
            "当年富贵汾阳郭，异代功名相国裴。"
        ],
        "title": "初见太行",
        "id": "05a2810c-bb80-4f48-a3d8-aa58ab67c5a6"
    },
    {
        "author": "赵鼎臣",
        "paragraphs": [
            "蚊雷汗雨夜方初，独卧谯门气少苏。",
            "睡觉不知星斗落，恍然魂梦在江湖。"
        ],
        "title": "暮宿戍楼诗",
        "id": "0352382d-d035-4cc1-a833-30fba135b58f"
    },
    {
        "author": "赵鼎臣",
        "paragraphs": [
            "娇红娅姹不胜姿，只许行人半面窥。",
            "恰似姑苏明月夜，水晶宫殿锁西施。"
        ],
        "title": "过邢州柳溪中门扃锁甚严隔户窥之见荷花烂然盈沼作",
        "id": "76b7b2bf-4a20-4992-b438-553c68e95576"
    },
    {
        "author": "赵鼎臣",
        "paragraphs": [
            "野彴纔堪一木支，行人立马故依迟。",
            "何须更作西征赋，临水登高尽有诗。"
        ],
        "title": "渡河",
        "id": "9fc40d7d-1589-4912-b7c8-588870ad68b3"
    },
    {
        "author": "赵鼎臣",
        "paragraphs": [
            "不使风帆船可上，篙工真是个中强。",
            "明朝幸自顺流下，醉卧从教溪水长。"
        ],
        "title": "至水口闻必欲买舟到怀安县",
        "id": "a3eaf332-58ee-4d85-b884-17ccbcc3363a"
    },
    {
        "author": "赵鼎臣",
        "paragraphs": [
            "微官相缚共低头，两见燕南塞草秋。",
            "说向苍生应大笑，为谁奔走为谁留。"
        ],
        "title": "仲春至王官铺壁间读时可诗戏次其韵云簿领堆中不举头坐令双鬓欲惊秋苍生未必须安石自为青衫作滞留已而时可见之复次韵解嘲十二月复过此重次前韵",
        "id": "2eeddc58-9425-4376-9922-98519d4f9ff0"
    },
    {
        "author": "赵鼎臣",
        "paragraphs": [
            "谁教雾豹不归山，文采时时见一斑。",
            "奔走正忙诗更好，此心何处得安闲。"
        ],
        "title": "曲村骑置次子盘韵",
        "id": "c018dac6-978b-4e37-a27d-2d7b4c79a0fc"
    },
    {
        "author": "赵鼎臣",
        "paragraphs": [
            "邯郸枕里人何在，华表声中鹤仅存。",
            "世上悲欢三百载，此怀当与退之论。"
        ],
        "title": "题穰东驿",
        "id": "696f6d5b-a400-498f-906b-6a6fda242532"
    },
    {
        "author": "赵鼎臣",
        "paragraphs": [
            "高牙大纛立门户，鸣玉腰金皆父兄。",
            "读尽床头书万卷，他年功业看纵横。"
        ],
        "title": "送杨深道渊",
        "id": "1080e032-9461-4a49-83ee-a812c0a9c517"
    },
    {
        "author": "赵鼎臣",
        "paragraphs": [
            "南北东西鬓欲斑，临流太息未知还。",
            "身居渔父篷笼底，心在秋山爽气间。"
        ],
        "title": "次韵彭作少逸道中小诗",
        "id": "f6f627f6-2cf1-43fb-a699-9845bc4524a1"
    },
    {
        "author": "赵鼎臣",
        "paragraphs": [
            "乘槎征路接天潢，笑指龙沙一线长。",
            "万里归来心似铁，岁寒松柏要经霜。"
        ],
        "title": "次韵杜公美奉使道中见寄",
        "id": "ebf6cc65-2374-4640-821e-2c6269b649ef"
    },
    {
        "author": "赵鼎臣",
        "paragraphs": [
            "偶然乘兴度幽关，却驾柴车返旧山。",
            "出处在君无不可，岂缘飞倦始知还。"
        ],
        "title": "京兆王持正叔以特诏至阙下除将仕郎放归山意若不释然者于其行置酒以饯之  其一",
        "id": "2e496c22-a860-43fe-a61f-4c78c03fbdb7"
    },
    {
        "author": "赵鼎臣",
        "paragraphs": [
            "百首新诗兴不疏，锦囊盈载出东都。",
            "扁舟莫羡鸱夷子，自有山堂敌五湖。"
        ],
        "title": "京兆王持正叔以特诏至阙下除将仕郎放归山意若不释然者于其行置酒以饯之  其二",
        "id": "ad6c15e4-6969-4135-b7ad-c8c901cfcc8c"
    },
    {
        "author": "赵鼎臣",
        "paragraphs": [
            "腰金入侍身逢主，裂郡疏封禄逮亲。",
            "雅俗坐如周重鲁，偷儿争似晋奔秦。"
        ],
        "title": "上王京兆  其一",
        "id": "52b82406-3d64-4cf9-805c-11811eb35d6d"
    },
    {
        "author": "赵鼎臣",
        "paragraphs": [
            "年来辇毂富欢声，囹圄经今四度清。",
            "路上遗金人不拾，狱中茂草月长生。"
        ],
        "title": "上王京兆  其二",
        "id": "940efd5a-2a7a-47f2-a4b1-98853d217b20"
    },
    {
        "author": "赵鼎臣",
        "paragraphs": [
            "大道周庐满帝京，怪来无讼里闾清。",
            "数行诏令家家有，到处如逢大尹行。"
        ],
        "title": "上王京兆  其三",
        "id": "22cfc964-f962-42e5-ba03-ecfc3633c1c9"
    },
    {
        "author": "赵鼎臣",
        "paragraphs": [
            "少见奸人探赤白，都无恶少掷枭卢。",
            "西邻禴祭东邻学，看却肥牛不敢屠。"
        ],
        "title": "上王京兆  其四",
        "id": "66634db5-82e4-482f-bb29-f4fd40250ab6"
    },
    {
        "author": "赵鼎臣",
        "paragraphs": [
            "几年不识城东路，今日相思特地来。",
            "正使朱门堪炙手，不能一为故人开。"
        ],
        "title": "谒子约不遇戏书其壁",
        "id": "e8f378ad-f54d-48ba-8792-9381b9fa1cf2"
    },
    {
        "author": "赵鼎臣",
        "paragraphs": [
            "生于水而寒于水，都在君家燕座中。",
            "只个从来堪受用，何须更远挹清风。"
        ],
        "title": "冰斋",
        "id": "f6dce5da-dfd9-4263-af4e-343c3051378f"
    },
    {
        "author": "赵鼎臣",
        "paragraphs": [
            "平原门下客三千，桂籍连年得两贤。",
            "毕竟文章归第一，王郎後发独争光。"
        ],
        "title": "九月十二日诣王信孺赐第因过书院怀李萧远王尧明题于壁二君皆信孺客相继登第而王独第一故云",
        "id": "95464710-7b70-478a-8433-615e1ebf3d04"
    },
    {
        "author": "赵鼎臣",
        "paragraphs": [
            "柳边村径逐门成，聊许闲人到处行。",
            "去懒苦憎牛马走，归迟生怯凤凰城。"
        ],
        "title": "郊行三首  其一",
        "id": "b1215cfd-0728-4966-a021-769774222f16"
    },
    {
        "author": "赵鼎臣",
        "paragraphs": [
            "马上寻春不见花，藏红映绿苦周遮。",
            "醉乡眼缬初何有，赢得桃源梦到家。"
        ],
        "title": "郊行三首  其二",
        "id": "c2dda995-649d-43e6-960d-875721e6e67c"
    },
    {
        "author": "赵鼎臣",
        "paragraphs": [
            "盎盎春泉自满溪，花藏归路使人迷。",
            "少年悞逐车轮去，芳草斜阳何处堤。"
        ],
        "title": "郊行三首  其三",
        "id": "fe1a2e6f-28e8-4a48-ac48-03797c136773"
    },
    {
        "author": "赵鼎臣",
        "paragraphs": [
            "山接青天欲荡摩，秋风骚客独经过。",
            "怪来诗句无容和，端为烟岚发兴多。"
        ],
        "title": "小桥",
        "id": "42acbe9e-f4b7-4bf7-ad48-d706c17229d4"
    },
    {
        "author": "赵鼎臣",
        "paragraphs": [
            "闻说髯卿酒屡中，清尊惟与故人空。",
            "醉穿驰道归家去，十里花枝相映红。"
        ],
        "title": "饮方池诗",
        "id": "b01d568b-eb19-43a8-ac99-e984c37e2160"
    },
    {
        "author": "赵鼎臣",
        "paragraphs": [
            "剡溪清浅石棱棱，夜半星稀月欲升。",
            "独恨此间无可访，不须野雪兴方乘。"
        ],
        "title": "夜泛剡溪",
        "id": "d78c1681-6990-4fc4-8251-f27935f843aa"
    },
    {
        "author": "赵鼎臣",
        "paragraphs": [
            "采药偶从山里去，寻家却自洞中归。",
            "朝云暮雨漫愁绝，古往今来果是非。"
        ],
        "title": "刘阮祠",
        "id": "e59dd5e5-4419-4a57-a6e3-30198919b2d7"
    },
    {
        "author": "赵鼎臣",
        "paragraphs": [
            "邂逅每携诗卷往，猖狂复带酒樽来。",
            "逢春须作游山兴，莫待红残吁可哀。"
        ],
        "title": "双林寺",
        "id": "405a9939-44dc-4885-b4a8-06e1c8c43dd1"
    },
    {
        "author": "赵鼎臣",
        "paragraphs": [
            "欲买青山未有钱，每逢佳处但垂涎。",
            "一庵所占无多地，赊我盘中数亩田。"
        ],
        "title": "犹子弃画盘谷图戏书其後",
        "id": "73a502a4-a96c-4a6c-912a-f216a9ded436"
    },
    {
        "author": "赵鼎臣",
        "paragraphs": [
            "破鼎如铛价万金，古文科斗费推寻。",
            "不须更待琴弦足，会有幽人识此心。"
        ],
        "title": "古意堂",
        "id": "9385f2dc-ff0c-4cb8-93e2-0bc1e8477bdb"
    },
    {
        "author": "赵鼎臣",
        "paragraphs": [
            "小亭新筑藕花边，为爱陂塘五月天。",
            "最好一番风雨过，琼珠无数落清泉。"
        ],
        "title": "喜凉亭",
        "id": "2e364881-ec52-4e06-ba7a-7279c15836b0"
    },
    {
        "author": "赵鼎臣",
        "paragraphs": [
            "亭前旧种碧琅玕，别後何人着眼看。",
            "山下溪流接潮水，时凭双鲤报平安。"
        ],
        "title": "独往亭",
        "id": "f65fdf55-03bd-45eb-9df9-031252c49086"
    },
    {
        "author": "赵鼎臣",
        "paragraphs": [
            "罗敷十六鬓如云，五马徘徊动使君。",
            "见说黄金难可意，试凭青翼去相闻。"
        ],
        "title": "戏马子约",
        "id": "2b54526f-b799-4d9b-a458-0cb178607bba"
    },
    {
        "author": "赵鼎臣",
        "paragraphs": [
            "玎珰响铁未须敲，更听清声彻碧霄。",
            "最爱六么花十八，索人起舞眼频招。"
        ],
        "title": "歌",
        "id": "acb047fe-8b46-49ca-b363-c61be56e63af"
    },
    {
        "author": "赵鼎臣",
        "paragraphs": [
            "人心各自如其面，白首论交尚不情。",
            "惟有个中真莫逆，时时相对说平生。"
        ],
        "title": "余有鉴其制如书册戏号勋业簿取子美诗所谓勋业频看鉴者马子约题诗其上云勋业簿中频点捡只添白发与苍颜和之",
        "id": "f6472e1e-2ad9-46fd-bbbe-010e75fea725"
    },
    {
        "author": "赵鼎臣",
        "paragraphs": [
            "萧萧冷木噪寒鸦，未有春风发柳芽。",
            "应为亭边无锦绣，天公散水自成花。"
        ],
        "title": "十五日冬至次长垣王强夫置酒雪大作醉中踏雪步行出西城登锦绣亭",
        "id": "2e22c341-efdc-4b39-bec2-c958d89f134f"
    },
    {
        "author": "赵鼎臣",
        "paragraphs": [
            "新年桃李渐胚胎，锦绣亭边处处栽。",
            "寄汝馆陶三尺素，要知春色写将来。"
        ],
        "title": "戏书纸尾寄犹子弃问锦绣亭春色",
        "id": "66951119-99c9-4ba3-bd06-3ec342bfdc13"
    },
    {
        "author": "赵鼎臣",
        "paragraphs": [
            "京兆官曹棰楚中，今年春色又成空。",
            "应怜头里千茎雪，折赠枝间半丈红。"
        ],
        "title": "赤尉苏太原寄半丈红走笔谢之",
        "id": "1528b8d9-c0ec-4f7f-a87f-4d15d0e7d80f"
    },
    {
        "author": "赵鼎臣",
        "paragraphs": [
            "愁风愁雨一春中，无限芳菲转手空。",
            "不到武陵肠欲断，桃花可惜为谁红。"
        ],
        "title": "游洪福不果入",
        "id": "3cea27bc-3ffe-4dc9-a2a6-63a2109fa475"
    },
    {
        "author": "赵鼎臣",
        "paragraphs": [
            "晓驱羸马日将中，眼饱何曾念腹空。",
            "可是爱花狂不彻，棠梨树下觅残红。"
        ],
        "title": "棠梨",
        "id": "463394c2-c2a4-4d75-b45c-21513cb72219"
    },
    {
        "author": "赵鼎臣",
        "paragraphs": [
            "巨石引飞梁，奔泉泻纤缟。",
            "行攀石上藤，坐听林间鸟。",
            "兹游既物外，此地即天表。",
            "旷然脱尘嚣，率尔慕轻矫。",
            "道逢餐霞人，邂逅惬幽讨。",
            "绝粮三十年，颜色长美好。",
            "云此岩上芝，可得终岁饱。",
            "盛谈山中趣，似欲容吾老。",
            "平生苦因循，学道真不早。",
            "忧患日煎熬，精神岁消槁。",
            "况为官拘挛，而与事缠绕。",
            "悲欢相乘除，失多殊得少。",
            "君言会可思，待我婚嫁了。"
        ],
        "title": "游石桥遇隠者",
        "id": "62d49270-0da4-4eb8-b30f-e7e5242b3fa4"
    },
    {
        "author": "赵鼎臣",
        "paragraphs": [
            "高士已陈迹，青山犹故居。",
            "地存修禊水，俗有换鹅书。",
            "旧像丹青改，诸山楷法疏。",
            "我来寻坏壁，妄意有遗余。"
        ],
        "title": "宿天章寺",
        "id": "a2f497f4-9445-4ee9-9d96-06bb4d3c93da"
    },
    {
        "author": "赵鼎臣",
        "paragraphs": [
            "万户千门绣作团，未央宫阙耸巑岏。",
            "灯花无数排金粟，月魄当空倚扇纨。",
            "香绕御炉烟羃羃，玉瑶仙佩响珊珊。",
            "游人共说归来晚，一枕钧天好梦残。"
        ],
        "title": "拟和元夕御制",
        "id": "d8b10b45-3887-4cbc-9443-8b456121343d"
    },
    {
        "author": "赵鼎臣",
        "paragraphs": [
            "元夜新添一月春，曲轻花嫩未成尘。",
            "笙歌满地醉还醒，楼阁中天奂且轮。",
            "新乐妙如仪凤舞，远人动似塞鸿宾。",
            "不知湛露恩多少，但见三韩拜舞频。"
        ],
        "title": "拟和元夕御诗",
        "id": "10ae841d-6083-46d3-8ffb-2183e88b5507"
    },
    {
        "author": "赵鼎臣",
        "paragraphs": [
            "词源江海浩奔忙，句法风骚森出入。"
        ],
        "title": "句  其一",
        "id": "acf744da-81d2-4d81-b2c0-a1edcb039a8e"
    },
    {
        "author": "赵鼎臣",
        "paragraphs": [
            "古来此景叹经岁，今夜谁家不倚楼。"
        ],
        "title": "句  其二",
        "id": "e249d46a-2a89-43b2-8964-6bd2a536a44c"
    },
    {
        "author": "狄流",
        "paragraphs": [
            "无正文。"
        ],
        "title": "中秋夜与赵承之杨时可月下联句",
        "id": "27bb72e1-6784-427f-bb39-3e7407b9ea20"
    },
    {
        "author": "赵子栎",
        "paragraphs": [
            "夜棋三百子，晓发一千梳。"
        ],
        "title": "句  其一",
        "id": "3db974de-d3b6-476b-9e32-c8463727331d"
    },
    {
        "author": "赵子栎",
        "paragraphs": [
            "发为干戈白，心于社稷丹。"
        ],
        "title": "句  其二",
        "id": "3c95fdfd-e063-41bd-80dc-fbe724685960"
    },
    {
        "author": "赵子栎",
        "paragraphs": [
            "杜鹃不是蜀天子，前身定是陶渊明。"
        ],
        "title": "句  其三",
        "id": "8621451c-da10-4e9b-b871-9b8b80c33de5"
    },
    {
        "author": "黄叔敖",
        "paragraphs": [
            "今代勋名第一人，聊从小筑艺松筠。",
            "风云天上千龄运，雨露人闲万井春。",
            "莫倚丘园甘独乐，须知海宇仰洪钧。",
            "行闻勉为苍生起，衮绣来归耸搢绅。"
        ],
        "title": "建炎丞相成国吕忠穆公退老堂  其一",
        "id": "cb11a900-93b6-4cc1-a704-9629a610413e"
    },
    {
        "author": "黄叔敖",
        "paragraphs": [
            "望隆江左谢太傅，功冠淮西裴晋公。",
            "何事东山却高卧，空余绿野想遗风。",
            "矫情镇物端谁似，晚节全身与俗同。",
            "再拜祝公追往辙，中兴周室頼元功。"
        ],
        "title": "建炎丞相成国吕忠穆公退老堂  其二",
        "id": "e64788c4-1b95-480f-9dbc-e3921a0f3451"
    },
    {
        "author": "韩浩",
        "paragraphs": [
            "星斗疏时禁漏残，紫泥封後独凭栏。",
            "露和玉屑金盘冷，月射珠光贝阙寒。",
            "天衬楼台笼苑外，风吹歌管下云端。",
            "长卿祇为长门赋，未识君王际会难。"
        ],
        "title": "禁苑",
        "id": "dd9092fe-7cf7-4ba3-b1bd-a96fe1976ae6"
    },
    {
        "author": "刘汲",
        "paragraphs": [
            "杏花开遍野桃红，榆柳中间一径通。",
            "禽鸟不呼村坞静，满川烟雨昼蒙蒙。"
        ],
        "title": "高阳道中",
        "id": "bd49d270-d37f-408d-a9e2-61b794c78e34"
    },
    {
        "author": "刘汲",
        "paragraphs": [
            "卜筑西岩最可人，青山为屋水为邻。",
            "身将隠矣文何用，人不知之味更真。",
            "自古交游少同志，到头声利不关身。",
            "清泉便当如渑酒，浇尽胸中累劫尘。"
        ],
        "title": "西岩",
        "id": "90772002-aa85-4c40-b98e-a8f4d8b9ac78"
    },
    {
        "author": "滕茂实",
        "paragraphs": [
            "睢阳万古一张巡，忠义传家有世臣。",
            "颜子伏膺当入室，潘郎望拜肯同尘。",
            "围城已陷天犹晦，仗剑临危气益振。",
            "余子邻邦尽曹李，偷生端作九泉人。"
        ],
        "title": "哀隆德守臣张确确浮休张舜民之弟尝为乌延帅幕独不廷谒童贯作诗吊之",
        "id": "c5a6c5a6-ef8c-45c9-92ba-0c1b28e25728"
    },
    {
        "author": "滕茂实",
        "paragraphs": [
            "节临重十庆天宁，古殿焚香祝帝龄。",
            "身在北方金佛剎，眼看南极老人星。",
            "千官花覆常陪燕，万里云遥阻在廷。",
            "松柏满山聊献寿，小臣孤操亦青青。"
        ],
        "title": "天宁节有感",
        "id": "3e242342-2498-4c67-ab75-2baf99b2e1c2"
    },
    {
        "author": "滕茂实",
        "paragraphs": [
            "过雨盘蔬日日新，从今休叹庾郎贫。",
            "寒虀安取咄嗟办，火食不忧生苑邻。",
            "野苋何施虽可鄙，美芹欲献去无因。",
            "干戈万里风尘晦，惭媿平生肉食人。"
        ],
        "title": "雨後蔬盘可喜偶成",
        "id": "251d5fd9-ae47-434a-aba2-d1240406e370"
    },
    {
        "author": "滕茂实",
        "paragraphs": [
            "节物惊心动远思，熏风又见浴兰时。",
            "空寻好句书纨扇，无复佳人系彩丝。",
            "酒注菖蒲唯欲醉，筒包菰黍不胜悲。",
            "明年此日当何处，风里孤蓬自不知。"
        ],
        "title": "五日",
        "id": "7cf3d88f-3234-422a-b67a-4502be36c2f8"
    },
    {
        "author": "滕茂实",
        "paragraphs": [
            "旱暵雨沾渥，丰穰都不疑。",
            "商羊应屡舞，布谷强多知。",
            "龙见宁非数，云行自有时。",
            "当年班夏令，曾得近丹墀。"
        ],
        "title": "喜雨",
        "id": "cb19488e-62fa-4726-bd68-438e0d6ebef4"
    },
    {
        "author": "滕茂实",
        "paragraphs": [
            "纤云卷尽见秋容，古木交阴一埽空。",
            "雪压羣山晓来雨，叶侵缺甃几番风。",
            "欲归未得人将老，屡送还来鬼亦穷。",
            "頼得子卿佳传在，整冠时读慰飘蓬。"
        ],
        "title": "偶成",
        "id": "c134945c-f993-4e45-b82b-da6f44b4206f"
    },
    {
        "author": "滕茂实",
        "paragraphs": [
            "东皇布政物皆春，山色禽声便可人。",
            "满谷和风消积雪，半窗晴日动游尘。",
            "宫花插帽枝枝秀，菜甲堆盘种种新。",
            "拘窘经时成土俗，聊从一醉适天真。"
        ],
        "title": "立春",
        "id": "2ff523b8-46f3-46e6-8834-07c1aa8dd77b"
    },
    {
        "author": "滕茂实",
        "paragraphs": [
            "虀盐老书生，谬列王都官。",
            "索米了无补，从事敢辞难。",
            "殊邻复盟好，仗节来榆关。",
            "城守久不下，川涂望漫漫。",
            "俭辈果不惜，一往何当还。",
            "牧羊困苏武，假道拘张骞。",
            "流离念窘束，坐阅四序迁。",
            "同来悉言归，我独留塞垣。",
            "形影自相吊，国破家亦残。",
            "呼天竟不闻，痛甚伤肺肝。",
            "相逢老兄弟，悼叹安得挂。",
            "金人自南归，得志鞍马间。",
            "波澜卷大厦，一木难求安。",
            "世事宁有此，聊发我所存。",
            "爵禄非所慕，金珠敢怀贪。",
            "就不违我心，渠不汗我颜。",
            "昔燕破齐王，羣臣望风奔。",
            "王蠋犹守节，燕人有甘言。",
            "经首自绝脰，感槩今昔闻。",
            "未尝食齐禄，徒以世为民。",
            "况我禄数世，一死何足论。",
            "远或死江海，近或死朝昏。",
            "敛我不须衣，裹尸以黄幡。",
            "题作宋臣墓，篆字当深刊。",
            "我室尚少艾，儿女皆童顽。",
            "四海无置锥，飘流倍悲酸。",
            "谁当给衣食，使不厄饥寒。",
            "岁时一酹我，犹足慰我魂。",
            "我魂亦悠悠，异乡寄沉冤。",
            "他时风雨夜，草木号空山。"
        ],
        "title": "临终诗",
        "id": "576bb219-eb59-4e49-a8f9-64d7d915f416"
    },
    {
        "author": "郭忠孝",
        "paragraphs": [
            "云霄拂衣早，幽意满江湖。",
            "天地英声在，风流何代无。",
            "属辞还两汉，垂钓合三吴。",
            "倚棹伤今古，长歌击唾壶。"
        ],
        "title": "赠吴德夫",
        "id": "8b0f0c0d-9d2e-4275-a5dc-7903d2ff7f2a"
    },
    {
        "author": "郭忠孝",
        "paragraphs": [
            "夹路东风花欲燃，羣仙携傍翠微巅。",
            "空阶遍撒金莲火，虚殿高烧宝篆烟。",
            "禅寂静谈支遁後，道源真悟伏羲前。",
            "寻僧未及鸠莲社，且共清樽石榻连。"
        ],
        "title": "与吕微仲范彝叟登福山寺",
        "id": "ec714bab-e81c-4bf6-a9cc-63af9be7c046"
    },
    {
        "author": "郭忠孝",
        "paragraphs": [
            "良觌暌违数载余，故人踪迹近何如。",
            "春秋藉子发精义，周易惭余无特书。",
            "山阁停云愁绝处，屋梁落月梦回初。",
            "何时共剪西堂烛，尊酒论文剪野蔬。"
        ],
        "title": "寄张元德秘书",
        "id": "058a16b8-0c19-4046-8ebe-59e3064fe23f"
    },
    {
        "author": "潘中",
        "paragraphs": [
            "二帝蒙尘事北征，小臣无计泪如倾。"
        ],
        "title": "句",
        "id": "38db2283-31a7-49f5-9f22-bad1b752767e"
    },
    {
        "author": "释思浄",
        "paragraphs": [
            "平生只解念弥陀，不解参禅可奈何。",
            "但得五湖风月在，太平不用起干戈。"
        ],
        "title": "答问",
        "id": "1cf377e6-272c-478e-9654-e37b4a68a01f"
    },
    {
        "author": "程迈",
        "paragraphs": [
            "枢密中朝杰，常怀物外心。",
            "碧山高杖履，黄发乐泉林。",
            "菊酿上尊酒，风传太古琴。",
            "乌衣佳子弟，玉树正森森。"
        ],
        "title": "过东湖",
        "id": "032324b4-3f21-4e07-96a9-b205aececcfd"
    },
    {
        "author": "程迈",
        "paragraphs": [
            "天河谁挽洗兵尘，远播皇威到海滨。",
            "畏垒草封悲战月，乐郊农满际春耕。",
            "七闽草木无腥气，诸将恩勤有赐珍。",
            "穆穆清风堪作颂，犹沾湛露及微臣。"
        ],
        "title": "止戈堂和诸公韵",
        "id": "bfb6de70-e9f9-41a0-aa16-360ed349db55"
    },
    {
        "author": "程迈",
        "paragraphs": [
            "谈经草檄鬓华生，初拥闽山传节行。",
            "江入桐庐青欲断，溪从剑浦碧来迎。",
            "茶虽户种租宜薄，盐不家煎价欲平。",
            "要使祈招歌德意，君恩不为远人轻。"
        ],
        "title": "送友福建转运判官",
        "id": "b795249b-fc58-4350-ade7-c4bf3847588d"
    },
    {
        "author": "程迈",
        "paragraphs": [
            "丙午峰前翠作堆，白云深处现楼台。",
            "老僧法地有神力，能使凶徒念佛回。"
        ],
        "title": "霭山院",
        "id": "cad3e379-5ac7-4389-8118-c2a3c806dbbb"
    },
    {
        "author": "詹默",
        "paragraphs": [
            "茅屋不闻雪，纸窗宜读书。"
        ],
        "title": "句  其一",
        "id": "24e0abf2-9ba2-4218-b8bf-a1bb3cea52bf"
    },
    {
        "author": "詹默",
        "paragraphs": [
            "山人误采枪旗信，却怪枝头雪未消。"
        ],
        "title": "句  其二",
        "id": "9b1092a3-0b97-480c-b78c-13cd9ef334d9"
    },
    {
        "author": "詹默",
        "paragraphs": [
            "下僚窃有随车喜，遥见枝头少女风。"
        ],
        "title": "句  其三",
        "id": "bb750798-9d92-48d9-9662-56eb55eda35c"
    },
    {
        "author": "詹默",
        "paragraphs": [
            "莫似公家三十五，时来不寄一行书。"
        ],
        "title": "句  其四",
        "id": "f23852c0-6b58-4443-b0a6-e53d6e4b154a"
    },
    {
        "author": "张保源",
        "paragraphs": [
            "凿开山骨过长河，水土方平叙九歌。",
            "举世但传神禹力，谁人知是帝功多。"
        ],
        "title": "三门砥柱",
        "id": "e61c5bf8-bcca-4418-a688-a451b20c7b0f"
    },
    {
        "author": "王宗旦",
        "paragraphs": [
            "诗人刺哲妇，老氏戒佳兵。",
            "何此金汤固，长存粉黛名。"
        ],
        "title": "夫人城",
        "id": "64fd2202-874c-4c2a-aba6-8c9eda8cd0b3"
    },
    {
        "author": "周兑",
        "paragraphs": [
            "石貌苍颜迥不殊，天工偶尔赋形躯。",
            "顽然本是无情物，应误行人指望夫。"
        ],
        "title": "石姥山",
        "id": "b5d0edb1-9256-42cd-8288-4ae9615ccbde"
    },
    {
        "author": "周兑",
        "paragraphs": [
            "杨岐山下出灵泉，与海相通亘古传。",
            "汹涌便知天欲雨，为言阴石不须鞭。"
        ],
        "title": "雨涌泉",
        "id": "210d3eb5-d928-4dae-9da5-b4fb91f0edea"
    },
    {
        "author": "周兑",
        "paragraphs": [
            "仙翁辟谷绿毛生，假向人间作姓称。",
            "应与桐君为伴侣，丹成白日共飞升。"
        ],
        "title": "题毛仙山",
        "id": "bc0103eb-a7d4-4c44-9fe7-15dd9b7e11d3"
    },
    {
        "author": "周兑",
        "paragraphs": [
            "法身无着本来空，应供随缘处处同。",
            "偶向石间留个影，一轮秋日碧潭中。"
        ],
        "title": "罗汉影",
        "id": "c54558ae-1f53-4efb-98b2-9330975c9aac"
    },
    {
        "author": "周兑",
        "paragraphs": [
            "稚川不恋晋衣冠，勾漏仙成九转丹。",
            "剩得数行风雨竹，人间珍重扫空坛。"
        ],
        "title": "葛仙坛",
        "id": "050f3765-7914-42fd-a93d-c3ce0ef96643"
    },
    {
        "author": "周兑",
        "paragraphs": [
            "巍巍古殿峙中央，匼匝屏风列九房。",
            "莫惜冥搜访仙迹，其间恐有紫金林。"
        ],
        "title": "九房石",
        "id": "a2e46ba6-f089-4ea4-93db-51be4d8b33f4"
    },
    {
        "author": "杨克一",
        "paragraphs": [
            "洞庭无风时，上下皆明月。",
            "微波不敢兴，甚静蛟蜃穴。"
        ],
        "tags": [
            "洞庭湖"
        ],
        "title": "鄂渚作",
        "id": "6aea980d-ec77-4bc0-9150-09afdfa0cadf"
    },
    {
        "author": "杨克一",
        "paragraphs": [
            "雨绿霜红郭外田，山浓水澹欲寒天。",
            "参军抱病陪清赏，一檄呼归亦可怜。"
        ],
        "title": "遗荥阳公",
        "id": "f9e40e43-e056-44ed-b0c2-8eec518cde6e"
    },
    {
        "author": "杨克一",
        "paragraphs": [
            "东平佳公子，好学到此郎。",
            "别去今几日，结交皆老苍。"
        ],
        "title": "寄吕本中",
        "id": "bca68441-ae57-4392-be34-e0f37d8b8d9e"
    },
    {
        "author": "杨克一",
        "paragraphs": [
            "不知更事多，但觉拜人少。"
        ],
        "title": "句",
        "id": "c554ec83-6a18-4b74-90a3-58fa19be8755"
    },
    {
        "author": "黄朝英",
        "paragraphs": [
            "孟君此日钟英气，王凤今朝袭庆源。",
            "五色呈祥文必显，丙时先诞位非尊。",
            "兰汤备浴传荆俗，水马浮江吊屈魂。",
            "因笑唐家公主騃，预令驰驿剪祗洹。"
        ],
        "title": "端午",
        "id": "2c7e6524-a144-4046-a1c8-a28136fa963c"
    },
    {
        "author": "吉康国",
        "paragraphs": [
            "被命经营始，鸠工结构初。",
            "深严开殿奥，高敞称楼居。",
            "室外飞檐巘，岩隈下屋渠。",
            "钟声薄霄汉，祠事走邱墟。",
            "遯世谁能洒，登高迥莫如。",
            "鹤游三岛驾，人望五云车。",
            "绮井风光润，疏寮月影舒。",
            "威仪模紫极，形势巩堪舆。",
            "池有泉球旧，坛空级石余。",
            "霓旌那复下，绛简更谁书。",
            "童子追前躅，愚生泣太虚。",
            "烟霞犹赫奕，松竹自扶疏。",
            "封号方连进，休祥已密储。",
            "跻兹仁寿域，率土庆于胥。"
        ],
        "title": "和运使修升阳观落成",
        "id": "892fddf3-ae3a-45c0-ab1c-5c2e6d0f0350"
    },
    {
        "author": "薛唐",
        "paragraphs": [
            "世业存五亩，家风守二南。",
            "适情无过睡，幽事不妨贪。",
            "母老厨增肉，朋来树选柑。",
            "每惭躬稼穑，未及野农谙。"
        ],
        "title": "田舍作",
        "id": "d2d898fe-9a38-4c45-8287-833b8a5d56e2"
    },
    {
        "author": "薛唐",
        "paragraphs": [
            "凉色正堪弄，新碪绝可怜。",
            "况兼梧叶响，槭槭到床边。",
            "群雁叫远渚，孤云停莫天。",
            "郊居迎送寡，秋日足高眠。"
        ],
        "title": "秋眠",
        "id": "082feb57-dda2-409f-8097-75894db555ab"
    },
    {
        "author": "薛唐",
        "paragraphs": [
            "自甘藜藿不求鱼，大笑冯生出想车。",
            "才子座中悲邺下，高篇社里厌黄初。",
            "不臣未遂忠臣志，生子犹能读父书。",
            "酒後放言挥秃管，元龙豪气本难除。"
        ],
        "title": "书壁",
        "id": "37f9d730-a7c7-4b1b-822a-64c1d1ec264e"
    },
    {
        "author": "徐三畏",
        "paragraphs": [
            "芝阴旧是神仙宅，驾鹤泠风着前籍。",
            "青冥倒影不可寻，闲有遗灵表奇迹。",
            "往时瑞草出西楹，蟠茎引蔓缘屋壁。",
            "蓊鬰青葱浄点尘，覆被仙容周幄帟。",
            "通人备考神农经，无说无名终不识。",
            "传之于今三十年，目睹耳聆犹历历。",
            "迩来复见古砌下，冰结池面坚铁石。",
            "中有锁细百千状，贯玉联珠相倚植。",
            "炉形塔影最明察，俨如天匠穷雕刻。",
            "堵观魄动骇且疑，试为求端一推核。",
            "有道致祥闻自古，谅由叶气潜熏炙。",
            "川珍岳贡惟恐後，器车丹甑何由惜。",
            "舜廊渊默正垂衣，鸿塞清夷方偃伯。",
            "宜哉殊像发重□，□应兴龙靡差忒。",
            "至圣谦冲美不居，瑞合图书禁笺册。",
            "草茅爵跃赋巴□，窃与尧民喧壤击。"
        ],
        "title": "登州黄县卢山延真观纪异",
        "id": "89ec3089-cc30-4d0a-80d1-e8a5c6042be1"
    },
    {
        "author": "守亿",
        "paragraphs": [
            "明庭事业青云上，蹔屈鸣弦非所望。",
            "闻有灵踪在境中，何从挥鞭时一访。",
            "石路盘纡入道家，老松偃蹇枝槎枒。",
            "昔年煮药卢童子，尝闻白日乘云霞。",
            "红尘不到神仙窟，殿宇荒凉古突兀。",
            "海近幽深春未来，寒风吹池水生骨。",
            "厚冰无文印沈冥，一泓斜卧云母屏。",
            "屏底有物色如玉，隠隠结就浮图形。",
            "澄澄照眼琉璃莹，还同倒影落明镜。",
            "殆非人巧出天工，聋俗安知凡与圣。",
            "吾皇德泽被四夷，产此正是兴龙时。",
            "画图难展丹青手，聊作升平瑞应诗。"
        ],
        "title": "正月五日从德俭大夫游卢山圣境坐中作以纪一时异事",
        "id": "18859ebc-2a99-4f12-8eeb-94fb6a30ee13"
    },
    {
        "author": "田亘",
        "paragraphs": [
            "千林含冻鬰苍苍，只有江梅独自芳。",
            "暗吐幽香穿别院，半敧斜影入寒塘。",
            "冰肤宛是姑仙女，粉面端疑骑省郎。",
            "若是蜜奴曾拂掠，肯收红艳贮蜂房。"
        ],
        "title": "江梅",
        "id": "ddd46bcb-23f9-4a54-8f24-e833949bb31a"
    },
    {
        "author": "田亘",
        "paragraphs": [
            "涎涎晴空作鹘盘，仰空谁不羡高闲。",
            "岂知尽日劳心眼，只在尘寰腐鼠间。"
        ],
        "title": "飞鸢",
        "id": "005c4821-65ae-455d-9048-0339c81f6599"
    },
    {
        "author": "田亘",
        "paragraphs": [
            "他日缄幐属贵游，讵知迁徙过南州。",
            "天涯与汝共沦落，泪湿湓江烟雨秋。"
        ],
        "title": "王晋卿图瀛山笔画精致京师贵游蓄之为希代之宝自图书弃掷于路阳翟张飞卿见而得之过九江以遗友人傅延之延之出以示余余悲而赋诗",
        "id": "9b9333c1-bd92-47d6-84fd-dcc427388402"
    },
    {
        "author": "田亘",
        "paragraphs": [
            "趁暖不随千卉折，凌寒先伴六花开。"
        ],
        "title": "句  其一",
        "id": "5108da75-e363-4ef6-89ca-f4d4dccaab2a"
    },
    {
        "author": "田亘",
        "paragraphs": [
            "临溪照影为谁好，映竹无人空自怜。"
        ],
        "title": "句  其二",
        "id": "49b0220f-b324-42d3-bc40-59a946628265"
    },
    {
        "author": "田亘",
        "paragraphs": [
            "巡檐一笑屑琼瑰。"
        ],
        "title": "句  其三",
        "id": "67dbe1f8-74fa-4373-9870-af1db2ff6acf"
    },
    {
        "author": "田亘",
        "paragraphs": [
            "幽姿高韵独翛然。"
        ],
        "title": "句  其四",
        "id": "5bfd25a0-6a8a-4a18-a207-0272a9f973bb"
    },
    {
        "author": "田亘",
        "paragraphs": [
            "粉蝶风烟外，黄云草树秋。"
        ],
        "title": "句  其五",
        "id": "c435cd7a-5c4e-4383-8dd5-480d4ed5d733"
    },
    {
        "author": "田亘",
        "paragraphs": [
            "已呼白面书生去，更约青腰玉女来。"
        ],
        "title": "句  其六",
        "id": "5116a3a1-1391-4aa3-aa27-85d14536c13a"
    },
    {
        "author": "田亘",
        "paragraphs": [
            "少时解奏三千牍，老去犹翻十二经。"
        ],
        "title": "句  其七",
        "id": "cf47ccaa-d89b-40d5-8747-3ebe3bc15e2b"
    },
    {
        "author": "王直方",
        "paragraphs": [
            "纷纷红紫虽无韵，映带园林却要渠。",
            "谁遗一枝香最胜，故应有客问何如。"
        ],
        "title": "蜡梅",
        "id": "c9814170-41e4-4bdc-8200-ed19cff90af8"
    },
    {
        "author": "王直方",
        "paragraphs": [
            "游丝堕絮惹行人，酒肆歌楼驻画轮。",
            "凤管遏回云冉冉，龙舟冲破浪粼粼。",
            "日斜黄伞归驰道，风约青帘认别津。",
            "朝野欢娱真有象，壶中要看四时春。"
        ],
        "title": "上巳游金明池",
        "id": "345d65e0-f8c6-42b3-8f73-07f4bf1c20e2"
    },
    {
        "author": "王直方",
        "paragraphs": [
            "贤王经别墅，深窈近严城。",
            "花竹四时好，宾朋一座倾。",
            "阖奁争弈罢，击钵记诗成。",
            "明日朝天去，门扃鸟雀惊。"
        ],
        "title": "淮安园",
        "id": "4695a576-b5e7-4c05-b4ac-da268ff758a0"
    },
    {
        "author": "王直方",
        "paragraphs": [
            "阆苑瑶林春晚芳，仙妃舞困卸霓裳。",
            "蠙珠委地隳云佩，尚带天边风露香。"
        ],
        "title": "玉蕊花",
        "id": "b44bc74b-c178-4cdf-a63b-b6034fe849e9"
    },
    {
        "author": "王直方",
        "paragraphs": [
            "人以诗自业，在唐如蜂房。",
            "香英众采撷，论功归其王。",
            "恭维少陵老，实提六义纲。",
            "人能分一体，犹足生辉光。",
            "元英萧散人，亦以诗道昌。",
            "余隽独不吮，嘉殽常自将。",
            "沧江下千寻，便足知流长。",
            "元英不可见，看取尚书郎。"
        ],
        "title": "题清芬阁",
        "id": "711ed5e5-17af-443f-b8d0-f10b00b60937"
    },
    {
        "author": "王直方",
        "paragraphs": [
            "咽服十二环，奄有仙人房。",
            "暮骑紫鳞去，海气侵肌凉。",
            "赠我累累珠，靡靡明月光。"
        ],
        "title": "句",
        "id": "3bea6d94-8ef0-4de1-b98c-c069fb7da168"
    },
    {
        "author": "何士昭",
        "paragraphs": [
            "五十年住人世，灵台不染纤瑕。",
            "壬午三更子时，天开万里无霞。"
        ],
        "title": "临终颂",
        "id": "f3f586f0-7fdd-494f-8771-c7828fa52f67"
    },
    {
        "author": "韩瑨",
        "paragraphs": [
            "已束归鞍逐去鸿。"
        ],
        "title": "句",
        "id": "3affbe60-c73a-4206-868a-3facf7e434d9"
    },
    {
        "author": "刘安上",
        "paragraphs": [
            "旧庵在山顶，去此五里余。",
            "创谋自吾祖，迁就今所居。",
            "往时僧不多，苟且完室庐。",
            "至于五十载，风雨荒榛芜。",
            "先人乐溪山，每到尝踌躇。",
            "深怜栋宇弊，缔构新是图。",
            "凿岩辟幽径，开门揖清虚。",
            "高堂闳且深，三山列庭隅。",
            "或禅或教律，济济跄衣裾。",
            "先茔旧所卜，乃在西南隅。",
            "松筠老且茂，云气时卷舒。",
            "政和甲午岁，予解寿春符。",
            "宽恩得真祠，展省来郊墟。",
            "清酹奠墓隧，诰轴焚金朱。",
            "报效未云讫，涕泗徒涟如。",
            "朅来就堂宇，会饮族属俱。",
            "夜深灯火明，山静竹柏疏。",
            "翻思昔日营，似为今所须。",
            "先人笃好善，雅志在诗书。",
            "于公有阴德，高大其门闾。",
            "虞诩名升卿，其後果不诬。",
            "嗟余忝厥修，覆败良可虞。",
            "作诗以自警，其无迷厥初。"
        ],
        "title": "方潭展墓示子侄",
        "id": "b738e372-2f47-43a7-bd69-df37f0f309ad"
    },
    {
        "author": "刘安上",
        "paragraphs": [
            "兹亭予所作，再到异畴昔。",
            "江梅老半枯，桧柏春逾碧。",
            "易名为岁寒，表此苍翠色。",
            "森然一径幽，步屧时取适。"
        ],
        "title": "岁寒亭",
        "id": "cbb3ff98-f4bb-4f52-be58-912ed3ea0bd6"
    },
    {
        "author": "刘安上",
        "paragraphs": [
            "高树环清池，波平春正绿。",
            "移舟近南崖，倒影见华屋。",
            "危梁属修径，幽思生远目。",
            "更登狎鸥亭，可以忘宠辱。"
        ],
        "title": "清涟亭泛舟",
        "id": "30452bfe-f00c-408b-88a4-c95033fad735"
    },
    {
        "author": "刘安上",
        "paragraphs": [
            "物性不可夺，葵藿倾太阳。",
            "为臣兹取节，万古有余芳。"
        ],
        "title": "西斋杂咏六首 葵花",
        "id": "12464c6d-e239-49c8-b7d8-427cb793064c"
    },
    {
        "author": "刘安上",
        "paragraphs": [
            "蔚蔚傲霜叶，亭亭绿池畔。",
            "莫言盈尺材，要是凌云干。"
        ],
        "title": "西斋杂咏六首 桧",
        "id": "6d0d4b3b-248c-4df8-a788-cde83c87570b"
    },
    {
        "author": "刘安上",
        "paragraphs": [
            "繁枝喜删除，劲节见独立。",
            "灌溉未逾浃，新笋已戢戢。"
        ],
        "title": "西斋杂咏六首 竹",
        "id": "a2a4a7ff-9303-476f-89f1-fd55e1ae262c"
    },
    {
        "author": "刘安上",
        "paragraphs": [
            "得名固不诬，对植近庭庑。",
            "叶绿带寒烟，花繁泣微雨。"
        ],
        "title": "西斋杂咏六首 冬青",
        "id": "90687c67-9005-48f1-99c4-485d3da5880a"
    },
    {
        "author": "刘安上",
        "paragraphs": [
            "移根近轩墀，不使众草没。",
            "会见黄金英，泛我杯中物。"
        ],
        "title": "西斋杂咏六首 菊",
        "id": "99edbb24-cd98-496f-b93d-4b433de635a6"
    },
    {
        "author": "刘安上",
        "paragraphs": [
            "凿石空其中，贮水凡几斛。",
            "渊渟或可鉴，童子慎毋触。"
        ],
        "title": "西斋杂咏六首 石斛",
        "id": "50fb4682-a65c-4f3d-a106-adb4574865f0"
    },
    {
        "author": "刘安上",
        "paragraphs": [
            "水阔疑无路，云深仅有山。",
            "儿童划小艇，出没稻塍间。"
        ],
        "title": "万田道中",
        "id": "395d9981-317b-48d7-8408-e2e20e474ce5"
    },
    {
        "author": "刘安上",
        "paragraphs": [
            "饭饱云岩粟，茶甘碧涧泉。",
            "我来无一事，危坐听山蝉。"
        ],
        "title": "方潭",
        "id": "afea5fa4-1447-4a9f-b168-404c2199ae09"
    },
    {
        "author": "刘安上",
        "paragraphs": [
            "下蔡嬉游地，春风万杏繁。",
            "谁家堪系马，青壁竹篱门。"
        ],
        "title": "花靥镇二首  其一",
        "id": "e5daac56-12d6-4c18-b29b-5f4d8d5e8075"
    },
    {
        "author": "刘安上",
        "paragraphs": [
            "花靥谁名镇，梅装自古传。",
            "家家小儿女，满额点花钿。"
        ],
        "title": "花靥镇二首  其二",
        "id": "493f77b8-144f-4728-9897-5ba740e0242e"
    },
    {
        "author": "刘安上",
        "paragraphs": [
            "山谷谁能绣，华堂得此名。",
            "春风无辙迹，红紫自敷荣。"
        ],
        "title": "长溪建善寺四首 绣谷堂",
        "id": "98b42b85-0dd0-4caa-ab0f-c15083edd0bd"
    },
    {
        "author": "刘安上",
        "paragraphs": [
            "亭下一杯水，澄泓如有容。",
            "不因求得雨，那信有神龙。"
        ],
        "title": "长溪建善寺四首 龙湫亭",
        "id": "de0d2459-5e88-40ac-ae34-b0776516fb01"
    },
    {
        "author": "刘安上",
        "paragraphs": [
            "已涉艰危地，方能处燕安。",
            "人间不可忽，须向静中看。"
        ],
        "title": "长溪建善寺四首 燕庵",
        "id": "07821546-2934-4866-9594-5884589093d9"
    },
    {
        "author": "刘安上",
        "paragraphs": [
            "潇洒献公房，幽深古道旁。",
            "山形半环小，池面一奁方。"
        ],
        "title": "长溪建善寺四首 白莲堂",
        "id": "b04702ef-f8da-4366-98de-fcdab0d902fe"
    },
    {
        "author": "刘安上",
        "paragraphs": [
            "山势从东转，河流自北来。",
            "地幽饶水竹，山迥少尘埃。",
            "城郭居何远，舟船暮可回。",
            "此中栖息稳，怀抱一时开。"
        ],
        "title": "长溪建善寺四首 仙岩庄",
        "id": "959dd396-7021-4287-9ef1-34a7ab67f08a"
    },
    {
        "author": "刘安上",
        "paragraphs": [
            "皖国逢重九，登临摇落天。",
            "盍簪追往事，吹帽想前贤。",
            "入眼吴萸紫，开觞邓菊鲜。",
            "五云亭最好，争奈近灵仙。"
        ],
        "title": "重九宴集天柱间",
        "id": "9ee61fa0-f9c8-4932-b494-ee74179a736f"
    },
    {
        "author": "刘安上",
        "paragraphs": [
            "偷闲出城府，聊以洗尘心。",
            "自得林泉趣，何妨雨雾深。",
            "野亭连竹色，古寺想潮音。",
            "幸接高人论，清风满素襟。"
        ],
        "title": "和胡子文游山寺值雨",
        "id": "7ebdc28a-5d33-41e5-8265-9230d483fcad"
    },
    {
        "author": "刘安上",
        "paragraphs": [
            "鸂鶒知何许，南园春水多。",
            "稻粱随分有，烟雨想无他。",
            "世上贪毛羽，湖边足网罗。",
            "池塘栖息稳，慎勿厌风波。"
        ],
        "title": "忆鸂鶒二首  其一",
        "id": "352c7f9f-93cd-4bf6-8206-ce2a1eb27f55"
    },
    {
        "author": "刘安上",
        "paragraphs": [
            "幸有春池阔，双双戏晚晖。",
            "庭闲宜对立，翅短莫高飞。",
            "寇贼已闻熄，主人行且归。",
            "相将芰荷畔，看汝浴红衣。"
        ],
        "title": "忆鸂鶒二首  其二",
        "id": "222a4261-0d37-45d4-a2a1-992577b76a73"
    },
    {
        "author": "刘安上",
        "paragraphs": [
            "极目尽天际，风烟杳霭间。",
            "水光清滉日，野色远连山。",
            "白鹿今何在，高僧此独闲。",
            "我今无伴侣，乘兴一跻攀。"
        ],
        "title": "独游竹阁",
        "id": "8c121bea-6871-4a3b-a7f7-aeaed398c0c5"
    },
    {
        "author": "刘安上",
        "paragraphs": [
            "山中何所有，一味静难名。",
            "暗谷流泉响，疏林落叶声。",
            "夜深寒月白，霜重晓钟清。",
            "早出松间路，衣裘空翠凝。"
        ],
        "title": "宿方潭",
        "id": "ba4ffbba-7858-4511-872e-7bd5967224a7"
    },
    {
        "author": "刘安上",
        "paragraphs": [
            "云房依古城，阒静户常扃。",
            "苦行人难及，高吟鬼亦听。",
            "望余秋水远，定起暮山青。",
            "世谛都无念，逢人自说经。"
        ],
        "title": "赠释达夫",
        "id": "3d4970ac-1050-4157-a99b-35a0b35cdc9b"
    },
    {
        "author": "刘安上",
        "paragraphs": [
            "共访招提去，轻舟漾晓风。",
            "水光云影里，山色酒樽中。",
            "边戍今休卒，吾生免转蓬。",
            "兹游惜不与，犹喜一篇同。"
        ],
        "title": "和少伊同左经臣湖上作",
        "id": "f1cca1d6-68e6-4c37-8abf-9e6e5023c4ff"
    },
    {
        "author": "刘安上",
        "paragraphs": [
            "南窗闲徙倚，风露已秋深。",
            "晚色兼凉至，浮云带日阴。",
            "池荷欺碧玉，篱菊暗黄金。",
            "时序将遒尽，翻惊壮士心。"
        ],
        "title": "小饮",
        "id": "4f4d3e16-fb98-4825-9075-b5ddf90d61ad"
    },
    {
        "author": "刘安上",
        "paragraphs": [
            "小阁面空阔，下临寒水清。",
            "前山挂锦绣，日落转分明。",
            "沙际小舟远，云间归翅轻。",
            "我来看不厌，伫立独含情。"
        ],
        "title": "茶院紫翠阁",
        "id": "aeb68819-5f66-4aed-bbc2-efaf9f8a554a"
    },
    {
        "author": "刘安上",
        "paragraphs": [
            "芙蓉已过菊花残，独有松筠耐岁寒。",
            "一榻萧然无个事，坐看红日上栏干。"
        ],
        "title": "便斋",
        "id": "6b99eaa9-f1f7-4de3-9d44-f1e121fd9500"
    },
    {
        "author": "刘安上",
        "paragraphs": [
            "攀沿绝壁上高峰，下瞰尘寰杳霭中。",
            "未饮刀圭跨鸾鹤，已如身世脱樊笼。"
        ],
        "title": "登炼丹山三绝句  其一",
        "id": "ebf3ac7f-fc4c-47fe-860a-80b84262b15d"
    },
    {
        "author": "刘安上",
        "paragraphs": [
            "神仙已往遗基在，丹井凄清绝点埃。",
            "归去漏残初睡醒，恍疑身到洞天来。"
        ],
        "title": "登炼丹山三绝句  其二",
        "id": "03bbf99e-a189-42e6-88bc-7658393f5a90"
    },
    {
        "author": "刘安上",
        "paragraphs": [
            "羣峰耸拔更回环，鹤驾分明缥渺间。",
            "金鼎丹成人不见，但留名字镇空山。"
        ],
        "title": "登炼丹山三绝句  其三",
        "id": "7f0eafb3-edce-4b30-9b2d-b6107ad97328"
    },
    {
        "author": "刘安上",
        "paragraphs": [
            "疏影横斜落酒樽，谁知寒月上梅轩。",
            "昔年山相栖真地，我亦全家寄此村。"
        ],
        "title": "德翚梅轩月下小酌",
        "id": "768b0d4f-76f0-4c48-aec1-5f2cd45ccee6"
    },
    {
        "author": "刘安上",
        "paragraphs": [
            "谁知踪迹到桐山，頼有禅僧数往还。",
            "溪路水深行未得，小窗幽阁总跻攀。"
        ],
        "title": "宿栖林三首  其一",
        "id": "9d4ac6a7-b97e-425e-b42d-162a5ca51146"
    },
    {
        "author": "刘安上",
        "paragraphs": [
            "回首江乡路渺弥，雨天行色倍迟迟。",
            "最怜山寺留连日，恰是清明禁火时。"
        ],
        "title": "宿栖林三首  其二",
        "id": "aaa8ea3e-de4e-4eca-b974-941a0275542e"
    },
    {
        "author": "刘安上",
        "paragraphs": [
            "征鞍终日雨霏霏，投宿栖林旋燎衣。",
            "天意似怜行客倦，放将红日出岩扉。"
        ],
        "title": "宿栖林三首  其三",
        "id": "918adc75-0d9e-4502-b734-f5d099ad5dbd"
    },
    {
        "author": "刘安上",
        "paragraphs": [
            "绣岭峰高插晚空，雨余烟雾淡朦胧。",
            "琼枝细叶知多少，最爱团栾竹一丛。"
        ],
        "title": "建善即事三首  其一",
        "id": "306ead8a-56eb-475a-8e97-1e55ace78289"
    },
    {
        "author": "刘安上",
        "paragraphs": [
            "春归枝上余花少，转午浓阴绿满蹊。",
            "何事黄鹂语音好，殷懃飞傍粉墙啼。"
        ],
        "title": "建善即事三首  其二",
        "id": "0fda1626-163f-44bd-936d-d7a783cd0fae"
    },
    {
        "author": "刘安上",
        "paragraphs": [
            "箨龙亭下知谁种，旋见新篁破绿苔。",
            "到此不知纔几日，抽梢今已过墙来。"
        ],
        "title": "建善即事三首  其三",
        "id": "f46db4fe-40db-411e-bb08-48d721270dd5"
    },
    {
        "author": "刘安上",
        "paragraphs": [
            "轩窗高下傍岩隈，花木层层取次栽。",
            "谁道山深春色晚，等闲桃李已齐开。"
        ],
        "title": "玄沙二首  其一",
        "id": "897817d4-5663-49c5-a31a-e20c808d2f24"
    },
    {
        "author": "刘安上",
        "paragraphs": [
            "飞山彷佛如天竺，环合峰峦一径通。",
            "何日再来亭上宿，静听猿叫月明中。"
        ],
        "title": "玄沙二首  其二",
        "id": "ad21523e-2f18-46c7-8249-e3e256bd9404"
    },
    {
        "author": "刘安上",
        "paragraphs": [
            "借得西庵不似庵，宛如蜗舍住城南。",
            "晚来一盏亮功酒，更荐栖林八寸柑。"
        ],
        "title": "大中西庵",
        "id": "7501eb74-19d1-4a5e-adc3-8874ce44f831"
    },
    {
        "author": "刘安上",
        "paragraphs": [
            "乘闲驱马向高原，楚汉遗基尚宛然。",
            "堪怜项羽成何事，占得淮边屋数椽。"
        ],
        "title": "硖石相对有项羽庙",
        "id": "012d0d1b-ca00-47a8-afee-e1791ad2bd8c"
    },
    {
        "author": "刘安上",
        "paragraphs": [
            "江边茅屋被风掀，雨打疏窗夜小眠。",
            "催唤儿童五更起，重添篾缆系渔船。"
        ],
        "title": "江村渔舍",
        "id": "126dca0d-fd88-4503-bd06-8ae9ca213d04"
    },
    {
        "author": "刘安上",
        "paragraphs": [
            "秋半凄然客思清，杖藜何处畅幽情。",
            "晚天风雨莓苔活，闲傍栏干取次行。"
        ],
        "title": "晚步",
        "id": "3a3f61a4-22fd-4a9b-819f-f70c59cb0bda"
    },
    {
        "author": "刘安上",
        "paragraphs": [
            "国尔忘家是所先，如何交构竞争权。",
            "霜台白简真可畏，一日五公俱左迁。"
        ],
        "title": "出局纪怀",
        "id": "a75c0fa4-70eb-468e-9546-40573f2502bb"
    },
    {
        "author": "刘安上",
        "paragraphs": [
            "双成送我蜡梅花，夜静幽香自一家。",
            "疑是素娥乘月下，淡黄衣袂紫云车。"
        ],
        "title": "蜡梅",
        "id": "229e2134-0dce-4684-b5d9-0a6091b516fb"
    },
    {
        "author": "刘安上",
        "paragraphs": [
            "大农遗爱在桐川，血食于今几百年。",
            "应想岁丰秋赛日，送迎歌舞独喧阗。"
        ],
        "title": "宿桐城驿二首  其一",
        "id": "23e793b1-a328-40ad-9559-f666ebbff6fe"
    },
    {
        "author": "刘安上",
        "paragraphs": [
            "桐溪古驿闻来久，我到梅黄雨细时。",
            "砌下流泉无复有，空余松柏覆檐垂。"
        ],
        "title": "宿桐城驿二首  其二",
        "id": "8909fb49-b719-46dd-886a-e9e20305d3b0"
    },
    {
        "author": "刘安上",
        "paragraphs": [
            "江烟淡淡日落後，山雨纤纤潮上初。",
            "黄鶑引雏过林杪，羣鸡就食喧阶除。"
        ],
        "title": "即事",
        "id": "75d965c3-539c-4bdf-bcd1-16e8c6300e83"
    },
    {
        "author": "刘安上",
        "paragraphs": [
            "落英回旋雪飞余，谁向庭中细细铺。",
            "借与翠娥相应舞，绝胜西蜀锦氍毹。"
        ],
        "title": "澄源堂落梅如茵",
        "id": "4faa7d00-8c51-41c4-b664-111680ba1cf5"
    },
    {
        "author": "刘安上",
        "paragraphs": [
            "陂渠积水与田通，彷佛江乡意趣同。",
            "引起三吴耕钓兴，小舟来往藕花中。"
        ],
        "title": "安丰道中",
        "id": "b59c0f1d-71ba-42dd-8c63-05e470947fae"
    },
    {
        "author": "刘安上",
        "paragraphs": [
            "涵碧轩前甘露亭，暑天凉夕此闲行。",
            "琅玕一亩森如玉，影入池心彻底清。"
        ],
        "title": "甘露亭二首  其一",
        "id": "083b8224-7e49-40eb-b61d-d53ae6e0b7bd"
    },
    {
        "author": "刘安上",
        "paragraphs": [
            "水斛安排镜面平，菰蒲初种已齐生。",
            "晚来雨过浮萍少，看见鱼儿作队行。"
        ],
        "title": "甘露亭二首  其二",
        "id": "c52c77f4-6b87-49ed-8201-3f1399ec3c71"
    },
    {
        "author": "刘安上",
        "paragraphs": [
            "拂云亭外竹千竿，静听清声戛玉寒。",
            "却忆谢公岩下路，水风凉处战檀栾。"
        ],
        "title": "舒州西门送客亭",
        "id": "e2b82401-af2f-4a09-9bfe-a7de87b00f45"
    },
    {
        "author": "刘安上",
        "paragraphs": [
            "门向平湖静处开，雨余山色入帘来。",
            "连云竞秀千岩竹，隔水飘香一径梅。",
            "观里紫芝元不老，柱头玄鹤几时回。",
            "此峰信是神仙窟，子晋吹箫有旧台。"
        ],
        "title": "友人新居",
        "id": "56428ad3-51ed-4e5d-8aad-9810b982cd77"
    },
    {
        "author": "刘安上",
        "paragraphs": [
            "高峙危楼压翠岑，登临遥想昔贤心。",
            "人随岁月有兴废，名逐江山无古今。",
            "残日汀边生晚思，断云帘外卷晴阴。",
            "清风凛凛今何在，芳草池塘恨独深。"
        ],
        "title": "登谢公楼分韵得心字",
        "id": "64222abf-7c82-4f38-9343-fcff05fe7949"
    },
    {
        "author": "刘安上",
        "paragraphs": [
            "未寻南郭旧生涯，且向淮堧太守家。",
            "西圃学栽陶令菊，後园时种邵平瓜。",
            "民淳讼少看空圄，吏散庭空听报衙。",
            "更得岁丰多乐事，宦游谁复问年华。"
        ],
        "title": "即事",
        "id": "587cd08c-5733-40c2-aaf7-24216523d4f5"
    },
    {
        "author": "刘安上",
        "paragraphs": [
            "频年京阙暗胡尘，窃发桐庐更骇闻。",
            "食尽犬羊还自毙，火炎蝼蚁却须焚。",
            "中原已有汾阳将，二浙谁驱下濑军。",
            "州郡虽严防守计，可将知略佐忠勤。"
        ],
        "title": "寄叔静",
        "id": "b420a2ad-7d85-4892-b320-ea9798d024ed"
    },
    {
        "author": "刘安上",
        "paragraphs": [
            "为爱端居上郡章，里闾何幸得徜徉。",
            "买田郭外春耕早，筑室湖滨野趣长。",
            "且把旧书遮病眼，了无尘事扰中肠。",
            "故人访我留佳句，应笑年来两鬓苍。"
        ],
        "title": "和左经臣见过",
        "id": "603268f8-5a6a-4351-a65e-663a48084966"
    },
    {
        "author": "刘安上",
        "paragraphs": [
            "自从南郭得三椽，怕趁荆溪半夜船。",
            "每望白云惊岁月，空将清梦遶林泉。",
            "虽因追远时来此，又见登高意惨然。",
            "极目不知多少恨，一声孤雁夕阳天。"
        ],
        "title": "荆溪有怀",
        "id": "77814973-b6a4-4368-8b17-016045170fac"
    },
    {
        "author": "刘安上",
        "paragraphs": [
            "闻道东山有圣泉，杖藜侵晓到山前。",
            "一泓寒玉流无尽，万顷良田大有年。",
            "茶鼎晓煎云脚嫩，斋厨夜引溜声圆。",
            "我来一酌磁瓯去，终日余甘齿颊边。"
        ],
        "title": "圣泉",
        "id": "b37eb925-5e1e-4174-9011-a83d3fb8f850"
    },
    {
        "author": "刘安上",
        "paragraphs": [
            "黑云滃蔚自西来，伫立危楼亦壮哉。",
            "远壑烟生千里雨，寒潭龙起数声雷。",
            "田畴坐看还丰岁，里巷遥欣弭旱灾。",
            "惭愧外官逃吏责，归鞍何惮踏泥回。"
        ],
        "title": "四月一日寿阳楼遇雨",
        "id": "7491b5d8-d5bd-45e4-b0a4-40d4076b5bab"
    },
    {
        "author": "刘安上",
        "paragraphs": [
            "卷尽浮云见碧虚，初传更漏滴铜壶。",
            "入秋爽气迥然别，此地冰轮何处无。",
            "共想姮娥依桂魄，独怜飞鹊遶庭梧。",
            "西园饮散归来早，不用红纱照路隅。"
        ],
        "title": "和冯中丞中秋夜月",
        "id": "a50356df-9c66-41ea-a270-341719ffc02a"
    },
    {
        "author": "刘安上",
        "paragraphs": [
            "云头依旧尚团圆，未觉清光有两般。",
            "自是人心重佳节，故将今夕不同看。",
            "望中银汉祇如昨，坐久园亭又更寒。",
            "莫把盈亏妄分别，一杯到手且须干。"
        ],
        "title": "又和十六夜月",
        "id": "0716b609-6de7-4fdc-ad04-811892ff523b"
    },
    {
        "author": "刘安上",
        "paragraphs": [
            "天柱峰头星斗红，月明秋殿玉玲珑。",
            "仙人夜半来吹笛，骑着吴江小赤龙。"
        ],
        "title": "天柱峰",
        "id": "df0f3438-c261-4395-a839-6e7567a178fa"
    },
    {
        "author": "释应端",
        "paragraphs": [
            "六合倾翻劈面来，暂披麻缕混尘埃。",
            "因风吹火浑闲事，引得游人不肯回。",
            "坏不坏，随不随，徒将闻见强针锥。",
            "太湖三万六千顷，月在波心说向谁。"
        ],
        "tags": [
            "太湖"
        ],
        "title": "偈",
        "id": "4aac7407-a8aa-47ac-84e8-92a2b021b2af"
    },
    {
        "author": "释知昺",
        "paragraphs": [
            "此事最希奇，不碍当头说。",
            "东邻田舍翁，随例得一橛。",
            "非唯贯声色，亦乃应时节。",
            "若问是何宗，八字不着丿。"
        ],
        "title": "偈四首  其一",
        "id": "d6bf1dda-90f6-485f-a4f6-3b5755e6131c"
    },
    {
        "author": "释知昺",
        "paragraphs": [
            "日日说，时时举，似地擎山争几许。",
            "陇西鹦鹉得人怜，大都祇为能言语。",
            "休思惟，带伴侣，智者聊闻猛提取。",
            "更有一般也大奇，猫儿偏解捉老鼠。"
        ],
        "title": "偈四首  其二",
        "id": "102bd75b-d422-4cd1-991d-40ebf1cb1e21"
    },
    {
        "author": "释知昺",
        "paragraphs": [
            "春光烂熳华争发，子规啼落西山月。",
            "憍梵钵提长吐舌，底事分明向谁说。"
        ],
        "title": "偈四首  其三",
        "id": "7bbf5bcd-4c7a-4c74-8898-caeb7c7c9e8c"
    },
    {
        "author": "释知昺",
        "paragraphs": [
            "迷不自迷，对悟立迷。",
            "悟不自悟，因迷说悟。",
            "所以悟为迷之体，迷为悟之用。",
            "迷悟两无从，个中无别共。",
            "无别共，拨不动。",
            "祖师不将来，鼻孔千斤重。"
        ],
        "title": "偈四首  其四",
        "id": "c8717715-c987-4fee-9404-d2b92fd6641e"
    },
    {
        "author": "释知昺",
        "paragraphs": [
            "笊篱木杓，钱买井索。",
            "打瓦钻龟，徒劳卜度。",
            "休卜度，麒麟只有一只角。"
        ],
        "title": "颂古二首 僧问清平有漏无漏。",
        "id": "378ab968-4892-4c78-b694-1603be27afc8"
    },
    {
        "author": "释知昺",
        "paragraphs": [
            "狂狗逐块，瞎馿趁队。",
            "只许我知，不许你会。"
        ],
        "title": "颂古二首 僧问雪窦明觉如何是佛，曰四山围绕。",
        "id": "0aab222c-4002-4eec-8ee8-822334f2e730"
    },
    {
        "author": "陈淬",
        "paragraphs": [
            "数奇不是登坛将，竹杖芒鞋归去来。"
        ],
        "title": "句",
        "id": "87b701ab-366e-498b-aa32-8e7221f2d62a"
    },
    {
        "author": "汪伯彦",
        "paragraphs": [
            "尚父重来国有瘳，再移双袖揖浮丘。",
            "进为初迫人闲世，退老仍怀天下忧。",
            "娱戏烟霞资辟谷，栽培松菊助吟秋。",
            "天心此欲中兴去，蕙帐山猿恐莫留。"
        ],
        "title": "建炎丞相成国吕忠穆公退老堂诗  其一",
        "id": "8f05cd0e-5827-481b-9a93-42ccd0ef346e"
    },
    {
        "author": "汪伯彦",
        "paragraphs": [
            "脱冕遗轩息万缘，归来闲地作神仙。",
            "涉园靖节初成趣，得志庄周正乐全。",
            "物外情随云鹄举，尊前身傍海鸥眠。",
            "功成者去天之道，知退如公法自然。"
        ],
        "title": "建炎丞相成国吕忠穆公退老堂诗  其二",
        "id": "7f6a1819-6c1e-4078-8618-a406ad3210b3"
    },
    {
        "author": "汪伯彦",
        "paragraphs": [
            "燕南三世识非罴，谋策江淮见吐奇。",
            "千载五龙扶日毂，十年两袂各天涯。",
            "知公卜筑聊如此，嗟我求田昧所之。",
            "遥想园亭宾客会，梦飞胡蝶到芳帷。"
        ],
        "title": "建炎丞相成国吕忠穆公退老堂诗  其三",
        "id": "1866cdc0-707b-49c3-99b7-77fd75531cb5"
    },
    {
        "author": "汪伯彦",
        "paragraphs": [
            "万夫屹立若临冲，四十年来谒上峰。",
            "名遂归来人物改，青青惟有岁寒松。"
        ],
        "title": "东松庵",
        "id": "c0b11f3a-8da3-4cb3-9628-3e0343fd8614"
    },
    {
        "author": "汪伯彦",
        "paragraphs": [
            "两两泰阶星一色，亭亭华表鹤双归。"
        ],
        "title": "句",
        "id": "1dab0f43-f39a-43d7-ada8-eddefe03f02f"
    },
    {
        "author": "释觉先",
        "paragraphs": [
            "纵步青萝嶂，吟边景更宽。",
            "沙纹潮落见，山色雨余看。",
            "汀草含清韵，江猨啼暮寒。",
            "娥祠重致敬，忍读汉碑残。"
        ],
        "title": "过曹娥庙",
        "id": "09c6a5b5-ccc0-4192-b001-0b0fec12c7d5"
    },
    {
        "author": "米友仁",
        "paragraphs": [
            "图契朴琱推圣智，万古奔沈余末伎。",
            "兰亭醉墨更无加，始信功名皆傥尔。",
            "庾翼儿郎岂不黠，自是家鸡惭野雉。",
            "退之强聒六艺疏，见处纔能到姿媚。",
            "相公有官那得取，不与官家深自秘。",
            "却因同好露心胸，谩使萧翼夸末计。",
            "摸金不必曹阿瞒，温韬家有昭陵器。",
            "披沙只恐取黄金，剔轴谁能收故纸。",
            "天章宝塔高嵯峨，永表文皇好文艺。",
            "至今油蜡传未休，善本何辞万金弃。"
        ],
        "title": "题禊帖诗",
        "id": "e2011809-ae0e-464d-98ea-e3ce55ab1f95"
    },
    {
        "author": "米友仁",
        "paragraphs": [
            "翰墨风流冠古今，鹅池谁不赏山阴。",
            "此书虽向昭陵朽，刻石犹能易万金。"
        ],
        "title": "题定武本兰亭",
        "id": "b743b17c-b0a2-424c-bdf5-cd20f0725f13"
    },
    {
        "author": "米友仁",
        "paragraphs": [
            "山气与湖光，四时足殊秀。",
            "我识轩中人，是为益三友。"
        ],
        "title": "秀轩",
        "id": "36a6bb2f-630f-4229-9dca-3e7a4190eb23"
    },
    {
        "author": "米友仁",
        "paragraphs": [
            "广文当日官虽冷，可奈才名振世何。",
            "他日君家须炙手，而今聊复雀堪罗。"
        ],
        "title": "题大姚山图三首  其一",
        "id": "7e97c4ba-bc97-4a9b-b004-02154aa47655"
    },
    {
        "author": "米友仁",
        "paragraphs": [
            "老年尚喜管城子，更爱好山江上青。",
            "武林秋高晓欲雨，正若此画云冥冥。"
        ],
        "title": "题大姚山图三首  其二",
        "id": "114143dd-d7ed-4d5f-bb0a-bf8be9fe7be1"
    },
    {
        "author": "米友仁",
        "paragraphs": [
            "三茅别有洞中天，我欲山居屏世缘。",
            "累行积功多蜕举，玉宸欣有地行仙。"
        ],
        "title": "题大姚山图三首  其三",
        "id": "57ef95e6-6228-418c-8cf5-a58c7733ba20"
    },
    {
        "author": "米友仁",
        "paragraphs": [
            "乱山深处是烟霞，雨暗晴晖日夕佳。",
            "至识先生曾到此，故留戏笔在君家。"
        ],
        "title": "为蒋仲友题画",
        "id": "628cabe6-a1f8-40cb-9ac5-aae835bf96fc"
    },
    {
        "author": "米友仁",
        "paragraphs": [
            "霄壤千千万万山，东南胜地熟跻攀。",
            "古人作语咏不得，我寓无声缣楮间。"
        ],
        "title": "自题山水",
        "id": "768e7589-77f6-470e-85f5-2070f83c9f4a"
    },
    {
        "author": "米友仁",
        "paragraphs": [
            "崇山过新雨，苍翠浓欲滴。",
            "林深不通人，溪回有吟客。",
            "日落古道空，天青暮云碧。",
            "何处一声蝉，幽栖仍自得。"
        ],
        "title": "题董源夏山图",
        "id": "b569efec-b1d1-4ac9-9d71-6f951f3cb63d"
    },
    {
        "author": "米友仁",
        "paragraphs": [
            "山中宰相有仙骨，独爱岭头生白云。",
            "壁张此画定惊倒，先请唤人扶着君。"
        ],
        "title": "题自画横披与翟伯寿",
        "id": "da2fc776-e943-4099-adf7-d9d5fbf03d9c"
    },
    {
        "author": "米友仁",
        "paragraphs": [
            "山气最佳处，卷舒晴晦云。",
            "心潜帝乡者，愿作乘彼君。"
        ],
        "title": "诗一首",
        "id": "c84fd9de-d729-4d5a-9d3a-25c6416f4694"
    },
    {
        "author": "米友仁",
        "paragraphs": [
            "密密万山重，一派哀湍泻。",
            "此志入瑶琴，当有知音者。"
        ],
        "title": "诗一首",
        "id": "3dad400e-eeff-4a6e-a10e-c4a4cec3ca63"
    },
    {
        "author": "司马槐",
        "paragraphs": [
            "峰迥石路转，足可娱瞻听。",
            "其中如有屋，便是醉翁亭。"
        ],
        "title": "题杜甫诗意图",
        "id": "6d2cfc17-169c-499e-a930-1d98e115d104"
    },
    {
        "author": "鲁君贶",
        "paragraphs": [
            "先生遯世有高才，越国风烟入手来。",
            "直以五言□治乱，何须一命寄尘埃。",
            "放怀想觉干坤小，□物能驱造化回。",
            "贤矣远孙今善继，出入头角□云雷。"
        ],
        "title": "题清芬阁",
        "id": "2088754d-b23e-45ca-8202-168650bb8ddd"
    },
    {
        "author": "庞其章",
        "paragraphs": [
            "金地枕岩壑，登临荡鬰怀。",
            "林泉围翠幄，仙洞锁阴霾。",
            "秋练澄江静，云屏叠嶂排。",
            "坐凉风入竹，殿古藓侵阶。",
            "潇洒来僧舍，嚣烦厌县斋。",
            "白崖今得到，无处问洪崖。"
        ],
        "title": "留题白崖",
        "id": "b75230c2-ad6e-472f-a486-f0eeaa723e28"
    },
    {
        "author": "狄咸",
        "paragraphs": [
            "秋浦分光来郡阁，清溪送影落征船。",
            "翠微亭冠烟霞外，又遇携壶太守贤。"
        ],
        "title": "齐山",
        "id": "0d3877f5-9a89-4dfe-8465-a3dca7e3fccf"
    },
    {
        "author": "狄咸",
        "paragraphs": [
            "旃檀归象魏，窣堵卧烟霞。"
        ],
        "title": "句",
        "id": "79551685-f68f-461f-bc48-e746240963c0"
    },
    {
        "author": "崔木",
        "paragraphs": [
            "琴书相伴到神州，幸际朋俦过遇沟。",
            "主礼殷勤排燕会，佳人宛转动鶑喉。",
            "自惭余子无才学，却使当年与唱酬。",
            "尤幸期时再相见，从今应不作花羞。"
        ],
        "title": "和张赛赛",
        "id": "d4fa97dc-c002-4772-a82d-b86b90405bea"
    },
    {
        "author": "张赛赛",
        "paragraphs": [
            "春光骀荡满皇州，袅袅垂杨夹御沟。",
            "新燕梁间调好语，雏鶑林内啭歌喉。",
            "当筵幸与多才遇，好景须还雅韵酬。",
            "多谢东君多顾盼，免教重罚一生羞。"
        ],
        "title": "谢崔子高",
        "id": "77aa35aa-0a2a-4059-9071-a8d5eb7bb825"
    },
    {
        "author": "释禅惠",
        "paragraphs": [
            "文殊驾狮子，普贤跨象王。",
            "新来一个佛，骑马也何妨。"
        ],
        "title": "答天宁长老",
        "id": "4d561967-ba1a-4350-9745-ab53a0998f5f"
    },
    {
        "author": "释禅惠",
        "paragraphs": [
            "锦府岂从天上织，剑门宁自匣中开。"
        ],
        "title": "句",
        "id": "c5788f37-7934-4052-8153-8c2ef90da904"
    },
    {
        "author": "信阳道人",
        "paragraphs": [
            "日坐竹马桥，夜宿牧牛轩。"
        ],
        "title": "句",
        "id": "a064cddd-fb81-443a-9361-a60ff7f50cb7"
    },
    {
        "author": "李迥",
        "paragraphs": [
            "揖客将军重，扬名御史尊。"
        ],
        "title": "句",
        "id": "d79e636d-891d-4844-b16b-3b5d197d6f35"
    },
    {
        "author": "吕天策",
        "paragraphs": [
            "吾庐一甑大，暑气日焚燎。",
            "肉山渐欲摧，性命那可保。",
            "华堂纳虚明，结屋上林杪。",
            "扳联此间来，乍喜脱袢扰。",
            "断虹锦连卷，惊沤玉颠倒。",
            "晴沙四十里，一日坐可了。",
            "将归复班荆，更迟江月皎。",
            "何当制芙蓉，唱棹入鱼鸟。"
        ],
        "title": "咏洗心堂得鸟鸣山更幽  其一",
        "id": "2bf579b9-324b-45ad-9ad8-c3c3ee154d5e"
    },
    {
        "author": "吕天策",
        "paragraphs": [
            "惮暑废百嗜，飘然念遐征。",
            "顾欲控溟渤，与世湔烦蒸。",
            "并舍松桂合，翠光浮栋楹。",
            "时时厉清响，管磬琵琶筝。",
            "敷床荫其下，蕲竹莹寒冰。",
            "自足当两部，妙处讵难名。",
            "候汤瀹葵月，欲赴松风鸣。",
            "诗成定清切，已作寒蜩声。"
        ],
        "title": "咏洗心堂得鸟鸣山更幽  其二",
        "id": "80f6d69c-6619-47bd-9cfe-bb30f94f4d15"
    },
    {
        "author": "吕天策",
        "paragraphs": [
            "携手日不足，暂聧心已悭。",
            "况复共理策，相从山水间。",
            "晴江照远岫，晓镜堆烟鬟。",
            "玄蛟忽汹涌，大浪堆银山。",
            "吾郎气吞纳，为之发冲冠。",
            "诗材入意底，妙斲寄毫端。",
            "我衰如病骥，蹩躠那容攀。",
            "且乞置是事，不语循刀镮。"
        ],
        "title": "咏洗心堂得鸟鸣山更幽  其三",
        "id": "1283cb3f-9fd9-4002-b645-1d618c13f207"
    },
    {
        "author": "吕天策",
        "paragraphs": [
            "登山午未饭，已觉疲发胫。",
            "饥肠转空雷，圆顶已三请。",
            "为享玉龙雏，咄嗟办汤餠。",
            "顾非大檀越，劝劳久逾敬。",
            "晚觞玉色醪，蘸甲黎花莹。",
            "浩歌不知疲，木杪挂飞镜。",
            "人生行乐耳，所能与时竞。",
            "试与芙蓉子，後会约君更。"
        ],
        "title": "咏洗心堂得鸟鸣山更幽  其四",
        "id": "5d8fbc59-1c29-41ea-9a56-a7a454d0b398"
    }
]