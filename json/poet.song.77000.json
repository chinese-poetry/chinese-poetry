[
    {
        "author": "释德洪",
        "paragraphs": [
            "十月十六谁宗旨，无声三昧重拈起。",
            "十方三世侧耳听，刹刹尘尘俱解义。",
            "双林树开荣枯枝，宝塔佛分生灭理。",
            "一丝不挂露堂堂，要识云庵今日是。"
        ],
        "title": "过张家渡遇云庵生辰",
        "id": "89705402-7145-45b6-a41e-a49fa738e6a5"
    },
    {
        "author": "释德洪",
        "paragraphs": [
            "西湖水生洲渚失，南屏雪尽峰峦集。",
            "新春归来谁使令，残腊遁逃追不及。",
            "死生难分后先际，古今不与丝毫隔。",
            "平生说法如雨云，说得分明惟此日。"
        ],
        "tags": [
            "西湖"
        ],
        "title": "永明禅师生辰",
        "id": "f0ee9cb5-81ba-411b-8d01-b1b5af1ce42d"
    },
    {
        "author": "释德洪",
        "paragraphs": [
            "长沙大虫今尚在，眼吻开合珠光彩。",
            "妙年凭陵舌翻海，衲僧呼作丛林客。",
            "迩来头有把茅盖，栽田博饭自扶耒。",
            "禅道从他别人会，且复闲眠搔痒背。"
        ],
        "title": "赠承天邃岑",
        "id": "11099f83-c262-4c6a-8eb5-44ea29b68bae"
    },
    {
        "author": "释德洪",
        "paragraphs": [
            "道人口吻最光滑，行脚饱参奈粗粝。",
            "少年尝编诸方禅，迩来解毳三只韈。",
            "世味从来崖蜜甜，我此一轩如嚼蜡。",
            "客来有语但寒温，坐久时见眼开合。"
        ],
        "title": "题淡轩",
        "id": "b062e781-34c9-4b33-ac63-70c7ea6d6485"
    },
    {
        "author": "释德洪",
        "paragraphs": [
            "妙明廓彻圆当念，念未圆明颠倒转。",
            "譬如醉眼旋屋庐，屋庐岿然醉目眩。",
            "要令鹘仑常现前，一切时中莫污染。",
            "昔日蒋山解颠草，一字不可饶两点。"
        ],
        "title": "送澄禅者入蒋山",
        "id": "23f192b2-ae2c-4f2e-9464-4377e2873412"
    },
    {
        "author": "释德洪",
        "paragraphs": [
            "水行无声知其深，玉瑕不变知其粹。",
            "逆顺门高懽喜登，办心成就一切智。",
            "杨岐卧榻有真珠，杜顺法身无纸被。",
            "焰上说禅炭里藏，不妨道者闲游戏。"
        ],
        "title": "送忠道者乞炭",
        "id": "8cb098ae-ab2d-4379-b1bd-10927a74991c"
    },
    {
        "author": "释德洪",
        "paragraphs": [
            "出家放旷断爱缘，是心清浄离盖纒。",
            "君看铁脊忠道者，妙如神鱼初脱渊。",
            "闲行覻地一笑喜，自言拾得南台禅。",
            "东胜身洲兜一喝，惊得山河磨蚁旋。"
        ],
        "title": "再送之",
        "id": "ce957d07-ae9d-469d-9aa0-35c878992371"
    },
    {
        "author": "释德洪",
        "paragraphs": [
            "瓦翁外瓦中旷达，未死不妨先建塔。",
            "心如平地起骨堆，聊对时人翻著韈。",
            "住山送客不过溪，瓦径不减石头滑。",
            "诸方来者莫麤心，举步亦须防倒跶。"
        ],
        "title": "昌禅师瓦翁塔",
        "id": "1d4d2b30-93ec-45a4-b5be-45f95d20bd65"
    },
    {
        "author": "释德洪",
        "paragraphs": [
            "穷冬急景江村暮，道人千里江南去。",
            "明宵应宿路傍店，败箦枯禅山月吐。",
            "死生面目无处寻，但余体粟空龃龉。",
            "能知忍冻非他物，便可鹘仑吞佛祖。"
        ],
        "title": "送肇上人还江南省阿尚",
        "id": "0b4f69d1-0cad-4273-a4bf-d09154839365"
    },
    {
        "author": "释德洪",
        "paragraphs": [
            "剑戟光芒星斗动，虎方肉醉山岳恐。",
            "层崖断处一庵深，宴坐不言百神悚。",
            "临济仆地掖而起，眼盖丛林气深稳。",
            "觌面堂堂不覆藏，个中无地容思忖。"
        ],
        "title": "明教梦中作",
        "id": "d3bfe0e3-b0f4-491f-b0c2-7ee691a0a637"
    },
    {
        "author": "释德洪",
        "paragraphs": [
            "逼寒虚空难躱避，笑渠百计苦捜寻。",
            "至无著力为明见，但尽攀缘是肯心。",
            "顾我竖旗降老病，有谁横槊捍丛林。",
            "木鹅巫峡思前事，正惬云巖隔信音。"
        ],
        "title": "见志",
        "id": "e22690e4-5e19-484f-8309-5e0d4bbf1620"
    },
    {
        "author": "释德洪",
        "paragraphs": [
            "庵内不知庵外事，坐看来者堕锋机。",
            "忽思良遂参麻谷，大类清平见翠微。",
            "黄蘗棒头宁有法，惠超言下便知非。",
            "意根欲立无存处，万象同时把手归。"
        ],
        "title": "示禅者",
        "id": "026feb8e-66eb-4d35-ac72-2161d294db40"
    },
    {
        "author": "释德洪",
        "paragraphs": [
            "兀坐等闲酬客问，碌砖抛出亦光生。",
            "欲凭妙语分宾主，须识尘机有浊清。",
            "麟角誉高推独步，石头路滑苦难行。",
            "草庵依旧青松下，睡起晴窗拨眼明。"
        ],
        "title": "题石头顿斧亭",
        "id": "53d61020-fdd1-43ac-88d0-ca0db4c0d6b3"
    },
    {
        "author": "释德洪",
        "paragraphs": [
            "世界撮来如粟米，根尘劈破似虚空。",
            "骄嘶铁马追风去，锨鬭泥牛跃浪中。",
            "十圣撼揺无缝罅，三贤摸索堕盲聋。",
            "长因此日容瞻仰，面目分明岁岁同。"
        ],
        "title": "十二月二十六日永明禅师生辰三首  其一",
        "id": "28a352cc-efbc-40d2-8629-1968e4d5d41d"
    },
    {
        "author": "释德洪",
        "paragraphs": [
            "刹那思虑不及处，智入三世无去来。",
            "水母有虾方见色，芭蕉无耳亦闻雷。",
            "闲中情垢消磨尽，笑里心花造次开。",
            "今日全身毛孔笑，老师带伴与春回。"
        ],
        "title": "十二月二十六日永明禅师生辰三首  其二",
        "id": "a9e15408-cbc3-4589-829c-1561a032d0e0"
    },
    {
        "author": "释德洪",
        "paragraphs": [
            "昨日云门曲调分，今朝法眼已生孙。",
            "渠将大地藏针孔，汝等诸人甚处蹲。",
            "块石浮空将压汝，一毛在火不曾焚。",
            "孤猨叫月千巖晓，知道当时以眼闻。"
        ],
        "title": "十二月二十六日永明禅师生辰三首  其三",
        "id": "a1c4ba8d-bb99-4791-bc71-d8d00a8b62a6"
    },
    {
        "author": "释德洪",
        "paragraphs": [
            "老儿饶舌太慈悲，此日提纲决众疑。",
            "解说神光摩顶后，分疏死日降生时。",
            "落人块石悬空住，喷火双莲结子迟。",
            "堪笑年年正月六，出羣消息少人知。"
        ],
        "title": "南安巖主定光生辰五首  其一",
        "id": "f7339c7e-1da1-447f-9b64-64cd055dfe76"
    },
    {
        "author": "释德洪",
        "paragraphs": [
            "赠以之中击电机，不令点画入思惟。",
            "嘶风木马空成梦，喘月泥牛醉未知。",
            "五蕴完全真死日，百骸消散是生时。",
            "云门函盖干坤句，语默何人遘得伊。"
        ],
        "title": "南安巖主定光生辰五首  其二",
        "id": "a83edff4-3777-45b4-aeb0-a2a7fef5c853"
    },
    {
        "author": "释德洪",
        "paragraphs": [
            "南安巖本在长汀，巖主年年此日生。",
            "笑里一毛无闲断，毫端十字露縦横。",
            "未离唇吻成窠臼，才落思惟堕壍坑。",
            "自是定光那惜借，可怜驰逐并头争。"
        ],
        "title": "南安巖主定光生辰五首  其三",
        "id": "6f49c2e2-3acd-4b19-8b91-e4f539013ac4"
    },
    {
        "author": "释德洪",
        "paragraphs": [
            "体妙常明目神解，不关托境仗缘生。",
            "从来懒欲当头道，恐后空存染污名。",
            "苦口伤慈成漏泄，死时生日太分明。",
            "堂堂试展巖中像，稽首重瞻道骨清。"
        ],
        "title": "南安巖主定光生辰五首  其四",
        "id": "368fc84e-28e7-479f-80fb-e8a18e6a5ca4"
    },
    {
        "author": "释德洪",
        "paragraphs": [
            "不涉春缘正月六，衲僧拾得聚头看。",
            "大家宜著音容想，一笑风吹牙齿寒。",
            "欲问死生口门窄，更分僧俗眼皮寛。",
            "湘山雪尽千巖晓，赠以之中墨未干。"
        ],
        "title": "南安巖主定光生辰五首  其五",
        "id": "6428abb0-8e4e-4380-84f2-674b18d65793"
    },
    {
        "author": "释德洪",
        "paragraphs": [
            "纲宗壁立大崔嵬，魔外闻风胆自摧。",
            "万古知音今日是，三关鏁钥一时开。",
            "从教意气纵横去，终解形容寂寞回。",
            "寄语儿孙著精彩，黄龙手段似南台。"
        ],
        "title": "老黄龙生辰三首  其一",
        "id": "73574c25-8cbe-445f-a7c5-11af6e0467e7"
    },
    {
        "author": "释德洪",
        "paragraphs": [
            "尘劳山峻铁崔嵬，曾向慈明喝下摧。",
            "解作隐身衣带露，不须弹指阁门开。",
            "三关未透从教去，万里追思却再回。",
            "已坠纲宗谁整顿，杖藜今日独登台。"
        ],
        "title": "老黄龙生辰三首  其二",
        "id": "d07c37e5-7086-491d-a9e4-eb604cbd3a88"
    },
    {
        "author": "释德洪",
        "paragraphs": [
            "同登九仞到崔嵬，困极那辞共堕摧。",
            "待汝狐疑犹豫处，当机佛手等闲开。",
            "昔年成物心空切，今日临风首重回。",
            "满院新晴春已老，落花飞絮点池台。"
        ],
        "title": "老黄龙生辰三首  其三",
        "id": "b9d94dfe-68fb-4a57-ac3b-de8cb2c60e2b"
    },
    {
        "author": "释德洪",
        "paragraphs": [
            "今年十月十六日，老汉行藏世不知。",
            "石女梦中无死地，空花落后记生时。",
            "无声三昧重闻举，入骨风流说向谁。",
            "妙叶当机休拟议，电光翻影不容追。"
        ],
        "title": "云庵生辰十一首  其一",
        "id": "decd8ae8-0ea1-45e4-b119-e9b2df0c673a"
    },
    {
        "author": "释德洪",
        "paragraphs": [
            "一句全提离死生，如今非住昔非行。",
            "若知此老无今古，便解临机透识情。",
            "满院松声霜后好，十分山月夜来清。",
            "儿孙要识吾宗旨，只个金刚瞎眼睛。"
        ],
        "title": "云庵生辰十一首  其二",
        "id": "6b1f89bb-f346-417f-8837-e9868784a064"
    },
    {
        "author": "释德洪",
        "paragraphs": [
            "多宝重来应为法，塔中全体不鲜陈。",
            "却思平日分身集，何似今朝一句亲。",
            "略露爪牙藏理窟，不留影迹走机轮。",
            "丛林欲问南阳事，我是躭源老应真。"
        ],
        "title": "云庵生辰十一首  其三",
        "id": "4aeefa00-fb22-4feb-adcb-5b4db6f266f3"
    },
    {
        "author": "释德洪",
        "paragraphs": [
            "一切智虑不及处，旷劫无明坏灭时。",
            "顶相后常光照曜，髑髅前略露风规。",
            "根尘不敢覆藏者，生死那能染污之。",
            "消汝去来颠倒想，共瞻遗像入追思。"
        ],
        "title": "云庵生辰十一首  其四",
        "id": "ad10e3b6-e7a3-4f11-8ed7-3812a1df986d"
    },
    {
        "author": "释德洪",
        "paragraphs": [
            "十月月团光到晓，蛮烟瘴雨卷晴空。",
            "石门想像同袍集，珠浦行藏异类中。",
            "钵饭荐陈虚坐设，罏香拜奠与谁同。",
            "曲高唱独知音少，鲸浪粘天地脉通。"
        ],
        "title": "云庵生辰十一首  其五",
        "id": "87592880-5048-4dd8-831d-ecc35b8af0a9"
    },
    {
        "author": "释德洪",
        "paragraphs": [
            "不落思惟离圣凡，令君觌露见云庵。",
            "平生不许当头道，今日重闻称性谈。",
            "老鉴三机酬跛偃，洞山一半肯云巖。",
            "我无奇特报恩德，九死归从瘴海南。"
        ],
        "title": "云庵生辰十一首  其六",
        "id": "1f21a83b-20fa-4f6c-8ee4-43d38c8473e7"
    },
    {
        "author": "释德洪",
        "paragraphs": [
            "面目分明画里传，浑如父母未生前。",
            "此真若信同十智，三要方知具一玄。",
            "无语临机成渗漏，麤心开口堕情缘。",
            "老儿今日亲分付，不写题衔款识全。"
        ],
        "title": "云庵生辰十一首  其七",
        "id": "3245c408-4403-47a8-b8d7-1276bfa92fa6"
    },
    {
        "author": "释德洪",
        "paragraphs": [
            "空庭丛橘半垂黄，绕屋畦蔬又著霜。",
            "山县人归输井税，麦田雪后縦牛羊。",
            "意行门径欣来客，背负茅簷爱夕阳。",
            "今日故山成怅望，鸟残红柿忆分尝。"
        ],
        "title": "云庵生辰十一首  其八",
        "id": "54ca451b-85e7-498c-aa50-2329c9e23dae"
    },
    {
        "author": "释德洪",
        "paragraphs": [
            "云庵化去二十载，今日重闻说法音。",
            "觌露全身太分晓，森罗万象自平沈。",
            "攀缘路绝无生死，栽接情忘透古今。",
            "此老伤慈真故态，依前饶舌老婆心。"
        ],
        "title": "云庵生辰十一首  其九",
        "id": "b233b0d3-b0eb-4c34-98b5-6fb3a51dd4b1"
    },
    {
        "author": "释德洪",
        "paragraphs": [
            "大地无一法可见，云庵露万象中身。",
            "顽空消殒明方极，肉眼遮藏觑不亲。",
            "苦口老师归寂日，知恩弟子庆生辰。",
            "罏香长伴青灯晓，赛却灵山法供真。"
        ],
        "title": "云庵生辰十一首  其一○",
        "id": "e914be36-af45-4987-99cd-3f6cec1d7582"
    },
    {
        "author": "释德洪",
        "paragraphs": [
            "老师一句扑不破，彻底完全为不存。",
            "何处干戈能胁吓，谁家梦幻敬追奔。",
            "太虚影像藏踪迹，大地山河丧胆魂。",
            "今日与君呈伎俩，都将生死鹘仑吞。"
        ],
        "title": "云庵生辰十一首  其一一",
        "id": "b2aac373-3d51-4de0-aac3-4cdfc80129a6"
    },
    {
        "author": "释德洪",
        "paragraphs": [
            "吴侬戏入笔三昧，老俨分身缣素间。",
            "平昔垂须曾跨海，暮年留眼饱看山。",
            "肯甘梦幻所折困，不受丛林輙见删。",
            "我不是渠渠是我，谩余名字落人寰。"
        ],
        "title": "陈处士为予画像求颂戏与之",
        "id": "db896cec-4f03-4e26-80aa-a659ba224e46"
    },
    {
        "author": "释德洪",
        "paragraphs": [
            "学道全无个入头，老师曾指路踪由。",
            "岸如欲上先停棹，车若不行须打牛。",
            "残蕚万枝红锦堕，暮云一缕碧烟浮。",
            "为君直截根源说，不落春缘会也不。"
        ],
        "title": "次韵杨君所问",
        "id": "c7daa259-d8af-43a3-9875-1d62fdb0e8ce"
    },
    {
        "author": "释德洪",
        "paragraphs": [
            "了知无性灭无明，空慧须从戒定生。",
            "峰顶世间心已尽，莲开幻事观方成。",
            "尚无欣慕厌除念，岂有神通变化情。",
            "对现色身人不识，南风小雨共笼晴。"
        ],
        "title": "读十明论",
        "id": "ef1e3f2c-cf20-4f06-899d-c1cc07e6616e"
    },
    {
        "author": "释德洪",
        "paragraphs": [
            "知之百事不改旧，欲理情缘一笑譁。",
            "画水成纹觅生灭，盘珠无影计横斜。",
            "人言乌喙岂堪食，我见饭囊今是沙。",
            "举措施为头踞地，逸羣方解世吾家。"
        ],
        "title": "僧问乌喙义",
        "id": "0e0b3ce4-64f0-4d2d-9a03-9081944e6f3c"
    },
    {
        "author": "释德洪",
        "paragraphs": [
            "杵形中实两头虚，法喻初中后善俱。",
            "九类众生同寂静，四重我相顿消除。",
            "人天但仰悬河辩，蚊蚋难藏烈焰殊。",
            "悟了更须防老汉，紫罗帐里撒真珠。"
        ],
        "title": "僧请释金刚经卒轴",
        "id": "f8e942b2-5a14-4834-af10-41434d208f9b"
    },
    {
        "author": "释德洪",
        "paragraphs": [
            "沩山雪晓试凭栏，露地牛儿觅转难。",
            "脱体见前谁对立，一尘不受眼空寒。",
            "日长齿頬茶甘在，客去轩窗篆缕残。",
            "好在少林成想像，祖师时展画图看。"
        ],
        "title": "题沩山立雪轩",
        "id": "43e53052-e57e-4e7f-a2a8-bcfa0df393c7"
    },
    {
        "author": "释德洪",
        "paragraphs": [
            "道不藉劬劳，心唯论晓达。",
            "圆明常了知，岂受情想杂。",
            "如人梦驰驱，身自安牀榻。",
            "一句脱思惟，大千挂毫髪。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其一",
        "id": "de36378c-a4ba-4d10-aee2-170c0056acb3"
    },
    {
        "author": "释德洪",
        "paragraphs": [
            "句中开活路，要汝到根本。",
            "如射中百步，巧力观者奋。",
            "箭锋相直时，何尝落思忖。",
            "相逢伫思间，雪峰毬子辊。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其二",
        "id": "c975ee97-bd84-4870-afcd-9cf6f38695f7"
    },
    {
        "author": "释德洪",
        "paragraphs": [
            "人间皆热恼，我自不随情。",
            "一室闲趺坐，天魔魂震惊。",
            "百千大火聚，中有片玉清。",
            "大哉慈忍力，妙湛合无生。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其三",
        "id": "bcc5af71-bb87-4d8e-bcd4-18dc5a6a32a0"
    },
    {
        "author": "释德洪",
        "paragraphs": [
            "见行常润发，种子复难忘。",
            "倐尔情尘起，刹那心境彰。",
            "譬如镜中女，非镜非红粧。",
            "欲证牛无角，当如龟六藏。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其四",
        "id": "27892aef-293e-4254-807e-a3b52eebd107"
    },
    {
        "author": "释德洪",
        "paragraphs": [
            "吾闻能障道，惟强觉妄知。",
            "欲得长灵妙，直须无失时。",
            "钟声鸣静夜，昼击则生疑。",
            "踞地真师子，风颠漏泄之。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其五",
        "id": "832cb9d8-6e2d-48c8-a5d8-8baa9141d74a"
    },
    {
        "author": "释德洪",
        "paragraphs": [
            "众生各圆满，本觉妙明心。",
            "常用交神对，无令见慢侵。",
            "霜刀惟切玉，妙指但鸣琴。",
            "□与雪山子，经行烟翠深。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其六",
        "id": "f2d95ea0-a943-468a-b61c-3987a795520c"
    },
    {
        "author": "释德洪",
        "paragraphs": [
            "了然心自知，法法露全体。",
            "遣化借灯王，引手搏妙喜。",
            "大用吾亦然，何独居士耳。",
            "万里见神光，当以顶后视。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其七",
        "id": "0c9697d1-c8d2-4405-b362-0b92676a6a9d"
    },
    {
        "author": "释德洪",
        "paragraphs": [
            "汝常与智俱，自不与妄合。",
            "其智自神解，成就一切觉。",
            "诸佛方便门，众生五欲乐。",
            "皆依真智生，酝造乳中酪。"
        ],
        "title": "三月二十八日枣柏大士生辰用达本情忘知心体合为韵作八偈供之时在建康狱中  其八",
        "id": "f38282c5-2dec-42e0-a0bd-53bd856cf654"
    },
    {
        "author": "释德洪",
        "paragraphs": [
            "道心固有恒，至刚定无欲。",
            "得饱即酣卧，称心良易足。",
            "清歌一瓢风，笑唾千钟禄。",
            "谁能作九原，我欲掖埋玉。"
        ],
        "title": "二十九日明白庵主寂灭之日用欲得现前莫存顺逆为韵作八偈  其一",
        "id": "b6565b53-9017-4b06-8271-72d729e21d6c"
    },
    {
        "author": "释德洪",
        "paragraphs": [
            "然灯有法传，释迦当即得。",
            "但闻记别音，乃知无所获。",
            "精真妙平等，明吿恐疑惑。",
            "永怀常不轻，好心遭捶掷。"
        ],
        "title": "二十九日明白庵主寂灭之日用欲得现前莫存顺逆为韵作八偈  其二",
        "id": "47bfe035-1950-4e4c-9713-d13427c645d6"
    },
    {
        "author": "释德洪",
        "paragraphs": [
            "心驰即摄来，寂然住正念。",
            "譬如分身集，全身方出现。",
            "生佛识精聚，灭佛游魂变。",
            "分坐宝塔中，贰法君试辨。"
        ],
        "title": "二十九日明白庵主寂灭之日用欲得现前莫存顺逆为韵作八偈  其三",
        "id": "a4824ca4-ddb4-4af3-901f-8e98a43fe6fb"
    },
    {
        "author": "释德洪",
        "paragraphs": [
            "道非止精进，此意曾密传。",
            "宴坐历十劫，佛法不现前。",
            "一乘论知见，三兽分圣贤。",
            "君看娑竭女，初不学安禅。"
        ],
        "title": "二十九日明白庵主寂灭之日用欲得现前莫存顺逆为韵作八偈  其四",
        "id": "7854eadb-e606-45b2-989b-006cae8cc4f6"
    },
    {
        "author": "释德洪",
        "paragraphs": [
            "汝心有罅隙，甘受梦幻缚。",
            "我念无异相，魔外分遮莫。",
            "初缘五欲囚，乃得入禅乐。",
            "自喜如弄猢，旁观胆先落。"
        ],
        "title": "二十九日明白庵主寂灭之日用欲得现前莫存顺逆为韵作八偈  其五",
        "id": "364d0b8e-f626-41b6-8fd4-a48c16f88a92"
    },
    {
        "author": "释德洪",
        "paragraphs": [
            "火风肆怒嗔，万物遭荡焚。",
            "起止甚自若，不受冤债吞。",
            "六情具三毒，安得有罪愆。",
            "异哉根与境，乃得此理存。"
        ],
        "title": "二十九日明白庵主寂灭之日用欲得现前莫存顺逆为韵作八偈  其六",
        "id": "fa7e551e-4777-40ef-b8ab-61065f691469"
    },
    {
        "author": "释德洪",
        "paragraphs": [
            "余生老变衰，复卧痴爱病。",
            "默观颠倒因，聊复自随顺。",
            "负暄庆生辰，自诳倚年运。",
            "偶然吐文章，朽木生芝菌。"
        ],
        "title": "二十九日明白庵主寂灭之日用欲得现前莫存顺逆为韵作八偈  其七",
        "id": "70571199-8f90-441b-9e10-3d95baeeb243"
    },
    {
        "author": "释德洪",
        "paragraphs": [
            "业熟会冤憎，遂尔遭横逆。",
            "愿行报冤行，遇此真知识。",
            "用智灭无明，以事观色力。",
            "当登万煆炉，乃验真金色。"
        ],
        "title": "二十九日明白庵主寂灭之日用欲得现前莫存顺逆为韵作八偈  其八",
        "id": "63d634b4-c9d8-4cb3-8bcf-069203202707"
    },
    {
        "author": "释德洪",
        "paragraphs": [
            "一切境界，病眼倒见。",
            "但静意根，空慧自现。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其一",
        "id": "f65c8291-25ca-4fb1-a47d-de7a30663af0"
    },
    {
        "author": "释德洪",
        "paragraphs": [
            "一切境界，随念而至。",
            "念未生时，髑髅是水。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其二",
        "id": "9b55f1f8-e22f-40d8-8a3c-e2e17c7dd81e"
    },
    {
        "author": "释德洪",
        "paragraphs": [
            "道人何故，婬坊酒肆。",
            "我自调心，非干汝事。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其三",
        "id": "5f9b97a5-15eb-41fd-8371-ebdc24d375e1"
    },
    {
        "author": "释德洪",
        "paragraphs": [
            "一日不作，一日不食。",
            "谁其嗣之，我有遗则。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其四",
        "id": "8ec31e0d-4f84-49d0-b50b-c077e98e2519"
    },
    {
        "author": "释德洪",
        "paragraphs": [
            "折脚铛子，随处安置。",
            "食无精粗，但欲接气。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其五",
        "id": "02064c2b-36d3-4275-a1dd-4acc40ef6f85"
    },
    {
        "author": "释德洪",
        "paragraphs": [
            "心欲驰散，即当摄来。",
            "大火聚中，青莲花开。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其六",
        "id": "b39b0b57-f157-4035-8d85-b3bb0a9d6083"
    },
    {
        "author": "释德洪",
        "paragraphs": [
            "此障道法，上品盖纒。",
            "是何时节，乃复安眠。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其七",
        "id": "17c2af02-ebab-4c7c-868d-f1b308cbb93a"
    },
    {
        "author": "释德洪",
        "paragraphs": [
            "沙弥嗜乳，作乳中虫。",
            "三篾高道，一钵孤风。"
        ],
        "title": "政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首  其八",
        "id": "24d37f0a-0eed-4c03-8204-99c9cdaa236a"
    },
    {
        "author": "释德洪",
        "paragraphs": [
            "刹说众生说，三世一切说。",
            "广大古井波，平等红炉雪。",
            "照用本来同，宾主互相摄。",
            "如圆伊三点，不同亦不别。"
        ],
        "title": "示禅者二首  其一",
        "id": "5334f6b6-f81c-4c24-9b72-2a453ff52cd3"
    },
    {
        "author": "释德洪",
        "paragraphs": [
            "高高峰顶立，深深海底行。",
            "道人行立处，尘世有谁争。",
            "无间功不立，渠侬尊贵生。",
            "强酬颠倒欲，火里铁牛耕。"
        ],
        "title": "示禅者二首  其二",
        "id": "851b53d1-4df7-43f3-b60b-285f8038c18a"
    },
    {
        "author": "释德洪",
        "paragraphs": [
            "徧界不会藏，处处光皎皎。",
            "开眼失踪由，都缘太分晓。",
            "园林匆生春，万瓦粲一笑。",
            "遥知忍冻人，未悟安心了。"
        ],
        "title": "岭外大雪故人多在南中元日作三偈奉寄莹中  其一",
        "id": "0be5da17-1a5d-402a-b677-e12b7612cc57"
    },
    {
        "author": "释德洪",
        "paragraphs": [
            "昨夜一岁除，今朝一岁长。",
            "如人暗书空，点画自想像。",
            "春风依旧寒，底处有来往。",
            "居士亦赤穷，眉毛在眼上。"
        ],
        "title": "岭外大雪故人多在南中元日作三偈奉寄莹中  其二",
        "id": "9440462d-5006-4b5c-8e53-349ba629c966"
    },
    {
        "author": "释德洪",
        "paragraphs": [
            "传闻岭外雪，压倒千年树。",
            "老儿拍手笑，有眼未曾覩。",
            "故应润物材，一洗瘴江雾。",
            "寄语牧牛人，莫教头角露。"
        ],
        "title": "岭外大雪故人多在南中元日作三偈奉寄莹中  其三",
        "id": "d3b026d8-e16c-4486-8650-aac5c03d0682"
    },
    {
        "author": "释德洪",
        "paragraphs": [
            "无所住生心，佛语祖师意。",
            "何人赏此音，空絃闲妙指。",
            "清歌饯余年，坚卧答万语。",
            "了知空花间，无地容生死。"
        ],
        "title": "初入制院",
        "id": "167c7001-e721-4633-80d4-24c05bf1c40b"
    },
    {
        "author": "释德洪",
        "paragraphs": [
            "万象独露身，三世一切说。",
            "解闻寂静音，方见甘露灭。",
            "从来几生死，何处今堆叠。",
            "不受梦幻纒，红罏存片雪。"
        ],
        "title": "余日渡海即号甘露灭所至问者尤多时作偈答益不解乃吿之曰湼槃经云甘露之性食之令人不死若合异物亦能不死维摩经亦曰得甘露灭觉道成又为之偈",
        "id": "d4ccfc72-4c6c-4fd6-ba50-d762d5a7036e"
    },
    {
        "author": "释德洪",
        "paragraphs": [
            "玉带云袍童顶露，一生笑傲知何故，万里归来方旦暮。",
            "休疑虑，大千揑在毫端聚。",
            "不解犁田分亩步，却能对客鸣花鼓，忽共老安相耳语。",
            "还推去，莫来拦我毬门路。"
        ],
        "title": "述古德遗事作渔父词八首 万回",
        "id": "c9d3fedb-3747-41ec-bc2e-32411b20549e"
    },
    {
        "author": "释德洪",
        "paragraphs": [
            "不怕石头行路滑，归来那爱驹儿踏，言下百骸俱拨撒。",
            "无剩法，灵然昼夜光通达。",
            "古寺天寒还恶发，夜将木佛齐烧杀，炙背横眠真快活。",
            "憨抹挞，从教院主无须髪。"
        ],
        "title": "述古德遗事作渔父词八首 丹霞",
        "id": "03b5247d-1c84-47df-ab9c-3fc3f7fcc0ed"
    },
    {
        "author": "释德洪",
        "paragraphs": [
            "来往独龙冈畔路，杖头落索闲家具，后事前观如目覩。",
            "非谶语，须知一念无今古。",
            "长笑老萧多病苦，笑中与药皆狼虎，蜡炬一枝非嘱付。",
            "聊戏汝，热来脱却娘生袴。"
        ],
        "title": "述古德遗事作渔父词八首 宝公",
        "id": "4a251e4f-e7cd-4566-b44f-2f7b94c55514"
    },
    {
        "author": "释德洪",
        "paragraphs": [
            "画饼充饥人笑汝，一庵归扫南阳坞。",
            "击竹作声方省悟，徐回顾，本来面目无藏处。",
            "却望沩山敷坐具，老师头角浑呈露，珍重此恩踰父母。",
            "须荐取，堂堂密密声前句。"
        ],
        "title": "述古德遗事作渔父词八首 香严",
        "id": "e2ca68d6-0647-4511-9eb2-04c5466d3c69"
    },
    {
        "author": "释德洪",
        "paragraphs": [
            "野鹤精神云格调，逼人气韵霜天晓。",
            "松下残经看未了，当斜照，苍烟风撼流泉遶。",
            "闺阁珍奇徒照耀，光无渗漏方灵妙，活计现成谁管绍。",
            "孤峰表，一声月下闻清啸。"
        ],
        "title": "述古德遗事作渔父词八首 药山",
        "id": "6a1d1f70-4e05-4148-8378-5a1934316729"
    },
    {
        "author": "释德洪",
        "paragraphs": [
            "讲处天花随玉麈，波心月在那能取，旁舍老师偷指注。",
            "回头觑，虚空特地能言语。",
            "归对学徒重自诉，从前见解都欺汝，隔岸有山横暮雨。",
            "翻然去，千巖万壑无寻处。"
        ],
        "title": "述古德遗事作渔父词八首 亮公",
        "id": "51ca5f51-dfc3-450a-8aca-3db5f5040f3d"
    },
    {
        "author": "释德洪",
        "paragraphs": [
            "急雨颠风花信早，枝枝叶叶春俱到。",
            "何待小桃方悟道，休迷倒，出门无限青青草。",
            "根不覆藏尘亦扫，见精明树唯心造，试借疑情看白皂。",
            "回头讨，灵云笑杀玄沙老。"
        ],
        "title": "述古德遗事作渔父词八首 灵云",
        "id": "c3cd0aec-006d-4d84-9174-d95d31e338df"
    },
    {
        "author": "释德洪",
        "paragraphs": [
            "万叠空青春杳杳，一蓑烟雨吴江晓，醉眼忽醒惊白鸟。",
            "拍手笑，清波不犯鱼吞钓。",
            "津渡有僧求法要，一桡为汝除玄妙，已去回头知不峭。",
            "犹迷照，渔舟性懆都翻了。"
        ],
        "title": "述古德遗事作渔父词八首 船子",
        "id": "543b62a0-1c95-41f4-9c6d-a875a7a8d412"
    },
    {
        "author": "释德洪",
        "paragraphs": [
            "徧大海味，具于一滴。",
            "尽法界身，足于纤埃。",
            "伫思则灯王之座不能入毗耶之室，敛念则弥勒之门弹指即开。",
            "惟我鼻祖，释迦和尚。",
            "初出雪山，即示此像。",
            "以百千亿微尘数身，九十七大人之相。",
            "顿入毫端三昧，而幻此一幅之上。",
            "垂手跣足，顶螺颔丝。",
            "超然静深，出三界痴。",
            "如浩荡春寄于纤枝，如清凉月印于盆池。",
            "镂冰琢雪，我作赞词。",
            "关空锁梦夫，子其牢蓄之。"
        ],
        "title": "释迦出山画像赞",
        "id": "752de287-a814-434b-9eff-3831c6b24bc7"
    },
    {
        "author": "释德洪",
        "paragraphs": [
            "稽首浄圣甘露门，无量胜身徧沙界。",
            "应诸众生心所求，譬如春色花万卉。",
            "西方肃杀忧愁地，故住宝陀落伽山。",
            "此方教体在音闻，故称名者得解脱。",
            "一切众生杀心盛，痴暗不见不发心。",
            "故现鹰巢蚌蛤中，亦作画师画其像。",
            "菩萨岂有种种心，皆其悲愿力如是。",
            "何人毫端寄逸想，幻出百福庄严身。",
            "屹然欲动千光集，譬如将回紫金山。",
            "了然欲瞬众生好，譬如欲坼青莲花。",
            "蛮奴水王来献诚，想见细雨天花落。",
            "众生五浊热恼中，色欲爱见所熏炙。",
            "忽然覩此宝月相，一切毛孔皆清浄。",
            "成此不思议功德，皆因上人心所献。",
            "愿我早熏知见香，愿我常披慈忍服。",
            "愿魔障山速崩裂，愿大智慧常现前。",
            "心精遗闻证圆通，自然静极光通达。",
            "我当定如观世音，一切众生愿如我。"
        ],
        "title": "涟水观音画像赞",
        "id": "3ec44131-0648-4f6b-9215-01989a653c43"
    },
    {
        "author": "释德洪",
        "paragraphs": [
            "汝意有言，枯杌作鬼。",
            "我心不生，髑髅则水。",
            "乃知妄觉，一法成二。",
            "湛然圆明，百千一耳。",
            "稽首大士，应物而形。",
            "随其小大，如谷答声。",
            "千臂执持，千眼观照。",
            "以无心故，受用俱妙。",
            "臂如青春，藏于化身。",
            "随其枝叶，疏密精神。",
            "唯此瑞相，四十二臂。",
            "不越径寸，庄严毕备。",
            "清凉宝月，或慈或威。",
            "如欲举足，花轮乘之。",
            "碧螺之间，有佛俨容。",
            "如蟭螟虫，巢蚊睫中。",
            "隐于石间，显出蚌蛤。",
            "以无碍慈，不择清浊。",
            "我观震旦，种性猛利。",
            "由闻思入，甘露灭地。",
            "愿加被我，障尽心开。",
            "如观世音，无碍辩才。",
            "我说此偈，万象合掌。",
            "何以无碍，敲空作响。"
        ],
        "title": "旃檀四十二臂观音赞",
        "id": "2d83e5ec-22f6-4f94-a6e5-2d26378c92de"
    },
    {
        "author": "释德洪",
        "paragraphs": [
            "何人寄逸想，游戏浮沤间。",
            "以如幻之力，刻此旃檀像。",
            "坐令众妙好，秀发千花中。",
            "天冠束绀髪，铢衣络华鬘。",
            "种种妙庄严，成此功德聚。",
            "当时亿万种，感极则悲号。",
            "楼观出谈笑，祕护百宝攒。",
            "如登覩史天，如集龙华会。",
            "嗟哉像教末，羽嘉成百鸟。",
            "棘生薝卜林，龙神为悲恸。",
            "王臣寔外护，异梦非意思。",
            "愿推明月轮，出此蓬勃烟。",
            "愿回紫金山，安置清凉处。",
            "至今百福相，俨然临人天。",
            "神力吁莫测，拜起涕汍澜。",
            "我谛观十方，实无心外境。",
            "自然离依地，及与徧计执。",
            "即今目所见，非有亦非无。",
            "如像现镜中，非镜亦非像。",
            "愿入此三昧，识心自然明。",
            "于十方国土，而作大佛事。",
            "稽首大慈尊，证我如是说。"
        ],
        "title": "华藏寺慈氏菩萨赞",
        "id": "2078a008-4c59-423d-ba2c-78731aba6800"
    },
    {
        "author": "释德洪",
        "paragraphs": [
            "我闻菩萨昔因地，所供养佛名观音。",
            "从闻思修入悟心，心精遗闻而得道。",
            "见闻觉知不可易，譬如西北与东南。",
            "而此乃曰闻可遗，令人罔然堕疑网。",
            "龙本无耳闻以神，蛇亦无耳闻以眼。",
            "牛无耳故闻以鼻，蝼蚁无耳闻以身。",
            "六根互用乃如此，闻不可遗岂理哉。",
            "彼于异类昧劣中，而亦精妙不间断。",
            "况我自在慈忍力，无畏解脱独不然。",
            "钟鼓俱击声不同，知其不同是生灭。",
            "而二种声不相参，即是同时寂灭法。",
            "稽首浄智功德聚，广大庄严悲愿海。",
            "悯我心明力不逮，时时种子发现行。",
            "如人因酒而发狂，戒饮輙复逢佳酝。",
            "愿灭颠倒痴暗障，愿获辩才智慧藏。",
            "游戏十方微尘刹，亦施无畏利众生。",
            "凡曰有心能闻者，同入圆通三昧海。"
        ],
        "title": "泗州院旃檀白衣观音赞",
        "id": "88645a87-02ac-4bf5-97d3-62e5da70f902"
    },
    {
        "author": "释德洪",
        "paragraphs": [
            "稽首净智甘露门，稽首无碍悲愿海。",
            "稽首紫金光聚山，稽首心精遗闻地。",
            "愿赐威光加被我，摧灭一切夙障山。",
            "令我一切刹尘中，见此百福如月面。",
            "菩萨常念诸众生，譬如慈母忆怜子。",
            "子若昼夜常念母，母子百劫必相见。",
            "如针之契诸磁石，如雷之文于象牙。",
            "皆即自然如是应，非诸心识可思量。",
            "鹰巢现形蚌中出，化为画女并鱼师。",
            "皆随众生心所变，一一成办无遗余。",
            "妙哉三十二应身，一十四种无畏力。",
            "愿于一念浄心现，譬如秋月现止水。",
            "一切众生见者闻，皆入圆通三昧海。"
        ],
        "title": "靖安胡氏所蓄观音赞",
        "id": "51635aea-0b15-4f6a-9b69-b73bf101f766"
    },
    {
        "author": "释德洪",
        "paragraphs": [
            "大悲智光本无碍，于一切处常发现。",
            "岂特夜半瓦砾间，始复烂然上霄汉。",
            "此邦众生共胜业，时节成熟故如是。",
            "譬如日月行虚空，水无秽洁皆照临。",
            "灰沙若沉波自寒，圜影于中迥殊特。",
            "稽首妙智光世音，是娑婆界真教体。",
            "应机而现为说法，信心起处说法竟。",
            "我今见境得成就，亦同音闻获圆通。",
            "六根迟速虽不齐，要是一精明所现。",
            "我知暗相不能昏，与彼心精遗闻处。",
            "众尘隔越妄分别，常真实中无是事。",
            "死生之变尚不改，岂有根尘乃能蔽。",
            "愿令持此妙法门，于此刹土为佛事。",
            "一切声色热恼中，与众生作清凉处。",
            "皈命救世大悲者，愿赐威光加被我。",
            "令我获无作妙力，令我亦名无所畏。",
            "令我具无碍辩才，令我入一切种智。",
            "我及一切诸有情，皆如观音得自在。"
        ],
        "title": "潭州东明石观音赞",
        "id": "7ef7694c-efb1-4a7c-b6b7-c1ed4b3a3abc"
    },
    {
        "author": "释德洪",
        "paragraphs": [
            "以空寂身，无所倚依。",
            "而捉杖藜，以灵知心。",
            "不在散摄，而玩贝叶。",
            "不舍声色，而证真空。",
            "与我日用，能所心同。",
            "于一切处，寂入法海。",
            "如风行空，无所妨碍。",
            "但离二执，圆成普会。",
            "当慎以修，入此三昧。"
        ],
        "title": "空生真赞",
        "id": "7ce4c04b-b993-437d-ac83-63efd4cb626c"
    },
    {
        "author": "释德洪",
        "paragraphs": [
            "雷发春晓，象牙有花。",
            "是何因缘，而使然耶。",
            "一切幻物，感以无心。",
            "不思而合，如磁石针。",
            "况我大士，慈善根力。",
            "不起于座，沛然甘泽。",
            "千峰青碧，环如长城。",
            "经今几时，殿阁崇成。",
            "咨尔邦士，时朔荐拜。",
            "稽首真慈，是甘露海。"
        ],
        "title": "祐胜菩萨赞",
        "id": "d8edf456-3d18-49c9-a416-14b8c2f8d7f7"
    },
    {
        "author": "释德洪",
        "paragraphs": [
            "指以心运，茸以针通。",
            "针针是佛，佛佛皆茸。",
            "十分月满，万国春同。",
            "稽首真慈，生女巧中。"
        ],
        "title": "绣释迦像并十八罗汉赞 释迦佛",
        "id": "2317c398-35e3-4d4b-8495-e9e8ad64d913"
    },
    {
        "author": "释德洪",
        "paragraphs": [
            "霜筠雪竹，石磴下安。",
            "青猊妥尾，徐行仰看。",
            "师则跏趺，顾视空几。",
            "吐词如雷，侍者无耳。"
        ],
        "title": "绣释迦像并十八罗汉赞 第一宾度罗跋囉堕阇尊者",
        "id": "6d619482-b197-4ce5-958c-cd55462e9c6a"
    },
    {
        "author": "释德洪",
        "paragraphs": [
            "苍髯紫鳞，上有悬锡。",
            "玉像金瓶，层置立石。",
            "蛮王跪看，鑪烟上直。",
            "手搯珠轮，心境俱寂。"
        ],
        "title": "绣释迦像并十八罗汉赞 第二迦诺迦伐蹉尊者",
        "id": "1c2c7f22-6173-4d10-bd54-6416bcefe281"
    },
    {
        "author": "释德洪",
        "paragraphs": [
            "神观静深，合爪钦视。",
            "谁设华轮，前置净几。",
            "髥王捧塔，自何而至。",
            "中有全身，勿安舍利。"
        ],
        "title": "绣释迦像并十八罗汉赞 第三跋厘堕阇尊者",
        "id": "c073359f-ce01-45a8-9892-3e701712debf"
    },
    {
        "author": "释德洪",
        "paragraphs": [
            "石牀之外，老松挺拔。",
            "玉瓶之中，山花自发。",
            "手持如意，默而说似。",
            "梵帙不看，知离文字。"
        ],
        "title": "绣释迦像并十八罗汉赞 第四苏频陀尊者",
        "id": "c7b20c1d-04dd-4381-b6d4-b828d87428bc"
    },
    {
        "author": "释德洪",
        "paragraphs": [
            "树亦求法，身当牀坐。",
            "鹿有施心，供以山果。",
            "雪眉许长，舒绾在我。",
            "默而识之，未用惊破。"
        ],
        "title": "绣释迦像并十八罗汉赞 第五诺距罗尊者",
        "id": "e5d74917-0937-4655-879a-8bb6f13650b7"
    },
    {
        "author": "释德洪",
        "paragraphs": [
            "两鬼投书，与僧聚语。",
            "师窃闻之，抱膝回顾。",
            "我心均平，等视诸趣。",
            "一念舍心，即离五怖。"
        ],
        "title": "绣释迦像并十八罗汉赞 第六跋陀罗尊者",
        "id": "fb6029d0-f7b8-4fb3-a4e5-8b1e6661a46a"
    },
    {
        "author": "释德洪",
        "paragraphs": [
            "身如蕉虚，心如兔止。",
            "师慈如和，侍者笑视。",
            "毒龙难降，我试弹指。",
            "便升钵中，喜见脊尾。"
        ],
        "title": "绣释迦像并十八罗汉赞 第七迦理迦尊者",
        "id": "77f3f1d0-255a-471c-9554-057759af7a26"
    },
    {
        "author": "释德洪",
        "paragraphs": [
            "坐依胡牀，手把筇竹。",
            "偏袒右肩，而收一足。",
            "小僧涤器，师视而笑。",
            "主伴则殊，日用同妙。"
        ],
        "title": "绣释迦像并十八罗汉赞 第八阇罗弗多罗尊者",
        "id": "178c1b6b-4478-48f6-9488-7009111592ca"
    },
    {
        "author": "释德洪",
        "paragraphs": [
            "此琉璃瓶，中迸五色。",
            "是功德聚，善慈根力。",
            "僧俗俨然，殊迹同道。",
            "即事之理，一体三宝。"
        ],
        "title": "绣释迦像并十八罗汉赞 第九戍博迦尊者",
        "id": "3013d33a-3ef6-424f-93a3-9b476f480be9"
    },
    {
        "author": "释德洪",
        "paragraphs": [
            "手虽有拂，境以无尘。",
            "出三毒梦，乘五色云。",
            "霜露果熟，慈忍现身。",
            "以空为地，立处皆真。"
        ],
        "title": "绣释迦像并十八罗汉赞 第十半托迦尊者",
        "id": "42a07367-8785-4e2e-a671-b96412756f80"
    },
    {
        "author": "释德洪",
        "paragraphs": [
            "闲提数珠，背坐危石。",
            "捉锡山童，越树而剧。",
            "象衘藕花，来献法供。",
            "六根妙同，鼻能致用。"
        ],
        "title": "绣释迦像并十八罗汉赞 第十一罗怙罗尊者",
        "id": "34b8e6bd-d5e2-4e88-87e0-f3e6da9d1baa"
    },
    {
        "author": "释德洪",
        "paragraphs": [
            "苾刍捧塔，示空寂身。",
            "于菟对我，示心境真。",
            "手把宝书，而不展玩。",
            "又示解空，文字不断。"
        ],
        "title": "绣释迦像并十八罗汉赞 第十二那迦犀那尊者",
        "id": "fd470285-ff70-430b-9eb3-8fb1f1b250eb"
    },
    {
        "author": "释德洪",
        "paragraphs": [
            "情无住著，袒而凭几。",
            "侍僧击磬，狻猊卧戏。",
            "石屏倚天，下迸流水。",
            "水声触眼，石光到耳。"
        ],
        "title": "绣释迦像并十八罗汉赞 第十三因羯陀尊者",
        "id": "e3c1e650-b66e-40fd-b2d2-e5dabec74e5c"
    },
    {
        "author": "释德洪",
        "paragraphs": [
            "縦倚箕踞，莫不是定。",
            "毒既止息，邪亦自正。",
            "钵花自香，蒲扇闲把。",
            "目视云霄，我相未舍。"
        ],
        "title": "绣释迦像并十八罗汉赞 第十四伐那波斯尊者",
        "id": "6b52dc38-ccfa-4eee-aaa0-05b81fa13c0a"
    },
    {
        "author": "释德洪",
        "paragraphs": [
            "蛮奴鹤立，盆花置前。",
            "倚杖屈足，颔髭虬然。",
            "了世间空，独游理窟。",
            "石上军持，是吾长物。"
        ],
        "title": "绣释迦像并十八罗汉赞 第十五阿氏多尊者",
        "id": "fe39db02-7088-4254-b7b1-495e1dcdb8e2"
    },
    {
        "author": "释德洪",
        "paragraphs": [
            "心花开敷，行象明洁。",
            "翛然宴坐，秀目丰頬。",
            "万象之语，六根之功。",
            "以手搏取，置不言中。"
        ],
        "title": "绣释迦像并十八罗汉赞 第十六注茶半托迦尊者",
        "id": "0a768f22-b7c2-42f6-845e-8c9bed5683cb"
    },
    {
        "author": "释德洪",
        "paragraphs": [
            "风度凝远，支颐而倦。",
            "看此宝塔，至身出现。",
            "戏蛮弄毬，引此穉兽。",
            "万用不藏，如日之昼。"
        ],
        "title": "绣释迦像并十八罗汉赞 第十七难提蜜多罗庆友尊者",
        "id": "7769bdd9-e439-4207-a7cf-496ec6dfbf2b"
    },
    {
        "author": "释德洪",
        "paragraphs": [
            "夷奴碾茶，愚中有慧。",
            "走鹿卧地，动中有止。",
            "而师持麈，闲坐俯视。",
            "曾见佛来，法法如是。"
        ],
        "title": "绣释迦像并十八罗汉赞 第十八宾头卢尊者",
        "id": "a3f79c9a-ab5b-4b20-96a4-165ccd4dd11f"
    },
    {
        "author": "释德洪",
        "paragraphs": [
            "人趣可学道，乃为婬事苦。",
            "生那落迦中，方无婬欲乐。",
            "众生如犛牛，爱此贪欲尾。",
            "异哉两童子，藕花中化生。",
            "对天龙鬼神，作大师子吼。",
            "我若从今始，起于贪欲心。",
            "是则为欺诳，十方一切佛。",
            "以是因缘故，证色身三昧。",
            "我亦于今日，复作师子吼。",
            "若从今日始，不断贪欲心。",
            "是则为灭绝，十方三世佛。",
            "愿如二大士，持心等虚无。",
            "太虚有殒坏，众生界有尽。",
            "我此愿不尽，稽首平等慈。",
            "广大同体悲。",
            "于刹刹尘尘，证我作是说。"
        ],
        "title": "放光二大士赞",
        "id": "1a51f533-91c1-451d-9f22-ff1d553e354a"
    },
    {
        "author": "释德洪",
        "paragraphs": [
            "对现色身，色身三昧。",
            "如无边春，透尘透海。",
            "使诸众生，道与神会。",
            "知寂灭法，不以身碍。",
            "随欲观者，非小非大。",
            "此银杏壳，纤秾向背。",
            "百福庄严，千花自在。",
            "稽首大慈，如大地载。",
            "如皎空月，无所覆盖。",
            "舍精进幢，如坚刚铠。",
            "太虚殒消，我愿不退。"
        ],
        "title": "杏壳观音菩萨赞",
        "id": "0789a900-8365-4437-ac5f-1a9fd9dbf7db"
    },
    {
        "author": "释德洪",
        "paragraphs": [
            "以慈为室，以忍为衣。",
            "法空为座，示同体悲。",
            "四十八愿，为世所归。",
            "如日没时，鸟接翅飞。",
            "大哉甘露，妙法縂持。",
            "令我观门，洞开坦夷。",
            "谛见自心，妙绝知思。",
            "是皈依处，真不思议。",
            "律我意马，使不妄驰。",
            "光明现前，见白莲池。",
            "不假中阴，屈伸顷时。",
            "欣然化生，如八岁儿。",
            "何以至此，请审思之。",
            "皆我精进，想力所持。",
            "稽首妙湛，不动巍巍。",
            "令一切众，绝痴暗疑。",
            "有同愿者，但瞻导师。",
            "脱然蝉蜕，出五浊泥。"
        ],
        "title": "李伯时画弥陀像赞",
        "id": "e8617f0b-24e4-425a-bb65-799a308590bc"
    },
    {
        "author": "释德洪",
        "paragraphs": [
            "声音语言形体绝，何以称为光世音。",
            "声音语言生灭法，何以又称寂静音。",
            "凡有声音语言法，是耳所触非眼境。",
            "而此菩萨名观音，是以眼观声音相。",
            "声音若能到眼处，则耳能见诸色法。",
            "若耳实不可以见，则眼观声是寂灭。",
            "见闻既不能分隔，清浄宝觉自圆融。",
            "以无执故则有光，虽有千臂如两手。",
            "以无分别故寂灭，虽有千手如一身。",
            "既无分别亦无执，虽有千眼两目同。",
            "故称光音寂静音，及观世音三种异。",
            "稽首对现妙色身，徧一切处如虚空。",
            "妙哉此像非笔画，厌足佛子欣慕心。",
            "藕丝铢衣春雾白，覆此随好光明聚。",
            "一切众生热恼灭，我手方舍甘露枝。",
            "唯佛子因心清浄，如水澄澈月清亮。",
            "借于画工百巧技，如暗室眼以灯见。",
            "了知此画非工有，谓灯能见其可哉。",
            "我无此像乃能赞，如眼见物不自见。",
            "自能说偈不蓄像，眼有见矣灯亦可。",
            "愿持此大解脱门，施众生作无所畏。",
            "世世但无碍辩才，称赞观世音功德。"
        ],
        "title": "涟水观音像赞",
        "id": "e261086d-36db-4e18-99a2-cd361e8fa8c2"
    },
    {
        "author": "释德洪",
        "paragraphs": [
            "稽首浄胜光明聚，无碍慈忍精进幢。",
            "清浄圆满万星月，分身如影分千江。",
            "佛子心如涔蹄水，随其清浊现影耳。",
            "从来但闻一月真，是影何从有非是。",
            "寒松瑟瑟哀霜风，爱此赞辞章句同。",
            "佛子正当以身读，即满追求颠倒欲。"
        ],
        "title": "印上人持观音像来乞赞余曰率伯时画也为作此赞",
        "id": "861fa694-78d2-463a-bb53-fa732fe11aa1"
    },
    {
        "author": "释德洪",
        "paragraphs": [
            "惟毗尼藏，称性之印。",
            "印一切法，无有少賸。",
            "而此尊者，跏趺不瞬。",
            "外寂中空，幻灭都尽。",
            "诸佛子等，勿故起妄。",
            "于是像中，作去来想。",
            "昔本不来，今亦焉往。",
            "即一切法，离一切相。",
            "如一月真，无二无别。",
            "于众水中，同时见月。",
            "像非异同，月岂生灭。",
            "以应缘故，光影清绝。",
            "钟山众泉，石井异味。",
            "灵隐众山，小岭异翠。",
            "此岭此泉，皆飞而至。",
            "示根境法，其实同体。",
            "如此大士，诸法成就。",
            "南岳庐山，宴坐驰走。",
            "而事藏界，随处而有。",
            "虽证无生，亦不灭受。"
        ],
        "tags": [
            "庐山",
            "衡山"
        ],
        "title": "衡山南台寺飞来罗汉赞",
        "id": "983068bc-fd76-4899-9e49-629721c0d7a0"
    },
    {
        "author": "释德洪",
        "paragraphs": [
            "死生二法，了无实相。",
            "世骇异之，堕颠倒想。",
            "公独不然，十生一念。",
            "化缘之迹，皆可考验。",
            "一切声音，当以眼听。",
            "俱不相参，以本寂静。",
            "要如菩萨，色相对现。",
            "何以必之，我有大愿。"
        ],
        "title": "无为山十生观音赞",
        "id": "83955b31-a4c7-47a7-a27f-482e7a9dfc12"
    },
    {
        "author": "释德洪",
        "paragraphs": [
            "石彪肉醉，木驹夜嘶。",
            "我此三昧，非识情知。",
            "应缘而现，不落思惟。",
            "是故钵水，以针投之。",
            "如仲尼韶，如子期琴。",
            "又如萧何，而识淮阴。",
            "无言可寄，无迹可寻。",
            "粲然现前，传之以心。",
            "穴像之目，我岂慢神。",
            "指树之耳，我知其因。",
            "物我如是，所立皆真。",
            "随其妙用，见我全身。",
            "稽首真慈，为僧中王。",
            "如万星月，见者清凉。",
            "尚以众生，不信为伤。",
            "盖盲者咎，非光掩藏。"
        ],
        "title": "第十五祖真赞",
        "id": "58417c75-71e1-448d-a8c6-b79fec5c5691"
    },
    {
        "author": "释德洪",
        "paragraphs": [
            "妄想无性，证不灭受。",
            "前圣所知，转相授手。",
            "风烟花开，器界以形。",
            "霜露果熟，王子乃生。",
            "护持佛乘，指示心体。",
            "但遮其非，不言其是。",
            "婴儿索物，意正语偏。",
            "哆啝之中，语意俱捐。"
        ],
        "title": "六世祖师画像赞 初祖",
        "id": "fb740637-4b76-4374-bd4b-ff797ba52e40"
    },
    {
        "author": "释德洪",
        "paragraphs": [
            "顶峰朝露，神光夜生。",
            "堪任单传，荷担上乘。",
            "自寻其心，不见归宿。",
            "如视环轮，求其断续。",
            "用狱除间，履瘦知肥。",
            "婬坊酒肆，尽其尘机。",
            "雪中斫臂，愿续佛寿。",
            "儿孙闻之，竖毛呵手。"
        ],
        "title": "六世祖师画像赞 二祖",
        "id": "32fcc23e-82c5-4496-9523-8c825753e09e"
    },
    {
        "author": "释德洪",
        "paragraphs": [
            "六道暗昏，不碍明洁。",
            "毫厘弗差，证甘露灭。",
            "但赤头颅，特讳名氏。",
            "离见超情，欲尽世累。",
            "潜谿海山，麻衣风帽。",
            "翩然往来，被褐怀宝。",
            "精一其诚，声名俱舍。",
            "后世丘坟，犹无知者。"
        ],
        "title": "六世祖师画像赞 三祖",
        "id": "ca96f03d-5bd6-45f3-9b16-97f28729b071"
    },
    {
        "author": "释德洪",
        "paragraphs": [
            "破头峰下，龙象杂遝。",
            "衣付小儿，道传嬾衲。",
            "乃尔相违，求人为法。",
            "天书至门，坚卧不答。",
            "念诸众生，捕风捉影。",
            "十地治之，犹未苏醒。",
            "师发笑曰，何必眩瞑。",
            "但勿强名，自然无病。"
        ],
        "title": "六世祖师画像赞 四祖",
        "id": "154f45b3-c53c-4fa8-ba2c-3464ac52b862"
    },
    {
        "author": "释德洪",
        "paragraphs": [
            "观前后身，两镜一面。",
            "左右对之，三者顿现。",
            "今非昔是，增金以黄。",
            "昔非今是，谤沉无香。",
            "已绝死生，岂纒老少。",
            "全机现前，常明而妙。",
            "夜江佐舟，吾今渡汝。",
            "句中之眼，如水有乳。"
        ],
        "title": "六世祖师画像赞 五祖",
        "id": "212f3a99-9a8d-4508-8470-7d73c3ad0b87"
    },
    {
        "author": "释德洪",
        "paragraphs": [
            "是风旛动，眼自遮护。",
            "非风旛动，心则显露。",
            "是谓曹谿，显及要旨。",
            "欲证之者，勿留汝意。",
            "暂时敛念，妙寂了然。",
            "汝自受用，密非我边。",
            "负石舂粮，趁獐逐兔。",
            "镜中之空，欲寻无路。"
        ],
        "title": "六世祖师画像赞 六祖",
        "id": "1342d88d-2c60-4b48-90ff-517402ca3399"
    },
    {
        "author": "释德洪",
        "paragraphs": [
            "水月道场严浄久，空华人世落残余。",
            "骨埋龙阜谁名宝，却在鹰巢不姓朱。"
        ],
        "title": "宝公画像赞",
        "id": "b648c90a-c286-47f2-82e8-60376dd73081"
    },
    {
        "author": "释德洪",
        "paragraphs": [
            "须眉如画颀而美，风神如秋气奇伟。",
            "平生归宿东北方，长劳动中寂而止。",
            "翛然跣足散衣行，智智用中不乖体。",
            "帝王家生得自在，寿量不书绝终始。",
            "虎受使令心境空，女为伴助憎爱弃。",
            "冠巾传心即俗真，方隅示法即事理。",
            "只将枣柏荐斋钵，我来阎浮非著味。",
            "自然光明生齿牙，我谈辞章皆实义。",
            "佛子授汝以显诀，一言便足超十地。",
            "随顺无明起诸有，若不随顺有离异。",
            "圣贤酪生凡乳中，只由观照戒定慧。",
            "是谓大士同体悲，令我顿入一切智。",
            "作大佛事徧尘刹，华藏界中容顿辔。",
            "以空为坐礼十身，以愿为舌说千偈。",
            "如以花说无边春，如以滴说大海味。",
            "稽首世间妙莲华，愿常清净出泥滓。"
        ],
        "title": "枣柏大士画像赞",
        "id": "c3477057-e47e-45f2-a958-d233900a60d4"
    },
    {
        "author": "释德洪",
        "paragraphs": [
            "情根无功，意识无作。",
            "现量圆成，见闻知觉。",
            "如镜受灯，光无坏杂。",
            "烈火焚烧，河流湍逝。",
            "谷风怒号，大地依止。",
            "俱无知思，亦复如是。",
            "此湼槃门，如鼓涂毒。",
            "曹谿挝之，闻者僵仆。",
            "以椎授公，万像惊缩。",
            "光明之语，粲如日星。",
            "精严之行，清如玉冰。",
            "惟不传者，与空相应。",
            "我初学道，如握与拳。",
            "晚乃觉之，如手安然。",
            "有时而用，搏取大千。"
        ],
        "title": "永嘉真觉大师真赞",
        "id": "123a66ac-3962-44b1-a664-1c6b24fcdec8"
    },
    {
        "author": "释德洪",
        "paragraphs": [
            "以实问答，空可青黄。",
            "以意求道，神落阴阳。",
            "阴阳不测，脱略阴界。",
            "青黄摸画，果因不昧。",
            "我有大机，佛无密语。",
            "如师子王，露地方踞。",
            "称性文字，随分丛林。",
            "如以妙指，发和雅音。",
            "同世之波，寿九十二。",
            "护持心宗，谥曰大智。"
        ],
        "title": "百丈大智禅师真赞",
        "id": "b1f6504b-c912-45d0-8cf1-c6e31eca6bb3"
    },
    {
        "author": "释德洪",
        "paragraphs": [
            "以如是观，觉知见闻。",
            "性等太虚，卓然而存。",
            "示其身世，如空忽云。",
            "应缘上洛，寄名李氏。",
            "在龆齓中，俨大乘器。",
            "坐必跏趺，行必直视。",
            "十二落髪，二十受具。",
            "能于诸佛，放身命处。",
            "解衣盘礴，从容笑语。",
            "江西指佛，即心最的。",
            "初亦不然，回首乃识。",
            "如眼照物，了证无惑。",
            "燕坐并汾，声动天壤。",
            "有所问诘，戒莫妄想。",
            "两朝致敬，累召不往。",
            "终不得已，别道以行。",
            "盖视死生，洞若户庭。",
            "出入去来，物莫能撄。",
            "众生拘囚，如蝇唾污。",
            "公如香象，卓立回顾。",
            "摆坏缰锁，自在而去。",
            "公之所养，一至于兹。",
            "人英僧杰，龙章凤姿。",
            "谥曰大达，宪穆之师。"
        ],
        "title": "大达国师无业公画像赞",
        "id": "809b559e-0df8-4272-aaf1-66b639367fbb"
    },
    {
        "author": "释德洪",
        "paragraphs": [
            "森森禅林，公特秀出。",
            "轻世急道，不可跂及。",
            "遗风至今，秋霜烈日。",
            "我初瞻像，再拜稽首。",
            "一室严冷，如虎方吼。",
            "嗟余寡助，乃生公后。",
            "忍视大法，陵夷末运。",
            "奴婢小人，利欲迫窘。",
            "冀公一咤，脑破胆陨。",
            "呜呼公乎，再见无由。",
            "冗攘方炽，何时云休。",
            "愿起公死，从之以游。"
        ],
        "title": "赤眼禅师画像赞",
        "id": "9aa575c6-6025-4342-9c39-289e6bfede74"
    },
    {
        "author": "释德洪",
        "paragraphs": [
            "嵩山屋老灶有神，民争祠之日宰烹。",
            "师与门人偶经行，即而视之因叹惊。",
            "此唯土瓦和合成，是中何从有圣灵。",
            "以杖敲之輙堕倾，须臾青衣出笑迎。",
            "谢师为我谈无生，言讫登空如鸟轻。",
            "门人问之拜投诚，伏地但闻破堕声。",
            "君看一体情非情，皎如朗月悬青冥。",
            "未证据者以事明，鞭草血流石吼升，涅槃门开见户庭。",
            "老安怜儿为作名，金屑虽贵翳眼睛。"
        ],
        "title": "破灶堕和尚赞",
        "id": "694878c0-4920-4c76-a941-d7ac76552aca"
    },
    {
        "author": "释德洪",
        "paragraphs": [
            "三界种性，有万妍丑。",
            "生顺死逆，梦夜想昼。",
            "往复无间，声度垣牖。",
            "皆依末那，戏论成就。",
            "而末那体，无作无受。",
            "譬如空花，实无而有。",
            "一念了知，光明通透。",
            "我如是见，无有错谬。",
            "是为心宗，祖佛授手。",
            "孰振颓纲，秀杰奇茂。",
            "稽首永明，月临星斗。"
        ],
        "title": "永明禅师真赞二首  其一",
        "id": "e71ab893-1621-4e3b-a34b-920bee49fa1f"
    },
    {
        "author": "释德洪",
        "paragraphs": [
            "以公风神，为我律度。",
            "交神见之，是真保护。"
        ],
        "title": "永明禅师真赞二首  其二",
        "id": "92f8b450-a267-419a-acd6-9e2209101239"
    },
    {
        "author": "释德洪",
        "paragraphs": [
            "云门临济，一龙一夔。",
            "嗣存参运，皆公使之。",
            "丛林米岭，众不满百。",
            "佥一典客，觉有难色。",
            "即袖手去，古寺闲房。",
            "织屦养母，自含其光。",
            "钦其遗风，秋满须髪。",
            "唯不少贬，是真宏法。"
        ],
        "title": "陈尊宿赞",
        "id": "4d9df999-8ff1-4052-89bc-a613c75629f4"
    },
    {
        "author": "释德洪",
        "paragraphs": [
            "一句中具三玄，一玄中具三要。",
            "脑后见腮村僧，向上更有一窍。"
        ],
        "title": "临济和尚赞",
        "id": "7803ff19-01f9-4f80-ba06-c73979a1d0c9"
    },
    {
        "author": "释德洪",
        "paragraphs": [
            "长沙大虫，声威甚重。",
            "独眠空林，百兽震恐。",
            "寂子儿戏，见不知畏。",
            "引手捋须，几缺其耳。",
            "大空小空，是虎是你。",
            "如备与觉，可撩其尾。",
            "嗟今衲子，眼如裴旻。",
            "但见其彪，安识虎真。",
            "我拜公像，非存非没。",
            "百尺竿头，行尘勃勃。"
        ],
        "title": "长沙岑大虫真赞",
        "id": "8bde354d-b3e9-4e6f-af5c-5c658fe75d4f"
    },
    {
        "author": "释德洪",
        "paragraphs": [
            "非风幡动，非风铃语。",
            "见闻起灭，了无处所。",
            "何以明之，俱寂静故。",
            "此光明藏，平等显露。",
            "由本无明，爱欲悭妒。",
            "如隔日疟，痛自遮护。",
            "有能了者，即同本悟。",
            "索尔虚闲，随缘静住。",
            "一切仍旧，自无染污。",
            "为物作则，崄崖之句。",
            "不可犯干，如大火聚。"
        ],
        "title": "清凉大法眼禅师真赞",
        "id": "a44ec48e-a603-45ae-a3f5-e3dfbc4b029f"
    },
    {
        "author": "释德洪",
        "paragraphs": [
            "根门有功，则是心外见法。",
            "用处换机，则是问时有答。",
            "问答交驰，摸索大道。",
            "心法对峙，破碎真如。",
            "异哉此老，超出两途。",
            "亡僧面前，波全露水。",
            "猛虎须畔，光自照珠。",
            "衲僧不识，如井觑驴。"
        ],
        "title": "玄沙宗一禅师真赞",
        "id": "cb578a49-da06-4f54-914d-e73fd0ca3c61"
    },
    {
        "author": "释德洪",
        "paragraphs": [
            "见流滔天，公峙如山。",
            "壁立万仞，捍其狂澜。",
            "可望而却，不可览攀。",
            "犀颅虎眸，美髥绕頬。",
            "云辞电机，霹雳为舌。",
            "邪宗堕倾，魔胆破裂。",
            "须臾清明，光风霁月。",
            "丛林驴骡，蹴踏龙象。",
            "不可系羁，逸气迈往。",
            "我不得济，大地是浪。",
            "忽然现前，清机历掌。",
            "阿罗汉有，三毒捺落。",
            "迦没欛柄，咄哉黄面。",
            "淛子一生，吃著不尽。"
        ],
        "title": "云门匡真禅师画像赞二首",
        "id": "be01e07e-35e9-442c-a3d2-669bd79d9811"
    },
    {
        "author": "释德洪",
        "paragraphs": [
            "秦时𨍏轹，如刀口希。",
            "廓然见前，石火莫追。",
            "法于是中，不著思惟。",
            "举既不顾，咦之而往。",
            "天中函盖，目机铢两。",
            "久雨不晴，清机历掌。",
            "孰传其要，绝尘逸羣。",
            "深明二子，详豁诸孙。",
            "维定光佛，出豁之门。",
            "以真如用，使令万象。",
            "反易黠鲁，縦夺雨旸。",
            "洗痴暗目，回颠倒想。",
            "示汝语言，一切智畏。",
            "如月入水，如风行空。",
            "无所妨碍，赠以之中。",
            "又复怜汝，□□未识。",
            "方其死时，谓是生日。",
            "如光照珠，如甜说蜜。"
        ],
        "title": "南安巖主定光古佛木刻像赞",
        "id": "58e1b99c-6d71-4870-96b8-cdf430a4f4b4"
    },
    {
        "author": "释德洪",
        "paragraphs": [
            "此像为谁，天中之尊。",
            "道传云门，为四世孙。",
            "白帽蒙首，须髯绕頬。",
            "见之清凉，洗烦恼热。",
            "以偈为檄，指㧑造化。",
            "诗乃办两，出于咄嗟。",
            "以境惟心，往复无间。",
            "是故死时，亦生之旦。",
            "怒猊乳虎，亦生敬虔。",
            "何以致之，真慈则然。",
            "南率古□，形如侧磬。",
            "稽首定光，千江月影。"
        ],
        "title": "毛氏所蓄巖主赞",
        "id": "bf584c13-d455-468b-b9bc-5bef344d50a8"
    },
    {
        "author": "释德洪",
        "paragraphs": [
            "我闻尊者龙胜师，应供曾入娑竭海。",
            "龙宫微尘妙章句，目所一瞥輙能诵。",
            "流于五天及震旦，为热恼中甘露门。",
            "唯道人栖出其后，愿力猛利思精特。",
            "能于方策纸墨间，书此大经十万偈。",
            "诵于蜗舍巢庵中，了然如在龙宫见。",
            "观者种性有差别，爱慕皆生殊异想。",
            "要当谛观一尘中，亦有无边妙经卷。",
            "昔有智人破此尘，十方世界一切说。",
            "以名尘故非断空，而可破故非实有。",
            "了此两宗妙法门，亦摄一切契经海。",
            "譬如困卧俄顷际，梦中所历更千载。",
            "乃知一念圆古今，真实际中法如是。",
            "一微尘妙不可测，当知一一尘亦然。",
            "譬如天帝网明珠，珠体莹然俱照彻。",
            "一珠具足诸网珠，一一珠中同徧入。",
            "我今以此金刚句，坏灭彼众下劣想。",
            "使悟尘中含此经，奚方策中乃惊异。",
            "咨尔山君河树神，各各当忆本愿力。",
            "要当勇猛勤守护，勿令邪念輙蠧侵。",
            "毗蓝风吹须弥卢，劫火焚烧大千界。",
            "为摊此经一切处，使其凉曝各得所。",
            "我此现前佛子等，作是观者名正观。",
            "稽首十方调御师，刹刹尘尘为作证。"
        ],
        "title": "小字华严经赞",
        "id": "f95d662f-965f-405d-b8fa-0dc0a1be94a0"
    },
    {
        "author": "释德洪",
        "paragraphs": [
            "昔有佛子根猛利，能观空性则是色。",
            "欲显空色不思议，仰空书此金刚句。",
            "至今风雨被原野，诸樵牧者集其下。",
            "乃知肉眼不能见，譬如水中有盐味。",
            "唯道人琼思精奇，能观色性即是空。",
            "视此纤管大如椽，挥翰如行九轨道。",
            "故于兼寸环中备，足广大言说身世。",
            "人可见，不可读，譬如婴儿亲崖蜜。",
            "我于此经能证入，初中后善三法门。",
            "忽然落笔如建瓴，不复现行生倒想。",
            "由色空观入诸境，奏刀肯綮无全牛。",
            "尽持此法施羣生，甚微细智愿同证。"
        ],
        "title": "小字金刚经赞",
        "id": "ce4e1e7f-2204-4a39-90d2-7d82d09f487f"
    },
    {
        "author": "释德洪",
        "paragraphs": [
            "唯老东坡，秀气如春。",
            "游戏翰墨，挝雷翻云。",
            "偶寄逸想，幻此沙门。",
            "了无一事，荷囊如奔。",
            "憨腮皤腹，行若不闻。",
            "众生狂迷，以利欲昏。",
            "如一器中，閙万虻蚊。",
            "吾未暇度，驼卧猿蹲。",
            "傲睨一世，随处干坤。"
        ],
        "title": "东坡画应身弥勒赞",
        "id": "b7a3683e-fcdd-4f1c-a2ac-f8e4c97d1639"
    },
    {
        "author": "释德洪",
        "paragraphs": [
            "古佛身上衣，佛佛相付授。",
            "慈母爱儿心，鍼鍼自成就。",
            "是故吾双峰，自少至白首。",
            "护惜如镜奁，一尘不敢受。",
            "何以出檀名，此时无别虑。",
            "如持油钵行，如蹑独木渡。",
            "永怀毗尼藏，一旦成万古。",
            "纷纷五羣众，来观亦顶礼。",
            "平时放逸心，化作额间泚。",
            "将见衣匣前，泚流似江水。",
            "咨尔淮山神，守护当奉职。",
            "无使尘涴侵，无使云润湿。",
            "谛观不敢瞬，心折三叹息。"
        ],
        "title": "出檀衣赞二首  其一",
        "id": "d3d1f047-5c6d-43c6-b4fb-3f25746ff048"
    },
    {
        "author": "释德洪",
        "paragraphs": [
            "此出檀衣，慈母授我。",
            "不敢手扑，矧敢覆卧。",
            "五十余年，俨临清众。",
            "寒暑不易，尽形受用。",
            "师后当知，商那和老。",
            "于母腹中，披九枝草。"
        ],
        "title": "出檀衣赞二首  其二",
        "id": "5fa261a1-4246-4dbe-94d7-e9b41da9ab0b"
    },
    {
        "author": "释德洪",
        "paragraphs": [
            "达磨信衣，转相传付。",
            "四传至今，今以付汝。",
            "受授惟艰，命如悬絮。",
            "法徧沙界，此衣乃住。",
            "想见峰前，父子相语。",
            "唯僧行月，以阁其处。",
            "坐令朱栏，环绕云雨。"
        ],
        "title": "传衣阁赞",
        "id": "81cb1bcb-6912-4c0d-93b3-23c1576547bb"
    },
    {
        "author": "释德洪",
        "paragraphs": [
            "生死变灭，如沤在海。",
            "无有处所，浩然茫昧。",
            "而此老人，游戏自在。",
            "出死入生，初无限碍。",
            "譬如壮士，脱袍著铠。",
            "令铠与袍，俨然相对。",
            "是故山中，两身俱在。",
            "凡夫众生，为眼所盖。",
            "为抉其膜，使生光彩。"
        ],
        "title": "栽松道者真身赞",
        "id": "822bbbef-180a-4838-a305-a5d75dc5d977"
    },
    {
        "author": "释德洪",
        "paragraphs": [
            "淮山深处，容我卓锡。",
            "树下经行，巖间宴寂。",
            "六十余年，脇不至席。",
            "天子三诏，掉头不应。",
            "知不可致，南向加敬。",
            "山揺海惊，天空地迥。",
            "后代儿孙，则反于是。",
            "如乳中虫，贪嗜世味。",
            "我寻其迹，为陨涕泪。"
        ],
        "title": "定身巖赞",
        "id": "2342bd8c-a9c8-4b8d-8cfb-a82982a57444"
    },
    {
        "author": "释德洪",
        "paragraphs": [
            "龙湖山上霹雳，马驹潭畔门庭。",
            "千圣莫能窥测，十地望崖震惊。",
            "霜露果熟推出，白莲峰下芬馨。",
            "不受声名控勒，逸群胜气英灵。",
            "试问是何宗旨，东山云霞空青。",
            "海堂室中神颖，汾阳直下云仍。"
        ],
        "title": "五祖慈觉赞",
        "id": "53814940-987a-4b02-a986-9097c748ff2d"
    },
    {
        "author": "释德洪",
        "paragraphs": [
            "父伯固，兄养直。",
            "父超绝，兄豪逸。",
            "家世风流称第一。",
            "二祖名，三祖疾。",
            "名是虚，疾是实。",
            "诗成舌头翻霹雳。"
        ],
        "title": "癞可赞",
        "id": "fd294e32-091b-4d83-9edb-68a5e752c5b5"
    },
    {
        "author": "释德洪",
        "paragraphs": [
            "我爱龙眠老居士，笔端谈笑了万事。",
            "君看一时拈破笔，画作醉僧醒时意。",
            "此是沙门绝妙门，不妨随处有干坤。",
            "瞢腾流涎枕臂卧，破柱疾雷殊不闻。"
        ],
        "title": "醉僧赞",
        "id": "0991bc61-df7f-4f02-86b2-236f6bb8e546"
    },
    {
        "author": "释德洪",
        "paragraphs": [
            "漆瞳照座，骨相巉巖。",
            "横拈麈拂，寒拥云衫。",
            "五住名刹，道振湘南。",
            "是谁之子，亲见云庵。"
        ],
        "title": "石霜普照珂禅师赞",
        "id": "93357487-87f8-4394-827b-7993c3520daa"
    },
    {
        "author": "释德洪",
        "paragraphs": [
            "三支习气，其毒炽然。",
            "熏烝识心，盘屈纠纒。",
            "众生不明，横生疑怖。",
            "忽然见之，輙自惊仆。",
            "空花世间，本离生灭。",
            "廓然十方，露其窘宂。",
            "唯矬师叔，是大幻师。",
            "与夺万法，自在娱嬉。",
            "乃知大千，皆公戏具。",
            "手中木蛇，是曹家女。"
        ],
        "title": "疏山仁禅师赞",
        "id": "33f84f18-0c5f-43bf-a468-a45db7087d97"
    },
    {
        "author": "释德洪",
        "paragraphs": [
            "维摩杜口，释迦饶舌。",
            "动容顾瞻，非默非说。",
            "虽宣一字，不露点墨。",
            "稽首汾阳，千圣同辙。"
        ],
        "title": "汾阳昭禅师真赞",
        "id": "e99e55ec-60b7-4def-8a87-161b50616667"
    },
    {
        "author": "释德洪",
        "paragraphs": [
            "我方泾渭同流，笑中软顽滑头。",
            "为君人境俱夺，閙里白拈巧偷。",
            "如水洗水，相楼打楼。",
            "从来脱略无窠臼，接得南泉嗣赵州。"
        ],
        "title": "翠巖真禅师真赞",
        "id": "251ea476-1bfd-4b95-90c3-732eab61ac04"
    },
    {
        "author": "释德洪",
        "paragraphs": [
            "缘生诸法名体绝，如空字身水鱼迹。",
            "是无相门缘寂宗，一切智智差别海。",
            "公于是中如法船，汎然出没无所畏。",
            "使诸游者心泰定，种种惊怖成虚空。",
            "平生神兵双不借，玄机不动万象惊。",
            "而公宴坐不言中，诸有求心如古井。",
            "钝根阿师终听莹，法味迷醉如惺惺。",
            "矍然奋迅为一戏，句里明人揳出揳。",
            "紫金锁骨眠空山，吁嗟音容不可觌。",
            "当知其声如雷霆，稽首慈明常出现。"
        ],
        "title": "慈明禅师真赞",
        "id": "ada2c18c-4774-45b8-a4a8-5618c98b5b1c"
    },
    {
        "author": "释德洪",
        "paragraphs": [
            "李广射虎，石为之穿。",
            "耿恭祝井，涸为之泉。",
            "忠孝所致，如响答焉。",
            "公亦何为，饥餐困眠。",
            "人初莫测，公岂自言。",
            "戏为火浴，朽者明鲜。",
            "舍利粲粲，玉碎珠圆。",
            "乃至所养，盖其云全。",
            "天全之妙，非麤不传。",
            "如春在花，如意在絃。",
            "嗤嗤横目，气凌云天。",
            "死未及寒，化为腥膻。",
            "矧投于火，不作腥烟。",
            "安有万手，收此精坚。",
            "维德之一，垔所拳拳。",
            "死生之大，卒莫能迁。",
            "公初设心，唯此是専。",
            "不祈人知，人趋如川。",
            "终必有验，理之固然。",
            "我作赞词，丰碑以镌。"
        ],
        "title": "郴州干明进和尚舍利赞",
        "id": "12061a10-8306-4e27-ad0d-7d0eb1a14bc5"
    },
    {
        "author": "释德洪",
        "paragraphs": [
            "与之食则食，与之衣则衣。",
            "无衣衣木叶，无食食土泥。",
            "为人汲樵牧，仅存骨与皮。",
            "其道不可致，天子南向师。",
            "出家有如子，我亦著伽梨。"
        ],
        "tags": [
            "衡山"
        ],
        "title": "南岳弥陀和尚赞",
        "id": "250cbf57-f679-4850-ae0a-c0bea4905e9d"
    },
    {
        "author": "释德洪",
        "paragraphs": [
            "此毘尼藏，三世完坚。",
            "愿王手封，款识具全。",
            "死生之烈，不能变迁。",
            "何以至之，正知则然。",
            "何人逸想，以笔墨传。",
            "跏趺俯视，颓然深渊。",
            "天神护持，弟子敬虔。",
            "我拜稽首，泪滴九泉。",
            "法道凌夷，障云盖纒。",
            "乃于是时，瞻此释天。"
        ],
        "title": "宣律师赞",
        "id": "31f0aefe-7da5-4edb-9b08-d82f7fe3f90f"
    },
    {
        "author": "释德洪",
        "paragraphs": [
            "欧阳之学，师宗于世。",
            "其徒喧阗，攻我以喙。",
            "童首儒林，气索力屈。",
            "公于是时，粹然一出。",
            "天縦之辩，武库纵横。",
            "璜玑捍我，如护目睛。",
            "义如串肉，理如析薪。",
            "一时名誉，耸动缙绅。",
            "世尊举身，毛孔俱笑。",
            "如公语言，笔下皆妙。",
            "六物不坏，未易致诘。",
            "岂其践履，明验之力。",
            "宗教之衰，河坏山摧。",
            "冠巾缁衲，其寒如灰。",
            "拂拭尘翳，见冰雪容。",
            "拜起而喟，涕落无从。"
        ],
        "title": "嵩禅师赞",
        "id": "6f1bba62-3940-4d04-82b6-e6a1c2f2975d"
    },
    {
        "author": "释德洪",
        "paragraphs": [
            "于自住境，见与见缘。",
            "如梦能所，如蜜中边。",
            "帷具正眼，入此三昧。",
            "如妙莲华，出缘生海。",
            "祖师活意，如来密机。",
            "成就众生，如鹍鹏飞。",
            "使其自化，不由他悟。",
            "秀出丛林，光于佛祖。",
            "趋灭陕右，诞生江南。",
            "暗中五色，天下云庵。"
        ],
        "title": "云庵和尚赞三首  其一",
        "id": "25c177c9-9f44-4005-9686-636a73af5a6c"
    },
    {
        "author": "释德洪",
        "paragraphs": [
            "槁容而毳衣，殆不逾于中人。",
            "而于祖道颠危之秋，勃然而中兴。",
            "知我亦何幸，自幼及壮。",
            "出入其户庭，俯仰其藩篱。",
            "而其道德之精华，未能略窥其毫微。",
            "譬如戴天履地于终日，而其高明深厚所不能知。",
            "惟闻孔子之殁一百年而生孟子，释迦之寂二千岁而有禅师。",
            "拜手稽首，堂堂乎三界之依者耶。"
        ],
        "title": "云庵和尚赞三首  其二",
        "id": "b88410a4-05a0-47ea-9e50-88516fcbc222"
    },
    {
        "author": "释德洪",
        "paragraphs": [
            "三玄铨量，设选佛科。",
            "邪师坏之，付授外讹。",
            "以陷虎机，击其颓波。",
            "不动声气，怖走天魔。"
        ],
        "title": "云庵和尚赞三首  其三",
        "id": "6ba1653e-3bbf-49d4-8ab2-39ecb527daff"
    },
    {
        "author": "释德洪",
        "paragraphs": [
            "十年积翠侍立，学得眼横鼻直。",
            "平生气压丛林，问著左科背听。",
            "一庵深藏霹雳，舌从教万象自分说。",
            "百非四句无处蹲，孤风照人众星月。"
        ],
        "title": "潜庵源禅师真赞一首",
        "id": "7f1c082c-05b8-4a61-8823-910f1fee2c16"
    },
    {
        "author": "释德洪",
        "paragraphs": [
            "德腊俱难及，一庵江寺隈。",
            "敢称少室后，亲见老南来。",
            "鬓雪残零尽，心花烂熳开。",
            "若言只这是，九尾似黄能。"
        ],
        "title": "僧求潜庵赞",
        "id": "b45ac018-03c1-48cd-a926-a9deb4b4266c"
    },
    {
        "author": "释德洪",
        "paragraphs": [
            "赵州只有一个齿，潜庵一个恐不趐。",
            "虽然下下都咬著，咸酸自分盐醋味。",
            "龙兴古寺曾闭门，断际云孙第十世。",
            "劝人莫信马大师，一口吸尽西江水。"
        ],
        "tags": [
            "长江"
        ],
        "title": "游龙山断际院潜庵常居之有小僧乞赞戏书其上",
        "id": "c4d93aec-8de1-4783-ae66-c3c3113c0834"
    },
    {
        "author": "释德洪",
        "paragraphs": [
            "辩如玄沙有边幅，韵如睦州出风骨。",
            "默然而说心自昭，八荒光明寄毛粟。",
            "独立南荣山岳峻，临济欲倾不敢覆。",
            "笑横玉麈气如春，一堂严冷天魔哭。"
        ],
        "title": "灵源清禅师赞五首  其一",
        "id": "ec0acdf3-6985-47d4-b0f6-c7c037e766dd"
    },
    {
        "author": "释德洪",
        "paragraphs": [
            "衲子无处摸索，画师笔笔画著。",
            "山僧醉眼难凭，付与众人弹驳。",
            "似则打杀灵源，不似㡠子烧却。"
        ],
        "title": "灵源清禅师赞五首  其二",
        "id": "c9bea18b-27f2-4828-a822-da286894ccf9"
    },
    {
        "author": "释德洪",
        "paragraphs": [
            "魔外如惊涛，大愿真砥柱。",
            "生与海众同，没与海众处。",
            "兀然引带笑不言，从教大地山河语。"
        ],
        "title": "灵源清禅师赞五首  其三",
        "id": "c032ebc5-37d4-485c-8ddb-c27f13a8d0f2"
    },
    {
        "author": "释德洪",
        "paragraphs": [
            "风度凝远，杳然靖深。",
            "如春在花，如意在琴。",
            "虽甚昭著，莫可追寻。",
            "蹶起临济，如磁石针。"
        ],
        "title": "灵源清禅师赞五首  其四",
        "id": "5e56b060-4c84-4bae-9776-423f9a1b4aa4"
    },
    {
        "author": "释德洪",
        "paragraphs": [
            "披衣肯来，奔百川而地喘。",
            "袖手归去，碧一天而电收。",
            "闭门无个事，兀坐青两眸。",
            "喝月倒行前日令，呼山入坐上帘钩。"
        ],
        "title": "灵源清禅师赞五首  其五",
        "id": "749f7d45-6fe2-41a2-97fa-0ae1a82a2948"
    },
    {
        "author": "释德洪",
        "paragraphs": [
            "平生脊骨，生铁铸就。",
            "关门理鉏，揎起两手。",
            "禅者见之，立不敢久。",
            "问未及答，已欲返走。",
            "如老黄龙机锋，如英邵武□叟。",
            "如雪峰之崄，如百丈之寿。",
            "末后报慈寺中，笑中打个筋斗。",
            "试问是何宗旨，代云合取狗口。"
        ],
        "title": "云盖生日三月初七报慈僧持真求赞",
        "id": "872a0123-401a-4d5d-a5c4-5f6b2088ab74"
    },
    {
        "author": "释德洪",
        "paragraphs": [
            "黄觉晚子，死心季弟。",
            "住黄龙山，为十二世。",
            "青春无背面，空花有根蒂。",
            "欲识晦堂背触拳，寒到黄河冻连底。"
        ],
        "title": "黄龙草堂清禅师赞",
        "id": "3dccf44d-1fca-44ba-8afe-fc090d13b638"
    },
    {
        "author": "释德洪",
        "paragraphs": [
            "黄龙三关，初岂拒人。",
            "见者伫思，剩却法身。",
            "祐公掉臂直去，悦公追之绝尘。",
            "维瑛实两公之后，观其满腹精神。",
            "木牀足折，续之以薪。",
            "则三十年后，当令天下闻之甚富，见之甚贫也。"
        ],
        "title": "香城瑛禅师赞",
        "id": "0eb418ec-7cb8-426f-bb89-845555bbfbcf"
    },
    {
        "author": "释德洪",
        "paragraphs": [
            "奉持毗尼，珪璧无玷。",
            "研味般若，金刚有焰。",
            "有万其众，感以无心。",
            "如象牙雷，如磁石针。",
            "住持此山，垂三十白。",
            "殿阁化成，儿孙戢戢。",
            "高明广大，不可形容。",
            "稽首寄老，后身宝公。"
        ],
        "title": "龙城智公真赞",
        "id": "b29835ef-76ec-4047-b66f-2ce39cf9feb3"
    },
    {
        "author": "释德洪",
        "paragraphs": [
            "自住石头，老无气力。",
            "一回上山，一回气急。",
            "禅流相见问宗风，一日两度钵盂湿。"
        ],
        "title": "石头志庵主赞",
        "id": "8238fd83-7efb-4d0e-ac27-3e4a98c5ca4f"
    },
    {
        "author": "释德洪",
        "paragraphs": [
            "以铁作喙，名无有双。",
            "老住回雁，道冠湘江。",
            "神机之妙，如钟在撞。",
            "为功德林，为精进幢。",
            "不动声气，天魔自降。",
            "怀我云庵，黄龙的嗣。",
            "说法如云，縦横放肆。",
            "孰知此老，胆气相似。",
            "大法付授，良亦在此。",
            "是名关西，克家之子。"
        ],
        "title": "华药英禅师赞",
        "id": "7a994f87-2f91-407c-bfc9-eec395581183"
    },
    {
        "author": "释德洪",
        "paragraphs": [
            "洞庭无盖，虚空有口。",
            "步水东山，藏身北斗。",
            "石门壁立万仞，踞地一声哮吼。",
            "惊得四序回旋，喝下须弥倒走。",
            "是谓湛堂老人，不落威音之后。"
        ],
        "tags": [
            "洞庭湖"
        ],
        "title": "宝峰凖禅师赞",
        "id": "bd8a8f39-cdda-4aee-98ec-ffc1b4507974"
    },
    {
        "author": "释德洪",
        "paragraphs": [
            "望之翛然，冰枯而天粹。",
            "即之渊然，云闲而水止。",
            "意坐石而情无住著，故杖瘦藤而欲起。",
            "人言即俗复即真，出尘之相加冠巾。",
            "非因引法忤圣主，我宗僧俗两不存。",
            "五位正宗将仆地，以手挈之阅人世。",
            "屹然万仞捍狂澜，荷负大法当如是。",
            "纷纷鄙夫拜公像，譬如蝼螘见龙象。",
            "惊魂已化千微尘，岂特形容先沮丧。",
            "火刀直裰谁得之，醉李故时捕鱼师。",
            "岭梅已熟莫咬破，核子乞与宁馨儿。"
        ],
        "title": "芙蓉楷禅师赞",
        "id": "37815c66-b95a-4405-a8f1-8cbf290439f1"
    },
    {
        "author": "释德洪",
        "paragraphs": [
            "春风入其肺肝，秋色潄其毛骨。",
            "名飞缙绅之间，身卧云泉之窟。",
            "岳顶凤之真子，僧中龙之的孙。",
            "吹彻风前无孔笛，露香和月落纷纷。"
        ],
        "title": "妙高仁禅师赞",
        "id": "99c666da-b851-4560-8780-8980039c56e0"
    },
    {
        "author": "释德洪",
        "paragraphs": [
            "扬广山头种性，雷衡洞里根苗。",
            "法云明暗体露，道林知见香飘。",
            "试问春风吹不起，何如黄河冻连底。",
            "十分似九不欲全，一身两号只这是。",
            "大千戏以一尘摄，又譬此尘取空劫。",
            "置于掌间剔突圞，挝鼓升堂普请看。"
        ],
        "title": "道林枯木成禅师赞",
        "id": "5b655d45-ebaa-4e63-a25d-0e4d4fe195fc"
    },
    {
        "author": "释德洪",
        "paragraphs": [
            "临济正宗，有杨歧会。",
            "化四十年，丛林精彩。",
            "唯端精神，辩博无碍。",
            "克肖其家，沩仰犹在。",
            "后出舒勤，骨面气槩。",
            "始自太平，遂游智海。",
            "如法中龙，游戏三昧。",
            "璵也其后，斫额前辈。",
            "要识当年栗棘蓬，白藕火中香不改。"
        ],
        "title": "佛印璵禅师赞",
        "id": "f6e2bb1a-bcbf-453b-bd46-7fc7ebd4b53c"
    },
    {
        "author": "释德洪",
        "paragraphs": [
            "天骨巖巖，美髯玉頬。",
            "冰雪在躬，霹雳为舌。",
            "轩昂万僧，众星中月。",
            "视其心胸，山包海容。",
            "大沩小兴，振其家风。",
            "丛林百世，见者肃恭。"
        ],
        "title": "沩山轼禅师赞",
        "id": "94a5cfef-a86a-44c5-b905-f42443f8782f"
    },
    {
        "author": "释德洪",
        "paragraphs": [
            "二百员衲子领袖，三十年丛林耆旧。",
            "所至楼阁森然，自然眷属成就。",
            "诸方度脚买鞵，报慈就身剪裁。",
            "莫嫌此老无巴鼻，曾见西堂古佛来。"
        ],
        "title": "报慈宣祕禅师赞",
        "id": "9cdc0076-83a7-4458-8991-3a57aa692659"
    },
    {
        "author": "释德洪",
        "paragraphs": [
            "钉空露痕迹，补云留罅隙。",
            "目机铢两中，思虑所不及。",
            "象王卓立回旋，师子翻身跳踯。",
            "眼光常盖人天，对面识与不识。",
            "识则火外有热，不识则水中无湿。",
            "劈破云门一字关，个中干燥如琼液。"
        ],
        "title": "临平慧禅师赞二首  其一",
        "id": "a012a718-5229-4fd3-ae89-e7739f7f632b"
    },
    {
        "author": "释德洪",
        "paragraphs": [
            "㘞气秋腴雪，秀目椹口。",
            "其骨临济，其髄雪窦。",
            "袖手俨然，不落渗漏。",
            "一千龙象之冠，七世云门之后。",
            "君看一句当机，笑中脱略窠臼。"
        ],
        "title": "临平慧禅师赞二首  其二",
        "id": "4328289e-2220-445f-87b8-ab6b3cdaa85b"
    },
    {
        "author": "释德洪",
        "paragraphs": [
            "一法能知一切法，应机全不差毫髪。",
            "如是知见如是解，于一切法中对待。",
            "平生脊梁硬如铁，衲僧寻思心智绝。",
            "城中一室冷如冰，篆烟灭尽灰如雪。"
        ],
        "title": "上蓝忠禅师赞",
        "id": "a9c08539-4c0b-47f3-9dad-654cbcfb33e8"
    },
    {
        "author": "释德洪",
        "paragraphs": [
            "三关洞开无鏁扃，汝自艰难起战兢。",
            "师过此关悉闲暇，掉臂径趋呼不譍。",
            "如春消冰自涣释，如鲲化鹏谁使令。",
            "归来笑搭出檀服，依旧淮山千万青。"
        ],
        "title": "双峰演禅师赞",
        "id": "fb1aa465-8ae2-4ff8-899c-944c335376c5"
    },
    {
        "author": "释德洪",
        "paragraphs": [
            "是身梦境一尘垢，分段苦业所成就。",
            "折旋俯仰谁使之，皆汝一念颠倒想。",
            "若言此身非念伦，云何想中可传令。",
            "乃知妄想融通趣，如露如幻如云影。",
            "念清浄则身光明，念杂想则身垢秽。",
            "君看火力初无情，圣凡伪真俱发梦。",
            "云庵偏得老南道，粹然一出支临济。",
            "平生慈悲喜舍力，及乐说辩智慧光。",
            "大愿所熏精进幢，上契佛祖超情见。",
            "至妙要非麤不传，悯世狭劣示小者。",
            "稽首作赞示同学，千载丛林有耿光。"
        ],
        "title": "云庵和尚舍利赞",
        "id": "2a3d8d93-58d8-46dd-89b7-d6061955329b"
    },
    {
        "author": "释德洪",
        "paragraphs": [
            "地水火风，动暖坚湿。",
            "是中何从，出此坚实。",
            "盖众生心，引大法力。",
            "化为光明，圆粹五色。",
            "稽首死心，骂人老贼。"
        ],
        "title": "死心禅师舍利赞",
        "id": "cfb082f4-6c64-4c85-a16c-45f87a55b59d"
    },
    {
        "author": "释德洪",
        "paragraphs": [
            "窜朱崖军而生，还遭黄茆瘴而复活。",
            "陷于采石而不死，囚于并门而自脱。",
            "夜行有披袖神光，露卧醉压糟醇浊。",
            "魔外熟视之无如之何，佛祖不得已与之酬酢。",
            "两眼入鬓头髼松，手中木蛇毒如药。"
        ],
        "title": "寂音自赞四首  其一",
        "id": "8d273250-2b43-451e-9fb9-b0e4733cf338"
    },
    {
        "author": "释德洪",
        "paragraphs": [
            "三玄纲宗，壁立崔嵬。",
            "攀缘路绝，热恼心灰。",
            "如化鲲鹏，不借风雷。",
            "盖自化耳，宁有法哉。",
            "汾阳此祕，寂音掲开。",
            "手提大千，毫端往来。"
        ],
        "title": "寂音自赞四首  其二",
        "id": "307d40d8-f690-4542-b37c-ccf882a91328"
    },
    {
        "author": "释德洪",
        "paragraphs": [
            "不似成背，似其成触。",
            "随汝颠倒，直中有曲。",
            "抛在言前剔鹘仑，拟议令渠总灭门。",
            "平生活计无窖子，真是汾阳五世孙。"
        ],
        "title": "寂音自赞四首  其三",
        "id": "54a53cea-f399-4ba9-bd7e-0ebfaf1c1012"
    },
    {
        "author": "释德洪",
        "paragraphs": [
            "随缘放旷，索尔虚闲。",
            "未埋白骨，且看青山。"
        ],
        "title": "寂音自赞四首  其四",
        "id": "e89aadcd-f30e-4c63-b10c-43735f000b15"
    },
    {
        "author": "释德洪",
        "paragraphs": [
            "不嗅梨花，而撚紫芝。",
            "不穿云袖，而披槲衣。",
            "何以风神，洞如冰雪。",
            "使人见之，眼寒心折。",
            "如麝有香，以缶覆焉。",
            "透尘透风，种性则然。",
            "又如烟雨，过孤山宅。",
            "于荒寒中，微见春色。",
            "图之壁间，是真过秦。",
            "季子好德，白髪日新。"
        ],
        "title": "毛女赞",
        "id": "c6dc024e-2f33-48d7-a7b6-b06cc12c84f9"
    },
    {
        "author": "释德洪",
        "paragraphs": [
            "空若不解，即是断空。",
            "解若不空，即是法执。",
            "是故居士，独号解空。",
            "窠臼不立，凡圣岂存。",
            "是谁宗旨，临济仍云。"
        ],
        "title": "解空居士赞",
        "id": "c310209d-13ac-4976-addd-365bf8f75710"
    },
    {
        "author": "释德洪",
        "paragraphs": [
            "家孝友以为乡，塾道德以为基。",
            "横忠义之劲气，吐刚方之谈辞。",
            "视阎浮其一沤，而寄梦境于儋耳。",
            "开胸次之八荒，而露幻影如蛾眉，此其大凡也。",
            "属熙丰之勃兴，追舜禹之有为。",
            "常一出而事悮，则袖手悠然而去之。",
            "如凤如麟，而瑞冠一世。",
            "非雷非霆，而名震四夷。",
            "造禆贩之中伤，嗟妒忌之何知。",
            "方其茹拳而微醉，以翰墨为娱嬉。",
            "则倒用祖师之印，檄万古而疾驰。",
            "如河汉之流，无有穷极。",
            "如烟云之出，无有定姿。",
            "欲录之以藏，则惧六丁之窃取。",
            "要当以日月为字，而天为碑。",
            "可乎。"
        ],
        "title": "东坡居士赞",
        "id": "c208495a-1c7a-4346-b2c0-a171d0fa5473"
    },
    {
        "author": "释德洪",
        "paragraphs": [
            "盖九州以醉眼，而其气如神。",
            "藻万物以妙语，而应手生春。",
            "排黄龙之三关，则凡圣之情不敢呵止。",
            "竖宝觉之一拳，则背触之意不立鲜陈。",
            "世波虽怒，而难移砥柱之操。",
            "诗名虽富，而不救卓锥之贫。",
            "情如维摩诘，而欠散花之天女。",
            "心如赤头璨，而著折角之幅巾。",
            "岂平章佛法之宰相，乃檀越丛林之韵人也耶。"
        ],
        "title": "山谷老人赞",
        "id": "0463ad3e-acae-4539-b996-84b8ff5075ca"
    },
    {
        "author": "释德洪",
        "paragraphs": [
            "徧界难藏，而应缘震旦。",
            "通身是眼，而现形宰官。",
            "粲如景星，矫如翔鸾。",
            "贩夫灶妇，欣闻悦观。",
            "医国法门，笔端三昧。",
            "奋迅出入，游戏自在。",
            "居然不容，世议迫隘。",
            "梦游海南，御风骑气。",
            "觉来浙东，有口如耳。",
            "且置是事，聊观其一。",
            "戏以称性印，印毛印海。",
            "光生佛僧，沮却魔外。",
            "惟我可与此道人游乎大华严毗卢法界也。"
        ],
        "title": "华严居士赞",
        "id": "2a93e12c-d111-458d-bd13-2be8b074c1b7"
    },
    {
        "author": "释德洪",
        "paragraphs": [
            "眼盖九州，韵高一世。",
            "俨玉山富贵之豪，洗士林寒乞之气。",
            "挫万化于笔端，置八荒于胸次。",
            "迈往不屑，不可犯干。",
            "意轻邴吉，情追谢安。",
            "轩特秀发，乃尔秃巾椹褐。",
            "婆娑步趋，合在玉堂金銮。",
            "山泽不可窥测，所以纳垢污。",
            "麒麟不可系羁，所以异犬羊。",
            "正恐横风月之笛，披云锦之裳。",
            "骑元气之背，而游无何有之乡。"
        ],
        "title": "李道夫真赞",
        "id": "f5e3ccb0-9221-484a-a820-d958cf0857a7"
    },
    {
        "author": "释德洪",
        "paragraphs": [
            "德以退为进，谦以后为柄。",
            "迹以暗而彰，麝匿缶而香。",
            "视夫子之胸次，若蝼蚁其侯王。",
            "方罾缴而去之，登千仞而翺翔。",
            "与夫苍颜槁项论博南，策未央者，殆各梦而同牀乎。"
        ],
        "title": "蔡元中真赞",
        "id": "23f03f3a-ea07-4524-a71e-71b51943b916"
    },
    {
        "author": "释德洪",
        "paragraphs": [
            "翛然无累之神，见此有道之器。",
            "韵收一代之风流，骨含奕世之富贵。",
            "节临事而不夺，貌甚威而常喜。",
            "方其少壮，则酒阑说剑。",
            "横槊赋诗，名动塞垒。",
            "及其倦也，则浮沅湘。",
            "上衡霍，尽室行于山水。",
            "至于醉心翰墨，倾倒肺怀，则有王右辖、吴武陵之风味。",
            "驰至金城，而忠款乃著。",
            "罢归玉关，而功名自至者。",
            "皆非壮岁，庸讵知此老人独不如是乎。"
        ],
        "title": "王宏道舍人赞",
        "id": "cabc983a-316d-4121-af82-668aefc4b2af"
    },
    {
        "author": "释德洪",
        "paragraphs": [
            "韵出缙绅，秀见眉须。",
            "矫绛阙之风度，宜玉堂之步趋。",
            "有人所尽有，无人所当无。",
            "而乃袖补衮之手，而弄云泉以自娱也。",
            "余安能探其归宿，独见于皮肤。",
            "盖神于酌古，僻于誉书。",
            "求于古人，则谢幼舆王子敬之徒欤。"
        ],
        "title": "周达道通判赞",
        "id": "4afcee0c-bbd3-4b64-9902-2502f8860eac"
    },
    {
        "author": "释德洪",
        "paragraphs": [
            "幅巾椹衣，杳然深靖。",
            "坐藓石牀，横玉麈柄。",
            "松声度曲，笑作风听。",
            "是故有琴，絃索不整。",
            "人徒见其神和气平，颓然委顺。",
            "至于垂绅正笏，守法奉命。",
            "则活人之色严毅劲正，特不受富贵所吞，而有山林之韵。",
            "究其心胸，山包海容。",
            "表里不隔，八窗玲珑。",
            "盖游戏人间之出世，扶持洞上之宗风者也。"
        ],
        "title": "韩廉使奉御赞",
        "id": "dfb2a8b4-3b89-4271-8f75-72186fa751f1"
    },
    {
        "author": "释德洪",
        "paragraphs": [
            "季子逸羣，矫难控御。",
            "迹寄黄尘，名在紫府。",
            "观此风鉴，无以为喻。",
            "但见其清却梅林之风，秀等兰丛之露。",
            "妙文章之吐凤，视功名其破釡。",
            "我欲醉袖之旁，更画凌波之女。",
            "使其他日归道山，渡弱水，而骖风驭。"
        ],
        "title": "毛季子赞",
        "id": "a5db1ec4-2dbc-49a9-a256-1ecccffc0d37"
    },
    {
        "author": "释德洪",
        "paragraphs": [
            "冠冕道德，被服文武。",
            "所临有声，最宜荆楚。",
            "果于去恶，发奸破柱。",
            "为国金汤，折冲尊爼。",
            "广平南海，乖崕西蜀。",
            "如雪中春，和而严肃。",
            "名闻乳儿，威被草木。",
            "能作丰年，茂我百谷。",
            "笔下烟云，胸次丘壑。",
            "风流余韵，与世酬酢。",
            "至于谈禅，气压诸衲。",
            "戏以法界，玩于掌握。",
            "补衮之线，调鼎之手。",
            "笑而不言，置之怀袖。",
            "咨尔邦民，再拜稽首。",
            "潭非久留，归相明后。"
        ],
        "title": "曾逢原待制真赞",
        "id": "05352638-8388-4ae1-96fa-d690790468de"
    },
    {
        "author": "释德洪",
        "paragraphs": [
            "俯看人世，一沤起灭。",
            "失脚来游，梦入螘穴。",
            "前身后身，独临两境。",
            "左右见之，不杂其影。",
            "眉目秀发，嫩木含春。",
            "风度凝远，霁月洗云。",
            "叶屋花房，玉堂金宇。",
            "我视睨睨，渠方栩栩。"
        ],
        "title": "梦蝶居士赞二首  其一",
        "id": "74d78f35-6aca-4e47-a3b2-c13c5e09bf97"
    },
    {
        "author": "释德洪",
        "paragraphs": [
            "余观此老，神光浑圆，道骨粹刚。",
            "唾零功名，眼盖侯王。",
            "何为须髪沧浪，被此朝章乎。",
            "岂非如茅容杀鸡，毛义捧檄。",
            "但欲致慈母之一笑，安知有佳客之在旁也。",
            "所以袖补天之妙手，祕医国之奇方。",
            "独游戏于富贵，如蝶栖宿于花房。",
            "占百年之闲适，寄一梦于幽香。",
            "千花百卉，金马玉堂。",
            "丽风日之醇酽，徧雨露之恩光。",
            "遥增击而栩栩，亦何异一丘一壑之相羊耶。"
        ],
        "title": "梦蝶居士赞二首  其二",
        "id": "7b81eb78-61ac-4d70-90e9-7f0070da074f"
    },
    {
        "author": "释德洪",
        "paragraphs": [
            "毗卢无生之藏，震旦有道之器。",
            "谈妙义借身为舌，擎大千以手为地。",
            "机锋不减庞蕴，而解文字禅。",
            "行藏大类孺子，而值休明世。",
            "舒王强之而不可，神考致之而不起。",
            "此天下士大夫所共闻，然公岂止于是而已乎。"
        ],
        "title": "潘延之赞",
        "id": "28e830f6-5a45-4f24-a917-a7ad361dd18e"
    },
    {
        "author": "释德洪",
        "paragraphs": [
            "师黄叔度以筑太平之基，追韩退之以策翰墨之勋。",
            "故语妙如其浑厚，论高如其精神。",
            "超然挺特，华裾逸羣。",
            "富贵之气已如透花之春色，功名之志又如欲雨之层云。",
            "秃巾折角，置之巖石亦不以为屈。",
            "长剑拄颐，图之凌烟亦不以为伸。",
            "盖虚以阅世，不可得而疏亲也耶。"
        ],
        "title": "郤子中赞",
        "id": "c9893179-fa65-4d0b-b359-9c1bab1b1267"
    },
    {
        "author": "释德洪",
        "paragraphs": [
            "风度凝远，和气如春。",
            "绿髪授道，精敏绝伦。",
            "名冠缙绅，挺然忠义。",
            "知国知兵，如唐陆贽。",
            "顷者天府，奉使江南。",
            "昼锦之荣，父老聚观。",
            "顿节西州，盗发江浙。",
            "提师百万，荡其窟穴。",
            "凯旋而还，口不言功。",
            "但欲使民，生于死中。",
            "重临南楚，化行郡邑。",
            "如春在花，不见痕迹。",
            "恢躁坦夷，易亲难忘。",
            "眎其胸次，山包海藏。",
            "宜宿玉堂，宜在黄阁。",
            "跬步可待，昂霄耸壑。",
            "长沙之民，自怀其私。",
            "龛此画像，饮食必祠。"
        ],
        "title": "李运使赞",
        "id": "fbcaed46-217d-4b4c-8d8d-797da0bdcabf"
    },
    {
        "author": "释德洪",
        "paragraphs": [
            "言似简缘公，法身有比并。",
            "不似简缘公，法身有少剩。",
            "平生赤吉历，两眼光迥迥。",
            "舍得大士打门椎，掣肘归去叫不应。",
            "开个铺席在街头，有药只解医禅病。"
        ],
        "title": "简缘居士赞",
        "id": "0707f0c5-71d6-4b87-b6e3-ce2c77f10d9d"
    },
    {
        "author": "释德洪",
        "paragraphs": [
            "异哉此瓢，脩吭矬身。",
            "弗生爪蔓，生陶家轮。",
            "我疑其中，藏十洲春。",
            "昔有列仙，杂于市人。",
            "屋簷悬之，自旦及申。",
            "輙入其中，偃仰而卧。",
            "而楼居者，见之胆破。",
            "遂从之游，推挤莫可。",
            "挽而同登，相向而坐。",
            "如四老人，会商山果。",
            "唯简素公，道貌天容。",
            "岂其人欤，出处略同。",
            "道山岿然，弱水之东。",
            "何时来归，泠然御风。",
            "而以此瓢，挂之瘦筇。",
            "我作妙语，天葩粲红。"
        ],
        "title": "瓦瓢赞",
        "id": "9a724b8b-5c49-48c3-a013-141b08200ec1"
    },
    {
        "author": "释德洪",
        "paragraphs": [
            "异哉土蛇，登树而怒。",
            "怒见脊尾，口眼可惧。",
            "王孙地坐，气讋毛竖。",
            "欲去不敢，攀枝而顾。",
            "丰狐行藏，心常愧负。",
            "见之而走，敏若脱兔。",
            "孰能傲然，如此老树。",
            "与之相亲，不惊不怖。",
            "问何能尔，以无我故。",
            "酒色海中，有万奇趣。",
            "不出二种，猜疑掉举。",
            "盖无常蛇，终不赦汝。",
            "居士图之，以警未悟。",
            "觉范一见，笑手为拊。"
        ],
        "title": "许彦周所作墨戏为之赞",
        "id": "5714f06b-0121-4249-b242-70847d4c44d3"
    },
    {
        "author": "释德洪",
        "paragraphs": [
            "形恃美好，今已毁坏。",
            "置之世路，自觉塞碍。",
            "始缘饥寒，致万憎爱。",
            "欲坏身衰，入此三昧。"
        ],
        "title": "四偈 无求行",
        "id": "774ecdc8-5c03-4c0b-a0a9-86edd599309a"
    },
    {
        "author": "释德洪",
        "paragraphs": [
            "此生梦幻，缘业所转。",
            "随其所遭，敢择贵贱。",
            "眠食既足，余复何羡。",
            "缘尽则行，无可顾恋。"
        ],
        "title": "四偈 随缘行",
        "id": "e58aca40-c260-46dc-835b-9688ddfabdca"
    },
    {
        "author": "释德洪",
        "paragraphs": [
            "僧婴王难，情观可丑。",
            "夙业纯熟，所以甘受。",
            "受尽还无，何丑之有。",
            "转重还轻，佛恩弥厚。"
        ],
        "title": "四偈 报冤行",
        "id": "b668cd16-2f9d-4b75-9f99-c592e3ba9474"
    },
    {
        "author": "释德洪",
        "paragraphs": [
            "本无贪瞋，我持戒忍。",
            "食不过中，手不操楯。",
            "风必顿息，而浪渐尽。",
            "离微细念，方名见性。"
        ],
        "title": "四偈 称法行",
        "id": "2bd46a90-0d45-4605-bfd2-49468b601b20"
    },
    {
        "author": "释德洪",
        "paragraphs": [
            "吾活计，无可观。",
            "但日日，长一般。",
            "夜半子，困如死。",
            "被虱咬，动脚指。",
            "鸡鸣丑，粥鱼吼。",
            "忙繋裙，寻韈纽。",
            "平旦寅，忽欠伸。",
            "两眉棱，重千斤。",
            "日出卯，自搅炒。",
            "眼诵经，口相拗。",
            "食时辰，齿生津。",
            "输肚皮，亏口唇。",
            "禺中巳，眼前事。",
            "看见亲，说不似。",
            "日南午，衣自补。",
            "忽穿针，全体露。",
            "日昳未，方破睡。",
            "洗开面，摸着鼻。",
            "晡时申，最天真。",
            "顺便喜，逆便瞋。",
            "日入酉，壁挂口。",
            "镜中空，日中斗。",
            "黄昏戍，作用密。",
            "眼开阖，乌崒律。",
            "人定亥，说便会。",
            "法身眠，无被盖。",
            "坐成丛，行作队。",
            "活鱍鱍，无障碍。",
            "若动着，赤肉艾。",
            "本无一事可营为，大家相聚吃茎菜。"
        ],
        "title": "十二时偈",
        "id": "299094c7-32da-4758-9aa3-40cbb78ba0f7"
    },
    {
        "author": "释德洪",
        "paragraphs": [
            "举手炷香，而供养佛。",
            "其心自知，应念获福。",
            "举手操刀，恣行杀戮。",
            "其心自知，死入地狱。",
            "或杀或供，一手之功。",
            "云何业报，罪福不同。",
            "皆自横计，有如是事。",
            "是故从来，枉沈生死。",
            "雷长芭蕉，銕转磁石。",
            "俱无作者，而有是力。",
            "心不取境，境亦自寂。",
            "故如来藏，不许有识。"
        ],
        "title": "偈四首  其一",
        "id": "44039fe8-309b-4747-abfa-24dbc9907009"
    },
    {
        "author": "释德洪",
        "paragraphs": [
            "天下心知不可藏，纷纷嗅迹但寻香。",
            "端能百尺竿头步，始见林梢挂角羊。"
        ],
        "title": "偈四首  其二",
        "id": "aa2ebeaa-5e33-485b-9f33-9a3b36c7d62b"
    },
    {
        "author": "释德洪",
        "paragraphs": [
            "凉温远近转增疑，不答当渠痛处锥。",
            "当逐小儿争未已，仲尼何独古难知。"
        ],
        "title": "偈四首  其三",
        "id": "18eb9a98-12ad-4279-9cdc-0467df19a06e"
    },
    {
        "author": "释德洪",
        "paragraphs": [
            "马祖有伴则来，彭公死时即道。",
            "睡里蝨子咬人，信手摸得革蚤。"
        ],
        "title": "偈四首  其四",
        "id": "0cd3e470-08d5-45cc-89f8-fc018ddcd21b"
    },
    {
        "author": "释德洪",
        "paragraphs": [
            "出定只消弹指，佛法岂用工夫。",
            "我今要用便用，不管罔明文殊。"
        ],
        "title": "偈三首  其一",
        "id": "e202b475-8ed5-469e-b31a-76ba8a07c176"
    },
    {
        "author": "释德洪",
        "paragraphs": [
            "灵云一见不再见，红白枝枝不着花。",
            "尀耐钓鱼船上客，却来平地摝鱼虾。"
        ],
        "title": "偈三首  其二",
        "id": "3658daf0-82fa-4f63-be52-839f6f2fd9f8"
    },
    {
        "author": "释德洪",
        "paragraphs": [
            "不知即问，不见即讨。",
            "圆满现前，何须更道。",
            "维坚密身，生死病老。",
            "面前塔子，不可推倒。"
        ],
        "title": "偈三首  其三",
        "id": "9cc75972-ce33-430e-b025-7d38f9638f6d"
    },
    {
        "author": "释德洪",
        "paragraphs": [
            "万壑摇苍烟，百滩渡流水。",
            "下有跨驴人，萧萧吹醉耳。"
        ],
        "title": "补秀老遗",
        "id": "d0ab12d5-bacb-4593-9951-e0ed8ef34d8f"
    },
    {
        "author": "释德洪",
        "paragraphs": [
            "老妻营炊，稚子汲水。",
            "庞公扫除，丹霞适至。",
            "弃帚迎朋，一笑相视。",
            "不必灵照，多说道理。"
        ],
        "title": "赠朱世英",
        "id": "fd1c4708-2ce5-4c55-a6d4-52e13e9fb334"
    },
    {
        "author": "释德洪",
        "paragraphs": [
            "相逢一拐大梁间，妙语时时见一斑。",
            "我欲从公蓬岛去，烂银堆里见青山。"
        ],
        "title": "戏赠刘跛子",
        "id": "9365dac4-45ea-4ee3-8e55-07e567d08097"
    },
    {
        "author": "释德洪",
        "paragraphs": [
            "庐山殿阁如生成，食堂处处禅牀折。",
            "我此三门如冷灰，尽日长廊卷风叶。"
        ],
        "tags": [
            "庐山"
        ],
        "title": "偈",
        "id": "07bc26e7-840e-4431-a71c-d092e818fa1e"
    },
    {
        "author": "释德洪",
        "paragraphs": [
            "今年九月十有八，清净法身忽衰飒。",
            "生死鹘仑谁擘破，披露梦中根境法。",
            "无生塔成自作铭，人言无亏宁有成。",
            "一切法空尚曰座，此塔安得离色声。",
            "障云方增佛日晚，长嗟更失人天眼。",
            "但余荷负大法心，乞与丛林照古今。"
        ],
        "title": "读灵源自作志铭",
        "id": "1426afc3-7fe2-4b14-94db-22ef62a2b2f2"
    },
    {
        "author": "释德洪",
        "paragraphs": [
            "难藏为香衅，易满坐褊小。",
            "开口所有竭，馋奴法当笑。"
        ],
        "title": "偈二首  其一",
        "id": "bc96f4bb-10f0-4e84-83d5-22470eb657ea"
    },
    {
        "author": "释德洪",
        "paragraphs": [
            "前朝诏住栖贤寺，雪夜逃居巖石间。",
            "想见煮茶延客处，直缘生死不相关。"
        ],
        "title": "偈二首  其二",
        "id": "5eccf0c0-f875-4745-b1dc-eee6d7c84270"
    },
    {
        "author": "释德洪",
        "paragraphs": [
            "独倚阑干玩野塘，俄惊节物老春光。",
            "绿杨阴密莺将懒，红杏枝空蝶不忙。",
            "诗思漫沿芳草远，茶瓯微带落花香。",
            "那堪风雨频催促，公子王孙亦断肠。"
        ],
        "title": "诗一首",
        "id": "94d32aa3-d08b-415e-a773-c81b3c27e31e"
    },
    {
        "author": "释德洪",
        "paragraphs": [
            "红楼晓色催宫漏，紫阁春光杂禁烟。",
            "风定玉炉香影直，日融金掌露华鲜。"
        ],
        "title": "宫词",
        "id": "6f6572e0-d668-4b57-95eb-6905f5fe13bc"
    },
    {
        "author": "释德洪",
        "paragraphs": [
            "灵云一见不再见，红白枝枝不著华。",
            "叵耐钓鱼船上客，却来平地摝鱼虾。"
        ],
        "title": "顿脱所疑偈",
        "id": "cd4f1d88-30f4-44c5-ace8-94ae702ffa83"
    },
    {
        "author": "释德洪",
        "paragraphs": [
            "以字不成八不是，法身睡著无遮闭。",
            "衲僧对面不知名，百众人前呼不起。"
        ],
        "title": "偈",
        "id": "fbb1ccc0-1aed-499e-ba31-12e9aaebfa19"
    },
    {
        "author": "释德洪",
        "paragraphs": [
            "武陵王郎高韵度，鞍马四方在定住。",
            "眼随泉石便吟哦，咳唾珠玑不计数。",
            "我亦悠悠事不羁，浪萍风梗随安之。",
            "少室山前石兰若，邂逅便与同襟期。",
            "兴来岸帻一长啸，清声激越穿云峤。",
            "竹林故事独未泯，人物如君独高调。",
            "秋风猎猎促鸣蝉，归路千山入马鞭。",
            "白袍乌袖宜图画，不羨襄阳孟浩然。"
        ],
        "title": "送王彦龄承务还河内",
        "id": "5ce865a5-57bf-40f3-b576-3bf0c333a643"
    },
    {
        "author": "释德洪",
        "paragraphs": [
            "我辈自应须左转，知君岂是背匙人。"
        ],
        "title": "句  其一",
        "id": "4b076f8c-b201-4770-983c-753c51bcaf1c"
    },
    {
        "author": "释德洪",
        "paragraphs": [
            "啼妆露着花。"
        ],
        "title": "句  其二",
        "id": "43f871b0-0395-4b7c-a12e-84133ba5bc0d"
    },
    {
        "author": "释德洪",
        "paragraphs": [
            "至今牛斗气，散作延平人。"
        ],
        "title": "句  其三",
        "id": "1c94e784-96f6-4975-9f78-9f424ef8d9b2"
    },
    {
        "author": "释德洪",
        "paragraphs": [
            "梢横波面月摇影，花落尊前酒带香。"
        ],
        "title": "句  其四",
        "id": "0076bd05-3161-488a-8cd5-1df7c3ef1d1c"
    },
    {
        "author": "吕颐浩",
        "paragraphs": [
            "危梯凌碧空，不与廛闾通。",
            "朝烟翳高栋，霭霭犹从龙。",
            "遥睇辨沧海，纵观分岱宗。",
            "常山与马耳，历历在目中。",
            "良时无停景，远宦如飘蓬。",
            "汨没困簿领，何以舒心胸。",
            "公余频登临，勿使酒樽空。",
            "行看五六月，下视零雨濛。"
        ],
        "tags": [
            "泰山"
        ],
        "title": "龙兴寺阁",
        "id": "cd0a597d-61b5-411c-857b-d2f2a6c0dc31"
    },
    {
        "author": "吕颐浩",
        "paragraphs": [
            "招提挂层峰，朱槛倚天半。",
            "冷风阁底回，暑昼消清汗。",
            "危跻出䆗窱，俯视羣峰乱。",
            "吾人家东州，官学各羁绊。",
            "玆游岂易得，勿讶金樽满。",
            "终期汗漫游，醉卧云峦畔。"
        ],
        "title": "同侯德裕登邠州凌峰阁",
        "id": "d7949980-208b-4e75-98b0-fc9be0f61d87"
    },
    {
        "author": "吕颐浩",
        "paragraphs": [
            "煌煌文德门，绛殿高巍巍。",
            "朔望奉朝谒，自觉身光辉。",
            "吾家济水南，旧隐掩双扉。",
            "三径虽就荒，松菊犹依依。",
            "归欤怀魏阙，倦宦念东归。",
            "游子行未已，江湖鴈南飞。",
            "去就两无策，踌躇送残晖。"
        ],
        "title": "宗学寓宿贻谢任宿",
        "id": "670d2acc-8a12-4fda-8f98-2fbce1345d73"
    },
    {
        "author": "吕颐浩",
        "paragraphs": [
            "霜风卷雾散，天日增光明。",
            "警跸转前路，百鸟相和鸣。",
            "边尘暗长淮，今岁幸西城。",
            "野店翠华过，纵观满簷楹。",
            "丰年高廪多，薄饭犹香秔。",
            "衰钝犹何者，厚颜羞大烹。",
            "盐梅乏滋味，终恐伤和羮。",
            "干戈几时休，忧国心如酲。",
            "归欤魏阙念，老矣沧洲情。",
            "勉力谓诸将，为时请长缨。"
        ],
        "title": "扈从至西城道中作",
        "id": "f7effa71-c4a3-4f42-b40b-8556b89f0a7e"
    },
    {
        "author": "吕颐浩",
        "paragraphs": [
            "昔年曾伴江湖客，泛宅浮家烟水阔。",
            "兰旌桂棹去夷犹，醉吟烂赏湖山色。",
            "即今别来四五年，渔蓑烟艇想依然。",
            "驱车终岁走尘土，梦魂犹在苕霅间。",
            "主人好事谁能敌，凿藓诛茅开一室。",
            "宛如画舫到江南，左列图书右经籍。",
            "嗟予踪蹟若飞蓬，笑谈偃息幸相从。",
            "有时睡觉惊四顾，恍然身在船窗中。",
            "经营雅协沧洲趣，祇欠云涛破烟雾。",
            "萧萧风雨夜深时，忆著扁舟横野渡。",
            "羡君腹大饱诗书，笔端摛藻飞琼琚。",
            "行看乘槎犯牛斗，吾知此舍真蘧庐。"
        ],
        "title": "次韵刘省元希范题孙伯温舫斋",
        "id": "b4161ce2-3981-4cfb-a54a-6974bb453457"
    },
    {
        "author": "吕颐浩",
        "paragraphs": [
            "投分缘心合，相从与道俱。",
            "归途联宝勒，佳句握灵珠。",
            "笑语调征赋，间关恤老孤。",
            "独怜抚字谬，本计自疏芜。"
        ],
        "title": "和沈和仲同胡少汲河朔道中",
        "id": "36205547-ab7f-4c7f-ab13-8468fcb9a12c"
    },
    {
        "author": "吕颐浩",
        "paragraphs": [
            "大暑方蒸湿，云兴忽蔽空。",
            "俄然飘细雨，快矣濯清风。",
            "变化谁能测，炎凉迥不同。",
            "马前襄汉路，山色有无中。"
        ],
        "title": "襄城大热喜雨",
        "id": "0834edfe-582a-4ebe-aa18-9b1d332c613e"
    },
    {
        "author": "吕颐浩",
        "paragraphs": [
            "古邑吾乡闬，闲居况可嘉。",
            "膏腴环百里，市井簇千家。",
            "南郭连山色，东郊接水涯。",
            "秋风故军路，纵目赏荷花。"
        ],
        "title": "怀临济旧居四首  其一",
        "id": "e56e7322-00b2-4252-89d5-ee9b408cc7b2"
    },
    {
        "author": "吕颐浩",
        "paragraphs": [
            "出郭遥墙路，行行到旧庄。",
            "春深杨叶閙，雨足稻花香。",
            "草色连三径，槐枝罩一堂。",
            "挂冠他日事，投老此徜徉。"
        ],
        "title": "怀临济旧居四首  其二",
        "id": "165d12fc-b276-4e18-9662-98526631e889"
    },
    {
        "author": "吕颐浩",
        "paragraphs": [
            "乡党吾兄弟，家居孝友风。",
            "北堂谐力养，南亩幸年丰。",
            "婚嫁朱陈比，交游管鲍同。",
            "南枝真可恋，倦翼厌樊笼。"
        ],
        "title": "怀临济旧居四首  其三",
        "id": "324f94dc-b9f3-4920-b8e7-ff81de19455c"
    },
    {
        "author": "吕颐浩",
        "paragraphs": [
            "古邑西门外，烟村远市廛。",
            "呼鹰白草际，调马绿杨边。",
            "持节东西路，离家五六年。",
            "永怀豪横乐，半老尚依然。"
        ],
        "title": "怀临济旧居四首  其四",
        "id": "74f7c3c3-8881-4a2c-b2d6-bfd3ad87ab2d"
    },
    {
        "author": "吕颐浩",
        "paragraphs": [
            "睿圣崇儒治，严宸夜已分。",
            "讲论经理切，䌷绎帝心勤。",
            "铜鼓三更漏，牙籖六艺文。",
            "游心通二典，刻意究三坟。",
            "玉殿澄寒月，枫庭蔼庆云。",
            "迩英如厕蹟，所学献吾君。"
        ],
        "title": "元祐甲戌二月省试夜分论经理诗",
        "id": "25a9e2f3-08f4-4889-8ba7-522986d7a38d"
    },
    {
        "author": "吕颐浩",
        "paragraphs": [
            "儒林从昔蔼英猷，蚤步亨衢孰比俦。",
            "四坐俊翘环策府，一时名位冠瀛洲。",
            "九苞丹凤标文采，五总灵龟擅智谋。",
            "东观退朝何所似，广文诗徤欲凌秋。"
        ],
        "title": "家学书怀  其一",
        "id": "b49f42dd-4781-44f5-9e54-5e05f6f8b5b4"
    },
    {
        "author": "吕颐浩",
        "paragraphs": [
            "穷经投老变书滛，两鬓尘埃老欲侵。",
            "满院好风炎日晚，一庭疏雨夜堂深。",
            "十年尘坌无高步，万里云霄有素心。",
            "谁谓腐儒何所用，试将肝胆报知音。"
        ],
        "title": "家学书怀  其二",
        "id": "1146b5eb-5e3c-4933-8160-07d28cbd8855"
    },
    {
        "author": "吕颐浩",
        "paragraphs": [
            "宦涂忽忽六周星，万事于今一未成。",
            "但著青衫趋冉冉，不知华发欲茎茎。",
            "驱驰翻忆林泉卧，顽钝宜归畎亩耕。",
            "赖有乡人端契谊，相逢时慰寂寥情。"
        ],
        "title": "感旧书怀",
        "id": "4228880f-3ad9-451d-a78d-2589e503bfea"
    },
    {
        "author": "吕颐浩",
        "paragraphs": [
            "扁舟隐隐马骎骎，重到燕山感念深。",
            "水陆共时同偃薄，云途今日异升沉。",
            "青山岂乏归耕路，白髪难忘报国心。",
            "木落鴈飞秋复尽，惘然怀抱寄幽吟。"
        ],
        "title": "雄州道中寄沈和仲侍郎",
        "id": "7fdb50e9-f2a4-4212-8cb9-f981bc3b9149"
    },
    {
        "author": "吕颐浩",
        "paragraphs": [
            "当年对策大明宫，曾见挥毫气吐虹。",
            "楚客才华推宋玉，汉儒文赋许扬雄。",
            "漳滨墓木皆成拱，洛汭池台半已空。",
            "经济才高英槩尽，感恩垂泪向东风。"
        ],
        "title": "李希中祉故门下侍郎邦直次子有文章器业尝任淮南两浙转运使及江淮发运使靖康元年三月仆寓维扬游开元寺见公题名感槩成诗",
        "id": "e0b521ed-2f8f-4cd7-87c6-37ce955667f4"
    },
    {
        "author": "吕颐浩",
        "paragraphs": [
            "春光冉冉过皇州，桂棹东归汴水流。",
            "满岸风光连别浦，两行烟柳送归舟。",
            "麤官自不随时用，拙宦安能为已谋。",
            "香寺故人来话别，一樽清酒散牢愁。"
        ],
        "title": "离京师",
        "id": "83d843fb-fd72-4b19-b4df-46e4d90a6b7f"
    },
    {
        "author": "吕颐浩",
        "paragraphs": [
            "学士文章早擅名，大夫官业久驰声。",
            "暂分雷土三年政，伫看云衢万里程。",
            "顾我飘蓬非夙契，辱公倾盖若平生。",
            "寻踪曾醉姑苏酒，水远山长怆别情。"
        ],
        "title": "送朱景行",
        "id": "6d23822d-abdc-48ca-a9e5-3346d86aa74a"
    },
    {
        "author": "吕颐浩",
        "paragraphs": [
            "去岁乘桴暂得闲，忽惊三命促登坛。",
            "向来彊健思投笔，老去衰迟懒据鞍。",
            "玉帐梦回烽燧晓，水乡春尽铁衣寒。",
            "海山深处幽栖地，为我经营竚挂冠。"
        ],
        "title": "次韵台守晁子莫见贻",
        "id": "45b7d882-2387-4381-918b-93cc1a9fdbc9"
    },
    {
        "author": "吕颐浩",
        "paragraphs": [
            "瓦桥倾盖暂徘徊，自渡江南蹟屡陪。",
            "衰谢未能高隐去，依栖还傍故人来。",
            "青蒲谏诤推公望，皂盖承宣屈大才。",
            "但恐政成公促召，异时怀抱向谁开。"
        ],
        "title": "次韵台守刘仲忱",
        "id": "c34b1707-1d3f-4144-b432-e5216467ff52"
    },
    {
        "author": "吕颐浩",
        "paragraphs": [
            "吾皇恳恻念三农，圣德昭昭格昊穹。",
            "丹诏丁宁祈雨泽，幽人歌咏愿年丰。",
            "焦枯已有生成意，膏润全归造化功。",
            "窃食太仓真厚幸，况闻湖外奏肤公。"
        ],
        "title": "次韵陈国佐喜雨",
        "id": "f42ae1d8-33cc-45aa-bb8b-cf5425daae65"
    },
    {
        "author": "吕颐浩",
        "paragraphs": [
            "维扬倾盖意相投，国事当时已共忧。",
            "铁马勤王曾并辔，戎衣护圣每同舟。",
            "山西气槩终须在，塞北烟尘漫不收。",
            "宗社有灵天悔祸，尚期一战扫边愁。"
        ],
        "title": "送张德远宣抚川陕二首  其一",
        "id": "e498aba1-3b71-48ea-8865-3b195ab4bd53"
    },
    {
        "author": "吕颐浩",
        "paragraphs": [
            "子房云裔擅英名，位冠枢庭独本兵。",
            "毎愤中原沦半壁，拟将孤剑斩长鲸。",
            "汉中险阻真堪据，关内安危系此行。",
            "勉力功名扶帝业，临风何用怆离情。"
        ],
        "title": "送张德远宣抚川陕二首  其二",
        "id": "aeff095a-24d3-4f47-9c4f-20e67bf9c8c4"
    },
    {
        "author": "吕颐浩",
        "paragraphs": [
            "昔参幕府事从军，跃马翩翩犯塞尘。",
            "舞剑未饶横槊客，属鞬何羡佩钩人。",
            "中年衰钝难堪事，一跌支离近浃旬。",
            "多谢故人情意厚，佳篇惟待细书绅。"
        ],
        "title": "次韵崔彊恕坠马见贻",
        "id": "1f945eec-51bd-4f34-83c6-2b7516599595"
    },
    {
        "author": "吕颐浩",
        "paragraphs": [
            "久钦文采动簪绅，晚见佳篇妙入神。",
            "金自鸡林酬去贵，珠从骊颔探来珍。",
            "越罗蜀锦工谁拟，阵马风樯勇莫伦。",
            "四十年来无此作，睢阳今继少陵人。"
        ],
        "title": "谢刘仲忱宠惠诗编",
        "id": "76be0a76-22a5-4eb8-b648-c17857b7a10a"
    },
    {
        "author": "吕颐浩",
        "paragraphs": [
            "仕途忧患久相随，老去求闲遂燕私。",
            "陇笛不闻吹旧曲，彩牋时见赋新诗。",
            "清宵好月穿蓬户，落日凉风动桂枝。",
            "两鬓霜毛如旧少，按絃无意望钟期。"
        ],
        "title": "次韵姜光彦移居",
        "id": "8c879f2c-949d-4b82-b628-12ab317aaefa"
    },
    {
        "author": "吕颐浩",
        "paragraphs": [
            "维扬初记接英躔，日月飞驰已十年。",
            "政路翺翔常在后，祠宫闲退蚤输先。",
            "欲陪清会时颙首，辱惠新诗思涌泉。",
            "幸有会稽栖隐地，约公归老钓鱼船。"
        ],
        "title": "次韵卢虞卿枢密见寄之什",
        "id": "ae1e804b-92ab-428d-8cd4-7212754a8204"
    },
    {
        "author": "吕颐浩",
        "paragraphs": [
            "十载灯前笔下耕，如今鴈塔幸题名。",
            "他年若遂平生志，肯为长檠弃短檠。"
        ],
        "title": "登第后道中灯下读书",
        "id": "2f883e35-2442-45e2-a46b-f58042fb44af"
    },
    {
        "author": "吕颐浩",
        "paragraphs": [
            "十年两度到秦川，每忆东归意浩然。",
            "何况驱车度殽渑，眼前都是好风烟。"
        ],
        "title": "行次渑池道中",
        "id": "6452df74-43a3-460e-b7b9-24ac2f1bc5e7"
    },
    {
        "author": "吕颐浩",
        "paragraphs": [
            "金风萧瑟动疏帘，细雨霏微拂画簷。",
            "篱菊半开家酿熟，自慙生理胜陶潜。"
        ],
        "title": "偶成",
        "id": "ff93ea91-c3e4-4dda-908e-704a57b623a5"
    },
    {
        "author": "吕颐浩",
        "paragraphs": [
            "至后光阴争一线，竹轩小阁兽炉新。",
            "卷帘賸放冬曦入，暖律浑如洞府春。"
        ],
        "title": "重和改元冬至",
        "id": "fc29bd06-104a-46f7-9c82-cdb5e2c33e12"
    },
    {
        "author": "吕颐浩",
        "paragraphs": [
            "排危盛气冠英雄，逆耳忠言悟沛公。",
            "何事时人太求备，欲将瑕翳掩前功。"
        ],
        "title": "题樊将军庙",
        "id": "4a6c4c24-24be-4820-98b8-c1014664a8e8"
    },
    {
        "author": "吕颐浩",
        "paragraphs": [
            "梦想天平紫府开，却嗟匏系在铜台。",
            "山灵有意憎尘俗，不许寻芳暂到来。"
        ],
        "title": "承乏河北东路不得为天平之游偶成小诗呈沈和中殿撰胡少汲龙图",
        "id": "52021ad0-5887-4c27-9238-fe1caaa979a9"
    },
    {
        "author": "吕颐浩",
        "paragraphs": [
            "清晖堂下相从夜，见说崔桥自昔游。",
            "别后不知能几日，却来桥上系扁舟。"
        ],
        "title": "寄刘圣可杨如晦贾习之三首  其一",
        "id": "ba1e598d-65cc-4485-b235-258e2d69651b"
    },
    {
        "author": "吕颐浩",
        "paragraphs": [
            "霜汀野岸清宵月，偏照蓬窗不寐人。",
            "遥想塞垣千里共，可怜名宦阻相亲。"
        ],
        "title": "寄刘圣可杨如晦贾习之三首  其二",
        "id": "fbfee781-b175-4146-81fd-a2607e01d93c"
    },
    {
        "author": "吕颐浩",
        "paragraphs": [
            "北山逋客今何在，西塞从军各未归。",
            "欲访草堂寻旧隐，恐教猿鹤谩依依。"
        ],
        "title": "寄刘圣可杨如晦贾习之三首  其三",
        "id": "8fc325a9-f983-408e-b0cb-41382b87f5f8"
    },
    {
        "author": "吕颐浩",
        "paragraphs": [
            "稻醅初熟鹅儿色，金橘方包弹子新。",
            "寄与乡朋供一醉，捧觞应笑独醒人。"
        ],
        "title": "新酒金橘寄李德升",
        "id": "5cf4b5b2-ee85-4c41-bfa9-c36997bd33a5"
    },
    {
        "author": "吕颐浩",
        "paragraphs": [
            "扁舟深入水云乡，浩渺浑疑带远江。",
            "蓼岸阻风还度日，夕阳依约照篷窗。"
        ],
        "title": "舟次魏村阻风",
        "id": "91c9809f-8101-4b8c-8404-0d40c63368dc"
    },
    {
        "author": "吕颐浩",
        "paragraphs": [
            "谁家方响闻莺声，恰似年时在帝京。",
            "宝马金鞍芳草路，却教潘鬓二毛生。"
        ],
        "title": "真定城中闻莺声方响和贾明仲",
        "id": "58863f9d-a8a1-496d-80b8-d2ecd6a2078b"
    },
    {
        "author": "吕颐浩",
        "paragraphs": [
            "丹心忧国梦魂间，祗恐清霄亦未闲。",
            "枕上几回游魏阙，觉来聊且看闽山。"
        ],
        "title": "梦室",
        "id": "1ab18130-9063-4dd4-b4ac-829859890bbd"
    },
    {
        "author": "吕颐浩",
        "paragraphs": [
            "秋兰馥郁有幽香，不谓无人不吐芳。",
            "最好移根来一室，试纫幽佩意何长。"
        ],
        "title": "兰室",
        "id": "22f0fc4f-a8f9-4f9e-823f-c5058e7619d0"
    },
    {
        "author": "吕颐浩",
        "paragraphs": [
            "双莲争秀漾清波，雾卷烟收认两娥。",
            "枫落澄江秋欲尽，半池霜倒奈愁何。"
        ],
        "title": "双莲阁",
        "id": "5246ff99-ff4d-48ef-8ded-78505d473e6e"
    },
    {
        "author": "吕颐浩",
        "paragraphs": [
            "溪荪得地恣芬芳，三尺挥空剑刃长。",
            "闻道仙人尝采掇，涧边栽植对朝阳。"
        ],
        "title": "菖蒲涧",
        "id": "7e9d0986-949a-4c59-ac44-ccad609bf320"
    },
    {
        "author": "吕颐浩",
        "paragraphs": [
            "鸣钟列鼎心无累，茹糗羮藜乐亦全。",
            "解把穷通为一致，此生何处不超然。"
        ],
        "title": "题临济所居",
        "id": "c0f6f303-8d23-42fe-a8d2-5ccf7d125587"
    },
    {
        "author": "吕颐浩",
        "paragraphs": [
            "咸平岸下分襟日，襄邑亭前把臂时。",
            "十载光阴惊一梦，塞尘踏尽鬓如丝。"
        ],
        "title": "襄邑道中赠孙天予子礼三首  其一",
        "id": "fcd5c780-7aed-4b92-9689-2a2d4000320e"
    },
    {
        "author": "吕颐浩",
        "paragraphs": [
            "霜毛一别各毵毵，兴味年来老不堪。",
            "横槊赋诗休塞北，扁舟垂钓渐江南。"
        ],
        "title": "襄邑道中赠孙天予子礼三首  其二",
        "id": "e6a5b0e0-6389-4686-8f49-6e1899de0e9c"
    },
    {
        "author": "吕颐浩",
        "paragraphs": [
            "弟兄交契比雷陈，白首相看意转亲。",
            "收拾壮怀同老去，江皋他日幸相邻。"
        ],
        "title": "襄邑道中赠孙天予子礼三首  其三",
        "id": "c7e4cceb-ce03-4d90-bf9c-83d1a542a0b8"
    },
    {
        "author": "吕颐浩",
        "paragraphs": [
            "凿沼因方类介圭，雨余泉石转增辉。",
            "排空恨乏乘风术，去傍沧浪濯我衣。"
        ],
        "title": "圭沼",
        "id": "52e4c93b-e435-4cc5-af51-53b7046e1b13"
    },
    {
        "author": "吕颐浩",
        "paragraphs": [
            "双桂亭亭傍竹斋，窗前会见紫花开。",
            "它时酿入椒浆后，香逐和羮满座来。"
        ],
        "title": "桂斋二首  其一",
        "id": "09fd1241-e95d-4fc3-bb3c-4451941594a9"
    },
    {
        "author": "吕颐浩",
        "paragraphs": [
            "团团双桂拂茅斋，虚幌疏櫺尽日开。",
            "会待高秋风露下，清香飘泛月中来。"
        ],
        "title": "桂斋二首  其二",
        "id": "ade08549-7596-47f8-b6ad-a7764b070c88"
    },
    {
        "author": "吕颐浩",
        "paragraphs": [
            "此君潇洒绿筠抽，直干凌云碧翠浮。",
            "想见风枝陪宴坐，囊封草就告嘉猷。"
        ],
        "title": "竹亭",
        "id": "d53093fa-9ae3-49ac-8e46-499cf9574b39"
    },
    {
        "author": "吕颐浩",
        "paragraphs": [
            "翠叶田田粲绿云，黄金苞实露华新。",
            "遶亭虽乏千株广，不羡当年万户人。"
        ],
        "title": "橘亭",
        "id": "6333bfe5-65e2-4c6d-b715-bf25fe516ce8"
    },
    {
        "author": "吕颐浩",
        "paragraphs": [
            "水晶绛雪旧驰名，珍重移来近野亭。",
            "看取薫风炎暑际，丹苞万颗粲繁星。"
        ],
        "title": "荔枝亭",
        "id": "b863364c-3c0b-4cd5-aca7-293d64400259"
    },
    {
        "author": "吕颐浩",
        "paragraphs": [
            "门外行人困郁蒸，不知萧寺有溪亭。",
            "暂铺冰簟闲伸展，一枕清风午梦醒。"
        ],
        "title": "题汝南县蒙溪亭二首  其一",
        "id": "a9be0843-b9d4-4ea6-aa9c-2c29c41d9493"
    },
    {
        "author": "吕颐浩",
        "paragraphs": [
            "暑途白昼倦趋程，月暗泥深夜阻行。",
            "却羡野僧无一事，布衣蔬饭任平生。"
        ],
        "title": "题汝南县蒙溪亭二首  其二",
        "id": "0e1a17f4-1db2-46b4-b4d0-99fbc65f1330"
    },
    {
        "author": "吕颐浩",
        "paragraphs": [
            "昔年官守在铜台，两槛疏篁手自栽。",
            "劲节浓阴还在否，清风应为故人来。"
        ],
        "title": "顷为河北东路常平厅事后有便坐厅两槛植竹春时仆别栽新竹去其旧本后二十年脩干森耸遂成茂林友人郭仲思尝为本路提刑寓此廨有书因回信寄一绝",
        "id": "989b6fac-319d-4d38-aed8-40387aeb6db4"
    },
    {
        "author": "吕颐浩",
        "paragraphs": [
            "出处何劳问大钧，如公材哭略铺陈。",
            "谈兵玉帐诗书帅，演诰纶闱侍从臣。",
            "万叠名山聊寓目，一方仙宅勿藏身。",
            "中原未复须留念，先入夷门渐入秦。"
        ],
        "title": "次韵沈元用游天台三首  其一",
        "id": "c9e3c1c5-a278-4247-a9e1-39d3474333db"
    },
    {
        "author": "吕颐浩",
        "paragraphs": [
            "山居犹不厌山行，石磴欹危步履辕马。",
            "夹路不闻双阙在，幽巖应有五芝生。",
            "春寒未放迁莺啭，风暖先催布谷鸣。",
            "我欲营茅留俗驾，无赀谁寄孔方兄。"
        ],
        "title": "次韵沈元用游天台三首  其二",
        "id": "8aea702b-6393-45c4-a40d-195d4fa10424"
    },
    {
        "author": "吕颐浩",
        "paragraphs": [
            "前麾转彩陈旗红，二纪穷边一梦中。",
            "曾拥琱戈思却日，屡乘铁马听嘶风。",
            "谁怜老去三春病，自觉闲来万虑空。",
            "满路落花归雁后，勿令书疏不相通。"
        ],
        "title": "次韵沈元用游天台三首  其三",
        "id": "01fd6046-7ba4-4f9b-a59c-a194be8d7695"
    },
    {
        "author": "吕颐浩",
        "paragraphs": [
            "几年踪迹共飞沈，自渡江来幸盍簪。",
            "奉使久违常恨别，闲居无梦不相寻。",
            "勒功钟鼎经纶志，混迹渔樵老退心。",
            "篱菊正开家醸熟，一樽何日得同斟。"
        ],
        "title": "登巾子山寄怀韩嗣夫",
        "id": "80de43f4-cd7f-4481-bc97-c1b99f15c7b0"
    },
    {
        "author": "吕颐浩",
        "paragraphs": [
            "东归顿觉马蹄轻，竚望天台景色新。",
            "遥想故园芳草盛，一番桃李又烘春。"
        ],
        "title": "将至天台马上口占",
        "id": "bc62e375-0768-4e4c-8c33-e6318fa9b713"
    },
    {
        "author": "吕颐浩",
        "paragraphs": [
            "小隐丹丘郡，安闲世虑空。",
            "运筹边阃帅，昭代将家风。",
            "牙帐霜矛白，宾筵舞袖红。",
            "何时同把臂，醉伴钓鱼翁。"
        ],
        "title": "次韵郭传师宠寄闲居之什",
        "id": "07b85e33-cf7d-42e3-95ac-a9294dca37b4"
    },
    {
        "author": "吕颐浩",
        "paragraphs": [
            "腐儒才术庸庸，祖业安能效太公。",
            "老去退休营小隐，闲来时幸濯清风。",
            "相从坦率形骸外，投分交游意气中。",
            "衰谢何堪抚鸣剑，梦魂犹拟灭羌戎。"
        ],
        "title": "次韵李德升老堂  其一",
        "id": "eef26a4c-0bc2-403c-a76b-7dd3d098a622"
    },
    {
        "author": "吕颐浩",
        "paragraphs": [
            "野堂岂意题佳句，强欲赓酬愧续貂。",
            "闲适更须驰厩马，访临无惜过溪桥。",
            "秋风南浦观垂钓，落日东山伴采樵。",
            "此乐有时惊自得，泥途何必羨烟霄。"
        ],
        "title": "次韵李德升老堂  其二",
        "id": "d578db18-263d-4ca5-bcbe-2d8c38513a70"
    },
    {
        "author": "吕颐浩",
        "paragraphs": [
            "佐时勋业愧先贤，迹退丹丘已二年。",
            "买得石田东郭外，盖成茅屋北山前。",
            "长林远水相萦带，翠岫奇峰更接连。",
            "多谢朋游念衰飒，寄题佳句已成编。"
        ],
        "title": "次綦叔厚韵  其一",
        "id": "76abd0ac-8120-40a9-9f57-7166accdbf04"
    },
    {
        "author": "吕颐浩",
        "paragraphs": [
            "心存魏阙岂能忘，揣分非才合退藏。",
            "此日燕休难报国，半生艰险忆垂堂。",
            "枕戈每叹身先老，览镜常嗟貌不扬。",
            "每今蘧庐聊偃息，会须恢复返吾乡。"
        ],
        "title": "次綦叔厚韵  其二",
        "id": "66828378-87bb-4b50-be38-d4aee35763b8"
    },
    {
        "author": "吕颐浩",
        "paragraphs": [
            "枫庭累岁玷朝班，老荷宸恩得退闲。",
            "枥马虺隤休入驭，陇禽衰倦合知还。",
            "莫辞敛迹归南亩，幸免移文向北山。",
            "恢复中原乖素愿，梦魂时得到乡关。"
        ],
        "title": "次石迪功韵  其一",
        "id": "82a73369-3d79-4ffa-acf3-6c00813ca0b8"
    },
    {
        "author": "吕颐浩",
        "paragraphs": [
            "丹丘无限好山川，叠翠峰峦插暝烟。",
            "郊外幽居三岁换，天边明月几回圆。",
            "野堂半隐慵欹枕，健笔题诗思涌泉。",
            "小圃賸开桃李径，飞觞同醉待来年。"
        ],
        "title": "次石迪功韵  其二",
        "id": "93ebf4f5-4f19-4c7f-bc4d-e7471c55496a"
    },
    {
        "author": "吕颐浩",
        "paragraphs": [
            "壮岁勤劳不自量，退居栽植复何忙。",
            "静思身外功名误，老觉闲中气味长。",
            "雨后羣山千叠翠，春回幽圃百花香。",
            "农人不识归休客，载酒相邀入醉乡。"
        ],
        "title": "次洪成季韵  其一",
        "id": "b2ee7776-e4d0-4c8a-a5d8-e1f6145bbf09"
    },
    {
        "author": "吕颐浩",
        "paragraphs": [
            "圣运中兴偶幸逢，经邦曾乏古人风。",
            "闭关退处喧嚣外，抚剑行吟感慨中。",
            "尚有素怀思报国，可怜幽梦欲平戎。",
            "新诗增重林泉价，倍见交情我与公。"
        ],
        "title": "次洪成季韵  其二",
        "id": "4bc0e395-953c-4a4d-bf63-946db61be048"
    },
    {
        "author": "吕颐浩",
        "paragraphs": [
            "胡尘一动隔吾乡，旋向丹丘筑草堂。",
            "方效潜鱼游河渚，忽随飞雁到衡阳。",
            "雨余南陌千峰翠，春日东郊百草香。",
            "身在湖湘归未得，梦魂时到旧居傍。"
        ],
        "title": "次潭州通判范寅秩韵  其一",
        "id": "186398c6-e980-4207-9d14-79ea3a4c213f"
    },
    {
        "author": "吕颐浩",
        "paragraphs": [
            "经纶无术致时康，何事连年住庙堂。",
            "退伴农夫耕晓月，闲陪渔父钓沧浪。",
            "壮怀衰谢休鸣剑，旧学荒芜耻面墙。",
            "别乘意勤贻雅什，续貂深愧不成章。"
        ],
        "title": "次潭州通判范寅秩韵  其二",
        "id": "2701f18c-611b-40de-a570-d8c009272f69"
    },
    {
        "author": "吕颐浩",
        "paragraphs": [
            "东郊半隐绕羣峰，门外涓涓一水通。",
            "再岁依栖忻有幸，十年遭际叹无功。",
            "闲心不厌耕南亩，清梦犹思殄北戎。",
            "看去中原恢复后，麒麟图画首肤公。"
        ],
        "title": "次李泰发韵",
        "id": "517a3166-bb35-45c8-9bf7-1b1cd08a0fad"
    },
    {
        "author": "吕颐浩",
        "paragraphs": [
            "垂老归休荷圣恩，栽花种竹引儿孙。",
            "向来豪健风樯勇，老去光阴渴骥奔。",
            "往事不劳空咄咄，素怀犹欲济元元。",
            "天台山下柴荆路，白首栖迟学灌园。"
        ],
        "title": "次张全真参政韵  其一",
        "id": "8fe9594f-4351-4040-b421-8662a804b245"
    },
    {
        "author": "吕颐浩",
        "paragraphs": [
            "青郊卜筑傍溪流，菡萏香中系小舟。",
            "脱去簪绅归畎亩，悟来□钓胜公侯。",
            "青云旧好何相厚，白雪新诗为宠留。",
            "又指湘潭问行路，一堂风月阻同游。"
        ],
        "title": "次张全真参政韵  其二",
        "id": "2e8e326f-e550-4bed-8735-b7ab83de68ad"
    },
    {
        "author": "吕颐浩",
        "paragraphs": [
            "腐儒奋迹自耕耘，冒玷台衡力不任。",
            "版筑作霖乖素愿，山云出岫本无心。",
            "衰迟向老开三径，豪迈平时惜寸阴。",
            "蚤伏诗名压元白，细看佳句用工深。"
        ],
        "title": "次朱通判敦儒韵  其一",
        "id": "3a4f8c20-ed0b-41c4-84b2-90de914e73f9"
    },
    {
        "author": "吕颐浩",
        "paragraphs": [
            "天台山下草堂深，罇酒时倍钓叟倾。",
            "屏迹分甘归畎亩，放怀谁复羨公卿。",
            "幽栖幸免牵荣辱，高遁何须隐姓名。",
            "洛浿词人通显后，愿来相访伴山行。"
        ],
        "title": "次朱通判敦儒韵  其二",
        "id": "5211d580-c81c-4b90-ad93-9268dba9e841"
    },
    {
        "author": "吕颐浩",
        "paragraphs": [
            "腐儒奋迹自山东，强欲区区效小忠。",
            "恢复中原虽有意，翼扶兴运怅无功。",
            "辞荣归去营三径，念昔何颜总百工。",
            "海不扬波边堠啸，竚闻飞牍奏肤功。"
        ],
        "title": "次仇待制韵  其一",
        "id": "2a6190f5-8a41-45a1-ac98-3fd1bb6e60d6"
    },
    {
        "author": "吕颐浩",
        "paragraphs": [
            "韮违轩陛归临海，颇幸栖身田亩间。",
            "混迹每寻樵叟伴，放怀常羨钓翁闲。",
            "君恩深厚司留钥，野性彷徨恋故山。",
            "异日公成勋业后，巾车无惜过柴关。"
        ],
        "title": "次仇待制韵  其二",
        "id": "fa92a2ad-03b6-4329-8442-3dad9335ae63"
    },
    {
        "author": "吕颐浩",
        "paragraphs": [
            "南郊同赋出郊篇，二纪光阴速箭传。",
            "祠馆退归乖素志，帅藩承乏愧前贤。",
            "羸驱岂愿留湖外，清梦时惊到海壖。",
            "待得秋风归旧隐，黄鸡白酒养衰年。"
        ],
        "title": "次郑顾道韵  其一",
        "id": "cdd92a6e-fe45-4c93-9b51-560707c2261e"
    },
    {
        "author": "吕颐浩",
        "paragraphs": [
            "不读离骚不著书，竹篱环合野人居。",
            "开罇细酌山中酒，挂壁闲看卧雪图。",
            "出处似非还似是，宦名如有亦如无。",
            "故人意厚题佳句，岂为疏狂鄙接舆。"
        ],
        "title": "次郑顾道韵  其二",
        "id": "2d08e758-dabc-4107-978e-3b485df9ede5"
    },
    {
        "author": "吕颐浩",
        "paragraphs": [
            "马前山色入吟鞭，马上行人思涌泉。",
            "枫落吴江何足道，好诗今拟谢临川。"
        ],
        "title": "次韵郭思得之归德铺留题  其一",
        "id": "83f56b48-ba4b-4e98-948f-718cbd4c01cd"
    },
    {
        "author": "吕颐浩",
        "paragraphs": [
            "妙年题笔吐英辞，壮岁该当高度色丝。",
            "五字七言嫌浅俗，挥毫新制六言诗。"
        ],
        "title": "次韵郭思得之归德铺留题  其二",
        "id": "d0881d43-e569-47f8-8e69-23f54ef6832c"
    },
    {
        "author": "吕颐浩",
        "paragraphs": [
            "故园一别四经秋，倦宦东归念昔游。",
            "下马邮亭开病目，壁间依旧见银钩。"
        ],
        "title": "次韵郭思得之归德铺留题  其三",
        "id": "e17b4ea4-6df4-4fab-a91a-3bbf9c618e44"
    },
    {
        "author": "吕颐浩",
        "paragraphs": [
            "草履便将为幸舄。"
        ],
        "title": "句",
        "id": "6a892762-b5a9-49bb-8298-2bf39e96386e"
    },
    {
        "author": "廖刚",
        "paragraphs": [
            "千年东序愧囊锥，浪学何生且一归。",
            "远道几烦黄耳走，故山今谢白云飞。",
            "燕游未许安仁里，梦想频惊在礼闱。",
            "争似钓台饱风月，一谿桃李自霏霏。"
        ],
        "title": "次韵彦平叔见赠",
        "id": "9058e68b-a409-4e32-adf4-c6658fea82e6"
    },
    {
        "author": "廖刚",
        "paragraphs": [
            "少小各西东，天涯会两蓬。",
            "相看身未了，欲别意无竆。",
            "岁晚嵩山雪，天寒洛浦风。",
            "寂寥倚孤剑，应忆笑言同。"
        ],
        "title": "大学送余适正往洛中就馆",
        "id": "73bf2787-dfa3-461e-a8a9-02d64d115f38"
    },
    {
        "author": "廖刚",
        "paragraphs": [
            "萧条门巷陋于颜，老去青春仅得闲。",
            "心画传家无计筞，手谈留客谩机关。",
            "静思往事千年上，俯叹劳生一梦间。",
            "多谢光临无别意，为闻流水与高山。"
        ],
        "title": "代祖父次韵酬罗君宝见赠",
        "id": "a3266844-8d26-4df3-a873-b3bf65b536a5"
    },
    {
        "author": "廖刚",
        "paragraphs": [
            "百草千花巧趁春，爱春何独水边人。",
            "青门紫陌酒旗飏，丽日和风天气新。",
            "白玉少年长带珮，红蕖游女小腰身。",
            "自怜惯作金明客，坐对闲窗满席尘。"
        ],
        "title": "次韵陈无伤春日书事",
        "id": "8c93cbe9-978b-44ed-a47d-5c016ecc3843"
    },
    {
        "author": "廖刚",
        "paragraphs": [
            "使华彩旆明春江，江边佛国游清凉。",
            "柔桑菀菀丝成荫，落花寂寂红余香。",
            "人间节物易流转，独有日月壶中长。",
            "高懽应笑杜陵客，典衣沽酒留风光。"
        ],
        "title": "次韵张敏叔江南僧舍送春之什",
        "id": "d10e9501-283a-4e4e-85e1-90c0cce6d5e6"
    },
    {
        "author": "廖刚",
        "paragraphs": [
            "十亩清阴隔短墙，幽香端许借余光。",
            "脩篁戛玉乱垂影，佳木屯云巧著行。",
            "隐几助成春草梦，卷帘饶占比窗凉。",
            "谁知靖节心源冷，独眄庭柯兴味长。"
        ],
        "title": "题丁乐道分翠轩",
        "id": "936735d0-b5c0-495b-b733-040eca8711f1"
    },
    {
        "author": "廖刚",
        "paragraphs": [
            "燕子无情语亦稀，春风池沼自涟漪。",
            "当年胜事归何许，苔没龟趺有旧碑。"
        ],
        "title": "题诸宫  其一",
        "id": "ab12a298-7393-4d9d-afde-a717d3b813e4"
    },
    {
        "author": "廖刚",
        "paragraphs": [
            "画桥红去卷蛾眉，台榭遗踪草树迷。",
            "犹有天然无限意，一池春水浴凫鹥。"
        ],
        "title": "题诸宫  其二",
        "id": "825172bb-3efb-4bb2-bb73-26f0fc8a1f14"
    },
    {
        "author": "廖刚",
        "paragraphs": [
            "蔓草春深绿更齐，玉鞭何处选芳菲。",
            "旧时锦绣丛中蜨，却傍疏篱野菜飞。"
        ],
        "title": "题诸宫  其三",
        "id": "48aee0ac-0a0f-438a-bf90-d4cb3d5e329e"
    },
    {
        "author": "廖刚",
        "paragraphs": [
            "云雾阴阴阁太虚，雨余蛙蚓上阶除。",
            "山颓井塌应无奈，大有人愁化作鱼。"
        ],
        "title": "次韵和陈几叟苦雨",
        "id": "74778d43-8247-4377-afe3-2d88cca513e4"
    },
    {
        "author": "廖刚",
        "paragraphs": [
            "倚天华栋俯长洲，渺渺双溪一槛秋。",
            "匹马问津迷去客，乱帆分港竞归舟。",
            "花飘两洞红交浪，影落三山翠合流。",
            "清夜鸣榔何处曲，冷光平泛玉帘钩。"
        ],
        "title": "题杨子光双溪阁",
        "id": "d392ba04-56cc-4bea-9f26-ec6342769d56"
    },
    {
        "author": "廖刚",
        "paragraphs": [
            "龙津剑窟古南州，阁势横空占上流。",
            "山色镇留春色在，水光长带宝光浮。",
            "风檐绿篠寒珠箔，雨岸红蕖隐钓舟。",
            "祗恐枫宸促归觐，未容潇洒老沧洲。"
        ],
        "title": "题胡器之镡溪阁",
        "id": "42ebcc33-9d70-4b9f-9125-19ec21264f14"
    },
    {
        "author": "廖刚",
        "paragraphs": [
            "世上男儿半可羞，贞姿谁欲遣随流。",
            "百年负愧生何益，一诺难酬死即休。",
            "明月碧溪长共洁，孤云落日自含愁。",
            "悬知万古悲行客，不待亭皋木叶秋。"
        ],
        "title": "题贤女铺",
        "id": "13451f67-e262-4ce6-88af-2cbfc273ad29"
    },
    {
        "author": "廖刚",
        "paragraphs": [
            "微云过疏雨，一洗尘土昏。",
            "潜行德幽寓，隐约桃源村。",
            "须臾胜士集，气类非权门。",
            "图史恣娱目，琴碁聊侑樽。",
            "岂无肴炙珍，忆鲈偏荐莼。",
            "大笑屋瓦震，雄辨江涛翻。",
            "却愁贤主人，早晚东南奔。",
            "谁与识我辈，咄哉非汝髠。"
        ],
        "title": "次韵侯思孺席间作",
        "id": "c8f253e8-2bdb-4a99-aef6-6c45464ded43"
    },
    {
        "author": "廖刚",
        "paragraphs": [
            "短檠移爝光，败席扫虿蜇。",
            "轩昂仅容膝，良媿生事拙。",
            "妙语契深心，澄浑皎寒月。",
            "何当日相寻，尚陋温伯雪。"
        ],
        "title": "次韵酬王元衷相过夜话次日见寄",
        "id": "7ad31fee-8b0c-48d0-9a02-c63ff8e0f6b8"
    },
    {
        "author": "廖刚",
        "paragraphs": [
            "风流万石有孙传，伟望孤标拔俊躔。",
            "鳯阙翺翔绵二纪，虎城留滞肯三年。",
            "龚黄术业今谁比，皋吕章程旧独贤。",
            "政恐君王念耆硕，未教长作洞中仙。"
        ],
        "title": "虔州送知府石舜弼吏部二首  其一",
        "id": "4671922c-2bf5-44f1-a0d3-50e388ac954b"
    },
    {
        "author": "廖刚",
        "paragraphs": [
            "朅来临抚未朞年，五袴讙谣已蔼然。",
            "公道直堪平贑石，清风那用挹廉泉。",
            "飞帆便恐迷三岛，缓辔聊须选一钱。",
            "最有后车湖上客，梦随旌旆作神仙。"
        ],
        "title": "虔州送知府石舜弼吏部二首  其二",
        "id": "106d6065-7ef5-4dfe-9e4e-aee6675bb628"
    },
    {
        "author": "廖刚",
        "paragraphs": [
            "月波自昔腾佳名，练光一带萦寒城。",
            "摧风剥雨岁月古，拊槛足栗忧颓倾。",
            "恍然宏丽惊幻化，云舒霞烂飞雕甍。",
            "烟收雾歛霁色净，菱花玉女新粧成。",
            "瑠璃万倾浸蟾腹，星河帖底游鱼明。",
            "荣光爽气长不夜，但觉零露涓涓清。",
            "彩虹飞跨度别岛，缥缈嬉笑归蓬瀛。",
            "红蕖照水翠盖合，往往辉映双华旌。",
            "广寒宫阙倘未到，绝致惟欲轻题评。",
            "君不见钱塘有美东南冠，覆压湖山美轮奂。",
            "海门日日子胥潮，百里青烟付朝爨。",
            "又不见松江起尺跨垂虹，骑鲸直下窥龙宫。",
            "危栏欲凭骇神观，万叶出没风涛中。",
            "月波境对了无此，一色涵空天共水。",
            "圆明湛静趣已高，不与二景争雄豪。",
            "猗欤兴废物有数，高韵庾公今日遇。",
            "治荒斥陋意所便，荷锸去趋舞襦袴。",
            "西园花木顿生春，结客从今朝与暮。",
            "嘉禾为郡亦云久，壮观从来未曾有。",
            "月波解与去思长，千古风流端不朽。"
        ],
        "title": "月波楼上呈知府检讨",
        "id": "cd46095e-5be4-4f2d-80a4-7544c63448ef"
    },
    {
        "author": "廖刚",
        "paragraphs": [
            "忆昔负笈游虞庠，三千缝掖纷袍霜。",
            "英姿锐气磨干将，凌云薄汉争翺翔。",
            "君时捧书自闽乡，贾生十八惊洛阳。",
            "南宫我适同广场，邂逅愚智俱忘羊。",
            "低回十载灯烛光，纤鳞壁水追洋洋。",
            "怜君兄弟双鳯皇，邓林秀出凡楩樟。",
            "才名籍籍日以香，谁者不识江夏黄。",
            "登籍还许联龙章，米糠初未精簸扬。",
            "须臾绿骥驰康庄，瑶池下泽殊行藏。",
            "西清椽笔金玉相，扬鞭缓珮鹓鹭行。",
            "丘明迁固与颉颃，汗流晔寿走且僵。",
            "文奎忽度南斗傍，江湖洗耳听鸣榔。",
            "相逢一笑百念亡，玉自辉洁兰仍芳。",
            "元经寂寞谁问杨，逃空我幸论肺肠。",
            "蛟龙蟠蜇岂可常，赐环长恐成参商。",
            "春风三月莺燕忙，桥飞柳絮随风狂。",
            "修补冉冉将征艎，别离安得情无伤。",
            "如君知音满庙堂，尘沙肯使埋珪璋。",
            "鹏程九万讵易量，从今拭目看腾骧。",
            "我惭百事无一长，独有疏懒胜嵇康。",
            "功名老大空激昂，那能俯仰巡门墙。",
            "艰难辛苦亦备尝，濯缨早晚寻沧浪。",
            "与君后会何渺茫，江鱼塞鴈无相忘。"
        ],
        "title": "送黄秀实著作赴单父任",
        "id": "cea944af-b3c7-4f03-b27b-59888a82584c"
    },
    {
        "author": "廖刚",
        "paragraphs": [
            "雨蕚烟梢恰半春，九华峰翠绮筵陈。",
            "花香暗逐金莲步，烛影潜交玉兔轮。",
            "青鸟不传言外意，紫云应识醉中真。",
            "鸣珂拥户蓬壶夜，想见愁看撤舞茵。"
        ],
        "title": "次韵刘天常赴郡会有作  其一",
        "id": "5ef5953b-923f-4544-9055-6f558014a279"
    },
    {
        "author": "廖刚",
        "paragraphs": [
            "百草千花巧趁春，曲栏幽径总铺陈。",
            "舞腰尽欲看回雪，诗匠谁当断斵轮。",
            "难把星波浑作事，须知簧语有非真。",
            "何如玉镫归来晚，红袖争扶入锦茵。"
        ],
        "title": "次韵刘天常赴郡会有作  其二",
        "id": "0a9023d8-d52d-41fa-8736-f3a257b273ca"
    },
    {
        "author": "廖刚",
        "paragraphs": [
            "漫士谁当识姓名，朅来微宦称单平。",
            "卑栖已分轩无过，高谊良慙盖始倾。",
            "负米未容辞五斗，屠羊安得羡三旌。",
            "夫君信欲光蓬陋，浪掷新诗一羽轻。"
        ],
        "title": "次韵酬罗严秀才见赠",
        "id": "41e6f71b-629d-4412-a6e0-4a0926ec4274"
    },
    {
        "author": "廖刚",
        "paragraphs": [
            "道行妻子尔胡颜，闾巷封侯亦不难。",
            "直使荣华倾后世，朱池终媿近严滩。"
        ],
        "title": "题朱池驿",
        "id": "b3e4e6f9-97af-43dd-bbe6-0d4d0bd660d0"
    },
    {
        "author": "廖刚",
        "paragraphs": [
            "过客小长卢，馨香满道途。",
            "我来闻好语，归棹舞新蒲。"
        ],
        "title": "别本觉老净悟大师偈",
        "id": "40956774-169f-44cb-a716-bd64003386b2"
    },
    {
        "author": "廖刚",
        "paragraphs": [
            "欲摘金英露湿衣，暗香还逐晓风微。",
            "仙翁可解追时节，心想何妨举世非。"
        ],
        "title": "道源朝奉重阳后以诗招赏菊走笔答之",
        "id": "20fe5f93-4ee9-4a8e-8ae1-8dfc031a77a3"
    },
    {
        "author": "廖刚",
        "paragraphs": [
            "平生才业笑时髦，唾手功名晚未遭。",
            "白髪早怜西日远，红旗还值北风高。",
            "定知国士逢青眼，会遣乡儇卖宝刀。",
            "独有失依门下客，梦随仙舸泛江涛。"
        ],
        "title": "送敏叔祠部赴庐州",
        "id": "25b7cda8-bf05-4f58-a3d0-5fe101f41d99"
    },
    {
        "author": "廖刚",
        "paragraphs": [
            "玉色谁将巧染丹，粧成娇脆学应难。",
            "谢家儿女空才思，不似枝头许细看。"
        ],
        "title": "郑彦敏以诗惠小女作红黄雪牡丹次韵答之",
        "id": "3f864246-9552-47ff-9bb6-e7d9e3c2caa6"
    },
    {
        "author": "廖刚",
        "paragraphs": [
            "弥月鏁萧寺，百念损心曲。",
            "开门春山青，舟备春涨绿。",
            "回首戏事空，白黑扫枰局。",
            "却怜剔银灯，手纤腰素束。",
            "劝我金屈巵，阳春词非俗。",
            "归心千里驰，客饮一笑足。",
            "况我富朋簪，连樯泛寒玉。",
            "夜泊子陵滩，清辉耿相烛。"
        ],
        "title": "舟次严子陵钓台当时出舟中所作一篇依韵和之",
        "id": "d0f8fe18-5943-464e-bf49-946c5933720d"
    },
    {
        "author": "廖刚",
        "paragraphs": [
            "钓台兀层巅，钓钩应不曲。",
            "岂曰真钓鱼，爱此千顷渌。",
            "战争如奕棋，光武偶赢局。",
            "先生静观之，未肯带一束。",
            "纷纷揔儿戏，龊龊付鄙俗。",
            "万乘等故人，醉卧加以足。",
            "谁能弃天真，俯仰矜执玉。",
            "亘古才一人，卓哉理深烛。"
        ],
        "title": "用当时韵题钓台呈诸友",
        "id": "f76e8de0-4504-49b0-82de-35b785dd1c11"
    },
    {
        "author": "廖刚",
        "paragraphs": [
            "洗眼贪看幼妇词，玉人空遣暗相思。",
            "凭谁为报归期近，趁得桃花烂熳时。"
        ],
        "title": "衢州试院次韵盛当时官长宠示二绝句  其一",
        "id": "40c5e975-4725-43f6-8162-fa35f23be6a7"
    },
    {
        "author": "廖刚",
        "paragraphs": [
            "挥麈论天幸此同，酒杯共笑夜炉红。",
            "共须速了公家事，相逐西湖泛暖风。"
        ],
        "tags": [
            "西湖"
        ],
        "title": "衢州试院次韵盛当时官长宠示二绝句  其二",
        "id": "ba69339d-8293-45b5-9fba-48afed2e1f79"
    },
    {
        "author": "廖刚",
        "paragraphs": [
            "柳嫩风摧绿，花娇雨妬香。",
            "欲凭羲驭缓，莫遣负韶光。"
        ],
        "title": "次韵当时官长院中三绝句  其一",
        "id": "05d51cc0-26c8-483f-a16e-e788ab6234e0"
    },
    {
        "author": "廖刚",
        "paragraphs": [
            "檐鹊矜巢噪，桑鸠唤妇鸣。",
            "客愁饶饾饤，墙外卖花声。"
        ],
        "title": "次韵当时官长院中三绝句  其二",
        "id": "c7d57067-f943-4696-a757-655f379eb865"
    },
    {
        "author": "廖刚",
        "paragraphs": [
            "画舸便春涨，骄骢惜障泥。",
            "归欤何所惬，烟柳子陵溪。"
        ],
        "title": "次韵当时官长院中三绝句  其三",
        "id": "e805d78e-f2a2-48ea-aa76-e48e79548b3d"
    },
    {
        "author": "廖刚",
        "paragraphs": [
            "陆羽甘泉冷似冰，松江因向令贤明。",
            "要须更取中桥水，欲看三君子鬭清。"
        ],
        "title": "戏呈吴江令张明达",
        "id": "5a65b40f-c52b-4926-9a1f-fa044e7982f8"
    },
    {
        "author": "廖刚",
        "paragraphs": [
            "北斗寅初建，东郊气乍迎。",
            "土牛敦岁事，彩燕动春情。"
        ],
        "title": "丙申春贴子八首  其一",
        "id": "aa7d7642-46e0-4b24-af6e-9b0268aac63a"
    },
    {
        "author": "廖刚",
        "paragraphs": [
            "箫皷迎春至，烟雰向晓开。",
            "棠阴听讼罢，菖叶劝畊来。"
        ],
        "title": "丙申春贴子八首  其二",
        "id": "62e0d853-7ce0-4873-a0e2-572fcf8d19f4"
    },
    {
        "author": "廖刚",
        "paragraphs": [
            "令节年光换，和风春令行。",
            "野塘初变柳，幽谷未迁莺。"
        ],
        "title": "丙申春贴子八首  其三",
        "id": "d42a999c-fa53-42d4-94e0-4186d371f78d"
    },
    {
        "author": "廖刚",
        "paragraphs": [
            "土牛分尽彩泥香，动地欢声入寿觞。",
            "倍觉今年春意好，上元灯火鬭风光。"
        ],
        "title": "丙申春贴子八首  其四",
        "id": "64ccc146-2f3f-4d84-9f80-3e8246ec26ee"
    },
    {
        "author": "廖刚",
        "paragraphs": [
            "碧波楼下银塘晚，丽日亭前瑶草新。",
            "和气满城催燕乐，风流太守最宜春。"
        ],
        "title": "丙申春贴子八首  其五",
        "id": "6e1d881e-e4e3-4e0d-b880-5f70edfa9b65"
    },
    {
        "author": "廖刚",
        "paragraphs": [
            "暖风渐绿池塘面，和气先薫花草心。",
            "欲识春来何处好，曲屏新称画堂深。"
        ],
        "title": "丙申春贴子八首  其六",
        "id": "0fcfa7e1-6492-4d4b-a051-0f51d533776f"
    },
    {
        "author": "廖刚",
        "paragraphs": [
            "绣阁佳人拂晓粧，争持春酒贺春阳。",
            "鬂云总把梅花插，帘幙春风一种香。"
        ],
        "title": "丙申春贴子八首  其七",
        "id": "a7b18684-aada-4237-8f1e-857a5c1cbbe6"
    },
    {
        "author": "廖刚",
        "paragraphs": [
            "金裁宝胜翻珠髻，云染华笺贴绣楣。",
            "庭户春归何所觉，暖风吹雪下琼枝。"
        ],
        "title": "丙申春贴子八首  其八",
        "id": "a69c5b69-fb6d-461b-8911-c9cd786ccbc8"
    },
    {
        "author": "廖刚",
        "paragraphs": [
            "祥光曾射斗牛墟，想见当年吉庆符。",
            "天遣麒麟来玉户，史占昴宿下云衢。",
            "扬鞭禁省声华籍，拥旆侯籓治状殊。",
            "妙世文章燕大手，致君才业鲁真儒。",
            "英姿冠玉使挥麈，雅座生风谢舞雩。",
            "寒士几人怀衍律，穷民比屋颂廉襦。",
            "宝燻共献诗千首，烦暑潜消酒百壶。",
            "珍重公归庙堂后，老人长照帝王都。"
        ],
        "title": "贺知府毛检讨生辰",
        "id": "b1c5a799-a63c-4c15-a12e-434ac9b7c52b"
    },
    {
        "author": "廖刚",
        "paragraphs": [
            "银河光动昴星躔，妙岁声华已赫然。",
            "青璅雄文天外凤，白虹豪气饮中仙。",
            "难攀骥足腾千里，曾许骊珠探九渊。",
            "会看黑头丹衮贵，伊周勋业老彭年。"
        ],
        "title": "贺王通判生辰",
        "id": "e590c514-2d89-4c40-843b-8ae150a57c9c"
    },
    {
        "author": "廖刚",
        "paragraphs": [
            "雾缠晓色风冷冷，沧波漾縠旌旗明。",
            "画舩叠皷不可挽，一城攘攘心为倾。",
            "城中老人为余语，我公道来能几许。",
            "朝家借不恤吾人，以我公归欲焉处。",
            "惟公立德清而通，惟公御下严而容。",
            "文章光彩莹万古，二十八宿罗心胸。",
            "高标不受俗尘涴，唾手功名犹坎轲。",
            "恩深谩结千里愁，见晚端闻九重贺。",
            "官僚有士辕下驹，感激剪拂铭肌肤。",
            "瑶池一夕看奔逸，惆怅未易追亨途。",
            "云龙风虎倐际会，回首可须论治最。",
            "要将椽笔压西清，不负声名燕许大。"
        ],
        "title": "送毛择民",
        "id": "f067b348-76ea-4ac6-b4b8-ecabb31e49ce"
    },
    {
        "author": "廖刚",
        "paragraphs": [
            "鸡争本绪粒，决鬭玄瞥改。",
            "鹰隼方饥飞，亦复一呼待。",
            "谁能谢蝇头，眼不挂兼琲。",
            "但觉轩冕荣，相高事风采。",
            "而我果何为，潜游万人海。",
            "穷阎卧袁安，朔雪落璀璀。",
            "动死偿幸免，天公复何憝。",
            "江湘渺清旷，雪景应好在。",
            "因循成滞留，琐屑困俗猥。",
            "岁晚误倚门，居然此心痗。",
            "青云有胜友，勉我去鄙倍。",
            "困怜涂中污，巾笥欲千载。",
            "失身殉虚名，要等轲与亥。",
            "归欤笋蕨乡，梦寐春山采。"
        ],
        "title": "次韵王元衷见寄",
        "id": "b416751e-f04e-491f-b8be-99c8e7b318e8"
    },
    {
        "author": "廖刚",
        "paragraphs": [
            "年登五九百无成，谁与焚香祝寿龄。",
            "浊酒一杯萧寺里，清风犹喜对华亭。"
        ],
        "title": "与姚令生日题宝云寺",
        "id": "8db41e76-6d61-4fb8-82ca-981a52dc4c8e"
    },
    {
        "author": "廖刚",
        "paragraphs": [
            "道懃三昧起膏肓，甘露醍醐散满堂。",
            "况有星郎碧云句，坐令西域识清凉。"
        ],
        "title": "寄赠清凉院医僧懃师",
        "id": "3c976df2-41d3-4a1b-91c2-846bb6918280"
    },
    {
        "author": "廖刚",
        "paragraphs": [
            "叠翠倚峥嵘，森然众木荣。",
            "两条寒玉迸，一槛暑风清。",
            "幽意凭分泻，微澜更合成。",
            "谁知阛阓里，扃户小蓬瀛。"
        ],
        "title": "题双泉堂",
        "id": "630552b8-6a17-4cb3-9c76-a6cb0c9079f1"
    },
    {
        "author": "廖刚",
        "paragraphs": [
            "高怀暂寄小轩亭，池浴双凫便借名。",
            "岛上飞时真得意，网中朝处肯留情。",
            "静同鸥鹭窥秋净，闲伴龟鱼戏晚晴。",
            "他日和鸣烟浪阔，主人端亦在蓬瀛。"
        ],
        "title": "题沈宗师双凫轩",
        "id": "c2740401-b6d6-4c57-8010-7e9cb2c61118"
    },
    {
        "author": "廖刚",
        "paragraphs": [
            "洗耳初嫌賸一瓢，归翰今媿远从辽。",
            "驹驰巳是无闻者，鴈集何禆有道朝。",
            "拭目故人三纪别，回头新贵九天遥。",
            "劝君幸遂田园乐，莫遣心旌取次揺。"
        ],
        "title": "次韵酬游师道见寄",
        "id": "a9d3635a-e93f-4b40-9956-3fad951303f6"
    },
    {
        "author": "廖刚",
        "paragraphs": [
            "门外青山玉作围，沟塍连络稻田肥。",
            "多慙薄宦辜猿鹤，一换星霜始一归。"
        ],
        "title": "题龙归院一绝借壁间韵",
        "id": "156809a6-d412-46e9-8f25-bf0487444ffd"
    },
    {
        "author": "廖刚",
        "paragraphs": [
            "潇洒东阳笑十围，未应裘马羡轻肥。",
            "稻粱浪遣成蓬梗，辽鹤殷勤祗蹔归。"
        ],
        "title": "后十余日别伦师赴临漳又题",
        "id": "5656d564-57ca-4f4c-8891-0590a9082bee"
    },
    {
        "author": "廖刚",
        "paragraphs": [
            "澄江一昔鲸翻玉，春水年年空自绿。",
            "长思岂但襦袴□，社祭千家绕山足。",
            "华堂香火煖生春，月槛风櫺清楚魂。",
            "遗踪孝慕几时尽，时见孤飞当日云。"
        ],
        "title": "题知漳州李伯安判院父祠堂陆惇礼韵堂在福唐城中所居之背山巅",
        "id": "e29812f6-3cf6-49a3-ba9c-77870bf6fd0a"
    },
    {
        "author": "廖刚",
        "paragraphs": [
            "下马看诗句，回头见佛桑。",
            "可怜空姓字，留与木根长。"
        ],
        "title": "题耕园铺",
        "id": "529907b5-1a5b-43f6-9a44-fe1ef6b6f5f7"
    },
    {
        "author": "廖刚",
        "paragraphs": [
            "路入龙溪晓，烟村暝不分。",
            "水声浑绕石，山色半含云。",
            "掠马惊飞雉，窥人走骇麏。",
            "空林惟鸟语，深荐忽兰芬。",
            "谷暗吟蛙部，崖苍织藓文。",
            "野花红复白，相照自缤纷。"
        ],
        "title": "山间早行题和溪驿",
        "id": "13e90b5d-83dc-45c1-b83b-a58ffb0275e8"
    },
    {
        "author": "廖刚",
        "paragraphs": [
            "见说龙巖路，猿啼今始闻。",
            "深林埋宿露，高岭出层云。",
            "天去头三尺，崖垂足二分。",
            "只愁双目眩，敢恃一杯醺。",
            "扪历增泥滑，瘏痡日向曛。",
            "长安九轨道，谁识此艰勤。"
        ],
        "title": "题南墩铺",
        "id": "874a0bc4-4b78-4eed-83be-b7165668d991"
    },
    {
        "author": "廖刚",
        "paragraphs": [
            "岭高无所见，泉冽不堪尝。",
            "独有埋云树，六月行人凉。"
        ],
        "title": "题新岭铺",
        "id": "fcdf682f-7ee0-4871-a4a5-6ac3ae0735dc"
    },
    {
        "author": "廖刚",
        "paragraphs": [
            "矗矗万琅玕，风枝带露寒。",
            "何当傍金阙，天子御楼看。"
        ],
        "title": "题崎滩铺竹",
        "id": "33bd5d13-5ecf-40ec-9d92-38db9d07d9db"
    },
    {
        "author": "廖刚",
        "paragraphs": [
            "蔽日揺风碧玉林，行人端为驻清阴。",
            "可怜寂寞垂亭畔，争得轩窗伴啸吟。"
        ],
        "title": "又题",
        "id": "e8080586-0dc7-4afd-a169-211f9a32ddd4"
    },
    {
        "author": "廖刚",
        "paragraphs": [
            "白汗交肤不可衫，濯缨空羡水如蓝。",
            "林泉学道平生志，末路嗟谁与指南。"
        ],
        "title": "冒暑借壁间韵",
        "id": "e31b5cfb-6f92-49b3-9586-3af70d430d9d"
    },
    {
        "author": "廖刚",
        "paragraphs": [
            "海乡何处是瀛洲，咄咄凭谁赋莫愁。",
            "衣袂可怜尘土涴，沧浪长忆钓鱼舟。"
        ],
        "title": "又借韵",
        "id": "0088889e-1cbe-4dff-b25f-270d7605d0e5"
    },
    {
        "author": "廖刚",
        "paragraphs": [
            "茅轩有何好，小驻客心寛。",
            "始觉安居乐，无如行路难。"
        ],
        "title": "逆旅憩店茆轩",
        "id": "8e5108e8-3ca3-40ac-a9a1-144e7ec83de3"
    },
    {
        "author": "廖刚",
        "paragraphs": [
            "射获原非虎，图看未识龙。",
            "古来除梦卜，真得几英雄。"
        ],
        "title": "偶书",
        "id": "1defef9f-2c8b-4e48-9216-0287c6e874a2"
    },
    {
        "author": "廖刚",
        "paragraphs": [
            "凡木无端折大风，玉摧成竹救无从。",
            "我来急召邻翁语，为护春筠长箨龙。"
        ],
        "title": "初冬再至龙巖过崎滩闵竹之灾吊之",
        "id": "70001885-a645-423f-9358-22610f5b0264"
    },
    {
        "author": "廖刚",
        "paragraphs": [
            "风肓木蠧堕瑶林，狼籍千竿翠碧阴。",
            "凭仗邻翁好收拾，尽教裁作凤皇吟。"
        ],
        "title": "琅玕纵横颠木犹在意不能释再用壁间旧韵",
        "id": "fc9fbcf9-a30d-4f45-9b0f-520fcb972840"
    },
    {
        "author": "廖刚",
        "paragraphs": [
            "百花台上小蓬莱，碧玉嶙峋照眼开。",
            "曾念萱堂少佳致，不知何夕定飞来。"
        ],
        "title": "天明美解非晚许以台上假山为惠小诗督请",
        "id": "68d8e6c8-594d-45fa-9cc5-52ff8561cd73"
    },
    {
        "author": "廖刚",
        "paragraphs": [
            "高轩慙媿远相过，道义谈余旅琐多。",
            "灯底自怜干斗剑，壁间谁办化龙梭。",
            "时来会中青钱选，和寡空为白雪歌。",
            "好淬文锋迎紫诏，莫因贤梗叹蹉跎。"
        ],
        "title": "廖传道示旅中述怀借韵奉酬且相慰勉云",
        "id": "372aa702-c5eb-4a57-a9d9-b6de7f1f5e8a"
    },
    {
        "author": "廖刚",
        "paragraphs": [
            "未遇由来叹数奇，梅花非早杏非迟。",
            "祗因乐道甘悬磬，肯羡成功不用龟。",
            "白眼固多流俗见，朱絃独有故人知。",
            "陈平岂解长贫困，器业惟当自护持。"
        ],
        "title": "又次韵酬廖传道",
        "id": "522f30d4-cba9-4124-901a-cc88157557b7"
    },
    {
        "author": "廖刚",
        "paragraphs": [
            "根尘积习亘须弥，好事从来总未知。",
            "蒲柳已惊秋向晚，膏肓长恐病难医。",
            "静扃玉户应无漏，密注金轮会有期。",
            "感激至言慙复喜，会当铭镂绝邪思。"
        ],
        "title": "寄陈厚之巳亥岁赴阙发洪井道中寄",
        "id": "4a2017ce-693f-4d64-a18d-cd21e9e96d2a"
    },
    {
        "author": "廖刚",
        "paragraphs": [
            "晚窗帘卷雨初残，一点无尘碧玉寒。",
            "霜节留公化龙杖，烟梢忆我钓鱼竿。",
            "坐令烦暑消余烈，解遣穷愁释百端。",
            "他日茅簷隐疏翠，悬知无梦到长安。"
        ],
        "title": "朱藏一除校书作别竹诗次其韵与藏一直舍切邻实共此竹",
        "id": "5b2e1d5f-cab0-4c89-abea-73190214b74f"
    },
    {
        "author": "廖刚",
        "paragraphs": [
            "春容未动柳梢头，宠赐初惊远自鸥。",
            "蟹眼翻云连色起，兔毫扶雪带香浮。",
            "出尘香味端谁品，无滓肝肠可耐搜。",
            "青琐夜长应不寐，珊瑚重见万金钩。"
        ],
        "title": "次韵卢骏给事试茶",
        "id": "dbea8886-23dc-4271-bf0a-2bd43f92580c"
    },
    {
        "author": "廖刚",
        "paragraphs": [
            "乐育贤豪地，谁令亦此来。",
            "羣公严矩范，正论扫氛埃。",
            "滥食还多媿，明时岂乏才。",
            "所怀真土梗，只合弃墙隈。"
        ],
        "title": "次韵潘义荣博士学中书事",
        "id": "62092a69-77b4-476c-a967-73e89d91574c"
    },
    {
        "author": "廖刚",
        "paragraphs": [
            "平生不许说功名，可但人嫌薄命人。",
            "松柏有心私自信，芝兰无臭自相亲。",
            "只今我亦乘轩鹤，何事公犹入幕宾。",
            "会看飞英霄汉上，方知满腹是精神。"
        ],
        "title": "真州次韵酬丁梦符见赠",
        "id": "3bc92a90-54ff-4ef3-97ac-d04b850efde5"
    },
    {
        "author": "廖刚",
        "paragraphs": [
            "久客倦尘鞅，薄游怜宝宫。",
            "论文欣得甫，载酒媿非雄。",
            "远岫入青眼，长江来好风。",
            "诗成故超绝，千里看花骢。"
        ],
        "tags": [
            "长江"
        ],
        "title": "次韵向伯恭发句同游西宫见寄",
        "id": "cafc2031-c3c7-4f93-a779-9d2e6d4be7c5"
    },
    {
        "author": "廖刚",
        "paragraphs": [
            "百年功利要深思，力屈才殚悔恐迟。",
            "万斛行船今足矣，千寻凿石古无之。",
            "谋疑箕子陈洪范，放□周公岂我欺。",
            "安得使轺虚采纳，免将无益害三时。"
        ],
        "title": "发仪真投宿山寺壁间见向伯恭留题因和其韵",
        "id": "ba1a388e-4c54-4d16-9928-bcb22f206a5b"
    },
    {
        "author": "廖刚",
        "paragraphs": [
            "规营端欲老渔樵，尚着青衫底百僚。",
            "长占广文眠雪夜，分无金谷度花朝。",
            "多慙软语怜根钝，纵与香名奈实聊。",
            "四海如公今有几，交情不逐岁寒凋。"
        ],
        "title": "次韵酬崔尚德检讨见寄",
        "id": "2ed92dcc-8031-45d5-9e91-af6d77bfeec3"
    },
    {
        "author": "廖刚",
        "paragraphs": [
            "万里端尘鞅，栖息宁重论。",
            "相逢一笑乐，妙语如春温。",
            "谓我鬓颜好，包巾已霜根。",
            "问我田舍何，抱瓮犹欠园。",
            "跳丸转光景，岁月逝水奔。",
            "岂无究竟法，汗漫要穷源。",
            "柴桑公阙里，此意今故存。",
            "谁云王谢家，流风但清言。",
            "并游芸合英，词辨江涛翻。",
            "久不一见之，清思濯襟烦。",
            "青冥双鳯举，媿欲欺山樊。",
            "勉哉适其时，云尽天无痕。"
        ],
        "title": "次韵酬王元衷郎中兼简夷仲学士",
        "id": "831ce86a-820d-4d22-bc1d-0b7237bf6125"
    },
    {
        "author": "廖刚",
        "paragraphs": [
            "南来无侣路三千，八月荒村看月圆。",
            "独酌不成眠未得，静随寒影落天边。"
        ],
        "title": "中秋夜宿光州陈寨驿",
        "id": "e66b1b4e-7614-4762-a8c7-ffd7da49f7ff"
    },
    {
        "author": "廖刚",
        "paragraphs": [
            "云垂旷野路漫漫，策策秋声作莫寒。",
            "已分故园天様远，不知何处是长安。"
        ],
        "title": "题蔡州柳庄铺",
        "id": "c1f66151-a828-4f06-939e-ef0d11a92689"
    },
    {
        "author": "廖刚",
        "paragraphs": [
            "区区望京国，京国何为哉。",
            "林泉佳处不肯住，尘埃窟里甘重来。",
            "此生何日遂所乐，扰扰随俗真堪哀。"
        ],
        "title": "题鄢陵县驿",
        "id": "a61a5f98-4fc4-4d59-923f-9b4d29efda13"
    },
    {
        "author": "廖刚",
        "paragraphs": [
            "碧瓦初寒夜，红炉拥邃亭。",
            "啸吟元俗调，商榷见全经。",
            "共拟蛾成螠，谁怜草化萤。",
            "疚心男子事，灯底看青萍。"
        ],
        "title": "次韵郑觉先冬夜围炉示同舍",
        "id": "597ca2f7-c6f0-418c-8882-451afcc901f7"
    },
    {
        "author": "廖刚",
        "paragraphs": [
            "前年出城西，祖饯长者辙。",
            "绿髩豪伟郎，还镳共炎热。",
            "蜀道非天涯，暂离非永诀。",
            "况乃赴官期，留者思奋决。",
            "人情殊易堪，信未恶时节。",
            "今晨西城出，景物旧森列。",
            "金莲认高楼，感叹成哽咽。",
            "不见昔年人，还为昔年别。",
            "此别异昔年，骨月心欲折。",
            "此行异昔年，衰蹇方折阅。",
            "聊为稻粱谋，途窘计所拙。",
            "人生足忧患，乐事多歇灭。",
            "连年琼芘卷，荒寂人迹绝。",
            "况我薄命人，悲辛复何说。"
        ],
        "title": "送别城西有感简元显",
        "id": "4636cc4e-ba78-43d3-9960-78ac997e68d4"
    },
    {
        "author": "廖刚",
        "paragraphs": [
            "零落残红莺语歇，荼蘼正是花时节。",
            "金盘带露剪琼英，恐逐杨花舞飞雪。"
        ],
        "title": "次韵李全甫惠荼蘼五首  其一",
        "id": "4bac9e5e-2a63-4e0d-a230-326608998489"
    },
    {
        "author": "廖刚",
        "paragraphs": [
            "春意不随桃李歇，香浓飘到薫风节。",
            "为君镇日守闲窗，绝胜当年映寒雪。"
        ],
        "title": "次韵李全甫惠荼蘼五首  其二",
        "id": "91ede8cd-1e32-41dd-b421-2cf2c171d255"
    },
    {
        "author": "廖刚",
        "paragraphs": [
            "寂寞王孙游骑歇，香风何许追嘉节。",
            "故应金谷拥笙箫，独倚竛竮架头雪。"
        ],
        "title": "次韵李全甫惠荼蘼五首  其三",
        "id": "6ecdad63-9150-4405-babf-1b762d39114c"
    },
    {
        "author": "廖刚",
        "paragraphs": [
            "吹尽柳绵香不歇，仙姿那把春为节。",
            "枝头疏蜨解寻芳，忆得仙腰舞回雪。"
        ],
        "title": "次韵李全甫惠荼蘼五首  其四",
        "id": "f04a33e9-dd4e-4b1b-b975-e5ac5a7f1d47"
    },
    {
        "author": "廖刚",
        "paragraphs": [
            "脩竹弄风新雨歇，瑶英玉蕋攀高节。",
            "折来解恼北窗吟，只合闲拈映胸雪。"
        ],
        "title": "次韵李全甫惠荼蘼五首  其五",
        "id": "ccc5d51b-a95c-4364-999a-8ea3ccf79b14"
    },
    {
        "author": "廖刚",
        "paragraphs": [
            "几年重几曾为客，今日黄花特地愁。",
            "北阙欢娱云杳蔼，南州消息鴈沉浮。",
            "惊人节物应无奈，浪迹生平可但休。",
            "倚剑长吟楼阁暮，淡烟寒月不胜秋。"
        ],
        "title": "重九书怀",
        "id": "42372c17-f1d9-4cee-80c8-8bbc14b604b7"
    },
    {
        "author": "廖刚",
        "paragraphs": [
            "年登千室富桑麻，谁似絃歌度岁华。",
            "紫府賸延天上客，黄金同醉月中花。",
            "龙山胜集成追感，巴岭新篇许拜嘉。",
            "倚徙更怜灯火市，笙箫无数酒旗斜。"
        ],
        "title": "和魏奉议九日夜饮县楼",
        "id": "4dea9430-cde5-4ebb-a817-ef30e010a797"
    },
    {
        "author": "廖刚",
        "paragraphs": [
            "平生才业笑时髦，唾手功名晚未遭。",
            "吏隐若为酬宝剑，仙游端欲探蟠桃。",
            "八龙不断声华籍，三戟应留气象豪。",
            "尽道此行归藻鉴，会看云翮背天高。"
        ],
        "title": "送崔浩然主簿",
        "id": "f21cbe9f-b9b8-4d01-b9fc-11989a5aa4ff"
    },
    {
        "author": "廖刚",
        "paragraphs": [
            "闽山家处锁烟霞，喜气潜随律报葭。",
            "陆井效祥清骨相，梅丹呈瑞富才华。",
            "牛刀异绩聊千室，棣蕚英声又一家。",
            "行看摩云上霄汉，定知仙种寿仍遐。"
        ],
        "title": "贺魏议生日",
        "id": "d7a4c447-c022-4e10-996a-919270e86c5f"
    },
    {
        "author": "廖刚",
        "paragraphs": [
            "腊雪缘何喜，春工属此兴。",
            "宿苗沾润足，盭气涤除仍。",
            "乱舞随空远，轻黏彻体凝。",
            "漫天纷糁玉，极目皎铺缯。",
            "带雨声初急，抟风势转增。",
            "危檐飘邃幕，疏屋洒寒灯。",
            "瑟缩鸦栖怯，跳梁犬力胜。",
            "须臾平坎窞，顷刻没畦塍。",
            "梅李看山木，琼瑶数塔层。",
            "寝眠宁有道，赋咏媿非能。",
            "郭履愁离席，孙窗但枕肱。",
            "冻从金井水，清挹玉壶冰。",
            "银阙何劳问，云台取次登。",
            "渔簔真好画，柳絮足多称。",
            "栗冽惊残岁，凄其忆旧明。",
            "戴君聊欲访，郢唱忽难应。",
            "绮席交银烛，清河映玉绳。",
            "诗成凌鲍谢，酒饮竭淄渑。",
            "天朗醒孤鹤，风高激怒鹏。",
            "齐宫初入梦，晓鼓数声鼟。"
        ],
        "title": "和周材雪诗",
        "id": "5ff2a499-8fd0-4181-8690-3853e08170e9"
    },
    {
        "author": "廖刚",
        "paragraphs": [
            "闻说长安少，祈求废寝兴。",
            "精禋俄感格，飘舞遽萦仍。",
            "剪水瑶花怯，揺风柳絮凝。",
            "共忻田有麦，谁念客无缯。",
            "洒迥春恩阔，侵窗晓色增。",
            "路漫三径草，光掩九华灯。",
            "栖鸟浑无托，渔舠渐弗胜。",
            "冈峦徒见陇，阡陌不留塍。",
            "庭玉堆盈尺，台云叠几层。",
            "困袁那有意，饱武亦何能。",
            "斗帐愁孤椀，围炉忆并肱。",
            "携瓶闲煮茗，坎地学藏冰。",
            "周雅何妨咏，燕山讵可登。",
            "齐宫当日景，谢句异时称。",
            "抱膝愁无侣，传笺喜得朋。",
            "郢歌元独妙，楚曲更相应。",
            "跛足慙追骥，凡材强就绳。",
            "汗颜从夺锦，痛饮欲临渑。",
            "喻问悬荀鹤，虞絃动沈鹏。",
            "故应聊遣兴，布鼓岂鼟鼟。"
        ],
        "title": "再和",
        "id": "29da24de-cc10-4b08-ac1b-f5e099421f10"
    },
    {
        "author": "廖刚",
        "paragraphs": [
            "流光如转毂，诘旦又新年。",
            "律换铜壶漏，春回斗柄天。",
            "守灯须彻曙，分酒莫论钱。",
            "雪分琼瑶化，花看锦绣鲜。",
            "暗惊双鬓改，傍羡九官迁。",
            "俗礼还慵讲，从朝好昼眠。"
        ],
        "title": "和孙逸道供奉除夜作",
        "id": "3336b517-a9e7-432b-bd71-c0d80fadecb0"
    },
    {
        "author": "廖刚",
        "paragraphs": [
            "春雪未发春工浅，春雪濛溶翳日华。",
            "晓户玉楼迷旧燕，晓村琼树点寒鸦。",
            "笼金不碍莺穿柳，覆锦犹妨蜨恋花。",
            "凭仗东风吹更暖，桃源端欲访仙家。"
        ],
        "title": "和逸道春雪",
        "id": "1eb62a10-da40-4818-8bae-568e5d335157"
    },
    {
        "author": "廖刚",
        "paragraphs": [
            "晓色初凝带月华，雰飞还见受风斜。",
            "红芳未遍人间景，白玉先开天上花。",
            "迤逦郊园迷别坞，蒙笼春水绕谁家。",
            "会须选胜乘新霁，倒载千秋小様车。"
        ],
        "title": "和焦器之春雪",
        "id": "25a992ef-961b-41f7-81d9-778ef863aa7c"
    },
    {
        "author": "廖刚",
        "paragraphs": [
            "薄宦虚名岂所夸，千金归去旧生涯。",
            "百龄慈氏颜犹渥，三任仙郎髩未华。",
            "鴈信巳传芳字锦，鹊声应傍小窗纱。",
            "后园春色浓如酒，明日输君即到家。"
        ],
        "title": "送张曼伯少府归长垣",
        "id": "ca4d7e76-7671-4b0a-a6fc-76838f18bed6"
    },
    {
        "author": "廖刚",
        "paragraphs": [
            "幽窗残梦午声鸡，犬吠人家草舍微。",
            "惆怅十年无限事，又听啼鸟送春归。"
        ],
        "title": "题白马寺西轩",
        "id": "3f0664ed-d885-4610-87c9-69264872a633"
    },
    {
        "author": "廖刚",
        "paragraphs": [
            "夜雨阴风剑自声，几嗟牢落向江城。",
            "冷猿秋鴈犹堪听，一寸古心谁与明。"
        ],
        "title": "次韵张必志秋怀三绝  其一",
        "id": "e5d7aa13-e536-4440-a376-798432350826"
    },
    {
        "author": "廖刚",
        "paragraphs": [
            "芙蕖池舘酒杯残，筞筞秋声入夜寒。",
            "月照蓬窗耿无寐，起看星斗一长叹。"
        ],
        "title": "次韵张必志秋怀三绝  其二",
        "id": "b68e2e3a-5e01-4c31-9897-90bc53c0d2dc"
    },
    {
        "author": "廖刚",
        "paragraphs": [
            "千古文章水一杯，功名谁是百无灾。",
            "悬知不改钩如曲，与子云山归去来。"
        ],
        "title": "次韵张必志秋怀三绝  其三",
        "id": "be5661cb-f89c-47ad-9997-d39268041cf0"
    },
    {
        "author": "廖刚",
        "paragraphs": [
            "数间茅屋冷如冰，久住与人亦有情。",
            "最忆蟠轩新种竹，夜深谁与听秋声。"
        ],
        "title": "忆陈氏旧寓",
        "id": "1db389a5-2303-403d-b655-b74e80fb0918"
    },
    {
        "author": "廖刚",
        "paragraphs": [
            "吾属生涯事事迟，规营端与世间违。",
            "等闲庠序消寒暑，准拟三年看一飞。"
        ],
        "title": "知点寄示入荆州学四绝句次其韵  其一",
        "id": "677f2410-0103-4144-8ad9-b7c77a268842"
    },
    {
        "author": "廖刚",
        "paragraphs": [
            "泮宫风化自巖廊，青珮雏莺学语忙。",
            "惭愧薄游聊有偈，不全无力赞垂裳。"
        ],
        "title": "知点寄示入荆州学四绝句次其韵  其二",
        "id": "311bd463-7781-47e4-954e-41c59b77715e"
    },
    {
        "author": "廖刚",
        "paragraphs": [
            "寒离北阙三冬雪，暖破南州二月风。",
            "欲访故人增感慨，霜蹄犹立马羣中。"
        ],
        "title": "知点寄示入荆州学四绝句次其韵  其三",
        "id": "eff8a8ec-55a4-4dcb-9fd8-a5e243f5393a"
    },
    {
        "author": "廖刚",
        "paragraphs": [
            "月照星河织女机，春风花草弄晴晖。",
            "楚宫台榭堪寻访，□见容斋数日归。"
        ],
        "title": "知点寄示入荆州学四绝句次其韵  其四",
        "id": "b375d5db-3dde-4af3-925e-f9dd590d0405"
    },
    {
        "author": "廖刚",
        "paragraphs": [
            "十年归梦绕庭闱，薄分都缘触事迟。",
            "玩水看山宁所乐，此心犹赖有君知。"
        ],
        "title": "次韵答张德夫二首  其一",
        "id": "cb013b4d-4f16-4ff5-8897-da50a85c713d"
    },
    {
        "author": "廖刚",
        "paragraphs": [
            "敢为骄騘惜障泥，烦将接淅问迟迟。",
            "直须日夜驰三百，慙媿吾人过月知。"
        ],
        "title": "次韵答张德夫二首  其二",
        "id": "7ba77bf8-fdd0-46b6-b570-d927bf254a82"
    },
    {
        "author": "廖刚",
        "paragraphs": [
            "几年京洛厌尘沙，青嶂长怀沈子胯。",
            "一苇渡江游客意，半巖营室梵王家。",
            "高轩满目罗诗匠，宝塔盈函贮佛牙。",
            "不觉下山红日晚，可堪重到杳无涯。"
        ],
        "title": "明应仲同游湘西诸寺有作次其韵",
        "id": "6d06fae7-c75a-446d-a50a-8da6924786ee"
    },
    {
        "author": "廖刚",
        "paragraphs": [
            "山下烟光碧玉溪，竹间禅寂白云扉。",
            "高僧久住清凉国，应笑风尘满客衣。"
        ],
        "title": "次韵萧昭甫同游江东四绝句 宝云寺",
        "id": "72369207-be64-439d-8c04-7259dc744b65"
    },
    {
        "author": "廖刚",
        "paragraphs": [
            "龙游龙归已绝尘，空余顽石隐归云。",
            "当时一昔犹嫌久，岂谓虚名万古存。"
        ],
        "title": "次韵萧昭甫同游江东四绝句 马祖巖",
        "id": "e7f8e9f5-e38f-42a0-b083-ad809f742a4e"
    },
    {
        "author": "廖刚",
        "paragraphs": [
            "高出云端谢世喧，碧天秋静镜无痕。",
            "尘缘不向尘中见，聊与游人洗眼根。"
        ],
        "title": "次韵萧昭甫同游江东四绝句 尘外亭",
        "id": "ac05437b-6351-481e-80df-d8fc22bd0e8d"
    },
    {
        "author": "廖刚",
        "paragraphs": [
            "野塘风细度香莲，碧涧云深响玉泉。",
            "从此西湖不须到，淡烟寒月一家天。"
        ],
        "tags": [
            "西湖"
        ],
        "title": "次韵萧昭甫同游江东四绝句 天竺寺",
        "id": "b6bd4f5b-4bdb-4349-831d-b40ad951abe9"
    },
    {
        "author": "廖刚",
        "paragraphs": [
            "偶随鸥鸟度寒溪，寂寂禅关半掩扉。",
            "翠玉万竿迎晓履，欲凭风露濯尘衣。"
        ],
        "title": "再和 宝云寺",
        "id": "c7eb916c-0c2f-4595-b058-3484f5e01c6f"
    },
    {
        "author": "廖刚",
        "paragraphs": [
            "去来踪迹等游尘，谁向蘧庐觅道根。",
            "巖穴故应无别异，镌题空有姓名存。"
        ],
        "title": "再和 马祖巖",
        "id": "d5710c15-c69f-4c90-95e0-a5aab57695bc"
    },
    {
        "author": "廖刚",
        "paragraphs": [
            "林远浑无鸟雀喧，山青那觅烧霆痕。",
            "三千眼界云霄上，十万人家草树根。"
        ],
        "title": "再和 尘外亭",
        "id": "631cccb2-2ecc-4864-8f69-179e5f06b8cb"
    },
    {
        "author": "廖刚",
        "paragraphs": [
            "好山堆翠拥金莲，花屋笼云傍石泉。",
            "秋沼英蕖半开谢，直须饶占一壶天。"
        ],
        "title": "再和 天竺寺",
        "id": "efc4b0e0-d652-45ea-8ed3-3bc4abd57724"
    },
    {
        "author": "廖刚",
        "paragraphs": [
            "帘垂永日小亭幽，时节惊人特地愁。",
            "万井笙箫怀帝阙，一簷风雨寄他州。",
            "青藜定遣相辉映，绿蚁何妨共拍浮。",
            "不料篷窗今夜月，一时分付与高楼。"
        ],
        "title": "抚州试院次韵王元衷上元作",
        "id": "7c5c9b1c-6416-4646-b85d-92b6d0f8ed1e"
    },
    {
        "author": "廖刚",
        "paragraphs": [
            "渥洼从古产名驹，想见当年梦吉符。",
            "候协月轮周四极，史占昴宿降三吴。",
            "文章直使惊天听，志业端期列圣徒。",
            "七叶珥貂余后庆，千秋遗庆足嘉谟。",
            "星轺蹔驾恩弥渥，霜节才临政已孚。",
            "岂但平反无滥狱，会看调燮有真儒。",
            "南州喜气光千里，东阁清芬荐百壶。",
            "珍重公归庙堂后，老人长照帝王都。"
        ],
        "title": "张敏叔生辰",
        "id": "7d436707-4752-4cc7-a947-5f83b5796d86"
    },
    {
        "author": "廖刚",
        "paragraphs": [
            "月华浑似十分圆，玉露金风处暑天。",
            "虎节端光凌碧汉，龙台佳气满晴川。",
            "扬鞭省闼声名籍，拥旆侯籓福禄骈。",
            "会看黑头丹衮贵，伊周勋业老彭年。"
        ],
        "title": "王守生辰七月十四日",
        "id": "677f9689-1b33-4f0a-aeb9-52644178c8b5"
    },
    {
        "author": "廖刚",
        "paragraphs": [
            "一目江天万里开，世间那有更高台。",
            "烟云缥缈千山迥，岛屿萦回二水来。",
            "爽气直疑侵斗汉，仙风应觉到樽罍。",
            "南州已见澄清日，大笔聊从赋早梅。"
        ],
        "title": "次韵敏叔郁孤台作",
        "id": "57a206ec-038e-455a-961f-decd74932045"
    },
    {
        "author": "廖刚",
        "paragraphs": [
            "妙龄声价压羣英，谁似青云早致身。",
            "帝阙日边迷远目，使星天上拱居辰。",
            "牟心肯向江湖老，衍律聊回涧谷春。",
            "万里夕红归去后，可能开府但清新。"
        ],
        "title": "次韵望阙台作",
        "id": "4fa8dd7b-c9a3-44d0-aef2-ad8ba7d1ac8a"
    },
    {
        "author": "廖刚",
        "paragraphs": [
            "孤标邂逅揖仙翁，白髪青衫道不穷。",
            "敛板薄尝清世禄，拂衣早慕古人风。",
            "芝兰一室纷嚣外，冰玉诸郎顾盻中。",
            "何幸新诗先枉教，真游应许叩鸿蒙。"
        ],
        "title": "次韵奉酬黄承务见寄",
        "id": "0962fd5a-cb4f-48cc-aa8c-37470e2a10f1"
    },
    {
        "author": "廖刚",
        "paragraphs": [
            "谁遣声名速置邮，不才如我自休休。",
            "知君只惯红裙饮，可是官身不自由。"
        ],
        "title": "招康朝小饮不至以诗来谢次韵戯答",
        "id": "02791c34-1197-4b85-9bfc-3cf0cf9300ce"
    },
    {
        "author": "廖刚",
        "paragraphs": [
            "山城春色雨兼风，谁访扬雄寂寞中。",
            "知是高轩应倒屣，妙谈全胜梦周公。"
        ],
        "title": "梦授访及偶昏寝不见继以诗来次韵答之",
        "id": "f900aae4-c327-4fdf-af49-74d57170078b"
    },
    {
        "author": "廖刚",
        "paragraphs": [
            "璧水相逄似梦中，天涯踪迹偶然同。",
            "为君鼓棹吹长笛，谁似乘流更御风。"
        ],
        "title": "朱熙载会于洪井先解舟宿石头渚以二诗见寄一约同行一贺得子次韵答之  其一",
        "id": "9c767797-8836-4616-84a1-71b2aaf0abe0"
    },
    {
        "author": "廖刚",
        "paragraphs": [
            "主祀传家已倍迟，便须真是桂林枝。",
            "他年不媿琼瑶赠，应被人言趒灶儿。"
        ],
        "title": "朱熙载会于洪井先解舟宿石头渚以二诗见寄一约同行一贺得子次韵答之  其二",
        "id": "05a1c614-f34a-4d5a-a28a-dfe5754a49a9"
    },
    {
        "author": "廖刚",
        "paragraphs": [
            "平生惟一女，宝惜岂珠玉。",
            "夫妻递襁抱，犊輭舐未足。",
            "上天胡忍予，谴罚不容赎。",
            "沉疴遽汝萦，微息竟莫续。",
            "痛哉伤我神，怳若失飞鹄。",
            "追惟百牵肠，展转损心曲。",
            "忆昨将汝归，万里自荆蜀。",
            "篮舆共先后，百步能我瞩。",
            "汝母惜可知，拥坐甘蹐跼。",
            "长途亦云劳，不觉度炎酷。",
            "今后当远行，□门述蹢躅。",
            "相看怀抱空，将领但妾仆。",
            "心折疑巳碎，泪甚冲风烛。",
            "念汝生少啼，起卧洁絣褥。",
            "谓当非凡孩，岂料两岁促。",
            "意余积不厘，汝故弗为属。",
            "长江漂玉尘，兹事未免俗。",
            "遗踪仅何有，肠断髪毬绿。",
            "情知东门达，敢取西河辱。",
            "要识父母心，吾诗尚堪录。"
        ],
        "tags": [
            "长江"
        ],
        "title": "哭荆奴",
        "id": "de87da37-fb22-450e-83b1-769b174f036c"
    },
    {
        "author": "廖刚",
        "paragraphs": [
            "韶光端许见分明，白雪缃云意态轻。",
            "天艳静中迎客笑，静粧闲里照人清。",
            "不教乱落从风恶，聊看交加待月生。",
            "却忆后园应更好，幽闺春夜若为情。"
        ],
        "title": "抚州次韵李成德桃李花诗",
        "id": "cf79099c-98a8-4e0a-958c-59fe08cf2c93"
    },
    {
        "author": "廖刚",
        "paragraphs": [
            "隼旆飞扬百仞台，满城佳气静氛埃。",
            "烟云渺渺江流去，花木欣欣春思回。",
            "妙舞人传天上曲，暗香风度岭头梅。",
            "金莲影散蓬壸夜，余兴应留继日来。"
        ],
        "title": "次韵知府中奉登鬰孤诗",
        "id": "9182b7a3-c7eb-4179-8d06-fa3b512efb91"
    },
    {
        "author": "廖刚",
        "paragraphs": [
            "闻说幽栖久鳯台，白云巾履谢风埃。",
            "三刀不是尘缘在，五袴争教暖律回。",
            "金谷分无人载酒，玉京应有使传梅。",
            "今看一举登黄闼，绝胜河东谩去来。"
        ],
        "title": "同前和书事",
        "id": "966ff2f2-0831-4932-9b72-645b2988eb54"
    },
    {
        "author": "廖刚",
        "paragraphs": [
            "荳蔻梢头春欲妍，历山高下覆祥烟。",
            "祗今骐骥腾千里，当日麒麟下九天。",
            "中渭早芬廷尉誉，集贤行峻曲江迁。",
            "貂蝉奕世真余事，愿比灵椿赋大年。"
        ],
        "title": "上提刑中散生日",
        "id": "89781576-1137-4ac0-aa1a-6bff5a61937e"
    },
    {
        "author": "廖刚",
        "paragraphs": [
            "灵椿长幸荫衡门，阶草何妨晚见春。",
            "骏种也知慙冀北，病怀聊为释漳滨。",
            "名家正恐非兰玉，瑞世宁当是鳯麟。",
            "谁道添丁无足庆，竞传佳句一番新。"
        ],
        "title": "次韵酬纯通判",
        "id": "2942139c-ecb8-41ba-bfe8-cd98d0211435"
    },
    {
        "author": "廖刚",
        "paragraphs": [
            "武陵溪上万花翁，花落花开醉脸红。",
            "应笑误游尘世客，却随风水去匆匆。"
        ],
        "title": "戏赠万花翁",
        "id": "0c9cafbe-74eb-43ed-978b-32eb2b44b53b"
    },
    {
        "author": "廖刚",
        "paragraphs": [
            "风流那复有斯翁，端为论文访蜀雄。",
            "鳯髓欲追千古调，锦囊弃著一生功。",
            "看花想见频挥玉，骑马何曾羡着红。",
            "闻道碧桃春更晚，归鞭底事苦匆匆。"
        ],
        "title": "戏谢万花翁",
        "id": "678fccf7-c3df-4bee-907e-dfd483eac9c0"
    },
    {
        "author": "廖刚",
        "paragraphs": [
            "马足车轮恋日闱，几人高遯蹈家肥。",
            "少陵秪为趋朝懒，万里云山取次归。"
        ],
        "title": "题归安寺",
        "id": "7ef3fb0b-cd95-4d7d-9083-dbff35e39237"
    },
    {
        "author": "廖刚",
        "paragraphs": [
            "薪斧宁参造化权，发祥瑞若剖符然。",
            "天心默与人心契，字色浑如墨色鲜。",
            "事类洛书今更显，义稽商颂古难全。",
            "愿归麟阁光青史，千载声歌播舜絃。"
        ],
        "title": "次韵陈知点瑞木一首",
        "id": "9d4a3e34-754f-4fe1-9226-13fbd6fdf8c7"
    },
    {
        "author": "廖刚",
        "paragraphs": [
            "一飞南堕羽谯谯，回首清都万里遥。",
            "却幸开樽得云榭，不妨携客上星桥。",
            "花明总照潘郎髩，柳妙争萦楚女腰。",
            "化国春城人自乐，多慙前哲德音昭。"
        ],
        "title": "次韵林吉夫朝奉共乐台即事",
        "id": "3814d1fa-c8bd-4bf2-9b5b-dcc47640eb8e"
    },
    {
        "author": "廖刚",
        "paragraphs": [
            "迷途非远复，靖节子其徒。",
            "止水明心法，行年见道枢。",
            "俨如还旧国，端是得遗珠。",
            "燕处今何事，春风咏舞雩。"
        ],
        "title": "题张延之觉寺亭",
        "id": "bf630bb5-8371-4030-b82c-8762fdbda0dd"
    },
    {
        "author": "廖刚",
        "paragraphs": [
            "至宝人所祕，感君轻暗投。",
            "还君祝君富，不是薄隋侯。"
        ],
        "title": "廖常山人惠珠副以诗文戏谢之",
        "id": "fed38ea4-627a-451b-ae95-b9ef2d8c2624"
    },
    {
        "author": "廖刚",
        "paragraphs": [
            "我有茆庐傍林麓，负溪映光千顷绿。",
            "灵峰钟磬敞金莲，绝涧松篁泻寒玉。",
            "萦回窈窕廓以容，正可标名取盘谷。",
            "肥鱼香稻不须致，苦恨风悲无静木。",
            "霜蒲昜折柳经秋，萧飒髩毛眵两目。",
            "闲云不雨空出岫，谩说幽兰自芬馥。",
            "低回还笑杜陵老，尧舜君民厚风俗。",
            "青萍飞跃鳯鸣翔，要待干旋坤转轴。",
            "只今舆马非我事，拄杖芒鞋巾一幅。",
            "时时照弄摩尼珠，金色祥云满天竺。",
            "年龄亦复惊晼晚，不暇栽松惟种菊。",
            "清冷池上景物新，幸得君诗三反读。",
            "向来巳分得奇祸，岂料更容侥静福。",
            "天光下济诏语温，未遣安丰慙考叔。",
            "市朝宗古恶风波，公棹惟怜初不欲。",
            "经营蛙角吓腐鼠，往往竟同蛾赴烛。",
            "须知幻境本来空，况乃隙驹光景促。",
            "逍遥物外复何疑，苟简塲中无自足。",
            "昨宵星月蘸虚碧，行散遶堤方恨独。",
            "朅来共语君勿迟，想见风尘厌追逐。"
        ],
        "title": "次韵和吴济仲见赠长篇",
        "id": "022beb4b-1213-4dbb-b009-1f7d8753100c"
    },
    {
        "author": "廖刚",
        "paragraphs": [
            "试说栖真是若何，鐡牛安卧到新罗。",
            "个中消息凭谁会，古庙缘墙长薜萝。"
        ],
        "title": "赠圆照",
        "id": "32fd1b6f-1882-4ae7-b570-82153b0154cf"
    },
    {
        "author": "廖刚",
        "paragraphs": [
            "病愤无凭写，翻然试一来。",
            "谁知丘壑性，畴昔斗牛回。"
        ],
        "title": "赴工部日题信州玉南寺壁和韵",
        "id": "46fde185-5dd6-421e-8484-d6417ddcf450"
    },
    {
        "author": "廖刚",
        "paragraphs": [
            "银河一派接天来，碧玉千峰照眼开。",
            "我欲乘槎访仙去，却疑身巳在蓬莱。"
        ],
        "title": "题临漳台  其一",
        "id": "543d6532-3a20-4297-83a6-908a03f5a97b"
    },
    {
        "author": "廖刚",
        "paragraphs": [
            "画栋岧嶤倚翠微，玉箫声断紫烟飞。",
            "凭阑万里秋光老，谁会长吟久未归。"
        ],
        "title": "题临漳台  其二",
        "id": "393f0813-bcbf-42d0-8f19-6810890b0066"
    },
    {
        "author": "廖刚",
        "paragraphs": [
            "金风淅沥叶飞黄，独倚殊姿逞豓阳。",
            "谁道化工无鉴别，故应奇特属花王。"
        ],
        "title": "秋日牡丹",
        "id": "e2a3b898-cfba-4c00-a8a5-230c27d957f9"
    },
    {
        "author": "廖刚",
        "paragraphs": [
            "云游何所图，只为一大事。",
            "事了早归来，和我休歇去。"
        ],
        "title": "别妙湛",
        "id": "35e243ab-6cfd-42fb-9ed4-1cd5033ab4d9"
    },
    {
        "author": "廖刚",
        "paragraphs": [
            "虹流电绕想当时，万万人今寿域跻。",
            "十荚蓂开尧宝历，九歌功叙禹元圭。",
            "需云湛露罗簪绂，脆管緐絃飏羽霓。",
            "千仞寿山封祝意，年年峻极与天齐。"
        ],
        "title": "天宁节致语口号",
        "id": "1cc35dba-5af3-4795-b236-090a19e1f2e2"
    },
    {
        "author": "廖刚",
        "paragraphs": [
            "汾阳几世令公孙，曾掌纶言代帝尊。",
            "扈毕未从朝紫极，郡符聊复驾朱轓。",
            "须知荣贵南柯梦，且尽勤渠北海樽。",
            "更愿滁人休借寇，欲看勋德被元元。"
        ],
        "title": "燕待知滁州郭舍人致语口号",
        "id": "94ea006b-9452-4ff0-8596-f13b9cafad89"
    },
    {
        "author": "廖刚",
        "paragraphs": [
            "皇华使者万人英，谁似青云稳致身。",
            "和气一城迎彩旆，高牙千骑拥朱轮。",
            "买臣被命聊辞汉，季子应朝却入秦。",
            "归侍玉皇难再见，当懽莫惜举杯频。"
        ],
        "title": "燕陈观察致语口号",
        "id": "b3143e16-c313-4558-9c83-c6c62fd833d6"
    },
    {
        "author": "廖刚",
        "paragraphs": [
            "使者星车自九天，一声天语万人传。",
            "恩光晓月明旌旆，和气薫风入管絃。",
            "北海樽罍须酩酊，东山歌舞亦婵娟。",
            "按行况觉都无事，倒载何妨作饮仙。"
        ],
        "title": "燕待赵走马致语口号",
        "id": "e9539e65-2211-481e-becf-337df3833607"
    },
    {
        "author": "廖刚",
        "paragraphs": [
            "画船搥鼓叠烟波，夹道争看刺史过。",
            "定有去思留剡水，巳传来暮到嘉禾。",
            "籓垣暂屈元侯镇，鼎鼐终还妙手和。",
            "高会莫辞今夕醉，儿童竹马拥郊坡。"
        ],
        "title": "燕待新知越州王中大致语",
        "id": "0cf1b353-1cac-4c47-94b3-e5feba26d194"
    },
    {
        "author": "廖刚",
        "paragraphs": [
            "琳宫仙客紫微郎，大笔由来远擅塲。",
            "三接恩光倾弁冕，五花文彩照缣缃。",
            "蛟龙岂久逃雷雨，琏璧终须属庙堂。",
            "莫惜当懽同尽醉，主人龚召客常杨。"
        ],
        "title": "燕待宫使郭舍人致语",
        "id": "eefeffb0-b522-4ba6-9895-052d542d19c9"
    },
    {
        "author": "廖刚",
        "paragraphs": [
            "画堂开宴惬新凉，燕舞莺歌奉玉觞。",
            "未放仙舟登李郭，更看贤守会龚黄。",
            "三竿日照旌旗动，千里风飘锦绣香。",
            "尽醉故应怜夜永，高情莫逆话偏长。"
        ],
        "title": "同前",
        "id": "5736c178-e88f-493b-afa8-d46ed0d62600"
    },
    {
        "author": "廖刚",
        "paragraphs": [
            "虎符分寄辍名卿，锦缆牙樯绣水滨。",
            "昼秀岂将夸故里，彩衣端为奉高亲。",
            "开怀此日樽中醉，结绶他年席上珍。",
            "画鼓不须催去棹，清欢难会玉堂人。"
        ],
        "title": "燕待知泉州郑司业致语",
        "id": "01e73d62-c78c-4387-9ace-1b90ecb533f0"
    },
    {
        "author": "廖刚",
        "paragraphs": [
            "使节星驰宿卫贤，九重遥指觐天颜。",
            "三春日暖桃花浪，万里人归明月船。",
            "金谷高欢难会遇，玉京还驭恐留连。",
            "明朝彩旆烟波渺，莫惜通宵醉管絃。"
        ],
        "title": "燕待走马太傅致语",
        "id": "39157f7c-2440-4f9d-abc2-486c740e4083"
    },
    {
        "author": "廖刚",
        "paragraphs": [
            "丽日和风花正妍，黄堂高会四神仙。",
            "凌云擅价蓬莱客，游刅飞声天府贤。",
            "旌旆驰驱聊此日，鼎槐调爕属他年。",
            "红英趁拍莫教错，冠玉周郎正汝怜。"
        ],
        "title": "新知明州周龙图知兴化黄府判特排致语口号",
        "id": "818913d9-e4e5-4c44-ac6c-b24cd9d42199"
    },
    {
        "author": "廖刚",
        "paragraphs": [
            "星车还自九天来，应是明时重选才。",
            "泽与尧言下宣室，人随汉史上春台。",
            "恩光晓日千家动，和气晴云万里开。",
            "高会莫辞同尽醉，风流北海富樽罍。"
        ],
        "title": "燕走马太傅大排致语口号",
        "id": "4f93bf42-2d3e-45de-964c-ebdda83fe3ec"
    },
    {
        "author": "廖刚",
        "paragraphs": [
            "方壶贠峤海中仙，吴越溪山照画船。",
            "玉帛名王朝帝德，节旄肤使驻宾筵。",
            "恩承雨露来天上，武接鹓鸾指日边。",
            "共燕需云歌盛事，愿同文轨万斯年。"
        ],
        "title": "高丽使副特排致语口号",
        "id": "cb2a2264-5c9d-4783-843a-f9d8710ece3c"
    },
    {
        "author": "廖刚",
        "paragraphs": [
            "蓼萧均泽九夷同，万里将迎礼意隆。",
            "属国未瞻都护节，列城先仰使华风。",
            "清谈会觉襟无暑，痛饮何辞盏屡空。",
            "早晚回辕天上去，已应声价落辽东。"
        ],
        "title": "引伴致语口号",
        "id": "9d0b4b23-7147-4adf-9532-42c501bff3fc"
    },
    {
        "author": "廖刚",
        "paragraphs": [
            "哀响震重闱，伤心薤露晞。",
            "玉颜遗宝镜，仙驭想霞衣。",
            "恨满风中树，恩深草上晖。",
            "空傅御史孝，泣血故乡归。"
        ],
        "title": "黄思贤母氏挽词  其一",
        "id": "f69b5e2f-56ee-4bda-a6d3-9fe736d2815a"
    },
    {
        "author": "廖刚",
        "paragraphs": [
            "寿考推贤德，安荣享庆门。",
            "鹓鸿行令子，兰玉秀诸孙。",
            "谷暗风悲棘，庭空露泣萱。",
            "从今五色锦，不复照温颜。"
        ],
        "title": "黄思贤母氏挽词  其二",
        "id": "4bfbb390-75da-461e-86e3-9271d71e5628"
    },
    {
        "author": "曲端",
        "paragraphs": [
            "破碎江山不足论，何时重到渭南村。",
            "一声长啸东风里，多少未归人断魂。"
        ],
        "title": "蜀中作",
        "id": "3be31050-e466-4c27-ad69-83f0a2da541e"
    },
    {
        "author": "曲端",
        "paragraphs": [
            "曾统山西十万兵，腰间宝剑血犹腥。",
            "山僧不识英雄客，俣必叨叨问姓名。"
        ],
        "title": "温泉寺",
        "id": "47893df1-26dc-4daa-a8e8-242d586a5cd7"
    },
    {
        "author": "曲端",
        "paragraphs": [
            "日脚烧空意欲燃，山行六月道闻蝉。",
            "自怜不及高枝上，饱汲清风不费钱。"
        ],
        "title": "清凉院",
        "id": "2c05302e-b4ec-4bf3-8c4b-4f5ae5758543"
    },
    {
        "author": "曲端",
        "paragraphs": [
            "不向关中兴事业，却来江上泛渔舟。"
        ],
        "title": "句",
        "id": "51891731-e31c-4fcf-8af7-35ce5e2a1d1b"
    },
    {
        "author": "王道坚",
        "paragraphs": [
            "无心曾出岫，倦翮早知还。",
            "为报长安使，休寻海上山。"
        ],
        "title": "临终诗",
        "id": "51dd98cb-caa9-4ef4-8ec8-5d2f9fca33f8"
    },
    {
        "author": "赵伾",
        "paragraphs": [
            "突兀当空势不羣，崭然头角起祥氛。",
            "毗陵自古多英傪，可信孤峰解主文。"
        ],
        "title": "题安阳山",
        "id": "5532d055-7252-4fe4-a045-b99c5b40385b"
    },
    {
        "author": "钭元珍",
        "paragraphs": [
            "大定山河四十秋，人心不似水长流。",
            "受恩深处宜先退，得意浓时便好休。",
            "莫待是非来入耳，从前恩爱反为仇。",
            "世间多少忠良将，服事君王不到头。"
        ],
        "title": "辞朝",
        "id": "fab75557-3e2a-4398-8cd8-bb8b17ac5cdf"
    },
    {
        "author": "钭元珍",
        "paragraphs": [
            "宴罢琼林酒一杯，忙忙骢马出蓬莱。",
            "黎民喜遇三春雨，猾吏愁逢二月雷。",
            "带得一天新雨露，扫开宇内旧尘埃。",
            "文昌阁上人千万，争看神明夺锦回。"
        ],
        "title": "回朝",
        "id": "0841499e-456c-448e-8296-e70e06b5eeef"
    },
    {
        "author": "钭元珍",
        "paragraphs": [
            "碧树深林夏景凉，薰风飘竞日偏长。",
            "闲时棋局娱宾乐，忙里吟诗慰己惶。",
            "臣节栎才惟谨肃，圣明敷德化顽强。",
            "退暇狂声心犹耿，祈愿烽烟息障疆。"
        ],
        "title": "归隐",
        "id": "b979df3e-9503-49fe-8fe5-07d279b4ad7e"
    },
    {
        "author": "妙普庵主",
        "paragraphs": [
            "心法双忘犹隔妄，色尘不二尚余尘。",
            "百鸟不来春又过，不知谁是住庵人。"
        ],
        "title": "山居",
        "id": "064ff66c-ba57-450e-8719-1e9e8fff92be"
    },
    {
        "author": "妙普庵主",
        "paragraphs": [
            "学道犹如守禁城，昼防六贼夜惺惺。",
            "中军主将能行令，不动干戈致太平。"
        ],
        "title": "警众三首  其一",
        "id": "415c912a-05db-4e24-b981-d4c5c8f6bf56"
    },
    {
        "author": "妙普庵主",
        "paragraphs": [
            "不耕而食不蚕衣，物外清闲适圣时。",
            "未透祖师关棙子，也须存意著便宜。"
        ],
        "title": "警众三首  其二",
        "id": "b064cca3-c87c-46bd-be8a-cfbcf9da6471"
    },
    {
        "author": "妙普庵主",
        "paragraphs": [
            "十二时中莫住工，穷来穷去到无穷。",
            "直须洞彻无穷底，踏倒须弥第一峰。"
        ],
        "title": "警众三首  其三",
        "id": "ee31f4f6-e0ab-4dd6-a47d-f3e5b17aee80"
    },
    {
        "author": "妙普庵主",
        "paragraphs": [
            "劫数既遭离乱，我是快泎烈汉。",
            "如今正好乘时，便请一刀两段。"
        ],
        "title": "偈三首  其一",
        "id": "1edd6257-703a-4698-ac9a-d8c3a189fb24"
    },
    {
        "author": "妙普庵主",
        "paragraphs": [
            "坐脱立亡，不若水葬。",
            "一省柴烧，二省开圹。",
            "撒手便行，不妨快畅。",
            "谁是知音，船子和尚。",
            "高风难继百千年，一曲渔歌少人唱。"
        ],
        "title": "偈三首  其二",
        "id": "9a1a1a78-70d8-4cab-8541-b1d3dad82637"
    },
    {
        "author": "妙普庵主",
        "paragraphs": [
            "船子当年返故乡，没踪迹处妙难量。",
            "真风徧寄知音者，铁笛横吹作散场。"
        ],
        "title": "偈三首  其三",
        "id": "1b58f495-5691-4997-a9d9-16ac008d6bf5"
    },
    {
        "author": "尹焞",
        "paragraphs": [
            "嗟夫人之生兮，一气凝乎混茫。",
            "变而之死兮，去不知其何乡。",
            "唯懿德之在人兮，愈久而不忘。",
            "归安此室兮，其千万年无坏伤。"
        ],
        "title": "亡姑墓铭诗",
        "id": "0b4ba9c3-8022-4be7-88c2-aba8e31fa649"
    },
    {
        "author": "尹焞",
        "paragraphs": [
            "少年亡意学经纶，老矣空余此一身。",
            "面似髑髅头似雪，却来巖谷继前尘。"
        ],
        "title": "过种明逸故居题绝句",
        "id": "1937c780-da25-4794-aac6-6adc4ab9538d"
    },
    {
        "author": "尹焞",
        "paragraphs": [
            "绿阴深处竹篱遮，也有红花映白花。",
            "却忆故乡卿相第，不及张三李四家。"
        ],
        "title": "自秦入蜀道中绝句三首  其一",
        "id": "ca5e3345-f75c-4df3-8a0f-06d35cb1147a"
    },
    {
        "author": "尹焞",
        "paragraphs": [
            "晓来雨过槐阴润，午霁风摇麦浪寒。",
            "自愧此身徒扰扰，未知何处可偷安。"
        ],
        "title": "自秦入蜀道中绝句三首  其二",
        "id": "8744cd58-b687-4809-88b9-bfcd28033064"
    },
    {
        "author": "尹焞",
        "paragraphs": [
            "南枝北枝春事休，啼莺乳燕也含愁。",
            "朝来回首频惆怅，身过秦川最尽头。"
        ],
        "title": "自秦入蜀道中绝句三首  其三",
        "id": "1f934f55-9364-44f9-9a5c-0130bc8d7e6b"
    },
    {
        "author": "尹焞",
        "paragraphs": [
            "西来几被雪霜埋，鸿雁嗷嗷莫强猜。",
            "今朝始踏商山路，高视浮云任去来。"
        ],
        "title": "避贼至商山绝句",
        "id": "90e9c389-50c3-4df8-bebe-6a9543c77fbe"
    },
    {
        "author": "释思慧",
        "paragraphs": [
            "板韵才终，鼓声三叠。",
            "人天交接，龙象回旋。",
            "祖佛家风，一时漏泄。"
        ],
        "title": "偈八首  其一",
        "id": "341479e8-0a83-40f6-b2ce-72c24d2a95d7"
    },
    {
        "author": "释思慧",
        "paragraphs": [
            "天地一指，万物一马。",
            "踏倒系驴橛，清风满天下，庄生亦是悠悠者。"
        ],
        "title": "偈八首  其二",
        "id": "3ca76582-9b28-48d5-828f-e0302855a64e"
    },
    {
        "author": "释思慧",
        "paragraphs": [
            "智海无这个忌讳，要开便开，要合便合。",
            "要打便打，要喝便喝。",
            "一切智通无障碍，十方世界横该抹。",
            "灵叟灵叟，快活快活。"
        ],
        "title": "偈八首  其三",
        "id": "4d9df6c0-967a-4d6a-a672-bb2541864719"
    },
    {
        "author": "释思慧",
        "paragraphs": [
            "透得荆棘过，枯木堂中第一座。",
            "拈得笔头挥，长连床上第二机。",
            "若向个中论胜劣，得便宜是落便宜。"
        ],
        "title": "偈八首  其四",
        "id": "6df49fc2-c133-4f73-bda2-cb350a5048f8"
    },
    {
        "author": "释思慧",
        "paragraphs": [
            "青春易过，白日难留。",
            "始见新年，又将一月。",
            "生死事大，人皆知之。",
            "了得生死，能有几个。",
            "拄杖子了得死生，古今日月磨礲他不得。",
            "天堂地狱龙罩他不得，六道四生留连他不得，祖师言句羁绊他不得。",
            "如师了王，自在无畏。",
            "哮吼一声，羣狐屏迹。",
            "有时横按孤峰顶，铁眼铜睛不敢窥。"
        ],
        "title": "偈八首  其五",
        "id": "4e530334-8ac2-4830-b523-6c469772431c"
    },
    {
        "author": "释思慧",
        "paragraphs": [
            "一法既通，万法无碍。",
            "拈起笊篱，放下布袋。"
        ],
        "title": "偈八首  其六",
        "id": "5cc4252e-6281-4e37-b8b9-72f64ce23f4d"
    },
    {
        "author": "释思慧",
        "paragraphs": [
            "正说知见时，知见俱是心。",
            "当心即知见，知见即如今。"
        ],
        "title": "偈八首  其七",
        "id": "bf70f3c6-8546-4e14-8dbe-7835bdc9eee8"
    },
    {
        "author": "释思慧",
        "paragraphs": [
            "闰年节候晚，六月始梅蒸。",
            "一番云过一番雨，半日阴来半日晴。",
            "草鞋烂却浑闲事，苦是禅人眼不醒。"
        ],
        "title": "偈八首  其八",
        "id": "698d987c-76b6-41a8-9793-d7cbbd93f96a"
    },
    {
        "author": "释思慧",
        "paragraphs": [
            "妙高山顶，云海茫茫。",
            "少室巖前，雪霜凛凛。",
            "齐腰独立，徒自苦疲。",
            "七日不逢，一场懡㦬。",
            "别峰相见，落在半途。",
            "只履西归，远之还矣。"
        ],
        "title": "偈四首  其一",
        "id": "b2e6992a-8792-4b52-9ab2-e9ff3a8fa27d"
    },
    {
        "author": "释思慧",
        "paragraphs": [
            "大道只在目前，要且目前难睹。",
            "欲识大道真体，今朝三月十五。"
        ],
        "title": "偈四首  其二",
        "id": "e8605d9e-b30d-44ff-86bb-f4854ba9daa0"
    },
    {
        "author": "释思慧",
        "paragraphs": [
            "一切法无差，云门胡饼赵州茶。",
            "黄鹤楼中吹玉笛，江城五月落梅花。",
            "惭愧太原孚上座，五更闻鼓角，天晓弄琵琶。"
        ],
        "title": "偈四首  其三",
        "id": "d365c65c-dc6a-47c2-8582-7ffc2f5c5fab"
    },
    {
        "author": "释思慧",
        "paragraphs": [
            "南询诸友，踏破草鞋。",
            "绝学无为，坐消日月。",
            "凡前易脱，圣解难忘。",
            "但有纤毫，皆成渗漏。",
            "可中为道，似地击山。",
            "应物显形，如驴觑井。",
            "纵无计较，途辙已成。",
            "若论相应，转没交涉。",
            "勉诸仁者，莫错用心。",
            "各自归堂，更求何事。"
        ],
        "title": "偈四首  其四",
        "id": "96dd2b9e-d631-4600-b823-887e748d6faf"
    },
    {
        "author": "洪拟",
        "paragraphs": [
            "富贵功名岂易量，暂休聊洗十年忙。",
            "赤城山下林泉美，退老堂中日月长。",
            "种竹几年心未厌，栽花经日手犹香。",
            "一丘寄傲真吾事，何必怀归问故乡。"
        ],
        "title": "建炎丞相成国吕忠穆公退老堂  其一",
        "id": "5c56e4f6-29b5-4b1c-82d1-98aa9ec7a0c3"
    },
    {
        "author": "洪拟",
        "paragraphs": [
            "千载明良不易逢，退居谁不慕高风。",
            "香留铁砚韦编上，卷在金罍玉斝中。",
            "鼇足共知曾立极，龙韬犹欲倚平戎。",
            "追锋只恐来相继，行看东山起谢公。"
        ],
        "title": "建炎丞相成国吕忠穆公退老堂  其二",
        "id": "cc0dc74f-f66f-47a4-9d6d-c5b954ad0ba5"
    },
    {
        "author": "洪拟",
        "paragraphs": [
            "老去谩将书作伴，平生不喜酒为名。",
            "倦游落落忘尘事，清梦时时入化城。",
            "纵有诗骚浑漫与，回看波浪亦堪惊。",
            "赤城从阻陪高会，深自怜余不及情。"
        ],
        "title": "伏睹三兄文会之乐皆见于诗不肖屏居山间颇以不获陪末从为歉辄继高韵聊以自叙云尔。",
        "id": "810b2a73-225e-45b1-940f-593152b19524"
    },
    {
        "author": "洪拟",
        "paragraphs": [
            "七年溪山北，颇自爱吾庐。",
            "人生真寄耳，何必赋归欤。"
        ],
        "title": "宁海五咏 崇教寓居",
        "id": "4cfc58de-a5d3-4907-87a5-a07c28d1fc9d"
    },
    {
        "author": "洪拟",
        "paragraphs": [
            "客欲谈世事，词锋若戈矛。",
            "我已梦为蝶，咄哉为罢休。"
        ],
        "title": "宁海五咏 对客隐几",
        "id": "7735aecf-6493-411d-9335-1b7b465ddda8"
    },
    {
        "author": "洪拟",
        "paragraphs": [
            "新晴快老读，斜日在遗编。",
            "吾非求甚解，会意即欣然。"
        ],
        "title": "宁海五咏 晚晴读书",
        "id": "903b4214-dab5-4fcc-ac1b-07f5a3091e7f"
    },
    {
        "author": "洪拟",
        "paragraphs": [
            "万事休杯酒，高情谁与论。",
            "寄语问安者，谨勿过吾门。"
        ],
        "title": "宁海五咏 窗下独酌",
        "id": "e3dcee69-92cd-443e-b66f-495211dbdc8f"
    },
    {
        "author": "洪拟",
        "paragraphs": [
            "不知月欲落，但觉衣生棱。",
            "夜深谁是伴，相对祇孤灯。"
        ],
        "title": "宁海五咏 书斋夜坐",
        "id": "7747db80-d47e-4073-ac91-51c7577b16d7"
    },
    {
        "author": "王肱",
        "paragraphs": [
            "莲桥琢石跨松蹊，满院真香种木樨。",
            "欲得淡轩谈寂照，须将明水洗沉迷。",
            "云峰黯黯巴猿啸，竹岭苍苍杜宇啼。",
            "从此邦人知胜概，为师增贲此招提。"
        ],
        "title": "瑞莲桥",
        "id": "8c51961a-d274-4f05-9c63-9ea361908251"
    },
    {
        "author": "孙渐",
        "paragraphs": [
            "挟策自羽龄，周览南华书。",
            "茫然访道志，欲驾将焉如。",
            "朅来南华道，始识其故墟。",
            "尘迹寄委蜕，万事同蘧庐。",
            "想其为吏时，傲世乐有余。",
            "天地等毫末，轩冕同锱铢。",
            "三公礼荜户，万乘尊褐夫。",
            "去古邈已远，浇风日沦胥。",
            "得丧吓腐鼠，怒悦纷众狙。",
            "材否笑鹜雁，断续伤鹤凫。",
            "钓台已湮没，漆城称荒芜。",
            "恨不见斯人，逍遥与之俱。",
            "还淳以反朴，抚俗归黄虞。",
            "神交付恍惚，日暮犹踌躇。"
        ],
        "title": "过南华",
        "id": "b61436c2-854a-47e0-9bca-2ba8642f8b91"
    },
    {
        "author": "孙渐",
        "paragraphs": [
            "晓促零口征，晚留华清宿。",
            "弥月倦纷埃，晞取码莲汤浴。",
            "夜雨闹庭梧，漏长秋睡足。",
            "平明径欲西，霁色开林麓。",
            "遂作朝元游，聊放千里目。",
            "嵯峨北来横，渭水东转曲。",
            "坡田散牛羊，沙岸翔凫鹜。",
            "爽气袭衣裘，青烟生井屋。",
            "忆昔唐天子，承天溺爱欲。",
            "翠辇拂行云，钩陈裹幽谷。",
            "遗址今尚存，缭垣半颓覆。",
            "玉像暗真僊，石槽标饮鹿。",
            "羯鼓寂无声，连理空余木。",
            "长生岂难求，有道书丹箓。",
            "泪未忘马嵬，恨已悲金粟。",
            "往事寄冥冥，芳草依然绿。"
        ],
        "title": "游骊山",
        "id": "34a92260-6e9b-4a16-ae22-4530afd702d6"
    },
    {
        "author": "王氏",
        "paragraphs": [
            "梁王宴罢下瑶台，窄窄红靴步雪来。",
            "恰似阳春三月暮，杨花飞处牡丹开。"
        ],
        "title": "雪中观妓",
        "id": "110e291d-41d7-4249-a858-5bfb47896d17"
    },
    {
        "author": "叶集之",
        "paragraphs": [
            "桓桓忠愍公，决策动天意。",
            "际会武烈王，乘桥亲总辔。",
            "登城建黄屋，戎狄先夺气。",
            "三军白光彩，壮士思敌忾。",
            "明星欻坠地，百万可俱殪。",
            "天王体不杀，指日明大义。",
            "到今犬羊心，之死靡携贰。"
        ],
        "title": "送李道甫辟大名名司录  其一",
        "id": "44689552-39ae-4479-9dfb-faf7b67605f3"
    },
    {
        "author": "叶集之",
        "paragraphs": [
            "李侯江南英，身老自藏器。",
            "读书尽百纸，落笔必千字。",
            "况兼熊豹姿，特负纵横志。",
            "凄其望高躅，异世犹一致。",
            "大名国北门，自昔雄元帅。",
            "名贤慎柬拔，荐引必同类。",
            "操持纪纲地，实藉循良吏。",
            "要成百炼刚，小大须历试。"
        ],
        "title": "送李道甫辟大名名司录  其二",
        "id": "3c11b5b6-5a8e-4afa-845a-7a5531a8723a"
    },
    {
        "author": "叶集之",
        "paragraphs": [
            "将略兵机断若神，济时须仗老成人。",
            "指挥自事囊中智，谋议谁参幕府官。",
            "已喜雄威存楚越，更有余策取绥银。",
            "明年此去登黄阁，要使恩霑万国春。"
        ],
        "title": "次韵王帅彦昭破贼",
        "id": "74a93b19-a908-41b9-9a2d-be6082cd09d6"
    },
    {
        "author": "明不亏",
        "paragraphs": [
            "淋漓戏墨堕毫端，雨湿溪山作小寒。",
            "家在严陵滩上住，风烟不是梦中看。"
        ],
        "title": "题画山水扇",
        "id": "e60778db-7386-4753-ade7-b86307921f22"
    },
    {
        "author": "明不亏",
        "paragraphs": [
            "故乡深落落霞边，雁断鱼沉二十年。",
            "写尽彩牋无寄处，洞庭湖水阔于天。"
        ],
        "tags": [
            "洞庭湖"
        ],
        "title": "绝句",
        "id": "a9efff66-6035-4be5-83c6-03714fd8b8ad"
    },
    {
        "author": "魏鹏",
        "paragraphs": [
            "春闺晓起泪痕多，倦理青丝髪一窝。",
            "十八云鬟梳掠过，更将鸳镜照秋波。"
        ],
        "title": "闺情四首  其一",
        "id": "534e2029-30a5-4da8-a705-32d73924ba2d"
    },
    {
        "author": "魏鹏",
        "paragraphs": [
            "侍女新倾盥水汤，轻装雪腕立牙床。",
            "都将隔宿残脂粉，洗在金盆彻底香。"
        ],
        "title": "闺情四首  其二",
        "id": "fb92cb43-a1e1-4d8d-8538-ce0c01345a97"
    },
    {
        "author": "魏鹏",
        "paragraphs": [
            "红绫拭镜照窗纱，画就双眉八字斜。",
            "莲步轻移何处去，阶前笑折石榴花。"
        ],
        "title": "闺情四首  其三",
        "id": "aeb9631f-328e-4f19-976b-9ad40f734d88"
    },
    {
        "author": "魏鹏",
        "paragraphs": [
            "薫风无路入珠帘，三尺冰绡怕汗黏。",
            "低唤小鬟推绣户，双弯自濯玉纤纤。"
        ],
        "title": "闺情四首  其四",
        "id": "150d95e6-87b7-4e61-aa64-ccb97a7669dc"
    },
    {
        "author": "袁谦",
        "paragraphs": [
            "时人不识田园乐，只羨相如驷马车。"
        ],
        "title": "句",
        "id": "26584d01-c8e0-4f16-b8f0-5243a09caaf2"
    },
    {
        "author": "张孜",
        "paragraphs": [
            "天资忠义恶嚣华，贵不骄矜富不奢。",
            "忧国焦心谁别马，爱人忘己特埋蛇。",
            "封潘名易夷齐比，相楚功难禹稷加。",
            "寂寂阴灵何所在，庙门空掩夕阳斜。"
        ],
        "title": "题遗爱庙",
        "id": "32dbdde0-f61d-49bc-8585-e38e517e1865"
    },
    {
        "author": "曾怛",
        "paragraphs": [
            "同寅惊胆落，骂贼风飕飕。",
            "君父纲维重，华彝道不侔。",
            "魂随金刃遶，血溅越江流。",
            "原隰裒然处，余杭涕泣求。"
        ],
        "title": "题仲兄死节",
        "id": "09fd24e9-5bfb-4136-a116-1a6835202f62"
    },
    {
        "author": "苏过",
        "paragraphs": [
            "淡云晓葱茏，野水清可揭。",
            "山明草木秀，使里见琐细。",
            "人闲境愈静，地暖春先逝。",
            "桃李已青枝，落花空覆砌。",
            "凉风稍可爱，习习来衣袂。",
            "赤日虽未苦，炎炎逼裘毳。",
            "道人疑有道，襟裳弊。",
            "晨斋爨无烟，含糗聊卒岁。",
            "空阶指荜拨，破屋缘薜荔。",
            "拄杖挑笋蕨，折柳樊兰蕙。",
            "居夷信何陋，即此可遁世。",
            "敢师浴乎沂，不数山阴禊。",
            "人生行乐耳，四海皆兄弟。",
            "何必怀故乡，吾驾随所税。"
        ],
        "title": "正月二十四日侍亲游罗浮道院栖禅山寺",
        "id": "e2a2f97d-f9fa-4bcc-b19f-8ca8e6b0d4c5"
    },
    {
        "author": "苏过",
        "paragraphs": [
            "草木异所禀，甘苦分炎凉。",
            "人参独中和，羣药敢雁行。",
            "虽微瞑眩力，颇著难老方。",
            "譬之古循吏，有益初无伤。",
            "安神补五脏，自使精魄强。",
            "罗浮仙者居，灵质不自藏。",
            "移根植膏壤，桠叶粲以长。",
            "东南虽异产，辽海谁能航。",
            "誓将北归日，从我涉汉湘。",
            "种之眉山阴，得与伯仲尝。"
        ],
        "title": "人参",
        "id": "5b72c265-53ee-416e-a862-1b35749d47c4"
    },
    {
        "author": "苏过",
        "paragraphs": [
            "春槃撷新芽，秋篚得红实。",
            "霜根醸我醪，色味两奇绝。",
            "老人鬓已丝，处子何由得。",
            "早佩斯人言，百岁真瞬息。",
            "今我幸未衰，妙药况咫尺。",
            "食前得珍蔬，新醸扫故疾。",
            "瘴海风土恶，地气侵腰膝。",
            "玄鬓或伛偻，襁褓颜已墨。",
            "西河安可冀，北归愿如昔。",
            "区区摘苍耳，麤陋非所敌。"
        ],
        "title": "枸杞",
        "id": "f634aae9-62e6-4db7-8cb1-58825eb1fd4e"
    },
    {
        "author": "苏过",
        "paragraphs": [
            "黄门昔万机，下士勤握沐。",
            "今已与世疏，雅志追沂浴。",
            "丹田有宿火，如比阳来复。",
            "辘轳自转水，离坎俱实腹。",
            "谪居使事乏，惟喜薪水足。",
            "时濯西风尘，一寓归鸿目。",
            "勿惊髀肉少，衣褐真怀玉。",
            "明镜虽无垢，新苗良待沃。",
            "雨余餐巖岫，露重膏松竹。",
            "更观云入山，心与境同熟。",
            "珍重耆城言，妙解何须读。",
            "洁香非外求，清净常返瞩。",
            "物初信可游，傥来非所卜。",
            "益师庄叟言，养生贵缘督。"
        ],
        "title": "次韵叔父俗罢",
        "id": "4368dcbf-3a14-4d8a-8fa3-46ab6ddec8a4"
    },
    {
        "author": "苏过",
        "paragraphs": [
            "岁丰田野欢，客子亦少休。",
            "糟牀有新注，何事不出游。",
            "春云翳薄日，磻石俯清流。",
            "心目两自闲，醉戗不惊鸥。",
            "茅蒋谁氏居，鸡鸣隔林丘。",
            "曳杖叩其门，恐是沮溺俦。",
            "但苦鴃舌谈，尔汝不相酬。",
            "筑室当为邻，往来无惮不。",
            "澄江可寓目，长啸忘千忧。",
            "傥遂北海志，余事复何求。"
        ],
        "title": "次陶渊明正月五日游斜川韵",
        "id": "380b15a7-6c33-43a9-9a10-1fc826e2dea2"
    },
    {
        "author": "苏过",
        "paragraphs": [
            "神雀来何从，飞鸣自为徒。",
            "尊卑有定分，众色敢乱朱。",
            "与公作新年，禬禳陋桃符。",
            "南迁不见鵩，屡集升平乌。",
            "翩然自灵物，岂惟眷庭梧。",
            "年来翟公门，寂寞谁与娱。",
            "瓜田岂故侯，环堵真前儒。",
            "虽知非天穷，险阻殆切肤。",
            "海南夷獠窟，安得此异雏。",
            "似为三足使，仙子傥见呼。",
            "定知隐几人，嗒焉非昔吾。",
            "不愿宴西瑶，东华返旧都。"
        ],
        "title": "五色雀和大人韵",
        "id": "f9944652-215c-44d8-941d-ce36b45ad477"
    },
    {
        "author": "苏过",
        "paragraphs": [
            "霜风连日恶，霜月连夜苦。",
            "青灯寒无光，翳翳昏复吐。",
            "念我手足爱，相望若秦楚。",
            "两兄寄阳羨，耕稼事农圃。",
            "箪瓢有余乐，菽水未为窭。",
            "两兄客颍川，耿耿怀去鲁。",
            "近闻营菟裘，稍亦葺环堵。",
            "有弟虽咫尺，相逢犹龃龉。",
            "黄湾隔小海，孤岭度大庾。",
            "今年厄陈蔡，夫子嗟兕虎。",
            "惟我二兄弟，颇亦尝险阻。",
            "忆昔居大梁，共结慈明侣。",
            "晨窗惟六人，夜榻到三鼓。",
            "岂知聚散事，翻手如云雨。",
            "我今处海南，日与渔樵伍。",
            "黄茅蔽涧谷，白雾昏庭宇。",
            "风高翔鸱枭，月黑号鼯鼠。",
            "舟居杂蛮蜑，卉服半夷虏。",
            "下牀但药饵，遣瘴烦樽俎。",
            "何须鸢堕时，方念平联系语。"
        ],
        "title": "冬夜怀诸兄弟",
        "id": "2f912052-fa37-49ab-ad45-321e913bd634"
    },
    {
        "author": "苏过",
        "paragraphs": [
            "滩声已悲秋，涧色犹藏春。",
            "驾言东山游，缅彼千载人。",
            "使君平阳意，客至但饮醇。",
            "风松作鼓吹，迎送长江滨。",
            "尔来乘桴翁，归路物色新。",
            "高情寓箕颍，绝意登麒麟。",
            "三吴有负郭，𥝧䅉秋盈囷。",
            "瘴茅喜欲脱，下泽还当巾。",
            "缥缈九疑行，此生定知津。",
            "故人傥见思，尺书凭素鳞。"
        ],
        "tags": [
            "长江"
        ],
        "title": "次韵大人与藤守游东山",
        "id": "1dffcaee-a536-4f2d-bd0b-63750a2833aa"
    },
    {
        "author": "苏过",
        "paragraphs": [
            "人皆有离别，我别不忍道。",
            "惟应付梦幻，事已共一笑。",
            "忆昔与仲别，秦淮汇秋潦。",
            "相望一叶舟，目断飞鸿杳。",
            "伯兄阳羨来，万里踰烟峤。",
            "未温白鹤席，已饯罗浮晓。",
            "江边空忍泪，我亦肝肠绕。",
            "崎岖七年中，云海用浩渺。",
            "岂知羌村晚，惊拜杜陵老。",
            "干戈虽事异，欢喜动夷獠。",
            "山川旧悽惨，云物今清好。",
            "不似玄都桃，秋风不堪扫。"
        ],
        "title": "将至五羊先寄伯达仲豫二兄",
        "id": "c593a4c1-1d2c-4af6-8e3f-9f550d389ba8"
    },
    {
        "author": "苏过",
        "paragraphs": [
            "信马来并州，并州在何许。",
            "太行如登天，憔悴欲谁语。",
            "青衫百僚底，屏气不敢吐。",
            "谓当哭途穷，何但折腰膂。",
            "忽逢元紫芝，仰视得眉宇。",
            "敢论通家旧，窃欲比文举。",
            "使君况不凡，高论倾肺腑。",
            "能容丞掾醉，不问车茵污。",
            "念我丘壑人，老矣事簪组。",
            "端如赴缧囚，坐受狱吏侮。",
            "感公怀抱开，一笑忘羁旅。",
            "虽知抱关恶，未忍赋归去。",
            "相从仅满岁，公已歌杕杜。",
            "秋风忽零乱，吹尽西山雨。",
            "定应摧行色，不遣车轮阻。",
            "天街早飞鞚，鹓喈喈看接武。",
            "青云岂难到，少展垂天羽。",
            "区区亦自怜，从此归农圃。"
        ],
        "title": "送张倅彦政赴阙",
        "id": "59f05578-e454-43d6-aa08-6b01ec4ddba9"
    },
    {
        "author": "苏过",
        "paragraphs": [
            "秋阳六十日，闵闵岁可惧。",
            "原田龟坼块，城市尘没屦。",
            "谁欤悲若人，活彼于旦暮。",
            "精禋发仁恻，诚意辄上诉。",
            "神山閟灵湫，水旱天所付。",
            "潜虬嬾废职，暴虎往鬬怒。",
            "抑无东海冤，又岂桑羊蠹。",
            "天心自响答，民语酌道路。",
            "嗟予生理拙，饥饱共农圃。",
            "披衣夜不眠，听此簷间语。",
            "沉疴忽去体，黄壤流膏乳。",
            "少宽县令责，尽复南亩故。",
            "呼儿酌我酒，欲写无佳句。",
            "聊同千里谣，非公谁与哺。"
        ],
        "title": "郡守祷雨获应",
        "id": "49cc7db4-42f4-4655-b81b-3ec69110a05d"
    },
    {
        "author": "苏过",
        "paragraphs": [
            "吾君如汤仁，常为无灾惧。",
            "一夫恐不获，贸贸悲辑屦。",
            "二斗东南忧，诏书走晨暮。",
            "陈陈发囷廪，粒食不待诉。",
            "知公经纶手，故以民社付。",
            "汪然叔度陂，不见伟节怒。",
            "德星所临次，民瘼消朽蠹。",
            "祝祠往无愧，飞雨来半路。",
            "耕犁及二麦，浸灌休老圃。",
            "何人执笔书，为瑞非虚语。",
            "应言颍川凤，未要猫相乳。",
            "益欣狱讼少，三尺略细故。",
            "丞掾从歌呼，讴谣入章句。",
            "谢公未赋归，赤子犹待哺。"
        ],
        "title": "再和",
        "id": "392837f2-36d9-4f36-affb-5fc41b425a6b"
    },
    {
        "author": "苏过",
        "paragraphs": [
            "江湖半此生，老去徒见画。",
            "看山眼已足，涉险梦犹怕。",
            "老燕久黄壤，遗墨独未化。",
            "胸中有丘壑，故遣意匠写。",
            "会逢知音人，契此笔端话。",
            "故山当早归，谁是知津者。"
        ],
        "title": "题刘均国所藏燕公山水图",
        "id": "43521992-b294-4365-b75c-25aebefc4fa0"
    },
    {
        "author": "苏过",
        "paragraphs": [
            "恨无阿堵君，一区今尚欠。",
            "且谋蔽风雨，拔草聊自苫。",
            "低深人易安，俭陋鬼不瞰。",
            "宁辞力少劳，还视家无甔。",
            "从来生理拙，况此岁屡歉。",
            "故将箪瓢心，聊作粱肉砭。",
            "堂前有甘井，汲取良未厌。",
            "堂后有药苗，一饱亦可暂。",
            "胡为不欢乐，何事贫忧谄。",
            "作诗置座右，勿使斯言玷。"
        ],
        "title": "颜乐堂",
        "id": "63eb3da2-f536-49bc-9773-ffdfcf313392"
    },
    {
        "author": "苏过",
        "paragraphs": [
            "快哉楚王风，庶人安得共。",
            "西陂浩无价，不计吾侪用。",
            "永日不可暮，穷居厌尘哄。",
            "出门有佳诣，咫尺窥潭洞。",
            "危楼俯木杪，大厦森高栋。",
            "户牖交梧楸，蒲荷接苹葑。",
            "闲持枕簟往，遽起江湖梦。",
            "醒然凉肺肝，习习吹衣动。",
            "世间贱易得，清风谁与重。",
            "劳生不自觉，至乐那容众。",
            "北窗与君享，世网念少纵。",
            "肉食固肥甘，轻尘没飞鞚。"
        ],
        "tags": [
            "西湖"
        ],
        "title": "与范箕叟避暑西湖",
        "id": "e80a8df0-fe81-4c6b-a27f-87a1c7224120"
    },
    {
        "author": "苏过",
        "paragraphs": [
            "谢公志东山，杖屦未冠盖。",
            "兴成江湖游，意落轩冕外。",
            "阴阴耸百木，浏浏鸣溪濑。",
            "拏舟破菰荷，寻径穿萧艾。",
            "新亭水心见，倒影飞虹背。",
            "青山忽入坐，境与今意会。",
            "公诗如干将，游刃天宇大。",
            "西湖真小鲜，殊未供刀鲙。",
            "云烟日相劘，媚妩分晴霭。",
            "妙语泻琼瑰，化工应有待。"
        ],
        "tags": [
            "西湖"
        ],
        "title": "陪郡守游西湖泛舟曲水分韵得会字",
        "id": "e0e1c1d9-d9b9-4711-85b2-5ede9cfeb90f"
    },
    {
        "author": "苏过",
        "paragraphs": [
            "三春失行乐，风雨与病恼。",
            "忽惊节物改，树密莺声老。",
            "滥陪闲中客，载酒寻芳草。",
            "东郊纵适，苍莽事幽讨。",
            "谁欤有隐居，谿谷相鬰缭。",
            "疏篱映脩竹，叩门许径造。",
            "主人虽锄耰，好客自酒扫。",
            "结茅□□年，种木今合抱。",
            "飘然佳公子，忽弄松风操。",
            "丝桐岂能尔，妙意超物表。",
            "归途践危桥，月上千林缟。",
            "兹游非人寰，俗耳不可道。"
        ],
        "title": "同赵伯充游曲水赵氏庄分韵得抱字",
        "id": "bf76dc06-52a3-4eec-ab19-3047cb868167"
    },
    {
        "author": "苏过",
        "paragraphs": [
            "去乡三十年，梦寐犹西土。",
            "阨穷未能归，谅亦君子固。",
            "结庐箕颍间，绝意为霖雨。",
            "聊清一室地，仅作跏趺处。",
            "迩来又谢客，不待羹轹金。",
            "西斋旧翳密，日宴窗先暮。",
            "东轩得爽嵦，真作禅侣住。",
            "陶潜采菊时，尚复有真趣。",
            "公今观此心，湛然忘客主。",
            "坐了一大缘，固已遗能所。"
        ],
        "title": "和叔父移居东斋",
        "id": "a7329e2d-87c0-4360-8a15-346b73ea052b"
    },
    {
        "author": "苏过",
        "paragraphs": [
            "二豪以诗鸣，优劣孰敢分。",
            "纵横阅万卷，何忧备三邻。",
            "终年发揣摩，秀句吐阳春。",
            "谁云不菑畬，安取三百囷。",
            "汝颍素多奇，世不乏孙陈。",
            "著书效潜夫，奏赋嗤陵云。",
            "哀时无祁奚，丹书谁为焚。",
            "傥令试一割，晋盗当奔秦。",
            "德业閟不耀，天欲昌其身。",
            "定交乃余求，不贵白发新。",
            "从此杖屦数，为子扫榻尘。",
            "高谈看亹亹，挥麈落纷纷。"
        ],
        "title": "次韵岑彦高史强本春日书怀二首  其一",
        "id": "f63675b0-a58d-4e04-b3f7-866370267cb5"
    },
    {
        "author": "苏过",
        "paragraphs": [
            "逝水不可复，百年行中分。",
            "自嗟齿髪故，晚境桑榆邻。",
            "节物谩消长，枯荄不知春。",
            "轩裳叹鸡肋，雀鼠盗廪囷。",
            "学艺晚愈拙，弹冠力难陈。",
            "澹然忘出处，任此无心云。",
            "世路羊肠险，恐遭象齿焚。",
            "何如老山泽，憔悴非逃秦。",
            "嵩少幸咫尺，云泉许容身。",
            "平生余嗜好，舍旧当谋新。",
            "安心本无法，妙理契析尘。",
            "优哉真卒岁，岂复悦华纷。"
        ],
        "title": "次韵岑彦高史强本春日书怀二首  其二",
        "id": "a2e5fb52-7a6f-478b-9023-4289b3f9006a"
    },
    {
        "author": "苏过",
        "paragraphs": [
            "胸中朝市远，何必择所居。",
            "门无结驷客，山林入吾庐。",
            "西洛有君子，筑室城之隅。",
            "种松在庭户，志与渊明俱。",
            "朝挹西山爽，暮寻南涧娱。",
            "霜中鹤骨瘦，雨夜龙髯疏。",
            "主人应相似，节抱陵云孤。",
            "不知寒暑迁，肯徇世俗趋。",
            "昔称水南北，去曳侯门裾。",
            "能伴松菊老，固知泾渭殊。",
            "我恨营口腹，敛板惭妻孥。",
            "三迳未能归，高卧子不如。",
            "青衫满尘土，何时返樵渔。",
            "未用北山移，我来只须臾。"
        ],
        "title": "寄题抚松堂",
        "id": "cdfcaabe-26c5-4e7c-845c-6f8352f7478d"
    },
    {
        "author": "苏过",
        "paragraphs": [
            "巨君窃汉玺，如取鸿毛轻。",
            "孟德老且死，不见奸业成。",
            "乃知朝无人，谁惮百公卿。",
            "一夫能仗节，介然屹长城。",
            "忠义国所托，安危与之并。",
            "吾于文举见，坐折奸邪萌。",
            "谁能搏猛虎，乃用尺箠婴。",
            "义气横宇宙，不烦尺寸兵。",
            "悲哉天所坏，一木难扶倾。",
            "枭鸾不两立，夫子安得生。",
            "中原竟分裂，三姓鼎足争。",
            "当知千载后，高名独峥嵘。",
            "使君定不凡，论友古豪英。",
            "作堂追余烈，岂祇求空名。",
            "废卷屡叹息，孤忠谁发明。",
            "玉石痛俱烬，鲸鲵脱诛烹。",
            "嗟余志谬懦，怒髪犹冲缨。",
            "九原不可作，涕泪徒纵横。"
        ],
        "title": "寄题北海文举堂",
        "id": "08a14ab3-409e-488a-8f67-54e07dfdc6b5"
    },
    {
        "author": "苏过",
        "paragraphs": [
            "出门无所之，怀刺名欲灭。",
            "要求我辈人，庶缓礼法设。",
            "城南有胜士，块坐方禅悦。",
            "不嫌来往频，相对餐毡雪。"
        ],
        "title": "和王仲弓雪中怀友之什  其一",
        "id": "23fb69aa-0e27-4d7e-80f2-e1168705069e"
    },
    {
        "author": "苏过",
        "paragraphs": [
            "我非淳于狂，君勿怖烛灭。",
            "时能啜少醴，谁为穆生设。",
            "明窗坐弈棋，聊以寄怡悦。",
            "胜固无所争，败亦何足雪。"
        ],
        "title": "和王仲弓雪中怀友之什  其二",
        "id": "32f36dfc-d2ce-492d-8129-ce5d4d24dac1"
    },
    {
        "author": "苏过",
        "paragraphs": [
            "猗欤丞相园，中有岁寒根。",
            "千夫屹冠剑，坐阅云来孙。",
            "当年拥节旄，雅志在淇园。",
            "瑯玕映城郭，琴筑鸣潺湲。",
            "春笋半出林，横鞭争触藩。",
            "坐陵霜雪气，高压桃李繁。",
            "年来王子猷，来乘刺史轩。",
            "请分一亩阴，自访三家村。",
            "赋诗属公考，益遣交情敦。",
            "一雨饱生意，莫嫌池水浑。"
        ],
        "title": "次韵少蕴移竹于贾文元园二首  其一",
        "id": "cc12319a-f909-4c12-9fea-f9638d4d8d17"
    },
    {
        "author": "苏过",
        "paragraphs": [
            "我公经纶手，胡为试盘根。",
            "忠言与嘉绩，有后期臧孙。",
            "胸中五千卷，三岁不窥园。",
            "种德如川增，源深自潺湲。",
            "遽辞承明庐，出备诸侯藩。",
            "仁风被草木，已觉棠阴繁。",
            "此君况手植，伴公读书轩。",
            "未须劳越吟，寓目聊江村。",
            "羣豪争吐奇，和诗相劝敦。",
            "愧无峥嵘句，往继火陆浑。"
        ],
        "title": "次韵少蕴移竹于贾文元园二首  其二",
        "id": "b0ae4a15-b4ac-4f32-9d51-a027f3955c1b"
    },
    {
        "author": "苏过",
        "paragraphs": [
            "伯祖昔为郎，出乘使者轓。",
            "德星照东蜀，遗爱及后昆。",
            "登车问民瘼，手拊创痍痕。",
            "遂使吾蜀人，不知狱吏尊。",
            "迢迢六十年，乃复见曾孙。",
            "曾孙早读书，待诏金马门。",
            "一选文昌省，骎骎西掖垣。",
            "凛然七尺躯，云梦不足吞。",
            "乃居严徐间，臿齿吐吻唇。",
            "青云岂不愿，局促畏短辕。",
            "收拾五车书，归扫西山坟。",
            "平生有家学，舍鱼取熊蹯。",
            "况兹甘棠俗，尚怀挟纩恩。",
            "上以慰慈母，一笑请平反。",
            "下以慰父老，俯不怍九原。",
            "更酌老翁水，我为歃此言。"
        ],
        "title": "送在庭姪颔漕归蜀",
        "id": "832653fe-88c5-4627-89d7-ed315a3da31a"
    },
    {
        "author": "苏过",
        "paragraphs": [
            "柴门似郊居，烟草碧萋蒨。",
            "君能慰幽独，数面情已眷。",
            "山雨洗茅屋，耳目清如浣。",
            "凭君发妙语，笔有书万卷。"
        ],
        "title": "和毋仲山雨后  其一",
        "id": "b5902e77-4e59-4900-b899-1442dcf60621"
    },
    {
        "author": "苏过",
        "paragraphs": [
            "杜陵有佳句，久旱雨亦好。",
            "从教怨行旅，颇觉慰父老。",
            "我似广文贫，饱食平生少。",
            "忍饥山泽儒，未易窥三岛。"
        ],
        "title": "和毋仲山雨后  其二",
        "id": "fd1f79cf-b5f5-4edf-963c-992d45f7644d"
    },
    {
        "author": "苏过",
        "paragraphs": [
            "西湖跬可至，不畏城闉阻。",
            "芒鞋与竹杖，穿泥未为苦。",
            "清波暗萍藻，中无芙蕖吐。",
            "骤雨真可人，新荷亦掀舞。"
        ],
        "tags": [
            "西湖"
        ],
        "title": "和毋仲山雨后  其三",
        "id": "b1a5f03a-2e91-4566-8b98-0ba476e3a1f9"
    },
    {
        "author": "苏过",
        "paragraphs": [
            "能琴何必弦，便晓琴中趣。",
            "学道何所得，知迷即真悟。",
            "尝观指非月，要似足忘屦。",
            "归吾无所归，兹焉定归处。"
        ],
        "title": "和毋仲山雨后  其四",
        "id": "dba1c4b1-772e-4208-b219-0f0d2042bd30"
    },
    {
        "author": "苏过",
        "paragraphs": [
            "吾庐不知暑，心闲自清凉。",
            "醉乡岂难入，不假陶令觞。",
            "白发我摧朽，青云子轩昂。",
            "溪山会先往，簪组未汝忘。"
        ],
        "title": "和毋仲山雨后  其五",
        "id": "39bf35fd-0d97-473f-ace8-de64124eb0ef"
    },
    {
        "author": "苏过",
        "paragraphs": [
            "春事已稍稍，雪泥阻游观。",
            "壮心本无多，老境嗟易阑。",
            "念子功名士，早嫌怀与安。",
            "弃繻事远游，肯待齿髪残。",
            "世事属餍耳，□□□□餐。",
            "急流成一快，勇退人独难。",
            "慎守林泉幽，莫辞松桂寒。",
            "余龄付空寂，粗免非意干。",
            "愿同王翰邻，未暇贡禹弹。",
            "粃糠身外物，况复子所叹。"
        ],
        "title": "和范信中雪诗二首  其一",
        "id": "3b2efe7a-82ef-49d3-ac3b-68991ca56ef5"
    },
    {
        "author": "苏过",
        "paragraphs": [
            "君家寓城市，乃有山林观。",
            "高高复下下，卜筑殊未阑。",
            "昨夜三尺雪，闭门学袁安。",
            "且欣麦陇足，未怕红梅残。",
            "谁怜属国苏，取毡卧自餐。",
            "欲寻鸟道往，反畏屐齿难。",
            "凛凛谿边竹，倚空争岁寒。",
            "俨如十九夫，玉山方总干。",
            "悲风动骚屑，伴我长铗弹。",
            "布衾冷如水，敢效无鱼叹。"
        ],
        "title": "和范信中雪诗二首  其二",
        "id": "7abe2a92-eeb8-4fea-98eb-9423a09b2ec8"
    },
    {
        "author": "苏过",
        "paragraphs": [
            "小雪不盈寸，阴风何凛冽。",
            "那堪平地尺，奈此衣百结。",
            "天以固念念民，已兆丰年悦。",
            "不知贫与富，苦乐相悬绝。",
            "沈沈五侯居，碧瓦题目华棁。",
            "兽炭麒麟红，银瓶黄封揭。",
            "春风遶幄帐，醉面生绮缬。",
            "赐宴明光宫，玉色迷金阙。",
            "谁怜荜门士，破壁穿飞屑。",
            "捉襟肘常见，纳履指屡决。",
            "夜长不可度，薪湿何由爇。",
            "饥吟数更鼓，坐叹生理拙。",
            "寒暑有代谢，俣须怨穷达。",
            "犹胜卧穹庐，破毡空自齧。"
        ],
        "title": "小雪",
        "id": "07d62e93-9213-4ab0-968d-df169b3f56a3"
    },
    {
        "author": "苏过",
        "paragraphs": [
            "吾闻颜氏子，箪瓢欢有余。",
            "不知外慕乐，服膺在诗书。",
            "君看轩冕荣，其辱与之俱。",
            "斯由岂不遂，上蔡曾弗如。",
            "倚伏无已时，循环共一涂。",
            "贤愚但相笑，莫知改前车。",
            "嗟我晚闻道，一官真蘧庐。",
            "得之不为喜，失之分所无。",
            "尘垢未忘扫，冰炭久已除。",
            "萧然百忧释，梦觉两于于。",
            "江南有高士，以乐名其居。",
            "嗜不同众好，德则良不孤。",
            "磨铅事简策，校仇独勤劬。",
            "持此返退藏，不愿拾紫朱。",
            "黄卷有晤语，舍兹无与娱。",
            "安得乘扁舟，访君在五湖。"
        ],
        "title": "湖阴有隐君子作轩曰独乐乡人常希古为赋诗属予同作寄之",
        "id": "d65db52f-8336-4865-a851-152f801030e2"
    },
    {
        "author": "苏过",
        "paragraphs": [
            "达人无畛畦，从仕聊尔耳。",
            "言辞将军幕，去作仓庾氏。",
            "君怀著云梦，尚有恢恢地。",
            "眷此亦鸿毛，何足为轩轾。",
            "相君泽未远，风流王谢比。",
            "满牀簪笏闲，乃见山林士。",
            "嗟余南亩人，投老坐关市。",
            "萧然见眉宇，真足忘浆餽。",
            "平生南阳馆，市骏得千里。",
            "帐中三千客，不数曳珠履。",
            "要知磊落人，臭味同兰茝。",
            "翻然若鸿鹄，飞去今无几。",
            "我行抽手板，亦复还耒耜。",
            "安能久俛首，自困刀笔吏。"
        ],
        "title": "送梁与可赴中山仓门",
        "id": "5127b5a2-50b8-452e-baba-9bdcd6dfcc54"
    },
    {
        "author": "苏过",
        "paragraphs": [
            "帝子闵下士，狩临千柱宫。",
            "来如月照夜，去若电扫空。",
            "馨香荐明德，降嘏初无穷。",
            "灵光每下烛，陋彼斋房中。",
            "大道含一气，地天本相通。",
            "精诚贯白日，阊阖来清风。",
            "俾尔仁寿域，不宰造物功。",
            "眷言苹藻微，报施良已丰。"
        ],
        "title": "叶守奉诏祠神霄二首  其一",
        "id": "62f14cb6-ec87-488d-8f6f-4338c54d5386"
    },
    {
        "author": "苏过",
        "paragraphs": [
            "正直神所予，诚存邪自闲。",
            "斋坛夜寂寞，天风吹佩环。",
            "想像鸾鹤驾，云霞隘空山。",
            "翩跹款帝闉，羣驭相追攀。",
            "屏息百虑空，凛然夜气还。",
            "心灰尘埃境，迹寓冲虚间。",
            "益守清净化，俗情开昧顽。",
            "无声颂文德，庶几窥一班。"
        ],
        "title": "叶守奉诏祠神霄二首  其二",
        "id": "9bfb3f7c-b28f-47a9-a25d-5f21ca6e9b3d"
    },
    {
        "author": "苏过",
        "paragraphs": [
            "恸哭悲素秋，言登北山脚。",
            "昏埃迷沪岭，疲马战荦确。",
            "岁月苦易得，俯仰成今昨。",
            "山雨坏古道，耕舂演示变谿壑。",
            "飞妖虽已息，空穟那堪获。",
            "农夫抱耒叹，四顾泪雨落。"
        ],
        "title": "北山杂诗十首  其一",
        "id": "5e1727ad-7a8e-4e4d-bee8-290881905693"
    },
    {
        "author": "苏过",
        "paragraphs": [
            "空山寂无闻，独拥寒鑪火。",
            "时时黄犬吠，知有行人过。",
            "扣门但樵叟，束薪求售我。",
            "辛勤易一饭，空腹安能果。",
            "我困亦无几，僮仆行忧饿。",
            "明朝且食粥，弹铗悲楚些。"
        ],
        "title": "北山杂诗十首  其二",
        "id": "0d094997-5355-4fc4-b846-8eb8b130a5e2"
    },
    {
        "author": "苏过",
        "paragraphs": [
            "霜余木叶脱，浩荡风千里。",
            "簸摇茅屋下，布被冷如水。",
            "吾侪贫亦巧，纸帐陋纨绮。",
            "柴门任轩吼，晓梦方清美。",
            "墙东新凿牖，朝阳催我起。",
            "安眠愧耕者，陇月射牛耳。"
        ],
        "title": "北山杂诗十首  其三",
        "id": "c1bdc2fc-af41-4b4e-817a-ee42aaefa45d"
    },
    {
        "author": "苏过",
        "paragraphs": [
            "午椀不能寐，牀头井百尺。",
            "辘轳下长绠，铿响鸣山骨。",
            "分甘遍邻社，甚旱犹湍碧。",
            "烹茶沸小鼎，自拨寒灰白。",
            "默默谁与语，扣门惟木客。",
            "坐念鲁两生，壁间有陈迹。"
        ],
        "title": "北山杂诗十首  其四",
        "id": "aa53f166-58c9-450c-a31d-bff67f58551f"
    },
    {
        "author": "苏过",
        "paragraphs": [
            "默李吾所畏，文字班马流。",
            "空斋锁长夜，尺渎横吞舟。",
            "谁令效方朔，顾盼侏儒羞。",
            "不如谈天李，高论隘九州。",
            "能为齐谐语，自许监河侯。",
            "浮沈闾里间，与世真无求。"
        ],
        "title": "北山杂诗十首  其五",
        "id": "9b45db68-0498-4cad-8bfc-1279eab47a95"
    },
    {
        "author": "苏过",
        "paragraphs": [
            "西南望平原，汝水稻千顷。",
            "黄云卷𥝧䅉，怀我江湖境。",
            "扁舟五月时，泼眼菱荷净。",
            "归来逢岁恶，半臂换汤饼。",
            "怅望云子白，悲辛残炙冷。",
            "采薇聊卒岁，雅志在箕颍。"
        ],
        "title": "北山杂诗十首  其六",
        "id": "db28f6c0-0ada-4d47-ad35-9ad4a7943515"
    },
    {
        "author": "苏过",
        "paragraphs": [
            "居闲本可乐，闲久复难度。",
            "此心苟无著，永日未易暮。",
            "平生有习气，但对黄卷语。",
            "诗书与博弈，等是忘闲具。",
            "不如观此心，安用徒劳苦。",
            "湛然返灵源，当求无所住。"
        ],
        "title": "北山杂诗十首  其七",
        "id": "1b083cdc-f9b4-4f7d-a344-894240b28fb7"
    },
    {
        "author": "苏过",
        "paragraphs": [
            "濛澒山顶云，欲雨昼昏黑。",
            "似闻田父喜，茅舍有点滴。",
            "今年秋有蜚，不敢艺两麦。",
            "天公犹见怜，一犁应不惜。",
            "我虽厌泥泞，与尔同休戚。",
            "诜诜有遗种，更望雪三尺。"
        ],
        "title": "北山杂诗十首  其八",
        "id": "a28fa3fa-9dcc-403a-9a38-98db8e4ed8aa"
    },
    {
        "author": "苏过",
        "paragraphs": [
            "毡裘御霜风，从人笑胡服。",
            "长斋似浮屠，逾月不知肉。",
            "东邻有病媪，髪白垂鹳鹄。",
            "拥灶坐无衣，何曾饱脱粟。",
            "哀哉天民穷，寿考非其福。",
            "同此覆载间，我生良已足。"
        ],
        "title": "北山杂诗十首  其九",
        "id": "e9614551-d629-4d0b-bba1-ea0214449cb0"
    },
    {
        "author": "苏过",
        "paragraphs": [
            "山月半轮出，寒光射天明。",
            "微云扫何处，万籁沉无声。",
            "褰衣步东岭，仿佛游化城。",
            "下视寰宇间，酰鸡等营营。",
            "余幼好奇服，簪组鸿毛轻。",
            "羽人傥招我，携手云间行。"
        ],
        "title": "北山杂诗十首  其一○",
        "id": "ea6b907b-137b-4be3-b7dd-5fe14d4c2716"
    },
    {
        "author": "苏过",
        "paragraphs": [
            "我如支离人，自负百钧趋。",
            "羊肠路九折，伛偻才半途。",
            "道逢任夫子，忽焉巾柴车。",
            "问君当何之，驾言返旧庐。",
            "息肩子有日，我愧今不如。",
            "嗟哉妻孥累，口腹亦见驱。",
            "一堕世网中，局促辕下驹。",
            "秋风送鸿鹄，万里翔天衢。",
            "蓬瀛岂难到，定笑山泽癯。",
            "那知羁旅怀，扁舟梦江湖。",
            "行当投劾去，暮景收桑榆。",
            "愿回结驷驾，时过原生居。"
        ],
        "title": "饯任况之",
        "id": "3c8d87fd-6f13-4c27-be03-a26276f43cae"
    },
    {
        "author": "苏过",
        "paragraphs": [
            "何人溃溪流，忽作瓴建屋。",
            "不知几鱼虾，生毙此枯渎。",
            "纤纤跃泥沙，濡沫曾不足。",
            "虽求升斗活，终困蝼蚁毒。",
            "眷余二三子，行春访脩行。",
            "危桥得小憩，涸鲋哀穷蹙。",
            "汲井叩邻里，捐金劝僮仆。",
            "好生人所欣，稚子助擥掬。",
            "要令徙窟宅，终免愧口腹。",
            "瓶罂得千尾，不满百钱赎。",
            "勿轻其微细，有如异草木。",
            "蚁蜂杂君臣，蜗角载蛮触。",
            "君看长平战，一举百万覆。",
            "扰扰大块中，钜细同倚伏。",
            "达人齐万物，愚士蔽一曲。",
            "慎勿废此言，小惠何足录。"
        ],
        "title": "三月十九日同仲豫兄长率崔遐绍赵汉英游朱园放鱼",
        "id": "7181bac2-0a76-48a0-8335-add0831a2e11"
    },
    {
        "author": "苏过",
        "paragraphs": [
            "所愿非富贵，甘苦同友于。",
            "长衾与大枕，共寝从悬弧。",
            "尔来万里别，南北如囚拘。",
            "一夫苟不获，仁圣惟予辜。",
            "而我三兄弟，飘泊海与湖。"
        ],
        "title": "岁暮见怀  其一",
        "id": "e7356057-f216-471d-b902-d0fc8db22526"
    },
    {
        "author": "苏过",
        "paragraphs": [
            "纷纷月挂树，征人念行路。",
            "行路何茫茫，谁为供屝屦。",
            "努力治芜秽，公归定非暮。",
            "东门会祖道，叹息两疏傅。",
            "涤器当自今，归欤不愆素。"
        ],
        "title": "岁暮见怀  其二",
        "id": "a384bfac-29a3-49ac-b1c2-071ecc407d3c"
    },
    {
        "author": "苏过",
        "paragraphs": [
            "碌碌抱关好，孰为贤与愚。",
            "休歌紫芝曲，且和南郭竽。",
            "达人齐万物，轩冕等块苏。"
        ],
        "title": "次韵孙海见赠  其一",
        "id": "9dc965e6-f2f8-414a-9dea-f997024911da"
    },
    {
        "author": "苏过",
        "paragraphs": [
            "神仙何渺茫，羽人想丹丘。",
            "读书悼无成，卖剑行买牛。",
            "眷此三万轴，传家无邺侯。"
        ],
        "title": "次韵孙海见赠  其二",
        "id": "eb135a63-e0c7-41dc-8de6-ab17c288e416"
    },
    {
        "author": "苏过",
        "paragraphs": [
            "折腰为五斗，强言筦库职。",
            "譬如弹随珠，徒丧竟何得。",
            "坐咏渊明篇，令人有愧色。"
        ],
        "title": "次韵孙海见赠  其三",
        "id": "42504f5e-9384-43a1-b8c0-a5d8d94f7dd7"
    },
    {
        "author": "苏过",
        "paragraphs": [
            "论交逮蓬荜，此道久寥邈。",
            "君侯廊庙人，顾我何数数。",
            "夜光忽暗投，按剑惊卓荦。"
        ],
        "title": "次韵孙海见赠  其四",
        "id": "d7211e72-8ca7-4b5c-8c2d-a7da795eec5c"
    },
    {
        "author": "苏过",
        "paragraphs": [
            "自分麋鹿姿，食薇山之阿。",
            "不意设罗门，屡辱结驷过。",
            "清谈脱麈尾，奈此落月何。"
        ],
        "title": "次韵孙海见赠  其五",
        "id": "9b992217-6334-4ed4-9d1b-23e1b2157814"
    },
    {
        "author": "苏过",
        "paragraphs": [
            "仕宦才百日，邴公有余懽。",
            "君今吏一邑，萧然怀抱安。",
            "回翔云间翮，退学鸿在磐。"
        ],
        "title": "次韵孙海见赠  其六",
        "id": "7e0f96ec-b3e9-44a8-99ef-c674b3dda782"
    },
    {
        "author": "苏过",
        "paragraphs": [
            "簪组实外物，去来无愠喜。",
            "君看失马翁，倚伏寄妙理。",
            "顾我不亡存，斯言定非绮。"
        ],
        "title": "次韵孙海见赠  其七",
        "id": "9f561762-85b8-476b-adad-ac679168ccd8"
    },
    {
        "author": "苏过",
        "paragraphs": [
            "嗟余幼好奇，乘桴蹈南海。",
            "远游信虽美，惊梦今犹每。",
            "一饱类邯郸，苦乐何足骇。"
        ],
        "title": "次韵孙海见赠  其八",
        "id": "f28fa856-e302-4ed2-9d51-04a3bcb0ebbf"
    },
    {
        "author": "苏过",
        "paragraphs": [
            "居闲得三益，诗社毕此生。",
            "君才浩无际，可畏银河倾。",
            "孤军犯大敌，半夜壁屡惊。"
        ],
        "title": "次韵孙海见赠  其九",
        "id": "3f55ef51-629d-4b50-a305-45a43231e61c"
    },
    {
        "author": "苏过",
        "paragraphs": [
            "君有中山好，严风彫塞草。",
            "日月遽如许，相从恨不早。",
            "当呼伯雅君，看子玉山倒。"
        ],
        "title": "次韵孙海见赠  其一○",
        "id": "37965d61-1295-483d-8a13-b7dcaadfd4e2"
    },
    {
        "author": "苏过",
        "paragraphs": [
            "谿山岂远人，吏缚苦难到。",
            "岂惟畏简书，谁与同嗜好。",
            "我作汝颍行，蹉跎春事老。",
            "况逢怀抱恶，千里风霜冒。",
            "故人知我归，尺书远见劳。",
            "似寻西溪约，故遣一介报。",
            "何时脱缰锁，著我林泉帽。",
            "愿言绝臧否，安用分了眊。",
            "世故定可憎，覆车宁复蹈。",
            "且共醉山翁，同看接䍦倒。"
        ],
        "title": "次韵任况之",
        "id": "7661f130-9f3d-4fe4-bc9a-4bbdc97947f8"
    },
    {
        "author": "苏过",
        "paragraphs": [
            "春风回东皋，春雨湿田舍。",
            "芒鞋问脩竹，小圃条疏柘。",
            "史侯得此趣，十年官早谢。",
            "定知猿鹤怨，衣绣空行夜。",
            "世无摩诘手，谁见辋川画。",
            "且复浮沉游，款段聊叱咤。"
        ],
        "title": "次韵王仲弓赠史得之",
        "id": "2c1bf4d2-9e4c-40cc-8774-833efeaf4ddd"
    },
    {
        "author": "苏过",
        "paragraphs": [
            "一生拙自谋，老去复谁谏。",
            "二年此流落，汝岂宜仕宦。",
            "三黜固不辞，难堪妻妾讪。",
            "四海将安归，面垢风裂骨骭。",
            "五鼎不愿食，诚言岂容赝。",
            "六韬素无奇，破敌未有间。",
            "七十古所稀，田园当早办。",
            "八骏方并驱，瑶池朝与宴。",
            "九牛亡一毛，安用蓬蒿鷃。",
            "十室请老焉，佩弦吾敢慢。"
        ],
        "title": "次韵赵承之数诗",
        "id": "df37dec3-d5c6-4836-bf96-cd2968fbebc0"
    },
    {
        "author": "苏过",
        "paragraphs": [
            "我生三十余，忧患恰半生。",
            "飘零万里外，偶存三弟兄。",
            "去去复远别，朔风催客征。",
            "相看各华髪，岂免儿女情。",
            "五载卧箕颍，分甘一廛氓。",
            "嗟哉生理拙，口腹不解营。",
            "各逐升斗仕，弹冠愧渊明。",
            "谁知三径荒，聊代十亩耕。",
            "我政牛马走，君乃簿书婴。",
            "壮心已灰槁，焦芽不复萌。",
            "庄舄偶怀越，嗣宗求步兵。",
            "行藏本无意，簪组鸿毛轻。",
            "脱去西风尘，江山照人清。",
            "扁舟五湖月，千里为莼羹。",
            "行著下下考，愿辞赫赫名。",
            "青衫旁吏，时哉那可争。"
        ],
        "title": "送伯达兄赴嘉禾",
        "id": "cd4131ab-f4d3-40ab-9d0a-a2d958f7db50"
    },
    {
        "author": "苏过",
        "paragraphs": [
            "君诗如芝兰，君操如松竹。",
            "宁当食舍鱼，坐待熊蹯熟。",
            "申商掩仁义，已作高阁束。",
            "长吟失憔悴，短缀谢烦促。",
            "自然四壁空，惟有三冬足。",
            "我怀嵩少游，已办巾一幅。",
            "愿言山中友，先登惟子独。",
            "须烦悬河辩，令我千兔秃。",
            "归来诗满囊，大胜富润屋。",
            "穷通有定分，凫胫悲所续。",
            "一醉盘溪堂，自取君诗读。"
        ],
        "title": "和吕居仁宿盘溪",
        "id": "36182905-fd5a-4e4b-a16b-637c14bb177c"
    },
    {
        "author": "苏过",
        "paragraphs": [
            "扬雄无儋石，而有宅一区。",
            "陶令官可弃，未免爱吾庐。",
            "古来贤达士，忘世未忘躯。",
            "岂知美恶间，共尽同籧篨。",
            "平生李居士，挈携四壁无。",
            "常有好颜色，直缘身世疏。",
            "前年家城东，一椽为有余。",
            "今年家城西，隐几犹昔吾。",
            "此生正如此，梦觉两徐徐。",
            "曾何置欣戚，舍旧新是图。",
            "吾侪真小人，问讯填里闾。",
            "聊为盘溪喜，德邻良不孤。",
            "益知水竹深，中有山泽癯。",
            "虽非三宿桑，且学壶公壶。"
        ],
        "title": "驾李行父迁居盘溪",
        "id": "605d8b89-290b-4791-88d8-9555d15fb5ed"
    },
    {
        "author": "苏过",
        "paragraphs": [
            "飞流半山来，忽作长剑倚。",
            "吾知有奇境，何畏虎尾履。",
            "郎官初得名，山川虽信美。",
            "谁能此巖居，暂寓非终止。",
            "吾侪世外缘，壮心殊不已。",
            "每讥怀与安，同是非夫耻。",
            "忍饥啖藜藿，且博一笑喜。",
            "更寻云外人，安得助薪水。",
            "伶俜穿鸟道，窈窕下涧底。",
            "路述烟草合，欲往不得跬。",
            "登楼亡其梯，航海失一苇。",
            "仰观二三子，脚下云埃起。",
            "山灵若相戏，危石折屐齿。",
            "忧我不再来，遗恨丘壑里。",
            "借君谈天口，骇我未闻耳。",
            "秋高山更奇，后会志益伟。",
            "扪萝贵先登，噬脐无效此。",
            "与君控扶摇，赤脚踏清泚。"
        ],
        "title": "次韵信中郎官庵",
        "id": "9c6ab1f2-cb19-4199-8dd0-1b3600ed8207"
    },
    {
        "author": "苏过",
        "paragraphs": [
            "峥嵘两山门，共挹一水秀。",
            "滩声千鼓鼙，石壁万龛宝。",
            "何人植翠柏，幽径出尘囿。",
            "金银佛寺古，夜籁笙竽奏。",
            "僧稀梵呗少，石险松竹瘦。",
            "惟当效乐天，早晚弃冠绶。"
        ],
        "title": "仆以事至洛言还过龙门少留一宿自药寮度广化潜溪入宝应翼日过水东谒白傅祠游皇龛看经两寺登八节尤爱之复至奉先作此诗以示同行僧超晖",
        "id": "67377cf9-182e-41c6-97f7-982f1126755c"
    },
    {
        "author": "苏过",
        "paragraphs": [
            "我生江海上，性与鱼鸟逸。",
            "端来入世网，竟坐形骸役。",
            "此心本洞然，六月遭怵迫。",
            "常恐忘迹熟，主人不胜客。",
            "道人偶相逢，宿契类畴昔。",
            "巉巖秀眉目，灰槁心木石。",
            "语我学道难，吾徒犹不力。",
            "纷华久风靡，外慕失阃域。",
            "卑之毋高论，遣去身外物。",
            "未能忘饥寒，衣布饭疏粝。",
            "此语君自味，至道在咫尺。",
            "阅人吾虽多，子独无荆棘。",
            "送行聊过谿，共蹑登山屐。"
        ],
        "title": "予寓洛阳宝坛有僧悟超类有道者与语论事能援古证今盖未祝髪时读孔氏之史书涉猎大义为浮屠犹不废今老矣不复读也形骸枯槁真能遗世故而玩死生者送予至龙门陪予游东西两山作此诗别之",
        "id": "8fd433fc-92ad-4f7e-a10c-936998add89c"
    },
    {
        "author": "苏过",
        "paragraphs": [
            "将军山林士，本无轩冕意。",
            "乘流亦悠悠，得坎便止止。",
            "平生剧孟徒，作诗建安似。",
            "曹刘或争先，沈谢何足拟。",
            "人穷语益工，天或相夫子。",
            "念君绿髪初，四海一身耳。",
            "要见元鲁山，万里立自致。",
            "许君窥藩篱，竟以身后委。",
            "翩然复蹑蹻，便非昔隐几。",
            "功名颇见迫，终欲老云水。",
            "岂料小卜筑，一谿城市里。",
            "从兹傥来物，不足置愠喜。",
            "用寻巢许游，无愧汝颍士。",
            "我有𥝧䅉田，君多樱笋美。",
            "杖屦日往来，风流岂不伟。"
        ],
        "title": "次韵范信中",
        "id": "3f213021-0617-496f-a667-e49f74b2f8a3"
    },
    {
        "author": "苏过",
        "paragraphs": [
            "出处事莫并，昔谙今则疏。",
            "一从畏车冕，意遂甘泥涂。",
            "种髪日就白，衰颜宁再朱。",
            "壮心空万里，老病寄一区。",
            "故人来蓬海，过门问樵苏。",
            "平生诗酒豪，醉倒扶吴姝。",
            "忆昨试京兆，笑谈鼠盗无。",
            "鸡牛本同割，刀几无精粗。",
            "去去南阳野，何以为君娱。",
            "三年方赤地，政成少踟蹰。",
            "古为贤守多，方略想可图。",
            "民言或有酌，近数崔大夫。",
            "惜哉事大谬，谁为焚丹书。"
        ],
        "title": "次韵赵承之留别",
        "id": "4127180d-4ad6-4bc1-98db-58b43c869c38"
    },
    {
        "author": "苏过",
        "paragraphs": [
            "我老不自爱，几时真罢休。",
            "浮沈闾里间，漫效马少游。",
            "年来五十化，逝水无停流。",
            "胸中粗已了，浩荡欲没鸥。",
            "渊明我同生，共尽当一丘。",
            "试筑小斜川，佳名偶相俦。",
            "亦称辛丑岁，与公更倡酬。",
            "当时二三友，得如友不。",
            "赋诗俱不地，疑有湛辈忧。",
            "聊将桃李句，琼瑰副吾求。"
        ],
        "title": "小斜川",
        "id": "46174743-04b1-40a9-b40f-1e20d7cd38f6"
    },
    {
        "author": "苏过",
        "paragraphs": [
            "太仓失红陈，狡鼠得余腐。",
            "既兴丞相叹，又发廷尉怒。",
            "磔肉餧饿猫，纷髯杂霜兔。",
            "插架刀矟健，落纸龙蛇骛。",
            "物理未易诘，时来即所遇。",
            "穿墉何卑微，托托此得佳誉。"
        ],
        "title": "赋鼠须笔",
        "id": "aed41d52-be94-40e3-8dc1-df122607d9f3"
    },
    {
        "author": "苏过",
        "paragraphs": [
            "边城无一娱，孰云从军乐。",
            "惟有退食间，柴门可罗雀。",
            "念我江湖人，久不负渔樵约。",
            "安得漫浪游，时解冠带缚。",
            "令尹我辈人，孤标寡然诺。",
            "晚逢任参军，诗思涌泉落。",
            "裹饭从子来，隐几访南郭。",
            "庶结三友懽，一笑忘杯酌。",
            "西溪渌已涨，渚柳风交错。",
            "目断君不来，孤鸿没山脚。"
        ],
        "title": "子庄约况之游西溪不至任有诗次其韵",
        "id": "161f7e09-5a71-44bc-9825-258d612fb1a7"
    },
    {
        "author": "苏过",
        "paragraphs": [
            "羣芳争春风，百态工妩媚。",
            "毛嫱与西施，未易笑倚市。",
            "岂如空山兰，静默羞自致。",
            "幽香不可寻，独秀繁露坠。",
            "高情谢簪组，遁世汉绮季。",
            "端来从子游，定觉同伏味。",
            "岑卫星绝俗，厌贫聊试吏。",
            "官曹冷如水，终日学奇字。",
            "未能三径归，故作九畹艺。",
            "后来当勿剪，伴我司庾氏。"
        ],
        "title": "寄题岑彦明猗兰轩诗",
        "id": "160b6769-66e4-43fd-b9ae-410641c80eda"
    },
    {
        "author": "苏过",
        "paragraphs": [
            "莫将不赀身，玩此有限年。",
            "心待三迳足，何时赋归田。",
            "陶令甑无粟，阮公不言钱。",
            "可怜六尺躯，坐受众目怜。",
            "我正犯此戒，隐忧浩无边。",
            "幽怀祇自知，搅佩悲芳荃。",
            "闻君昔种竹，妙意诚超然。",
            "欲伴岁寒老，此计将终焉。",
            "鬰鬰环堵中，清风自招延。",
            "林泉有余乐，簪组未易牵。",
            "早知文章累，不愿铭燕然。",
            "一为世所羁，遂与昔志捐。",
            "富贵岂不欲，孤高易隮颠。",
            "翻然回吾驾，造物报尔天。",
            "辛苦自缠缚，老蚕迷再眠。",
            "邯郸一梦破，怀抱良蹁跹。",
            "寄语山中友，信归在言前。",
            "耘治秋水净，扫洒春风妍。",
            "君言诚起余，肺腑不待镌。",
            "强颜为升斗，情态等市廛。",
            "投绂亦从此，过君请击鲜。",
            "中止微鹿门隐，不愧竹林贤。",
            "放怀绳墨外，俱作平地仙。"
        ],
        "title": "和赵承之竹隐轩诗",
        "id": "89575431-ca69-4090-8638-c8016f97074e"
    },
    {
        "author": "苏过",
        "paragraphs": [
            "豫章生而奇，蔚有千寻志。",
            "柯为直见伐，根中万乘器。",
            "自贻斧斤厄，信坐文章累。",
            "不如樗与栎，生理默自遂。",
            "荣枯同蒿艾，老死徒弃置。",
            "我愿处不材，一官隐官市。",
            "岂知夏畦劳，乃负渊明愧。",
            "却羨任公子，萧然居畏垒。",
            "弹冠聊尔尔，颇似漆园吏。",
            "官居接农舍，稼穑云靡靡。",
            "放衙日亭午，吏散饱春睡。",
            "此语慎勿出，请为仓庾氏。"
        ],
        "title": "寄题任况之樗翁轩诗",
        "id": "40d06f13-7040-46ac-bbb1-fe62a7acf2e0"
    },
    {
        "author": "苏过",
        "paragraphs": [
            "早岁厌华屋，曲肱慕饮水。",
            "躬耕二顷田，仅可毕祭祀。",
            "长怀饘粥忧，每抱瓶罍耻。",
            "虽知学稼拙，岂不贤乎已。",
            "衰才谢严徐，吐吻上插齿。",
            "各从我尔好，勿问谁愠喜。"
        ],
        "title": "和叔宽田园六首  其一",
        "id": "b028324d-9678-4250-ac3a-56f77937f25d"
    },
    {
        "author": "苏过",
        "paragraphs": [
            "平生粗知田，疆理南复东。",
            "常祈五日雨，未厌十日风。",
            "纷纷秀莨莠，恐害嘉谷丛。",
            "芟夷绝根本，肃杀先秋冬。",
            "坐获箱筥收，庶几粢盛供。",
            "一饭食我力，愿与农夫同。"
        ],
        "title": "和叔宽田园六首  其二",
        "id": "47259876-b9e4-4982-bcfb-9cd83ad213b3"
    },
    {
        "author": "苏过",
        "paragraphs": [
            "芃芃稼连云，老少纷在场。",
            "禾稼已困雨，秔稌亦没秧。",
            "计穷走羣望，敢爱牛与羊。",
            "可怜拾麦人，不惮道路长。",
            "号呼泥水中，滞穗收残黄。",
            "对之怀抱恶，宁忍自举觞。"
        ],
        "title": "和叔宽田园六首  其三",
        "id": "e12bcf04-e276-4bf8-9cfe-a126525bdf9f"
    },
    {
        "author": "苏过",
        "paragraphs": [
            "重阴自凝结，雨脚方四罗。",
            "悬知茅屋下，宁有襦袴歌。",
            "终年望一麦，此地心今蹉跎。",
            "平畴乱蛙蛤，原隰长薜莎。",
            "哀哉南亩人，休戚均尔多。",
            "朝阳何时出，赫赫散滞疴。"
        ],
        "title": "和叔宽田园六首  其四",
        "id": "704552fb-46b2-462e-a6f5-9f07b3662925"
    },
    {
        "author": "苏过",
        "paragraphs": [
            "县官真爱民，使者交农径。",
            "课吏有殿最，期使田野净。",
            "苍苍岂远人，祸福依民听。",
            "欲知丰年报，常鉴德业盛。",
            "近闻河湟复，羽书获万姓。",
            "吾无矢石功，甘此夏畦病。"
        ],
        "title": "和叔宽田园六首  其五",
        "id": "b12113e3-d46b-49cc-8800-a7ce5b244426"
    },
    {
        "author": "苏过",
        "paragraphs": [
            "十年资章甫，人弃我亦闲。",
            "得从长沮游，时把严陵竿。",
            "本非厌作吏，未忍违故山。",
            "朝来行西畴，果腹惟三餐。",
            "信哉负郭美，五斗何足干。",
            "长为田舍翁，所乐非所叹。"
        ],
        "title": "和叔宽田园六首  其六",
        "id": "75447849-1538-4a9b-b942-7846e44cec0c"
    },
    {
        "author": "苏过",
        "paragraphs": [
            "元戎度量大，六二坤直方。",
            "好士常仄席，疾恶如探汤。",
            "威名在夷虏，功烈纪太常。",
            "臧孙自有后，何必谏如棠。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其一",
        "id": "56a36770-8da8-41eb-974b-000c7d0d05ef"
    },
    {
        "author": "苏过",
        "paragraphs": [
            "承明用儒将，那知有程李。",
            "坐制犬羊羣，泥封一丸耳。",
            "平生晋公子，从者皆国士。",
            "谁为彀中游，狐赵何难拟。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其二",
        "id": "e9816464-5390-4070-b0db-851b5c3ea3f8"
    },
    {
        "author": "苏过",
        "paragraphs": [
            "闻公卜菟裘，欲访有鱼稻。",
            "彩衣归林下，池塘共春草。",
            "贤者享三乐，世俗未易道。",
            "但恐东山心，上意还不报。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其三",
        "id": "ddb75c0f-d959-48ca-b092-2ab6d250a169"
    },
    {
        "author": "苏过",
        "paragraphs": [
            "我生良多难，已安悬磬室。",
            "端来强敛板，诡词学造膝。",
            "枯荄那复春，羸兵敢借一。",
            "振履独商歌，知音赖师乙。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其四",
        "id": "a2ce4402-f232-4350-9915-d0a42bc30aec"
    },
    {
        "author": "苏过",
        "paragraphs": [
            "君从河朔来，言寻子桑饭。",
            "蹉𨇤自忘形，请交不敢惮。",
            "念君青云士，我是江湖散。",
            "共为逍遥游，未用相推挽。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其五",
        "id": "9eaf7bcb-f3ff-4b42-b13d-62e61e8a400c"
    },
    {
        "author": "苏过",
        "paragraphs": [
            "与君期岁寒，穷坚老当壮。",
            "相从茅茨下，不羨凌烟上。",
            "仲由志亦陋，伤哉生无养。",
            "岂知众所忧，箪瓢有佳况。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其六",
        "id": "fb9b4971-6910-40f7-8736-b88399a66670"
    },
    {
        "author": "苏过",
        "paragraphs": [
            "三士从公归，浩然志已谐。",
            "嗟余哭穷途，命也与时乖。",
            "落日惨关树，凄风生庭槐。",
            "杖藜空徙倚，抱此难吐怀。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其七",
        "id": "8cb37fe6-4803-487a-a8e8-d4d1d17fb2f6"
    },
    {
        "author": "苏过",
        "paragraphs": [
            "士贵得所托，结根悲兔丝。",
            "长松在万仞，岂为寒暑移。",
            "道义倘可弃，投归吾不辞。",
            "区区寡所合，知我殆非私。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其八",
        "id": "1bc15f1a-475c-42a9-bb78-116cc9306270"
    },
    {
        "author": "苏过",
        "paragraphs": [
            "我营潩水居，晏子近市隘。",
            "闻公欲卜邻，会筑于门大。",
            "暂为苍生留，行作归途戒。",
            "从此敢言交，纻衣仍缟带。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其九",
        "id": "49a05a97-93cb-47ed-8318-521e83e464c5"
    },
    {
        "author": "苏过",
        "paragraphs": [
            "并门逢恶岁，寂寞如在陈。",
            "况我官独冷，对客寒无茵。",
            "谋生求二顷，荜门安贱贫。",
            "明时非自弃，愿作畎亩臣。"
        ],
        "title": "张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其一○",
        "id": "a7135d19-8941-4462-8e26-3c21d5fba692"
    },
    {
        "author": "苏过",
        "paragraphs": [
            "先君昔论交，士为天下服。",
            "同升顾周行，岁晚逢吏部。",
            "俱怀丘明耻，共弃夫子恶。",
            "君方汗血驹，早就凌梦乡赋。",
            "千里不难到，乃愿伯乐顾。",
            "怀谒来中山，自许相如慕。",
            "荆州一得见，意已轻万户。",
            "我时望膺门，通达愧文举。",
            "顾兹豪杰人，骥尾失早附。",
            "蹉跎二十年，尘满幷州路。",
            "班荆话畴昔，堕泪髪垂素。",
            "中郎真有子，尽以功名付。",
            "文章盖余事，刚茹柔不吐。",
            "聊从两油幕，谩借将军筯。",
            "笑谈出羽檄，横槊纵奇句。",
            "吾闻明天子，赫赫张治具。",
            "网罗到巖穴，况子籍其誉。",
            "镌功燕然山，行有千载遇。",
            "岂宜山谷中，尚使骐骥骛。",
            "请缓三迳归，执笔太史柱。"
        ],
        "title": "送赵承之官满还朝",
        "id": "511d77a1-66f7-4727-9ead-e0f6510f5b8f"
    },
    {
        "author": "苏过",
        "paragraphs": [
            "承平绝羽书，盛德戢武威。",
            "将臣归宿卫，礼乐班王畿。",
            "君侯褒鄂裔，汗血余光辉。",
            "马上谈诗笔，笑学孙吴非。",
            "往年缀内朝，缓带临戎机。",
            "驾言樽俎间，已觉枹鼓稀。",
            "我卜颍水居，里社得所依。",
            "方惩赤丸俗，遽赋杕杜归。",
            "归朝侍玉辇，络马黄金羁。",
            "封侯自有骨，坐看择肉飞。"
        ],
        "title": "送王晋之还朝",
        "id": "ee91948a-9881-466d-a518-6f413bf8f9ad"
    },
    {
        "author": "苏过",
        "paragraphs": [
            "予昔少年日，气盖闾里侠。",
            "自言似剧孟，扣门知缓急。",
            "千金已散尽，白首空四壁。",
            "烈士叹暮年，老骥悲伏枥。",
            "富贵比浮云，妻孥真敝屣。",
            "世事如余何，禅心久空寂。",
            "世间出世间，此道无两得。",
            "故应入枯槁，习气要除拂。",
            "丈夫生死易，趋舍志匪石。",
            "当为师子吼，佛法无南北。"
        ],
        "title": "闻潮阳吴子野出家",
        "id": "41d6e5b8-707a-47a1-9a6b-56a8a871ad2e"
    },
    {
        "author": "苏过",
        "paragraphs": [
            "是身如传舍，富贵同过客。",
            "齿髪日夜衰，职业道德哉卵投石。",
            "幽人卧林下，沆瀣餐竟夕。",
            "应笑兰亭游，回头已陈迹。"
        ],
        "title": "用韦苏州寄全椒道士韵赠罗浮道士三首  其一",
        "id": "39efd03a-939d-4ed8-8a9d-bfcc0e38f984"
    },
    {
        "author": "苏过",
        "paragraphs": [
            "神仙岂无路，试访武陵客。",
            "天河尚可到，归验支机石。",
            "世人耳目隘，露槿那知夕。",
            "同趋桃李蹊，肯践商颜迹。"
        ],
        "title": "用韦苏州寄全椒道士韵赠罗浮道士三首  其二",
        "id": "3060dd54-e6bd-4f11-804e-65a1c33b47af"
    },
    {
        "author": "苏过",
        "paragraphs": [
            "异时公子贵，珠履三千客。",
            "人生一饭饱，安用家万石。",
            "百年过隙尔，朝不及谋夕。",
            "吾驾当早回，覆车岂无迹。"
        ],
        "title": "用韦苏州寄全椒道士韵赠罗浮道士三首  其三",
        "id": "3c639b45-7185-4907-8f1a-65df11d272b7"
    },
    {
        "author": "苏过",
        "paragraphs": [
            "弹冠初为米，挂冠不待稔。",
            "人言学陶生，此举安能尽。",
            "陶生物表人，世网那得窘。",
            "邈如孤凤凰，翱翔天际岭。",
            "聊应寓诗酒，不在朱絃韵。",
            "曾韩轻轩冕，雅意妙无畛。",
            "远寻柴桑游，时遣醉帽陨。",
            "陟世憎傥来，归耕犹有准。",
            "糟床得佳友，曲糵粗可信。",
            "摄衣请从之，嗟我独后警。"
        ],
        "title": "次韵和韩君表读渊明餽曾存之酒唱酬之什",
        "id": "9951f830-9759-4c10-b10c-f69b4c0c2e7c"
    },
    {
        "author": "苏过",
        "paragraphs": [
            "先师诏后人，学优仕有余。",
            "治身犹农功，勤惰报亦如。",
            "公子生华屋，翛然山泽癯。",
            "胸中一丘壑，结髪谈诗书。",
            "闲平风流在，自与常人殊。",
            "清华通帝籍，簪受辉里闾。",
            "我独求试吏，十室聊卷舒。",
            "未起青云心，且与黄卷娱。",
            "淮壖留荐饥，待子活焦枯。",
            "前贤迹相踵，咏歌载西湖。",
            "麦秋未可期，往哺当勤劬。",
            "作诗聊祖道，请以书邻虚。"
        ],
        "tags": [
            "西湖"
        ],
        "title": "送赵仪之丞汝阴",
        "id": "faf268f7-d1f0-48e0-b1c7-370418f11502"
    },
    {
        "author": "苏过",
        "paragraphs": [
            "昔直承明庐，谁似先生早。",
            "前无雒洛人，后笑冯唐老。",
            "机云谩声价，班马空词藻。",
            "岂知渊源来，尚觉河汉小。",
            "斯文叹未坠，妙意付幽讨。",
            "言乘刺史藩，曾视金銮草。",
            "飘然香案仙，宜著蓬莱岛。",
            "未忘经济心，甘为穷鬼笑。",
            "手援沟壑危，自上蠲赋表。",
            "不知古襦袴，能活几枯槁。",
            "端如德星临，民瘼一驱扫。",
            "方安龚遂政，远赋阳城考。",
            "越吟念庄舄，赠策嗟秦绕。",
            "江湖计不疏，经史心未了。",
            "但收王车归，三径不足道。",
            "平生林泉志，久矣轩裳藐。",
            "远同谢安石，乐比东山好。",
            "苍生独未买，政坐功名扰。",
            "汉庭求诸儒，慨想前辈少。",
            "不用叹周南，亟闻宣室召。"
        ],
        "title": "送叶蕴归缙云",
        "id": "dfd6f39a-d1e7-4b2f-9d34-f2d06e9694f0"
    },
    {
        "author": "苏过",
        "paragraphs": [
            "丈夫志四方，弹冠苦不早。",
            "终童来请缨，贾谊试三表。",
            "二子俱弱冠，功名满怀抱。",
            "要非江湖士，未易语枯槁。",
            "君年逾三十，闭门事幽讨。",
            "父兄逼从仕，揽辔方稍稍。",
            "久安田舍乐，宁坐元龙笑。",
            "白髪始为郎，定似冯唐老。",
            "效官曲糵间，区区营一饱。",
            "虽知浆馈薄，要使人无保。",
            "淮蔡山川类，民淳足鱼稻。",
            "作诗慰所思，梦绕池塘草。"
        ],
        "title": "送八弟赴官汝南",
        "id": "6df5218f-b33b-4c09-9dc7-24f16a94bbdb"
    },
    {
        "author": "苏过",
        "paragraphs": [
            "言登嵩高峰，结束两芒屩。",
            "摄衣上天梯，股栗战荦确。",
            "不知几流汗，跃出万仞壑。",
            "刚风被太虚，尘世俯下浊。",
            "依稀两仙童，遗我一丸药。",
            "平生井底蛙，未见宇宙廓。",
            "四维忽骞举，小知为磅礴。",
            "得穷恢谲眼，赖有腾趠脚。",
            "东观扶桑升，北瞰天河落。",
            "兏须议雄尊，培塿眇庐霍。"
        ],
        "title": "登峻极顶",
        "id": "e33faf6a-6d7c-406e-8f5f-d2fa609962d5"
    },
    {
        "author": "苏过",
        "paragraphs": [
            "岑崟蔽日月，左右信艰哉。",
            "万壑共驰骛，百谷争往来。",
            "鹰隼既厉翼，蛟龙亦曝腮。",
            "崩壁迭枕卧，崭石屡盘回。",
            "伏波未能凿，楼船不敢开。",
            "百年积流水，千岁生青苔。",
            "行行讵半景，余马以长怀。",
            "南方天炎火，魂兮可归来。"
        ],
        "title": "渡泉峤出诸山之顶",
        "id": "69bb3f2b-c406-4ed7-8207-7121c0e7d54c"
    },
    {
        "author": "苏过",
        "paragraphs": [
            "百川赴东海，如走万国朝。",
            "横岫列嵩岱，众山失岧峣。",
            "吾道岂不尊，凛然干云霄。",
            "斯文有盟主，坐制狂澜漂。",
            "天实相我公，高卧不知招。",
            "手持文章柄，烂若北斗标。",
            "末学病多歧，寝令世俗浇。",
            "申商日充塞，仁义愈寂寥。",
            "造物真有意，俾公以后凋。",
            "羣邪终放郑，正始会闻韵。",
            "过也匪私祝，彼苍自昭昭。",
            "后生方有托，未用忧箪瓢。"
        ],
        "title": "叔父生日  其一",
        "id": "51910522-6101-4839-99e5-d60dc5cd5f23"
    },
    {
        "author": "苏过",
        "paragraphs": [
            "沟渎嗟寻常，固为吞舟厄。",
            "风无九万里，焉载垂天翼。",
            "老人卧箕颍，初非厌簪绂。",
            "时哉莫吾容，道大俗隘迫。",
            "虎兕歌旷野，鸾凤栖枳棘。",
            "苍生谩怅望，吾道何欣戚。",
            "卜筑殆将隐，门无翟公客。",
            "高踪蹑巢由，援手谢卨稷。",
            "我观造物意，申甫为时出。",
            "未应兹伟人，独不裨衮职。",
            "功名世所趋，富贵亦过隙。",
            "岂知难老福，天以寿有德。",
            "亭亭南涧松，不羨栋梁索。",
            "方兹阅寒暑，宁欲顾匠石。",
            "世间出世间，此得无两得。",
            "回首承明庐，摩挲看铜狄。"
        ],
        "title": "叔父生日  其二",
        "id": "63ea7dc9-c427-4829-ae3f-2b9d347edf55"
    },
    {
        "author": "苏过",
        "paragraphs": [
            "鬰鬰涧底松，千年养奇干。",
            "盘根入窈窕，翠盖摩霄汉。",
            "巖深饱霜雪，路绝窥轮奂。",
            "空回牛刀手，屡发匠石叹。",
            "物生非不逢，得天地所赞。",
            "虽微栋梁求，幸免斤斧难。",
            "我公庙堂人，端委四夷惮。",
            "岂惟福苍生，高风激贪懦。",
            "云何卧箕颍，当宁方宵旰。",
            "吾道久寂寥，贤愚良未判。",
            "汗颜一如既往血指，袖手宁坐看。",
            "卷怀霖雨心，警策露电观。",
            "形神妙自契，眉目光璀璨。",
            "长松信可倚，柯叶四时贯。",
            "东风漫滋荣，寒雨徒零乱。",
            "何异楚灵椿，春秋安可算。"
        ],
        "title": "叔父生日  其三",
        "id": "111a2250-23c4-49f2-aa81-eb219ab7c84d"
    },
    {
        "author": "苏过",
        "paragraphs": [
            "物居覆载间，阴阳为盛衰。",
            "我观众草木，春风不相遗。",
            "春风暂能荣，还有摇落时。",
            "区区诿消长，岁月胡能支。",
            "世人如草木，世态岂异兹。",
            "扰扰方寸中，坐受宠辱移。",
            "昼锦方自眩，饮水谁汝知。",
            "可怜千金躯，坐困毫与厘。",
            "大哉孔孟志，夫子真能师。",
            "浩然刚在气，直养充四维。",
            "贫富未易动，寒暑何从窥。",
            "塞马无倚伏，昭琴谢成亏。",
            "还观傥来物，造物戏小儿。",
            "臞仙事吐纳，阅世犹有之。",
            "至人不导引，眉寿何复疑。",
            "惟应广成子，当与此心期。"
        ],
        "title": "叔父生日  其四",
        "id": "bf8929c3-ccbb-4e89-87a5-91fd6e259000"
    },
    {
        "author": "苏过",
        "paragraphs": [
            "吴山翠如蓝，越水碧如铜。",
            "山川吐奇秀，儒释俱争锋。",
            "接迹有禅老，提纲古宗风。",
            "其余将诗律，岛可不足攻。",
            "我久客尘土，虽穷诗未工。",
            "要知笔砚废，似缺山水供。",
            "上人三吴来，句法乃有从。",
            "老潜已黄壤，弟子传清雄。",
            "益复访云水，高情谢樊笼。",
            "试草北山移，为我招琴聪。"
        ],
        "title": "赠诗僧从信",
        "id": "042da01a-d878-4892-b5d2-a79b1d066776"
    },
    {
        "author": "苏过",
        "paragraphs": [
            "吾蜀士尚气，凭陵以相高。",
            "傥无胜己友，便绝平生交。",
            "诗书将吾军，道艺恃所操。",
            "宁甘毙百战，讵肯挫一毫。",
            "气俗未易改，波澜到方袍。",
            "世鹏此其流，何止事风骚。",
            "我观浮屠法，成佛须我曹。",
            "荣枯寄梦幻，生死真鸿毛。",
            "恨子太孤直，崭然出蓬蒿。",
            "须防斤斧厄，且为声名逃。",
            "空山人迹少，晏坐狐貍嗥。",
            "三年再见子，庶其免风涛。"
        ],
        "title": "送乡僧世鹏游嵩少",
        "id": "76258c13-9c65-4df6-a9b4-36362a425961"
    },
    {
        "author": "苏过",
        "paragraphs": [
            "微雨止复作，柴门蓬蒿积。",
            "城隅得幽迳，违淖洷蹑屐。",
            "吾邑有君子，官居似禅寂。",
            "惟闻弦歌声，不见愠喜色。",
            "公庭绝笞箠，东阁乱书帙。",
            "萧然拂尘榻，容我不速客。",
            "清风扫烦溽，浅沼弄寒碧。",
            "小饮起纵棹，荷翻珠的皪。",
            "我本江湖人，久负云役。",
            "钓竿未入手，越吟同庄舄。",
            "君行赋杕杜，我分安蓬荜。",
            "他时剡溪船，永谢言游室。"
        ],
        "title": "访江令德脩置酒泛舟",
        "id": "64e1c5dc-fff0-4304-8802-e0b111764985"
    },
    {
        "author": "苏过",
        "paragraphs": [
            "节物自催迫，意闲欢有余。",
            "驾言二三子，往寻隐者居。",
            "城隅有乔木，人言于公闾。",
            "当时乞身归，买田将结庐。",
            "悲哉丝竹地，今为狐兔墟。",
            "野色映脩竹，清溪数游鱼。",
            "惊风下木叶，策策纷填渠。",
            "俯仰成今昔，叹此卜筑初。"
        ],
        "title": "次韵曲水泛舟四首  其一",
        "id": "b9fe7cfc-cc55-4905-b0e7-47d43e4bc91f"
    },
    {
        "author": "苏过",
        "paragraphs": [
            "谪仙来人间，风流占名城。",
            "时将琬琰句，自和钧天声。",
            "好语一题拂，羣趋耳争倾。",
            "溶溶此溪水，似契高人情。",
            "未许五湖去，聊为一舟横。",
            "我意正浩渺，酒觞且徐行。",
            "仍呼明月来，孤光与簷平。",
            "邈焉想尘寰，万类方营营。"
        ],
        "title": "次韵曲水泛舟四首  其二",
        "id": "63ef057e-9ab1-454d-b423-4ecabca91f70"
    },
    {
        "author": "苏过",
        "paragraphs": [
            "岁晚得膏泽，荞花香满村。",
            "稍令催科帖，迤逦不到门。",
            "我有贤太守，手抚疮痍痕。",
            "未遽舍我去，寿公福祉繁。",
            "一饱诚难得，敢忘肉骨恩。",
            "争看刺史天，扶携上墙垣。",
            "忽惊麋鹿姿，中有诚意存。",
            "顾予一廛氓，聊诵野老言。"
        ],
        "title": "次韵曲水泛舟四首  其三",
        "id": "655e2fb7-02f8-4d5a-a70b-2f40c35218e0"
    },
    {
        "author": "苏过",
        "paragraphs": [
            "性不事轩冕，敢从公卿游。",
            "田歌扣牛角，谁意乐府求。",
            "公有三岛客，凛然气横秋。",
            "赋诗两未厌，卒岁当优悠。",
            "越吟何太早，言寻丘壑幽。",
            "但恐元龙笑，汲汲谋田畴。",
            "寄语玉涧友，达人遗乘流。",
            "拄笏看西山，不妨兹唱酬。"
        ],
        "title": "次韵曲水泛舟四首  其四",
        "id": "9bc6b9df-b626-47f1-b067-605ce3bb9a23"
    },
    {
        "author": "苏过",
        "paragraphs": [
            "天胡久不雨，我欲讼之天。",
            "二麦槁欲死，骄阳犹炽然。",
            "重阴数布野，雨意来无边。",
            "未许一濡地，辄遇四风颠。",
            "摆摇涧谷响，宁复留云烟。",
            "雨师良已勤，风伯殆未悛。",
            "天公纵此为，忍使暴我田。",
            "默诉若有答，不待巫史传。",
            "昨者六七月，屋溜如绳悬。",
            "淋漓逮十日，奔突溃百川。",
            "行旅已断道，闾阎欲通船。",
            "不藉屏翳功，日星几变迁。",
            "我请酌民情，血诚通帝渊。",
            "风雨要有时，乃不为咎愆。",
            "赤子仰粒食，云何绝其烟。",
            "徒闵负贩劳，不忧稼穑先。",
            "怨讟满南亩，懽忻为市廛。",
            "谩说昏垫害，欲夸扫除贤。",
            "何曾补日月，空祇留饥年。",
            "区区讼风伯，聊赓退之篇。"
        ],
        "title": "讼风伯",
        "id": "7ec97570-48ab-47cf-9c72-83e7a67e20a0"
    },
    {
        "author": "苏过",
        "paragraphs": [
            "薰风转亭午，流汗浃絺绤。",
            "隆隆空山雷，跨海飞雨黑。",
            "芭蕉集乱响，风竹泻暗滴。",
            "悬知岁有待，已喜瘴先涤。",
            "沈沈璧月上，稍稍星河出。",
            "枕簟延清光，草木沍寒碧。",
            "幽人梦未回，良夜谁与惜。",
            "隔篱唤西家，倒榼共余沥。",
            "西家长苦贫，而有好颜色。",
            "终年饭半菽，爱酒无从得。",
            "嗟余不解饮，看尔时举白。",
            "岂不贤老兵，聊慰羁旅夕。"
        ],
        "title": "雨后见月",
        "id": "11c99c70-f306-4c86-a8ba-49dd4dc90ed6"
    },
    {
        "author": "苏过",
        "paragraphs": [
            "一更山吐月，鉴影摇空澜。",
            "悬知今夕游，不减蓬瀛看。",
            "净雾扫余瘴，清飚戒初寒。",
            "行乐不可迟，乃此桂未残。"
        ],
        "title": "次韵大人五更山吐月  其一",
        "id": "04a6295c-811b-4ae3-a9d4-6ff42e792faf"
    },
    {
        "author": "苏过",
        "paragraphs": [
            "二更山吐月，玉杯侧清夜。",
            "谁知蜑子船，独钓澄潭下。",
            "幽人酌桂醑，冰碗白玉藉。",
            "他时罗浮录，父老成佳话。"
        ],
        "title": "次韵大人五更山吐月  其二",
        "id": "e3e5d9e4-b44b-4982-85d1-7abb24c717fb"
    },
    {
        "author": "苏过",
        "paragraphs": [
            "三更山吐月，半璧沈沈起。",
            "无言三友欢，夜夜仍会此。",
            "羽毛见秋虫，鲜甲动沙水。",
            "此味世莫知，勿言惊俗耳。"
        ],
        "title": "次韵大人五更山吐月  其三",
        "id": "78e60dd1-696a-4165-8c99-077dea1461ff"
    },
    {
        "author": "苏过",
        "paragraphs": [
            "四更山吐月，纸帐惊虚明。",
            "披衣访黄冠，野渡孤舟横。",
            "束緼旋乞火，犬号惊夜行。",
            "归休勿久娱，霜露满山城。"
        ],
        "title": "次韵大人五更山吐月  其四",
        "id": "cd907e9f-0a32-438c-a8ae-88d6972c7096"
    },
    {
        "author": "苏过",
        "paragraphs": [
            "五更山吐月，纤纤犹烛幽。",
            "寸阴惟此夜，敢辞数登楼。",
            "寒砧远随风，鸣蛩亦悲秋。",
            "凭栏独搔首，微吟和渔讴。"
        ],
        "title": "次韵大人五更山吐月  其五",
        "id": "43b8ff06-4c16-4611-8cac-ae74e84d2819"
    },
    {
        "author": "苏过",
        "paragraphs": [
            "南行几万里，亲旧书亦缺。",
            "谁知倾盖交，乃胜白头节。",
            "去国日已远，凄凉瘴烟窟。",
            "未著绝交书，已叹交游绝。",
            "门前空雀罗，巷语纷鴃舌。",
            "怪君一事无，访我此穷髪。",
            "自怜甑生尘，每愧羹屡颉。",
            "何以为子娱，江水清可啜。",
            "男儿重志气，勿使变穷达。",
            "宁甘一瓢乐，耻为五斗折。",
            "火急数相聚，回头君欲别。",
            "一榻当再悬，重来为君设。"
        ],
        "title": "赠王子直",
        "id": "56168eed-ee32-44da-b16b-c239b3961a19"
    },
    {
        "author": "苏过",
        "paragraphs": [
            "管鲍死已久，交情云雨翻。",
            "平生我知子，窥见墙及肩。",
            "老骥叹伏枥，壮士悲暮年。",
            "百金空鬻技，未分齿髪殚。",
            "哀哉兔丝蔓，生理寄所缠。",
            "君看秋风至，扫荡何时安。",
            "谁令三径荒，投老食屡艰。",
            "短绠谩自持，欲引百尺泉。",
            "造物不我私，同彼草木繁。",
            "不求桑榆暖，乃慕松桂寒。",
            "学稼虽可贱，乐志良独难。",
            "当观五鼎食，不异瓢与箪。",
            "卜筑愿俱栖，勿学鸡相连。",
            "作诗置坐右，勉视后者鞭。"
        ],
        "title": "和叔宽赠李方叔",
        "id": "ad63ef8e-1c3f-480d-bcff-01e7577d472e"
    },
    {
        "author": "苏过",
        "paragraphs": [
            "朱颜染黄茅，自意岭表人。",
            "长恬服世俗，敢愧歠菽贫。",
            "送车反自厓，异獠纷来宾。",
            "蛙蝝与蚔醢，敬我如族姻。",
            "海风吹余舟，夜渡徐闻垠。",
            "往来一沤间，劳生竟非真。",
            "重寻江南游，再款空同闉。",
            "山中有异士，束书来卜邻。",
            "胸中出虹霓，雷袂勇且仁。",
            "索居□枯槁，赖此意少春。",
            "当年老于公，硬语本为民。",
            "终身虽坎?，谁得疏而亲。",
            "臧孙固有后，仲子先离伦。",
            "不忧廊庙迟，绿髪未肯银。",
            "季子又一奇，武库戈矛新。",
            "片言折鹿角，不许枝词谆。",
            "近闻获麟书，还许登成均。",
            "归欤汶上兄，器新人惟陈。"
        ],
        "title": "用伯充韵赠孙志举",
        "id": "099afd85-5c98-40b7-98c6-b2592348248f"
    },
    {
        "author": "苏过",
        "paragraphs": [
            "至人寓迹尘凡中，杖头挂壶来何从。",
            "长房俗眼偶澄澈，一笑市井得此翁。",
            "试窥壶中子无物，何处著此千柱宫。",
            "毘耶华藏皆已有，不独海上栖瀛蓬。",
            "我闻须弥纳芥子，况此空洞孰不容。",
            "何人误持一嶂出，恍是九华巉绝峰。",
            "令人却信刘郎语，当年霹雳化九龙。",
            "谁将真形写此石，太华女几分清雄。",
            "终当作亭号秋浦，刻公妙句传无穷。"
        ],
        "title": "湖口人李正臣蓄异石广袤尺余而九峰玲珑老人名之曰壶中九华且以诗纪之命过继作",
        "id": "c526e235-7500-43f2-9ea8-8495d553225c"
    },
    {
        "author": "苏过",
        "paragraphs": [
            "我公阴德谁与京，学道岂厌迟蜚鸣。",
            "世间出世无两得，先使此路荒承明。",
            "谪官罗浮定天意，不涉忧患那长生。",
            "海涯莫惊万里远，山下幸足五亩耕。",
            "人生露电非虚语，在椿固已悲老彭。",
            "蓬莱方丈今咫尺，富贵敝屣孰重轻。",
            "结茅愿为麋鹿友，无心坐伏豺虎狞。",
            "况公方瞳已照座，奕奕神光在天庭。",
            "出青入玄二气换，妙理默契黄庭经。",
            "但愿他时仇池主，不愿更勒燕然铭。",
            "稚川刀圭傥可得，簪组永谢汉公卿。",
            "腹中梨枣晚自成，本无荆棘何所平。"
        ],
        "title": "和大人游罗浮山",
        "id": "f0558de7-e51c-4077-a0e2-f01eac39a6bb"
    },
    {
        "author": "苏过",
        "paragraphs": [
            "世间诡异那可诘，地中火出连冈脉。",
            "只知骊山天子浴，未信穷海汤泉出。",
            "方池不须绿石甃，小沸自与澄沙白。",
            "涓涓微溜架巖谷，鬰鬰佳气烝石室。",
            "满山松柏香自送，何用椒兰熏四壁。",
            "从来佳境与人远，野老山僧那解说。",
            "虽云得地古招提，未遇赏音同汩没。",
            "一篇今得谪仙诗，当与绣岭争雄雌。"
        ],
        "title": "白水巖汤泉",
        "id": "3d6b9d54-e449-491b-9b66-79274746ff0f"
    },
    {
        "author": "苏过",
        "paragraphs": [
            "霜风肃肃陵寒柯，海月滟滟翻秋河。",
            "空山无人柴径熟，豨肥鹿饱眠长坡。",
            "山夷野獠喜射猎，腰下长铗森相摩。",
            "平沙仿佛见遗迹，踊跃不待张虞罗。",
            "均呼夜起山谷应，披抉草木穷株窼。",
            "何人得隽喜叫绝，脟割未羨青丘多。",
            "今年岁恶不可度，竹间有米田无禾。",
            "耕牛日欲登鼎俎，野兽脱命理则那。",
            "朝来剥啄谁有馈，愧尔父老勤弓戈。",
            "一言愿子不我忽，暴殄天物神所呵。"
        ],
        "title": "海南多鹿豨土人捕取率以夜分月出度其要寝则合围而周阹之兽无轶者余寓城南户外即山林夜闻猎声旦有馈肉者作夜猎行以纪之",
        "id": "2e2933b8-4321-45bf-b601-31e618b43198"
    },
    {
        "author": "苏过",
        "paragraphs": [
            "冥冥天水吞为一，夜依北斗占南北。",
            "危楼时吐蛟蜃气，半山忽隐长鲸脊。",
            "起看樯头雉尾转，一帆千里日未足。",
            "此身何止轻鸿毛，到家始觉是真肉。",
            "怪君胡为冒此险，象犀珠玉非所役。",
            "凛然风义照古人，尺书为我通消息。",
            "我似当时常校尉，掘鼠餐毡从属国。",
            "茫茫海阔雁不到，长欲系书空悯默。",
            "凭君为语诸季孟，耐事忍惭真子职。",
            "面唾勿嫌解自干，盗金却偿安用诘。",
            "杜门只作田舍子，地往江乡乘下泽。",
            "三吴想见稻如云，舶还时救陈蔡厄。"
        ],
        "title": "送人泛海北归兼寄诸兄弟",
        "id": "573e3a7c-c20c-43ac-8665-84da7dbc4bb7"
    },
    {
        "author": "苏过",
        "paragraphs": [
            "老鹤过海仍将雏，澹然如将没齿疏。",
            "人生如寄何足道，富贵贫贱隙白驹。",
            "飘流仅以虞夫子，饥坐弦歌古儋耳。",
            "不堪秦岭望家山，敢有玉关生入理。",
            "广文才名三十年，困穷直到寒无毡。",
            "将军夜行遭醉尉，曲逆解衣尝刺船。",
            "岂知雷雨来说渥，归路江山宛如昨。",
            "饥人但觉粃糠美，忧患始知田舍乐。",
            "梦中犹记鱼相濡，庄叟屡困监河枯。",
            "聊因竞病歌归欤，宁复灿烂悲穷途。",
            "知君笃学真为己，不从世好惟耽此。",
            "作诗颇似建安风，取友更同鲍叔义。",
            "我闻得士朝廷尊，搢绅所寄惟斯文。",
            "象犀珠玉本安用，犹使四海争趋奔。",
            "高人处世诚难矣，绝俗惊愚空目瞇。",
            "坐令瑚琏废清庙，涧毛何由荐天子。",
            "我羨平生马少游，不愿沟渎容吞舟。",
            "夜光明月请自閟，按剑或恐疑轻投。"
        ],
        "title": "次韵谢民师",
        "id": "e5e8c4a5-58b1-4a96-b766-dd73d0c0f63e"
    },
    {
        "author": "苏过",
        "paragraphs": [
            "阴功若以物假人，酬而不酢非所闻。",
            "丙吉于公德在民，皇天有善初无亲。",
            "自我高曾逮公身，奕世载德一于仁。",
            "遇苦即救志劬辛，岂择富贵与贱贫。",
            "久推是心诚而均，可贯白日照苍旻。",
            "譬如农夫耘耔勤，自有丰年获千囷。",
            "公何屡困蝇与蚊，身虽厄穷道益信。",
            "天不俾之爵禄新，琢磨功行真人邻。",
            "直言便触天子嗔，万里远谪南海滨。",
            "朝夕异引存吾神，两仪入腹如车轮。",
            "罗浮至今余怪珍，稚川药灶隐荆榛。",
            "飞腾涧谷不可驯，月道或肯来相宾。",
            "区区功名安足云，幸此不为世俗醺。",
            "丹砂傥结道力纯，泠然御风归峨岷。"
        ],
        "title": "次大人生日",
        "id": "1c64ba32-fb2b-4774-bff8-ff1941fce462"
    },
    {
        "author": "苏过",
        "paragraphs": [
            "辽人猖蹶败纪纲，鸟兽惊骇自取亡。",
            "归我五季旧土疆，有如宣宗复河湟。",
            "彼酋假息不自量，网开三面犹跳梁。",
            "爝火乃欲犯太阳，怒臂当车学螳螂。",
            "支天所坏仍鸱张，含沙射影出复藏。",
            "将军义勇冠三光，愿以部曲除螟蝗。",
            "户有三丁一我将，遣汝积愤当少偿。",
            "上马亟持十日粮，长矛短戟舂其吭。",
            "前者披靡后者戕，系累妻子涕泗滂。",
            "将军折北昔未尝，以巧服人尤所长。",
            "勿追穷寇非深防，会遣生致如探囊。",
            "匈奴自古夸豪强，三表五饵称前王。",
            "竟无一日笞中行，昭君远嫁令人伤。",
            "岂知天兵自鹰扬，郅支援首须陈汤。",
            "头颅万里行朔方，遣示藁街听徜徉。",
            "偃兵息民令有常，昔居锋镝今农桑。",
            "百年版籍沦要荒，一日冠盖欣相望。",
            "李白长歌汉道昌，两阶羽舞垂衣裳。"
        ],
        "title": "闻郭太尉发师大捷奚人擒契丹酋领四军者来献作长句古调一首",
        "id": "25de2097-199b-46e5-82fd-aeac6940b99c"
    },
    {
        "author": "苏过",
        "paragraphs": [
            "范侯作园湖之隅，缭以脩竹千芙蕖。",
            "鸭陂下浸波澜阔，箕山西指峰峦孤。",
            "有堂翼然照通衢，路人尚忆华严居。",
            "华严初来理荒废，布衣小艇披茭蒲。",
            "蛙鸣不知官与私，莫来乱我夜读书。",
            "人怀忠直及其子，遗爱何止屋上乌。",
            "小范更无膏粱气，闭门一味如蠹鱼。",
            "肯为山林独往计，且隐市朝行坦途。",
            "嗟我与君涉世疏，短绠汲深尔自愚。",
            "行歌道上惭妻孥，坐令家无甔石储。",
            "欲将大隐欺谁欤，人不吾以曷早图。",
            "未须直学西山夫，槁项终为山泽臞。"
        ],
        "title": "大隐堂为范氏西田题",
        "id": "4dd2229e-1301-4a3a-9eb0-c05ddc0602b1"
    },
    {
        "author": "苏过",
        "paragraphs": [
            "读书当读孔孟书，我饱尚可推其余。",
            "莫求捷径拾青紫，口但澜翻腹空虚。",
            "孔孟之功如药石，洗濯肝胃充肌肤。",
            "如农去莠植嘉谷，如行九折遇坦途。",
            "我怜赤子在远域，疾痛不闻其叫呼。",
            "何当攘臂问民瘼，古之循吏谁为儒。",
            "我观李侯少英特，闭门不曳侯王裾。",
            "诗书已误半世事，一割未信鸡牛殊。",
            "弹冠小县何所为，长养善类恶者诛。",
            "作堂之名固有在，要使膏泽流海隅。",
            "不愿力田频赐爵，不愿校仇归石渠。",
            "使我三年饭脱粟，活此千人为亲娱。"
        ],
        "title": "爱人堂为李几仲赋",
        "id": "2581e8e8-2994-4e92-bcb8-e45ae4692668"
    },
    {
        "author": "苏过",
        "paragraphs": [
            "野人劝我凿地鑪，才能容膝便有余。",
            "土牀屈曲方六尺，墐涂何必髹丹朱。",
            "广文无毡与客设，蒲团但学僧跏趺。",
            "破铛折脚自然煮，中有至乐人所无。",
            "我游东南古佛刹，潭潭大屋干浮屠。",
            "环牀接席如坐井，白灰盖火深模糊。",
            "贵人尽卧红氍毹，春风习习生四隅。",
            "牵衣留客长夜饮，一石屡醉狂淳于。",
            "我家环堵真癯儒，鷃鹏无羨安枋榆。",
            "劳生养此梦幻躯，谁能华睆慕大夫。",
            "时从村叟交蹠语，炔焰爬搔味醍醐。",
            "牀头一榼自取饮，醉后耳熟时歌呼。",
            "坐想颍川十日雨，尺薪如桂求里闾。",
            "此时无人知我乐，惜哉不与二仲俱。",
            "我兄何时结茅庐，小窗请试新规模。"
        ],
        "title": "地鑪歌寄伯仲",
        "id": "76c5ba26-6929-4907-a477-4bfebbc86c3f"
    },
    {
        "author": "苏过",
        "paragraphs": [
            "帝有虎臣司北门，虚弦坐落天骄魂。",
            "百年不敢南牧马，草木尚有威名存。",
            "平生忠义身许国，不以金玉遗子孙。",
            "承平弓剑空在韣，惟有简编遗后昆。",
            "不知所活几千人，一门何止十朱轮。",
            "满牀簪笏不足道，万石家风今复闻。",
            "明窗小阁卧晏温，不读孙吴看典坟。",
            "坐销杀气边风春，记取大冯小冯君。"
        ],
        "title": "寄题折嗣益袭庆阁",
        "id": "cce41656-14b5-445a-966c-1af857af68c6"
    },
    {
        "author": "苏过",
        "paragraphs": [
            "绿槐染衣芦作鞭，朝骑骏马下九天。",
            "人为君荣君未喜，我家剑南亲万里。",
            "四岁儿啼母不知，肺肝欲裂悲语谁。",
            "不如读书期有立，可以藉手荣吾慈。",
            "白云怅望天一方，颍水之北嵩之阳。",
            "君王一日亲试策，阿兰不愿尚书郎。",
            "里门下马人争看，对泣相持行路叹。",
            "版舆归侍锦江头，戏彩重偿齓与丱。"
        ],
        "title": "蜀人宋衍蚤孤母去力学取科第遂获见母盖自蜀至许六千余里声迹不至逾二十年感叹兹事以送其归",
        "id": "7b92d902-bfe4-41b2-bbc9-3c803bab999e"
    },
    {
        "author": "苏过",
        "paragraphs": [
            "急流勇退真难事，要取荣枯君自味。",
            "世间轩冕如嚼蜡，自觉山川天下贵。",
            "君如八骏方服辀，帝闲正欲求千里。",
            "刷燕秣越非所愿，放浪烟霞蹑云水。",
            "萧然筑室在人境，身与此心俱欲止。",
            "倦飞偶学陶彭泽，示疾还同老居士。",
            "政忧功名来未免，吾驾不回谁与柅。",
            "古来索价累高人，少室终南应所鄙。"
        ],
        "title": "范季远作止斋求诗以此寄之",
        "id": "b925c90f-bdde-4ffa-9a4b-8e8d973a3f63"
    },
    {
        "author": "苏过",
        "paragraphs": [
            "三士高谈常绝席，不数汉庭人九尺。",
            "雪中忽到剡溪行，狂饮学髠俱一石。",
            "不教彭宣到后堂，只供爽气干陵冈。",
            "忍寒排闼计大误，夫子莫悔不得将。",
            "夜归过我天正黑，灯影照坐如僧房。",
            "峨冠切云服亦奇，胜游何不早遣知。",
            "风花瞥眼同一霎，欲追此欢将奈若。",
            "人间何往不自适，陵生且复为陵舄。"
        ],
        "title": "大雪日赵承之梁与可访贾子庄饮爽亭孙志康不得预故有诗怨之亦次韵和一首",
        "id": "d5a3cc9b-9d9e-4c73-88fb-aa298c816841"
    },
    {
        "author": "苏过",
        "paragraphs": [
            "朔风吹雪填庐屋，一味饥寒寻范叔。",
            "绨袍安敢望故人，藜苋从来诳空腹。",
            "近闻陶令并无储，不独鲁公新食粥。",
            "波棱登俎称八珍，公子未应讥世禄。",
            "山僧一食不过午，忍饥学道忘辛苦。",
            "书生事业乃尔勤，夜然膏火穷今古。",
            "要将五鼎同釜铛，箪瓢未可轻原生。",
            "肉食纷纷固多鄙，吾宁且啜小人羹。"
        ],
        "title": "和吴子骏食波棱粥",
        "id": "9f4e5636-d727-4575-a857-70a8fb55ab30"
    },
    {
        "author": "苏过",
        "paragraphs": [
            "乱山穷处闻鱼鼓，梵宇潭潭不知暑。",
            "当时麻衣此卜居，自启山林著蓝缕。",
            "飞空楼观惊造化，缥缈云间如帝所。",
            "道人疑是有道者，己不求人人自许。",
            "富儿争致千金多，贫者不辞筋力苦。",
            "若非足指按大地，荒山坐变琉璃宇。",
            "南阳持节奉诏归，夜上峥嵘携幕府。",
            "是时六月火令炽，千骑解鞍人按堵。",
            "登临岂为谢公赏，七子赋诗歌赵武。",
            "长廊月出清风生，古殿无人铃独语。",
            "公留三日看溪涨，白昼鱼虾落飞雨。",
            "我昔千里上太行，身世飘零悲逆旅。",
            "莫投紫巖稍自慰，欲扣僧房无可侣。",
            "有来野饷苜蓿饭，主人对客羞贫窭。",
            "何似元戎从掾吏，落日红旗照洲渚。",
            "椎牛酾酒劳还役，号令三更传部伍。",
            "君能笔力记其事，句法更如山峻阻。",
            "一时豪放岂易得，况有幻怪供诗取。",
            "归来尚可诧朋友，云梦青丘俱不数。",
            "山川虽是风物殊，乐哉信美非吾土。"
        ],
        "title": "次韵承之紫巖长句",
        "id": "5e71e28c-2a21-4728-bdef-5cf056dad917"
    },
    {
        "author": "苏过",
        "paragraphs": [
            "筚门生窦百不宜，大红艳紫无所施。",
            "主人爱竹尤成癖，独勿此物渴饥。",
            "君家十亩等茨束，罗生川谷壤藩篱。",
            "拣林许我恣所爱，有力夜负竹不知。",
            "朝来窗影忽散乱，起看簷角风离披。",
            "总干山立屹不动，高节白首贯四时。",
            "我方病卧呼不醒，一篇忽得陈琳词。",
            "头风去体未足道，岁寒非子当谁期。",
            "明朝戢戢迸犀玉，请看箨龙头角奇。",
            "千竿共战风雨夕，记取苗裔来葛陂。"
        ],
        "title": "信中惠竹以诗谢之",
        "id": "8625adbf-91b0-435d-ba2f-928a4736af89"
    },
    {
        "author": "苏过",
        "paragraphs": [
            "庾郎自诳夸重九，北海常类客无酒。",
            "肯教白发负黄花，不为虚名留岘首。",
            "人生能换几星霜，我非石心与木肠。",
            "干愁漫解祇自慰，消长只系吾行藏。",
            "弃书学剑犹有得，西斩楼兰北疏勒。",
            "从军直到单于台，封侯万户何人哉。",
            "图形未许凌图上，草檄观君试豪放。",
            "山阴回时迹已陈，高阳大醉情何畅。",
            "为君悲歌和哀筝，请君更草丽人行。",
            "吴姬赵女两愁绝，一笑当时空目成。",
            "行行且作归装束，子云校书入天禄。",
            "一杯且复中圣贤，周南留滞谁我怜。",
            "买田早约鸱夷子，相与躬耕不计年。"
        ],
        "title": "次韵承之重九",
        "id": "67cbc80c-e3f2-4c5f-915d-426797bffc7a"
    },
    {
        "author": "苏过",
        "paragraphs": [
            "四邻悄悄鼾殷牀，惟有客梦不得长。",
            "柴门独掩灯有晕，欹枕未熟背已芒。",
            "四更山月来洞房，炯炯孤影射屋梁。",
            "茅簷窸窣鼠自齧，烟树苍莽枭为祥。",
            "海风萧萧振槁叶，谿声涖涖决废塘。",
            "二三黄冠真可悯，空祠夜祷寒欲僵。",
            "步虚声断翠微远，钟磬时款幽人堂。",
            "山城寂寞消残漏，鼓角凄悲吟晓霜。",
            "悬知此时我独觉，胡为百想悬肺肠。",
            "鸡鸣世务纷如织，曷此顷刻聊坐忘。"
        ],
        "title": "不睡",
        "id": "60ac304e-a5f4-4062-9bb3-7eb3a53700f6"
    },
    {
        "author": "苏过",
        "paragraphs": [
            "王谢风流要有种，谁比君家俱得凤。",
            "慈明兄弟称八龙，未易贤愚推伯仲。",
            "应机短小精吏治，千里名驹方试鞚。",
            "皎然若谷冰雪姿，彫琢肺肝嫌未痛。",
            "英标飒爽吾知止，割鸡今欲牛刀用。",
            "胡为从事筦库役，无乃汉阴工抱瓮。",
            "嗟余飘泊同闾里，一味穷愁惟子共。",
            "诏恩虽脱钟仪囚，未敢弹冠效王贡。",
            "平生世味似嚼蜡，丘壑暮年尤自纵。",
            "为君悬榻待归来，故人早破邯郸梦。"
        ],
        "title": "送吕知止",
        "id": "234d6940-ed1f-4cfc-8c7d-d995f676b560"
    },
    {
        "author": "苏过",
        "paragraphs": [
            "季孙爱我如美疢，孟孙恶我如药石。",
            "平生愿得逢若士，庶几爱我非姑息。",
            "先生少抱王佐才，早以声名驰上国。",
            "白头犹著从事衫，正坐不为俗子屈。",
            "刚风由来有家学，不信直前能缺折。",
            "世无子期谁赏音，伯牙太息弦应绝。",
            "晚从南阳客塞上，岂为文章工草檄。",
            "厌闻可否梁丘据，磨砺正须烦子革。",
            "先生持此虽暂合，鸿鹄要是云间翮。",
            "夜光明月遭抋剑，未肯碌碌同沙砾。",
            "翻然赋归一何速，越吟久自同庄舄。",
            "世间轩冕岂不欲，凿枘两穷安所得。",
            "不如乞身向嵩少，问舍求田乃良策。",
            "祖生从此须著鞭，我当继蜡登山屐。"
        ],
        "title": "送孙志康",
        "id": "1e56d06c-8b7b-4232-99c8-e481aaa34de1"
    },
    {
        "author": "苏过",
        "paragraphs": [
            "姚侯不学苏季子，佩取六印夸闾里。",
            "又不斩取楼兰王，立功万里还故乡。",
            "两俱茫茫空白首，车轮马迹环四方。",
            "忽焉投劾赋陶令，亦复近市师韩康。",
            "结髪少来遭物役，不在功名在刀笔。",
            "不如一觉获安眠，收拾散亡归此室。"
        ],
        "title": "戏题姚美叔睡轩",
        "id": "2328cb24-efeb-4ce8-8a76-8740f57975f5"
    },
    {
        "author": "苏过",
        "paragraphs": [
            "我先大夫东南游，六年云水穷抉搜。",
            "吹嘘人物到方外，伯乐未忍轻骅骝。",
            "老师一见心相投，气味要是同薰莸。",
            "尘埃岂解埋珠玉，自有宝气干斗牛。",
            "作诗为文尽余事，劲节凛凛横九秋。",
            "俗子欲交辄掉头，我友天下第一流。",
            "虽遭谤骂不少避，年世久已同浮沤。",
            "我昨南来自炎州，师亦方解钟仪囚。",
            "握手流涕古汴沟，生死骨肉我未瘳。",
            "众人见弃谁相休，累然独处空山幽。",
            "忽闻剥啄师唤我，洒扫茅堂三日留。",
            "行行吴越有旧隐，明年当泛西湖舟。",
            "赠言乃是朋友义，敢效儿女空绸缪。",
            "夜光明月宜自收，虎文豹缬非身谋。"
        ],
        "tags": [
            "西湖"
        ],
        "title": "送参寥师归钱塘",
        "id": "f25f3616-f5a0-48b9-a52a-86cc521fd7bb"
    },
    {
        "author": "苏过",
        "paragraphs": [
            "君不见郑崇门前闹如市，此心不碍如秋水。",
            "又不见翟公之门空设罗，翻为交情生愠喜。",
            "岂知靖节弃官归，五斗难堪折腰耻。",
            "结庐何必在山泽，方寸湛然遗远迩。",
            "君家小园才数亩，竹柏萧森间桃李。",
            "幽亭容膝审易安，不羨华堂失梓杞。",
            "平生少游真吾师，自欲浮沈老闾里。",
            "故应从事三迳乐，更效子綦今隐几。",
            "君看六凿无天游，妇姑攘夺无穷已。",
            "远人无累超物表，云梦胸中吞芥子。",
            "纷纷朝市我无与，毂击肩摩同一轨。",
            "高情缥缈谢尘寰，怅望云山友黄绮。"
        ],
        "title": "题岑氏心远亭",
        "id": "5258e6ee-f715-4cd9-a899-9c739422fd35"
    },
    {
        "author": "苏过",
        "paragraphs": [
            "秋风中人如剑芒，飞蝇侧翼何处藏。",
            "晨忧霜露避暗壁，晚集户牖依斜阳。",
            "斜阳寂寂能几许，股翼未温寒日暮。",
            "纵馋不敢近华筵，屏迹何须待挥麈。",
            "我方六月流汗时，营营聒耳缘目眉。",
            "盘餐旨洁未下筯，聚嘬弄吻不少迟。",
            "微物盛衰还有数，得意何曾念寒暑。",
            "帐中相吊定饥蚊，窗外巧寻惟蝎虎。",
            "糜身槁死不足怜，耳目所慻欣且去。",
            "嗟哉时节那可争，造物于汝何好恶。"
        ],
        "title": "秋蝇篇",
        "id": "9438cd99-1546-4990-8ed9-40a47f134da3"
    },
    {
        "author": "苏过",
        "paragraphs": [
            "忆君结髪读书日，肯学呻吟事刀笔。",
            "功名直欲高古人，议论从来气横臆。",
            "咄嗟岁晚事大缪，翻然自许林泉役。",
            "躬耕二顷羞甘旨，栉风沐雨忘晨夕。",
            "十年不知簪组味，万里能舒陈蔡厄。",
            "丈夫升沈何足道，竭身养志真奇特。",
            "闭门却求文史乐，劲气岂为穷居屈。",
            "信哉自有绝人处，坐使懦夫闻有立。",
            "迩来弹冠本非好，黾俛聊从父兄迫。",
            "区区试吏仓庚间，定知蜡屐何曾得。",
            "嗟余白发亦自笑，眷眷一官乃鸡肋。",
            "明年驱车走太行，政坐相如空四壁。",
            "秋风潩水各相送，未觉轩裳胜蓬荜。",
            "鹪鹩傥获一枝安，此外所忧非我力。"
        ],
        "title": "送仲南兄赴南仓",
        "id": "557f74b3-f8ad-4caf-85c4-0e012d6d51f8"
    },
    {
        "author": "苏过",
        "paragraphs": [
            "骨冷能诗庾开府，妙句天成醉翁许。",
            "醉翁已作神清游，伯牙绝弦空千古。",
            "谢翁家无甔石储，独富牙签收茧楮。",
            "诗豪遗墨宛在世，不与□□俱化土。",
            "后生无复见老师，句法凛然犹可度。",
            "幼孙风流自一种，疑是江东王谢伍。",
            "君不见西京柱下太史公，留滞周南叹无补。",
            "传家有子能续业，执手潸然只虚语。",
            "子孙他日继文翁，太史家风尔乎取。"
        ],
        "title": "谢公定以所藏文与可诗示其孙骥有诗次韵",
        "id": "c15f748a-0f38-4ed4-9552-6bd04c81c6b3"
    },
    {
        "author": "苏过",
        "paragraphs": [
            "谿鱼有如缘木求，纵有琐细不受钩。",
            "我居恨不如江头，长江巨浪一苇游。",
            "得鱼满船鲂鲤鯈，暮归献俘烹魁酋。",
            "迩来越吟思命驺，斋厨空无萍藻羞。",
            "披抉泥沙穷涧陬，掇拾小各类馔糗糇。",
            "三咽井上或可侔，先生道眼无全牛。",
            "虚心触物如虚舟，独未辟谷师留侯。",
            "手持巨饵安所投，弹铗时有冯驩忧。",
            "南音不变钟仪囚，朝虀暮盐意则悠。",
            "渠肯嗜杀对血流，欲引西江盖无由。",
            "升斗小惠不知赒，吾言非夸亦非媮。",
            "一饱等是充饥喉，暴殄天物神所不，杜陵有诗请君讴。"
        ],
        "tags": [
            "长江"
        ],
        "title": "志康得鱼或劝舍之诸公有诗议未判吾谁适从亦赋一篇",
        "id": "59a5fd18-0d74-438c-bb84-2c7a221b5193"
    },
    {
        "author": "苏过",
        "paragraphs": [
            "罗浮插天猿昼号，飞步包顶观云涛。",
            "庶几神药两童赐，日暮空叹西山高。",
            "道人航海曾何劳，久将身世轻鸿毛。",
            "只恐西湖六桥月，无人主此诗与骚。"
        ],
        "tags": [
            "西湖"
        ],
        "title": "次韵伯达仲豫二兄和参寥子",
        "id": "f03b4a21-b5e1-470b-b51d-c183b41a03df"
    },
    {
        "author": "苏过",
        "paragraphs": [
            "主人爱竹真成癖，门阶户席俱寒碧。",
            "小轩故为剪重阑，舍下从教笋穿壁。",
            "欣然远致数君子，相对青青好颜色。",
            "公庭无事白日长，寒影参差乱书帙。",
            "君家将相山西种，世世剖符门列戟。",
            "图形未肯上凌烟，却扫何为清一室。",
            "胸中定有不凡处，对客何妨仍蜡屐。",
            "明年新笋拂云长，夏簟瑯玕足留客。"
        ],
        "title": "题王进之绿荫轩",
        "id": "1c80acbb-cdaa-4745-a436-fcccb93af77b"
    },
    {
        "author": "苏过",
        "paragraphs": [
            "君不见相如昔隐临邛市，文君当垆身涤器。",
            "未逢给札赋凌云，岂免辛勤穿犊鼻。",
            "又不见苏秦大困还家时，失计颇遭妻子詈。",
            "谁令奔走事口舌，不学周人营什二。",
            "李侯平生无一廛，只有便便五经笥。",
            "儒冠半世已误身，老欲归耕无耒耜。",
            "近闻颍川有瀑布，碓磨能穷谿谷利。",
            "酾渠凿石激清流，机动轮旋人力易。",
            "今年麦熟春雨足，车载斗量应有备。",
            "勿嫌巾袂缟纷纷，饱看谿渠鸣涖涖。",
            "堆盘坐想雪如山，梦中已觉钱流地。",
            "特君结庐秋风初，我欲叩门来上瑞。",
            "起搜汤饼扫飞罗，轹釜操刀定中馈。",
            "千金何必羨鸱夷，少有属餍而已矣。",
            "嵇康好锻季主卜，达人未免兹游戏。"
        ],
        "title": "李方叔治颍川水磨作诗戏之",
        "id": "cc4ea3b2-6e6a-41b9-a6b0-a79dc0c6b1a7"
    },
    {
        "author": "苏过",
        "paragraphs": [
            "与君相见古并门，眉目炯炯清而温。",
            "天涯流落十年事，但指白发俱忘言。",
            "当时射策探月窟，想骑八骏超昆仑。",
            "我时蹇步谩追逐，一蹶不复骖车轮。",
            "岂期末路肯相顾，漂母颇亦哀王孙。",
            "青衫尘土百僚底，忍饥不解安田园。",
            "壮心消尽忧患在，乞怜何异从丘墦。",
            "君才雅为清庙器，未肯碌碌争乘轩。",
            "聊从州县事下考，要为慈母时平反。",
            "吾庸多矣愿自爱，舍鱼不取从熊蹯。"
        ],
        "title": "送粹公保德通守还朝",
        "id": "ec5bf2bb-c3d6-4a6f-a6de-ee6975191fff"
    },
    {
        "author": "苏过",
        "paragraphs": [
            "老人出乡不得归，西山颍水含清悲。",
            "脂车独办入蜀计，栾城季子真男儿。",
            "凌云栈道三千里，屈指渡泸五月时。",
            "想欢里门下父老，寒食上冢先蟆颐。",
            "吾弟平生得诗礼，大吾门户惟子期。",
            "巴川僰道人鄙远，谁肯仁义变蛮夷。",
            "蜀筇蒟醤亦安用，唐蒙已死仍疮痍。",
            "请君携泥一丸去，持此关塞安黔黎。"
        ],
        "title": "送叔宽弟通判泸南",
        "id": "11207336-484d-49ed-82ae-9ebb871a87af"
    },
    {
        "author": "苏过",
        "paragraphs": [
            "孤云去来无常踪，流水曲折无定容。",
            "纡余散漫随天风，流行坎止忘西东。",
            "南岳道人曰普融，壁立万仞疑少通。",
            "山林市朝能两空，未觉芥蔕于其胸。",
            "脱身尘埃寓高峰，澹然遗世无冥鸿。",
            "岂知绝物非中庸，忍饥学仙噉柏松。",
            "住山出山偶然中，人不吾舍吾其从。",
            "浆馈未足为污隆，要与后学开盲聋。",
            "我方处世知铅舂，自知冠冕久不工。",
            "愿言香火他日同，二老会当林下逢。"
        ],
        "tags": [
            "衡山"
        ],
        "title": "送普融老",
        "id": "508c4136-d54e-4737-a8ca-134cc35f17bf"
    },
    {
        "author": "苏过",
        "paragraphs": [
            "先生腹有五车书，宜著天禄与石渠。",
            "一日不可食无鱼，何不置之于江湖。",
            "迩来得邑古塞隅，饮酪披毳如羌胡。",
            "汾水浊恶山童枯，不知先生何为娱。",
            "忽然寄诗遣长须，报我县圃开榛芜。",
            "昔为沮洳今可潴，下灌秔稻池之余。",
            "清流题目带红芙蕖，炯然不染先生如。",
            "簿书扰扰徒喧呼，不妨行吟学三闾。",
            "吏民已化愚溪愚，能和紫芝于蔿于。",
            "教条自简俗自纾，三尺不犯鞭与蒲。",
            "愿君越吟小踟蹰，晋楚未觉肝胆殊。",
            "长短莫较鹤与凫，弹铗且缓归来乎。"
        ],
        "title": "清源大夫吴人到官之数月凿池引泉植芙蕖大变晋俗遂忘江湖之想作诗寄题芙蓉亭",
        "id": "f56dd002-2d5f-43d4-8431-4634c282206d"
    },
    {
        "author": "苏过",
        "paragraphs": [
            "老人万事无心云，年来道眼等卧轮。",
            "西轩坐阅车马奔，垂天不展空鹏蹲。",
            "屏间怪石千年根，端为先生来结邻。",
            "豪端虽愧蜀两孙，要非丹青阅世人。",
            "空山老干不效珍，荆人异璞埋埃尘。",
            "幸此不遭世俗昏，栋梁圭瓒徒劳神。"
        ],
        "title": "次韵叔父题画木石屏风",
        "id": "0b64b7bb-53e0-4d48-9c43-779b3de4ad9f"
    },
    {
        "author": "苏过",
        "paragraphs": [
            "句芒司春懦不职，纵使玄冥氧凌轹。",
            "三冬肃杀归尔时，长物岂容长凛栗。",
            "北风吹水冰成梁，急雷盖地云翻墨。",
            "坐令贫士高掩扃，安得重裘代絺绤。",
            "春泥漫漫薪不属，破灶无烟愁四壁。",
            "饥吟拥鼻涕流澌，皲指结衣僵欲直。",
            "水南水北多高士，去作达官金马客。",
            "朱门碧瓦照通都，耻著麻衣羨狐白。",
            "问余何为不录录，反老抱关守甔石。",
            "十日春寒何所觊，坐想朝阳生屋隙。",
            "愿将挟纩同斯人，杜陵大厦无由得。",
            "南荣炙背直万钱，燠燠此衣安且吉。"
        ],
        "title": "苦寒行",
        "id": "4762e67e-f9a9-422d-8cb2-fa68202777a1"
    },
    {
        "author": "苏过",
        "paragraphs": [
            "乱一水兮清泠，绝尘市兮郊垌。",
            "鬰松风之参差，忽飞构兮危亭。",
            "悲风来兮号沧溟，寒月出兮款户庭。",
            "听万籁兮发无形，感穷岁兮物彫零。",
            "帘舒卷兮度飞萤，白露下兮霭疏星。",
            "二江东来兮势建瓴，千山右绕兮环翠屏。",
            "彼柴门兮昼常扃，屏外物兮返视听。",
            "嗟世故之迫隘兮，夫何异于圄囹。",
            "幸此身之日远兮，□可逃于天刑。",
            "望神仙其咫尺兮，想羽人于杳冥。",
            "或命驾以遨游兮，兹弭节而少停。",
            "友羣仙兮役万灵，骖鸾鹤兮驾凤軿。",
            "愿执鞭兮展軨，愧凡骨兮羶腥。",
            "余师首阳之清德兮，超千古而犹馨。",
            "伟三闾之谅直兮，高众人而独醒。",
            "慕子房这明哲兮，学辟谷以引龄。",
            "呜呼虽九原之不可作兮，庶斯人以发硎。"
        ],
        "title": "松风亭词",
        "id": "15b9b632-f2de-4575-91e4-cc1d517cce61"
    },
    {
        "author": "苏过",
        "paragraphs": [
            "肩舆历尽黄茆冈，青山壁立耸大行。",
            "忽惊雷转山石裂，涛头千尺分钱塘。",
            "飞空雨雹寒崖碧，倒影垂虹射晴日。",
            "高巖俯瞰先目眩，杖策纵观森股栗。",
            "只疑天河泻地上，又恐滟滪飞山脊。",
            "猿猱悲鸣霜树折，虎豹震动山月黑。",
            "千年水石自成宝，下有蛟龙深莫测。",
            "明年岁旱当汝求，暴雨一声飞霹雳。"
        ],
        "title": "山行",
        "id": "4edb28d1-ec25-45e0-98b3-1af29bb4b2b1"
    },
    {
        "author": "苏过",
        "paragraphs": [
            "泽国风烟恶，平居念少游。",
            "三冬霜树少，八月火云流。",
            "旅馆那堪暑，危台独觉秋。",
            "远林藏小寺，虚市隔孤洲。",
            "日落山衔碧，江昏蜃吐楼。",
            "云峰连北斗，鸟道绝南州。",
            "丘壑从兹逝，轩裳岂足留。",
            "终当思范蠡，归泛五湖舟。"
        ],
        "title": "题鬰孤台",
        "id": "cc9d5a7e-0097-4bcd-b2ed-c08656a87b88"
    },
    {
        "author": "苏过",
        "paragraphs": [
            "旅寓仍艰岁，谿毛入馈盘。",
            "泥芹洗简单白，露菊撷朝寒。",
            "未觉江湖远，空惊岁月阑。",
            "诸儿还自喜，颇亦试艰难。"
        ],
        "title": "次韵叔父所居六首  其一",
        "id": "297f16d2-e33e-463b-bf5c-dc6538d6cad1"
    },
    {
        "author": "苏过",
        "paragraphs": [
            "湫隘黄门宅，喧嚣半雉墙。",
            "此君时掩苒，小屋自清凉。",
            "月落寒梢静，春回穉笋猖。",
            "儿童护鸡犬，更看引鞭长。"
        ],
        "title": "次韵叔父所居六首  其二",
        "id": "f218fc08-4b58-4034-87fc-1cb26f99fcb0"
    },
    {
        "author": "苏过",
        "paragraphs": [
            "榴实江南少，依稀缀树叉。",
            "稍存后彫质，能吐欲然花。",
            "西蜀虽吾里，东轩似故家。",
            "田园随处是，何必买生涯。"
        ],
        "title": "次韵叔父所居六首  其三",
        "id": "ec27dab4-8f82-4190-9ad2-a19706d5f8e6"
    },
    {
        "author": "苏过",
        "paragraphs": [
            "户外从罗雀，空阶放草长。",
            "大鸡俄独立，众卉已难藏。",
            "意气矜全盛，萎蕤悯欲僵。",
            "伶俜蜂与蝶，未免叹唇亡。"
        ],
        "title": "次韵叔父所居六首  其四",
        "id": "2911ad27-2a28-450d-bb77-5b62d96829d4"
    },
    {
        "author": "苏过",
        "paragraphs": [
            "江湖犹在眼，水竹角幽寻。",
            "故买比邻宅，期分数亩阴。",
            "影侵书帙乱，色映绿苔侵。",
            "肃杀秋将至，霜余出茂林。"
        ],
        "title": "次韵叔父咏竹二首  其一",
        "id": "b4b109ce-3f68-476a-ac81-ec7a4207e8eb"
    },
    {
        "author": "苏过",
        "paragraphs": [
            "此君非草木，劲节凛佳宾。",
            "相对山阴禊，曾陪南阮贫。",
            "琳瑯风叶响，水墨月窗匀。",
            "何必篮舆出，敲门问主人。"
        ],
        "title": "次韵叔父咏竹二首  其二",
        "id": "5bf4bfbe-35fb-4469-ba8a-b61dac79a8e9"
    },
    {
        "author": "苏过",
        "paragraphs": [
            "寂寞三冬至，飘然瘴海中。",
            "不嫌羁寓远，屡感岁华穷。",
            "父老怜匏系，肴蔬盛簋饛。",
            "一欢为子寿，百福与君同。",
            "已惯鸢飞堕，真忘马首东。",
            "南间行自变，重译不须通。",
            "椰酒醍醐白，银皮琥珀红。",
            "伧狞醉野獠，绝倒共邻翁。",
            "藷芋人人送，囷庖日日丰。",
            "瘴收黎母谷，露入菊花丛。",
            "海蜑羞蚶蛤，园奴馈韭菘。",
            "槟榔代茗饮，吉内御霜风。",
            "怅望怀诸阮，遥知忆小冯。",
            "客身虽岭峤，逸想在瀛蓬。",
            "介阶惟偕母，庞团独侍公。",
            "故山千万里，此意托飞鸿。"
        ],
        "title": "己卯冬至儋人隽具见饮既罢有怀惠许兄弟",
        "id": "52b31ced-3bd8-4940-8d17-4c1b57a48a12"
    },
    {
        "author": "苏过",
        "paragraphs": [
            "秋入郊墟早，霜高宇宙宽。",
            "头风思檄手，髀肉怯征鞍。",
            "俯伛非吾事，歌呼强觅欢。",
            "自知毛羽短，松桂不禁寒。"
        ],
        "title": "秋思",
        "id": "b66a8238-f790-4056-a6c8-f98dd448aca0"
    },
    {
        "author": "苏过",
        "paragraphs": [
            "一饱真难得，凶丰特未分。",
            "连绵窗外滴，惆怅陇头耘。",
            "雀啅饥谋食，蛙鸣夜作羣。",
            "谁能补天漏，我欲跨重云。"
        ],
        "title": "次韵杨良卿秋雨有感二首  其一",
        "id": "cb8f0c67-cf3f-4375-84ee-0d166b0bb80d"
    },
    {
        "author": "苏过",
        "paragraphs": [
            "电驱瓴建屋，溪涨浪翻查。",
            "身作三年客，愁随万点鸦。",
            "家书空系雁，灯信未占花。",
            "梦里寻归计，柴桑似有涯。"
        ],
        "title": "次韵杨良卿秋雨有感二首  其二",
        "id": "f9347dd3-4531-4ca3-8597-f916549d3f10"
    },
    {
        "author": "苏过",
        "paragraphs": [
            "旅枕何曾睡，恓恓到夜分。",
            "崎岖世路走，辛苦夏畦耘。",
            "老弃林泉乐，来居戎马羣。",
            "登高一悲咤，杳杳是燕云。"
        ],
        "title": "王谨常再和前诗复次其韵  其一",
        "id": "00f2e889-3e24-41e3-a205-54d4aba52ec5"
    },
    {
        "author": "苏过",
        "paragraphs": [
            "王子可人处，壁间留短槎。",
            "自虽疑刻鹄，初不得黔鸦。",
            "世味真嚼蜡，尘心不染花。",
            "相逢定相契，一笑共生涯。"
        ],
        "title": "王谨常再和前诗复次其韵  其二",
        "id": "127b6625-e9a8-4da6-9ece-1ddbd1d8da47"
    },
    {
        "author": "苏过",
        "paragraphs": [
            "午枕睡方浓，雷车殷地雄。",
            "弹丸屋瓦坠，云散马牛风。",
            "神物聊相戏，惊心未解空。",
            "似催诗句急，添得锦囊丰。"
        ],
        "title": "次韵孙志康书事",
        "id": "fe49609c-6f4a-4a0b-947e-669b850159f9"
    },
    {
        "author": "苏过",
        "paragraphs": [
            "宿草论交旧，佳亭榜字新。",
            "平畴烟漠漠，野水碧粼粼。",
            "挂剑嗟吾晚，悬车叹汝伸。",
            "西州不忍过，朱户锁埃尘。"
        ],
        "title": "和赵朝议追咏其亡友园亭三首  其一",
        "id": "25c96c0f-d7a3-4ce0-8040-d51cb1f88fbc"
    },
    {
        "author": "苏过",
        "paragraphs": [
            "轩冕真余事，林泉独我亲。",
            "扬雄虽有宅，王翰孰为邻。",
            "披句空遗恨，沾衣想自频。",
            "睹公怜友作，拟德定其伦。"
        ],
        "title": "和赵朝议追咏其亡友园亭三首  其二",
        "id": "66c0e718-1355-42fc-9ff0-62cd98ced236"
    },
    {
        "author": "苏过",
        "paragraphs": [
            "引退元非病，归田却患贫。",
            "躬耕聊自给，知命敢言屯。",
            "好客还师郑，多金不羨秦。",
            "犹能化邻里，殆类葛天民。"
        ],
        "title": "和赵朝议追咏其亡友园亭三首  其三",
        "id": "1c75d58f-b23d-4383-909e-21c61d326862"
    },
    {
        "author": "苏过",
        "paragraphs": [
            "千尺瑯玕翠入动，神仙已去洞仍存。",
            "寒崖但见悬钟乳，流水无穷泻石门。",
            "未到朱明真洞府，先看峡口小昆仑。",
            "舍舟欲问桃源路，安得渔人与共论。"
        ],
        "title": "游英州碧落洞",
        "id": "e776a083-bfd5-41c1-a8bf-c7f1ad7f9efa"
    },
    {
        "author": "苏过",
        "paragraphs": [
            "三年避地少经过，十日论诗喜琢磨。",
            "自欲灰心老南岳，犹能茧足慰东坡。",
            "来时野寺无鱼鼓，去后闲门有雀罗。",
            "从此期师真似月，断云时复挂星河。"
        ],
        "title": "送昙秀",
        "id": "4add8577-6e85-420c-830d-a0cc9fdba27f"
    },
    {
        "author": "苏过",
        "paragraphs": [
            "闭眼黄庭万想归，此心久已息纷驰。",
            "幽居正喜门罗雀，晨起何妨笏拄颐。",
            "自信丹田足梨枣，不忧瘴雨滞茅茨。",
            "三山咫尺承明远，世路榛芜谁与披。"
        ],
        "title": "东亭",
        "id": "1e0fb255-50c1-4f54-a2fe-a000c08abbb7"
    },
    {
        "author": "苏过",
        "paragraphs": [
            "玉佩犀簪暗网丝，黄冠今习野人仪。",
            "著书岂独穷周叟，说偈还应见祖师。",
            "棕子偶从遗物得，竹皮同使后人知。",
            "平生冠冕非吾意，不为飞鸢跕堕时。"
        ],
        "title": "椰子冠",
        "id": "fb599b4f-8e92-464d-ba75-e8e3940b8644"
    },
    {
        "author": "苏过",
        "paragraphs": [
            "七年野鹤困鸡羣，匪虎真同子在陈。",
            "四海澄清待今日，五朝光辅属何人。",
            "从来令尹元无愠，岂独原生不病贫。",
            "天欲斯民跻仁寿，卧龙宁许久谋身。"
        ],
        "title": "大人生日  其一",
        "id": "d5995281-4d0d-4fb9-8b86-f0eba6aed053"
    },
    {
        "author": "苏过",
        "paragraphs": [
            "未试陵云白日仙，此声固已速邮传。",
            "阴功何止千人活，法眼要求一大缘。",
            "枕上轩裳真昨梦，腹中梨枣是归田。",
            "他时汉殿观遗鼎，犹记曾陈柏寝年。"
        ],
        "title": "大人生日  其二",
        "id": "a29add27-8129-4b19-bbe8-d1840db70d8a"
    },
    {
        "author": "苏过",
        "paragraphs": [
            "昔将直道破羣纤，出走宁逃此日谗。",
            "塞马未还非叟病，莫邪偶弃岂铅铦。",
            "长生有道因辞宠，造物无私独与谦。",
            "从此轩裳真敝屣，世间出世固难兼。"
        ],
        "title": "大人生日  其三",
        "id": "afd428b2-2304-4905-9a3e-30eac928dea4"
    },
    {
        "author": "苏过",
        "paragraphs": [
            "一封已责被敷天，十万饥民粥与饘。",
            "不待丹砂锡难老，自凭阴德享长年。",
            "寿绦固已占黄髪，珠火还应养寸田。",
            "况是玉皇香案吏，御风骑气本泠然。"
        ],
        "title": "大人生日  其四",
        "id": "c3324567-1774-4e92-b99d-994f446bd7b6"
    },
    {
        "author": "苏过",
        "paragraphs": [
            "勿惊髀减带围带，寿骨巉然正隐颧。",
            "不待期颐祝难老，固知穮蔉自丰年。",
            "僵松再蔚千龄叶，眢井新飞百尺泉。",
            "坐想山神无伎俩，却应造物报其天。"
        ],
        "title": "大人生日  其五",
        "id": "552b7984-262b-40f4-922d-5ba609c2a67a"
    },
    {
        "author": "苏过",
        "paragraphs": [
            "畴昔华典祕藏，于今晻暧水云乡。",
            "欲知万里雷霆谴，要与三山咫尺望。",
            "世上功名那复记，洞中仙籍已难量。",
            "仇池何用追仙驭，香案仍归侍玉皇。"
        ],
        "title": "大人生日  其六",
        "id": "39d5d38e-24bf-4bdf-af09-79ddfb59719f"
    },
    {
        "author": "苏过",
        "paragraphs": [
            "穷寓三年瘴海宾，箪瓢陋巷与谁邻。",
            "维摩示疾原非疾，原宪虽贫岂是贫。",
            "纺妪固尝占异梦，肉芝还已献畸人。",
            "世间出世何由并，一笑荣枯等幻尘。"
        ],
        "title": "大人生日  其七",
        "id": "2410112f-a4b3-405f-8e52-dda7f5a757a6"
    },
    {
        "author": "苏过",
        "paragraphs": [
            "屏帷夜久灰残兽，纸帐寒惊月在窗。",
            "似听竹声知有雪，便添酒兴欲倾缸。",
            "西邻正想蒲团稳，古殿遥瞻老柏双。",
            "自笑穷愁拙生理，不谋升斗待西江。"
        ],
        "title": "次韵叔父小雪二首  其一",
        "id": "6a9d7aee-1cbf-4b64-85d9-485a51343003"
    },
    {
        "author": "苏过",
        "paragraphs": [
            "夜来小雪犹凝地，睡起扶桑已著窗。",
            "却喜少陵时炙背，不忧北海屡空缸。",
            "丰年何时豚蹄祝，薄淖聊烦蜡屐双。",
            "试走湖边望嵩少，殆如叠嶂在烟江。"
        ],
        "title": "次韵叔父小雪二首  其二",
        "id": "14e26294-be0b-45da-befd-cf4064c715ca"
    },
    {
        "author": "苏过",
        "paragraphs": [
            "日晏幽人未下床，春风暗度百花香。",
            "掩关颇得禅家味，却扫从教世路荒。",
            "绝口谁能论梦幻，逢人聊祇话耕桑。",
            "翟公门外常罗雀，要放空阶草木长。"
        ],
        "title": "次韵叔父上巳二首  其一",
        "id": "af7add12-bb55-4fd1-abbf-8c987e48cbe4"
    },
    {
        "author": "苏过",
        "paragraphs": [
            "几年零落卧江湖，乐事何人与我俱。",
            "上巳偶寻流水禊，泛觞聊为小儿娱。",
            "残杯冷炙惭佳节，草服黄冠慕野夫。",
            "永谢轻肥追世好，窥园已愧下帷儒。"
        ],
        "title": "次韵叔父上巳二首  其二",
        "id": "16f2a07b-020e-4abc-976b-3c3887762c0a"
    },
    {
        "author": "苏过",
        "paragraphs": [
            "坐阅星周几变迁，恒河见性但依然。",
            "求田问舍追三径，面壁灰心过九年。",
            "早退得闲真玩岁，跏趺数息是安眠。",
            "从今甲子当须记，异日应无史赵贤。"
        ],
        "title": "次韵叔父黄门己丑岁除二首  其一",
        "id": "4d7f5174-16d6-4bc1-961b-d6c2408400c2"
    },
    {
        "author": "苏过",
        "paragraphs": [
            "卒岁优哉乐事全，家庭瑞气鬰葱然。",
            "椒花颂酒祈新福，腊雪飞空作有年。",
            "塞马未归人勿叹，黄粱已熟客犹眠。",
            "颍滨遗老非虚语，万古巢由不独贤。"
        ],
        "title": "次韵叔父黄门己丑岁除二首  其二",
        "id": "7eaf85f2-92ac-4fe7-b99e-adcbc8a18666"
    },
    {
        "author": "苏过",
        "paragraphs": [
            "重耳飘流十九年，我公涉世屡艰难。",
            "笑看礼至争铭鼎，便学陶宏欲挂冠。",
            "枕上轩裳何足梦，壶中天地本来宽。",
            "幅巾从此追巢许，永愧苍生起谢安。"
        ],
        "title": "叔父生日  其一",
        "id": "ef34593b-9dcd-45be-9008-449a9b5623fd"
    },
    {
        "author": "苏过",
        "paragraphs": [
            "山泽癯仙事渺茫，武陵之说亦荒唐。",
            "老聃及见东周晚，季子几同鲁史长。",
            "直以至仁符静寿，固非吉卜予康强。",
            "汉庭已致商颜叟，宁似初平老牧羊。"
        ],
        "title": "叔父生日  其二",
        "id": "fda6c816-b0db-4d01-b2de-1099e13940c8"
    },
    {
        "author": "苏过",
        "paragraphs": [
            "平生种德在斯民，物理循环付大钧。",
            "今日里闾惊万石，异时廊庙活千人。",
            "退藏欲遂箕山志，谈笑归来颍水滨。",
            "漫效儿童祝难老，楚南灵木不知春。"
        ],
        "title": "叔父生日  其三",
        "id": "8efdb9bb-1611-45a3-a0b9-4e41984e989c"
    },
    {
        "author": "苏过",
        "paragraphs": [
            "图形未肯上凌烟，欲了人间一大缘。",
            "心法已传黄蘗要，形神自契赤松仙。",
            "尔来卜筑安悬罄，空使苍生望济川。",
            "不用丹砂留齿髪，见恒河性本依然。"
        ],
        "title": "叔父生日  其四",
        "id": "b48b65fc-c12d-4704-a79e-24387dfedc57"
    },
    {
        "author": "苏过",
        "paragraphs": [
            "已矣君休问十年，相逢定怪两华颠。",
            "长卿犹作文园令，苏晋长斋绣佛前。",
            "隐几不堪居士病，在家空学小乘禅。",
            "隙驹安用徒劳苦，为我西来数击鲜。"
        ],
        "title": "与王子敏相别十年今在汝见招以书往从之闻其斋素卧病以诗劝之肉食",
        "id": "7b90f879-9248-456c-93e2-86ed56a1b74c"
    },
    {
        "author": "苏过",
        "paragraphs": [
            "王谢风浪不愧前，碧梧翠竹总森然。",
            "好归禁琐持簪櫜，却卧关河阅岁年。",
            "目送秋鸿凌绝漠，坐传烽火到甘泉。",
            "笑君坐啸空斋冷，庭下蒲鞭无可鞭。"
        ],
        "title": "次韵赵承之寄保德倅王粹公",
        "id": "9f2a2173-bb54-4ec1-9b5f-930cb62b83ae"
    },
    {
        "author": "苏过",
        "paragraphs": [
            "谬玷英髦齿故乡，西溪云日晓苍凉。",
            "樽倾北海佳辰至，乐入熏风昼漏长。",
            "未放巾车陶令去，且容拓戟少陵狂。",
            "他时傥与安昌客，还许门生到后堂。"
        ],
        "title": "次韵叶守端阳日湖上宴集",
        "id": "82927a3f-ef99-452a-9cf5-819b8dc88442"
    },
    {
        "author": "苏过",
        "paragraphs": [
            "将军懒著鵔鸃冠，买得林丘小洞天。",
            "十亩瑯玕寒照座，一谿罗带恰通船。",
            "行当雪夜寻安道，先欲松风借玉川。",
            "雨洗娟娟君会否，乞分半亩慰垂涎。"
        ],
        "title": "从范信中觅竹",
        "id": "ef70815a-42b0-469f-bd5c-4e77432afcc3"
    },
    {
        "author": "苏过",
        "paragraphs": [
            "年来短髪不胜冠，终老茅茨敢怨天。",
            "小筑强追三径乐，远游未遂五湖船。",
            "竹林诗友欣同社，花坞春风共一川。",
            "待我西窗荫寒碧，妙香与子试龙涎。"
        ],
        "title": "信中见和复以前韵答之",
        "id": "760387dc-1d3b-40fc-a89a-7b6694c0be2e"
    },
    {
        "author": "苏过",
        "paragraphs": [
            "耕粮已办登山计，积淖车轮四角生。",
            "勇健无人先接淅，滞留愧我说重盟。",
            "风回远壑云归岫，雨洗苍苔屐有声。",
            "刻石题名须绝巘，蓬莱顶上记曾行。"
        ],
        "title": "次韵韩华国相约游嵩少",
        "id": "1f7bd747-803a-4cdb-8090-4a1c47d20595"
    },
    {
        "author": "苏过",
        "paragraphs": [
            "青山真似有情人，百里相迎列万屯。",
            "积翠已堪供爽气，羣趋如欲避雄尊。",
            "少宽眼界尘埃外，却视酰鸡井陌喧。",
            "方信胸中有余地，青丘云梦不劳吞。"
        ],
        "title": "后旬日雨止遂行至大成冈初见嵩少",
        "id": "7d3263ea-2d91-4c98-a19b-94753c0cd411"
    },
    {
        "author": "苏过",
        "paragraphs": [
            "广文流落坐才名，世为长沙惜贾生。",
            "明主爱才非忍弃，大钧播物岂能争。",
            "空嗟抱艺频三黜，不待惊人试一鸣。",
            "赖有遗编照千古，贤于万户写铭旌。"
        ],
        "title": "李方叔挽词二首  其一",
        "id": "fb4ef40d-549e-4e7c-aae8-d1393127e8c2"
    },
    {
        "author": "苏过",
        "paragraphs": [
            "豪气峥嵘老不除，求田未分赋归欤。",
            "功名日暮空弹铗，须髪霜彫为著书。",
            "想像柴门延履舄，凄凉滍水但丘墟。",
            "从今忍过西州路，暮树悲风拥素车。"
        ],
        "title": "李方叔挽词二首  其二",
        "id": "768fcdb2-7983-4aad-a422-61ddc4e8eeba"
    },
    {
        "author": "苏过",
        "paragraphs": [
            "早岁声名耸搢绅，晚途端合付经纶。",
            "绣衣曾是先朝旧，郎省空惊白发新。",
            "不羨得车夸贵仕，但令遗爱在斯民。",
            "德星临处阴功满，高大门闾畀后人。"
        ],
        "title": "刘晦叔挽词二首  其一",
        "id": "04552e55-98bb-451c-9381-34877ac2658f"
    },
    {
        "author": "苏过",
        "paragraphs": [
            "泗滨初获拜荆州，颍水欣从杖屦游。",
            "华髪归来慰平昔，邦人共喜见风流。",
            "里门尚想诸郎下，薤露俄惊素旐秋。",
            "清德传家无所遗，鹿门真为子孙谋。"
        ],
        "title": "刘晦叔挽词二首  其二",
        "id": "e99cf7c9-234e-4829-b00b-296c5e2d12af"
    },
    {
        "author": "苏过",
        "paragraphs": [
            "果为才名困广文，天涯从仕老仍贫。",
            "一廛未有归耘处，五斗聊为束带人。",
            "众弃已甘栖广莫，先容那复慕轮囷。",
            "幅巾他日衡茅去，纨袴儒冠总误身。"
        ],
        "title": "樗隐堂",
        "id": "15e45621-906f-49fc-af2d-43ff9fe5dfef"
    },
    {
        "author": "苏过",
        "paragraphs": [
            "凿开北渚涨痕收，倚杖波吞立鹭洲。",
            "稍觉蒹葭相与永，直疑汴泗看交流。",
            "寿公且吸杯中月，清夜频移鉴里舟。",
            "虽走蓬莱通帝籍，邦人且欲寇公留。"
        ],
        "tags": [
            "西湖"
        ],
        "title": "次韵晁无斁与叶少蕴重开西湖唱酬之诗  其一",
        "id": "fb54e297-81f7-4bbc-82b7-905dd58d872c"
    },
    {
        "author": "苏过",
        "paragraphs": [
            "危构飞空旧奂轮，澄光爽气压城闉。",
            "下临曲水山阴禊，不障西风庾亮尘。",
            "谩拟江南入图画，只凭诗匠扫芜堙。",
            "少陵有句真堪咏，翠竹江村月色新。"
        ],
        "tags": [
            "西湖"
        ],
        "title": "次韵晁无斁与叶少蕴重开西湖唱酬之诗  其二",
        "id": "a2828a5c-79f8-480d-ab98-6a48856dbfc2"
    },
    {
        "author": "苏过",
        "paragraphs": [
            "自分鉏耰毕此生，不须穷达问君平。",
            "黄粱正与梦俱熟，环堵典无爨欲清。",
            "晚客强陪金谷侣，小诗聊学候虫鸣。",
            "空怀老骥心千里，憔悴穷途敢请缨。"
        ],
        "tags": [
            "西湖"
        ],
        "title": "次韵晁无斁与叶少蕴重开西湖唱酬之诗  其三",
        "id": "3f749036-cb43-429e-9e48-0c6942989c3b"
    },
    {
        "author": "苏过",
        "paragraphs": [
            "厌看尘土暗春晴，喜见池塘翠浪生。",
            "曲水会当追逸少，斜川终拟学渊明。",
            "歌呼且尽杯中物，寂寞何忧身后名。",
            "况有岑参好奇怪，为君试草渼陂行。"
        ],
        "title": "次韵姚美叔约寻春之什",
        "id": "851abf3e-18df-4617-bd50-a3b87ec93c73"
    },
    {
        "author": "苏过",
        "paragraphs": [
            "万古溪流去不回，舂撞涧谷石门开。",
            "寻源不必武陵客，过眼惊看滟滪堆。",
            "寒碧照人无底宝，铿轰殷地半空雷。",
            "结茅安得从僧住，自把锄耰辟草莱。"
        ],
        "title": "次信中韵",
        "id": "8baf3ef0-cbc1-47b2-8d99-6d296e27dbed"
    },
    {
        "author": "苏过",
        "paragraphs": [
            "信道东君有化工，翦裁花雨落春风。",
            "忽惊区脱无余地，变作瑶池第一宫。",
            "南亩麦秋先作瑞，西山玉粒未教融。",
            "旅人共助田夫喜，一饱遥知饼饵丰。"
        ],
        "title": "次韵张子先喜雪",
        "id": "218e1fd3-c465-4652-8f47-e06cff21b7e7"
    },
    {
        "author": "苏过",
        "paragraphs": [
            "斗酒豚蹄语未终，飞花弄态作冲融。",
            "寒威尚带嘉平腊，和气争先养物风。",
            "爽入西山千仞色，润添南亩一犂工。",
            "先生休道催科拙，趁著河东岁屡丰。"
        ],
        "title": "和清源陈观性喜雪",
        "id": "02a1dad9-75a1-4ecb-b77c-3e23edfbe69e"
    },
    {
        "author": "苏过",
        "paragraphs": [
            "胜游喜今六人闲，说有谈空许肆言。",
            "欲学颦眉追世好，自知捩手触羹翻。",
            "雄夸颇快平生愿，笑语欣陪十日温。",
            "却返邯郸寻故步，儿童童态觉卑喧。"
        ],
        "title": "归途次吕居二韵",
        "id": "6aa88280-4bb7-41eb-bd39-02f32b3a5aa7"
    },
    {
        "author": "苏过",
        "paragraphs": [
            "西风卷雨出羣山，晓色朦胧未散烟。",
            "雉堞横空云半隐，旌旗改色日争鲜。",
            "承平不在山河险，卧护何须铁石坚。",
            "卖剑决牛从此始，陪公千骑看秋田。"
        ],
        "title": "诏中山帅登城口号",
        "id": "cd13f740-ae72-48ae-bab4-cd6cc1927fec"
    },
    {
        "author": "苏过",
        "paragraphs": [
            "电扫天骄到海边，长城千里静无烟。",
            "虚弦固自落惊羽，大手何劳试小鲜。",
            "收拾风浪开幕府，从容谈笑卧中坚。",
            "愿观横槊诗千首，锋镝消磨变力田。"
        ],
        "title": "再次韵答陈帅和诗",
        "id": "242379b3-bb4f-433b-8cd6-7cb2591fd334"
    },
    {
        "author": "苏过",
        "paragraphs": [
            "道眼年来等色空，块苏不羨化人宫。",
            "敢嫌仲蔚蓬蒿陋，久悟邯郸梦幻中。",
            "瓮牖绳枢知达观，兔葵燕麦任春风。",
            "箕山咫尺行当隐，巢许高踪蹑二公。"
        ],
        "title": "和新葺南园",
        "id": "2865d5dc-4e6b-4ad5-b5f2-79b63863fd1a"
    },
    {
        "author": "苏过",
        "paragraphs": [
            "欲载扬雄老一区，清名不耀力难摹。",
            "但知穮蔉勤吾事，要以凶丰畀后图。",
            "有子人人壮门户，新诗句句琢珉瑜。",
            "夜光明月毋轻付，误认空空叩鄙夫。"
        ],
        "title": "次韵程秀才求作其先人埋铭",
        "id": "2ebebd1e-520d-400c-ac51-0de2ad80ee0b"
    },
    {
        "author": "苏过",
        "paragraphs": [
            "路入铜鞮草木幽，不堪陇水断肠流。",
            "稍逢烟火人家住，似有桑麻场圃秋。",
            "生理艰难何所乐，石田辛苦若为收。",
            "天公长与丰年好，安得仁人每问牛。"
        ],
        "title": "田家书事",
        "id": "9173eb01-cab8-43e3-a004-06e1e32094dd"
    },
    {
        "author": "苏过",
        "paragraphs": [
            "客愁何处不相寻，节物年年又见侵。",
            "不为黄花思故国，羞堪白发负初心。",
            "临风有句空悲咤，独酌无人诉浅深。",
            "却羨杨卿横槊后，从嘲落帽吐衣襟。"
        ],
        "title": "和杨良卿",
        "id": "1e545ffa-f6b8-4972-a661-4321936b3281"
    },
    {
        "author": "苏过",
        "paragraphs": [
            "倦客难堪走世尘，空嗟林下见何人。",
            "坐令岁月徂清夜，梦想田园趁食新。",
            "老境已侵无几髪，垂堂共爱不赀身。",
            "一官聊为家山往，要看明年濯锦春。"
        ],
        "title": "和伯充兄唱酬二首一赠伯充一寄高仲贻  其一",
        "id": "96a73610-b4f8-430e-bd2d-5882f7464746"
    },
    {
        "author": "苏过",
        "paragraphs": [
            "家风凛凛嗣前尘，元祐庵中老道人。",
            "形似子綦独枯槁，诗如开府日清新。",
            "功名轩冕真余事，富贵籧篨误此身。",
            "不有胸中陂万顷，肯教白发负青春。"
        ],
        "title": "和伯充兄唱酬二首一赠伯充一寄高仲贻  其二",
        "id": "3c1ca7db-8121-4500-9d37-ae76f971878a"
    },
    {
        "author": "苏过",
        "paragraphs": [
            "浊流尽处见淮山，水作清罗拥髻鬟。",
            "顿觉山川无与并，固知人物亦相关。",
            "妙年肯作小坡客，瓢饮来同陋巷颜。",
            "不为莼鲈起乡思，重亲方在白云间。"
        ],
        "title": "送李稙秀才归盱眙",
        "id": "0d657031-a50e-4758-94ac-b2aea33b7fcf"
    },
    {
        "author": "苏过",
        "paragraphs": [
            "脱我芒鞋与杖藜，强随车盖著荷衣。",
            "青山绿水苦相唤，细雨斜风不忍归。",
            "幸有琉璃倾琥珀，何妨粉黛湿珠玑。",
            "潇湘起我江湖兴，只恐扁舟明日非。"
        ],
        "title": "雨中游柳溪呈志康诸公",
        "id": "398e5705-1354-432f-ad51-90b2c5d97423"
    },
    {
        "author": "苏过",
        "paragraphs": [
            "强辞南亩服儒冠，敢意青云便可干。",
            "似是马曹宜懒病，却惭鸡肋眷微官。",
            "眼前簿领成何用，梦里云山得暂欢。",
            "为问崎岖缘底事，鬓毛萧飒带围宽。"
        ],
        "title": "次韵任况之见赠  其一",
        "id": "ef4a1eff-ca1a-4d3a-bfb6-509605efda72"
    },
    {
        "author": "苏过",
        "paragraphs": [
            "知君幼好切云冠，肯为浮名俛首干。",
            "应笑严徐吐唇吻，欲呼屈宋作衙官。",
            "地偏心远人知少，酒熟诗成我自欢。",
            "诗诵髯刘枯槁句，粃糠万事百忧宽。"
        ],
        "title": "次韵任况之见赠  其二",
        "id": "79b1a46d-e24c-4a78-a734-5b12fd9aa9d6"
    },
    {
        "author": "苏过",
        "paragraphs": [
            "暂抛彭泽故园归，趁见春山笋蕨齐。",
            "不谓简书诚可畏，便寻渔钓欲重携。",
            "故人念我勤车马，走笔题诗寄象犀。",
            "欲遣长须无以报，太牢滋味愧羹藜。"
        ],
        "title": "自颍昌归任况之有诗次其韵",
        "id": "592463d4-5f87-4611-ae53-68163db94efe"
    },
    {
        "author": "苏过",
        "paragraphs": [
            "自信儒冠不误身，从教尘土满衣巾。",
            "安能学稼与学圃，已得异书逢异人。",
            "只影自随空四海，岁寒相伴有孤筠。",
            "扬雄何日一区老，问字应当载酒频。"
        ],
        "title": "次韵徐正夫见赠",
        "id": "eece1c53-17ad-48fd-a400-791428ccc508"
    },
    {
        "author": "苏过",
        "paragraphs": [
            "画师安得老龙眠，写此西湖李郭船。",
            "谈麈生风看落屑，诗坛余勇战空弮。",
            "拍隄春涨云空阔，夹岸桃蹊锦接连。",
            "到处聚观千万目，要公膏雨作丰年。"
        ],
        "tags": [
            "西湖"
        ],
        "title": "次韵少蕴二首  其一",
        "id": "bf24ea41-3f60-452c-aae6-ff0b1e6f537b"
    },
    {
        "author": "苏过",
        "paragraphs": [
            "云间笑语杂鹓行，山意波光两浩茫。",
            "老大读书真伯业，歌呼狎客类平阳。",
            "丹青遗构风流在，尊酒题诗草木芳。",
            "湛辈不须悲岁月，羊公名与岘山长。"
        ],
        "title": "次韵少蕴二首  其二",
        "id": "5fb82bd6-0a17-4132-9246-9c0043d054ad"
    },
    {
        "author": "苏过",
        "paragraphs": [
            "珍重谁移洛下根，玉盘径尺露花新。",
            "不劳铅粉强为色，自是肌肤淑且真。",
            "美恶本非春有意，栽培直恐伎凝神。",
            "空斋独嗅无人赏，鼻送幽香息息匀。"
        ],
        "title": "次韵伯元咏牡丹二首  其一",
        "id": "b3991ae8-a81f-46bc-a278-5fcfcea60970"
    },
    {
        "author": "苏过",
        "paragraphs": [
            "草木无情解悦人，徒因见少得名新。",
            "翦裁罗绮空争似，研合丹青太逼真。",
            "尤物端能耗地力，痴儿竟欲费精神。",
            "愿回春色归南亩，变作秋成玉粒匀。"
        ],
        "title": "次韵伯元咏牡丹二首  其二",
        "id": "6eed7ff2-09ef-4b92-b065-434acd237409"
    },
    {
        "author": "苏过",
        "paragraphs": [
            "青春过隙不多时，佳会应须日日期。",
            "羨子多情勤秉烛，寻芳问柳每题诗。",
            "洛花名字争新见，尤物东君翦刻迟。",
            "安得韩湘写奇句，世间铅粉谩劳施。"
        ],
        "title": "次韵欧阳诚发牡丹",
        "id": "0d28faaf-c663-40ba-92f5-9be162fa70b1"
    },
    {
        "author": "苏过",
        "paragraphs": [
            "春事依稀见一班，山花灼灼强施丹。",
            "能容丞掾歌呼处，信是平阳度量宽。",
            "溪上有人归独晚，夜阑秉烛若为欢。",
            "但筽草檄催诗债，何必重寻落蘂看。"
        ],
        "title": "次韵孙志康牡丹  其一",
        "id": "b1fc5347-e8df-45e9-9ddb-413876b5d0cf"
    },
    {
        "author": "苏过",
        "paragraphs": [
            "樽余旧压蒲萄绿，盘有南珍荔子丹。",
            "草草春光虽未称，人人酒令暂须宽。",
            "兴来勿废无何饮，老去难寻特地欢。",
            "慰我穷愁真待子，凭诗寄与故人看。"
        ],
        "title": "次韵孙志康牡丹  其二",
        "id": "6d580845-17cf-47f8-91a5-4037e8d8c285"
    },
    {
        "author": "苏过",
        "paragraphs": [
            "萧萧素髪插人头，世上功名得汝求。",
            "神马尻舆安所税，寸田尺宅早归休。",
            "结茅但使才容膝，解剑还须便买牛。",
            "更慕少游乘下泽，不妨闾里自沈浮。"
        ],
        "title": "卜居城南二首酬兄弟甥姪  其一",
        "id": "5b202cc5-00aa-47e3-9219-fb2445589b57"
    },
    {
        "author": "苏过",
        "paragraphs": [
            "采椽竹屋亦天真，但喜相望北阮邻。",
            "等是南柯游此世，聊将传舍诳吾身。",
            "高门恐负于公志，近市空惭晏子仁。",
            "定枕不闻尨也吠，荜门圭窦固应贫。"
        ],
        "title": "卜居城南二首酬兄弟甥姪  其二",
        "id": "8423cbc4-5518-4d16-9712-b2ba2f02a5da"
    },
    {
        "author": "苏过",
        "paragraphs": [
            "君王物物与恩均，令尹还须畏吏民。",
            "投劾赋归无二顷，上书遮阙有千人。",
            "朝阳升处幽阴破，暖律回时草木春。",
            "看取子文无喜愠，从来冰鉴恃尧仁。"
        ],
        "title": "次韵孙志康喜贾子庄还任",
        "id": "ba1a5b05-1b7c-45cc-90c0-83b04a133239"
    },
    {
        "author": "苏过",
        "paragraphs": [
            "物外闲人日月长，意行无复有重冈。",
            "林深步步衣裳湿，麦熟村村饼饵香。",
            "遥想云间下双舄，空怀仙子望三乡。",
            "欲寻好句供诗眼，旋逐东风堕眇茫。"
        ],
        "title": "横山道中",
        "id": "1b68ea88-ae84-46ff-a312-dec30049d0af"
    },
    {
        "author": "苏过",
        "paragraphs": [
            "胜事随年阿堵中，老夫久绝马牛风。",
            "消磨药石一春过，寂寞樽罍万事空。",
            "亭下麦秋惊翠浪，山前雨脚卷晴虹。",
            "渡头试验丰穰意，半是村醪入颊红。"
        ],
        "title": "小子籥与其友作㶏亭置酒泛舟唱酬之什予肃戏用其韵",
        "id": "f5703747-4c4f-42fe-8080-76a54dbd909f"
    },
    {
        "author": "苏过",
        "paragraphs": [
            "海竹纤杉乱苇萑，君家千树独淇园。",
            "清阴夏簟常留客，疏影秋光共入轩。",
            "屐阮孰窥尘外趣，锻嵇聊与世人论。",
            "可怜此路今无几，桃李成蹊不待言。"
        ],
        "title": "题欧阳晦叔竹癖轩",
        "id": "5269529e-6988-4c44-8b67-737442b90b73"
    },
    {
        "author": "苏过",
        "paragraphs": [
            "寒月侵窗独在檠，幽人燕坐梦魂清。",
            "一从拾得空花病，十日不闻鼙鼓声。"
        ],
        "title": "和良卿病目在告",
        "id": "a4f9f146-49cf-486d-83a1-82f19125914b"
    },
    {
        "author": "苏过",
        "paragraphs": [
            "春云漠漠雨垂垂，水满平畴秧稻时。",
            "青蒻绿蓑晚归去，为问市朝侬不知。"
        ],
        "title": "题李微叔所藏戴嵩暮雨图",
        "id": "401ab539-114d-4c2b-a984-5c667161ea78"
    },
    {
        "author": "苏过",
        "paragraphs": [
            "山河景色本无偏，须信壶中有洞天。",
            "明月端地临不夜，珠宫玉宇澹娟娟。"
        ],
        "title": "次韵韩文若展江五咏  其一",
        "id": "b9722cd6-f900-42e8-a77a-e3fafe7aa281"
    },
    {
        "author": "苏过",
        "paragraphs": [
            "闲寻短棹问溪源，乘兴真为载酒船。",
            "应学二疏辞汉早，胜游兼作地行仙。"
        ],
        "title": "次韵韩文若展江五咏  其二",
        "id": "856b456d-fb84-41aa-a57f-3ba1e626c0d8"
    },
    {
        "author": "苏过",
        "paragraphs": [
            "绿暗红稀禁火时，使君轩驭雨仍随。",
            "清风吹得江湖句，争遣诗筒挑鼓旗。"
        ],
        "title": "次韵韩文若展江五咏  其三",
        "id": "e8a953ae-595d-4df5-8b38-850dccd16616"
    },
    {
        "author": "苏过",
        "paragraphs": [
            "欲追急景去如飞，剩赋新诗酒百卮。",
            "倒载接䍦扶酩酊，恰如山简醉归时。"
        ],
        "title": "次韵韩文若展江五咏  其四",
        "id": "b141b5e6-67dc-4f19-9498-94303ec2596e"
    },
    {
        "author": "苏过",
        "paragraphs": [
            "新醅泼蚁绿溶溶，时为贤人复一中。",
            "况有能诗庾开府，论文兴叹有谁同。"
        ],
        "title": "次韵韩文若展江五咏  其五",
        "id": "6eddb62b-3e4b-4140-868d-07ac693f4a4b"
    },
    {
        "author": "苏过",
        "paragraphs": [
            "睡蛇已死得安眠，扰扰尘中学坐禅。",
            "我欲退休从杖屦，春明门外有云泉。"
        ],
        "title": "次韵韩文若展江五咏  其六",
        "id": "2baa2f7b-ce44-48a8-9bee-a6f1b5fb8d35"
    },
    {
        "author": "苏过",
        "paragraphs": [
            "山行六日已逃空，况入青冥窈窕中。",
            "欲写姓名孤绝处，恐君遗恨不吾同。"
        ],
        "title": "山行次韵杨良卿见寄二首  其一",
        "id": "687a55c6-a517-44f6-b377-3e7bd3b63775"
    },
    {
        "author": "苏过",
        "paragraphs": [
            "出谷泉声已转雷，忽惊山断见离堆。",
            "寻溪便欲挐舟去，留取他时雪夜来。"
        ],
        "title": "山行次韵杨良卿见寄二首  其二",
        "id": "a813ded6-b1a3-4244-a15f-922be76e23c5"
    },
    {
        "author": "苏过",
        "paragraphs": [
            "买得芒鞋拄杖挑，心先向足蹑云霄。",
            "山林本是吾归处，不待移文辱见招。"
        ],
        "title": "道中买得草屦",
        "id": "27b742d2-4e61-48e3-8bb8-5149a958aade"
    },
    {
        "author": "苏过",
        "paragraphs": [
            "远酾清颍入溪渠，左缭孤城转古墟。",
            "岂止江湖来席上，一苏穷泽十千鱼。"
        ],
        "tags": [
            "西湖"
        ],
        "title": "次韵叶守端午西湖曲水  其一",
        "id": "26f700ca-95d3-4079-974c-c91d7bb156ec"
    },
    {
        "author": "苏过",
        "paragraphs": [
            "暗泉百道草间鸣，已觉圆荷翠盖倾。",
            "拟欲挐舟江海去，门前归路是春明。"
        ],
        "tags": [
            "西湖"
        ],
        "title": "次韵叶守端午西湖曲水  其二",
        "id": "c6af8e05-042d-484d-be7a-083494930768"
    },
    {
        "author": "苏过",
        "paragraphs": [
            "一叶何时纵櫂歌，空悲急景怨羲和。",
            "斜风细雨添愁绝，青蒻蒙头映绿蓑。"
        ],
        "tags": [
            "西湖"
        ],
        "title": "次韵叶守端午西湖曲水  其三",
        "id": "191d6968-abe4-47f4-b11d-56eac971b204"
    },
    {
        "author": "苏过",
        "paragraphs": [
            "兵厨酒色似鹅儿，计泛楼船会有期。",
            "苇折荷枯秋露净，更看镜面渺弥时。"
        ],
        "tags": [
            "西湖"
        ],
        "title": "次韵叶守端午西湖曲水  其四",
        "id": "62279604-af3e-4e6c-a47d-ab96d4d5914e"
    },
    {
        "author": "苏过",
        "paragraphs": [
            "叔度平生挠不浑，注之不满挹无痕。",
            "甘棠讼息篮舆晚，目送牛羊自下村。"
        ],
        "tags": [
            "西湖"
        ],
        "title": "次韵叶守端午西湖曲水  其五",
        "id": "89343075-b726-42cc-b8b2-66ef94b4fcee"
    },
    {
        "author": "苏过",
        "paragraphs": [
            "华堂玉烛夜沈沈，淡月疏星作雪阴。",
            "天为王孙醒醉眼，晚来雾淞入千林。"
        ],
        "title": "次韵赵伯充雪中见招  其一",
        "id": "36995993-4fc3-41c4-85bd-198716d8edbf"
    },
    {
        "author": "苏过",
        "paragraphs": [
            "拥鼻袁生方块然，不知玉色浩无边。",
            "西陂欲与稽山并，贺监风流太白船。"
        ],
        "title": "次韵赵伯充雪中见招  其二",
        "id": "9425719d-2a71-4666-96e2-c93c51b20f59"
    },
    {
        "author": "苏过",
        "paragraphs": [
            "西城夜雨一追攀，前辈风流顿觉还。",
            "穷似少陵无裋褐，空怀大厦庇千间。"
        ],
        "title": "次韵张次应见寄",
        "id": "00924254-242e-4650-9a75-2729d09aa483"
    },
    {
        "author": "苏过",
        "paragraphs": [
            "百尺危台高入云，欲将罗绮炫强秦。",
            "长平一战坑俱满，台上应无豪杰人。"
        ],
        "title": "丛台",
        "id": "22af2cd9-dab0-4f92-a898-9f4a96106c1c"
    },
    {
        "author": "苏过",
        "paragraphs": [
            "莼鲈一别信音疏，食指令人尽信书。",
            "不是分甘慰愁党龄，临渊空羨计无如。"
        ],
        "title": "次韵承之乞鱼于保德",
        "id": "fc840767-1e98-4024-a90c-c860aa2d9961"
    },
    {
        "author": "苏过",
        "paragraphs": [
            "野卉非千叶，妖红愧两京。",
            "依然守旧态，谁与制新名。",
            "琥珀缀圆石，燕脂染落英。",
            "愿因少陵句，草木亦鲜明。"
        ],
        "title": "和叔父所居六首之一",
        "id": "5bc6fc2f-4ba2-4832-803c-b3e3da5b0bd4"
    },
    {
        "author": "苏过",
        "paragraphs": [
            "蓬莱异石出珠宫，远涧幽龛定几重。",
            "玉井分明太华顶，洞天疑是括苍峰。",
            "穿云细路屏间见，落谷幽泉砚可供。",
            "谁遣飞来在几案，伴君文史老三冬。"
        ],
        "title": "张庭实得石名小括苍",
        "id": "eada975e-1b74-4b37-8c50-673d2fdd620e"
    },
    {
        "author": "苏过",
        "paragraphs": [
            "北望青山几百重，秋来翠色欲摩空。",
            "犬戎绝漠今无几，鸟道营粮力已穷。",
            "巖谷有田空琐细，旌旗何日卷殷红。",
            "此行岂得功名事，聊欲探奇访葛洪。"
        ],
        "title": "行军城道中",
        "id": "d37964b5-4fc4-4879-8d45-eda31737dcfb"
    },
    {
        "author": "苏过",
        "paragraphs": [
            "自欲担簦拾紫朱，谁能碌碌守吾庐。",
            "割鲜固已夸多获，贾勇今将试有余。",
            "环堵未成三径业，束装惟载五车书。",
            "要令洙泗行江汉，归伴诸儒校石渠。"
        ],
        "title": "送李文儒赴汉东教授",
        "id": "577d6e93-a5f3-4e5e-82d1-cafc7acba819"
    },
    {
        "author": "苏过",
        "paragraphs": [
            "十里山行步步高，阴风怪穴乱呼号。",
            "孤灯独掩柴门夜，骨冷谁分范叔袍。"
        ],
        "title": "山居苦寒  其一",
        "id": "7637ab47-3834-4e67-8c76-5bc4d456b806"
    },
    {
        "author": "苏过",
        "paragraphs": [
            "墙东凿牖纳朝光，掘地为炉土作牀。",
            "快燄生薪聊御腊，茅茨未必愧华堂。"
        ],
        "title": "山居苦寒  其二",
        "id": "b6a73121-36a4-449a-a55e-89591a898f70"
    },
    {
        "author": "苏过",
        "paragraphs": [
            "自扫空山勃落柴，夜深犹复拨残灰。",
            "更招野叟谈伧语，旋㔉蔓菁手自煨。"
        ],
        "title": "山居苦寒  其三",
        "id": "80c7571a-b2cf-41c1-89f3-c585788137a6"
    },
    {
        "author": "苏过",
        "paragraphs": [
            "傍舍孤嫠八十余，背无完絮况裙襦。",
            "分衣愧乏庄公惠，纸被聊将慰老臞。"
        ],
        "title": "山居苦寒  其四",
        "id": "e561d8c5-9859-4bb5-a3f6-833e1e4d3144"
    },
    {
        "author": "苏过",
        "paragraphs": [
            "从来非佛亦非仙，直以虚心谢世缘。",
            "饥火尽时无内热，睡蛇死后得安眠。",
            "饥肠自饱无非药，定性难摇始是禅。",
            "麦饭葱羹俱不设，馆君清坐不论年。"
        ],
        "title": "戏赠吴子野",
        "id": "a63b95b0-603a-4032-ba83-5b927ab125ed"
    },
    {
        "author": "苏过",
        "paragraphs": [
            "公子虽轩冕，山林契夙心。",
            "坐禅新活计，脱屣旧冠簪。",
            "共笑谋生拙，知非涉世深。",
            "颂诗留纩息，妙意可销沈。"
        ],
        "title": "次韵王幼安哭韩君表",
        "id": "36325a86-8486-47c9-b968-dddc02e81b27"
    },
    {
        "author": "苏过",
        "paragraphs": [
            "勿轻三士各鸢肩，气吐虹霓诗涌泉。",
            "共与扶持加药饵，要令山泽著臞仙。"
        ],
        "title": "咏三瘦",
        "id": "e47995fe-31ab-441d-a82d-311f9a790b13"
    },
    {
        "author": "苏过",
        "paragraphs": [
            "木落沙明秋浦，云收烟澹潇湘。",
            "曾学扁舟范蠡，五湖深处鸣榔。"
        ],
        "title": "题郭熙平远  其一",
        "id": "8042478e-e514-4123-83e0-8edaace026c3"
    },
    {
        "author": "苏过",
        "paragraphs": [
            "望断水云千里，横空一抹晴岚。",
            "不见邯郸归路，梦中略到江南。"
        ],
        "title": "题郭熙平远  其二",
        "id": "cf87aa1d-cb65-4c5a-b21e-9ba9bb6284b0"
    },
    {
        "author": "苏过",
        "paragraphs": [
            "诸子只应见画，此中我独知津。",
            "写到水穷天杪，定非尘土间人。"
        ],
        "title": "题郭熙平远  其三",
        "id": "a350fb21-6a64-4f2d-88fc-81dadef3ec62"
    },
    {
        "author": "苏过",
        "paragraphs": [
            "两翁出蜀时，不携一束书。",
            "朅来奉大对，昧死排奸谀。",
            "谏官与御史，钳口惭青蒲。",
            "翁登鸾台上玉堂，论恩献纳在帝旁。",
            "居夷渡海不汝置，险阻艰难曾备尝。"
        ],
        "title": "先君与叔父试制策各携一端砚外孙文骥藏其一过藏其一名贤良砚",
        "id": "1da9ed97-0c7a-46e3-b38b-2d048b465e1d"
    },
    {
        "author": "苏过",
        "paragraphs": [
            "谁闻鬷蔑言，执手为改容。",
            "此道久寂寥，世态日方浓。",
            "昔翁守颍尾，轩裳心已慵。",
            "感怀督邮老，独蹑二疏踪。",
            "脱屣太仓粟，归谋田舍舂。",
            "浮云悟此理，可必禄万钟。",
            "已矣衡门下，哀哉马鬣封。",
            "箕裘付诸子，介胄轻边烽。",
            "坐看一战霸，此言天心从。",
            "翁诗墨犹新，我涕交颐胸。",
            "重寻笔砚盟，愧乏好语供。",
            "子非终穷者，时节会自逢。"
        ],
        "title": "先公守汝阴尝以诗送都曹路君挂冠东归载乖崖公留其录曹语今传播世间三十年矣过寓居颍昌一日有都曹公之季子文老者来自京师出其家所藏二帖纸墨如新因道存没之旧感慨于怀乃追继先公诗韵以遗文老时方就试春官待报也",
        "id": "f0f67bd1-4c31-4f0e-9a9e-5e8d906f1380"
    },
    {
        "author": "苏过",
        "paragraphs": [
            "暂抛尘土扣云扉，山色空濛翠湿衣。",
            "涧水松风俱有恨，道人瓶钵几时归。"
        ],
        "title": "政和甲午孟冬休后一日苏过叔党彦明自开化甘泉至明仙时念老禅师复出世矣因题诗壁间",
        "id": "6433043d-2658-4790-8f88-58b8da879d1c"
    },
    {
        "author": "苏过",
        "paragraphs": [
            "火云收初旦，凄露净中夕。",
            "良辰非虚名，菊秀萸更实。",
            "世间孰真乐，心境遇相适。",
            "华屋与茅茨，何足系欣戚。",
            "勿云瘴海恶，山水侣吴浙。",
            "我有环堵居，危台俯清绝。",
            "及时要行乐，鸡黎随丰乏。",
            "真一拨新酿，九华袭前哲。",
            "西邻有书生，破帽衣百结。",
            "勿惮往来烦，杯中犹有物。"
        ],
        "title": "九日诗",
        "id": "aa096b9b-98dc-464e-8f44-9cfdb651de44"
    },
    {
        "author": "苏过",
        "paragraphs": [
            "天爵□□□，名高实自分。",
            "云何困积毁，抑未泯斯文。",
            "欲救微言绝，先惩百氏纷。",
            "韦编收断简，鲁壁出余焚。",
            "论斥诸儒陋，功逾绛帐勤。",
            "吾庸亦多矣，奚恤彼狺狺。"
        ],
        "title": "大人生日三首  其一",
        "id": "d3104dad-72b5-4d7e-8f78-af3d1f81996d"
    },
    {
        "author": "苏过",
        "paragraphs": [
            "天定人难胜，诚哉申子言。",
            "不须占倚伏，久已恃干坤。",
            "八郡袴襦德，三吴肉骨恩。",
            "少卿真不病，廷尉自高门。",
            "勿叹乘桴远，当知出世尊。",
            "无邪有妙理，一悟可长存。"
        ],
        "title": "大人生日三首  其二",
        "id": "b70f5213-61d4-471f-ad79-12749478bc9f"
    },
    {
        "author": "苏过",
        "paragraphs": [
            "大士来淮泗，神交寤寐中。",
            "应缘济物意，岂为写经功。",
            "恻隐仁之本，慈悲佛所同。",
            "虽无逮焚溺，尚欲起疲癃。",
            "五鼎荣何有，三光路已通。",
            "回看种桃处，葵麦卷春风。"
        ],
        "title": "大人生日三首  其三",
        "id": "c598ba98-0b50-432c-abd4-d1f662c5d6ca"
    },
    {
        "author": "苏过",
        "paragraphs": [
            "菽水奉甘旨，亲安吾不贫。",
            "平反一笑喜，公子情何真。",
            "想见斋容膝，端居廓无邻。",
            "萧然十室间，吾力尚可陈。"
        ],
        "title": "寄题几仲所居二诗次定国王父旧韵  其一",
        "id": "dfc6f73d-f07b-4e56-9ccf-51ed9d42516f"
    },
    {
        "author": "苏过",
        "paragraphs": [
            "涉世谁如子，凛然霜中筠。",
            "独能退藏密，恐污元规尘。",
            "阮籍废臧否，曹参惟饮醇。",
            "谁为晤语者，黄卷对古人。"
        ],
        "title": "寄题几仲所居二诗次定国王父旧韵  其二",
        "id": "e271355e-597e-4809-8305-b9de598a8842"
    },
    {
        "author": "苏过",
        "paragraphs": [
            "瘴海不知秋，幽人忘岁月。",
            "祇记庭中花，几度开还枿。",
            "忆昔移居时，始是青荑茁。",
            "殷勤主人惠，浸灌寒泉冽。",
            "颜色日鲜好，条枝争秀拔。",
            "意无后人翦，喜托先生苃。",
            "海康接儋耳，云水何田蹑。",
            "俯楹独四顾，怅此波涛匝。",
            "闻道海门松，僵枝出繁叶。",
            "困穷不足道，喜有千人活。",
            "不似玄都花，蔌蔌那容折。"
        ],
        "title": "次韵叔父月季再生",
        "id": "6830036f-58d5-48fe-90d0-351e7573f775"
    },
    {
        "author": "苏过",
        "paragraphs": [
            "妙年不可再，白日谁能系。",
            "空惭粱肉索，不悟齿髪逝。",
            "季子颇亦困，还家笑奴隶。",
            "经年得揣摩，尚可资游说。",
            "良田初不耕，拱手那望岁。",
            "谁令困不学，斯与草木弊。",
            "海南寡书籍，蠹简仅编缀。",
            "诗亡不见雅，易绝空余系。",
            "借书如假田，主以岁月计。",
            "常恐遗地力，敢有不敛穧。",
            "便便五经腹，三冬良可继。",
            "傥磭愧寸阴，得无讥没世。"
        ],
        "title": "借书",
        "id": "fd8b660c-0482-4098-9801-bf038e404d20"
    },
    {
        "author": "苏过",
        "paragraphs": [
            "言乘下泽车，来赴嵩高约。",
            "春山多雨露，咫尺负丘壑。",
            "眷余实畸人，雅兴世缘薄。",
            "问途忽我顾，扣户烦剥啄。",
            "君才少不羁，屡散千金櫜。",
            "胸中横诗书，帐下余猿鹤。",
            "何妨门如市，心若虚舟泊。",
            "聊师季主卜，玩世甘寂寞。",
            "箕山宛在目，颍水清带郭。",
            "何年定卜居，伴我采薇藿。"
        ],
        "title": "赠知命刘居士卜居",
        "id": "35ed50ee-c0c7-44a2-b9f5-3b5142efeab9"
    },
    {
        "author": "苏过",
        "paragraphs": [
            "轩裳定浮云，于人竟何得。",
            "不如饱诗书，颇似勤播植。",
            "丰凶纵有时，穮蓑无倦色。",
            "会须酬高廪，何用遽枉尺。",
            "我观徐夫子，六艺自警饬。",
            "肯回少年驾，闭户志匪石。",
            "弹冠岂不好，恐遂林泉隔。",
            "一朝堕世网，顿判云间翮。",
            "曲高和自寡，得丧相什伯。",
            "愿子保岁寒，功名当远索。",
            "俯首簿书间，聊将逃遣谪。"
        ],
        "title": "次韵答徐翼之画木石  其一",
        "id": "d2d8b8e1-df32-4dc9-95e8-3898fceec061"
    },
    {
        "author": "苏过",
        "paragraphs": [
            "士贵贫时交，菽水清而真。",
            "我尔两相从，良是茅茨邻。",
            "太息屡书空，气横戈戟新。",
            "跰跚定笑我，曳踵随车轮。",
            "壮志早摧折，羁缧易伤神。",
            "放怀笔砚间，聊欲出怪珍。",
            "老木卧千岁，不才得终身。",
            "持此寿君子，勿愁脱粟贫。",
            "相将老潩水，烟雨共垂纶。"
        ],
        "title": "次韵答徐翼之画木石  其二",
        "id": "64ccc56d-ac0b-44ce-83df-bc842ee06b1a"
    },
    {
        "author": "苏过",
        "paragraphs": [
            "簪裳如缧囚，我生三年系。",
            "一落罝网中，遂负山林志。",
            "忆故晋阳城，访古寻前事。",
            "萧凉麋鹿游，正坐金汤累。",
            "西山鬰峥嵘，气势翔天际。",
            "因知神所托，千岁有其地。",
            "绵绵邑姜祠，盛德百世继。",
            "汾横地轴壮，泉涌山骨碎。",
            "我时正行役，忽此烟雨滞。",
            "颇遭溪谷留，使失乡关异。",
            "是时薫风初，殿阁微凉至。",
            "碧井照眼寒，山光湿衣翠。",
            "文鲂纵弱浪，野鹤下晚吹。",
            "平生谢公心，雅在东山醉。",
            "端来乞五斗，兹事复且置。",
            "悽悽百僚末，举首触嗔忌。",
            "早知折腰恶，谁敢朱云吏。",
            "愿君志吾言，身外皆沤寄。",
            "临渊休羨鱼，早决归来意。",
            "荣枯梦已破，何待邯郸记。"
        ],
        "title": "和任况之",
        "id": "94babbc4-3dff-4fdd-839f-2015be3e28c3"
    },
    {
        "author": "许景衡",
        "paragraphs": [
            "去年登斯亭，江山照尊俎。",
            "眼中十年旧，一笑便尔汝。",
            "今年登斯亭，春风糁花絮。",
            "故人渺天末，云海滞鳞羽。",
            "尺素相濡沫，耿耿不我与。",
            "壁间指旧题，珠玉暗尘土。",
            "良辰岂易得，陈迹空处所。",
            "眷言继高韵，寸缕惭织组。",
            "嘉我二三子，肴核佐玉醑。",
            "欢然为倾倒，落日争起舞。",
            "丈夫贵适意，穷达付出处。",
            "洛阳真小儿，顾慕涕如雨。",
            "江流无日夜，而此独不去。",
            "何须数岁月，俯仰亦今古。"
        ],
        "title": "题海山亭怀左经臣诗",
        "id": "31b5f55d-93c4-4ba0-87a9-1c2809d40ece"
    },
    {
        "author": "许景衡",
        "paragraphs": [
            "山中春物早，霏红乱桃杏。",
            "霜筠固自如，挺立万夫整。",
            "蛰雷走狂鞭，迸地惊脱颖。",
            "鲜华竞时节，露箨含朝景。",
            "山家窘口腹，撷摘尽畦町。",
            "林间忽斑斑，一笑脱愁境。",
            "呼儿且朝饭，缥缈度云岭。",
            "海犀纷纵横，荆玉灿光烱。",
            "士生得所适，藜藿厚五鼎。",
            "膏粱谁不饱，去去多侥幸。"
        ],
        "title": "食笋",
        "id": "afa5e511-5be8-4100-8fa0-7083dec2f619"
    },
    {
        "author": "许景衡",
        "paragraphs": [
            "道人乐巖栖，泉石厌眼耳。",
            "胡为一叶舟，汎汎西湖水。",
            "应怜老居士，巾屦困尘滓。",
            "相从一笑顷，茗盌浮云蘂。",
            "江天正揺落，秋色淡如洗。",
            "宴坐俯层轩，梢云森鳯尾。",
            "眷言东溪老，挺立万夫伟。",
            "平生海潮音，卷舌付诸子。",
            "维此岑邃师，道学究终始。",
            "当年几酬对，万法一弹指。",
            "要当出新句，特用问兴止。",
            "江河有余润，今我亦随喜。"
        ],
        "tags": [
            "西湖"
        ],
        "title": "康师见访于竹阁因师臣师同赋问讯元老人",
        "id": "c85ef071-f6d7-4812-aa3d-401cdd451c2b"
    },
    {
        "author": "许景衡",
        "paragraphs": [
            "简师本吾儒，学佛见阃奥。",
            "开心涤尘滓，回首弃巾帽。",
            "飘飘秋云意，凛凛霜柏操。",
            "鱼鼓屡陪众，林壑常寄傲。",
            "十年栖仰山，终日勤劝导。",
            "欲酌清泠泉，为尔沃炎燥。",
            "欲挥智慧剑，戒尔逞贪暴。",
            "迷途自多梗，法岸岂易到。",
            "惟知务引抜，仰不愧覆帱。",
            "幽明虽难诘，善否疑有报。",
            "巖间涌宝塔，兹事谁为造。",
            "琢削宁须班，挽拽谁困奡。",
            "一方竞奔走，万口尽諠噪。",
            "守臣献异状，天子锡嘉号。",
            "镇压等衡岳，扶持壮大宝。",
            "师乎良有得，叟也无复道。"
        ],
        "title": "赠袁州仰山简长老",
        "id": "7ef68f47-b391-4a14-b57a-4658566c2cf7"
    },
    {
        "author": "许景衡",
        "paragraphs": [
            "流落湖海间，十载苦卑湿。",
            "生还亦何事，犹未扫余习。",
            "天葩发新句，珠履追旧集。",
            "和篇纷四来，文采各荧熠。",
            "轰鋐金石动，凄楚风雨急。",
            "土风自难忘，岂类南冠絷。",
            "英英王者后，文武盛爵邑。",
            "清深如古井，短绠未易汲。",
            "如何示同好，醉墨犹我及。",
            "年来穷到底，屋壁徒四立。",
            "此行亦何幸，珠玉得屡挹。",
            "骐驎委六辔，万里无险涩。",
            "他年乘高车，何人犹戴笠。"
        ],
        "title": "乡会诗钱晋臣和韵谢之",
        "id": "d4435db7-611b-4ba6-b1c2-0ced9a470806"
    },
    {
        "author": "许景衡",
        "paragraphs": [
            "幽居在山腰，斯堂近山顶。",
            "松竹琐阴翳，轩窗辟光炯。",
            "先生为题榜，醉墨重九鼎。",
            "登临属秋半，揺落江山迥。",
            "独鸟点晴空，斜阳乱帆影。",
            "相将举网去，鸣榔尽渔艇。",
            "含情寓毫端，羞澁对清景。",
            "却忆初来时，积雪照高岭。",
            "余香舞寒梅，芳意萌野杏。",
            "英英座中客，玉树凌风并。",
            "天涯叹沦落，谁使脱陷穽。",
            "怆然抚陈迹，晓梦惊初醒。",
            "年来饱经事，百念欲灰冷。",
            "君恩等山岳，此意犹耿耿。",
            "何当伸报効，万一免罪眚。",
            "杖屦时往来，壶觞欲酩酊。",
            "樊笼戢鸿鹄，末俗多蛙黾。",
            "此心端不谬，余生亦何幸。",
            "但恐主人瞋，尘沙污异境。"
        ],
        "title": "登清胜堂呈长兄",
        "id": "53338ac8-ae6f-416e-b12c-91993a741c88"
    },
    {
        "author": "许景衡",
        "paragraphs": [
            "火云涌晴空，矗矗尽奇巘。",
            "午汗麾白雨，俯仰无从遁。",
            "招提据高冈，万木森偃蹇。",
            "凉飚落冰雪，爽籁发丝管。",
            "朱侯真好事，十里过南坂。",
            "怜我堕深甑，相将振余喘。",
            "栏干俯屈曲，巾屦容跣袒。",
            "风苖翠浪翻，海屿青螺远。",
            "况兹接尊酒，笑语倾怀悃。",
            "浮云识醉歌，彩羽惊檀板。",
            "新凉知几日，已觉秋风转。",
            "事业愧初心，明时羞冗散。",
            "主人勤使事，暌阔心不展。",
            "双凫归未归，红日林梢晚。"
        ],
        "title": "朱君文拉游浄明寺因迓张宰诗",
        "id": "2d7a0144-3174-4543-a194-d571d6ac180f"
    },
    {
        "author": "许景衡",
        "paragraphs": [
            "漫刺辞主人，迟迟驾短辕。",
            "郭外人烟晚，鸡犬自啾喧。",
            "客事足俯仰，世涂多险艰。",
            "行役亦云劳，未抵浪拘纒。",
            "潮汐真无情，歛去如绝絃。",
            "解衣试槃礴，旅鴈方联翩。",
            "天末线缕动，钲鼓俄阗阗。",
            "稍看黄金盘，呑吐洪涛间。",
            "歘然洲渚失，浩荡连云天。",
            "平生喜江海，岂但眼界寛。",
            "飘流二十载，龌龊百忧煎。",
            "今夕复何夕，玉壶俯人寰。",
            "造物虽汝厄，宁不略汝怜。",
            "清风一帆去，鼓柂余高眠。",
            "佳处良在兹，畴昔劳永叹。"
        ],
        "title": "还自南邑潮过不及渡因宿江上书所见",
        "id": "fae82f36-317f-4bcb-805a-fc4f0c35140b"
    },
    {
        "author": "许景衡",
        "paragraphs": [
            "九河赴沧溟，奔放日汹汹。",
            "霖霪作秋潦，散漫失邱垅。",
            "孤城临绝岛，狂澜惊四拥。",
            "凫鸥散凌乱，蛟鳄似矜宠。",
            "微茫天势平，荡揺坤轴动。",
            "田家栽一麦，秋稼泥沙壅。",
            "何能忧卒岁，迫此朝夕恐。",
            "孤生寄卑湿，五斗安阘茸。",
            "饱闻达人观，未作穷途恸。",
            "稍令裨危堤，运土纷接踵。",
            "河伯聊戯剧，尔辈嗟倥偬。",
            "成侯北方秀，笔力千钧重。",
            "新诗试模写，气夺洪涛涌。",
            "英英幕下郎，仡仡山西种。",
            "何当一交锋，我亦愿助勇。"
        ],
        "title": "成正仲水乡秋兴寄王履道惠然见示以此谢之",
        "id": "19ce1a26-7b45-4071-9664-2d3ae8f29b6e"
    },
    {
        "author": "许景衡",
        "paragraphs": [
            "去年南邑归，春风拂征辔。",
            "相从一笑顷，花卉方娬媚。",
            "岁月俯仰间，还到经行地。",
            "壁间旧诗句，尘土日蒙閟。",
            "老境牵俗累，节物揺乡思。",
            "归欤怅何时，与子同此味。",
            "浮云有南北，况乃为禄仕。",
            "置之勿复论，一醉了春事。"
        ],
        "title": "龙华马铺怀卢行之去年邂逅",
        "id": "1544a448-6578-4c18-aa8e-e537741cc58e"
    },
    {
        "author": "许景衡",
        "paragraphs": [
            "猗兰出众草，岁晚不可采。",
            "幽幽涧底松，独立色不改。",
            "成都有云昆，达识我所骇。",
            "形骸判土木，轩冕那能浼。",
            "端怀三釡养，尚赞百里宰。",
            "人方笑渠聋，我独悲众瞆。",
            "经行阊阖里，指述纷穉艾。",
            "爱之不可见，暮色生寒霭。",
            "一区已有宅，三径可无待。",
            "他年归去来，垂白看戯彩。",
            "林园日成趣，鸡犬亦自在。",
            "回看是非塲，蛮触谁胜败。",
            "收身要闲健，肯坐老病悔。",
            "我亦钓横塘，相望渺云海。"
        ],
        "title": "道乐安寄杨县丞时可",
        "id": "8a43fd18-018b-4129-b881-230e244271c4"
    },
    {
        "author": "许景衡",
        "paragraphs": [
            "小左真奇才，童穉已颖悟。",
            "读书一十年，胸臆日充饇。",
            "时时吐所有，落笔不肯住。",
            "长江呑巨壑，白日破昏雾。",
            "雄辞何纵横，妙理争发露。",
            "骅骝始汗血，万里犹顷步。",
            "嗟嗟驽骀辈，安用苦猜妬。",
            "而我何为者，江海久飘寓。",
            "得子稠人中，磊落真瑜璐。",
            "文章岂易工，识者尤难遇。",
            "哀絃有三叹，要非俗所谕。",
            "往还几岁月，会面辄忘去。",
            "萧条抱膝吟，浩荡登高赋。",
            "迷途子所怜，正我欲到处。",
            "我观古人文，何曾事章句。",
            "至音本澹泊，太羮异凡具。",
            "君看桃李花，纷纷竞春莫。",
            "终焉适众口，了不在红素。",
            "子兮更深探，吾言亦其粗。"
        ],
        "tags": [
            "长江"
        ],
        "title": "寄左四十",
        "id": "3a3fa18d-fbdb-4c17-b375-861c3cc27911"
    },
    {
        "author": "许景衡",
        "paragraphs": [
            "我公厌纷华，早岁谢羁束。",
            "卜居山水间，山水长在目。",
            "巉巉吹台高，灔灔横塘渌。",
            "兴来即杖屦，往往混樵牧。",
            "别来二三载，猨鹤怅幽独。",
            "归心日揺揺，梦绕湖山曲。",
            "儿曹真罪人，志养非所欲。",
            "留连州县间，折腰食斗粟。",
            "世途苦多碍，公心亦烦蹙。",
            "眷言慰公者，萧散惟林麓。",
            "谢屐齿已蜡，陶巾酒初漉。",
            "结束山家具，提携倩童仆。",
            "遥知入山去，野饭久不肉。",
            "相见石桥侧，触眼惊寒瀑。",
            "殷勤清浄供，煮茗媚干竺。",
            "琖底亦薄相，聊以眩聋俗。",
            "桃谿仙洞府，流水花䎘䎘。",
            "二子去已久，蟠桃知几熟。",
            "吊古一慨然，新诗定相属。",
            "英英太冲后，壑壑崐山玉。",
            "千言挥洒顷，纸上龙蛇伏。",
            "联镳得所适，山路忘重复。",
            "我亦个中人，簿领方驱逐。",
            "遥望白云飞，此心尤踯躅。",
            "羡子好心事，愧我祇眠餗。",
            "人生行乐耳，险涩戒川陆。",
            "千金不垂堂，万里虞脱轴。",
            "欢罢念归旋，无贪华顶宿。"
        ],
        "title": "寄左与言",
        "id": "0acd7481-be27-4e1c-86e9-e9e786271762"
    },
    {
        "author": "许景衡",
        "paragraphs": [
            "淙淙玉溪泉，曲折西亭隅。",
            "飞流自喷薄，白石浄如铺。",
            "虽无渫井禽，亦有针头鱼。",
            "岂知江河寛，嘘沫自相濡。",
            "况此五六月，万物在洪鑪。",
            "而我弄清浅，琐碎珠玉俱。",
            "泉兮且勿流，止此为我娱。",
            "一出涧谷去，人间供百需。",
            "清者鉴须眉，浊者混泥涂。",
            "江湖尚或尔，而况沟与渠。",
            "寄语山中人，所养当何如。"
        ],
        "title": "引泉示吴甥",
        "id": "9e33b4df-ff0f-480e-9692-8d9d26d585f1"
    },
    {
        "author": "许景衡",
        "paragraphs": [
            "浮屠有冲衍，少小已隽伟。",
            "身虽束异敎，性实嗜书史。",
            "千言挥洒顷，妙语如飜水。",
            "嗟嗟静阁中，斯人今已矣。"
        ],
        "title": "浮屠二首  其一",
        "id": "db722b75-69ae-450a-8c98-cf02043f55e6"
    },
    {
        "author": "许景衡",
        "paragraphs": [
            "成象有至行，既冠逃浮图。",
            "与游何其多，一一士大夫。",
            "毛髪不及𩮜，破衲常如如。",
            "轩槛已陈迹，来者犹嗟吁。"
        ],
        "title": "浮屠二首  其二",
        "id": "7b7b6dfa-8ffe-40d2-9b45-0d66b4ca0646"
    },
    {
        "author": "许景衡",
        "paragraphs": [
            "微风激寒波，浩浩皱纹縠。",
            "连山夹修径，约略露寒木。",
            "何人琢山骨，拂拭温如玉。",
            "苍苍碧月様，入手不盈掬。",
            "此生随万物，何者斯为足。",
            "要须指顾间，一寄千里目。"
        ],
        "title": "小圆石屏",
        "id": "34545f8c-3a28-45d2-b305-47a980df9660"
    },
    {
        "author": "许景衡",
        "paragraphs": [
            "嗟我官永宁，天台祇兼驿。",
            "如何三过雁，未省一投屐。",
            "岂无谪仙梦，萧散到泉石。",
            "亦有山中诗，淋漓堆醉墨。",
            "当时巧酬唱，二左名藉藉。",
            "戴子尔何为，十载名山客。",
            "自言石桥下，醉耳惊霹雳。",
            "石桥富孙子，一一粲珪璧。",
            "希微小江山，妙尽丹青蹟。",
            "怜我逸少徒，念念岷峨适。",
            "持此一拳许，已作千峰碧。",
            "我生痴钝杀，两眼眩白黑。",
            "尘埃浪奔走，簿领随戯剧。",
            "何阶探道要，回首谢形役。",
            "琴书载扁舟，归卧横塘侧。",
            "天台何必到，去路饶荆棘。",
            "端留石屏风，种种自可识。"
        ],
        "title": "石屏",
        "id": "40a28281-59ca-4578-9574-4b96684b05b3"
    },
    {
        "author": "许景衡",
        "paragraphs": [
            "英雄旧割据，鼎业逐流水。",
            "高台亦已倾，况及分香婢。",
            "鳞鳞屋上瓦，弃掷满邻里。",
            "镌洼漫儿戯，后世始称美。",
            "世人攻翰墨，好古惟两耳。",
            "何曾问珉玉，枉却千金市。",
            "岂知叠口翁，十指老泥滓。",
            "追踪千载后，未易较彼此。",
            "其质坚而刚，其肤腻而理。",
            "澄泓秋水浄，惨淡暮山紫。",
            "要当奴鳯咮，何止友龙尾。",
            "神工付黄壤，人间能有几。",
            "张侯金闺彦，不特河朔伟。",
            "十年走泽潞，百物尽糠粃。",
            "惟有箧中珍，左右配书史。",
            "明光惟起草，此独尘埃里。",
            "嗟我方著书，瓦砾著獭髓。",
            "慇懃桂籍旧，许辍陶泓子。",
            "学问已遗俗，取舍期不诡。",
            "及物何可望，奸谀诛既死。"
        ],
        "title": "张仲共许惠吕研因成长句",
        "id": "9938393f-91ac-4953-b624-c9b5e943e672"
    },
    {
        "author": "许景衡",
        "paragraphs": [
            "野店饭童仆，驻马亦俄顷。",
            "寒曰不相贷，渐渐欹西岭。",
            "挥鞭上马去，惊尘蒙四境。",
            "客衣已疏薄，霜风作凄冷。",
            "极目去路长，回首烟村暝。",
            "鸟雀飞栖定，鸡犬啾喧静。",
            "新月当马头，疏林乱人影。",
            "去去甘远役，迟迟复深省。",
            "筋力疲往来，岁月磨簿领。",
            "虽云窃廪禄，乃是蹈机穽。",
            "战栗当吏案，低回傍公屏。",
            "少年浪自重，事业期台鼎。",
            "栖栖裁一命，泛泛慙飘梗。",
            "穷通宜有在，赋予定谁秉。",
            "矢诗寄幽叹，寂寞寒夜永。"
        ],
        "title": "南监还宅",
        "id": "738f8f3e-01fa-4625-8176-ac84db6f7b6b"
    },
    {
        "author": "许景衡",
        "paragraphs": [
            "我本山中人，中年堕纷华。",
            "祠庭罢香火，还寻旧生涯。",
            "墟曲分耆旧，问劳仍咨嗟。",
            "三径日荒芜，归来何晚耶。",
            "亦既谢父老，低头自吟哦。",
            "人生各有役，倦游即还家。",
            "来者祇如许，往者知奈何。"
        ],
        "title": "庚子岁作",
        "id": "3b3e1c4b-3309-4375-b2b9-fd5cec50a253"
    },
    {
        "author": "许景衡",
        "paragraphs": [
            "忆昨秋风时，持檄走东越。",
            "棘围琐深严，莲塘漾空阔。",
            "嘉与二三子，雄辩探理窟。",
            "清尊日从容，高堂俯轩豁。",
            "思家资善谑，望远严诗律。",
            "海蚌割明莹，荆璞略玷缺。",
            "双瞳眩丹青，万纸叠冰雪。",
            "敢辞穷日力，要使驽骥别。",
            "谁怜今夜里，还对中秋月。",
            "当时席空阶，清影数毛髪。",
            "杯盘已零乱，浩歌弥激烈。",
            "朋从渺湖海，岁月苦飘忽。",
            "穷阎抚往事，惊梦谁与说。",
            "清砧送逸响，寒螀共幽咽。",
            "旧游知谁在，想见宾筵设。",
            "泠然广寒宫，共此白银阙。",
            "题名满四壁，世路非一辙。",
            "北轩风雨多，长恐银钩脱。"
        ],
        "title": "忆昨",
        "id": "bd7d1eec-1b6f-408f-bf9e-728e839502c1"
    },
    {
        "author": "许景衡",
        "paragraphs": [
            "剑溪激流湍，狠石森戈殳。",
            "剑山皆壁立，小径千盘纡。",
            "行人虽慎择，何者为夷涂。",
            "我行岳滩上，短亭临路隅。",
            "诗榜纷四壁，共伤辛氏姝。",
            "辛公罢会稽，归舟挈妻孥。",
            "惊涛触巨石，十掌一息殂。",
            "唯公倚敝篷，脱命颠沛余。",
            "泥沙污玉质，波澜漾罗襦。",
            "草木为惨淡，鸥凫亦惊呼。",
            "娇魂逐流水，散漫何所如。",
            "遗骸不尽获，亦有葬江鱼。",
            "千金不垂堂，覆辙戒后车。",
            "尔死今四纪，曾无复沦胥。",
            "是身等浮云，变灭只斯须。",
            "在物苟有益，宁辞死非辜。",
            "沉江耻谗国，人皆笑三闾。",
            "杀身以成仁，圣言良不诬。",
            "溺死岂尔志，庸知非良图。",
            "纷纷殖已利，感叹独踌躇。"
        ],
        "title": "白沙驿吊辛氏",
        "id": "65d5d4e4-3079-4787-9719-264995ecd35d"
    },
    {
        "author": "许景衡",
        "paragraphs": [
            "圣贤须千钟，我岂个中人。",
            "焦枯展余沥，好我已十分。",
            "元戎镇河朔，怜此贱与贫。",
            "不羡彼瀛州，已有玉膏醇。",
            "小槽滴真珠，霑饷无疏亲。",
            "但有坐上客，谁问甑中尘。",
            "岂学梁父吟，何时见阳春。"
        ],
        "title": "和时可醇酎二首  其一",
        "id": "4b062f36-c1b1-4a65-9cb0-362a323a9d11"
    },
    {
        "author": "许景衡",
        "paragraphs": [
            "劳生何扰扰，百年今半涂。",
            "是身等浮云，南北方自如。",
            "青衫忆初仕，与公父子俱。",
            "邂逅话畴昔，恍恍一梦余。"
        ],
        "title": "和时可醇酎二首  其二",
        "id": "5331d30f-ee0a-4df7-9ebf-31aca1afa3ef"
    },
    {
        "author": "许景衡",
        "paragraphs": [
            "世途溷尘土，道人独潜清。",
            "隐几方丈间，凛然玉壶冰。",
            "湖山自拱揖，风月时将迎。",
            "未能役济胜，久客媿吾缨。"
        ],
        "title": "潜清室",
        "id": "4e63ded1-fbaa-4265-bd2e-20b1ee9c2967"
    },
    {
        "author": "许景衡",
        "paragraphs": [
            "无雨我掩耳，有雨我不闻。",
            "我岂妄人耶，心手自纷纭。",
            "老人登斯亭，听否了不分。",
            "前山忽震雷，后山堆白云。"
        ],
        "title": "书听雨亭呈元老",
        "id": "38197b48-81fa-4ac3-b656-0efb08608684"
    },
    {
        "author": "许景衡",
        "paragraphs": [
            "张公镇关南，宾客多儁伟。",
            "芝兰已秀发，父子作知已。",
            "圣人乐育才，充庭皆济济。",
            "仲也与计偕，发轫已千里。",
            "毛侯东南特，清澈分潄水。",
            "并驱及春风，联璧惊都市。",
            "麟鳯岂无种，貂蝉能有几。",
            "承家贵勋业，可独在书史。",
            "自怜坐樗散，所学慙篑止。",
            "永怀胜已游，尘土濯清泚。",
            "相从苦匆促，写别亦狂斐。",
            "离庭寒日暮，目断尘沙起。"
        ],
        "title": "别毛德修",
        "id": "c9ade602-70b8-4334-a64a-87b3dcc7439e"
    },
    {
        "author": "许景衡",
        "paragraphs": [
            "山阳隐君子，少有高世名。",
            "终身慕父母，事之如平生。",
            "青衫老一命，儒宫谈六经。",
            "经行必造门，怀如遇公卿。",
            "虚往而实返，授业多豪英。",
            "衣冠尘土闇，辩论江河倾。",
            "吟哦千万篇，迥与六艺并。",
            "鲍谢寒蝉噪，郊岛苍蝇声。",
            "先生兼众体，浑然独天成。"
        ],
        "title": "赠人",
        "id": "d0046b6b-4074-4fc0-8982-59957f6a4285"
    },
    {
        "author": "许景衡",
        "paragraphs": [
            "十年走南北，委迹甘蠢蠢。",
            "旧学已茫然，疏慵长自哂。",
            "岂知江汉旁，名士有标准。",
            "高名久倾属，王事得亲近。",
            "可是臭味同，一笑脱畦畛。",
            "华堂照犀玉，觉我蜗舍窘。",
            "风流跂前辈，要当摅妙蕴。",
            "胡为饭藜藿，默坐师粲忍。",
            "微生縻簿领，与俗益矛盾。",
            "蹉跎谷口志，惭愧鹿门隐。",
            "百念已灰冷，积习扫未尽。",
            "绪余君勿靳，迷途须汲引。"
        ],
        "title": "赠朱深明",
        "id": "fdecb4be-1837-461d-b0ec-50bc47fc831b"
    },
    {
        "author": "许景衡",
        "paragraphs": [
            "先生脱尘屣，酉室八十年。",
            "物态日纷纭，此境长湛然。",
            "问道满函丈，孰云无世缘。",
            "茫茫天地间，所乐乃一廛。",
            "燕坐亦何为，柏子炷炉烟。"
        ],
        "title": "次韵江民表寄王圣时六首  其一",
        "id": "5d432b33-a1d1-400d-b2bb-139b2fff0cae"
    },
    {
        "author": "许景衡",
        "paragraphs": [
            "前辈不可见，吾犹及此老。",
            "洒然忘鄙吝，岂复叹枯槁。",
            "微言破聋瞽，从之恨不早。",
            "况有樗栎年，庶几松柏操。",
            "先生为首肯，人人有吾道。"
        ],
        "title": "次韵江民表寄王圣时六首  其二",
        "id": "fd849e4d-9595-41b9-a9c0-d5044eb78400"
    },
    {
        "author": "许景衡",
        "paragraphs": [
            "我亦斯人徒，鸟兽可同羣。",
            "隐居岂我意，裋褐老海门。",
            "物理有悟会，明镜无尘痕。",
            "似闻钓台老，劝饱千里莼。",
            "岂为饮啜兴，端念父子亲。"
        ],
        "title": "次韵江民表寄王圣时六首  其三",
        "id": "e605a366-f4e0-4226-bad4-6a45741066c2"
    },
    {
        "author": "许景衡",
        "paragraphs": [
            "谏省坐何事，南迁临岭峤。",
            "天命已在我，谁能赋鵩鸟。",
            "第怀平生友，坐隔湖海杳。",
            "生还桐水上，尺素寓襟抱。",
            "鸡黍傥可期，千载有同调。"
        ],
        "title": "次韵江民表寄王圣时六首  其四",
        "id": "7792b0a4-e39f-4119-ae5a-4a1659508153"
    },
    {
        "author": "许景衡",
        "paragraphs": [
            "居士不溷俗，已判此生间。",
            "钓台经世志，谔谔在朝端。",
            "出处固不同，相对即欢颜。",
            "乖违限南北，奋迅无羽翰。",
            "此心日相见，未应劳永叹。"
        ],
        "title": "次韵江民表寄王圣时六首  其五",
        "id": "f73c2de7-713d-406b-8b70-34389b58e0eb"
    },
    {
        "author": "许景衡",
        "paragraphs": [
            "天地吾一气，万物吾一身。",
            "纷纷梏形体，末学蔽多闻。",
            "二老独超然，早以德为邻。",
            "昭昭此心理，千古无故新。",
            "寄声发妙蕴，一视世间人。"
        ],
        "title": "次韵江民表寄王圣时六首  其六",
        "id": "f1628c8d-8ce1-47a8-be03-c20a9e0fb9a0"
    },
    {
        "author": "许景衡",
        "paragraphs": [
            "人生皆有役，我亦事川涂。",
            "崎岖荡兀中，此境常晏如。",
            "永怀贤令尹，出处与道俱。",
            "起予亦多矣，诗句乃其余。"
        ],
        "title": "次韵王经国",
        "id": "106e5eaf-0b0b-4be6-b88b-0fe3d4a667b1"
    },
    {
        "author": "许景衡",
        "paragraphs": [
            "周诗三百篇，强半出愤激。",
            "少陵嗣真作，千载无匹敌。",
            "嗟我亦何为，苦心等莲菂。",
            "平时一千首，弃掷随瓦砾。",
            "朝隮不成雨，安用横天霓。",
            "吾僚一何妙，笔下飞霹雳。",
            "青天与白日，奴隶皆知觌。",
            "况是个中人，固应厌饥惄。",
            "入幕盛红莲，不才惭散栎。",
            "勉哉摅婉画，稚弱安纺绩。"
        ],
        "title": "次韵郑希仲",
        "id": "02edd7db-8add-4e02-bfe9-abb5b869da53"
    },
    {
        "author": "许景衡",
        "paragraphs": [
            "从事惭非才，日觉有不如。",
            "丐闲得祠馆，回首谢荣途。",
            "古来陋巷人，饮水乐有余。",
            "利势与名节，二者常难俱。"
        ],
        "title": "次韵姚伯遇",
        "id": "f314f0f9-cbfb-42e4-b4b9-3a758ffa264d"
    },
    {
        "author": "许景衡",
        "paragraphs": [
            "功名等戯剧，俗眼自惊诧。",
            "诗酒有真味，多应知者寡。",
            "甞闻欧阳子，风月本无价。",
            "今我贫到骨，悬磬比居舍。",
            "就使一钱直，在我已不暇。",
            "故知造化意，特用相慰藉。"
        ],
        "title": "无题",
        "id": "6d207870-710b-4923-8ff6-7c350884b92a"
    },
    {
        "author": "许景衡",
        "paragraphs": [
            "斯人今何在，古冢号寒木。",
            "简编漫遗言，风采不可复。",
            "龙眠真伟人，千载识高躅。",
            "神交入心匠，醉墨烂盈幅。",
            "萧然出尘意，岂独旧眉目。",
            "仲容还好事，收拾珍笥椟。",
            "世人浑未见，惠然投我欲。",
            "乘田元不耻，折腰亦何辱。",
            "行藏固有在，今昔岂余独。",
            "新诗第甲乙，三径森松菊。",
            "少陵曾未知，浪疑公避俗。",
            "我生痴钝杀，野性等麋鹿。",
            "长恐探道浅，轻比抵鹊玉。",
            "人生适意耳，何苦自羁束。",
            "低头拜公像，尘土方碌碌。"
        ],
        "title": "李伯时画陶渊明其犹子遗余作此谢之",
        "id": "ee365963-3912-42ec-ad6c-fd491c16c087"
    },
    {
        "author": "许景衡",
        "paragraphs": [
            "新息临通衢，赤白纷栋宇。",
            "古息渺村墟，相望十里许。",
            "我行属驰驿，枉道不可去。",
            "吊古独踟躇，指以示田父。",
            "伤哉彼美人，国破为人虏。",
            "惊魂懔风叶，暗泣泫花露。",
            "一死重太山，亦或轻一羽。",
            "犹能子元辩，独尔悄无语。",
            "旧物空颓垣，草木日繁芜。",
            "悠悠清淮水，千古亦东注。"
        ],
        "title": "过新息",
        "id": "a25525e0-0ae7-4124-9a77-79a10dd70182"
    },
    {
        "author": "许景衡",
        "paragraphs": [
            "东郊过新雨，野色何氛氲。",
            "嘉苖起萎病，万顷堆寒云。",
            "田父揖行客，苦诉村墟贫。",
            "年年夏旱时，赤地流黄尘。",
            "小儿困锄耘，烈日背欲皴。",
            "大儿斡水车，手足无完筋。",
            "官租且不供，矧欲养吾身。",
            "东邻久无烟，几口能生存。",
            "西邻逐熟去，今作何乡人。",
            "行客谢老农，艰难困劳尘。",
            "而今新官家，寛大布深仁。",
            "大臣亦端良，乘时转鸿钧。",
            "汝岂不自觉，新岁雨泽匀。",
            "寰区日宁靖，百物方䜣䜣。",
            "尔曹死亦足，及为太平民。"
        ],
        "title": "东郊",
        "id": "16d744eb-da54-491e-b48a-656ccfde1c1c"
    },
    {
        "author": "许景衡",
        "paragraphs": [
            "天地一逆旅，此行适同涂。",
            "等是驱驰人，何者为不如。",
            "一念有忻厌，慊然顾赢余。",
            "安得如吾子，不与世俗俱。"
        ],
        "title": "次韵酬胡元宾",
        "id": "1e53e004-e433-4710-8587-d074e334ee4c"
    },
    {
        "author": "许景衡",
        "paragraphs": [
            "吴子守西河，彊敌能远遁。",
            "功名岂不伟，事亲有遗恨。",
            "云孙亦何为，总髪能自奋。",
            "论兵得家法，绝域屡得隽。",
            "三釡乃吾志，九迁何足论。",
            "一朝弃官去，悍卒亦惊叹。",
            "官长欲挽留，归涂已强半。",
            "皇天照忠孝，爵禄亦如愿。",
            "彼师乃曾子，弃绝等仇怨。",
            "子从何人游，卓尔有独见。",
            "父子今一处，甘旨应手办。",
            "垂垂对黄发，衎衎日欢宴。",
            "客来为从容，觞豆无早晏。",
            "古今入商畧，亦有一笑粲。",
            "人皆赠渠诗，素壁供挥翰。",
            "吾丞岂真聋，尚缺此一段。",
            "君亲恩弥重，报効不可缓。",
            "始终能自勉，高义薄云汉。"
        ],
        "title": "和杨时可赠吴子厚",
        "id": "247f75d6-800f-46a0-8bcf-0c866da48c4d"
    },
    {
        "author": "许景衡",
        "paragraphs": [
            "烈风鼓青冥，阴云布峥嵘。",
            "不待珠霰集，忽惊玉花倾。",
            "一阳动黄宫，万物如有萌。",
            "丰年颁上瑞，我独欣发生。",
            "永夜不能寐，耿耿书窗明。"
        ],
        "title": "冬至日雪",
        "id": "ea593f40-6e3c-4f7c-9b0e-e65088da3e82"
    },
    {
        "author": "许景衡",
        "paragraphs": [
            "阳复日虽长，岁暮气犹惨。",
            "马曹縻管库，兀坐长战颔。",
            "岂无红罏炭，欲取终不敢。",
            "亦有兵厨酒，只指弗容染。",
            "蹉跎为禄仕，黾勉从吏检。",
            "晨趋析毫分，暮色俄黯黮。",
            "天公复衒巧，六出纷如糁。",
            "自惭非安道，谁肯泛清剡。",
            "慇懃绛帐客，竹舆甘顿撼。",
            "可是乘兴来，正坐怜?坎。",
            "驼褐点白玉，乌帽从风飐。",
            "长衢得廻驾，寒光照肝胆。",
            "湿薪嘘白烟，孤灯袅红燄。",
            "荒斋聊一笑，俗境洗瑕黡。",
            "江梅写春意，粉面谁粧点。",
            "疏影落清尊，劝人倾潋灔。",
            "念君齐鲁秀，文字垂琬琰。",
            "俛首江汉间，为人作模范。",
            "府中多豪隽，渌水浮菡萏。",
            "珍烹穷水陆，何独嗜昌歜。",
            "仁圣今在御，威柄方亲揽。",
            "君看盈尺瑞，端自天心感。",
            "太平容冗散，万一逃汰贬。",
            "追随有余日，相与乐闲淡。",
            "人生随所遇，何者为夷险。",
            "要当反自味，岂特甞橄榄。"
        ],
        "title": "仲焕雪中见过因留小酌",
        "id": "3b7cb960-d4f9-4117-ab1b-7e319a6f817a"
    },
    {
        "author": "许景衡",
        "paragraphs": [
            "忆昨初寓宿，黄宫萌一阳。",
            "今我复来思，节物老春光。",
            "浓阴付梅杏，青实久已甞。",
            "翳翳轩窗日，几线如许长。",
            "蜂儿饱储蜜，燕子已巢梁。",
            "吏役秖扰扰，何术补民疮。",
            "学古要施设，及时当自强。",
            "光阴俯仰过，老矣徒慨慷。",
            "挺挺彼苍官，生来傲冰霜。",
            "端然阅荣谢，未觉岁月忙。"
        ],
        "title": "去年冬至过闽清再至有感",
        "id": "ce8eca24-40e6-4d22-942b-f2ca30c500aa"
    },
    {
        "author": "许景衡",
        "paragraphs": [
            "五岳独说太华雄，屹嶫千仞撑青穹。",
            "何人收卷入掌握，要使肉眼惊神通。",
            "悬巖绝壑溅飞瀑，玉窗翠壁开深宫。",
            "先生捧玩岂徒尔，崇卑真妄归圆融。",
            "我生江海曾未识，幽邃崎嵚烦指踪。",
            "堪笑骑驴老潘阆，却要三峰在眼中。"
        ],
        "title": "和王鲁公掌中太华",
        "id": "06ce36d1-4b64-4800-bf92-f139e25fa581"
    },
    {
        "author": "许景衡",
        "paragraphs": [
            "青衫白马佳公子，山东豪俊知名氏。",
            "平生青云期自至，仓庾一官聊复尔。",
            "丞公家风继伯起，笑渠飏糠两眼眯。",
            "乘田委吏古不耻，端恐前言戯之耳。"
        ],
        "title": "次韵杨时可戯高潜翁",
        "id": "efee7d65-f929-4036-a037-64fa5bf6d6fc"
    },
    {
        "author": "许景衡",
        "paragraphs": [
            "万卉流芳，不知春力。",
            "巖畔涧下，蹙红皱碧。",
            "乘兴复谁同，孤踪远仇敌。",
            "君不见五百圣者道雄机，灵峰晦盲深无极。",
            "寒山老，寒山老，随沉迹，迢迢此去须寻觅。",
            "花落花开独望时，记取白云抱幽石。"
        ],
        "title": "送僧之石梁",
        "id": "cb2d3114-a2c5-4f55-88c8-624fc261d27b"
    },
    {
        "author": "许景衡",
        "paragraphs": [
            "江边煮盐女，日垦沙中土。",
            "闻道潮干土有花，肩负争先汗如雨。",
            "经年鬻盐赴官市，屋里藜羮淡如水。",
            "谁家滋味尽八珍，猫狗食余随帚尘。"
        ],
        "title": "江边行",
        "id": "c4c7daf3-7120-4016-b006-91ae428f158d"
    },
    {
        "author": "许景衡",
        "paragraphs": [
            "长门沉沉人悄悄，满庭红叶惊秋早。",
            "窗底银釭祗自明，却闻别院按歌声。",
            "飞花满地君恩去，覆水返瓶君或悟。",
            "人生离合自有时，多应不在相如赋。"
        ],
        "title": "和长门怨",
        "id": "3a3dd538-b9c1-4440-b505-38bff64c2761"
    },
    {
        "author": "许景衡",
        "paragraphs": [
            "播谷子，播谷子，尔休苦苦催春耕。",
            "劝农使者无一语，嗟尔聒聒知谁听。",
            "提葫芦，提葫芦，荒年有酒无人酤。",
            "先生年来亦不饮，花前愧尔情渠渠。",
            "杜鹃流血思归去，百舌从来巧言语。",
            "纷纷随意作春声，梦入钧天听韶濩。",
            "先生避俗厌烦喧，竹底诛茆甞闭户。",
            "苍苔满径人迹稀，嗟子胡为肯同住。",
            "声名尽道男子事，窗下谁知读书苦。",
            "灯花落也作罢休，早取商量君听取。"
        ],
        "title": "调同舍",
        "id": "4a814014-88f5-40db-8e7c-0543351bd08d"
    },
    {
        "author": "许景衡",
        "paragraphs": [
            "闻说江南多笔工，马生所作尤瓌异。",
            "十年江海得妙旨，一日声名倾众技。",
            "故人怜我有书癖，数管不辞千里寄。",
            "齐锋出颖虽不殊，洒墨虚心皆已智。",
            "当年退之传毛颖，假辞托说终伤伪。",
            "我今草草又百载，矫首相望空两地。",
            "文房四子迭有无，商没参横似相避。",
            "鼠须栗尾乃见嫌，强欲用之随弃置。",
            "马笔端如故人面，眼瞥见时心已记。",
            "跳龙卧虎非世习，绾虵萦蚓皆儿戯。",
            "岂知远适在加鞭，却傚良工先利器。",
            "何当拂衣隐林麓，约史著书从素志。",
            "敢言名姓垂竹帛，自甘生死惟文字。",
            "敬谢故人因及马，梳毫截管惟精致。",
            "而今劲健已不售，要须软熟随人意。"
        ],
        "title": "故人惠马生笔",
        "id": "45dc3ec4-e4a2-495e-ae48-78b94c884bf8"
    },
    {
        "author": "许景衡",
        "paragraphs": [
            "浮屠西来如转邮，方袍纷纷剧东瓯。",
            "上人维弼志独优，翛然高举异凡俦。",
            "从师度淮溯隋沟，神都岁月俄十周。",
            "燕坐缥缈云中楼，明窗翰墨冰茧柔。",
            "贵人旁午拥轩驺，问汝亦有所欲不。",
            "此身南北真浮浮，黄金白璧谁能收。",
            "乃独汲汲从英游，乞书览字无时休。",
            "千年金石穷雕锼，上剧钟王下虞欧。",
            "糢糊墨本如山邱，精神散漫不可求。",
            "俗人贵耳贱两眸，今人古意岂不侔。",
            "森然玉筯垂银钩，怒猊渇骥蟠灵湫。",
            "锦嚢象轴光油油，自笑长物犹见留。",
            "幡然忽忆江湖秋，瓶锡东下如轻鸥。",
            "诛茆伐木寒巖陬，名堂以静盖有由。",
            "坐观蠢蠢遍九州，长空浮云水中沤。",
            "眼前何曾无应酬，岚光波影相夷犹。",
            "别来书札屡相投，问我何时泛扁舟。",
            "西峰玊泉深且幽，杖藜来往亦风流。",
            "红尘道路方悠悠，回首东南天尽头。"
        ],
        "title": "静堂为弼上人题",
        "id": "ca09c3d8-ded6-452e-828a-c0ee57b5edfd"
    },
    {
        "author": "许景衡",
        "paragraphs": [
            "我观淮之源，东行已千里。",
            "扁舟一日下长淮，似与故人相见喜。",
            "不知渡越几涧谷，清澈尚尔无泥滓。",
            "澹然端肯与我俱，试问故人能有几。",
            "荡云沃日穷眼界，茫茫直与天相似。",
            "万艘络绎鼓风蒲，翳翳尘飞明镜里。",
            "况闻水伯时恶剧，雷击风掀浪山起。",
            "岂知生处极幽深，清浅涓涓一泓尔。",
            "吾闻古来养心者，扩而充之亦如此。",
            "自惭学问太迂疏，十载不离蛙井底。",
            "潢污断港何足道，所得未能充口耳。",
            "忽惊浩浩东倾海，会令百川皆遶指。",
            "君看厚地一撮土，本来也是无多子。",
            "人间万事须自强，嗟我蹉跎今老矣。"
        ],
        "title": "渡淮",
        "id": "a1e7ee39-7528-4a86-91bf-f9cf61285f63"
    },
    {
        "author": "许景衡",
        "paragraphs": [
            "君不见梅子真，当年狂歌吴市门。",
            "神仙隐逸两何有，耿介感激空千言。",
            "我今幸生太平日，千载相望同禄秩。",
            "闲看世事浑不知，一心祇愿饥肠实。",
            "有谁解与鲁公米，无田也酿渊明秫。",
            "瓮间细酌新泼醅，既醉欢娱亦萧瑟。",
            "江湖谁肯便相望，一尊犹及诗人甞。",
            "榴花竹叶应拨去，落琖且看鹅儿黄。",
            "高斋肆筵尽嘉客，长鲸一吸无余沥。",
            "座上杯盘未狼藉，愁见长瓶卧东壁。",
            "新诗飘飘写胸臆，青天白日飞霹雳。",
            "休言李杜门限牢，到底输我巧钻刺。",
            "我诗杉鸡竹兔耳，未见虎狼先辟易。",
            "异时更敢说较量，缩手从今作降敌。"
        ],
        "title": "和左与言谢寄酒",
        "id": "66648301-8cba-4a57-baa7-40f483607222"
    },
    {
        "author": "许景衡",
        "paragraphs": [
            "尝闻欧阳子，自许一世豪。",
            "及得梅老蟠桃诗，畏彼松柏临蓬蒿。",
            "歘然欲以怪自戯，新句远继愈与郊。",
            "嗟我后来亦何为，敬诵遗墨徒嘈嘈。",
            "有时援笔学模写，矫首但觉嵩衡高。",
            "宣城无人颖尾空，百年风月何寥寥。",
            "那知吏部有孙子，年少力学精风骚。",
            "前日记梦属我韵，笔墨奔放欲与二子争秋毫。",
            "秦盆楚筑未觉陋，锵然入耳惊咸韶。",
            "昔我一官向天台，春风洞府生碧桃。",
            "简书坐束寸步不能到，落花流水空迢迢。",
            "羡君幽梦得所适，一饱便觉忘荤臊。",
            "要寻苏后评济漯，岂学刘阮迷妖娆。",
            "百年扰扰亦梦耳，更较长短论昏朝。",
            "不如吟诗饮美酒，从他世事如牛毛。"
        ],
        "title": "谢韩用可和记梦诗",
        "id": "88c6f6d7-da09-4ebe-9674-7a5cef2e74e5"
    },
    {
        "author": "许景衡",
        "paragraphs": [
            "斗禄折腰方自勉，敢叹尘沙长满眼。",
            "平田细路苦萦纡，尽日肩舆在香篆。",
            "簿书告办裁知返，落日在山山路远。",
            "荆榛蔽塞虎纵横，僮仆相呼无处遯。",
            "山下人家早闭门，疏篱灯火自黄昏。",
            "杯盘四座还相语，犹有行人过别村。"
        ],
        "title": "按田南乡夜过翁岭",
        "id": "419b38ed-d271-4227-9d6f-7ea99b926cf5"
    },
    {
        "author": "许景衡",
        "paragraphs": [
            "山僧栖在山之巅，胡为振锡来市廛。",
            "且言自得相形术，愿与多士谈媸妍。",
            "津涂穷通可逆数，名分巨细潜开先。",
            "庞眉合享寿考福，鼎角堪持丞弼权。",
            "人生肖貌虽若尔，天理应效非皆然。",
            "条侯饿死始难必，裴度果相终何缘。",
            "亨衢第以直道致，吉祉多为阴功延。",
            "操脩向善或向恶，感召凶吉如蹄筌。",
            "予观传记考物理，谓师语议非无传。",
            "出言少偷信不免，受玊苟堕知难全。",
            "况乎素行未中积，敢以虚表要诸天。",
            "富哉荀卿骋雄辩，推本心术深磨研。",
            "九州功崇夏禹跳，三面德至成汤偏。",
            "仲尼何长子弓短，古今无害为圣贤。",
            "林宗知人出明性，清澈鉴裁犹澄渊。",
            "大端亦贵器与识，规矩安可私方圆。",
            "君平卜筮达至理，探索造化穷推迁。",
            "与臣言忠子言孝，利害之际尤拳拳。",
            "古人术学务原本，宁将浮说相拘挛。",
            "羡师通论近名教，为师条列终吾篇。"
        ],
        "title": "赠五台妙空师",
        "id": "a060e458-81ad-4afd-af22-8380042932f7"
    },
    {
        "author": "许景衡",
        "paragraphs": [
            "乐天西湖夸竹阁，寂寞百年风陨箨。",
            "师今燕坐最胜处，翛然日诵山中乐。",
            "富贵易致闲难得，造物畀渠良不薄。",
            "老康游戯作偈言，使我怊怅心茫然。"
        ],
        "tags": [
            "西湖"
        ],
        "title": "康师赠臣阇黎次韵",
        "id": "ccdc72a3-6b14-4599-b618-cc185be890aa"
    },
    {
        "author": "许景衡",
        "paragraphs": [
            "当年公子身通侯，锦衣玊食天上游。",
            "骑龙日日朝北斗，岂识万里江湖秋。",
            "但闻人说芦苇傍，枯荷翻倒风飕飕。",
            "四天墨黑雪欲落，羣鴈上下声咿呦。",
            "坐嗟上界足官府，十年高阁空双眸。",
            "岂无诗句强模写，晓梦不到寒江头。",
            "何人笔墨得能巧，活脱所见来神州。",
            "高堂素壁试披拂，已觉身在芦花洲。",
            "嗟嗟江海人，兀兀一叶舟。",
            "烟蓑雨笠不自好，风雪横来翻百忧。",
            "岂知公子曾未见，缣素髣髴千金酬。",
            "人生万事适意耳，过眼起灭皆浮沤。",
            "玉函置璧夸谨密，流落道路知谁收。",
            "公子好画岂云尔，要使万物供冥搜。",
            "至今好句在人口，泰华突兀黄河流。",
            "嗟我后来亦作诗，辞悭意鄙劳雕锼。",
            "愿起公子已死中，论诗观画一洗千古愁。"
        ],
        "title": "赵持志出先公文炳所藏芦鴈",
        "id": "b7befc05-53b6-4f2d-8801-d1dc93dd6e15"
    },
    {
        "author": "许景衡",
        "paragraphs": [
            "阔步云霄去，当年属意深。",
            "感时虽白髪，许国尚丹心。",
            "顾我无才思，登门怯醉吟。",
            "谁能将寿酒，满满为公斟。"
        ],
        "title": "张元光生日",
        "id": "b1850bdd-3710-4ade-9237-30cfa3288db6"
    },
    {
        "author": "许景衡",
        "paragraphs": [
            "亭障临燕塞，江山复楚乡。",
            "艰难悲客路，宴坐忆禅房。",
            "烧尽蒲花烛，清余柏木香。",
            "十年如梦觉，两鬓自苍苍。"
        ],
        "title": "寄钦师",
        "id": "82338c2f-8364-4940-954c-f30ff1112d62"
    },
    {
        "author": "许景衡",
        "paragraphs": [
            "送客关城外，回鞭驿路长。",
            "风烟无限好，簿领底能忙。",
            "平野破寒木，红尘烘夕阳。",
            "新诗巧模写，最忆幕中郎。"
        ],
        "title": "还自肃宁晚色可爱寄卢行之",
        "id": "0bfdf67b-3b6b-4b4e-82b8-8a2d604d4d3f"
    },
    {
        "author": "许景衡",
        "paragraphs": [
            "信步春风远，田家暮景迟。",
            "乱畦还有径，疏竹自成篱。",
            "鸡犬皆丰岁，渔樵独此时。",
            "年年看节物，鬓发欲丝垂。"
        ],
        "title": "信步",
        "id": "3772bac6-afd1-42fb-ab86-adc98b494ca3"
    },
    {
        "author": "许景衡",
        "paragraphs": [
            "僧家乐幽独，世路自尘埃。",
            "丈室何人到，重门尽日开。",
            "石泓泉滴沥，竹径月徘徊。",
            "多谢相招意，江湖归去来。"
        ],
        "title": "招隐堂",
        "id": "59478148-08e3-4572-8d53-b5bb3d0456fb"
    },
    {
        "author": "许景衡",
        "paragraphs": [
            "两溪寻胜处，三洞得偕行。",
            "涧外云犹湿，山深谷应声。",
            "留连看龙跃，来往计牛鸣。",
            "回首林间寺，疏钟报晚晴。"
        ],
        "title": "次韵彦崇游三洞",
        "id": "643774b3-713e-49ea-9334-d9258a0d4eef"
    },
    {
        "author": "许景衡",
        "paragraphs": [
            "天上曾三接，人间第一流。",
            "云章颁召节，锦里送行舟。",
            "急雨千山暮，廻风五月秋。",
            "红旗犹可识，宾吏满江头。"
        ],
        "title": "送翁修撰",
        "id": "80883839-4833-4407-9ac3-0022f2420aed"
    },
    {
        "author": "许景衡",
        "paragraphs": [
            "节序重重过，京华物物新。",
            "安排黍生角，粧点艾为神。",
            "穷衖无来客，他乡有故人。",
            "挥毫非楚些，谁与吊灵均。"
        ],
        "title": "端午",
        "id": "72abd7a5-e0e5-4039-b69a-29e5a47eff5b"
    },
    {
        "author": "许景衡",
        "paragraphs": [
            "青女飞霜重，黄花挹露鲜。",
            "伊人今已矣，节物独依然。",
            "抚事真疑梦，登高泪迸泉。",
            "关河重回首，烟草夕阳天。"
        ],
        "title": "九日",
        "id": "06b3cecf-5213-4486-a35d-dca622f8c9e7"
    },
    {
        "author": "许景衡",
        "paragraphs": [
            "殊方复嘉节，对酒重悲嗟。",
            "逝水人何处，荒篱菊自花。",
            "南楼秋色远，西岭夕阳斜。",
            "旧日登高处，于今定几家。"
        ],
        "title": "九日追怀叔父兄长登高",
        "id": "b0a1997a-a648-4257-bb50-60f42ecef8bc"
    },
    {
        "author": "许景衡",
        "paragraphs": [
            "寄语黄夫子，而今正好行。",
            "麦秋最凉冷，梅雨半阴晴。",
            "客路空形役，乡山独眼明。",
            "偏亲应更喜，少妇好家声。"
        ],
        "title": "送黄元宾还乡",
        "id": "9e1428be-716c-4746-adba-08170ed91151"
    },
    {
        "author": "许景衡",
        "paragraphs": [
            "断续黄梅雨，清凉小麦秋。",
            "谪官犹逆旅，送汝上归舟。",
            "松菊宜勤种，箪瓢善自谋。",
            "余生须付托，可但鹿门游。"
        ],
        "title": "送世厚还乡",
        "id": "d3f229c2-a0f9-4690-bc7f-fe4f6ad9a350"
    },
    {
        "author": "许景衡",
        "paragraphs": [
            "留连不觉久，萧寺足清风。",
            "短棹平湖里，孤城落照中。",
            "朝廷尚多难，身世转飘蓬。",
            "安得言分散，清尊岂易同。"
        ],
        "title": "过西岑泛湖而归呈左经臣",
        "id": "eaa9c095-9647-4f68-9ced-4bfac4be95cd"
    },
    {
        "author": "许景衡",
        "paragraphs": [
            "曾作河阳客，春来花满城。",
            "晓风吹玉勒，残月落金觥。",
            "天末伤离索，京华忽会并。",
            "琵琶双鳯翅，耳冷十年声。"
        ],
        "title": "呈吕几仲",
        "id": "604301c6-de37-4d65-8c43-388f2d5c59b1"
    },
    {
        "author": "许景衡",
        "paragraphs": [
            "问我黄山尉，无才亦可知。",
            "频修谢罪启，祇作送人诗。",
            "垅亩丰登外，山林冦盗衰。",
            "曾无慰父老，别后莫相思。"
        ],
        "title": "别黄巖",
        "id": "18e9e904-cdd2-4e59-89f3-865bee6c75ea"
    },
    {
        "author": "许景衡",
        "paragraphs": [
            "蹇浅时何取，蹉跎岁又阴。",
            "田园归去计，事业老来心。",
            "好句烦相属，离愁自不禁。",
            "松江分手处，烟水暮沉沉。"
        ],
        "title": "奉酬胡丈赠别",
        "id": "7a5cc870-11f7-4869-8817-949810176c50"
    },
    {
        "author": "许景衡",
        "paragraphs": [
            "行乐连三月，渔樵亦醉吟。",
            "桑麻须日力，花絮识春深。",
            "飘泊惊时变，文章信陆沉。",
            "故园渺天末，无限欲归心。"
        ],
        "title": "春晚",
        "id": "ad48291a-351b-49bd-878c-a878c4bcd88f"
    },
    {
        "author": "许景衡",
        "paragraphs": [
            "蝶散花犹在，鸦藏柳已阴。",
            "敢辞连日醉，恐负惜春心。",
            "金缕休频唱，瑶牋正苦吟。",
            "独慙诗学浅，三叹岂知音。"
        ],
        "title": "和经臣晚春",
        "id": "4faeed2a-6ad1-4afe-88f5-77f522575559"
    },
    {
        "author": "许景衡",
        "paragraphs": [
            "伯氏古豪士，何曾与俗同。",
            "酒狂天地外，诗句笑谈中。",
            "池水添新绿，林花看旧红。",
            "向来多乐事，天末任漂蓬。"
        ],
        "title": "伯氏",
        "id": "28352889-b511-4b28-a9e8-d7f921775124"
    },
    {
        "author": "许景衡",
        "paragraphs": [
            "官舟怜逐客，鸣橹破惊湍。",
            "霞气横江白，秋风送晓寒。",
            "平生独往愿，今日上恩寛。",
            "渐近严家濑，擡头觅钓竿。"
        ],
        "title": "早渡浙江",
        "id": "3c85cc58-b9c8-41eb-805f-2cfb6860e0bf"
    },
    {
        "author": "许景衡",
        "paragraphs": [
            "脉脉多愁思，栖栖复晚行。",
            "路回村更远，林邃客频惊。",
            "宿鸟非无处，归云自有情。",
            "乡关怅何许，天际暮山横。"
        ],
        "title": "晚行",
        "id": "639e689b-9485-4267-970b-51bdac4133ca"
    },
    {
        "author": "许景衡",
        "paragraphs": [
            "竹轿兼程去，松门百里余。",
            "荒林疑兽伏，穷海异人居。",
            "山拥波涛急，沙轻步履虚。",
            "来因王事耳，此外敢踌躇。"
        ],
        "title": "松门诗",
        "id": "e80a4b05-7cf7-4501-a4f4-76da1c47554a"
    },
    {
        "author": "许景衡",
        "paragraphs": [
            "阮舍淹丞属，闽山得儁髦。",
            "诗书能自立，州县岂徒劳。",
            "迂拙从吾老，飞腾看尔曹。",
            "祇应记岑寂，尺素到江皋。"
        ],
        "title": "送从姪邦直丞长溪",
        "id": "e00de4b5-21e8-4bdd-8d66-c54973b4c83f"
    },
    {
        "author": "许景衡",
        "paragraphs": [
            "问讯吾家姪，题诗寄此情。",
            "遗孤犹小在，聪慧乞怜生。",
            "祖母今年老，门风待汝成。",
            "须知疏懒叔，早晚欲归耕。"
        ],
        "title": "示世隆",
        "id": "f456b3ea-a37b-4066-9bca-22000c75a8a3"
    },
    {
        "author": "许景衡",
        "paragraphs": [
            "闻说吹台上，秋来鏁薜萝。",
            "白云长自在，幽径复谁过。",
            "天末空愁眼，尊前且浩歌。",
            "山林与廊庙，二者竟如何。"
        ],
        "title": "吹台",
        "id": "54465bfd-07ee-45a4-ad7b-b3c374275b87"
    },
    {
        "author": "许景衡",
        "paragraphs": [
            "幽谷青青树，移根倩尔栽。",
            "祇疑荆棘地，不称栋梁材。",
            "岂为岁寒改，稍看春色回。",
            "清阴惟海国，回首思悠哉。"
        ],
        "title": "种树",
        "id": "1bb7893b-244f-431d-8a81-abce08fa33b6"
    },
    {
        "author": "许景衡",
        "paragraphs": [
            "学舍贤师友，年家老弟兄。",
            "分符渺淮楚，倾盖忆都城。",
            "白雪千篇在，黄粱一梦惊。",
            "承家今有子，未觉负平生。"
        ],
        "title": "翁行简挽诗",
        "id": "76bf2166-1c22-4a2e-b32b-d1d9e86f7795"
    },
    {
        "author": "许景衡",
        "paragraphs": [
            "潇洒贤公子，闲邀病客俱。",
            "青灯初照席，彩箭已盈壶。",
            "隆凖真龙种，清声想鳯雏。",
            "扁舟明发处，应记梦华胥。"
        ],
        "title": "赵敦礼见招小饮投壶明日南去",
        "id": "6ec0b4b9-b8d5-40e6-a801-d59f9179ca03"
    },
    {
        "author": "许景衡",
        "paragraphs": [
            "婉娩宜家早，孳孳执礼勤。",
            "事姑俱白髪，看子上青云。",
            "飞旐隋河路，新阡慎水濆。",
            "哀荣两殊绝，州里未前闻。"
        ],
        "title": "挽刘太君诗二首  其一",
        "id": "b9c7361f-b0b3-4d0f-9fb7-2d995f8e21bc"
    },
    {
        "author": "许景衡",
        "paragraphs": [
            "配德乐邱园，承家属后昆。",
            "千钟岂荣耀，一笑为平反。",
            "庭树悲风惨，霜天落月昏。",
            "斑衣已陈迹，补衮看忠言。"
        ],
        "title": "挽刘太君诗二首  其二",
        "id": "f1f0cd53-ad98-4331-87ae-8d004c060788"
    },
    {
        "author": "许景衡",
        "paragraphs": [
            "召节来金阙，扁舟望石门。",
            "家山秋渺渺，烟水暮昏昏。",
            "竟失临分语，徒伤远别魂。",
            "慇懃谢池月，相对宿江村。"
        ],
        "title": "次经臣见寄之韵",
        "id": "8db6d580-ea57-4ac5-a4e1-2b82cefff2e7"
    },
    {
        "author": "许景衡",
        "paragraphs": [
            "问学探前圣，声名自妙年。",
            "何疑待价玉，却计买山钱。",
            "北极云垂地，西江水接天。",
            "扁舟如有约，吾亦赋归田。"
        ],
        "tags": [
            "长江"
        ],
        "title": "次韵周共叔五首  其一",
        "id": "479e3390-2dc1-44ce-8f24-f22e2ec2c477"
    },
    {
        "author": "许景衡",
        "paragraphs": [
            "黄卷开三馆，红尘又几年。",
            "病多须药物，旅寓费嚢钱。",
            "旧学宁无意，斯文祇任天。",
            "轩轩千里鹤，可但戯芝田。"
        ],
        "title": "次韵周共叔五首  其二",
        "id": "c3f5daa9-5aea-4381-b9f1-224760be1e28"
    },
    {
        "author": "许景衡",
        "paragraphs": [
            "乡国兵戈息，仍闻大有年。",
            "欲寻江上宅，预办酒家钱。",
            "好句烦招隐，余生且乐天。",
            "向来真可笑，舍己别耘田。"
        ],
        "title": "次韵周共叔五首  其三",
        "id": "855a49da-46a0-4e9e-b61f-1ab86b10b35e"
    },
    {
        "author": "许景衡",
        "paragraphs": [
            "赐环初就日，弛担又逾年。",
            "老矣怀三径，归欤有几钱。",
            "报君惭犬马，恋阙望云天。",
            "但得邻颜巷，宁论负郭田。"
        ],
        "title": "次韵周共叔五首  其四",
        "id": "b03a0eaa-34b6-4a21-b67f-ffa37d85eacc"
    },
    {
        "author": "许景衡",
        "paragraphs": [
            "邻并端如约，追随可判年。",
            "稻粱当富岁，鱼蟹不论钱。",
            "春到花开处，霜余橘熟天。",
            "清尊长啸傲，沧海半桑田。"
        ],
        "title": "次韵周共叔五首  其五",
        "id": "82bb023c-b3c8-424c-9bb5-f6afe638319e"
    },
    {
        "author": "许景衡",
        "paragraphs": [
            "乌府参风宪，鲰生负德音。",
            "投闲虽白首，体国尚丹心。",
            "天上浮云散，江边秋色深。",
            "第知歌击壤，宁复赋愁霖。"
        ],
        "title": "次韵王功达见寄",
        "id": "d806174e-6b92-44aa-96fc-a9a704c69ea0"
    },
    {
        "author": "许景衡",
        "paragraphs": [
            "风雨江湖梦，衣裳京洛尘。",
            "人生皆物役，海内岂吾贫。",
            "丈室虽多病，邻翁或可亲。",
            "杖藜元有约，会见往来频。"
        ],
        "title": "次韵陈仲山见寄",
        "id": "ecfb1135-c20b-402c-bb06-a0081b725cbd"
    },
    {
        "author": "许景衡",
        "paragraphs": [
            "江海闲来久，篇章老更新。",
            "蒿莱犹自饱，天地岂吾贫。",
            "旧友今持节，诸郎亦可人。",
            "应怜未归客，白首尚红尘。"
        ],
        "title": "次韵似之运使奉呈左经臣兄二首  其一",
        "id": "98e6e3fc-f532-4caa-9786-f88007868b22"
    },
    {
        "author": "许景衡",
        "paragraphs": [
            "酒胆他年大，诗名近世无。",
            "山林多避冦，里巷笑为儒。",
            "老去慵开眼，秋来欲染须。",
            "凉风千万里，的的为南图。"
        ],
        "title": "次韵似之运使奉呈左经臣兄二首  其二",
        "id": "5db41db9-9272-49a4-b4ce-9899e71661dc"
    },
    {
        "author": "许景衡",
        "paragraphs": [
            "入竹空陈迹，经行忆岁除。",
            "旧游谁更在，逸兴近何如。",
            "树密莺声远，江寒鴈影疏。",
            "楼头红日晚，徙倚独踌蹰。"
        ],
        "title": "寄许乐清冲辅",
        "id": "d18a5497-e126-4b94-8a70-3dac09243020"
    },
    {
        "author": "许景衡",
        "paragraphs": [
            "忆在西斋日，斯文得细论。",
            "别离空岁月，飘泊任干坤。",
            "把酒余风味，看云各泪痕。",
            "扁舟独归处，烟水暮昏昏。"
        ],
        "title": "曾汝器既别奉寄",
        "id": "4f8437a1-c163-4f69-a2e2-2700b309e34e"
    },
    {
        "author": "许景衡",
        "paragraphs": [
            "细草碧侵池，幽花亦满枝。",
            "羣生俱有德，造物定谁私。",
            "故国春将暮，他乡日自迟。",
            "论文一樽酒，何路得追随。"
        ],
        "title": "寄张德祥",
        "id": "8e195ab3-80ee-4cfd-98bf-d5f390cd93cb"
    },
    {
        "author": "许景衡",
        "paragraphs": [
            "鹿苑西湖上，乌台北斗旁。",
            "尘沙空自老，云外定相望。",
            "林麓余秋色，郊原半夕阳。",
            "惟应阁前竹，凛凛带新霜。"
        ],
        "tags": [
            "西湖"
        ],
        "title": "寄竹阁臣师",
        "id": "f0416cab-3c88-481b-8867-24314d21f4fa"
    },
    {
        "author": "许景衡",
        "paragraphs": [
            "京国三千里，人来慰所思。",
            "遥知为客好，何似在家时。",
            "春日鸾凰去，秋风鸿鴈悲。",
            "衣裳慈母线，亦恐汝归迟。"
        ],
        "title": "寄沈亨老",
        "id": "47521554-1b2b-4a97-afdc-2867c6f748f1"
    },
    {
        "author": "许景衡",
        "paragraphs": [
            "茅屋西山曲，携书喜见过。",
            "别离惊岁月，淹泊奈时何。",
            "末俗皆浮诞，斯文肯琢磨。",
            "后生余力在，吾意已蹉跎。"
        ],
        "title": "寄薛十七巨源",
        "id": "fd82228a-de1b-45ab-add0-67361a13774a"
    },
    {
        "author": "许景衡",
        "paragraphs": [
            "花县逢迎日，琴堂宴坐频。",
            "簿书时有暇，灯火夜相亲。",
            "世系皆王泽，官曹独海滨。",
            "政成飞舄去，念别一伤神。"
        ],
        "title": "寄钱子勉",
        "id": "996ce590-8023-4186-9574-1e0f40f9c6f0"
    },
    {
        "author": "许景衡",
        "paragraphs": [
            "留侯有高致，世业更谁传。",
            "苕霅新开径，蓬瀛旧集仙。",
            "藜床荫松桂，蕙帐带云烟。",
            "扰扰争毫末，何人解乐全。"
        ],
        "title": "寄题张学士三径堂二首  其一",
        "id": "4ad41cad-7a72-46b7-9311-bb7c2c6dd8d2"
    },
    {
        "author": "许景衡",
        "paragraphs": [
            "我欲寻三径，长歌归去来。",
            "未能似夫子，还是走尘埃。",
            "彩笔临流赋，清樽对菊开。",
            "披榛往来处，东望思悠哉。"
        ],
        "title": "寄题张学士三径堂二首  其二",
        "id": "d6c7837c-4831-435e-bd55-de6327b165e4"
    },
    {
        "author": "许景衡",
        "paragraphs": [
            "真人已仙去，释子在高岑。",
            "暮色江山远，春风草木深。",
            "何人与题咏，今我亦登临。",
            "纵目皆云尔，谁知有纵心。"
        ],
        "title": "纵目轩诗",
        "id": "8d1d6fab-edf4-44cf-8056-3daccec9ba84"
    },
    {
        "author": "许景衡",
        "paragraphs": [
            "行役无时节，春来又几时。",
            "柳条随处处，梅蘂亦枝枝。",
            "弱质曾无取，斯文祇自宜。",
            "眼边新物色，驻马暮江湄。"
        ],
        "title": "行役诗",
        "id": "e397af21-c44a-480d-ae20-3a29246b859b"
    },
    {
        "author": "许景衡",
        "paragraphs": [
            "泉裂碧巖腹，玆焉复小渠。",
            "泓澄元有在，溉濯乃其余。",
            "孤迹寄江海，三年困簿书。",
            "闲来俯清浅，感叹独踟躇。"
        ],
        "title": "石泉小轩",
        "id": "43a0a115-b86d-436e-8af4-2b54a999ea86"
    },
    {
        "author": "许景衡",
        "paragraphs": [
            "渺渺指沧海，行行过汉陵。",
            "衣裳千里雪，鞍马九河冰。",
            "寓宿适有处，悲歌自不胜。",
            "平生少游语，耿耿对寒灯。"
        ],
        "title": "土山驿诗",
        "id": "955419a3-8e8b-49c9-bbd8-1fb9ab65b3f0"
    },
    {
        "author": "许景衡",
        "paragraphs": [
            "南州苦卑湿，梅熟复何如。",
            "老夫厌巾屦，穉子在泥涂。",
            "新月出天末，微凉生雨余。",
            "陶公入州府，此兴与谁俱。"
        ],
        "title": "晚晴  其一",
        "id": "fb841456-fe05-4838-9334-5603a564d280"
    },
    {
        "author": "许景衡",
        "paragraphs": [
            "天街经暑雨，乌府绝尘氛。",
            "跃马人皆散，新蝉我独闻。",
            "风生初罢扇，日转渐无云。",
            "寄语同时客，清凉尚可分。"
        ],
        "title": "晚晴  其二",
        "id": "f4ab8d77-a16b-4985-9530-e3dc1016fc12"
    },
    {
        "author": "许景衡",
        "paragraphs": [
            "驻马长河曲，穿林小径斜。",
            "犹能寻隐逸，可是厌泥沙。",
            "轩冕虽无意，田园尚有涯。",
            "何时策筇竹，随意到山家。"
        ],
        "title": "驻马诗",
        "id": "90b47b6d-6a4b-4696-b0f7-89706a2c0784"
    },
    {
        "author": "许景衡",
        "paragraphs": [
            "台奴初学语，丹子已能行。",
            "问叔今何处，嗔爷太懒生。",
            "会令主门户，岂复意功名。",
            "坐对江湖晚，横塘舟自横。"
        ],
        "title": "无题",
        "id": "453e0dbe-a8f4-4f3c-8eca-0b08d9b2474e"
    },
    {
        "author": "许景衡",
        "paragraphs": [
            "野外连荒草，楼头正夕阳。",
            "凭栏空远目，何处是吾乡。",
            "王粲从军乐，少陵羁旅伤。",
            "男儿知底事，出处两难忘。"
        ],
        "title": "野外",
        "id": "5632e952-ad2f-4874-a287-69d25ea30fee"
    },
    {
        "author": "许景衡",
        "paragraphs": [
            "捕逐虽王事，经行亦自强。",
            "舣舟当海岛，寓宿得僧房。",
            "绝境三山在，清风一水长。",
            "此生空物役，回首意茫茫。"
        ],
        "title": "宿僧房",
        "id": "bc770d0f-d0ed-4a55-b5fe-df00ee0e40c0"
    },
    {
        "author": "许景衡",
        "paragraphs": [
            "驻马问村老，却言行未迟。",
            "路虽十里远，月到四更时。",
            "我去良有役，子眠宁负期。",
            "人生随意好，冷笑一题诗。"
        ],
        "title": "夜过杜家村",
        "id": "84782afb-8e4b-4818-9ccc-5f7b6d6fe33d"
    },
    {
        "author": "许景衡",
        "paragraphs": [
            "二子今西去，赠言聊尔规。",
            "勉哉精素业，行矣仕明时。",
            "破腊梅先蘂，含春柳欲丝。",
            "江边人散后，帆影渐参差。"
        ],
        "title": "送师颜致康深道入京",
        "id": "ff35362a-2970-4c6e-977a-e50db1d1ab4e"
    },
    {
        "author": "许景衡",
        "paragraphs": [
            "海内名闻久，江边岁复朞。",
            "美才由世济，清节畏人知。",
            "郡国已无事，朝廷方有为。",
            "会参鸿鴈序，归去鳯凰池。"
        ],
        "title": "上章倅二首  其一",
        "id": "d885e4a6-86dd-4196-8517-00dd3bf501c6"
    },
    {
        "author": "许景衡",
        "paragraphs": [
            "簿领勤官府，声名振士林。",
            "虽云心尚在，自觉力难任。",
            "岁月淹多病，江山入苦吟。",
            "高堂昔三叹，亦恐负知音。"
        ],
        "title": "上章倅二首  其二",
        "id": "0f9d31cd-2174-45ef-917b-191fe002e2c1"
    },
    {
        "author": "许景衡",
        "paragraphs": [
            "远意诚难问，狂歌自不禁。",
            "花光春灼灼，月色夜沉沉。",
            "简册终何事，江湖独此心。",
            "野禽多意绪，飞集近寒林。"
        ],
        "title": "远意",
        "id": "3ed44696-215c-40e8-9403-6f539519c6ed"
    },
    {
        "author": "许景衡",
        "paragraphs": [
            "好在横塘水，人今去几年。",
            "秋光空到地，霁色自连天。",
            "伐石围高岸，诛茅驾短椽。",
            "归欤此心在，何苦利名牵。"
        ],
        "title": "横塘",
        "id": "74674e4b-e31d-4c89-8ac1-6d602493f8c5"
    },
    {
        "author": "许景衡",
        "paragraphs": [
            "江水西风急，江天作暝阴。",
            "乡山犹在眼，节物莫惊心。",
            "是处皆秋获，谁家急暮砧。",
            "薄游愧妻子，飘荡到而今。"
        ],
        "title": "节物诗",
        "id": "fdedc361-127c-4d95-b5c9-f32984a89e8b"
    },
    {
        "author": "许景衡",
        "paragraphs": [
            "陇蜀崎岖外，炎荒闻望中。",
            "黑头方世用，青眼忽途穷。",
            "遂作天涯客，何如塞上翁。",
            "幽愁还有作，笑杀赞皇公。"
        ],
        "title": "闻子瞻南迁",
        "id": "b148d2d1-a0d2-4346-804d-5a4bce533124"
    },
    {
        "author": "许景衡",
        "paragraphs": [
            "青春嘉诞日，八十渭川师。",
            "林下有真乐，人间无愧辞。",
            "松梢看舞鹤，荷叶隐巢龟。",
            "赖有荣孙子，蓝袍荐寿巵。"
        ],
        "title": "贺人祖父生辰",
        "id": "69de201c-2037-4b6d-bb4d-128f08f88639"
    },
    {
        "author": "许景衡",
        "paragraphs": [
            "花县初相见，清樽日笑歌。",
            "交情论厚薄，客路自蹉跎。",
            "历历功名意，骎骎岁月多。",
            "岂知同夜宿，还问命如何。"
        ],
        "title": "赠吴子思",
        "id": "5c7b266c-3e95-48fe-8d18-68c902083a37"
    },
    {
        "author": "许景衡",
        "paragraphs": [
            "年少开千卷，生涯祇一瓢。",
            "声名动场屋，意气在云霄。",
            "素髪今垂领，青衫尚折腰。",
            "未应轻斗禄，吏隐本逍遥。"
        ],
        "title": "赠姚仪甫",
        "id": "09154551-17d8-4d67-9e1e-f4e008493ad5"
    },
    {
        "author": "许景衡",
        "paragraphs": [
            "永裕躬神武，开边绝汉西。",
            "虽云拥貔虎，犹未斩鲸鲵。",
            "吾子名家后，当年训士齐。",
            "天涯思往事，回首祇悽悽。"
        ],
        "title": "赠张承老",
        "id": "b0ed9056-5d13-4a6f-a5fb-99f3544ee0b0"
    },
    {
        "author": "许景衡",
        "paragraphs": [
            "古寺重门里，回廊一径幽。",
            "水声长带雨，山色最宜秋。",
            "寓宿已多日，题诗更少留。",
            "此生随利禄，行路日悠悠。"
        ],
        "title": "题寿圣院",
        "id": "6d298b0e-ea18-4fda-a1cb-9c5ac9f7fe01"
    },
    {
        "author": "许景衡",
        "paragraphs": [
            "燕处厌纷华，穿林一径斜。",
            "层峦开水墨，古木走龙蛇。",
            "事业虽无补，田园尚有涯。",
            "何时策筇竹，随意到山家。"
        ],
        "title": "寄题叶希圣申申亭  其一",
        "id": "510f786f-bb1d-4e68-a281-5e60350713ed"
    },
    {
        "author": "许景衡",
        "paragraphs": [
            "每向新亭去，何曾问主人。",
            "弟兄俱有好，樽俎自相亲。",
            "栖翼云山晚，飞花洞府春。",
            "长愁醉归去，步步近红尘。"
        ],
        "title": "寄题叶希圣申申亭  其二",
        "id": "d91d52f2-d237-4d61-b03e-61d2470768f7"
    },
    {
        "author": "许景衡",
        "paragraphs": [
            "丈人乐高旷，阅世等樊笼。",
            "池馆重城外，尘沙一笑空。",
            "红蕖新过雨，修竹自生风。",
            "未必全违俗，杯盘与客同。"
        ],
        "title": "孙大夫绝尘亭诗",
        "id": "2e70c086-6efb-45f8-ae7f-b756cb0edd7e"
    },
    {
        "author": "许景衡",
        "paragraphs": [
            "十里西城去，春风水拍堤。",
            "画船帘幕动，别殿筦絃齐。",
            "勿觉仙山远，相将醉路迷。",
            "红尘竞回首，斜日杏花西。"
        ],
        "title": "池上",
        "id": "1331e6e2-69d2-43bd-bd3e-ff767f730ea7"
    },
    {
        "author": "许景衡",
        "paragraphs": [
            "不知何处出，牢落水村边。",
            "隐隐犹含雨，飞飞欲近船。",
            "诗书看老矣，事业尚茫然。",
            "今夕知何夕，篷窗犹未眠。"
        ],
        "title": "萤",
        "id": "180c94b4-9d31-4920-9a57-50b8af6b21ee"
    },
    {
        "author": "许景衡",
        "paragraphs": [
            "诗书元有志，耕养苦无田。",
            "去国何为者，题诗独慨然。",
            "庙堂修政事，郡国奏丰年。",
            "五斗虽云薄，余生得醉眠。"
        ],
        "title": "去国",
        "id": "60a98034-ef14-4ad0-9ed2-412efc6519ae"
    },
    {
        "author": "许景衡",
        "paragraphs": [
            "飞盖山城外，寻幽鹿苑中。",
            "层轩不受暑，修竹自生风。",
            "江海多年别，杯盘一笑同。",
            "平湖吞晚照，归棹惜匆匆。"
        ],
        "title": "升之兄见访竹阁",
        "id": "4807aba5-68e6-477b-b8e7-38ee1889e1d9"
    },
    {
        "author": "许景衡",
        "paragraphs": [
            "刘子天台去，君今几代孙。",
            "山居多水石，客至亦琴樽。",
            "簿领嗟淹泊，诗书失讨论。",
            "何当谢羁束，杖策过层轩。"
        ],
        "title": "寄题会文阁",
        "id": "bea59a73-0b62-485d-99c7-8cc0656aff4c"
    },
    {
        "author": "许景衡",
        "paragraphs": [
            "飞琯迎长候，香糜入腊新。",
            "交情最怜客，节物独惊人。",
            "云意安排雪，梅香告报春。",
            "病中疏酒琖，兀坐惜芳辰。"
        ],
        "title": "亚叟惠腊粥次韵",
        "id": "356e4bf7-3078-4637-9f64-025a96162ae3"
    },
    {
        "author": "许景衡",
        "paragraphs": [
            "河南闻誉久，汉上定交新。",
            "遗粥聊从俗，题诗更可人。",
            "归期恨不早，旅思怯逢春。",
            "他日从谁饷，长怀腊八辰。"
        ],
        "title": "再和",
        "id": "661436e0-bcb0-49f4-b2cc-c28561ecc5d0"
    },
    {
        "author": "许景衡",
        "paragraphs": [
            "曹霸逢佳士，慇懃为写真。",
            "今君仍妙笔，顾我独何人。",
            "轩冕曾无意，功名敢问津。",
            "会须添杖屦，却作自由身。"
        ],
        "title": "邱隐夫传神",
        "id": "f60d5c6d-c1ba-4d49-8611-0ce8f52bbe0e"
    },
    {
        "author": "许景衡",
        "paragraphs": [
            "前辈风流远，惟公尚复存。",
            "此心无限量，所得有渊源。",
            "眷奨深宸扆，声名重谏垣。",
            "平生经世志，已矣复何言。"
        ],
        "title": "挽左司江公  其一",
        "id": "324457d2-0df6-42a9-8520-1aa9aa315392"
    }
] }
]