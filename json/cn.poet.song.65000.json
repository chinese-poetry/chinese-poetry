[
    {
        "author": "张耒",
        "paragraphs": [
            "来书纔一纸，离别意何长。",
            "应为相思苦，还能细作行。",
            "水浮新恨阔，花想旧容芳。",
            "欲问人何处，青楼在帝乡。"
        ],
        "title": "和得故人书",
        "id": "ce354d89-3077-47c5-a4df-24af14bdd632"
    },
    {
        "author": "张耒",
        "paragraphs": [
            "山色供开镜，溪光照掩扉。",
            "暗虫先夜响，萎叶近秋飞。",
            "灌垄晴蔬出，开笼暮鹤归。",
            "鸣琴坐朗月，轻露点秋衣。"
        ],
        "title": "和西斋",
        "id": "d5883cd7-6ab5-409d-ae5c-2be5c004001a"
    },
    {
        "author": "张耒",
        "paragraphs": [
            "寺倚苍崖古，僧闲昼掩扉。",
            "晓云辞岭去，夕鸟占林归。",
            "悟理观旛动，临风想锡飞。",
            "寄怀玄观外，更觉此生微。"
        ],
        "title": "和北寺",
        "id": "6a4f5bec-a96a-40a0-b20b-390ac4145edc"
    },
    {
        "author": "张耒",
        "paragraphs": [
            "岁穷阴不解，短日过墙微。",
            "幽鸟穿林小，寒乌啄树饥。",
            "冰霜崖岭壮，烟火井闾稀。",
            "老拙安闲僻，无心厌食薇。"
        ],
        "title": "食薇",
        "id": "57eec915-223d-446b-ae62-53e98e868d20"
    },
    {
        "author": "张耒",
        "paragraphs": [
            "客舍逢桃李，清樽聊自欢。",
            "梦中经夜雨，醉里度春寒。",
            "草色远还绿，鸟声晴更繁。",
            "预期多病眼，花发更辞看。"
        ],
        "title": "春寒",
        "id": "7988d414-6a53-495e-9f04-cac6b3d8f389"
    },
    {
        "author": "张耒",
        "paragraphs": [
            "为问庭前鹊，归期何太迟。",
            "旧传能报喜，东去是何时。",
            "黄叶西风急，幽花白露滋。",
            "朝朝清洛水，坎坎只东驰。"
        ],
        "title": "遣闷",
        "id": "fc9917a3-4d95-45ba-9de1-2988e4a8f09d"
    },
    {
        "author": "张耒",
        "paragraphs": [
            "岁晏北风疾，山空万谷号。",
            "木枯随意折，鸿断不成高。",
            "深屋支蓬户，温炉暖缊袍。",
            "老夫原不寐，鸣竹鼓萧骚。"
        ],
        "title": "岁暮书事十二首  其一",
        "id": "29d9045f-cc79-49a0-abad-75e910fee8cb"
    },
    {
        "author": "张耒",
        "paragraphs": [
            "清洛鱼梁浅，霜鳞素鲫肥。",
            "供厨调鼎快，充腹此羹稀。",
            "老去只便饱，年来甘息机。",
            "寒江鲈鲙美，怅望未成归。"
        ],
        "title": "岁暮书事十二首  其二",
        "id": "961f5dc1-4cf3-422a-b63e-26a0264bc0d1"
    },
    {
        "author": "张耒",
        "paragraphs": [
            "风卷尘沙白，云垂雪意凝。",
            "夜山时叫虎，晚市早收灯。",
            "园栗炮还美，村醪醉不能。",
            "三年官况味，真是冷于冰。"
        ],
        "title": "岁暮书事十二首  其三",
        "id": "d226284f-8c15-4616-b9f0-d0b00b572050"
    },
    {
        "author": "张耒",
        "paragraphs": [
            "牛羊已归去，残照满山陂。",
            "霜雁田中静，风鸢木杪悲。",
            "川原今自若，龙虎昔交驰。",
            "丘陇耕桑尽，千年不复知。"
        ],
        "title": "岁暮书事十二首  其四",
        "id": "a8d662c7-e6a0-4f50-ae21-135498e5dfbb"
    },
    {
        "author": "张耒",
        "paragraphs": [
            "原庙依冈起，传闻世祖营。",
            "南阳无雊雉，熊耳合投兵。",
            "霜日蓬原路，天风栢殿声。",
            "山川英气在，不负昔闻名。"
        ],
        "title": "岁暮书事十二首  其五",
        "id": "16188023-1d40-4139-8964-bef473073e7c"
    },
    {
        "author": "张耒",
        "paragraphs": [
            "北风吹马疾，石径上危基。",
            "野俎饱貆脯，山炉煮橡糜。",
            "寒耕敲冻石，猎火上风枝。",
            "留滞亲麋鹿，多惭发欲丝。"
        ],
        "title": "岁暮书事十二首  其六",
        "id": "54100765-256f-4ba3-8183-6dbb4790f7b1"
    },
    {
        "author": "张耒",
        "paragraphs": [
            "壮心常许国，平日讨论兵。",
            "天地身将老，山河意欲惊。",
            "病多缘痛饮，吟苦更伤情。",
            "斗酒新丰市，何人问马生。"
        ],
        "title": "岁暮书事十二首  其七",
        "id": "bf78fa2a-cefd-4f40-9123-24da40e5cab5"
    },
    {
        "author": "张耒",
        "paragraphs": [
            "自昔周人俗，贪庸巧治生。",
            "千金不冠带，一饮起纷争。",
            "佩犊攻攘敚，通书为姓名。",
            "二南分陕化，寂寞久无声。"
        ],
        "title": "岁暮书事十二首  其八",
        "id": "51004890-0f6d-453b-921a-19304aca0f74"
    },
    {
        "author": "张耒",
        "paragraphs": [
            "千载伤顽俗，遗风耿未忘。",
            "陈荒丘击鼓，魏褊女缝裳。",
            "远客防猜嫉，官居备寇攘。",
            "妻儿怪多喜，清洛有归艎。"
        ],
        "title": "岁暮书事十二首  其九",
        "id": "602bc0e9-6fcf-4ff7-94ec-da7533cb72db"
    },
    {
        "author": "张耒",
        "paragraphs": [
            "陈叶不肯堕，冻醪凝未融。",
            "寒林晴有影，霜日冷无风。",
            "许国片心壮，劳生双鬓蓬。",
            "功名任愚智，万事古今同。"
        ],
        "title": "岁暮书事十二首  其一○",
        "id": "bc8c210b-2b92-4b63-b807-60b1d3ef08f4"
    },
    {
        "author": "张耒",
        "paragraphs": [
            "日落擎明烛，一杯千里心。",
            "骄儿惊醉舞，山仆怪悲吟。",
            "谷冷水流急，天昏云起阴。",
            "三更何处雁，急急尚哀音。"
        ],
        "title": "岁暮书事十二首  其一一",
        "id": "5f984b5c-bceb-461b-89d6-04311d855979"
    },
    {
        "author": "张耒",
        "paragraphs": [
            "云去暮天迥，雁飞寒夜长。",
            "姮娥守孤月，青女恨连霜。",
            "不寐看银烛，长吟送羽觞。",
            "山炉与石鼎，伴我老他乡。"
        ],
        "title": "岁暮书事十二首  其一二",
        "id": "1508baa4-11f2-47db-a2ac-66100a9d4776"
    },
    {
        "author": "张耒",
        "paragraphs": [
            "夕阳低欲尽，春浅色萧萧。",
            "暝色催归牧，炊烟向晚樵。",
            "疏星临水际，远火隔村桥。",
            "黯黯柴门夜，栖鸦对寂寥。"
        ],
        "title": "宿东鲁父居二首  其一",
        "id": "db3c5c8f-15ac-4df2-a51c-4bceae50e33f"
    },
    {
        "author": "张耒",
        "paragraphs": [
            "郡国何时极，羁愁触处生。",
            "望随天不尽，春共野兼平。",
            "烟树淮南阔，渔盐楚俗轻。",
            "飘零五年别，叹息鬓毛更。"
        ],
        "title": "宿东鲁父居二首  其二",
        "id": "59455f14-4e22-478d-bb9e-7ed269c47597"
    },
    {
        "author": "张耒",
        "paragraphs": [
            "县郭初传柝，船窗已闭篷。",
            "星低春野路，月淡夜淮风。",
            "烟水东南阔，渔盐吴楚同。",
            "久游谙里社，赊酒问邻翁。"
        ],
        "title": "淮上夜风",
        "id": "dd30bb22-0094-4c4c-8e06-ac429802869b"
    },
    {
        "author": "张耒",
        "paragraphs": [
            "鸟去晴云外，帆归芳草边。",
            "平淮分绿野，春树接低天。",
            "残枿寒余烧，新青雨後田。",
            "年来千里目，容易泪双悬。"
        ],
        "title": "春望",
        "id": "4212557e-c2a0-43e1-98e9-e01c4e216fa8"
    },
    {
        "author": "张耒",
        "paragraphs": [
            "深坞繁花丽，晴田细迳分。",
            "孤舟春水路，芳草夕阳村。",
            "暗雀投檐静，昏鸦集树喧。",
            "牛羊自归晚，灯火掩衡门。"
        ],
        "title": "村晚",
        "id": "9d1211d9-2214-4287-8e47-0b7a1b862f38"
    },
    {
        "author": "张耒",
        "paragraphs": [
            "荒城转五更，北斗向谁倾。",
            "穴斗时争啮，林栖或自惊。",
            "老来神虑淡，睡足骨毛轻。",
            "石磬催僧粥，低窗枕畔鸣。"
        ],
        "title": "夜意",
        "id": "9536f6cc-acb1-49c1-919f-18a43ebacf54"
    },
    {
        "author": "张耒",
        "paragraphs": [
            "暖日晴熏草，清淮阔浸天。",
            "地卑连远水，城废入春田。",
            "目极风灯外，愁悬泪脸边。",
            "人生苦多感，花柳自年年。"
        ],
        "title": "春望",
        "id": "4f8fb98f-12b6-47f3-9108-40f838c39ee0"
    },
    {
        "author": "张耒",
        "paragraphs": [
            "和风快人意，岸帻晚襟凉。",
            "日落野痕碧，月生淮际光。",
            "论诗得灵运，静语属支郎。",
            "不是耽闲散，从来懒性长。"
        ],
        "title": "同七兄及崧上人自坟庄还寺",
        "id": "500c0f23-3f1a-4493-98fb-3783618e4a6b"
    },
    {
        "author": "张耒",
        "paragraphs": [
            "长河秋雨涨，极目漫难分。",
            "潢潦虽无自，龟鱼恐有神。",
            "天宽垂鉴影，风细起龙鳞。",
            "老去扁舟兴，临流欲问津。"
        ],
        "title": "蔡河涨二首  其一",
        "id": "6f55ecf4-ad67-40c8-bdc5-67c91fccd799"
    },
    {
        "author": "张耒",
        "paragraphs": [
            "浑浑虽未已，浩浩竟东归。",
            "阔处长天近，澄边一鸟飞。",
            "西风疏苇乱，斜日远村微。",
            "淹泊从吾道，扁舟伴钓矶。"
        ],
        "title": "蔡河涨二首  其二",
        "id": "1e09a9f9-0022-445f-a7bb-2aa2a01f8989"
    },
    {
        "author": "张耒",
        "paragraphs": [
            "闭户理残编，疏慵得自便。",
            "朝凉清病思，秋雨对高眠。",
            "屋冷深藏燕，槐疏混抱蝉。",
            "所欣堂下菊，芳意已鲜鲜。"
        ],
        "title": "初秋对雨",
        "id": "3e6e400f-3164-4ef6-a25c-76cc6e1fe256"
    },
    {
        "author": "张耒",
        "paragraphs": [
            "川隠夷犹棹，春归杳霭天。",
            "翠深交岸树，绿野望川田。",
            "渔酒数家市，船樯何处船。",
            "登临一回首，无限意茫然。"
        ],
        "title": "泊长平晚望",
        "id": "111a0dc3-32eb-4c83-bf79-40ce72e5fb16"
    },
    {
        "author": "张耒",
        "paragraphs": [
            "归牛川上渡，去翼望中迷。",
            "野水侵官道，春芜没断堤。",
            "川平双桨上，天阔一帆西。",
            "无酒消羁恨，诗成独自题。"
        ],
        "title": "发长平",
        "id": "29a9e188-3f3a-4ad3-95d1-f7daa6e41505"
    },
    {
        "author": "张耒",
        "paragraphs": [
            "远水悠悠静，孤樯袅袅迟。",
            "草深春已後，麦秀日长时。",
            "聚语条桑妇，行歌拾穗儿。",
            "年丰随处乐，飘泊我何为。"
        ],
        "title": "离建雄涂中",
        "id": "d30d47b6-8991-475d-96f9-803a783bce2f"
    },
    {
        "author": "张耒",
        "paragraphs": [
            "过雨芰荷乱，繁阴竹树多。",
            "雏声知鸟哺，萍动见鱼过。",
            "细迳饶苔藓，阴墙引薜萝。",
            "角巾从倒侧，疏懒欲如何。"
        ],
        "title": "夏日十二首  其一",
        "id": "d5d2d7b5-8f57-4f97-be4f-7082322b6ab6"
    },
    {
        "author": "张耒",
        "paragraphs": [
            "蚓壤排晴圃，蜗涎印雨阶。",
            "花须娇带粉，树角老封苔。",
            "问字病多忘，过邻慵却回。",
            "晚凉还盥栉，对竹引清杯。"
        ],
        "title": "夏日十二首  其二",
        "id": "bab029e5-8310-4482-b5ed-932bd84a0e13"
    },
    {
        "author": "张耒",
        "paragraphs": [
            "山雨晴来暑，溪云暗复兴。",
            "林塘阴不解，巾帻润还蒸。",
            "书帙慵披蠹，盘餐厌扑蝇。",
            "老来疲薾甚，多病日侵陵。"
        ],
        "title": "夏日十二首  其三",
        "id": "bf742175-ad63-4866-9557-b4808e041e10"
    },
    {
        "author": "张耒",
        "paragraphs": [
            "朝雨来还密，村墟一望间。",
            "远声惟野竹，润色但青山。",
            "书史供高卧，莓苔只闭关。",
            "萧萧觉秋兴，飘飒近衰颜。"
        ],
        "title": "夏日十二首  其四",
        "id": "033445ea-09f3-4f20-9b70-78d213069c4a"
    },
    {
        "author": "张耒",
        "paragraphs": [
            "细迳依原僻，蓬蒿四五家。",
            "山田来雉兔，溪雨熟桑麻。",
            "竹笼晨收果，茅庵夜守瓜。",
            "颇知农事乐，彼此问生涯。"
        ],
        "title": "夏日十二首  其五",
        "id": "f231da69-d7e6-4f7f-b21e-cd07145c3395"
    },
    {
        "author": "张耒",
        "paragraphs": [
            "养拙贫无事，深幽乐更真。",
            "檐巢偷哺子，树啄巧藏身。",
            "窃果莺知主，移居蚁过邻。",
            "老夫朝食美，荐俎有溪鳞。"
        ],
        "title": "夏日十二首  其六",
        "id": "59deebba-4762-4df4-ab82-ce69888b6230"
    },
    {
        "author": "张耒",
        "paragraphs": [
            "谢守常搜句，陶潜亦效官。",
            "傍溪分水细，过巘得天宽。",
            "布种随蔬陇，寻香到药栏。",
            "野装儿稚笑，绳屦鹿衣冠。"
        ],
        "title": "夏日十二首  其七",
        "id": "334084ed-6c21-403a-a50a-a69066f74ec2"
    },
    {
        "author": "张耒",
        "paragraphs": [
            "久与山川约，那无风月情。",
            "经营原阔略，疏放自平生。",
            "山友招相见，乡书向远征。",
            "殷勤语归计，贫苦病难成。"
        ],
        "title": "夏日十二首  其八",
        "id": "9001a2fa-448f-4e55-89ad-8e8a058be9b4"
    },
    {
        "author": "张耒",
        "paragraphs": [
            "种药幽人事，还披本草经。",
            "出山抛旧翠，过雨有新青。",
            "术受壶中秘，方传肘後灵。",
            "不辞勤服饵，为变发星星。"
        ],
        "title": "夏日十二首  其九",
        "id": "94fd57b0-cf13-4e04-b1fe-d04c36026441"
    },
    {
        "author": "张耒",
        "paragraphs": [
            "陶令抛官易，庞公去隠深。",
            "由来浮世事，可见昔人心。",
            "卜筑闲多思，奔驰病不禁。",
            "檐楹来燕雀，鸾鹤自山林。"
        ],
        "title": "夏日十二首  其一○",
        "id": "cb5f4d3a-3b36-46c2-9d95-1f9a999f62b7"
    },
    {
        "author": "张耒",
        "paragraphs": [
            "蛩怨青莎老，萤飞秋水深。",
            "庭除延夜色，砧杵发秋心。",
            "雄剑鸣初匣，寒衣补硬针。",
            "老来词赋懒，从使二毛侵。"
        ],
        "title": "夏日十二首  其一一",
        "id": "4ed32bba-4c17-4c2e-822f-c82a013aa7fd"
    },
    {
        "author": "张耒",
        "paragraphs": [
            "夜色川原合，秋声草木催。",
            "星辰随地阔，河汉写山来。",
            "栖鹤凉先警，饥乌夕未回。",
            "高楼对斜月，鸣笛正清哀。"
        ],
        "title": "夏日十二首  其一二",
        "id": "4b5f206b-4f46-429d-83f9-339ee768e69b"
    },
    {
        "author": "张耒",
        "paragraphs": [
            "夜色萧条寺，天寒老病身。",
            "空村惟有雪，远道更无人。",
            "不寐依炉暖，多愁頼酒醇。",
            "遥思双凤阙，雨露已先春。"
        ],
        "title": "宿故济阳城",
        "id": "96cdb3ee-e0b1-405b-bbdf-c8878c839b38"
    },
    {
        "author": "张耒",
        "paragraphs": [
            "永日付悠悠，年华逝不留。",
            "风声送残暑，云色淡新秋。",
            "吾道倘有待，穷通宁遽忧。",
            "朝来望清颍，一雁下汀洲。"
        ],
        "title": "早秋感怀",
        "id": "116bc0d9-0308-4a08-9837-eed93db0b496"
    },
    {
        "author": "张耒",
        "paragraphs": [
            "平生腊八日，借钵受斋糜。",
            "客路岁将晚，旅庖晨不炊。",
            "持杯从破律，遣兴自吟诗。",
            "何日依禅宿，钟鱼自有时。"
        ],
        "title": "庚辰腊八日大雪二首  其一",
        "id": "9bcf1315-eee7-4a2e-adb3-19c313b5ef9c"
    },
    {
        "author": "张耒",
        "paragraphs": [
            "东州逢腊雪，却忆竟陵梅。",
            "客路人方远，天涯雁欲回。",
            "遥怜檐外白，还点砌边苔。",
            "久是无人过，谁知照酒杯。"
        ],
        "title": "庚辰腊八日大雪二首  其二",
        "id": "42bdda39-9fa1-4896-bb09-abcd8e7269d3"
    },
    {
        "author": "张耒",
        "paragraphs": [
            "平生秉周礼，投老奉龙旗。",
            "斥逐偶不死，归来敢恨迟。",
            "门阑走宾客，行李饬妻儿。",
            "又踏长安道，多惭鬓有丝。"
        ],
        "title": "蒙恩除奉常有感",
        "id": "5e11e76d-4c35-4bf6-9052-9c1f79f6a1f4"
    },
    {
        "author": "张耒",
        "paragraphs": [
            "野桥田径滑，官路柳条新。",
            "流水伴丽日，野花留晚春。",
            "点空知去翼，冲绿有归人。",
            "自笑谙岐路，无劳更问津。"
        ],
        "title": "建平途次",
        "id": "5bb3f5b8-97a7-4c0c-961c-9e0fe69d08f4"
    },
    {
        "author": "张耒",
        "paragraphs": [
            "春江风易恶，故作客行难。",
            "晴日开野色，朝寒醒醉颜。",
            "归人出断岸，去翼复前山。",
            "淹泊无谁语，村翁亦往还。"
        ],
        "title": "白沙阻风",
        "id": "8a4d3cc9-380d-4353-a632-d7ad835dbd52"
    },
    {
        "author": "张耒",
        "paragraphs": [
            "小园晴自扫，曝日坐前轩。",
            "野鼠穿山叶，寒乌啄草根。",
            "短篱藩隙地，别迳入孤村。",
            "幽趣供岑寂，淹留不复论。"
        ],
        "title": "冬日杂兴六首  其一",
        "id": "309cbb4d-8a02-416d-86e7-08d0e60a441c"
    },
    {
        "author": "张耒",
        "paragraphs": [
            "水落桥痕在，沙干岸草枯。",
            "霜余槐老壮，风际竹清疏。",
            "啄木高逾响，鹡鸰飞且呼。",
            "二年亲友绝，惟有对禽鱼。"
        ],
        "title": "冬日杂兴六首  其二",
        "id": "9bd2e3c7-13c4-495f-8280-54b43935a105"
    },
    {
        "author": "张耒",
        "paragraphs": [
            "池馆留余雪，西山照夕曛。",
            "腊催梅蕊迸，春向鸟声新。",
            "愁思供多病，风光欲近人。",
            "年年桃李树，相对只伤神。"
        ],
        "title": "冬日杂兴六首  其三",
        "id": "9e22ee3b-cad1-47d1-adb3-3b27b3a97698"
    },
    {
        "author": "张耒",
        "paragraphs": [
            "空山身欲老，徂岁腊还来。",
            "愁怯年年柳，伤心处处梅。",
            "绿蔬挑甲短，红蜡点花开。",
            "冰雪知何有，东风日夜回。"
        ],
        "title": "冬日杂兴六首  其四",
        "id": "ab67ec59-489a-4333-810f-b0ebe98f7101"
    },
    {
        "author": "张耒",
        "paragraphs": [
            "南壁苍崖壮，穷冬井落闲。",
            "风声先老树，日色避诸山。",
            "落雁饥相向，啼乌夕自还。",
            "微微寒月影，蓬户已深关。"
        ],
        "title": "冬日杂兴六首  其五",
        "id": "0108af7f-1e6a-48aa-8e79-0ffee5a6c97b"
    },
    {
        "author": "张耒",
        "paragraphs": [
            "击柝山城闭，疏灯野店扃。",
            "疾风鸣夜谷，晴水动浮星。",
            "霜翼归何晚，邻机织未停。",
            "短歌时自和，愁绝更谁听。"
        ],
        "title": "冬日杂兴六首  其六",
        "id": "05eba030-677b-4229-940f-6c79872aedae"
    },
    {
        "author": "张耒",
        "paragraphs": [
            "端拱循尧道，无为十六年。",
            "偏师擒颉利，上将勒燕然。",
            "梦损周王寿，丹催黄帝仙。",
            "凄凉旧载笔，恸哭抱残编。"
        ],
        "title": "哲宗皇帝挽词四首  其一",
        "id": "4814f416-7936-4c08-987c-badd50745de3"
    },
    {
        "author": "张耒",
        "paragraphs": [
            "秦地蟠螭纽，细阳玉象光。",
            "升歌陈备乐，信史记多祥。",
            "夺邑公无怨，开边义侮亡。",
            "威灵对三后，常在白云乡。"
        ],
        "title": "哲宗皇帝挽词四首  其二",
        "id": "697dafc3-d81d-41df-950b-5d4fc7b7b31e"
    },
    {
        "author": "张耒",
        "paragraphs": [
            "万世兴王业，千年极治辰。",
            "泽丘还北祭，玉检议东巡。",
            "汗竹人间事，因山地下春。",
            "云天不可望，髯断泣遗臣。"
        ],
        "title": "哲宗皇帝挽词四首  其三",
        "id": "7189544a-a3a4-4777-b4de-30e84fd81c36"
    },
    {
        "author": "张耒",
        "paragraphs": [
            "七月宫车驾，西陵观阙新。",
            "风云悲厚夜，羽卫异时巡。",
            "落月低金爵，秋芜暗石麟。",
            "威灵凛如在，善继有天伦。"
        ],
        "title": "哲宗皇帝挽词四首  其四",
        "id": "90aa0c44-bfc5-457d-9413-9d4ed152cba0"
    },
    {
        "author": "张耒",
        "paragraphs": [
            "黼座方恭点，邦家付老臣。",
            "颂歌民一口，形势国千钧。",
            "富庶新田里，忠臣旧搢绅。",
            "裴公恨不早，丘祷叹无神。"
        ],
        "title": "故仆射司马文正公挽词四首  其一",
        "id": "4af036e8-9fe9-43af-ad38-f07ed4c20c2c"
    },
    {
        "author": "张耒",
        "paragraphs": [
            "辞爵浮云外，安民反手中。",
            "山林独往意，衮绣太平功。",
            "布被终身俭，貂冠一命崇。",
            "他年两行泪，碑下泣羊公。"
        ],
        "title": "故仆射司马文正公挽词四首  其二",
        "id": "45122cd9-56fb-461f-888c-3944bf0cae99"
    },
    {
        "author": "张耒",
        "paragraphs": [
            "经济心犹壮，清羸疾易伤。",
            "那知两楹奠，遽失万夫望。",
            "家有诗书积，坟无金玉藏。",
            "谁知幅巾敛，曾佩上公章。"
        ],
        "title": "故仆射司马文正公挽词四首  其三",
        "id": "2955d44d-6bf5-414a-a1d0-4da092ecc6b4"
    },
    {
        "author": "张耒",
        "paragraphs": [
            "伊洛平生兴，园林独乐居。",
            "曾过郑公里，得御李膺车。",
            "华屋当年客，名山异代书。",
            "定知传不朽，埋玉自沾裾。"
        ],
        "title": "故仆射司马文正公挽词四首  其四",
        "id": "8c3e8610-6f53-4cc5-b85b-73422b8d19da"
    },
    {
        "author": "张耒",
        "paragraphs": [
            "畴昔熙宁盛，远同麟趾时。",
            "内敦勤俭德，阴辅太平基。",
            "余烈光彤史，追荣备母仪。",
            "遗民怀永裕，箫鼓不胜悲。"
        ],
        "title": "钦慈皇后挽词二首  其一",
        "id": "86ea9b5f-f1b2-4335-8133-9ca61e516f4b"
    },
    {
        "author": "张耒",
        "paragraphs": [
            "淑德承明旧，徽音固有来。",
            "据龙符圣嗣，合剑会轩台。",
            "玉冷衣销馥，鸾昏镜集埃。",
            "伤心国西道，寂寞送车回。"
        ],
        "title": "钦慈皇后挽词二首  其二",
        "id": "69ba6342-579a-4932-aa1f-cd6ed594ed6b"
    },
    {
        "author": "张耒",
        "paragraphs": [
            "异政颍川凤，遗风叔度陂。",
            "闻哀苦朋友，归葬束书诗。",
            "百岁乡人社，他年故吏碑。",
            "知公万金产，故在阿戎儿。"
        ],
        "title": "挽黄几道",
        "id": "2b2d0ea4-aa4a-483d-8362-7fa6d2fb7db2"
    },
    {
        "author": "张耒",
        "paragraphs": [
            "力学志不就，多才宦可嗟。",
            "生平叔知己，身後妇成家。",
            "温洛新阡茂，东吴庆系赊。",
            "功名付儿子，文史旧生涯。"
        ],
        "title": "范参军挽词",
        "id": "2c244843-d1b3-4d89-8936-15b1ea74e335"
    },
    {
        "author": "张耒",
        "paragraphs": [
            "人也隠君子，一官聊自闲。",
            "谁能学管库，竟尔死茅菅。",
            "良璞不易剖，大弨终不弯。",
            "惟应太史录，他日出名山。"
        ],
        "title": "任左藏挽词",
        "id": "a28cc705-47ef-44ed-afb8-3ff91d7fd33e"
    },
    {
        "author": "张耒",
        "paragraphs": [
            "世德簪缨贵，家风孝友传。",
            "承夫知不忌，爱子故亲贤。",
            "飘忽人间梦，生平物外缘。",
            "诸天清浄报，可但閟重泉。"
        ],
        "title": "张夫人挽词",
        "id": "e8d676ce-53b5-4565-9c9d-20b9fef13312"
    },
    {
        "author": "张耒",
        "paragraphs": [
            "表海东侯长，分吴异姓王。",
            "世家端作合，华裔远相望。",
            "龙去孤神剑，雏成九凤凰。",
            "多情潘散骑，悼逝足文章。"
        ],
        "title": "吕郡君挽词",
        "id": "422c13c0-2908-4e5a-83d3-7ef21ace0be9"
    },
    {
        "author": "张耒",
        "paragraphs": [
            "妙誉驰场屋，家风在搢绅。",
            "使华推厚德，卿月上通津。",
            "齿德时方重，山丘迹已陈。",
            "长年先友泪，怀感独沾巾。"
        ],
        "title": "太府李萃卿挽词",
        "id": "9094d9a9-d105-4648-b6a9-3b09151eab48"
    },
    {
        "author": "张耒",
        "paragraphs": [
            "共政艰难际，临朝保佑初。",
            "经纶付耆老，利泽到樵渔。",
            "礼盛谦常抑，功成委不居。",
            "圣君深致孝，尽守典刑余。"
        ],
        "title": "太皇太后挽词",
        "id": "dfb62416-7da7-48f2-ac62-f2144a5b447e"
    },
    {
        "author": "张耒",
        "paragraphs": [
            "凄凉正始後，尚复有斯人。",
            "恸哭亦云已，伤心难重陈。",
            "传家双令器，怀德万遗民。",
            "尚想典刑在，萧然老鹤身。"
        ],
        "title": "李处道都曹丈挽词",
        "id": "4847c777-c21e-4444-9bb4-1d2d17f6d63e"
    },
    {
        "author": "张耒",
        "paragraphs": [
            "和敬承夫顺，勤劬教子贤。",
            "平生积浄业，仓卒叹无年。",
            "孤剑留耿介，九雏谁抚怜。",
            "尘埃旧脂泽，春草掩新阡。"
        ],
        "title": "栾提举妻石氏挽词",
        "id": "b2328e19-8fcd-4a6f-9802-56e1102f08a5"
    },
    {
        "author": "张耒",
        "paragraphs": [
            "清苦吟诗客，癯羸嗜学身。",
            "诗书不得力，鬼物定欺人。",
            "类物传遗学，经书植妙因。",
            "九原谁与友，千载葬鱼臣。"
        ],
        "title": "邓学士慎思挽词",
        "id": "0bebd473-eb93-4b9f-a715-af17711128ba"
    },
    {
        "author": "张耒",
        "paragraphs": [
            "廉退辞荣早，清贫卜吉迟。",
            "买山新兆域，从窆旧书诗。",
            "松菊留三径，箪瓢遗两儿。",
            "升堂旧宾客，执绋涕交颐。"
        ],
        "title": "潘鲠奉议挽词",
        "id": "59134c6b-bbc2-4b18-b1dd-e843aced4d28"
    },
    {
        "author": "张耒",
        "paragraphs": [
            "青衫未白首，已叹掩新阡。",
            "哭别自今日，书来纔去年。",
            "功因钟鼎记，名頼友朋传。",
            "平昔围棋笑，临枰更泫然。"
        ],
        "title": "哭蔡彦规二首  其一",
        "id": "a762582c-0db5-4981-a305-ea8c33396ac6"
    },
    {
        "author": "张耒",
        "paragraphs": [
            "文章不用世，沦落掩山阿。",
            "命也人无奈，悲哉天谓何。",
            "至交嗟我少，双泪为君多。",
            "遥想山阳墓，秋风吹薜萝。"
        ],
        "title": "哭蔡彦规二首  其二",
        "id": "448f5620-e0b6-4772-9799-0b1dc36213c4"
    },
    {
        "author": "张耒",
        "paragraphs": [
            "青云旧驰誉，白发早辞荣。",
            "谈笑惟诗酒，交游尽老成。",
            "支离病中见，潇洒旧时情。",
            "已矣不可问，九原松柏声。"
        ],
        "title": "李少卿挽词",
        "id": "f1219e1e-8840-47b2-a6f9-9c2e7e8d5414"
    },
    {
        "author": "张耒",
        "paragraphs": [
            "岁暮淮阳客，贫闲两有余。",
            "朝昏面壁坐，风雪闭门居。",
            "老去深依佛，年衰更嗜书。",
            "未能忘素业，聊用慰穷途。",
            "下里皆平屋，开门即古墟。",
            "鸡豚来近舍，舂汲頼邻夫。",
            "雪压移来竹，霜萎自种蔬。",
            "乌皮蒙燕几，褐帽裹僧颅。",
            "肉似闻韶客，斋如持律徒。",
            "女寒愁粉黛，男窘补衣裾。",
            "已病药三暴，辞贫饭一盂。",
            "长瓶卧墙角，短褐倒天吴。",
            "宵寐衾铺铁，晨炊米数珠。",
            "木镵随杜胫，葛制暖韩躯。",
            "时命今如此，功名已矣乎。",
            "谈愁风射马，拙待兔逢株。",
            "久慕香城乐，深谙梦境虚。",
            "谁怜九顿首，正有一长吁。",
            "瞻望身空老，苍茫岁欲除。",
            "何当闻妙诲，黥刖待完肤。"
        ],
        "title": "岁暮即事寄子由先生",
        "id": "65b1def7-b51b-4bd0-a945-109eaea28764"
    },
    {
        "author": "张耒",
        "paragraphs": [
            "密雪当残腊，冲风到荜门。",
            "洒窗惊纸湿，入竹觉声繁。",
            "天阔飘无界，城高积有痕。",
            "气和归麦陇，水味到茶轩。",
            "广陌无游骑，空邮有滞辕。",
            "炎炉聊自暖，浊酒仅能温。",
            "野迥征鞍设，边寒塞甲屯。",
            "振奇歌历历，回袖舞蹲蹲。",
            "客至须驼褐，相逢頼酒樽。",
            "晴明占草木，春意到闲园。"
        ],
        "title": "用欧阳文忠韵雪诗",
        "id": "1b3c58cd-6ddb-40e6-b399-44a91792ec12"
    },
    {
        "author": "张耒",
        "paragraphs": [
            "草昧羣龙斗，英雄接上游。",
            "吴卑青盖伏，蜀陋葆车留。",
            "挟汉临诸夏，中原半九州。",
            "人惊吕布缚，谁信本初忧。",
            "天作西南限，时方割据秋。",
            "力终回赤壁，功止霸诸侯。",
            "历数知归禹，干坤正造周。",
            "事商完夙志，传子岂人谋。",
            "铜雀佳人恨，西陵拱木秋。",
            "千年故乡庙，歌舞荐牢羞。"
        ],
        "title": "题谯东魏武帝庙",
        "id": "1d059884-362a-41fe-8090-7fc846876be7"
    },
    {
        "author": "张耒",
        "paragraphs": [
            "凤历开三叶，中原正偃兵。",
            "端居思道妙，顺动展精神。",
            "函谷传经後，涡阳旧宅新。",
            "龙蟠泉不竭，丹养桧长生。",
            "鸾鹤迎黄屋，烟霞避翠旌。",
            "琳琅千佩玉，貔虎万屯营。",
            "邃殿仙容俨，灵庭盛礼行。",
            "书留河上语，碑勒大夫名。",
            "歌罢秋风晚，弓遗药鼎成。",
            "句陈严旧寝，辇道接新耕。",
            "日落重楼影，天寒暮鸟声。",
            "异时怀往事，千古有余情。"
        ],
        "title": "过卫真太清宫追怀章圣皇帝游幸之盛小臣斐然成韵",
        "id": "dd310a41-8bf5-40c9-807a-5db937157e44"
    },
    {
        "author": "张耒",
        "paragraphs": [
            "聚处岁寒物，生为千岁身。",
            "柯条虽自异，臭味本相亲。",
            "商季诸公子，茅家贤弟昆。",
            "分驱众彭恶，各共一清真。",
            "竽籁风中合，鳞鳍雨後伸。",
            "高枝如借便，轻举岂无人。"
        ],
        "title": "天庆观三色桧",
        "id": "3604810c-37ce-46a8-ae7d-d7a936915c17"
    },
    {
        "author": "张耒",
        "paragraphs": [
            "旷野天垂地，川晴水见沙。",
            "河回迷向背，岸断忽桑麻。",
            "水阔时浮鹭，陂寒乍集鸦。",
            "年饥田濩落，岁晚客悲嗟。",
            "新月排云水，西风送日斜。",
            "孤舟何处宿，故国已天涯。"
        ],
        "title": "八月三日舟行自蔡河赴临淮",
        "id": "5e04d33e-dc41-47f8-a345-3d3c84f1a980"
    },
    {
        "author": "张耒",
        "paragraphs": [
            "古岸生微霭，空林挂夕阳。",
            "霞辉明野色，天影战波光。",
            "集鸟村墟暗，鸣虫禾黍荒。",
            "秋高孤月静，天末巧云长。",
            "沙晚横归艇，川晴列去樯。",
            "登临自多感，何必寄他乡。"
        ],
        "title": "舟行即事二首  其一",
        "id": "9c1519dc-c371-4613-9d8e-5c17a8b82951"
    },
    {
        "author": "张耒",
        "paragraphs": [
            "去去路日远，行行岁向深。",
            "晚田荒更阔，秋野晓多阴。",
            "岸蓼飞寒蝶，汀沙戏水禽。",
            "迎风芦颤叶，眩日枣装林。",
            "早蟹肥堪荐，村醪浊可斟。",
            "不劳频怅望，处处有鸣砧。"
        ],
        "title": "舟行即事二首  其二",
        "id": "f27c3953-5be7-46ff-9943-a81735bcff4e"
    },
    {
        "author": "张耒",
        "paragraphs": [
            "野麦平芜陇，官榆卧古津。",
            "眠鸥沙上晓，幽草水边春。",
            "暖叶生浮绿，风漪起细鳞。",
            "青新桑媪筥，茜浄浣娘裙。",
            "有客悲芳芷，无人采白苹。",
            "可怜千里目，愁杀未归人。"
        ],
        "title": "发崔桥",
        "id": "a8f9952d-df75-4c49-8bab-f72108dc855a"
    },
    {
        "author": "张耒",
        "paragraphs": [
            "山深疑路断，古寺忽开门。",
            "乔木风霜急，荒崖云雨痕。",
            "朝霞明翠霭，秋雨濯岚昏。",
            "幽鸟不避客，闲云时入轩。",
            "重萝深更绿，碧涧浅无浑。",
            "宝地黄金布，飞泉白玉喷。",
            "庭闲卧驯鹿，果熟引王孙。",
            "禅静石为室，客迷桃满园。",
            "每悲尘世幻，方信梵王尊。",
            "野实饥堪荐，阳崖冬自温。",
            "便当安寂寞，何事走歊烦。",
            "清梵晨斋启，高松夜枕喧。",
            "逢人休问道，得意已忘言。",
            "直指曹溪路，劳将贝叶翻。",
            "功名叹不偶，岁月去如奔。",
            "久分疏轩冕，宁辞友玃猿。",
            "从容岩客话，粗粝野僧飧。",
            "即是平生乐，心期何日论。"
        ],
        "title": "和柳郎中山谷寺翠光亭长韵",
        "id": "761d0cfa-7eeb-4f88-84d1-8a3024daa3b0"
    },
    {
        "author": "张耒",
        "paragraphs": [
            "上人稀出入，黄叶闭门深。",
            "系马长林下，逢僧古殿阴。",
            "相逢成底事，乘兴偶来寻。",
            "静境亦何有，无言知祖心。",
            "生平避浮俗，与物苦差参。",
            "脱去犹未得，尘埃嗟滞淫。",
            "长廊秋日薄，古木野霜侵。",
            "徙倚谁晤语，独归还独吟。"
        ],
        "title": "访昙上人有感",
        "id": "977703a7-0775-4d70-899e-41c4282581bf"
    },
    {
        "author": "张耒",
        "paragraphs": [
            "帘卷凉侵户，窗虚月过帷。",
            "高桐清露湿，深柳夜蝉嘶。",
            "断绩银河转，欹斜斗柄移。",
            "风来高叶报，伏近候虫知。",
            "陶令尊无酒，潘生鬓有丝。",
            "将何慰愁寂，倚杖独题诗。"
        ],
        "title": "夜吟",
        "id": "b8e7358e-8041-4fa9-ab6d-52ddf36bdd98"
    },
    {
        "author": "张耒",
        "paragraphs": [
            "斜日归钱暑，秋容淡太虚。",
            "闲云工变易，片月自清孤。",
            "淹泊年华老，凄凉岁事余。",
            "时违自朴拙，兴懒日萧疏。",
            "阮籍慵耽酒，文园病着书。",
            "簪缨非草野，江海得樵渔。"
        ],
        "title": "斜日二首  其一",
        "id": "d64a736e-391e-4c6e-b127-fd0364f5b7b4"
    },
    {
        "author": "张耒",
        "paragraphs": [
            "伏尽金纔壮，天高火欲流。",
            "病悰抛酷暑，诗兴得高秋。",
            "昼静尘埃少，宵凉河汉浮。",
            "青伤桐叶腻，爽夺蕙兰柔。",
            "晚岁寒将届，羣芳叶不收。",
            "幽人多感慨，啼鴂助骚愁。",
            "病懒非高卧，疏迂却自由。",
            "功名与世事，摆落醉乡游。"
        ],
        "title": "斜日二首  其二",
        "id": "050528ae-74f8-45f9-a3c8-b2e69c39706e"
    },
    {
        "author": "张耒",
        "paragraphs": [
            "天涯催晚岁，残律去如奔。",
            "入夜北风恶，多阴寒日昏。",
            "野吹余烧烬，溪落旧沙痕。",
            "霜重饥鹰疾，田空宿雁喧。",
            "山明千笋直，云积万营屯。",
            "足雨耕犂早，丰年柿栗繁。",
            "地平秦接席，土断洛开门。",
            "白首三年客，黄桑数亩村。",
            "懒梳悲发短，不寐守炉温。",
            "折骨披残枿，苍龙卧老根。",
            "晚篁犹竚思，幽蕊助消魂。",
            "慷慨双龙剑，飘零一酒樽。",
            "琳琅思秀色，环佩想清言。",
            "独语看明烛，空庭月出轩。"
        ],
        "title": "岁暮独酌书事奉怀晁永宁",
        "id": "a99faca6-f056-40ee-a74b-3d487fc792ef"
    },
    {
        "author": "张耒",
        "paragraphs": [
            "来时雪尽花初发，归去柳阴蝉乱鸣。",
            "四序风光半为客，百年飘泊一浮名。",
            "春来多病思高卧，老去违时畏後生。",
            "若有黄精换华发，敢随车马到高城。"
        ],
        "title": "出都有感",
        "id": "0a1bdd76-d812-412f-8724-d1d404138d4a"
    },
    {
        "author": "张耒",
        "paragraphs": [
            "疏散多违久自知，形骸况复病先衰。",
            "全身幸免诛三献，避世何劳赋五噫。",
            "闻说永嘉饶水石，便思轻帆向天涯。",
            "却嗟病翮伤摧甚，孤鹤高飞不得随。"
        ],
        "title": "赠别何道士",
        "id": "5b2f97b2-8ce1-4960-8bda-f8a70da37ff1"
    },
    {
        "author": "张耒",
        "paragraphs": [
            "桥上垂杨系马嘶，桥头船尾插青旗。",
            "船来船去知多少，桥北桥南长别离。",
            "亭上几倾行客酒，游人自唱少年辞。",
            "百年回首皆陈迹，浮世飘零亦可悲。"
        ],
        "title": "北桥送客",
        "id": "ea3b61e4-95a6-471d-abec-19026ecbf898"
    },
    {
        "author": "张耒",
        "paragraphs": [
            "故人分散在天涯，九日登临独叹嗟。",
            "人世光阴催日日，乡闾时节自家家。",
            "风烟满眼临秋尽，鼓角荒城送日斜。",
            "取醉凭谁正乌帽，遣愁犹强插黄花。"
        ],
        "title": "九日独游怀故人",
        "id": "127ee28d-b8ee-48ed-919f-c912bb80e70c"
    },
    {
        "author": "张耒",
        "paragraphs": [
            "木落风高砧杵伤，孤城更漏入秋长。",
            "寒生疏牖人无梦，月过中庭树有霜。",
            "报落梧桐犹陨叶，知时蟋蟀解亲床。",
            "年年多病浑无寐，静对楞严一炷香。"
        ],
        "title": "夜",
        "id": "b483e2a6-720f-4d74-b0e3-01efd91632e5"
    },
    {
        "author": "张耒",
        "paragraphs": [
            "辉辉暖日弄游丝，风软晴云缓缓飞。",
            "残雪暗随冰笋滴，新春偷向柳梢归。",
            "可怜鬓发蹉跎老，每惜梅花取次稀。",
            "何事都城轻薄子，买欢酤酒试春衣。"
        ],
        "title": "早春",
        "id": "8ba45003-c0d3-4719-b886-4139c3aabfe1"
    },
    {
        "author": "张耒",
        "paragraphs": [
            "紫雾氛霏阊阖开，团团明月上天来。",
            "香车百两天街晚，清跸一声仙仗回。",
            "灯隔画帘时闪烁，风穿高幕故徘徊。",
            "太平日久多闲暇，簪笏从容侍燕杯。"
        ],
        "title": "上元日驾回登楼二首  其一",
        "id": "56e5b23e-b224-4269-86fc-7e288d461ad2"
    },
    {
        "author": "张耒",
        "paragraphs": [
            "长街十二远相通，阊阖峨峨彩雾红。",
            "天白华灯交皓月，楼寒朱幕荡春风。",
            "车头笑语归时醉，城下传呼夜向中。",
            "自古长安多乐事，周南留滞意何穷。"
        ],
        "title": "上元日驾回登楼二首  其二",
        "id": "672e94b2-4c92-47a6-9da6-d10b81e51dac"
    },
    {
        "author": "张耒",
        "paragraphs": [
            "出城但怪风光老，草色苍茫柳色深。",
            "烟树远浮春缥缈，风光不动日阴沉。",
            "芳郊未厌萦纡入，美酒何妨取次斟。",
            "羸马青衫亦何事，一生空负野人心。"
        ],
        "title": "探春有感二首  其一",
        "id": "c912ef99-0d02-43ad-8567-2dc2c5e34d2c"
    },
    {
        "author": "张耒",
        "paragraphs": [
            "柳萼蒙茸待放绵，樱桃新叶大如钱。",
            "深春冷落花残後，寒食朦胧月淡天。",
            "独坐每将诗作伴，遣愁安得酒如泉。",
            "伤心千里休凝望，城外东风早满船。"
        ],
        "title": "探春有感二首  其二",
        "id": "cf76b81d-e839-47c5-96c0-859053da1cca"
    },
    {
        "author": "张耒",
        "paragraphs": [
            "荡荡东风散客心，出门驱马问园林。",
            "花房待暖徐徐放，柳色随春旋旋深。",
            "城郭远来无俗客，松篁深处有幽禽。",
            "王公留壁题诗句，应许骚人尽日吟。"
        ],
        "title": "暇日同孙毕二同舍游李氏园亭",
        "id": "44158d92-1090-4852-915b-da38c9c0e421"
    },
    {
        "author": "张耒",
        "paragraphs": [
            "夜雨轻寒拂晓晴，牡丹开尽过清明。",
            "庭前落絮谁家柳，叶里新声是处莺。",
            "白发生来如有信，青春归去更无情。",
            "便当种秫长成酒，远学陶潜过此生。"
        ],
        "title": "暮春",
        "id": "1742e08d-5e23-4796-8d43-c014e0a3edef"
    },
    {
        "author": "张耒",
        "paragraphs": [
            "薄云蔽日晚悠悠，檐雨萧萧急未收。",
            "佳树已雕今岁叶，西风还是去年秋。",
            "蹉跎不奈时惊客，牢落惟凭酒散愁。",
            "多病支离欣得睡，晚来凉气满衾裯。"
        ],
        "title": "秋兴",
        "id": "be35c0fb-13a3-4fb3-a805-26522a49d282"
    },
    {
        "author": "张耒",
        "paragraphs": [
            "急雨凄风未肯晴，墙阴先报候虫鸣。",
            "扫除暑气驱三伏，催促秋声向五更。",
            "美酒若能斟靖节，二毛偏解着潘生。",
            "醉来真有无穷意，老去何劳浪自惊。"
        ],
        "title": "秋雨二首  其一",
        "id": "72bb11c7-7110-43d2-8484-4683b1d15af2"
    },
    {
        "author": "张耒",
        "paragraphs": [
            "陋巷柴门揜寂寥，一窗风雨晚萧萧。",
            "清秋渐冷尤宜懒，闲日苦长无处消。",
            "乌几青筇扶病弱，素琴黄卷伴逍遥。",
            "交朋南北音书隔，虽有芳樽谁可招。"
        ],
        "title": "秋雨二首  其二",
        "id": "0a577546-fb57-45a8-b39a-1504c0239a76"
    },
    {
        "author": "张耒",
        "paragraphs": [
            "寿阳楼下清淮水，帆去帆来何日休。",
            "浮世十年多少事，风烟依旧别离愁。",
            "楼头夜静行人绝，楼下影斜淮月秋。",
            "不道孤吟不能寐，一声羌笛怨谁舟。"
        ],
        "title": "寿阳楼下泊舟有感",
        "id": "8bc07c47-a96b-4435-a760-6984bf03c176"
    },
    {
        "author": "张耒",
        "paragraphs": [
            "浪走尘埃竟未甘，仙郎六十制潜庵。",
            "门前山色云侵坐，峰下秋光水满潭。",
            "野鹤避人巢古木，清猿乘月啸寒岩。",
            "从今不作轩裳客，多买烟霞未是贪。"
        ],
        "title": "和柳郎中舒州潜庵二首  其一",
        "id": "ec26d360-959f-478b-b1cb-410e957563e2"
    },
    {
        "author": "张耒",
        "paragraphs": [
            "苍颜华发未能甘，欲觉长年先创庵。",
            "坐久烟岚开翠壁，梦回云雨起寒潭。",
            "松风夜扫鸣琴榻，溪溜晴分种药岩。",
            "不是仙翁有仙骨，幽奇争许世人贪。"
        ],
        "title": "和柳郎中舒州潜庵二首  其二",
        "id": "c1272560-d66f-4f05-bfa3-ab3c06874ff6"
    },
    {
        "author": "张耒",
        "paragraphs": [
            "浩荡平波欲接天，天光波色远相连。",
            "风鸣雨桨初离浦，岸转青山忽对船。",
            "泽国秋高添气象，人家南去好风烟。",
            "步兵何必江东走，自有鲈鱼不值钱。"
        ],
        "title": "将至寿州初见淮山二首  其一",
        "id": "f7a79700-cd9a-406e-86f1-8a352a439e08"
    },
    {
        "author": "张耒",
        "paragraphs": [
            "晚系孤舟古岸隈，蒹葭风定渚鸥回。",
            "山兼野色苍茫去，月向淮心晃荡来。",
            "秋色解将愁并至，年华偏与客相催。",
            "青衫手板徒劳尔，富贵功名安在哉。"
        ],
        "title": "将至寿州初见淮山二首  其二",
        "id": "79b56cf6-adb5-4cc7-aa3c-4d8e4f577673"
    },
    {
        "author": "张耒",
        "paragraphs": [
            "烟水苍茫古岸高，危楼缥缈枕波涛。",
            "山围粉堞青屏合，桥跨长淮百舰牢。",
            "争战往年空故国，登临行客叹前朝。",
            "青旗试问谁家酒，风雨蒹葭晚渡遥。"
        ],
        "title": "晚发寿春浮桥望寿阳楼怀古",
        "id": "1a5a67fa-3ec5-42f1-b31a-573aeee1aca1"
    },
    {
        "author": "张耒",
        "paragraphs": [
            "远雁初归枫叶干，孤舟晚系岸边滩。",
            "淮声夜静凌风壮，月色秋深照客寒。",
            "疏拙功名甘阔略，飘零踪迹但悲叹。",
            "不关酒薄难成醉，自是年来少所欢。"
        ],
        "title": "夜泊",
        "id": "130735ac-774c-4add-aea8-8b424ab2490d"
    },
    {
        "author": "张耒",
        "paragraphs": [
            "老槐疏竹寺门幽，九月轻寒袭客裘。",
            "漠漠淮烟天际晚，萧萧山雨坐中秋。",
            "风前红叶知时落，篱下黄花对客愁。",
            "为语老僧无我笑，此生终待老林丘。"
        ],
        "title": "将别普济二首  其一",
        "id": "fe4a0d56-1f72-46ab-a397-f69a3b00d9d6"
    },
    {
        "author": "张耒",
        "paragraphs": [
            "孤城淮北晚钟残，落日桥边送客鞍。",
            "物外楼台秋更豁，山深松竹晚多寒。",
            "窗风细细侵衣冷，檐雨萧萧到夜阑。",
            "佳境欲留嗟不可，尘埃踪迹但悲叹。"
        ],
        "title": "将别普济二首  其二",
        "id": "493a6c7b-99ac-4e12-be3c-ea21925d8441"
    },
    {
        "author": "张耒",
        "paragraphs": [
            "万艘猎猎战风桅，我亦孤舟别岸隈。",
            "漠漠晓云生木末，萧萧飞雨送帆开。",
            "消磨岁月书千卷，零落江湖酒一杯。",
            "因病得州真漫尔，功名于我亦悠哉。"
        ],
        "title": "发泗州",
        "id": "34b4e021-e905-4ac1-8505-5cf09da72940"
    },
    {
        "author": "张耒",
        "paragraphs": [
            "西风堂下飞黄叶，病卧空床白日高。",
            "疲薾扶行孤竹杖，萧条隠几两霜毛。",
            "散花有客谈真实，烧药无人过寂寥。",
            "怪得晚来头目快，新诗秋兴苦飘飘。"
        ],
        "title": "病中得晁应之秋怀诗",
        "id": "3e2d28c2-476f-4dc8-a591-2aea29429785"
    },
    {
        "author": "张耒",
        "paragraphs": [
            "隔墙泉下是东溪，细溜涓涓入我池。",
            "一部笙箫寒竹响，百年风雨古槐姿。",
            "果悬幽槛朱初熟，蔓度空墙翠欲垂。",
            "野趣转深身愈老，故应寂寞畏人知。"
        ],
        "title": "夏日杂兴四首  其一",
        "id": "88901d58-6cf8-48a4-a7b8-bb30f8c4b316"
    },
    {
        "author": "张耒",
        "paragraphs": [
            "无地从容解鬰陶，寄怀林野散尘劳。",
            "含风槐柳参天合，足雨桑麻映露高。",
            "五斗得官迷簿领，一廛何处斸蓬蒿。",
            "致身富贵须年少，顾我衰迟已二毛。"
        ],
        "title": "夏日杂兴四首  其二",
        "id": "b0e5e6c8-2a11-4124-afb0-2eda73daf633"
    },
    {
        "author": "张耒",
        "paragraphs": [
            "墙下溪流清且长，夹溪乔木雨苍苍。",
            "袅风翠果擎枝重，照水圆荷舞叶凉。",
            "蜗殻已枯黏粉壁，燕泥时落污书床。",
            "南山野客闲相过，赠我能携药满筐。"
        ],
        "title": "夏日杂兴四首  其三",
        "id": "b190f5c2-df56-49eb-8277-713cfb80c924"
    },
    {
        "author": "张耒",
        "paragraphs": [
            "蔬圃茅斋三亩余，溪光山影动浮虚。",
            "病妻老去惟寻药，稚子年来解爱书。",
            "中散无堪心放荡，冯唐已老兴萧疏。",
            "全真养素安吾分，敢谓轩裳不我如。"
        ],
        "title": "夏日杂兴四首  其四",
        "id": "f1b7b1c0-7b8f-492e-8cbf-1c19f866d8b8"
    },
    {
        "author": "张耒",
        "paragraphs": [
            "莺花零乱清明日，巾褐萧条老病翁。",
            "乌鼎相亲勤煮药，素屏深坐怯当风。",
            "爱花未免呼儿摘，畏雨还成对客慵。",
            "自叹年来怨青镜，衰颜改尽少年红。"
        ],
        "title": "清明日卧病",
        "id": "b91fefed-3ff4-4c65-891f-fcea36653f07"
    },
    {
        "author": "张耒",
        "paragraphs": [
            "洛岸东风送马行，桥横落日半川明。",
            "天连观阁云垂地，春入山河秀满城。",
            "老去飘萍甘屏迹，兴来怀古未忘情。",
            "短歌一曲聊回首，不待悲秋白发生。"
        ],
        "title": "水南春望",
        "id": "6bdbdac2-bdc1-4de8-9a4c-f39fda4c50df"
    },
    {
        "author": "张耒",
        "paragraphs": [
            "洛阳自古帝王都，百战荆榛只故墟。",
            "零乱园林遗物在，嬉游人物古风余。",
            "草迷公子障泥锦，花近佳人油壁车。",
            "漂泊强随游客辔，不辞尘土污衣裾。"
        ],
        "title": "春日遣兴",
        "id": "0f9917fb-41a2-448f-b9ee-2c86416f2e36"
    },
    {
        "author": "张耒",
        "paragraphs": [
            "相逢顾我尚童儿，二十年来鬓有丝。",
            "涕泪两家同患难，光阴一半属分离。",
            "扁舟又作江湖别，千里长悬梦寐思。",
            "何日粗酬身世了，卜邻耕钓老追随。"
        ],
        "title": "送杨补之赴鄂州支使",
        "id": "3d5461a8-0283-465f-a5e5-2540ec6988a5"
    },
    {
        "author": "张耒",
        "paragraphs": [
            "楚天南去水冥冥，鄂渚悠悠到几程。",
            "京洛信稀千里隔，江湖春尽一帆轻。",
            "莫辞送别青春满，会是相逢白发生。",
            "饱读诗书取卿相，不应如我老无成。"
        ],
        "title": "送杨念行监簿侍行赴鄂渚",
        "id": "048cb3bd-cb43-4d3b-baf3-4747ecbf7c3c"
    },
    {
        "author": "张耒",
        "paragraphs": [
            "兄弟分飞各一方，老来分袂苦多伤。",
            "两行别泪江湖远，五月征车岐路长。",
            "休叹伯鸾甘寂寞，所欣杨恽好文章。",
            "北归会有相逢地，只恐尘埃发易苍。"
        ],
        "title": "送三姊之鄂州",
        "id": "5ef2c318-6096-45c2-9b34-dd1e6a1e06ba"
    },
    {
        "author": "张耒",
        "paragraphs": [
            "杨柳梢头腊雪消，东风犹着晚寒骄。",
            "新年花柳传芳信，去腊星霜变斗杓。",
            "来共春烟情冉冉，洒随疏雨泪萧萧。",
            "蛾眉一闭年华改，纵有遗魂可得招。"
        ],
        "title": "正月六日",
        "id": "8dba9b4f-6a19-43a1-ae45-901cf9655d4b"
    },
    {
        "author": "张耒",
        "paragraphs": [
            "堂下新年见草芽，惊心强起探年华。",
            "柳呈雪後青苍干，梅破风前一两花。",
            "绰约风光新物态，栽培园沼好生涯。",
            "奔驰世路吾何有，一到林塘一叹嗟。"
        ],
        "title": "游李氏园",
        "id": "b73c4c39-d6ec-405e-a2a2-d748785e1a29"
    },
    {
        "author": "张耒",
        "paragraphs": [
            "苍茫腊雪欲成泥，又见东风上柳枝。",
            "万事过前浑是梦，百年投老只添悲。",
            "功名末路收常晚，节物惊心空自知。",
            "千里故人犹念我，书来辛苦话相思。"
        ],
        "title": "寄荣子雍",
        "id": "46667e83-2e1b-42dc-92a0-25a72ec48888"
    },
    {
        "author": "张耒",
        "paragraphs": [
            "东风邀客入芳菲，夹径吹香李万枝。",
            "啼鸟远闻知昼静，好花相续得春迟。",
            "连樯东去淮天阔，绿野南环楚泽卑。",
            "客至会须留醉墨，主人留榜待新诗。"
        ],
        "title": "题朱氏园",
        "id": "8a7e8de2-e740-4439-9f85-2b723ede6c4a"
    },
    {
        "author": "张耒",
        "paragraphs": [
            "落日村桥涕泫然，东风匹马去翩翩。",
            "两行绿树当隋岸，一片春云限楚天。",
            "妄意致身常许国，强颜得禄废求田。",
            "幅巾会作淮南叟，白发相收一钓船。"
        ],
        "title": "离宿州後寄兄弟",
        "id": "09cc3e2b-418a-4a6b-bd38-12ce1eaae93e"
    },
    {
        "author": "张耒",
        "paragraphs": [
            "东风三月洛阳城，倾盖相逢气倍增。",
            "看尽园花方信马，饮斜楼月更挑灯。",
            "年光飘忽双驰毂，心事萧条一老僧。",
            "酒病年来慵把笔，新文寄我苦凭陵。"
        ],
        "title": "寄荣子雍三首  其一",
        "id": "712c0182-ca32-4810-b98b-ce774ba67193"
    },
    {
        "author": "张耒",
        "paragraphs": [
            "苍苍老柏古南禅，袅袅修篁泮水湾。",
            "此地笑谈惟我共，百年交友得君难。",
            "已甘心向诗书老，会与身图云水闲。",
            "年少功名须力致，看君朝佩日珊珊。"
        ],
        "title": "寄荣子雍三首  其二",
        "id": "cabc9d91-275b-4484-b1fe-47cd96609ad0"
    },
    {
        "author": "张耒",
        "paragraphs": [
            "家家新酒滴新醅，残岁峥嵘春欲回。",
            "霜野寂无新到雁，雪林寒有欲开梅。",
            "关河路永双横辙，天地身闲一举杯。",
            "酬答风光千点泪，怯将愁眼更登台。"
        ],
        "title": "寄荣子雍三首  其三",
        "id": "1751425f-6763-44c6-b29d-7226773724e2"
    },
    {
        "author": "张耒",
        "paragraphs": [
            "南丰冢木已萧萧，犹有门人守一瓢。",
            "文彩自应传壶奥，典刑犹可想风标。",
            "纷纷但见侏儒饱，寂寂谁歌隠士招。",
            "十载敝冠弹未得，簪缨知复为谁彯。"
        ],
        "title": "陈履常惠诗有曾门一老之句不肖二十五岁谒见南丰舍人于山阳始一书而褒与过宜阳有同途至亳之约耒以病不能如期後八年始遇公于京师南丰门人惟君一人而已感旧慨叹因成鄙句愿勿他示",
        "id": "557b40f3-feed-494c-ab02-b7a29e3df72d"
    },
    {
        "author": "张耒",
        "paragraphs": [
            "一水悠悠断复连，卸帆终日小滩前。",
            "青旗招饮篙工醉，五两敧风贾客眠。",
            "树色远分芳草路，鸟行斜断夕阳天。",
            "渔舟惯伴危樯宿，馈我霜鳞不用钱。"
        ],
        "title": "泊舟候水",
        "id": "0e4c0706-b1d8-4d53-8a97-994e24a11a34"
    },
    {
        "author": "张耒",
        "paragraphs": [
            "东风穷巷只埃尘，谁见城南万朵新。",
            "不问主人聊一饮，为携佳客送余春。",
            "比君意气三年老，贷我疏狂一味真。",
            "醉里尚能驰马去，看君倒着接䍦巾。"
        ],
        "title": "同李十二醉饮王氏牡丹园二首  其一",
        "id": "c39b3df9-001e-4317-9ad7-5106f04c363c"
    },
    {
        "author": "张耒",
        "paragraphs": [
            "吹尽纷纷桃李尘，天香国艳一翻新。",
            "正过谷雨初晴日，分得西都大半春。",
            "旧态似推新艳好，红芳不似淡妆真。",
            "嗟予久得丘园意，何日相逢一幅巾。"
        ],
        "title": "同李十二醉饮王氏牡丹园二首  其二",
        "id": "e4ed7e8a-3439-4811-aca4-200c8cc2c230"
    },
    {
        "author": "张耒",
        "paragraphs": [
            "客子长安尘满裘，道人门馆自深幽。",
            "东风拂地千条柳，春水平池数点鸥。",
            "俯首一官真底事，倒囊三百更何求。",
            "读书挟策君知否，失性还同博塞游。"
        ],
        "title": "同无咎遐叔文叔同游凝祥得游字",
        "id": "7b30d9a5-ec5b-4489-9937-fa6e3db00c1e"
    },
    {
        "author": "张耒",
        "paragraphs": [
            "睡如饮蜜入蜂房，懒似游丝百尺长。",
            "陋巷谁过居士疾，春风正作国人狂。",
            "吟诗得瘦由无性，辟谷轻身合有方。",
            "欲饷子桑归问妇，一瓢过午尚悬墙。"
        ],
        "title": "昼卧怀陈三时陈三卧疾",
        "id": "b0fc52e4-5898-4133-9d14-911d64c00cfc"
    },
    {
        "author": "张耒",
        "paragraphs": [
            "望望孤城沧海边，好云深处是人烟。",
            "鸟飞山静晴秋日，水阔人闲熟稻天。",
            "旗影远摇沽酒市，棹歌归去隔村船。",
            "功名富贵非吾事，誓斸明山数亩田。"
        ],
        "title": "将至海州明山有作",
        "id": "a215648a-0e36-4c70-a700-d38fb321ca58"
    },
    {
        "author": "张耒",
        "paragraphs": [
            "海上西风八月凉，乘槎亭外水茫茫。",
            "人家日暖樵渔乐，山路秋晴松栢香。",
            "隔水飞来鸿阵阔，趁潮归去橹声忙。",
            "蓬莱方丈知何处，烟浪参差在夕阳。"
        ],
        "title": "秋日登海州乘槎亭",
        "id": "7d1f7188-b5c0-4e63-8f10-30635f7dfb93"
    },
    {
        "author": "张耒",
        "paragraphs": [
            "苍鸠呼雨屋东啼，麦穗初长燕子飞。",
            "竹里人家鸡犬静，水边官舍吏民稀。",
            "溪声夜涨寒通枕，山色朝晴翠染衣。",
            "頼有西邻好诗句，赓酬终日自忘机。"
        ],
        "title": "屋东",
        "id": "81378394-b230-459b-8b98-1c46e432fe95"
    },
    {
        "author": "张耒",
        "paragraphs": [
            "松庭日午听啼莺，帘外人稀睡老铃。",
            "已叹近秋添白发，更因多病读黄庭。",
            "江鱼未上烹难致，吴酒空斟醉易醒。",
            "好住安心莫惆怅，此身天地一浮萍。"
        ],
        "title": "题斋壁",
        "id": "e123a493-efb1-4267-b3bc-21cf7475b836"
    },
    {
        "author": "张耒",
        "paragraphs": [
            "头颅幸获免奸锋，甘分江湖老钓篷。",
            "老得一州聊自慰，相望千里与谁同。",
            "已欣台省登羣俊，犹数湖湘卧病翁。",
            "诗就醉余频走笔，待观云海戏羣鸿。"
        ],
        "title": "次韵李德载见寄",
        "id": "ff616527-8490-451e-8a1a-8c4e643ccfc0"
    },
    {
        "author": "张耒",
        "paragraphs": [
            "等闲咳唾烂成文，奏牍三千世共珍。",
            "不向人间调鼎鼐，却归天上作麒麟。",
            "侍游曲水欢何在，敷奏延英迹已陈。",
            "四辅当时曾避柱，熙宁天子属词臣。"
        ],
        "title": "读孙巨源经纬集",
        "id": "0b893224-1beb-4f85-99e2-3a781517211b"
    },
    {
        "author": "张耒",
        "paragraphs": [
            "卷中课最诗成後，枕上功名睡美余。",
            "弟子解疑常隠几，轮人能笑久观书。",
            "山林沉痼时搔首，松菊耽淫自荷锄。",
            "干世可能寻一饱，虀盐未用食无鱼。"
        ],
        "title": "将赴上庠偶成",
        "id": "cfa08a4c-de58-4df3-9242-47a125fbf7bf"
    },
    {
        "author": "张耒",
        "paragraphs": [
            "吾甥颇似魏家舒，新罢推囚却着书。",
            "顾我独倾陶令酒，思君同鲙季鹰鲈。",
            "荒凉云物秋将老，寂寞山城谁与娱。",
            "倏忽风光行老矣，踌躇不去欲何如。"
        ],
        "title": "寄杨克一",
        "id": "3bb4933c-9179-4f25-9d94-f897b554b366"
    },
    {
        "author": "张耒",
        "paragraphs": [
            "高楼乘兴独登临，搔首天涯岁暮心。",
            "带雪腊风藏泽国，犯寒春色着烟林。",
            "山川极目风光异，岁月惊怀老境侵。",
            "可是斯文天未丧，楚囚何事涕沾襟。"
        ],
        "title": "己卯十二月二十日感事二首  其一",
        "id": "54f39573-5b9d-4b89-a21c-3798710ebc16"
    },
    {
        "author": "张耒",
        "paragraphs": [
            "蹉跎流落已华颠，又见荆湖一岁迁。",
            "人怯苦寒愁日短，天收残腊放新年。",
            "园林寂历飘梅後，里巷经过爆竹前。",
            "自料知非犹得在，潜心久学卫蘧先。"
        ],
        "title": "己卯十二月二十日感事二首  其二",
        "id": "b88c33b8-74e6-41f3-b3b2-0bee5ce6edc0"
    },
    {
        "author": "张耒",
        "paragraphs": [
            "老境光阴短景催，新冬又复一年回。",
            "焚香燕坐衣僧衲，煮药高眠废酒杯。",
            "处处庖厨鸣瓮缶，年年歌笑惨风埃。",
            "孟公歌舞犹须雪，未放愁眉取次开。"
        ],
        "title": "冬节小不佳怀正叔老兄",
        "id": "ca217d64-d54f-4e71-ab87-e197499cf4dc"
    },
    {
        "author": "张耒",
        "paragraphs": [
            "谋身不解免飘蓬，零落孤舟西复东。",
            "双鬓虽青应早白，病颜更醉不成红。",
            "崎岖避俗人难合，憔悴多愁疾易攻。",
            "莼菜碧鲈秋正美，步兵终欲向江东。"
        ],
        "title": "耒将之临淮旅泊泗上属病作迎候上官不敢求告比归尤剧疏拙无以自振但自悯叹耳",
        "id": "a50a9760-d04b-493c-9584-9fe882047603"
    },
    {
        "author": "张耒",
        "paragraphs": [
            "万尾鳞鳞汴岸舟，汴流日夜去悠悠。",
            "舟行水去常如旧，世事纷纷何日休。",
            "落日昏昏沙际晚，白云片片碧天秋。",
            "□□□□□□□，□□□□□□□。"
        ],
        "title": "访人汴上有感",
        "id": "bba652b8-8950-4f87-aaa1-3a2e79258075"
    },
    {
        "author": "张耒",
        "paragraphs": [
            "淮上风高寒日西，龟山岭下白云归。",
            "游人苦憾日已晚，青山自与云为期。",
            "轻舟渔子犯烟去，照水白鸥窥影飞。",
            "人间不作逍遥客，老去尘埃空满衣。"
        ],
        "title": "望龟山二首  其一",
        "id": "32f057aa-8487-450d-9411-8ee6df364835"
    },
    {
        "author": "张耒",
        "paragraphs": [
            "日落龟山山更清，原头啼鸟已春声。",
            "可怜山近不能到，尽日与山相对行。",
            "云里人家自来往，天边楼阁远分明。",
            "白鸥不解游客意，惊起碧烟深处横。"
        ],
        "title": "望龟山二首  其二",
        "id": "29b147b4-5e46-4642-8db6-1bc46966402a"
    },
    {
        "author": "张耒",
        "paragraphs": [
            "环堵萧然汝水隈，孤怀炯炯向谁开。",
            "青春不觉书边过，白发无端镜上来。",
            "祭灶请邻聊复尔，卖刀买犊岂难哉。",
            "故人休说封侯事，归钓江天有旧台。"
        ],
        "title": "次韵答存之",
        "id": "f62e940c-3745-4f80-9733-0fba8a9fd2cc"
    },
    {
        "author": "张耒",
        "paragraphs": [
            "相逢握手便忘形，射策天门尽弟兄。",
            "浮世有谁尊道义，青衫自笑为功名。",
            "高谈未尽胸中意，作别犹如梦後惊。",
            "半夜叩门投野寺，天寒孤月更分明。"
        ],
        "title": "离天长寄周重实",
        "id": "c2d9b6e4-bfc9-4e5d-be8c-d07cd398913b"
    },
    {
        "author": "张耒",
        "paragraphs": [
            "帐额斓斑暗旧金，玉猊香重暖沈沈。",
            "秋风宫殿梧桐老，暮雨楼台帘幕深。",
            "银箭漏迟鸡唱晓，绮窗人睡昼生阴。",
            "无眠惯滴班姬泪，听尽长安夜夜砧。"
        ],
        "title": "秋宫",
        "id": "8d6c6c3a-2607-46b1-ac4d-f1358a305aeb"
    },
    {
        "author": "张耒",
        "paragraphs": [
            "零落当轩两树桐，秋来相伴一衰翁。",
            "寒枝向月空余影，陨叶知时不待风。",
            "故国山川天黯淡，美人音信雁西东。",
            "岁华节物俱寥落，满眼牢愁頼酒攻。"
        ],
        "title": "题堂下桐",
        "id": "4dbcd7f7-da8d-47c3-83fc-aad06620f2d0"
    },
    {
        "author": "张耒",
        "paragraphs": [
            "城外沧溟日夜流，城南山直对城楼。",
            "溪田雨足禾先熟，海树风高叶易秋。",
            "疏傅里闾询故老，秦皇车甲想东游。",
            "客心不待伤千里，槛外风烟尽是愁。"
        ],
        "title": "登海州城楼",
        "id": "e3ccc468-0cad-40cd-99dc-0ebe0b9c7df2"
    },
    {
        "author": "张耒",
        "paragraphs": [
            "汩汩流光长远客，年年秋至是离家。",
            "孤城入夜寒更迥，霜月满天归梦赊。",
            "摵摵老桐风後叶，娟娟疏菊雨残花。",
            "茅檐布被犹无力，长走尘埃真可嗟。"
        ],
        "title": "秋日忆家",
        "id": "94ae1723-fb98-471d-b7e7-abda855bec69"
    },
    {
        "author": "张耒",
        "paragraphs": [
            "飞鸿归尽燕将还，亭院深沉人倚栏。",
            "斜搭秋千寒食雨，已黄杨柳暮春寒。",
            "密球杏萼红如糁，半落梅花香未残。",
            "人世年年非旧事，感时惟有泪汍澜。"
        ],
        "title": "七言",
        "id": "086e1498-aea9-4d86-b9c8-d0080a21a3df"
    },
    {
        "author": "张耒",
        "paragraphs": [
            "山下疏钟日夜催，城头画角五更哀。",
            "流年忽忽愁中过，世事纷纷空里来。",
            "沮溺漫高轻世节，管商空尽济时才。",
            "古来扰扰今何有，一熟黄粱梦已回。"
        ],
        "title": "山下",
        "id": "f4f40747-58ae-4419-8c0d-3f29716b3aef"
    },
    {
        "author": "张耒",
        "paragraphs": [
            "当道朱门白昼扃，高堂歌吹久无声。",
            "古窗积雨昏残画，朽树经阴长寄生。",
            "门下老人时洒扫，旧时来客叹平生。",
            "艳姬骄马知何处，独有庭花春正荣。"
        ],
        "title": "京师废宅",
        "id": "5b064985-77a7-48e8-b722-3ff1bc016ff4"
    },
    {
        "author": "张耒",
        "paragraphs": [
            "白发青衫困宦游，相逢不复话封侯。",
            "少年壮气青云上，投老生涯一醉休。",
            "献璞谁怜藏美玉，恶声不至为虚舟。",
            "从来满卷新诗句，写取淮天万里秋。"
        ],
        "title": "送徐任",
        "id": "9baf4968-4ad1-4ea3-b5ce-13345307cdb1"
    },
    {
        "author": "张耒",
        "paragraphs": [
            "沙雨初干巾褐轻，独披衰蔓步高城。",
            "天晴海上峰峦出，野暗人家灯火明。",
            "归鸟各寻芳树去，夕阳微照远村耕。",
            "登楼已恨荆州远，况复安仁白发生。"
        ],
        "title": "登城楼",
        "id": "1e1299af-1ee1-4fd5-872b-95b9c49911ec"
    },
    {
        "author": "张耒",
        "paragraphs": [
            "懒着青衫沉醉眠，近来沽酒困无钱。",
            "常忧送乏邻僧米，何啻寒无坐客毡。",
            "直道漫凭詹尹卜，浮生已付祖师禅。",
            "祇应居士无醒日，知有渊明种秫田。"
        ],
        "title": "寄陈鼎",
        "id": "b3531384-8392-45dd-88b6-03d02497e6df"
    },
    {
        "author": "张耒",
        "paragraphs": [
            "青冥不尽海茫茫，一望蓬瀛去路长。",
            "秋信解凭诗客寄，春心长为楚魂伤。",
            "萦回四望山如画，兴废千年木已苍。",
            "直使台倾荆棘满，闻琴何用涕沾裳。"
        ],
        "title": "蓬瀛台二首  其一",
        "id": "d58dee19-96ac-4d69-867f-4812e295a9a8"
    },
    {
        "author": "张耒",
        "paragraphs": [
            "苍烟乔木古台荒，下见蓬瀛六月凉。",
            "过雨谁知非峡女，好风应是为襄王。",
            "欢来未放流年老，事去却寻陈迹伤。",
            "飘泊南游未能返，兴来回首独凄凉。"
        ],
        "title": "蓬瀛台二首  其二",
        "id": "b26ddd55-9eff-4c68-be89-e06f4d749801"
    },
    {
        "author": "张耒",
        "paragraphs": [
            "溪如圆堑木如城，鱼鸟从游信此情。",
            "啅雀踏枝飞尚袅，仰荷承雨侧还倾。",
            "弹琴废久重寻谱，种药求多旋记名。",
            "于世久判无妙策，直应归学老农耕。"
        ],
        "title": "和即事",
        "id": "81c4ee22-109f-4092-a9d0-6b9441904260"
    },
    {
        "author": "张耒",
        "paragraphs": [
            "迂疏怀抱独君知，杖拂亲依即我师。",
            "一句未能参妙道，数篇空复寄新诗。",
            "子方奋迅云间翮，我厌追随世上儿。",
            "安得岩垧两如志，铜瓶乌几为君携。"
        ],
        "title": "自海至楚途次寄马全玉八首  其一",
        "id": "e536431d-dbe2-4680-bae4-5f34dd64dc74"
    },
    {
        "author": "张耒",
        "paragraphs": [
            "萧萧柳岸野风秋，虹挂前山晚雨收。",
            "回首孤城空绿树，满川斜日放归舟。",
            "年来双泪供愁尽，去去劳生几日休。",
            "试问故人思我否，梦魂犹在海边州。"
        ],
        "title": "自海至楚途次寄马全玉八首  其二",
        "id": "64566969-7f80-442a-a206-637641ed2aeb"
    },
    {
        "author": "张耒",
        "paragraphs": [
            "高城欲去更徘徊，病眼登临强一开。",
            "风物尽为愁里景，山川疑是梦中来。",
            "此身双鬓何劳白，未老尘心可得灰。",
            "欲把烦愁付杯酒，祇应清梦待尊罍。"
        ],
        "title": "自海至楚途次寄马全玉八首  其三",
        "id": "82a3690b-5dda-4793-a0f8-873c5af52e23"
    },
    {
        "author": "张耒",
        "paragraphs": [
            "生涯飘泊一航轻，浩荡晴川送我行。",
            "北望山川连海远，南来风月近淮清。",
            "人家稻熟丰年满，泽国天高秋意生。",
            "惟有羁愁消不得，登临清泪落如倾。"
        ],
        "title": "自海至楚途次寄马全玉八首  其四",
        "id": "d325a837-63e2-4a1d-841f-655629be9b95"
    },
    {
        "author": "张耒",
        "paragraphs": [
            "少年居士正安禅，法是怀公门下传。",
            "已解出尘金里矿，何妨离欲火中莲。",
            "苦心参道嗟予晚，极口随机恃子怜。",
            "若许维扬傍仁里，一廛须买许行田。"
        ],
        "title": "自海至楚途次寄马全玉八首  其五",
        "id": "cc5a405a-91b8-4a20-b495-eba3bc33435a"
    },
    {
        "author": "张耒",
        "paragraphs": [
            "萧萧晚雨向风斜，村远荒凉三四家。",
            "野色连云迷稼穑，秋声催晓起蒹葭。",
            "愁如夜月长随客，身似飞鸿不记家。",
            "极目相望何处是，海天无际落残霞。"
        ],
        "title": "自海至楚途次寄马全玉八首  其六",
        "id": "3bc99480-eefc-4307-b328-5238f7c47e33"
    },
    {
        "author": "张耒",
        "paragraphs": [
            "二年海角寄东城，岁久移居亦有情。",
            "去路山川嗟我远，旧时风月为谁清。",
            "一廛受地今难继，三径怀归久欲耕。",
            "何日山林有茅屋，百年无复问功名。"
        ],
        "title": "自海至楚途次寄马全玉八首  其七",
        "id": "d099d103-1cfa-4715-90eb-e9af0ad1ae57"
    },
    {
        "author": "张耒",
        "paragraphs": [
            "紫蟹双螯荐客盘，倾来不觉酒壶干。",
            "雨多泽国蒲鱼美，秋至楚天风露寒。",
            "老去论交嗟我晚，尊前一笑忆君欢。",
            "红莲幕下无书檄，剩寄新诗满卷看。"
        ],
        "title": "自海至楚途次寄马全玉八首  其八",
        "id": "08cfff26-7a2b-4947-abf4-16eab00215e1"
    },
    {
        "author": "张耒",
        "paragraphs": [
            "长夏江村风日清，檐牙燕雀已生成。",
            "蝶衣晒粉花枝午，蛛网添丝屋角晴。",
            "落落疏帘邀月影，嘈嘈虚枕纳溪声。",
            "久拚两鬓如霜雪，直欲樵渔过此生。"
        ],
        "tags": [
            "归隐",
            "生活",
            "夏天",
            "闲适"
        ],
        "title": "夏日三首  其一",
        "id": "2ac9eee8-e3a9-45ad-a210-6c90644b4704"
    },
    {
        "author": "张耒",
        "paragraphs": [
            "黄帘翠幕断飞蝇，午影当轩睡未兴。",
            "枕稳海鱼镌紫石，扇凉山雪画青缯。",
            "廊阴日转雕栏树，坐冷风生玉碗冰。",
            "满案诗书尘蠹甚，故应疏懒过炎蒸。"
        ],
        "title": "夏日三首  其二",
        "id": "d8fef14c-4812-4a43-adc2-dcd9aeec511f"
    },
    {
        "author": "张耒",
        "paragraphs": [
            "枣径瓜畦经雨凉，白衫乌帽野人装。",
            "幽花避日房房敛，翠树含风叶叶香。",
            "养拙久拚藏姓氏，致身安事巧文章。",
            "汉庭卿相皆豪俊，不遇何妨白发郎。"
        ],
        "title": "夏日三首  其三",
        "id": "f9a187c4-0b5b-4e77-892b-1d59096552a3"
    },
    {
        "author": "张耒",
        "paragraphs": [
            "蓬门久闭谢来车，畏暑尤便小阁虚。",
            "青引嫩苔留鸟篆，绿垂残叶带虫书。",
            "寒泉出井功何有，白羽邀凉计已疏。",
            "忍待西风一萧瑟，碧鲈斫鲙意何如。"
        ],
        "title": "和晁应之大暑书事",
        "id": "5b201ad2-b04c-44ad-81a5-c95ddef9c395"
    },
    {
        "author": "张耒",
        "paragraphs": [
            "老去诗书倦讨论，一樽相对尚殷勤。",
            "锻炉放荡狂中散，书阁萧条老子云。",
            "要路交亲嗟隔阔，他乡耆旧饱知闻。",
            "衰知多病头风甚，解寄新文独有君。"
        ],
        "title": "遣兴次韵和晁应之四首  其一",
        "id": "576bf58b-f292-4480-8889-feed00abb3c6"
    },
    {
        "author": "张耒",
        "paragraphs": [
            "西风淅淅满征衣，天畔危亭面翠微。",
            "云解映山常漠漠，叶知辞树亦依依。",
            "苦饥黄鹄犹谋食，无事轻鸥得远飞。",
            "落日秋风满江汉，杖藜三叹未能归。"
        ],
        "title": "遣兴次韵和晁应之四首  其二",
        "id": "9cb96001-7501-41de-a0bb-528d9780c6e1"
    },
    {
        "author": "张耒",
        "paragraphs": [
            "夜泛孤舟清洛津，宓妃轻步若为亲。",
            "清涵星汉光垂地，冷觉鱼龙气近人。",
            "镜里悲秋双鬓发，马边随客两京尘。",
            "愁心欲比东流水，滚滚无穷日日新。"
        ],
        "title": "遣兴次韵和晁应之四首  其三",
        "id": "caea9b31-9c3f-4448-89ee-2a35e2897291"
    },
    {
        "author": "张耒",
        "paragraphs": [
            "蓬门鸟雀啅黄昏，归径牛羊各有羣。",
            "水阔鱼龙阴後出，山空虎豹夜深闻。",
            "西来客引秦川雨，南去秋连楚泽云。",
            "唐汉废兴无处问，西风禾黍但丘坟。"
        ],
        "title": "遣兴次韵和晁应之四首  其四",
        "id": "ba6cd642-2113-4900-beda-535324ace6a9"
    },
    {
        "author": "张耒",
        "paragraphs": [
            "落月娟娟堕半环，呕哑鸣橹转荒湾。",
            "东南地缺天连水，春夏风高浪卷山。",
            "旅食每愁村市散，近秋已觉暑衣单。",
            "自惭老病心儿女，三日离家已念还。"
        ],
        "title": "自巴河至蕲阳口道中得二诗示仲达与秬同赋  其一",
        "id": "8497beef-2e7e-4397-9ece-c1716c77ea2f"
    },
    {
        "author": "张耒",
        "paragraphs": [
            "浩浩浑流卷白沙，中流鼓棹四无涯。",
            "喜逢山色开眉黛，愁对江云起炮车。",
            "雨足郊原丰稻菽，日斜鸥鹭满蒹葭。",
            "长年怕作扁舟客，頼有高谈一笑哗。"
        ],
        "title": "自巴河至蕲阳口道中得二诗示仲达与秬同赋  其二",
        "id": "5ad05d19-55a7-41b3-8521-b59f6782dac1"
    },
    {
        "author": "张耒",
        "paragraphs": [
            "老怕风波见辄惊，頼逢谈笑慰危情。",
            "纵观云岭屏风合，坐见江涛镜面平。",
            "淹速人生难预计，险夷世路不须营。",
            "尘埃老作东州守，得得扁舟作此行。"
        ],
        "title": "离蕲阳守风林皇方虑风壮晚未知所止俄顷风息一食顷宿富池作诗示同行",
        "id": "f2aefc7f-41c8-4396-a718-2ad00e1eff9e"
    },
    {
        "author": "张耒",
        "paragraphs": [
            "山秀江清三百里，与君三宿一扁舟。",
            "饮残桑落溪云暮，卧冷桃笙楚雨秋。",
            "舟隠长江逢夹口，眼明五老立云头。",
            "几年泽国行将遍，归与亲朋说旧游。"
        ],
        "tags": [
            "长江"
        ],
        "title": "离富池望庐岳是日入夹口直达浔阳遂舍大江之险示同行",
        "id": "a078b8c9-91a8-49ec-8bc9-5d566911195e"
    },
    {
        "author": "张耒",
        "paragraphs": [
            "已逢妩媚散花峡，不怕艰危道士矶。",
            "啼鸟似逢人劝酒，好山如为我开眉。",
            "风标公子鹭得意，跋扈将军风敛威。",
            "到舍将何作归遗，江山收得一囊诗。"
        ],
        "title": "二十三日即事",
        "id": "ec51941e-f58f-46c8-a26f-18ff53439dbe"
    },
    {
        "author": "张耒",
        "paragraphs": [
            "沄沄清洛转山隈，渺渺东流不复回。",
            "轻鸟竟随青嶂去，乱波争泛夕阳来。",
            "偶惊舟楫乡心起，乍脱尘埃病眼开。",
            "疑是盱眙郭门外，月明帆席过清淮。"
        ],
        "title": "度洛因泛舟东下数里颇忆淮上",
        "id": "e9954991-c27e-42db-b813-2a2b8339fd54"
    },
    {
        "author": "张耒",
        "paragraphs": [
            "只合门如野叟家，市朝声利苦喧哗。",
            "但知得醉频沽酒，何处逢春不见花。",
            "暗树五更鸡报晓，晚庭三叠鼓催衙。",
            "知君宰邑端无事，吟笑何妨到暮鸦。"
        ],
        "title": "县斋",
        "id": "7843ce06-7b20-4fac-84d5-58e07b32ad0d"
    },
    {
        "author": "张耒",
        "paragraphs": [
            "天光不动晚云垂，芳草初长衬马蹄。",
            "新月已生飞鸟外，落霞更在夕阳西。",
            "花开有客时携酒，门冷无车出畏泥。",
            "修禊洛滨期一醉，天津春浪绿浮堤。"
        ],
        "title": "和周廉彦",
        "id": "5a23330f-4673-4ef7-843e-7b8492bcfd8c"
    },
    {
        "author": "张耒",
        "paragraphs": [
            "流光向老惜芳菲，搔首悲歌心事违。",
            "绿野染成延昼永，辞红吹尽放春归。",
            "荆榛废苑人闲牧，风雨空城乌夜飞。",
            "断送一番桃李尽，可怜桑柘有光辉。"
        ],
        "title": "春日遣兴二首  其一",
        "id": "2dbdca6a-15f6-4a73-9e5d-46bffc3563e8"
    },
    {
        "author": "张耒",
        "paragraphs": [
            "日烘烟柳软于丝，桃李成尘绿满枝。",
            "芳草有情随处好，落花无頼信风吹。",
            "关心伤感知何处，过眼芳菲能几时。",
            "一病春来妨痛饮，遣愁惟有强裁诗。"
        ],
        "title": "春日遣兴二首  其二",
        "id": "65dac368-2b93-415f-ada2-f8f95afc5ae2"
    },
    {
        "author": "张耒",
        "paragraphs": [
            "野岸南风百草长，沄沄汴水卷沙黄。",
            "扁舟转柁迷城市，送客追船罗酒浆。",
            "休唱阳关伤远别，所欣莼菜入新堂。",
            "宦名衰晚君无问，便得封侯鬓已苍。"
        ],
        "title": "钱仲珣追船及陈留",
        "id": "e4f613c4-4562-4521-8943-3be48b24f1c2"
    },
    {
        "author": "张耒",
        "paragraphs": [
            "日落村虚烟霭青，草根促织晚先鸣。",
            "羣山衮衮望中去，新月娟娟愁里生。",
            "暗峡风云秋惨淡，高城河汉夜分明。",
            "寄书故国还羞涩，白首萧条老病婴。"
        ],
        "title": "遗兴次韵和晁应之四首  其一",
        "id": "0eb0b1b0-927c-4643-9bf0-3c00afd2fe8f"
    },
    {
        "author": "张耒",
        "paragraphs": [
            "洛阳宫殿锁埃尘，翠辇东还几度春。",
            "双阙晓云连太室，九门晴影动天津。",
            "地藏宝鼎宁无祲，龙护灵书固有神。",
            "游豫此时期圣主，保厘从古仗元臣。"
        ],
        "title": "遗兴次韵和晁应之四首  其二",
        "id": "b9da30b2-62e4-4f8f-815e-54d793eeba05"
    },
    {
        "author": "张耒",
        "paragraphs": [
            "女几山前云雨收，五更星斗转西楼。",
            "苍苍淡月关河晓，袅袅西风观阁秋。",
            "独鹤有求时饮啄，孤云无事任沉浮。",
            "可怜白发张公子，还望西山歌四愁。"
        ],
        "title": "遗兴次韵和晁应之四首  其三",
        "id": "c7d5b30a-4466-4a61-aa3f-fbdc8ffba2cf"
    },
    {
        "author": "张耒",
        "paragraphs": [
            "露下风悲萤火流，周南羁客意悠悠。",
            "山川老去三年泪，关塞秋来万里愁。",
            "惯逐禽鱼谙异俗，每因霜月梦沧洲。",
            "一抛砚井双蓬鬓，天畔诗成独倚楼。"
        ],
        "title": "遗兴次韵和晁应之四首  其四",
        "id": "88ee9ee3-98c7-4a5d-ab6e-a8dbeb96d0f3"
    },
    {
        "author": "张耒",
        "paragraphs": [
            "园门几日断行踪，新霁欣然路小通。",
            "晚萼有情开宿雨，长林尽日舞高风。",
            "后皇佳植宁无橘，鸾凤求栖亦有桐。",
            "不惜园林娱逐客，此情谁似主人翁。"
        ],
        "title": "新霁",
        "id": "efe7a44b-0755-4bf5-886f-44f62ac5a2bd"
    },
    {
        "author": "张耒",
        "paragraphs": [
            "樽俎相逢散百忧，虽非吾土共登楼。",
            "天边云送荆王雨，江上枫雕宋玉秋。",
            "华发不堪怀故国，清杯相与散牢愁。",
            "清谈七泽谁强健，莫学骚人赋远游。"
        ],
        "title": "与李文举登梦野亭",
        "id": "12bedb1d-6789-40ac-823b-82741159db1e"
    },
    {
        "author": "张耒",
        "paragraphs": [
            "曾上高台望翠微，重来悲叹客难期。",
            "章华苍莽寻无处，云梦逶迤寒更迟。",
            "墨客多情曾痛饮，玉箫何处弄妍词。",
            "请君点检当时事，只应朱颜非旧时。"
        ],
        "title": "登梦野亭怀旧",
        "id": "acea1a1c-2075-47bb-9091-3d86612443bb"
    },
    {
        "author": "张耒",
        "paragraphs": [
            "穷腊贫家絺纻单，可堪过雨夜堂寒。",
            "屏除荤酒神应爽，谈笑诗书乐未闲。",
            "凈境眼前无俗物，清都梦到有飞翰。",
            "鸡鸣月落纸窗白，疑是从天风驭还。"
        ],
        "title": "北堂斋居示秬秸",
        "id": "bfbe8bbf-2aca-4518-8bf5-89382af0da08"
    },
    {
        "author": "张耒",
        "paragraphs": [
            "一梦西都十二年，竟陵相遇各华颠。",
            "风流家世仁人後，恺悌歌谣楚俗传。",
            "学道爱君甘淡薄，倦游嗟我久留连。",
            "自怜江上伤春眼，不待琵琶已泫然。"
        ],
        "title": "送复守张垧朝奉罢归",
        "id": "3df26cb8-5716-43ec-b54a-19d74a54e067"
    },
    {
        "author": "张耒",
        "paragraphs": [
            "清晓琳宫拜谒还，驼裘犹怯夜霜寒。",
            "春生七泽苍茫外，日上三山缥缈间。",
            "投老埃尘从马後，异时班缀近龙颜。",
            "人间倚伏谁能料，一酌芳醪兴未阑。"
        ],
        "title": "岁日同郡官朝天庆回偶成",
        "id": "4561b790-f88f-43c4-869d-7edda7550d1d"
    },
    {
        "author": "张耒",
        "paragraphs": [
            "苍苍老桧已消雪，冉冉烟芜欲斗妍。",
            "围得青春数亩地，断将平楚一方天。",
            "春风入户如相觅，新月低窗最可怜。",
            "老子婆娑便终日，一壶春酒与周旋。"
        ],
        "title": "僦居小室之西有隙地不满十步新岁後稍暖每开户春色鬬进戏名其户曰嬉春因为此诗",
        "id": "1df92770-657b-4aad-bf88-1c5e8ecabb2a"
    },
    {
        "author": "张耒",
        "paragraphs": [
            "流落江湖四见春，天恩复与两朱轮。",
            "几年鱼鸟真相得，从此江山是故人。",
            "碧落已瞻新日月，故园好在旧交亲。",
            "此生已免嘲伧父，莫避北风京洛尘。"
        ],
        "title": "发安化回望黄州山",
        "id": "5ff3a5aa-5ea5-4660-80d2-2e90215a89de"
    },
    {
        "author": "张耒",
        "paragraphs": [
            "白草黄茅间瘦田，郊原残暑已萧然。",
            "泽连楚梦悲秋野，山近尧封望日天。",
            "浓绿远陂铺晚稼，幽香秋水折残莲。",
            "热行更益相如渴，怅望华陵陆子泉。"
        ],
        "title": "发云山近岐亭望光蔡接尉氏",
        "id": "6cea303b-4ea1-42e6-b642-39db783f6ab4"
    },
    {
        "author": "张耒",
        "paragraphs": [
            "寒窗写就白云篇，客至研茶手自煎。",
            "儒佛故应同是道，诗书本是不妨禅。",
            "长松千尺巢云鹤，寒峤三更啸月猿。",
            "请以篇章为佛事，要观半偈走人天。"
        ],
        "title": "赠僧介然",
        "id": "161c25f7-e0ed-452b-8ec7-635abd83ff46"
    },
    {
        "author": "张耒",
        "paragraphs": [
            "万里归来真得仙，七年瞻望漫悁悁。",
            "安闲旧得还丹诀，着论新成古史编。",
            "应接强颜聊复尔，是非袖手独超然。",
            "门人白首侯芭在，眷恋微官愧昔贤。"
        ],
        "title": "寄子由二首  其一",
        "id": "d63dae76-7848-4eca-845d-d86b51d32168"
    },
    {
        "author": "张耒",
        "paragraphs": [
            "丈席他年闻至言，艰难不敢坠周旋。",
            "文词老去真何益，道妙平生薄有缘。",
            "人事眼前惟欲睡，丹经肘後更难传。",
            "清秋一室林泉好，洒扫思为杖屦先。"
        ],
        "title": "寄子由二首  其二",
        "id": "0331a09b-2912-4c1d-bbc9-a3e69135cd27"
    },
    {
        "author": "张耒",
        "paragraphs": [
            "蔀室悠悠昏复朝，强披庄子说逍遥。",
            "四禅未到风犹梗，九转无功火不烧。",
            "学道若为调鹿马，是身不实似芭蕉。",
            "丹砂赤箭功何有，想听清言意自消。"
        ],
        "title": "卧病月余呈子由二首  其一",
        "id": "1fffd038-ccf1-4726-b9d7-be95c86a7218"
    },
    {
        "author": "张耒",
        "paragraphs": [
            "风叶鸣窗已复朝，唤回归梦故山遥。",
            "酒壶暗淡浮尘集，药鼎青荧败叶烧。",
            "闭户独依寒蟋蟀，移床近就雨芭蕉。",
            "雪深更请安心术，长日如年未易消。"
        ],
        "title": "卧病月余呈子由二首  其二",
        "id": "f96d4893-77ac-411a-be26-67a509e81d6d"
    },
    {
        "author": "张耒",
        "paragraphs": [
            "满酌聊酬菊蕊黄，登高仍在太山阳。",
            "笑谈佳节宾朋集，诗酒清欢兴味长。",
            "倦客得闲聊欲饮，老人虽醉不成狂。",
            "先生莫叹虀盐久，行见高才颖出囊。"
        ],
        "title": "次韵李晋裕教授九日见赠",
        "id": "f3597293-58d1-4c10-afb4-a36d3909134e"
    },
    {
        "author": "张耒",
        "paragraphs": [
            "千里垂精帝道尊，神祠近正国西门。",
            "风摇广殿松杉老，雨入修廊羽卫昏。",
            "日落狐狸号草莽，年丰父老荐鸡豚。",
            "旧游零落今谁在，尘壁苍茫字半存。"
        ],
        "title": "谒太昊祠",
        "id": "13c5d61b-e7fa-438a-bdac-a759314affcd"
    },
    {
        "author": "张耒",
        "paragraphs": [
            "物态欣欣换旧年，收灯城市却萧然。",
            "风光欲到冰霜树，日月初回雨露天。",
            "近水远山情脉脉，碧云芳草思绵绵。",
            "酬春欲办千缸酒，洒扫花前作醉眠。"
        ],
        "title": "上元後步西园",
        "id": "e4d706f5-63a1-485a-b685-d0a36f46aa4b"
    },
    {
        "author": "张耒",
        "paragraphs": [
            "万雉春城逼绛霄，上元雕辇盛游遨。",
            "迟迟瑞日低彤伞，焯焯荣光上赭袍。",
            "云卷朱帘开彩雉，山盘玉阙枕仙鳌。",
            "长安一别将华发，溪竹山城夜寂寥。"
        ],
        "title": "上元思京辇旧游三首  其一",
        "id": "4d2bfeb1-3f31-4d49-8985-dc96504af6af"
    },
    {
        "author": "张耒",
        "paragraphs": [
            "九门灯火夜交光，罗绮风来扑面香。",
            "信马恣穿深柳巷，随身偷看隔帘妆。",
            "身居薄宦安知乐，心逐流年暗减狂。",
            "留滞山城莫嗟叹，貂蝉从古属金张。"
        ],
        "title": "上元思京辇旧游三首  其二",
        "id": "23dfb24b-d233-4571-b7fb-4305017cd78a"
    },
    {
        "author": "张耒",
        "paragraphs": [
            "随计当年寄玉京，一时交结尽豪英。",
            "倒觥凌乱迷筹饮，醉帽敧斜并辔行。",
            "仕路飞腾输俊杰，山城憔悴感功名。",
            "佳晨强酌清樽酒，寒竹萧萧月正明。"
        ],
        "title": "上元思京辇旧游三首  其三",
        "id": "d88adef1-4084-43fd-87cd-2015251d287d"
    },
    {
        "author": "张耒",
        "paragraphs": [
            "一梦东都白发新，天涯同是吊灵均。",
            "读书久误平生事，饮酒聊娱现在身。",
            "汉上卧龙新得雨，江边饥雁晚知春。",
            "黄髯相见应相问，为道真成泽畔人。"
        ],
        "title": "文周翰惠酒以诗谢之",
        "id": "54f0ab0c-4efa-46b3-b5b9-a8a67f7e1186"
    },
    {
        "author": "张耒",
        "paragraphs": [
            "控带洪流古帝城，欲寻旧事半榛荆。",
            "六朝山色情终在，千古江声憾未平。",
            "设险丘陵荒蔓草，带城桑柘接新耕。",
            "十年重到无人问，独立东风一怆情。"
        ],
        "title": "金陵怀古",
        "id": "558dd4b3-1e48-43a5-8d21-81a0577731b3"
    },
    {
        "author": "张耒",
        "paragraphs": [
            "浩浩黄流注渺漫，南山峰岭对巑岏。",
            "青灯覆地严城夜，白月当天淮上寒。",
            "酒市歌呼迷客醉，画楼灯火暗更残。",
            "扁舟老客无余事，拥褐高眠夜未阑。"
        ],
        "title": "都梁夜景",
        "id": "bf36eedb-4a6b-411a-9a06-e2eb4c21177c"
    },
    {
        "author": "张耒",
        "paragraphs": [
            "去年挥汗对淮流，寒暑那知复一周。",
            "土润何妨兼伏暑，火流行看放清秋。",
            "鬓须总白难相笑，观庙俱闲好并游。",
            "只怕樽前夸酒量，一挥百盏不言休。"
        ],
        "title": "大暑戏赠希古",
        "id": "9b252803-1cba-46d9-a4fc-d9a747790fb2"
    },
    {
        "author": "张耒",
        "paragraphs": [
            "洛川三月鹎鵊鸣，游絮萦空尘不惊。",
            "茸茸草色铺风软，点点杨花着水轻。",
            "何处浮云度天末，不妨微雨破春晴。",
            "江南有客增归思，怅望汀洲苹芷生。"
        ],
        "title": "春晚有感",
        "id": "c89c2a0a-85a8-46db-ac81-b5f75e5ba05b"
    },
    {
        "author": "张耒",
        "paragraphs": [
            "苍颜白发老祠官，邂逅淮扬一笑欢。",
            "且可鲸吞巵满酒，行看鹗立豸拏冠。",
            "寿觞满对秋风举，生日欣逢伏暑阑。",
            "阅世祝公松栢寿，从来霜雪不能寒。"
        ],
        "title": "七月十五日希古生日以诗为寿",
        "id": "3f45aa6a-4c1a-408d-b31d-4e8e8951f63a"
    },
    {
        "author": "张耒",
        "paragraphs": [
            "放逐江湖一钓舟，萧条故国又逢秋。",
            "炎凉始信来如旧，岁月相催逝不留。",
            "日落千蛩喧户牖，风高一雁下汀洲。",
            "地无积潦蟾华好，谁买新醪作夜游。"
        ],
        "title": "中秋无月戏呈希古年兄",
        "id": "a6db2b32-504e-4466-9278-dea0ca99d764"
    },
    {
        "author": "张耒",
        "paragraphs": [
            "拥庭晴雪照高堂，卧病悠悠废举觞。",
            "肺疾仅同园令渴，齿伤不为幼舆狂。",
            "交飞翠斝知谁醉，独嗅乌巾认旧香。",
            "惟有烹茶心未厌，故知淡泊味能长。"
        ],
        "title": "病肺齿痛对雪",
        "id": "ac8e985e-2542-455e-b650-b235c140a088"
    },
    {
        "author": "张耒",
        "paragraphs": [
            "旅枕无眠客梦劳，五更旁舍一鸡号。",
            "汴淮水阔浮梁小，城郭霜晴宝塔高。",
            "梅锁冷香通雀啄，水翻新绿出渔篙。",
            "君恩许作还乡客，肯对江蓠赋广骚。"
        ],
        "title": "泊舟都梁亭二首  其一",
        "id": "eff6ad5e-c694-4212-9a51-7622806fb473"
    },
    {
        "author": "张耒",
        "paragraphs": [
            "微春已动陈根绿，晴日初流大泽澌。",
            "客路苦寒惟饮酒，老年便暖屡添衣。",
            "霜林背日梅迟拆，冰渚知春雁早飞。",
            "江上三年陈迹在，年年穿竹折梅时。"
        ],
        "title": "泊舟都梁亭二首  其二",
        "id": "3b0846bc-9f96-4cb7-9e4f-6e45ee6d2ef9"
    },
    {
        "author": "张耒",
        "paragraphs": [
            "浮梁淮面欲飞腾，金碧浮屠间玉层。",
            "古岸萧条风卷雪，长河咽绝水浮冰。",
            "留连淮汴残年客，蹭蹬尘埃一老僧。",
            "闻道都梁梅未拆，可随桃李畏严凝。"
        ],
        "title": "都梁雪天晚望",
        "id": "cf3c7181-12f6-450b-93d2-c8b8817eb171"
    },
    {
        "author": "张耒",
        "paragraphs": [
            "南山春雪冻云凝，暗火青灯急霰声。",
            "栗烈残年新庆雪，玻璃美酒旧知名。",
            "饥肠未惯犹空吼，冻脸何知辄妄赪。",
            "隠忍且须留一榼，晴明待作探梅行。"
        ],
        "title": "大雪中李提举惠玻璃泉两榼二首  其一",
        "id": "f3a69140-58aa-49c4-9eb5-34149799d482"
    },
    {
        "author": "张耒",
        "paragraphs": [
            "峰高冻雪埋苍玉，河静黄沙咽浊流。",
            "嗟我残年为远客，烦君双榼散羁愁。",
            "屠苏御岁将传盏，彩胜宜春欲插头。",
            "痛饮须知谋日富，无田何用庆来麰。"
        ],
        "title": "大雪中李提举惠玻璃泉两榼二首  其二",
        "id": "9126ffb5-0de7-499f-9b9d-752e42ee7726"
    },
    {
        "author": "张耒",
        "paragraphs": [
            "铁锁沉渊谁敢干，塔中古佛澹无言。",
            "岁穷故里何时到，舟泊危亭尽日闲。",
            "博士虀盐稀把酒，腐儒冰葛惯冲寒。",
            "篮舆未怯浮梁险，兴发犹能走马鞍。"
        ],
        "title": "戏赠张嘉甫",
        "id": "53bce0f4-61aa-42e7-95a0-1b680710df78"
    },
    {
        "author": "张耒",
        "paragraphs": [
            "久客益知行路难，镜中双鬓不须看。",
            "山川积雪坚冰地，舟楫长淮古汳间。",
            "馈费主人勤俗礼，书来故里劝加餐。",
            "北归渐踏尘埃道，尽日危亭且看山。"
        ],
        "title": "舟中书事",
        "id": "923a8c77-a5c4-48b6-a197-b141bfd83638"
    },
    {
        "author": "张耒",
        "paragraphs": [
            "别都制度拟王畿，双阙岧峣望太微。",
            "万乘旗常难望幸，九天楼观自相辉。",
            "百年龙虎兴王气，万雉金汤却敌威。",
            "一梦江南尚淹泊，风尘似欲变征衣。"
        ],
        "title": "戏同小儿作望南京内门",
        "id": "8a708e7f-b26d-4a4a-9a89-71a156230f0d"
    },
    {
        "author": "张耒",
        "paragraphs": [
            "高楼南望一伤神，霭霭东风万里春。",
            "地阔山川围白日，天低观阙近浮云。",
            "惊心鸟语知时好，照眼花枝着意新。",
            "不是莼羹胜羊酪，素衣真怕洛阳尘。"
        ],
        "title": "同荣子邕登石家寺阁",
        "id": "5bb7390c-ff21-4616-8203-af4c97aae3c0"
    },
    {
        "author": "张耒",
        "paragraphs": [
            "老人杖履一茅亭，花谢西园不复扃。",
            "翠被一方都盖覆，红妆数子尚娉婷。",
            "可怜莺蝶狂都歇，颇觉风云意有营。",
            "闻说陂田雨三尺，远城酾水种春秔。"
        ],
        "title": "不出偶成二首  其一",
        "id": "579c4526-f519-43c3-ac21-86099db80495"
    },
    {
        "author": "张耒",
        "paragraphs": [
            "结茅亭下小池新，积雨通沟滟晚春。",
            "风掠尘埃出明镜，影吞林木卧青云。",
            "泥中苹藻生无数，江上鵁鶄坐得闻。",
            "太液渐台深斗极，乘闲杖履得相亲。"
        ],
        "title": "不出偶成二首  其二",
        "id": "62a0bde1-4ce2-419f-a745-647dd9dee173"
    },
    {
        "author": "张耒",
        "paragraphs": [
            "晚田既废麦初耕，冠盖侵星独出城。",
            "但见饥寒号岁晚，不闻箫鼓赛秋成。",
            "仓无农父千斯庆，税比周人什一轻。",
            "抚字从来须守令，莫辜圣世念疲氓。"
        ],
        "title": "和李令放税",
        "id": "359e8bb8-e983-4df9-a52b-e5c94eca0724"
    },
    {
        "author": "张耒",
        "paragraphs": [
            "快哉亭下水连城，落日断霞相映明。",
            "人在卷帘尊俎里，诗从挥麈笑谈生。",
            "扬州何逊风流在，江夏黄香句法清。",
            "□□□□□□□，□□□□□□□。"
        ],
        "title": "赠无咎",
        "id": "8be00aa8-d568-4144-976c-72fd19236477"
    },
    {
        "author": "张耒",
        "paragraphs": [
            "荦确山行穿翠微，石云秋露湿秋衣。",
            "朦胧小睡还成梦，讽咏新诗且疗饥。",
            "千里归来人事改，四年辛苦旧容非。",
            "祇应亭下青云盖，依旧苍腰耸十围。"
        ],
        "title": "万松亭有感",
        "id": "a28d7929-b4a2-4b35-9a0e-c4f3789471bc"
    },
    {
        "author": "张耒",
        "paragraphs": [
            "乃翁风节老弥坚，嗣子清修学有传。",
            "为爱诗书贤事业，肯羞葛练拙包缠。",
            "经年上国劳归梦，一棹寒流放去船。",
            "饱读陈编勤笔砚，书来寄我好文编。"
        ],
        "title": "送婿陈景初还钱塘",
        "id": "d48281b4-db0a-4f2a-b51a-78d269964edd"
    },
    {
        "author": "张耒",
        "paragraphs": [
            "将军戈甲从天下，丞相旌旗匝地来。",
            "堪笑怒螳犹强臂，不知蛰户欲惊雷。",
            "咄嗟武相深冤洗，指顾山东逆境开。",
            "吏部声名千古在，段碑何处卧苍苔。"
        ],
        "title": "登悬瓠城感吴李事",
        "id": "b9d9f4a3-555f-4895-9fd5-e014294daa86"
    },
    {
        "author": "张耒",
        "paragraphs": [
            "欲携佳客燕高堂，园馆春风又作狂。",
            "犹挟冰霜余意气，未分桃李好风光。",
            "青山无頼藏云岫，流水生波滟野塘。",
            "不饮何妨还燕坐，闭门扫地独焚香。"
        ],
        "title": "二月十七日欲招客饮而风霾不果有作",
        "id": "075782b9-74b0-4ebe-b32c-8f16d140a909"
    },
    {
        "author": "张耒",
        "paragraphs": [
            "堂下蔷薇亲灌溉，辛勤纔见一春花。",
            "时如转毂无停轨，客似飞鸿不定家。",
            "一岁相邀伴寂寞，明年谁复对芳华。",
            "驱车又向黄州去，风月相望一叹嗟。"
        ],
        "title": "鸿轩下有蔷薇予初至时生意盖仅存耳予为灌溉壅护今年春遂大盛仲春着花数百萼大几如芍药丰盛妍丽顷所未见也余有黄州之行酌酒赏别",
        "id": "a867e06e-4784-4d4a-9bb0-2b24557f6fd3"
    },
    {
        "author": "张耒",
        "paragraphs": [
            "临汝城中春雪消，望嵩楼上对岧峣。",
            "已披氛雾呈孤秀，未许春寒上泬寥。",
            "子晋玉笙如不隔，浮丘仙袂欲相招。",
            "便思唤客同清赏，苦畏春风入敝貂。"
        ],
        "title": "早登望嵩楼望少室雪畏风不敢招客",
        "id": "09a57241-de39-4915-ac44-1eb64920f4f9"
    },
    {
        "author": "张耒",
        "paragraphs": [
            "东归已过春风岭，度尽千山路渐平。",
            "人事水泡能几日，流光驹隙却堪惊。",
            "居人落落多新屋，行店依依认旧程。",
            "世事饱谙身已老，区区来往笑浮生。"
        ],
        "title": "下春风岭",
        "id": "9619ffea-7d92-4d1e-9d0b-53bf56c07412"
    },
    {
        "author": "张耒",
        "paragraphs": [
            "津亭把酒燕西东，无复余花一点红。",
            "农事一春荒积雨，长淮千里驾东风。",
            "休谈世事循环外，且寄骚愁醉眼中。",
            "船鼓已鸣篙缆起，客行何事亦匆匆。"
        ],
        "title": "江亭别故人",
        "id": "2e2b5bc1-8bbf-4432-9f24-9977978082df"
    },
    {
        "author": "张耒",
        "paragraphs": [
            "江南宿草一荒丘，试读遗编涕不收。",
            "不践前人旧行迹，独惊斯世擅风流。",
            "一尊华发江边客，万里黄茅岭外州。",
            "虎豹磨牙九关邃，重华可诉且南游。"
        ],
        "title": "读黄鲁直诗",
        "id": "90a66c5b-4e09-4736-aa38-15b6562ee8f6"
    },
    {
        "author": "张耒",
        "paragraphs": [
            "灵祠孤绝压城头，下瞰清濠一曲流。",
            "尽日风埃昏几席，有时箫鼓祭春秋。",
            "西瞻太昊祠千树，北望封君土一丘。",
            "旅客登临一长望，春心容易起骚愁。"
        ],
        "title": "登城隍庙",
        "id": "eb87b2c3-fb2a-49a4-8933-a11858d1a9fe"
    },
    {
        "author": "张耒",
        "paragraphs": [
            "杨君冢木已萧萧，笔墨遗文久寂寥。",
            "堕泪交亲悲宿草，长饥奴仆守空瓢。",
            "平生好事谁能继，後世高名骨已消。",
            "欲酌一杯浇墓隧，遗魂楚些倘能招。"
        ],
        "title": "奉议杨君予姊丈也廉静乐道不交世俗造道微妙自得不耀未六十而终予实铭其墓其子克一又纂其遗文求书卷末怀想平昔不知涕之横集也",
        "id": "395bfd52-98db-4342-810e-164c106711d7"
    },
    {
        "author": "张耒",
        "paragraphs": [
            "欲知老子居陈事，古寺萧条屋数楹。",
            "幸免绝粮惭孔圣，更无环堵羡渊明。",
            "参差拙句何曾是，宠辱浮云无可惊。",
            "断送光阴须美酒，惟应此事费经营。"
        ],
        "title": "老舅寓陈诸况不能尽布以二诗代书得闲为和佳也  其一",
        "id": "e5b8255a-2454-46cb-a680-c1252bf5b1a9"
    },
    {
        "author": "张耒",
        "paragraphs": [
            "浮生已老付悠悠，未免饥寒目下忧。",
            "全仗黄庭能却老，那堪白发更悲秋。",
            "所欣耳界常清浄，渐放心君得自由。",
            "垒块苦消消未尽，每逢风月亦闲愁。"
        ],
        "title": "老舅寓陈诸况不能尽布以二诗代书得闲为和佳也  其二",
        "id": "36af881c-7a14-4e94-adb1-4e245e55bb76"
    },
    {
        "author": "张耒",
        "paragraphs": [
            "衰疲坐甑极蒸嘘，念子柯山守旧庐。",
            "卢叟今无僧送米，董生时有吏征租。",
            "上书自荐心应耻，扶策躬耕计未疏。",
            "虎豹九关今肃穆，王门行看曳长裾。"
        ],
        "title": "赠邠老",
        "id": "09d2722d-5464-4f88-a9bb-00fe8d1c2bf9"
    },
    {
        "author": "张耒",
        "paragraphs": [
            "云间赵盾益可畏，渊底武侯方熟眠。",
            "若无一雨为施泽，直恐三伏便欲然。",
            "算商酤酒有底急，束带坐曹真欲颠。",
            "平生不解作热客，且复饱食窥陈编。"
        ],
        "title": "仲夏",
        "id": "3e36e200-1823-4a16-b42b-d36de9500deb"
    },
    {
        "author": "张耒",
        "paragraphs": [
            "为忆田园便拂衣，休官退勇似君稀。",
            "尘埃摆脱青衫去，闾里惊嗟白发稀。",
            "南亩稻粱仍岁熟，旧山芝朮入秋肥。",
            "百年从此皆闲日，寄语人间浪是非。"
        ],
        "title": "过泗州推官王永年致仕还乡王年四十而致仕士大夫所少也",
        "id": "51b90846-7f89-4a9f-aa3c-7172ba2d95d1"
    },
    {
        "author": "张耒",
        "paragraphs": [
            "身如客雁寄汀洲，北望休登王粲楼。",
            "残雪朔风惊岁晚，早梅新柳动春愁。",
            "免遭斤斧甘无用，敢向波涛较善游。",
            "奔走尘埃欲归去，勒移恐作故山羞。"
        ],
        "title": "依韵和范三登淮亭",
        "id": "4c95baab-53a0-41fb-83ca-36714732baff"
    },
    {
        "author": "张耒",
        "paragraphs": [
            "孤城芳树碧层层，村落黄昏只见灯。",
            "回首事如前夕梦，出门心似下山僧。",
            "仕求行道时难偶，意欲谋闲力不能。",
            "寄语东皋多酿酒，待予归日解行縢。"
        ],
        "title": "离山阳入都寄徐仲车",
        "id": "be6fc2df-ce62-48d8-a647-1e97dfa82803"
    },
    {
        "author": "张耒",
        "paragraphs": [
            "荒凉官舍对淮流，樽酒相逢为少留。",
            "夹道老椿鸦哺子，隔墙荒草牧呼牛。",
            "渡头人散前村市，天际帆来何处舟。",
            "自古诗人最多感，新篇应解写骚愁。"
        ],
        "title": "题淮阴孙簿壁",
        "id": "a964081b-b93f-4a13-b16b-1ddade530cdd"
    },
    {
        "author": "张耒",
        "paragraphs": [
            "三年淮海飘萍客，今日亭边再舣舟。",
            "人似垂杨随日老，事如流水几时休。",
            "闲于万事常难得，仕以为生最拙谋。",
            "此世定知犹几至，遑遑奔走欲何求。"
        ],
        "title": "题洪泽亭",
        "id": "8132ac12-9b52-4a36-818c-9999c6beed70"
    },
    {
        "author": "张耒",
        "paragraphs": [
            "楼上鸣钟门夜扃，风檐送雨入疏棂。",
            "老僧坐睡依深壁，童子持经守暗灯。",
            "千里尘埃长旅泊，五年忧患困侵凌。",
            "谁知避世天然子，一见禅翁便服膺。"
        ],
        "title": "宿泗州戒坛院",
        "id": "0d5a9115-e3f3-4d69-b685-82d39e6adca9"
    },
    {
        "author": "张耒",
        "paragraphs": [
            "黄尘满道客衣穿，古寺荒凉暂息肩。",
            "倦体收来便稳榻，汗颜濯去快寒泉。",
            "野僧治饭挑蔬至，童子携茶对客煎。",
            "夜久月高风铎响，木鱼呼觉五更眠。"
        ],
        "title": "宿柳子观音寺",
        "id": "ba694bf8-542d-4d8b-aceb-2b5b62c955b2"
    },
    {
        "author": "张耒",
        "paragraphs": [
            "夫子才豪官尚卑，穷城冷落有谁知。",
            "莫嫌五斗纡高兴，且与青山赋好诗。",
            "得失可齐陶令酒，功名休问蜀庄蓍。",
            "三年流落甘忧患，一笑何当慰别离。"
        ],
        "title": "寄滁州邵子发同年二首  其一",
        "id": "ad12a0c4-d218-4248-a83b-59803e6352f9"
    },
    {
        "author": "张耒",
        "paragraphs": [
            "年来万事付禅宗，两鬓虽青心已翁。",
            "欲借一廛希许子，更将五斗继无功。",
            "春来行乐君应厌，老去裁诗我未工。",
            "闻道琅邪山色好，为题新句寄清风。"
        ],
        "title": "寄滁州邵子发同年二首  其二",
        "id": "e3c6b1d3-e3b7-4091-95f1-12a24a1d9547"
    },
    {
        "author": "张耒",
        "paragraphs": [
            "知时避就物之难，千里萧萧振羽翰。",
            "水国稻收朝食乏，海天霜重夜飞寒。",
            "烟云秋去南山暖，风日春归朔野宽。",
            "九万腾凌那可测，弋人矰缴漫多端。"
        ],
        "title": "雁",
        "id": "f1942325-a14b-4abb-b2ea-b56b9d47848b"
    },
    {
        "author": "张耒",
        "paragraphs": [
            "南国柳黄莺未知，人情何事憾春迟。",
            "雪抽宿麦晴来叶，雨长枯榆烧後枝。",
            "载酒有谁寻寂寞，受薪只合学支离。",
            "近知壁观安心法，亦拟平治不作诗。"
        ],
        "title": "己未早春有感",
        "id": "a2836188-f122-4c97-bad3-b73fabab25df"
    },
    {
        "author": "张耒",
        "paragraphs": [
            "杖藜萧飒对云沙，白首逢春只叹嗟。",
            "身老易伤千里目，眼惊还见一年花。",
            "地平旷野连云直，天带清淮向海斜。",
            "尚有风光供醉笔，我生诗酒是生涯。"
        ],
        "title": "同袁思正诸公登楚州东园楼",
        "id": "ebe170bf-c47e-4593-b663-b78529eac13d"
    },
    {
        "author": "张耒",
        "paragraphs": [
            "年年庭下梧桐叶，长为骚人先报秋。",
            "已惊岁月悲霜鬓，更望山川歌四愁。",
            "浮生百感漫自苦，一醉万虑同时休。",
            "瀛洲仙客莫惆怅，直泛三山烟浪舟。"
        ],
        "title": "和宏父新秋诗",
        "id": "b9b1dd95-e600-48e6-9201-3cf8f62d62da"
    },
    {
        "author": "张耒",
        "paragraphs": [
            "少年相见已蹉跎，千里分携可奈何。",
            "世路险艰知子少，人间忧患属予多。",
            "二年穷巷山阳客，一棹清风颍水波。",
            "我为离居感身世，援琴西望独悲歌。"
        ],
        "title": "送江瞻道之汝阴尉",
        "id": "043a3b75-06f4-4fc7-9c88-bd958938ae73"
    },
    {
        "author": "张耒",
        "paragraphs": [
            "杖藜携手踏青苔，潇洒池亭为客开。",
            "柳色渐经秋雨暗，荷香时与好风来。",
            "斜阳似欲妆诗句，新月邀将入酒杯。",
            "身世已甘长寂寞，忘形頼有子徘徊。"
        ],
        "title": "同周楚望饮华园",
        "id": "766604ab-b5ec-4c9c-9b17-73bb01e75fc1"
    },
    {
        "author": "张耒",
        "paragraphs": [
            "袅袅危楼百尺梯，秋风有客独攀跻。",
            "路穷流水远更远，目断夕阳西复西。",
            "帘卷似迎轻燕入，柳深时有暗蝉嘶。",
            "洞庭落叶悲骚客，鹎鵊何劳着意啼。"
        ],
        "tags": [
            "洞庭湖"
        ],
        "title": "登楚望北楼",
        "id": "597840ab-5102-4ef6-87d8-9444de291170"
    },
    {
        "author": "张耒",
        "paragraphs": [
            "西来秋兴日萧条，昨夜新霜缉缊袍。",
            "开遍菊花残蕊尽，落余寒水旧痕高。",
            "萧萧官树皆黄叶，处处村旗有浊醪。",
            "老补一官西入洛，幸闻山水颇风骚。"
        ],
        "title": "赴官寿安泛汴二首  其一",
        "id": "e3ad8799-8e33-452d-9b14-74d4595585c1"
    },
    {
        "author": "张耒",
        "paragraphs": [
            "落泊云随宿雨开，西风似与早寒催。",
            "晓天雁起平沙去，霜岸风鸣败叶来。",
            "扰扰劳生移岁月，纷纷过眼旋尘埃。",
            "求田问舍真良策，功业应须与命偕。"
        ],
        "title": "赴官寿安泛汴二首  其二",
        "id": "4786bf5d-7cb4-42d2-bcc6-9a87a2cf0e56"
    },
    {
        "author": "张耒",
        "paragraphs": [
            "驱车继日未知劳，翠霭岚光下褐袍。",
            "日暖峰峦开少室，雪余松柏近嵩高。",
            "山行岁晚风霜苦，地势西来气象豪。",
            "胜事欲歌纷满目，烟霞深处欲诛茅。"
        ],
        "title": "过少室",
        "id": "3e07bbe4-a906-44e4-9b3d-7a3da904c03d"
    },
    {
        "author": "张耒",
        "paragraphs": [
            "自煮新酥笼旋开，秦霜犹污紫梨腮。",
            "旧园歌舞唐宫废，灌顶醍醐佛国来。",
            "寄我远传千里意，憾君不举百分杯。",
            "西来新味饶乡思，淮蟹湖鱼几日回。"
        ],
        "title": "寄蔡彦规兼谢惠酥梨二首  其一",
        "id": "0ade4c07-23a2-45f2-ba5d-9c83c9d0db14"
    },
    {
        "author": "张耒",
        "paragraphs": [
            "洛川北岸锦屏西，竹树萧萧面翠微。",
            "风月有情常似旧，山川信美不如归。",
            "文章送老甘无用，鱼鸟从游久息机。",
            "寄语长安倦游客，年来何事素书稀。"
        ],
        "title": "寄蔡彦规兼谢惠酥梨二首  其二",
        "id": "c3d8e970-57c0-4cc7-b614-dce254b1940d"
    },
    {
        "author": "张耒",
        "paragraphs": [
            "清洛东流去不还，汉唐遗事有无间。",
            "庙荒古木连空谷，宫废春芜入乱山。",
            "南陌絮飞人寂寂，空城花落鸟关关。",
            "登临几度游人老，又对东风鬓欲斑。"
        ],
        "title": "三乡怀古",
        "id": "441d397e-82b7-41d1-b799-11042b66705e"
    },
    {
        "author": "张耒",
        "paragraphs": [
            "萧王积甲事空传，子晋吹笙去不还。",
            "千里荒芜山色在，百年兴废水声间。",
            "雉飞陇麦新耕地，花落丛祠旧战关。",
            "旅宦远游仍吊古，苦无樽酒奈愁颜。"
        ],
        "title": "寿安怀古",
        "id": "eec40a72-9e00-4c89-8753-192a9068963f"
    },
    {
        "author": "张耒",
        "paragraphs": [
            "官闲不觉簿书劳，一簟清风午枕高。",
            "静拂小屏图女几，就书新竹记离骚。",
            "城空斗雉孤飞健，柳暗雏莺学语娇。",
            "东县官曹谁过我，欲沽村酒具山庖。"
        ],
        "title": "水轩书事招寿安僚友",
        "id": "ce42be8e-1a8e-4018-a081-3c6186ea2c46"
    },
    {
        "author": "张耒",
        "paragraphs": [
            "长安王气已消磨，吊古遗墟恨怆多。",
            "宫殿成尘新草木，丘陵无主故山河。",
            "雨余耕陇寻遗宝，夜静溪泉响细波。",
            "才子已销泉下骨，百年独讽旧时歌。"
        ],
        "title": "连昌宫",
        "id": "3d851eea-c242-405b-ae49-50144a776e58"
    },
    {
        "author": "张耒",
        "paragraphs": [
            "雨锁山川昼不开，洛波一夕涨如催。",
            "西来势蹴诸山动，东转声包厚地回。",
            "一片晓光吴阵甲，万桴南响会稽雷。",
            "何人共此乘桴志，直到蓬瀛亦壮哉。"
        ],
        "title": "观洛涨",
        "id": "a51ca17a-cdc0-48d4-aecf-1fadbc9c2b91"
    },
    {
        "author": "张耒",
        "paragraphs": [
            "玉仗无踪辇路摧，旧名犹得榜高台。",
            "月斜晓树鸣鹎鵊，日暖春芜放雉媒。",
            "清洛夜声萦谷转，锦屏晴色照人来。",
            "凄凉满眼兴亡恨，谁是芜城作赋才。"
        ],
        "title": "芳华阁",
        "id": "4d4fd8f6-6b8c-4be6-8372-19f17f966f14"
    },
    {
        "author": "张耒",
        "paragraphs": [
            "张翰飘然欲鲙鲈，周南久客意何如。",
            "风悲故国荆榛地，日落空城雉兔墟。",
            "明月捣衣闻洛杵，故人凭雁寄南书。",
            "旅歌辛苦空弹铗，谁念朝盘未食鱼。"
        ],
        "title": "福昌杂咏五首  其一",
        "id": "f097ee62-814b-4c2e-bf17-36d70efd3c0d"
    },
    {
        "author": "张耒",
        "paragraphs": [
            "东望川原拱别都，汉唐冠盖已丘墟。",
            "地横嵩少雄中夏，天险轘辕困万夫。",
            "宫殿荒凉兴废恨，山河惨淡战争余。",
            "登临不见淮南道，只有风尘满客裾。"
        ],
        "title": "福昌杂咏五首  其二",
        "id": "6ff98fa1-7899-439a-bfe3-4bf826f9bf54"
    },
    {
        "author": "张耒",
        "paragraphs": [
            "乘云飞去不辞家，女几荒祠一迳斜。",
            "溪入乱云鸣佩玦，树蟠苍石老龙蛇。",
            "夜寒玉镜悬清月，天碧霓衣曳彩霞。",
            "陵谷易迁尘骨老，衰颜更欲服丹砂。"
        ],
        "title": "福昌杂咏五首  其三",
        "id": "4cfe724e-6f6a-4508-a2b7-32feb0a449a9"
    },
    {
        "author": "张耒",
        "paragraphs": [
            "天倚冈峦翠万重，倚楼搔首更书空。",
            "莓苔古屋荒秋雨，草木空山起夜风。",
            "汉帛北来邀塞雁，楚招南望忆江枫。",
            "尘埃流落悲生事，白发年来拟见攻。"
        ],
        "title": "福昌杂咏五首  其四",
        "id": "c92c5880-9c9a-4ab0-8639-27eabf544992"
    },
    {
        "author": "张耒",
        "paragraphs": [
            "满目凄凉供客愁，断霞残照想沧洲。",
            "风云萧瑟三川夜，星斗纵横万壑秋。",
            "骑省衰迟空作赋，荆蛮留滞感登楼。",
            "迷魂不待巫阳些，自有骚词继远游。"
        ],
        "title": "福昌杂咏五首  其五",
        "id": "920d06e1-2a86-48d6-be58-a913953a240d"
    },
    {
        "author": "张耒",
        "paragraphs": [
            "故苑芳华路已迷，连昌宫阙露沾衣。",
            "繁华冠盖当时事，战伐山河万古悲。",
            "野色苍凉新雨地，秋声萧瑟夕阳枝。",
            "尘埃未有东归计，天畔登临且赋诗。"
        ],
        "title": "福昌",
        "id": "5d3dc4b1-517c-4763-ad30-497d7b0de1e5"
    },
    {
        "author": "张耒",
        "paragraphs": [
            "十万全师一战擒，谷盘苍硖路幽深。",
            "凄凉今古兴亡事，辽阔英雄割据心。",
            "涨洛暮连诸谷雨，秋云低抱半山阴。",
            "文皇功业今何处，磨灭荒碑蔓草侵。"
        ],
        "title": "牛谷口",
        "id": "81ab3f17-c149-4002-a8a2-9607bb27c1ab"
    },
    {
        "author": "张耒",
        "paragraphs": [
            "归马骎骎不受鞭，晚霞如画照晴川。",
            "萧疏黄叶孤舟岸，零落秋云断雁天。",
            "临水登山悲楚客，烹鸡酌酒爱诸仙。",
            "任从老逐霜毛至，莫遣愁来玉盏边。"
        ],
        "title": "归马二首  其一",
        "id": "0e96b25a-3e41-4a25-9d20-7681b4046386"
    },
    {
        "author": "张耒",
        "paragraphs": [
            "萧萧霜鬓独惊秋，病眼天边暮倚楼。",
            "已老冯唐犹不遇，思归庾信正多愁。",
            "溪通积雨流方壮，山入重云翠未休。",
            "一梦淮南经岁别，菊林还向洛阳浮。"
        ],
        "title": "归马二首  其二",
        "id": "1a7fcc9c-67ae-40c2-8d39-234ba94a84c0"
    },
    {
        "author": "张耒",
        "paragraphs": [
            "衙鼓冬冬送夕阳，经时无客上高堂。",
            "渊明柳老秋多雨，子敬毡寒夜有霜。",
            "山树叶稀晴摘果，斋炉灰暖晓焚香。",
            "经纶自有英雄在，闲散须教属漫郎。"
        ],
        "title": "官舍岁暮感怀书事五首  其一",
        "id": "5223511a-0036-4bf2-b502-708805a0f82e"
    },
    {
        "author": "张耒",
        "paragraphs": [
            "修竹高槐交映门，公居潇洒近山云。",
            "醉眠多似陶彭泽，官况贫于郑广文。",
            "秋菊捣尘供晓饵，寒松收子和香焚。",
            "经年门巷无车马，只有清风伴此君。"
        ],
        "title": "官舍岁暮感怀书事五首  其二",
        "id": "3f9371eb-ba2b-4001-8b91-4c17c79b983c"
    },
    {
        "author": "张耒",
        "paragraphs": [
            "霜菊娟娟尚有花，萧条厅树暮啼鸦。",
            "万竿修竹开侯府，十里青山隠相家。",
            "麋鹿并游谙野性，诗书相对是生涯。",
            "冷官自有贫中乐，敢向朱门肉食夸。"
        ],
        "title": "官舍岁暮感怀书事五首  其三",
        "id": "770afacd-dfe1-4e79-9cd1-5287665d22ce"
    },
    {
        "author": "张耒",
        "paragraphs": [
            "北风吹雁去翩翩，流滞周南又一年。",
            "田为岁荒陶令秫，酒无人乞广文钱。",
            "香笼钵水清晨咒，坐暖蒲团後夜禅。",
            "更谢晴明好山色，数峰残雪在檐前。"
        ],
        "title": "官舍岁暮感怀书事五首  其四",
        "id": "e504663a-066a-4775-98b0-6f66beb242ae"
    },
    {
        "author": "张耒",
        "paragraphs": [
            "笔床茶灶素围屏，潇洒幽斋灯火明。",
            "木落风霜初十月，坐寒星斗欲三更。",
            "消磨永夜书盈案，分付闲愁酒满觥。",
            "干世愈疏身渐老，官闲何苦厌山城。"
        ],
        "title": "官舍岁暮感怀书事五首  其五",
        "id": "985b9824-f980-4407-9a4c-d0fd9be1c734"
    },
    {
        "author": "张耒",
        "paragraphs": [
            "万戟高攒女几晴，卷帘初见雪峥嵘。",
            "光迎晓日峰千叠，气入阴风夜五更。",
            "晴色北临秦甸白，寒威东抱洛阳清。",
            "坐看沟壑承余泽，付与春田次第耕。"
        ],
        "title": "望女几雪",
        "id": "3c5ad86c-7d9e-4ab0-bb2a-85a3c14355d9"
    },
    {
        "author": "张耒",
        "paragraphs": [
            "墟庙无人吊毁垣，故桥遗址至今存。",
            "侵波野岸生新草，啮石老沙留旧痕。",
            "金殿有基藏兔穴，玉舆无路半樵村。",
            "甘棠古道轮蹄断，落日空山暮雨昏。"
        ],
        "title": "永济桥",
        "id": "aa39df0b-ef05-4234-af05-3dc9ead7d546"
    },
    {
        "author": "张耒",
        "paragraphs": [
            "萧萧空谷隠山云，渡水人归何处村。",
            "樵迳雪迷唐苑路，鸟声寒集汉祠门。",
            "公堂吏散惟修竹，近岭林疏见饮猿。",
            "客坐无毡君莫笑，陶潜亦有酒盈樽。"
        ],
        "title": "雪晴野望",
        "id": "2cd0827e-4ebd-41ac-a612-c58d5b3f57c1"
    },
    {
        "author": "张耒",
        "paragraphs": [
            "朝市推迁不复还，暮云平野水潺潺。",
            "山川寂寞繁华後，都邑萧条鱼鸟闲。",
            "鹤柱千年无故老，仙棋一局换人间。",
            "兴亡今古知何极，莫向雍琴妄惨颜。"
        ],
        "title": "福昌南望",
        "id": "7ef43a37-c5ea-46b7-8504-a87967ec2215"
    },
    {
        "author": "张耒",
        "paragraphs": [
            "平生嗜酒爱离骚，痛饮须知属我曹。",
            "仕宦低回要斗粟，功名迂阔欲霜毛。",
            "直须减省樽罍费，莫厌沉迷簿领劳。",
            "醉吐相茵君勿恃，邴公遗事久寥寥。"
        ],
        "title": "戒醉",
        "id": "af7931fb-5955-4c30-bc0a-3632890bdae6"
    },
    {
        "author": "张耒",
        "paragraphs": [
            "痛饮淋漓半夜醒，披衣坐待晓窗明。",
            "风松一夕清无限，垆火三更暖有情。",
            "孤阁鸣钟天黯惨，寒山戴雪晚峥嵘。",
            "年来渐向深杯怯，强学刘伶欲解酲。"
        ],
        "title": "醉宿慈氏院晨起",
        "id": "6f50c9b5-fd37-479b-a625-343242983a0f"
    },
    {
        "author": "张耒",
        "paragraphs": [
            "北风万木正苍苍，独占新春第一芳。",
            "调鼎自期终有实，论花天下更无香。",
            "月娥服御无非素，玉女精神不尚妆。",
            "洛岸苦寒相见晚，晓来魂梦到江乡。"
        ],
        "title": "梅花",
        "id": "4791585d-5864-45e9-b247-eb48b234f4a8"
    },
    {
        "author": "张耒",
        "paragraphs": [
            "邕南亭障久消兵，莫厌扁舟万里行。",
            "岭外山川从古秀，幕中谈笑属时平。",
            "天连涨海鹏飞近，风卷孤城飓母生。",
            "勿为跕鸢思款段，古来男子重功名。"
        ],
        "title": "送丁宣德赴邕州佥判",
        "id": "1b5cd7d8-ece6-4711-8643-a06aad719528"
    },
    {
        "author": "张耒",
        "paragraphs": [
            "东风吹面酒楹樽，腊後一番梅柳新。",
            "残雪作寒山向晚，横烟不动野浮春。",
            "地留京洛豪华气，川带秦韩战伐尘。",
            "今古悠悠君莫问，祇应沉醉是天真。"
        ],
        "title": "同陈器之题迎福院轩",
        "id": "4702074c-5cff-43b2-b7f9-0b8d97e90442"
    },
    {
        "author": "张耒",
        "paragraphs": [
            "漠漠重云向晚低，腊寒新去有余威。",
            "风捎檐滴难开幌，润引炉香易着衣。",
            "把酒自倾金错落，探春谁污锦障泥。",
            "山城冷落无歌舞，只有芳醪取次携。"
        ],
        "title": "春阴二首  其一",
        "id": "46c92001-9d68-4ead-9714-30b90dee4d48"
    },
    {
        "author": "张耒",
        "paragraphs": [
            "溪树昏昏锁暮云，晚山愁黛对含颦。",
            "不甘小雪犹妨暖，长恨闲阴每占春。",
            "宝带金貂侯第客，钿车珂马帝京尘。",
            "王城自古繁华地，回首高歌怅望频。"
        ],
        "title": "春阴二首  其二",
        "id": "38639382-7d7d-4a5d-b7da-a47612e7c260"
    },
    {
        "author": "张耒",
        "paragraphs": [
            "阴阴画幕映雕栏，一缕微香宝篆残。",
            "寒食园林三月近，落花风雨五更寒。",
            "筝调宝柱弦初稳，酒满金壶饮未干。",
            "明日踏青郊外去，绿杨门巷系雕鞍。"
        ],
        "title": "寒食赠游客",
        "id": "5040b9cb-0c61-42ac-b550-1321d51b7c12"
    },
    {
        "author": "张耒",
        "paragraphs": [
            "控扼兵屯事已辽，倾敧遗堞隠蓬蒿。",
            "春芜满野牛羊散，秋稼连云雉兔骄。",
            "苔卧断碑昏故刻，雨飘残枿带余烧。",
            "人间兴废知何极，莫谓荆榛便寂寥。"
        ],
        "title": "登谷州故城",
        "id": "72c0861f-2796-434b-9f66-d38c1fb68a2b"
    },
    {
        "author": "张耒",
        "paragraphs": [
            "东池暮春风景妍，汩汩浅渠鸣细泉。",
            "菖蒲遶堤青似剑，荷叶出水大如钱。",
            "蔷薇着花方未已，杨柳飞絮任飘然。",
            "邻翁芍药正足雨，预计开时须醉眠。"
        ],
        "title": "东池",
        "id": "220d97cd-8fb7-4cb1-9940-3aa5d3592a9e"
    },
    {
        "author": "张耒",
        "paragraphs": [
            "牡丹开过解秋千，鹎鵊鸣时三月天。",
            "尽日好风吹絮雪，一池春水泛莲钱。",
            "溪边蒲笋供朝饭，堂上图书伴昼眠。",
            "端坐穷城何所得，只收风月入新篇。"
        ],
        "title": "暮春赠陈器之",
        "id": "aa460274-0db7-492a-8a69-ba1b9e4e37a6"
    },
    {
        "author": "张耒",
        "paragraphs": [
            "邮亭结束问残更，斜月西南鸡未鸣。",
            "草草劳人常少睡，绵绵远道苦无情。",
            "田家稔熟人情好，野路雨余秋气清。",
            "老得一州藏拙去，鹓鸾台阁尽豪英。"
        ],
        "title": "离光山驿",
        "id": "49c7fdae-a72e-44db-b5b8-e452255774e7"
    },
    {
        "author": "张耒",
        "paragraphs": [
            "从我奔驰走四方，清贫殊不厌糟糠。",
            "黔娄环堵贫常醉，寿母高堂老亦康。",
            "夷险百为吾有命，穷通一意子真刚。",
            "今年生日心无事，好为儿孙举寿觞。"
        ],
        "title": "内生日",
        "id": "f6ed8b12-0e4e-4c3b-b913-c678b9107487"
    },
    {
        "author": "张耒",
        "paragraphs": [
            "襄王坐上微词客，子建车前步水妃。",
            "瞥过低鬟流盼处，争先含笑独来时。",
            "东边日下终无雨，阙上书时合有碑。",
            "肠断吴王烟水国，扁舟何日逐鸱夷。"
        ],
        "title": "次韵张公远二首  其一",
        "id": "f39f4559-950a-44e1-a37f-0a8729e2ae8d"
    },
    {
        "author": "张耒",
        "paragraphs": [
            "平淡春云捧额浮，秋光剑戟近人流。",
            "无肠可断方为憾，有药能治不是愁。",
            "可待挑琴知有术，未传驱豆更无谋。",
            "遥知添得春窗梦，尤在樽前烛下羞。"
        ],
        "title": "次韵张公远二首  其二",
        "id": "1df57d4d-1ed8-4457-ab12-f26d9d1189ab"
    },
    {
        "author": "张耒",
        "paragraphs": [
            "十首新诗换牡丹，故邀春色入深山。",
            "御袍黄粉天然薄，醉脸胭脂分外殷。",
            "开晚东君留意厚，落迟晴昼伴春闲。",
            "狂来满插乌纱帽，未拟尊前感鬓斑。"
        ],
        "title": "和陈器之谢王渑池牡丹",
        "id": "35d68b18-249b-4e6f-a142-6fa32e99c239"
    },
    {
        "author": "张耒",
        "paragraphs": [
            "冉冉东风万柳丝，啼莺常自与春期。",
            "妆残玉枕朝醒後，绣倦纱窗昼梦时。",
            "文羽自奇非谷隠，好音应合有人知。",
            "风流潘令多才思，为尔春来几首诗。"
        ],
        "title": "和闻莺",
        "id": "b6ebb65e-812c-44a2-aad8-e40cecea3c97"
    },
    {
        "author": "张耒",
        "paragraphs": [
            "微云护日晓阴阴，春去余芳尚可寻。",
            "诗倚醉豪连卷写，酒逢勍敌百分斟。",
            "山光左右双屏画，雨脚峥嵘万羽林。",
            "沙路晚晴归马疾，一梳新月上烟岑。"
        ],
        "title": "同器之游大宋陂值雨",
        "id": "99e306b2-a3f7-45c6-b186-b9c29dd4a7cd"
    },
    {
        "author": "张耒",
        "paragraphs": [
            "急雨凄风未肯归，三川烟树远凄迷。",
            "泻山涨潦千霆怒，到地重云万幕低。",
            "扰扰泥涂同野鹜，萧萧昏晓听邻鸡。",
            "为君一借扶摇便，静扫平郊散马蹄。"
        ],
        "title": "和陈器之苦雨",
        "id": "84cafeef-0344-40d9-aee8-7efef163fe6c"
    },
    {
        "author": "张耒",
        "paragraphs": [
            "断送春光酒万壶，敢辞羸马为君驱。",
            "桑田日暖鸠呼妇，杨柳叶深莺哺雏。",
            "诗冷有情寻水石，年丰无盗起萑蒲。",
            "河阳潘令风骚客，醉倒樽前许我无。"
        ],
        "title": "依韵和晁十七见招之什",
        "id": "cd4c846d-90f0-4a4e-800f-19b61e253310"
    },
    {
        "author": "张耒",
        "paragraphs": [
            "溪清山秀隠神仙，乘鹿真人去几年。",
            "天地壶中无客到，方书肘後有谁传。",
            "秦皇采药迷蓬岛，汉武烧金得紫烟。",
            "真境寥寥在何处，未容尘世妄攀缘。"
        ],
        "title": "鹿仙山",
        "id": "cc193db0-7316-4469-8687-ef4e034a45e8"
    },
    {
        "author": "张耒",
        "paragraphs": [
            "强读诗书叹白头，一官飘泊寄东周。",
            "匏瓜有系身难去，人足无音境更幽。",
            "晚接贤豪宽病思，老将文字写离忧。",
            "相思一夕亲谈笑，梦断云山相对愁。"
        ],
        "title": "寄晁应之二首  其一",
        "id": "8cb9500a-69fa-41e2-ac15-ca8db38e30d7"
    },
    {
        "author": "张耒",
        "paragraphs": [
            "瑜珥瑶环豁眼明，碧梧翠竹照人清。",
            "同车汲黯今难忮，挟弹潘郎旧有名。",
            "自是风流袭家世，行看谈笑取公卿。",
            "尘埃落魄谁如我，一事无成白发生。"
        ],
        "title": "寄晁应之二首  其二",
        "id": "3528d988-7b76-41dd-ae13-54d92ecefd95"
    },
    {
        "author": "张耒",
        "paragraphs": [
            "舍北参天乔木长，依凭清荫护高堂。",
            "鸟啼杳杳重阴合，风到翩翩翠叶凉。",
            "已许孤高凌夏日，不妨坚老要秋霜。",
            "投身麋鹿无人地，非尔烦忧未易忘。"
        ],
        "title": "乔木",
        "id": "09372d07-b3fa-4388-a1c0-4bc820fcee60"
    },
    {
        "author": "张耒",
        "paragraphs": [
            "谁道清贫守冷官，遶家十万翠琅玕。",
            "直应流水深相与，不待清风已自寒。",
            "学得凤鸣真自许，化成龙去不终蟠。",
            "知君何世无来者，可是王郎独与欢。"
        ],
        "title": "竹堂",
        "id": "04b19c6f-ae5c-4a7b-9d9a-47c97888d431"
    },
    {
        "author": "张耒",
        "paragraphs": [
            "诗书老去信无功，偷得闲官许养慵。",
            "山影当庭初转日，水声穿竹自来风。",
            "晚催萱蕊昏还敛，日射榴房午更红。",
            "览物赋诗成底事，萧萧双鬓欲衰翁。"
        ],
        "title": "夏日二首  其一",
        "id": "36454e89-01f4-4623-962f-f854956e7268"
    },
    {
        "author": "张耒",
        "paragraphs": [
            "重云卷雨过山来，遍洒中田到晓回。",
            "错落晴山移斗极，阴森暗峡宿风雷。",
            "佳人夜夜齐纨恨，骚客年年鹎鵊哀。",
            "欲见清秋近消息，月明白露湿苍苔。"
        ],
        "title": "夏日二首  其二",
        "id": "ed6b66f0-14cd-4c7e-93bc-401980443ca4"
    },
    {
        "author": "张耒",
        "paragraphs": [
            "两逢至日惊身老，远寄周南览物悲。",
            "佳节风烟长惨惨，他乡人物自熙熙。",
            "荆榛崤渑秦关破，草树芳华隋苑隳。",
            "怅望高歌一回首，兹辰尊酒莫相违。"
        ],
        "title": "至日有感二首  其一",
        "id": "9853804d-9642-425f-8672-c56a58605347"
    },
    {
        "author": "张耒",
        "paragraphs": [
            "一卧孤村两见冬，独搔华发思无穷。",
            "荒山极目漫汗雪，老树当庭昼夜风。",
            "佳节妻儿具樽酒，茅斋斟酌慰愁翁。",
            "未央晓贺瞻天冕，正在炉烟缥缈中。"
        ],
        "title": "至日有感二首  其二",
        "id": "5f67a55f-065c-4d3f-82d7-c4209ffd6d63"
    },
    {
        "author": "张耒",
        "paragraphs": [
            "原北荒城旧谷州，文皇功业莽悠悠。",
            "天戈挥去开东夏，金甲归来献二囚。",
            "想像英姿辉日月，苍茫故国委林丘。",
            "山川惨惨空回首，落日悲风蔓草秋。"
        ],
        "title": "岁暮福昌怀古四首 谷州故城",
        "id": "47cea287-19d5-4bb2-9c1e-dc8a09fdaba6"
    },
    {
        "author": "张耒",
        "paragraphs": [
            "谋臣何处不知名，谁与留侯敢抗衡。",
            "筹下兴亡分楚汉，幄中谈笑走韩彭。",
            "惧诛老将争枭首，高卧成功更养生。",
            "戡乱直须希世哲，乘时儿女漫纵横。"
        ],
        "title": "岁暮福昌怀古四首 张子房",
        "id": "b71f7141-a8cf-4f43-b212-b8263ac25ff3"
    },
    {
        "author": "张耒",
        "paragraphs": [
            "少年词笔动时人，末俗文章久失真。",
            "独爱诗篇超物象，祇应山水与精神。",
            "清溪水拱荒凉宅，幽谷花开寂寞春。",
            "天上玉楼终恍惚，人间遗事已埃尘。"
        ],
        "title": "岁暮福昌怀古四首 李贺宅",
        "id": "b5f27295-a902-4b9b-9e59-340532256888"
    },
    {
        "author": "张耒",
        "paragraphs": [
            "欲问兴亡已惨颜，桑田沧海变人间。",
            "无情野水青春在，不动南山白日闲。",
            "伐木清溪寒剥啄，鸣禽高柳晓缗蛮。",
            "蛾眉皓齿终黄土，谁道仙宫有使还。"
        ],
        "title": "岁暮福昌怀古四首 连昌宫",
        "id": "f85f5f95-4f14-49bb-b328-b9403ece24a2"
    },
    {
        "author": "张耒",
        "paragraphs": [
            "饮冷寒中不自知，故应病骨易尪羸。",
            "老人素懒何妨病，太守兼容得自私。",
            "雨汗欺风元自湿，火云挟日故行迟。",
            "江楼清绝真孤负，正是斋居禁酒时。"
        ],
        "title": "以病在告寄杨器之",
        "id": "bc8badbe-4ad8-4f5a-8167-f63fb142b763"
    },
    {
        "author": "张耒",
        "paragraphs": [
            "宋玉台前官树林，十年孤客独沾襟。",
            "白头青鬓隔存殁，落日断霞无古今。",
            "暮云梁苑雁鹜暗，久泛吴船江海深。",
            "阅世悲欢嗟老眼，呼儿取酒十分斟。"
        ],
        "title": "予元丰戊午岁自楚至宋由柘城至福昌年二十有五後十年当元佑二年再过宋都追感存殁怅然有怀",
        "id": "b22d86cf-3483-4b72-8f2f-90d0d0678349"
    },
    {
        "author": "张耒",
        "paragraphs": [
            "冲泥我马僵欲仆，空村落日不逢人。",
            "开门野寺凈如扫，迎客老僧闲更真。",
            "佛案青黄园果细，斋厨汲洗野蔬频。",
            "年来到处无余念，静对同龛金色身。"
        ],
        "title": "宿马庄寺",
        "id": "10c2c8a3-74e2-4fef-a728-fe9fd365a68d"
    },
    {
        "author": "张耒",
        "paragraphs": [
            "东行十日何所有，衰草白茅梁宋陂。",
            "大风官树吹半折，欲雨野云垂不飞。",
            "十年所遇半陈迹，千里独愁怀所思。",
            "他日江湖片帆去，白头青镜久相期。"
        ],
        "title": "永城道中",
        "id": "3ea795ce-00b4-48ab-8178-88e9011b0049"
    },
    {
        "author": "张耒",
        "paragraphs": [
            "青衫得禄苦不足，白发生头颇有余。",
            "赋就相如犹涤器，诗成贾岛独骑馿。",
            "先生五斗不挂眼，漫郎一官聊读书。",
            "自古好贤惭好色，何人朝夕驾于株。"
        ],
        "title": "赠柘城簿王微之",
        "id": "c97b8e0f-34c5-48de-9f94-8b4a4acb74f5"
    },
    {
        "author": "张耒",
        "paragraphs": [
            "雨昏古岸断人迹，天黑孤城闭水关。",
            "灯火樽前初拥膝，风云淮上欲移山。",
            "避人鱼鸟那足怪，吹浪蛟龙不自闲。",
            "便使乘桴亦何事，沧波岁晚合知还。"
        ],
        "title": "夜泊泗上阻风雨",
        "id": "fda33a5a-f93f-46ab-98c8-875826ce839c"
    },
    {
        "author": "张耒",
        "paragraphs": [
            "凈名居士本非病，五禽先生能养身。",
            "家人但讶少林观，乡里不知颜子贫。",
            "身内固知精是药，人间惟有道通神。",
            "喜闻渐离乌皮几，花气晴来欲逼人。"
        ],
        "title": "喜七兄疾愈二首  其一",
        "id": "4c939858-5a30-40de-b70b-f33862915c6a"
    },
    {
        "author": "张耒",
        "paragraphs": [
            "南邻隠士龙虎鼎，东寺比丘坚密身。",
            "欲知十室有信处，顾此两贤非世人。",
            "战胜天魔初起定，宝成丹灶不妨贫。",
            "何时共此闲居士，紫领长衫乐社神。"
        ],
        "title": "喜七兄疾愈二首  其二",
        "id": "c235613c-4a6c-4d6c-b718-9418d09c06e7"
    },
    {
        "author": "张耒",
        "paragraphs": [
            "平生邺下曹公子，家世风流合有文。",
            "横槊尚传瞒相国，紫髯不是画将军。",
            "诏书宽大民何怨，刺史威严吏合勤。",
            "好作楚词更下俚，云中一降武夷君。"
        ],
        "title": "送曹子方赴福建运判",
        "id": "91c769fd-c312-4893-bfd5-0b880c147adf"
    },
    {
        "author": "张耒",
        "paragraphs": [
            "吴衣厌拂洛阳尘，梦寐一樽淮海滨。",
            "每愿脱巾常漉酒，况逢投辖苦留宾。",
            "苍龙挂斗寒垂夜，翡翠浮花暖作春。",
            "上界高真足官府，追随却属散仙人。"
        ],
        "title": "次韵盛居中夜饮",
        "id": "2af393d3-9388-469a-a89f-b3a9404aad77"
    },
    {
        "author": "张耒",
        "paragraphs": [
            "麻田老仙身驭风，万里一息如飞蓬。",
            "行穷山川出天外，阅尽世界归壶中。",
            "经过卖药勾漏客，乡里高年南极翁。",
            "我亦有心游八极，从公一借葛陂龙。"
        ],
        "title": "送麻田吴子野还山",
        "id": "10510506-6a16-4c55-bbd7-ddd2022dd064"
    },
    {
        "author": "张耒",
        "paragraphs": [
            "年芳经雨能几许，客愁得暖不肯融。",
            "眼看乳燕行已哺，手种小桃随分红。",
            "世情付睡莫泾渭，物态逢春无异同。",
            "清时頼是未禁酒，须惜红紫转头空。"
        ],
        "title": "和无咎二首  其一",
        "id": "f90da6ca-8806-4c29-a9e3-87bcaab4b57b"
    },
    {
        "author": "张耒",
        "paragraphs": [
            "爱酒苦无阿堵物，寻春奈有主人家。",
            "未容黄蜂酿成蜜，已怕恶雨不容花。",
            "云间明月无可揽，海中蟠桃良未涯。",
            "浮名误人不得脱，黑发减来那得加。"
        ],
        "title": "和无咎二首  其二",
        "id": "390ca08e-e474-4d41-a4e9-5cad9e81a42d"
    },
    {
        "author": "张耒",
        "paragraphs": [
            "继圣文明举旧章，儒宫传跸驻胶庠。",
            "地疑阙里弦歌宅，经奏周书隶古行。",
            "遣子东夷思入学，受成西旅伫来王。",
            "鲁侯在泮犹歌诵，盛事须刊孔子堂。"
        ],
        "title": "和门下相公从驾幸学",
        "id": "593b9c55-a3f8-49b5-af75-284ac188b946"
    },
    {
        "author": "张耒",
        "paragraphs": [
            "功名富贵付悠悠，高卧山城又过秋。",
            "燕坐香灯为静侣，闲行麋鹿是同游。",
            "青黄草木新霜过，潇洒溪山夜雨收。",
            "回首十年梁苑客，枉教白却少年头。"
        ],
        "title": "效白体二首  其一",
        "id": "c95b4200-f882-450a-a14d-355b06fc895d"
    },
    {
        "author": "张耒",
        "paragraphs": [
            "州贫须惜尊罍费，俗陋兼无妓乐名。",
            "幸有蒲团供燕坐，不妨藜杖助闲行。",
            "看炊香稻供斋饭，自采寒蔬试野羹。",
            "身外无营内无事，近来心气尽和平。"
        ],
        "title": "效白体二首  其二",
        "id": "4b64b5cd-ab8d-44a5-a468-ed0f7cf623c6"
    },
    {
        "author": "张耒",
        "paragraphs": [
            "青衫居士断荤血，一榻萧然如在山。",
            "堂下黄花惊岁晚，尊中绿酒觉官闲。",
            "胸中已了一事大，镜里莫惊两鬓斑。",
            "我亦久怀伊洛兴，烦君先为卜禅关。"
        ],
        "title": "效白体赠杨补之",
        "id": "30b42e0b-18ad-48d8-af7e-4ae9bbc705cb"
    },
    {
        "author": "张耒",
        "paragraphs": [
            "东皇无处着繁华，亦复分张到我家。",
            "他日老苍悲败枿，今晨嫩绿出新芽。",
            "秃翁承弁纤纤发，村妇萦鬟草草花。",
            "桃李蹊中人绝迹，绿阴门巷正藏鸦。"
        ],
        "title": "双槐晚秀三月一日初见新叶",
        "id": "ca80e77b-80ec-4f2b-95a1-430eaa0679dc"
    },
    {
        "author": "张耒",
        "paragraphs": [
            "三日春风尘涨天，沟泥愁污破鞍鞯。",
            "扫门静闭无来客，隠几深居学坐禅。",
            "薄雨掠尘时点点，细蟾窥夜独娟娟。",
            "都人解与残春竞，半在西池听管弦。"
        ],
        "title": "休日不出闻西池游人之盛",
        "id": "f1b05f19-1b93-42eb-b3ad-e08913859be6"
    },
    {
        "author": "张耒",
        "paragraphs": [
            "与君骑竹即同游，抱子相看发已秋。",
            "莫惜往来勤马足，未须容易转船头。",
            "君方搜句窗间岫，我已悬情天际舟。",
            "抱椠石渠无所欲，劳君时致管城侯。"
        ],
        "title": "送李公辅赴宰宣城",
        "id": "c318518f-7efc-4634-85aa-dfb050a947f1"
    },
    {
        "author": "张耒",
        "paragraphs": [
            "久厌衣冠尘土浸，赐休何苦马骎骎。",
            "穷冬积雪春不雨，昨日残红今绿阴。",
            "却扫不知门外事，安禅深得静中心。",
            "读书陶令非求解，禁酒扬雄不待箴。"
        ],
        "title": "休日不出",
        "id": "cb7f81c7-4924-4da3-8f59-9e53af952d8d"
    },
    {
        "author": "张耒",
        "paragraphs": [
            "圣朝无复用舟师，戏遣艨艟插戟枝。",
            "沸浪有声黄帽动，春风无力彩旗垂。",
            "不胜杯酌宁辞醉，传语风光共此嬉。",
            "远比永和真继轨，临摹茧纸看他时。"
        ],
        "title": "次韵王敏仲至西池会饮",
        "id": "e5821688-cc15-4c6a-a78a-9c48b22b802d"
    },
    {
        "author": "张耒",
        "paragraphs": [
            "春晚余芳尚可寻，晴雷沙岸走车音。",
            "苑分广乐和声度，池受晴天倒影深。",
            "席上宫花辉御醴，坐中琼树间瑶林。",
            "归人自畏严城鼓，却望桥西日未沉。"
        ],
        "title": "次韵王敏仲池上",
        "id": "7e42e1c1-b07d-48f8-a04d-9037d3b02d22"
    },
    {
        "author": "张耒",
        "paragraphs": [
            "十年不复上天津，闲却西都几度春。",
            "里巷梦中迷向背，山河句里见精神。",
            "艺成斧凿真须弃，学富篇章自不贫。",
            "莫倚咏儿兼赠妇，须知渐与老为邻。"
        ],
        "title": "题外甥杨克一诗篇末",
        "id": "0168fe1f-39fa-4887-9fc6-a759a9d1788b"
    },
    {
        "author": "张耒",
        "paragraphs": [
            "他日东坡誉子文，澜翻健笔欲凌云。",
            "决科正尔真余事，射策如何但报闻。",
            "诡御获禽虽可鄙，挽弓射叶亦徒勤。",
            "莫辞更拟相如作，寂寞思玄未放君。"
        ],
        "title": "题李方叔文卷末",
        "id": "16e201ca-4b80-4de2-8060-b349f06a50b2"
    },
    {
        "author": "张耒",
        "paragraphs": [
            "塞上寒羊剪毡毛，软于春絮腻于膏。",
            "虀盐倦客愁无褐，诗礼将军许赠袍。",
            "雅服何妨冠苏帽，瘦腰兼称束郿绦。",
            "想公封寄应多憾，不挂长身衬佩刀。"
        ],
        "title": "刘景文许惠毡裘未至督之",
        "id": "80f9a96f-a6af-4c36-b090-0fa8395b6313"
    },
    {
        "author": "张耒",
        "paragraphs": [
            "离骚仅得比痛饮，旨酒何曾废善言。",
            "因病细斟尤有味，无人独酌亦成欢。",
            "何须巾漉醅浮蚁，不待杯邀月入樽。",
            "但看井眉瓶作土，鸱夷仍自稳随轩。"
        ],
        "title": "耒尝病痹亲友以酒为戒作小诗戏答",
        "id": "1ebfb901-1624-4473-832f-afe3b1d36824"
    },
    {
        "author": "张耒",
        "paragraphs": [
            "千里猗猗谁取将，忽惊颜色照文房。",
            "每怜坠露时施泽，更许光风为泛香。",
            "独秀已先梁苑草，托根宁复楚天霜。",
            "坐令黄菊羞粗俗，只合萧条篱下芳。"
        ],
        "title": "和吕与叔秘书省观兰",
        "id": "c1d82f8d-5324-484e-bea5-2924392c819e"
    },
    {
        "author": "张耒",
        "paragraphs": [
            "衰疲久厌五更朝，每愧冥鸿在泬寥。",
            "顾我尘冠雕旧鬓，爱君山桂长新条。",
            "文词画虎工逾拙，世味春冰老益消。",
            "只欲归依香火社，高堂时听法音潮。"
        ],
        "title": "次韵秦七寄道潜",
        "id": "28f1858e-d906-49d9-9045-f9e681aac7ed"
    },
    {
        "author": "张耒",
        "paragraphs": [
            "拜揖清光咫尺间，雕舆欲动更移班。",
            "蓬莱不动鳌头稳，阊阖未开天上闲。",
            "老去一官羞简策，春来归梦满淮山。",
            "自惭衰病独随俗，醉逐游人月下还。"
        ],
        "title": "和宋二上元迎驾",
        "id": "1cba4d7d-67fb-4cea-b527-b68babf13302"
    },
    {
        "author": "张耒",
        "paragraphs": [
            "刺举威寒江国东，自惭多病幸优容。",
            "喜来丈室谈何妙，往拜高轩愿莫从。",
            "宛水春生初绉縠，钟山雪尽见蟠龙。",
            "新年强起寻芳物，零落宫梅白一重。"
        ],
        "title": "和张提举",
        "id": "e1d64d34-f683-4b39-a225-4649dee1b2b2"
    },
    {
        "author": "张耒",
        "paragraphs": [
            "晴窗浴罢试春衣，芳草江南三月时。",
            "阴合园林禽语乐，风和庭院絮飞迟。",
            "漫郎官事只画诺，骚客生涯惟赋诗。",
            "极目江天已多恨，何须木落长年悲。"
        ],
        "title": "书壁",
        "id": "e318dd3f-dd68-4ebf-a158-d1c02ea6a96c"
    },
    {
        "author": "张耒",
        "paragraphs": [
            "江乡长夏亢阳骄，太息秋原稻穗焦。",
            "暑气暮收秦地火，雨声秋响浙江潮。",
            "夜斋凉送檐间滴，晓枕清闻竹上飘。",
            "椒醑礼神惭德薄，圣朝当宁四时调。"
        ],
        "title": "和上维道祈雨有应",
        "id": "285ce64f-d1b4-42fe-8fa1-57373ec18e0d"
    },
    {
        "author": "张耒",
        "paragraphs": [
            "一行为吏百事废，幸此村州终日闲。",
            "莫疑虎兕率旷野，正见虎豹守天关。",
            "栊帘昼静燕已去，陂泽风高雁欲还。",
            "老见功名真戏事，恼人何苦鬓毛斑。"
        ],
        "title": "早秋感怀",
        "id": "63a07f56-97c3-4140-9f41-bdfda47786ef"
    },
    {
        "author": "张耒",
        "paragraphs": [
            "空山岑寂何所有，晚菊芙蓉相对幽。",
            "伴我悠悠过闲日，怜渠灼灼媚穷秋。",
            "清香但欲持供佛，醉舞何妨插满头。",
            "此生萍梗难前料，知复明年相见不。"
        ],
        "title": "木芙蓉菊花盛开",
        "id": "946dfc25-4544-470f-9531-34c8a61df47e"
    },
    {
        "author": "张耒",
        "paragraphs": [
            "为问里闾何蹀躞，上元楚俗习张灯。",
            "新春此时最佳处，独我坐曹如定僧。",
            "霜林梦泽苍茫野，烟草江边寂寞城。",
            "小饮未能来唤藁，双眸终日冷如冰。"
        ],
        "title": "正月八日坐局沽酒",
        "id": "5bf03974-0613-466d-879c-95adca883a71"
    },
    {
        "author": "张耒",
        "paragraphs": [
            "独化陶钧运圣谟，八方寥廓入雄图。",
            "将军已勒边山颂，博士初修玉检书。",
            "西望忽惊新石阙，东来不是旧金舆。",
            "编年谁秉丹青笔，流落周南一腐儒。"
        ],
        "title": "神宗皇帝挽词三首  其一",
        "id": "8d6ea7e4-2be8-4fa4-b5ea-717c85c3bb0e"
    },
    {
        "author": "张耒",
        "paragraphs": [
            "三百年成玉鼎丹，缟帷惊变紫宸班。",
            "遗弓有泪哀何及，嘶马无踪去不还。",
            "霜露无情金阙暗，山川常在石麟闲。",
            "青衫曾赐当年桂，欲附龙髯不可攀。"
        ],
        "title": "神宗皇帝挽词三首  其二",
        "id": "bcd31820-a55e-496f-9d5e-8c5207b6d0c3"
    },
    {
        "author": "张耒",
        "paragraphs": [
            "风霆武略走夷蛮，云汉文章着不刊。",
            "万世基扃传夏启，百年威德畏轩辕。",
            "月游渭水仪空在，舞罢西陵泪未干。",
            "肠断反虞歌彻後，满山松栢夜霜寒。"
        ],
        "title": "神宗皇帝挽词三首  其三",
        "id": "8c44101f-4a4e-4732-88f0-83d1c98d787a"
    },
    {
        "author": "张耒",
        "paragraphs": [
            "坐安民物由修己，默合神明为至公。",
            "他日已占怀月梦，後来方信补天功。",
            "四时化育坤无事，六合清明日正中。",
            "九载忧勤已陈迹，空留双阙对青嵩。"
        ],
        "title": "太皇太后挽词",
        "id": "ae6de046-71ef-4d28-b741-996ad4721e97"
    },
    {
        "author": "张耒",
        "paragraphs": [
            "晚生长恨老成空，犹及风流正始中。",
            "经国谋猷号名相，传家正直似先公。",
            "回天巨力章犹在，拯溺深言老更忠。",
            "谁念人心吊邦国，新阡客泣白杨风。"
        ],
        "title": "范忠宣挽歌二首  其一",
        "id": "c46bd89c-1ae7-485d-929b-63f827c0c551"
    },
    {
        "author": "张耒",
        "paragraphs": [
            "潇湘卧病吊累沉，赐诏君王用意深。",
            "多士方怀宣父日，苍生竟失傅岩霖。",
            "毡裘他日瞻吾父，丹扆何人附旧箴。",
            "白首门生恩未报，悲词空想薤歌音。"
        ],
        "title": "范忠宣挽歌二首  其二",
        "id": "36f21cbf-d9eb-46bd-ae50-c07f18fa9ec5"
    },
    {
        "author": "张耒",
        "paragraphs": [
            "风流正始久无声，颇复因公到後生。",
            "千里族人分俸禄，百年乡党守题评。",
            "青云脱屣乌台峻，白首含香画省清。",
            "但得将军桃李在，宁须公相写铭旌。"
        ],
        "title": "黄几道哀挽",
        "id": "654a66d7-72be-40bb-b9fa-a29eb94a889e"
    },
    {
        "author": "张耒",
        "paragraphs": [
            "青衫献赋逢知己，白首耽书还误身。",
            "名着道山传故事，政行两郡泣遗民。",
            "文成典午羣疑泮，诗和少陵佳句新。",
            "叹息苦身成底事，湖坟宿草已愁人。"
        ],
        "title": "邓慎思学士挽词",
        "id": "a8ead2ea-24f5-4fb4-9364-2dfc729fa287"
    },
    {
        "author": "张耒",
        "paragraphs": [
            "异时轻士老才良，况复程能翰墨场。",
            "酒里浮沈真得计，生涯落魄定何亡。",
            "德尊故社江山永，文付诸孙虎豹章。",
            "环堵如今空五柳，萧然风物似紫桑。"
        ],
        "title": "潘处士挽诗",
        "id": "62a7a64d-2cd0-4d0e-ab87-55b7b32afa7b"
    },
    {
        "author": "张耒",
        "paragraphs": [
            "几年林下远埃尘，儒雅风流谁与邻。",
            "笔尾病来犹壮健，诗情老去更清新。",
            "幽斋昔日琴书换，新冢东风草木春。",
            "怀想只疑高兴在，一吟遗句泪沾巾。"
        ],
        "title": "挽李少卿",
        "id": "6b2d86fb-26e7-42c5-8423-e373619c019a"
    },
    {
        "author": "张耒",
        "paragraphs": [
            "盛德元勋绝等伦，麟符虎节冠宗臣。",
            "灵椿上古身千载，一柱明堂力万钧。",
            "伐叛豹韬威尚凛，刊名金鼎铸来新。",
            "风谣四海占贤相，笑咏山川是主人。",
            "万里山河供气概，九秋鵰鹗入精神。",
            "光华稷契无穷誉，强健乔松不老身。",
            "坐锁熊罴瞻绣衮，燕居松鹤伴纶巾。",
            "只应便是神仙事，方丈蓬莱却未真。"
        ],
        "title": "上文潞公生日",
        "id": "98d1ef09-6845-4101-9deb-158c917f27e8"
    },
    {
        "author": "张耒",
        "paragraphs": [
            "前年至日在何处，寒事萧萧客许昌。",
            "乞火夜温行客酒，披裘晓冒五更霜。",
            "暮投阳翟荒凉驿，正见人家灯火光。",
            "饥马卧嘶毛瑟缩，羸童晓对色苍茫。",
            "二年旅宦孤村僻，东望归心洛水长。",
            "佳节几逢长索寞，我生何事苦凄凉。",
            "更无宾客青山满，只有风霜老树苍。",
            "昭代宁须厌留滞，冯公白首任为郎。"
        ],
        "title": "至日有感",
        "id": "9f30a38e-42b5-46cb-b6f1-29032e83bb8f"
    },
    {
        "author": "张耒",
        "paragraphs": [
            "支离卧病逢佳节，漂泊西游寄洛城。",
            "重帽畏风惟益睡，青筇扶步不禁行。",
            "红飘残萼知风急，绿满新枝听鸟声。",
            "不见贾生遗宅处，空传金谷旧园名。",
            "悲歌身世惊将老，怅望古今空复情。",
            "笑看家人竞时节，争持新火照清明。"
        ],
        "title": "清明卧病有感二首  其一",
        "id": "59f06b09-947c-435c-98ed-68ac51e0001b"
    },
    {
        "author": "张耒",
        "paragraphs": [
            "飘萍着处即为家，伏枕悠悠对物华。",
            "处处秋千竞男女，年年寒食乱风花。",
            "药囊亲坐劳频检，酒瓮生尘亦可嗟。",
            "未老会寻吴市卒，苦贫须种邵平瓜。",
            "云烟南望羣山会，水树东浮去路斜。",
            "行止此身应有命，不须辛苦问生涯。"
        ],
        "title": "清明卧病有感二首  其二",
        "id": "a1ac53bc-c96b-423d-8f3f-5b08cc4982d7"
    },
    {
        "author": "张耒",
        "paragraphs": [
            "相别亦何事，相逢尽偶然。",
            "愁肠贯彩笔，离梦绕朱弦。"
        ],
        "title": "江上二首  其一",
        "id": "e6b6549f-11e1-4075-a4d1-1398d5b10417"
    },
    {
        "author": "张耒",
        "paragraphs": [
            "纷纷浑是梦，黯黯只消魂。",
            "江上浪无限，舟中酒一樽。"
        ],
        "title": "江上二首  其二",
        "id": "225a8669-3319-481d-bb27-75551141fb89"
    },
    {
        "author": "张耒",
        "paragraphs": [
            "已断鹰隼猜，仍叨主人惠。",
            "皎洁静天姿，双栖莫相忌。"
        ],
        "title": "暇日六咏 双白鸭",
        "id": "34ae4a38-5e55-44ad-bfbb-03aa6b6d69e4"
    },
    {
        "author": "张耒",
        "paragraphs": [
            "越国未亡吴，曾动君王意。",
            "句践自有心，凭车汝无恃。"
        ],
        "title": "暇日六咏 蛙",
        "id": "b9466e31-8614-4e5b-8a3f-75c1f761cc1c"
    },
    {
        "author": "张耒",
        "paragraphs": [
            "晓语月斜树，昼啼春霁天。",
            "胸中自有激，不是故多言。"
        ],
        "title": "暇日六咏 百舌",
        "id": "45d5cf0a-f0fd-49ab-bb65-95e7fce075a7"
    },
    {
        "author": "张耒",
        "paragraphs": [
            "零乱委空风，悠扬点芳草。",
            "却为身最轻，华堂等闲到。"
        ],
        "title": "暇日六咏 柳絮",
        "id": "49cf5c04-9388-4a8a-8444-420834069258"
    },
    {
        "author": "张耒",
        "paragraphs": [
            "映日漾清渊，沿沙暴玄甲。",
            "爱尔千岁姿，藏身一莲叶。"
        ],
        "title": "暇日六咏 龟",
        "id": "ac59d0d8-0f76-4b04-b382-06c3ded7012c"
    },
    {
        "author": "张耒",
        "paragraphs": [
            "清阴满我庭，苍苍六槐老。",
            "野性苦避人，青苔不须扫。"
        ],
        "title": "暇日六咏 槐庭",
        "id": "ee77101f-73d3-42e6-bc21-4725f7def187"
    },
    {
        "author": "张耒",
        "paragraphs": [
            "禅宫门寂寂，庭草无行迹。",
            "东风自扫阶，疑是开帘客。"
        ],
        "title": "春日书事",
        "id": "e3c8bd63-9c6b-492f-8f33-bd140bbdf188"
    },
    {
        "author": "张耒",
        "paragraphs": [
            "去岁秋时去，今年秋又来。",
            "浮名何所得，岁月苦相催。"
        ],
        "title": "鹿邑道中",
        "id": "0b9bb91f-9c26-47ad-bdf7-0f67e8232c73"
    },
    {
        "author": "张耒",
        "paragraphs": [
            "庭树应如我，相逢益老苍。",
            "别来秋苦雨，但觉瓦松长。"
        ],
        "title": "予元佑六年六月罢着作佐郎除秘书丞是岁仲冬复除着作郎兼史院检讨复至旧局题屏",
        "id": "d9ce28a3-115d-4c02-9621-ebd3819e71ae"
    },
    {
        "author": "张耒",
        "paragraphs": [
            "雨麦浑漫垄，风梅已退妆。",
            "高鸿望燕塞，飞疾不成行。"
        ],
        "title": "绝句",
        "id": "d61e4bba-c470-4168-be01-86bc02f4ed63"
    },
    {
        "author": "张耒",
        "paragraphs": [
            "人事日益远，秋居何飒然。",
            "苔随墙半雨，叶放树中天。"
        ],
        "title": "昼卧口占二首  其一",
        "id": "9ef37e75-3299-4f46-a4c9-36c45c0d1f1c"
    },
    {
        "author": "张耒",
        "paragraphs": [
            "扰扰终何得，萧萧亦自如。",
            "将求解牛道，要解斲轮书。"
        ],
        "title": "昼卧口占二首  其二",
        "id": "cb9d8f6b-3f8e-44fb-a55d-0e35f7cde8a4"
    },
    {
        "author": "张耒",
        "paragraphs": [
            "匆匆十日事，回首亦凄凉。",
            "何处无芳草，行人休断肠。"
        ],
        "title": "发金陵折柳亭二首  其一",
        "id": "d1b076a2-0290-4a8b-b91b-6bec3344c326"
    },
    {
        "author": "张耒",
        "paragraphs": [
            "瞿昙昔教我，林下一宵行。",
            "何事春江上，依依作俗情。"
        ],
        "title": "发金陵折柳亭二首  其二",
        "id": "324a0e17-9c71-4a52-b8d5-dd7476985bf1"
    },
    {
        "author": "张耒",
        "paragraphs": [
            "人生孰非梦，梦里见庐山。",
            "若了元无梦，何曾有往还。"
        ],
        "tags": [
            "庐山"
        ],
        "title": "昔苏先生游庐山诗云平日怀真赏神游杳霭间如今不是梦真个有庐山辄继一首",
        "id": "4ee7f533-146f-49d7-93f9-ef80c25aac36"
    },
    {
        "author": "张耒",
        "paragraphs": [
            "斋心礼仙圣，不是爱山游。",
            "山中笑何等，白发故诸侯。"
        ],
        "title": "苏先生诗云芒鞋青竹杖自挂百钱游何事春山里人人识故侯辄继其後",
        "id": "9f973707-fbdb-4ef4-a6b6-e864bbc8d04b"
    },
    {
        "author": "张耒",
        "paragraphs": [
            "江阔风烟易晚，山高草木先秋。",
            "独倚阑干尽日，此身与世悠悠。"
        ],
        "title": "登山望海四首  其一",
        "id": "ec9cc452-ff28-4bb9-9c9f-fb826e4e5047"
    },
    {
        "author": "张耒",
        "paragraphs": [
            "仕宦此身漫尔，功名已老茫然。",
            "山鸟不须惊客，相亲此复穷年。"
        ],
        "title": "登山望海四首  其二",
        "id": "e1a20ca6-b601-4e4a-af89-4a019bbe284d"
    },
    {
        "author": "张耒",
        "paragraphs": [
            "西望扬州何处，云中双塔巑岏。",
            "山外云涛断日，夕阳应近长安。"
        ],
        "title": "登山望海四首  其三",
        "id": "bd222703-2290-4ed6-8ff9-a54f3a3c970a"
    },
    {
        "author": "张耒",
        "paragraphs": [
            "鸟去苍烟古木，人归绿野孤舟。",
            "信美虽非吾土，消忧且复登楼。"
        ],
        "title": "登山望海四首  其四",
        "id": "fc87e7e8-bbbd-4928-ac63-356b19c343e1"
    },
    {
        "author": "张耒",
        "paragraphs": [
            "江市樵苏早散，山家灯火常昏。",
            "纱帽搘筇独立，龛中佛像无言。"
        ],
        "title": "书寺中所见四首  其一",
        "id": "d2d69211-4c28-48ba-9bd9-d89c615acddf"
    },
    {
        "author": "张耒",
        "paragraphs": [
            "日出邻僧乞食，钟鸣老叟关门。",
            "谁见春宵浄境，娟娟霁月当轩。"
        ],
        "title": "书寺中所见四首  其二",
        "id": "1a7e350e-999f-4681-8233-a9da0ef3bed2"
    },
    {
        "author": "张耒",
        "paragraphs": [
            "叩户谁惊午睡，烹茶听客论诗。",
            "病里虽成禁酒，兴发何妨杖藜。"
        ],
        "title": "书寺中所见四首  其三",
        "id": "36038776-dd1a-4333-97fa-adf0db8bdd71"
    },
    {
        "author": "张耒",
        "paragraphs": [
            "闲里光阴最好，病多谈笑无多。",
            "梦幻世间种种，楞枷卷里消磨。"
        ],
        "title": "书寺中所见四首  其四",
        "id": "0d01e945-c7af-4569-a6c8-1f36b80af612"
    },
    {
        "author": "张耒",
        "paragraphs": [
            "霜鬓我犹谪宦，猬须子合封侯。",
            "老拙何劳咄咄，疏慵且复悠悠。"
        ],
        "title": "读潘郎文卷",
        "id": "2d64da02-0822-4b05-90cf-0afd96837ce2"
    },
    {
        "author": "张耒",
        "paragraphs": [
            "门庭草草是客，寝室泠泠似僧。",
            "春寒犹须篝火，夜书颇复明灯。"
        ],
        "title": "夜坐三首  其一",
        "id": "1243842f-baf1-44e3-a0e5-317a44d13141"
    },
    {
        "author": "张耒",
        "paragraphs": [
            "灵通寺前老圃，畦蔬想见如云。",
            "谋拙嗟予飘泊，归来与尔知闻。"
        ],
        "title": "夜坐三首  其二",
        "id": "295a5598-ddde-4fc9-8687-465b4ed5fb8b"
    },
    {
        "author": "张耒",
        "paragraphs": [
            "微寒骚屑窗竹，淡月朦胧夜天。",
            "路暗城头传警，漏稀更士高眠。"
        ],
        "title": "夜坐三首  其三",
        "id": "9325ce03-37da-4902-ad7e-f7acc0f297be"
    },
    {
        "author": "张耒",
        "paragraphs": [
            "七十庞眉禅客，曾见天衣老人。",
            "旃檀林中香气，悠然时有余氤。"
        ],
        "title": "赠广靖上人",
        "id": "36b5b891-18c5-4855-94b0-ad657c1e96b0"
    },
    {
        "author": "张耒",
        "paragraphs": [
            "青春要去便去，美酒得斟且斟。",
            "莫问世间蹀躞，须知老境侵寻。"
        ],
        "title": "六言",
        "id": "00d003c4-6f4e-49ae-b96f-bac43ea9475e"
    },
    {
        "author": "张耒",
        "paragraphs": [
            "危台寺东野水，春来柳色鹅黄。",
            "江上沧波似屋，蛟龙作恶难量。"
        ],
        "title": "干明院门望江山怀淮阳城南步二首  其一",
        "id": "a0e63e4f-1e4c-4fb8-93cb-b2829ea1629b"
    },
    {
        "author": "张耒",
        "paragraphs": [
            "忆昨淮阳把酒，目前惟欠山林。",
            "江上云岑千垒，何为特地愁心。"
        ],
        "title": "干明院门望江山怀淮阳城南步二首  其二",
        "id": "0f5d70bd-995c-4dca-bc69-002630970a23"
    },
    {
        "author": "张耒",
        "paragraphs": [
            "太一祥储世世，祠宫岁事年年。",
            "绛节霓旌何处，松庭玉座萧然。"
        ],
        "title": "和子瞻西太一宫祠二首  其一",
        "id": "f53b34ee-5a40-4680-ab97-675fb98e6995"
    },
    {
        "author": "张耒",
        "paragraphs": [
            "玉斝清晨荐酒，天风静夜飘香。",
            "凤吹管截孤竹，琴弦曲奏潇湘。"
        ],
        "title": "和子瞻西太一宫祠二首  其二",
        "id": "7586858b-0a41-41ad-a7e3-ecd03b6f4541"
    },
    {
        "author": "张耒",
        "paragraphs": [
            "倦客时时醉眼，津亭日日春寒。",
            "目极伤春怀抱，黄昏犹在阑干。"
        ],
        "title": "白沙闸西舣舟亭下二首  其一",
        "id": "74631014-f37b-47dd-bf93-7ce70026fd07"
    },
    {
        "author": "张耒",
        "paragraphs": [
            "客恨如云冉冉，风光似水迢迢。",
            "回首十年旧事，令人泪尽魂消。"
        ],
        "title": "白沙闸西舣舟亭下二首  其二",
        "id": "d3937113-6246-4b9e-a9dd-b97918f391e6"
    },
    {
        "author": "张耒",
        "paragraphs": [
            "秋晚园林疏静，天高风日明鲜。",
            "中有搘筇病客，三杯卯酒醺然。"
        ],
        "title": "秋园杂感二首  其一",
        "id": "521f1f72-3768-4306-8aa1-9444e218ab82"
    },
    {
        "author": "张耒",
        "paragraphs": [
            "世事我深谙委，人生他自奔忙。",
            "刻木牵丝作技，几回弄罢凄凉。"
        ],
        "title": "秋园杂感二首  其二",
        "id": "5e4174d3-bc18-4b45-8113-dcf37348f074"
    },
    {
        "author": "张耒",
        "paragraphs": [
            "一别长安西复东，琵琶旧地已应空。",
            "当时风景归何处，须信人生是梦中。"
        ],
        "title": "寄都下旧友二首  其一",
        "id": "6a7a8627-aa18-4bed-86d7-ff6aa48672a3"
    },
    {
        "author": "张耒",
        "paragraphs": [
            "城西古地昔同游，望月思家相对愁。",
            "明月秋来应更好，何人看月又悲秋。"
        ],
        "title": "寄都下旧友二首  其二",
        "id": "2a995993-0c8b-495f-ba4e-edae6f97426b"
    },
    {
        "author": "张耒",
        "paragraphs": [
            "故人陈迹生蛛网，古殿苔深叠绿缯。",
            "檐雨晚秋鸣槁叶，窗风深夜触孤灯。"
        ],
        "title": "秋思",
        "id": "c8f2fc69-fd6e-4948-b10c-8eaf6a2f7228"
    },
    {
        "author": "张耒",
        "paragraphs": [
            "悲欢回首两茫然，忆别龙门又半年。",
            "应是旧时歌舞处，和风开冻一层天。"
        ],
        "title": "鱼虾相望",
        "id": "d999d33d-0747-4f18-aa43-c6dc0d0c2836"
    },
    {
        "author": "张耒",
        "paragraphs": [
            "一夜长风无片云，晓来风动似初春。",
            "应知春近催桃李，更有轻寒不着人。"
        ],
        "title": "腊月殊有春意二首  其一",
        "id": "406a1bc9-89ef-472e-af4b-a34c2a0d0ca7"
    },
    {
        "author": "张耒",
        "paragraphs": [
            "拂槛垂杨雪後青，谁家朱阁晓来晴。",
            "拂帘动幕无人解，先把春愁寄有情。"
        ],
        "title": "腊月殊有春意二首  其二",
        "id": "daf1b0f7-afe4-41f6-bd24-a537beef8ad6"
    },
    {
        "author": "张耒",
        "paragraphs": [
            "断蓬泛梗偶相依，一别重逢又几时。",
            "人世悲欢消遣尽，为君流泪忽沾衣。"
        ],
        "title": "送李十之陕府",
        "id": "affbfd38-5d81-487d-be2f-ecfbf6e1ec84"
    },
    {
        "author": "张耒",
        "paragraphs": [
            "数星点点间微河，城上三更树影蹉。",
            "霜落夜深风悄悄，月明无限客愁多。"
        ],
        "title": "送客愁",
        "id": "220b3802-d3e8-4ff4-9a4f-b2259e42dd54"
    },
    {
        "author": "张耒",
        "paragraphs": [
            "半消炉火夜三更，欲灭青灯暗又明。",
            "闭户无人瞑目坐，此时一念悟浮生。"
        ],
        "title": "夜坐",
        "id": "e484f832-af72-47c4-8839-e0474b6b47c3"
    },
    {
        "author": "张耒",
        "paragraphs": [
            "东风冷峭着衣寒，云影深沉美睡天。",
            "青杏园林花尽落，晚风吹雨湿秋千。"
        ],
        "title": "予向集贤殿试罢寓居京师尝游西冈钱昌武郎中之第时同会者河东柳子文与钱氏三子夏中予出京今纔半年而昔所共游者或东或西有不知所之者古人所谓俯仰之间已为陈迹者欤夫求昨日之我于今日终其身而不得而况偶然相值聚而旋散者欤追记春睡诗一首乃寓钱第所为者",
        "id": "85c1cbcd-1e5e-40b3-914f-af60006901f6"
    },
    {
        "author": "张耒",
        "paragraphs": [
            "淡薄晴云放月华，晚妆新晕脸边霞。",
            "管弦楼上争沽酒，巧笑车头旋买花。"
        ],
        "title": "上元都下二首  其一",
        "id": "0687e32a-40d6-4eb2-b6fb-cdc5a56e74b0"
    },
    {
        "author": "张耒",
        "paragraphs": [
            "骄马金鞭白面郎，双鬟小女坐车箱。",
            "轮声辘辘归何处，留得红笼绛蜡香。"
        ],
        "title": "上元都下二首  其二",
        "id": "70e2ebfd-7507-40a3-b70d-09e8354b05fa"
    },
    {
        "author": "张耒",
        "paragraphs": [
            "燕丹计尽问田生，易水悲歌壮士行。",
            "嗟尔有心虽苦拙，区区两死一无成。"
        ],
        "title": "荆轲",
        "id": "6591b27f-d865-469b-86e6-9e49e29706e6"
    },
    {
        "author": "张耒",
        "paragraphs": [
            "东风堤上送行人，渐出城来渐少尘。",
            "柳色已深花又落，客来下马独伤春。"
        ],
        "title": "送圣民出城即事",
        "id": "6c30b5c2-26c6-4bef-acdd-186a5b8f3d18"
    },
    {
        "author": "张耒",
        "paragraphs": [
            "沙鹭汀鸥尽日闲，水边风起万荷翻。",
            "客来莫厌重楼望，树杪阑干直对山。"
        ],
        "tags": [
            "西湖"
        ],
        "title": "西湖三首  其一",
        "id": "be138281-c088-4d23-9ab5-1366d3c477a5"
    },
    {
        "author": "张耒",
        "paragraphs": [
            "水上亭台凉气多，扣舷倚棹唱吴歌。",
            "何人为放青莲出，剪却翻翻一万荷。"
        ],
        "tags": [
            "西湖"
        ],
        "title": "西湖三首  其二",
        "id": "b19ac24d-56d2-42e3-bdce-7893ba6aa39c"
    },
    {
        "author": "张耒",
        "paragraphs": [
            "一曲清池柳岸风，长苗新稻短蒲茸。",
            "功名由命何须问，幸有沧浪作钓翁。"
        ],
        "tags": [
            "西湖"
        ],
        "title": "西湖三首  其三",
        "id": "25253113-bbb5-42bb-882c-935d08b7bd40"
    },
    {
        "author": "张耒",
        "paragraphs": [
            "倦客无眠听晓钟，五更蜡烛泪消红。",
            "城西古寺来何处，今日分携独向东。"
        ],
        "title": "别钱筠甫三首  其一",
        "id": "43c27969-dcb0-4c68-8ccc-d495cc0e5cdf"
    },
    {
        "author": "张耒",
        "paragraphs": [
            "春灯欲尽晓鸡啼，残月影中征马嘶。",
            "为语相逢不消喜，相逢终有道分离。"
        ],
        "title": "别钱筠甫三首  其二",
        "id": "33e5fc99-58a6-4791-8db0-f43b1c90db06"
    },
    {
        "author": "张耒",
        "paragraphs": [
            "原头绿尽柳初芟，落月满川风满衫。",
            "已过寺西三十里，为君回首驻征衔。"
        ],
        "title": "别钱筠甫三首  其三",
        "id": "634f956e-8393-46e0-94bf-207c60e3576b"
    },
    {
        "author": "张耒",
        "paragraphs": [
            "屋角纤纤挂断虹，清蝉一噪起高桐。",
            "天涯云尽见残日，林下雨余来好风。"
        ],
        "title": "偶题",
        "id": "6d456be5-d552-4b2d-bc8d-806f478135da"
    },
    {
        "author": "张耒",
        "paragraphs": [
            "潇洒南轩与病宜，庳床长簟碧纱帏。",
            "三更月上梦初觉，竹影满窗风入衣。"
        ],
        "title": "宿钱睦甫南斋",
        "id": "608701dc-26c7-4eab-80ad-3b0bd876a588"
    },
    {
        "author": "张耒",
        "paragraphs": [
            "斗柄阑珊风瑟瑟，银河错落露森森。",
            "人声静後幽虫急，月色好时清夜深。"
        ],
        "title": "夜",
        "id": "8d1a7fdd-ac53-4828-95e5-e1cd664ab5dc"
    },
    {
        "author": "张耒",
        "paragraphs": [
            "门外清流系野船，白杨红槿短篱边。",
            "旱蝗千里秋田浄，野秫萧萧八月天。"
        ],
        "title": "田家二首  其一",
        "id": "3b44aefa-4c03-4e24-a662-9139c075aa8a"
    },
    {
        "author": "张耒",
        "paragraphs": [
            "新插茅檐红槿篱，秋深黄叶已飞飞。",
            "滩头水阔孤舟去，渡口风寒白鹭啼。"
        ],
        "title": "田家二首  其二",
        "id": "f65fd9cf-5978-4115-bcbf-656c8d9ff9df"
    },
    {
        "author": "张耒",
        "paragraphs": [
            "古寺人闲僧掩扉，客来下马解尘衣。",
            "双松带月风蝉噪，古阁鸣钟夕鸟归。"
        ],
        "title": "谒僧不值",
        "id": "191b7419-8926-4259-a80e-b3aa6844884d"
    },
    {
        "author": "张耒",
        "paragraphs": [
            "一片秋天碧万寻，月华初上水沈沈。",
            "遣愁不用先愁醉，更看清光到夜深。"
        ],
        "title": "中秋夜酌",
        "id": "5893ade5-5f4a-45e2-ab7a-d16002c15682"
    },
    {
        "author": "张耒",
        "paragraphs": [
            "猎猎西风秋水清，野花寒草傍流生。",
            "沙边水鹤待鱼立，石底暗蛩先夜鸣。"
        ],
        "title": "舟行六绝  其一",
        "id": "5c044551-ea69-49c1-a41c-97b99b9b4ecc"
    },
    {
        "author": "张耒",
        "paragraphs": [
            "船尾初回转野湾，波平天浄惜投竿。",
            "飞飞小蝶秋花晚，啧啧沙禽野水闲。"
        ],
        "title": "舟行六绝  其二",
        "id": "1a200829-c24c-40c4-9398-a1c23f229c3a"
    },
    {
        "author": "张耒",
        "paragraphs": [
            "落景秋云晚不开，天寒古岸野船回。",
            "初惊波面微澜起，已觉风前细雨来。"
        ],
        "title": "舟行六绝  其三",
        "id": "ee9e55e7-cdc5-45b7-9239-6e126d8d1ba0"
    },
    {
        "author": "张耒",
        "paragraphs": [
            "渡头风雨晚生寒，蓑笠渔翁坐钓船。",
            "为问篷中有鱼否，一双新鳜出笼鲜。"
        ],
        "title": "舟行六绝  其四",
        "id": "eff5df13-4fdc-46ed-af90-ffade7adca35"
    },
    {
        "author": "张耒",
        "paragraphs": [
            "天寒野店断人行，晚系孤舟浪未平。",
            "半夜西风惊客梦，卧听寒雨到天明。"
        ],
        "title": "舟行六绝  其五",
        "id": "9b37400f-df4e-4308-b776-d69181736e1f"
    },
    {
        "author": "张耒",
        "paragraphs": [
            "渡头烟雨欲昏天，湾畔枯桑系客船。",
            "风打篷窗秋浪急，一杯寒酒夜深眠。"
        ],
        "title": "舟行六绝  其六",
        "id": "b1588181-2659-4663-8833-274dfccb8486"
    },
    {
        "author": "张耒",
        "paragraphs": [
            "闲来便是日侵阶，窗下棋枰林下杯。",
            "晓解扁舟又南去，百年还得几回来。"
        ],
        "title": "书颍州皇甫秘教书室",
        "id": "c16c71ee-f661-4b6d-9a26-3d8f57829ac2"
    },
    {
        "author": "张耒",
        "paragraphs": [
            "三年流落寓于陈，一命青衫淮水滨。",
            "城北桥边长送别，扁丹今自作行人。"
        ],
        "title": "初离陈寄孙户曹兄弟",
        "id": "b0150411-0bba-4748-a797-c2fd5a930d0d"
    },
    {
        "author": "张耒",
        "paragraphs": [
            "十年落泊竟何成，人事纷纷几废兴。",
            "今日扁舟淮上去，青山似与客相迎。"
        ],
        "title": "望淮山硖石寺予幼年过此今十载矣",
        "id": "42d03070-716b-4032-84b9-1eb11b8155b5"
    },
    {
        "author": "张耒",
        "paragraphs": [
            "渺渺长淮去不休，行人独上寿阳楼。",
            "一阕长歌不须唱，山川都是旧时愁。"
        ],
        "title": "题寿阳楼二首  其一",
        "id": "3fdb2fbe-4be5-4381-8174-93e29b16ea00"
    },
    {
        "author": "张耒",
        "paragraphs": [
            "长淮不断水悠悠，楼下行人淮上楼。",
            "谁谓满前风景好，古今供作别离愁。"
        ],
        "title": "题寿阳楼二首  其二",
        "id": "4b7bce4a-9095-4e6f-9b2a-d4fd58496210"
    },
    {
        "author": "张耒",
        "paragraphs": [
            "酒醒窗明月半川，怯将病齿潄寒泉。",
            "楼西别有清秋色，一片淮山在晓烟。"
        ],
        "title": "淮上晓望",
        "id": "655d57dd-f63d-4638-8cc2-6c82173aa59a"
    },
    {
        "author": "张耒",
        "paragraphs": [
            "闪闪青灯照薄帷，幽人不寐自吟诗。",
            "僧来邀我更深坐，待听山风到树枝。"
        ],
        "title": "宿南山普济院",
        "id": "eeef3070-338e-4037-a0ae-752730abf140"
    },
    {
        "author": "张耒",
        "paragraphs": [
            "藕梢菱蔓绿纔深，日射游鱼聚岸阴。",
            "呴沫已知为计尽，渚鸥沙鹭亦何心。"
        ],
        "title": "旱池",
        "id": "7cc87c83-2c9e-4f23-bd8e-324168bea7fd"
    },
    {
        "author": "张耒",
        "paragraphs": [
            "湖北风来吹晓钟，湖边渔客闭船篷。",
            "波光不动天光阔，更在浮烟细雨中。"
        ],
        "title": "湖上成绝句呈刘伯声四首  其一",
        "id": "7d740801-8f30-4045-a400-9832428646fc"
    },
    {
        "author": "张耒",
        "paragraphs": [
            "风荡云容不成雪，柳偷春色放冲寒。",
            "湖边艇子冲烟去，天畔青山隔雨看。"
        ],
        "title": "湖上成绝句呈刘伯声四首  其二",
        "id": "485145e7-bcb4-43d3-a090-d5448cb6b2bb"
    },
    {
        "author": "张耒",
        "paragraphs": [
            "野岸北风归客愁，浮烟不动雨飕飕。",
            "围成野色萦纡岸，点破湖光三四鸥。"
        ],
        "title": "湖上成绝句呈刘伯声四首  其三",
        "id": "0b31386d-7744-4f94-b771-ef24b57e5f33"
    },
    {
        "author": "张耒",
        "paragraphs": [
            "谁道原头春未回，柳梢黄软冻齐开。",
            "争惊腊日峥嵘尽，忽问田翁乞野梅。"
        ],
        "title": "湖上成绝句呈刘伯声四首  其四",
        "id": "6edb8770-4d1b-44fb-bbea-757c19f0b91a"
    },
    {
        "author": "张耒",
        "paragraphs": [
            "蔓草悲风知几秋，黄桑晚叶野云愁。",
            "偃王城下樵苏尽，犹有耕人指旧丘。"
        ],
        "title": "偃王城",
        "id": "59dca21e-5a15-4cdc-b57e-4ff1b17969da"
    },
    {
        "author": "张耒",
        "paragraphs": [
            "阊阖楼南粉署西，旧时种柳长应齐。",
            "如今冷落穷山县，卧听春风百鸟啼。"
        ],
        "title": "自上元後闲作五首  其一",
        "id": "5f5f82d9-5b7c-412a-a817-1ac2423922c0"
    },
    {
        "author": "张耒",
        "paragraphs": [
            "东风吹雨夜侵阶，楼角长烟晓未开。",
            "何事旧时愁意绪，一番春至一番来。"
        ],
        "title": "自上元後闲作五首  其二",
        "id": "3a45857a-2315-42ee-b55c-ae27ba09fe24"
    },
    {
        "author": "张耒",
        "paragraphs": [
            "面冷春霜拂瓦干，晓风吹雨冻阑干。",
            "柳梢黄弱梅苞破，更放东君几日寒。"
        ],
        "title": "自上元後闲作五首  其三",
        "id": "c4dc372e-ab3f-48f8-91fa-dc3aea1fa197"
    },
    {
        "author": "张耒",
        "paragraphs": [
            "灯火人家夜不收，三更明月过南楼。",
            "风烟随处自能乐，何事客心还独愁。"
        ],
        "title": "自上元後闲作五首  其四",
        "id": "40a43f72-8393-42eb-9b02-8ed68dc270f7"
    },
    {
        "author": "张耒",
        "paragraphs": [
            "喧喧野县自笙歌，风卷高云天似波。",
            "谁谓楼前明月好，月明多处客愁多。"
        ],
        "title": "自上元後闲作五首  其五",
        "id": "04b2c8cb-ddd6-4275-bcf9-c52cf833bcc0"
    },
    {
        "author": "张耒",
        "paragraphs": [
            "墙外谁家桃李开，何由花下一徘徊。",
            "先教飞絮传愁去，却遣游丝取蕊来。"
        ],
        "title": "写情二首  其一",
        "id": "aec1fb4d-fbef-4370-9bed-1d9554b255e1"
    },
    {
        "author": "张耒",
        "paragraphs": [
            "人闲漏永报春晖，日过檐牙梦未回。",
            "隔夜雨飘梅蕊尽，入帘风卷柳花来。"
        ],
        "title": "写情二首  其二",
        "id": "6eda333b-34e9-44f9-a5c6-a43b0192c400"
    },
    {
        "author": "张耒",
        "paragraphs": [
            "越衫罗薄逆新凉，扇剪青绡秋水光。",
            "花前一把罗敷手，直到花残襟袖香。"
        ],
        "title": "题扇二首  其一",
        "id": "43cca1d2-7d71-48b9-b0a7-c30819b7d1a4"
    },
    {
        "author": "张耒",
        "paragraphs": [
            "弯弯凉月帖淮天，露湿蒲梢风堕莲。",
            "松盖草茵迎不至，南山桂子老秋烟。"
        ],
        "title": "题扇二首  其二",
        "id": "6ff87c83-b180-4163-aa1a-29cd92cf792b"
    },
    {
        "author": "张耒",
        "paragraphs": [
            "芦梢林叶雨萧萧，独卧孤舟听楚谣。",
            "生计飘然一搔首，西风沙上趁归潮。"
        ],
        "title": "淮阴",
        "id": "2ba9c09d-15dd-4aa4-84d2-4f20ce5c137e"
    },
    {
        "author": "张耒",
        "paragraphs": [
            "僧房秋夜月明天，下马拥裘人悄然。",
            "老僧何事亦晨起，清磬一声惊客眠。"
        ],
        "title": "宿铜陵寺题壁",
        "id": "fe85f2db-a827-4630-94a4-6662b7db8653"
    },
    {
        "author": "张耒",
        "paragraphs": [
            "新亭登眺解征鞍，飞鸟悠扬云意闲。",
            "谁谓尘埃无野兴，故乘风雨看秋山。"
        ],
        "title": "将之天长题新亭壁二首  其一",
        "id": "8bc0350b-0d36-4465-8e51-653a71918254"
    },
    {
        "author": "张耒",
        "paragraphs": [
            "云卷山光到眼前，满川摇落早秋天。",
            "客来系马成何事，风雨寒窗一觉眠。"
        ],
        "title": "将之天长题新亭壁二首  其二",
        "id": "0453636f-44a3-4a96-865f-3b15df9b7e58"
    },
    {
        "author": "张耒",
        "paragraphs": [
            "城头落日在旗竿，城外长淮水浸天。",
            "左海门前灯火尽，橹声呕轧夜深船。"
        ],
        "title": "过涟水",
        "id": "56f0c663-18e1-4f5d-bb68-6c6e7f2a545f"
    },
    {
        "author": "张耒",
        "paragraphs": [
            "团金袍袖羣长靴，寒食宸游乐事奢。",
            "风摆珠帘红幕润，满宫春雨落梨花。"
        ],
        "title": "春宫",
        "id": "fa00b1af-69f9-4918-8097-12cf5c327b1e"
    },
    {
        "author": "张耒",
        "paragraphs": [
            "夜深传警报更筹，霜桂月华寒未收。",
            "昨夜雨昏今日朗，一番风雨一番愁。"
        ],
        "title": "效李商隠",
        "id": "acfe7383-ca7d-48d5-9386-0e987e19093e"
    },
    {
        "author": "张耒",
        "paragraphs": [
            "鼓角凌虚雉堞牢，晚天如鉴绝秋毫。",
            "山川摇落霜华重，风日晴明雁字高。"
        ],
        "title": "楚城晓望",
        "id": "4b3be413-58e7-4a84-8934-c701592dfad6"
    },
    {
        "author": "张耒",
        "paragraphs": [
            "水满城西钓艇横，云豪风弱晚冥冥。",
            "天寒小店人愁雨，灯暗孤舟客卧听。"
        ],
        "title": "楚桥秋暮阻雨",
        "id": "590b4648-e1f5-4ba5-8305-07e3662f3a73"
    },
    {
        "author": "张耒",
        "paragraphs": [
            "断霞归鸟隔山钟，日过西山转海空。",
            "长恨南城催晓急，五更吹角怨秋风。"
        ],
        "title": "吹角",
        "id": "2e08ad45-af77-4adf-a1c7-dfcc79b18ada"
    },
    {
        "author": "张耒",
        "paragraphs": [
            "海天秋雾暗乘槎，风响空山浪卷沙。",
            "杳杳橹声何处客，一帆冲雨暗天涯。"
        ],
        "title": "登乘槎亭",
        "id": "52cf9b8b-7b77-4c62-8e18-499c5bd2b761"
    },
    {
        "author": "张耒",
        "paragraphs": [
            "荒秋野水间荆榛，惟有青山日对门。",
            "草木向阴犹带雪，风光近腊已如春。"
        ],
        "title": "腊",
        "id": "a105983e-2cb7-4889-9a58-2f0d18fa2cd1"
    },
    {
        "author": "张耒",
        "paragraphs": [
            "清泉十丈白如浆，甘似醍醐透椀凉。",
            "君欲道中无渴死，百寻操绠莫辞长。"
        ],
        "title": "题宅後井",
        "id": "d8b81c3b-d00c-4644-827f-e7f7b4165a96"
    },
    {
        "author": "张耒",
        "paragraphs": [
            "青衫厌着待封侯，慷慨知君定远流。",
            "莫叹书生长龌龊，元戎曾与报更筹。"
        ],
        "title": "和房日严换武诗",
        "id": "a005310a-690d-4d79-a42f-d76d65213e34"
    },
    {
        "author": "张耒",
        "paragraphs": [
            "磔牛门外色初分，共喜钗头彩胜新。",
            "花萼怯寒犹积雪，鸟声催报已知春。"
        ],
        "title": "春",
        "id": "00a14e6f-674f-42ae-9fdc-0494b58c3b56"
    },
    {
        "author": "张耒",
        "paragraphs": [
            "日长残雪滴高檐，院静人闲风度帘。",
            "可是岁华随日好，故应愁恨逐春添。"
        ],
        "title": "感春三首  其一",
        "id": "c03a07a6-205f-4ae9-b11d-3c52e340eba7"
    },
    {
        "author": "张耒",
        "paragraphs": [
            "冰消水面波光动，日暖树梢花意归。",
            "世上繁华随日好，却应春浅胜芳菲。"
        ],
        "title": "感春三首  其二",
        "id": "1d2f4068-bdc8-40bb-a8fe-0264a6e2af1b"
    },
    {
        "author": "张耒",
        "paragraphs": [
            "梅梢柳眼弄春娇，云暖南山腊雪消。",
            "近郭樵渔成野市，远村箫鼓隔溪桥。"
        ],
        "title": "感春三首  其三",
        "id": "cbfd6ece-a264-4c8e-a5f4-350e906436d0"
    },
    {
        "author": "张耒",
        "paragraphs": [
            "荒围午日照青芜，树罅鸣鸠相应呼。",
            "一片阴云送山雨，渐渐新麦地亲锄。"
        ],
        "title": "荒园",
        "id": "e67d5477-0058-423f-a43a-9511b2e48973"
    },
    {
        "author": "张耒",
        "paragraphs": [
            "萧萧小雨不能收，一霎西风便似秋。",
            "枕席夜凉灯火暗，丁丁更漏隔南楼。"
        ],
        "title": "小雨",
        "id": "8908e423-3937-49d7-a220-58caca9c783a"
    },
    {
        "author": "张耒",
        "paragraphs": [
            "风暖日高花气动，鸣鸠乳燕自求羣。",
            "经营美景还诗匠，倾扫顽愁頼酒军。"
        ],
        "title": "看花",
        "id": "73e1bd8a-e565-43cd-8c82-bb0fbfdf91ff"
    },
    {
        "author": "张耒",
        "paragraphs": [
            "沙田小雨不成泥，一带溪光照翠微。",
            "远目直随残日尽，晚云还望故山归。"
        ],
        "title": "题唐宋辅城上小楼二首  其一",
        "id": "640a09d2-420c-4372-9433-3f9b70512221"
    },
    {
        "author": "张耒",
        "paragraphs": [
            "近郊小径绝人行，水满菰蒲取次生。",
            "沙岸雨来长集燕，桑田深处忽闻莺。"
        ],
        "title": "题唐宋辅城上小楼二首  其二",
        "id": "a99c83e9-2bf3-4d08-a011-67c7cd98946e"
    },
    {
        "author": "张耒",
        "paragraphs": [
            "学省归来门巷秋，伴眠书史满床头。",
            "低云漠漠梧桐晚，屏上江山亦解愁。"
        ],
        "title": "晚归",
        "id": "45f310a4-dfb0-41aa-9a8a-5a167eedb13a"
    },
    {
        "author": "张耒",
        "paragraphs": [
            "日落星稀河汉微，清秋一点水萤飞。",
            "凉风白露愁先觉，可待梧桐报即知。"
        ],
        "title": "秋",
        "id": "747e0fb5-ea54-4e46-9838-49061f16f23d"
    },
    {
        "author": "张耒",
        "paragraphs": [
            "维摩丈室自萧然，病起新凉得恣眠。",
            "我愧声闻难问疾，想君独对散花天。"
        ],
        "title": "调全玉病二首  其一",
        "id": "113670f0-7dc1-4812-8f61-4e6db0b1b91a"
    },
    {
        "author": "张耒",
        "paragraphs": [
            "诗将收功久戢戈，羸师再鼓奈疲何。",
            "想君无物惊禅定，独未能除是此魔。"
        ],
        "title": "调全玉病二首  其二",
        "id": "f8dc861f-45ab-4b2c-9e9a-d8cb1068d6d0"
    },
    {
        "author": "张耒",
        "paragraphs": [
            "不复当年端正楼，多情犹问故宫游。",
            "山川不改繁华尽，须信人生一世浮。"
        ],
        "title": "女几山",
        "id": "8634042e-67d0-4c35-9447-b09b4fcbdebe"
    },
    {
        "author": "张耒",
        "paragraphs": [
            "昏昏落日下墙东，历历晴云送去鸿。",
            "岁晚苍槐甘老大，尽将黄叶付秋风。"
        ],
        "title": "昏昏",
        "id": "e584175d-0457-4df9-be25-28dd75471a47"
    },
    {
        "author": "张耒",
        "paragraphs": [
            "地吉泉甘庆所钟，直疑遥与惠山通。",
            "曲肱烦暑都消尽，如卧萧萧紫竹风。"
        ],
        "title": "谢仲闵惠友于泉上多紫竹",
        "id": "cb93cac1-41e6-4e21-8905-28be4bfabaa8"
    },
    {
        "author": "张耒",
        "paragraphs": [
            "卑如扬子官执戟，贫似玉川居洛阳。",
            "不敢弯弓轻妄射，争如覆被逐山郎。"
        ],
        "title": "贫病投劾乞补外官亲友问者以诗答之",
        "id": "c840f7b0-c635-42ea-bf11-61b7f381e340"
    },
    {
        "author": "张耒",
        "paragraphs": [
            "十二巫山耸翠峦，楚王宫殿玉巑岏。",
            "定知为雨为云处，不似当初梦里看。"
        ],
        "title": "楚王",
        "id": "2aac1ac3-e344-42f8-a8b0-07c748855f25"
    },
    {
        "author": "张耒",
        "paragraphs": [
            "云雨朝朝峡里兴，可能无复梦中情。",
            "巫娥若问谁为赋，敢乞君王道宋生。"
        ],
        "title": "宋玉",
        "id": "4a1b35dd-11a6-46c8-97d7-c0103cab31c8"
    },
    {
        "author": "张耒",
        "paragraphs": [
            "沛公百万保咸阳，自古柔仁伏暴强。",
            "慷慨悲歌君勿恨，拔山盖世故应亡。"
        ],
        "title": "项羽",
        "id": "49b28374-d943-45cb-b5fd-a96ebf7b54e3"
    },
    {
        "author": "张耒",
        "paragraphs": [
            "君王不解据南阳，亚父徒夸计策长。",
            "毕竟亡秦安用楚，区区犹劝立怀王。"
        ],
        "title": "范增",
        "id": "ccf7ff98-9d61-41f0-8888-a81681788c84"
    },
    {
        "author": "张耒",
        "paragraphs": [
            "萧公俯仰系安危，功业君王心独知。",
            "犹道邵平能缓颊，君臣从古固多疑。"
        ],
        "title": "萧何",
        "id": "56224674-58f8-46db-9e4b-08e8cecf9f33"
    },
    {
        "author": "张耒",
        "paragraphs": [
            "登坛一日冠羣雄，钟室仓皇念蒯通。",
            "能用能诛谁计策，嗟君终自愧萧公。"
        ],
        "title": "韩信",
        "id": "cfb0af3d-fd61-4efb-9cfa-56f758b4deca"
    },
    {
        "author": "张耒",
        "paragraphs": [
            "贾生未免孝文疑，自古功名叹数奇。",
            "逐得洛阳年少去，白头绛灌亦何为。"
        ],
        "title": "贾谊",
        "id": "5f7aa72f-74a9-4620-aeb3-7309e6ac1d66"
    },
    {
        "author": "张耒",
        "paragraphs": [
            "李广才非卫霍俦，孝文能鉴不能收。",
            "君王未是忘征战，何待高皇万户侯。"
        ],
        "title": "李广",
        "id": "8639fe33-c324-40e7-b497-91ed2ae8794c"
    },
    {
        "author": "张耒",
        "paragraphs": [
            "轩冕功名何足为，先生聊作易农资。",
            "汉庭诛死皆卿相，犹说才能胜滑稽。"
        ],
        "title": "东方曼倩",
        "id": "0b8a7b44-1f10-4910-8a38-b4b0f6ed2f64"
    },
    {
        "author": "张耒",
        "paragraphs": [
            "百华衣上渍余香，夜照犹烦蚌有光。",
            "解道温柔胜武帝，不知壮发似元皇。"
        ],
        "title": "成帝",
        "id": "92614d50-fc57-4996-a335-a2aa6fbf32be"
    },
    {
        "author": "张耒",
        "paragraphs": [
            "苦心膏沐不论赀，富贵人生各有时。",
            "直使中流畏仙去，君王何啻似婴儿。"
        ],
        "title": "赵飞燕",
        "id": "dfd7d1e0-a6de-48c8-88e1-546d18c932a3"
    },
    {
        "author": "张耒",
        "paragraphs": [
            "直言请剑斩安昌，勿谓朱游只素狂。",
            "君看汉家文景业，张侯能以一言亡。"
        ],
        "title": "朱云",
        "id": "3c4df91b-2b47-4181-bfb3-50f72186ec69"
    },
    {
        "author": "张耒",
        "paragraphs": [
            "乡原世尽谓醇儒，汉室倾危孰与扶。",
            "试问不言温室木，何如休望董贤车。"
        ],
        "title": "孔光",
        "id": "c3cc857b-3acd-429d-8188-7127988509b3"
    },
    {
        "author": "张耒",
        "paragraphs": [
            "力回汉鼎未收功，又道将军世上雄。",
            "不悟折腰同龋齿，百般装束为秦宫。"
        ],
        "title": "梁冀",
        "id": "c121f48f-24e5-4b46-a253-ccebff34703f"
    },
    {
        "author": "张耒",
        "paragraphs": [
            "田野高风过有熏，庙堂经画竟无闻。",
            "固应竹马思元子，江左兴亡不在君。"
        ],
        "title": "殷浩",
        "id": "bdee4d26-e2a6-4481-bc18-9737baa6adf2"
    },
    {
        "author": "张耒",
        "paragraphs": [
            "低云着地晓悠悠，雨湿帘旌不上钩。",
            "江北江南千万里，年年长向此时愁。"
        ],
        "title": "偶成",
        "id": "707fd64f-f63b-4a41-bdf0-2426a818643e"
    },
    {
        "author": "张耒",
        "paragraphs": [
            "浮云冉冉送春华，怯见春寒日欲斜。",
            "一夜雨声能几许，晓来落尽一城花。"
        ],
        "title": "伤春",
        "id": "751461aa-b99d-4fc5-bd44-2b6d88eb6385"
    },
    {
        "author": "张耒",
        "paragraphs": [
            "月落暗虫啼不休，五更白露晓悠悠。",
            "西风是处将摇落，可但梧桐独报秋。"
        ],
        "title": "七月六日二首  其一",
        "id": "eb0adbf1-4faf-4f7c-816c-13187b656657"
    },
    {
        "author": "张耒",
        "paragraphs": [
            "积雨空阶生绿衣，幽幽点点弄秋姿。",
            "黄昏楼角看新月，还是去年牛女时。"
        ],
        "title": "七月六日二首  其二",
        "id": "382e19ab-920f-47a9-a884-a4bc6d802328"
    },
    {
        "author": "张耒",
        "paragraphs": [
            "身逐孤舟似断云，故人追送尚殷勤。",
            "秋城夜泊西风岸，落叶悲虫独自闻。"
        ],
        "title": "元忠学士八兄耒离京师远蒙追送许惠服丹法托故竟未惠及赋五绝句  其一",
        "id": "bffaedc3-a5ff-48b6-9962-473e23d6604f"
    },
    {
        "author": "张耒",
        "paragraphs": [
            "衰柳苦催空壁月，悲虫真吊短檠光。",
            "无情少壮抛人去，只有穷愁气味长。"
        ],
        "title": "元忠学士八兄耒离京师远蒙追送许惠服丹法托故竟未惠及赋五绝句  其二",
        "id": "4b3af98c-a1d5-4932-97e9-833d7a6b031e"
    },
    {
        "author": "张耒",
        "paragraphs": [
            "欲盗羲和一点春，五更注想隔重云。",
            "如何但欲独不死，分我刀圭未费君。"
        ],
        "title": "元忠学士八兄耒离京师远蒙追送许惠服丹法托故竟未惠及赋五绝句  其三",
        "id": "289e99d9-f6d6-4fca-b59b-afa1fa479031"
    },
    {
        "author": "张耒",
        "paragraphs": [
            "昔见将军破虎鞯，玉堂曾共扫千言。",
            "功名老去皆蹉跌，相见谆谆劝学仙。"
        ],
        "title": "元忠学士八兄耒离京师远蒙追送许惠服丹法托故竟未惠及赋五绝句  其四",
        "id": "c803f71c-33eb-492c-bceb-356dd89c26a3"
    },
    {
        "author": "张耒",
        "paragraphs": [
            "无复颠狂似少时，逢君犹自说蛾眉。",
            "玉堂旧事君休念，两袖啼痕又送谁。"
        ],
        "title": "元忠学士八兄耒离京师远蒙追送许惠服丹法托故竟未惠及赋五绝句  其五",
        "id": "24841bfe-55a6-4be4-970b-f1823b653dd8"
    },
    {
        "author": "张耒",
        "paragraphs": [
            "枝上啼鸦巢欲成，晴檐向日乳鸠鸣。",
            "可怜霜雪余威尽，春草无名着处生。"
        ],
        "title": "闲步",
        "id": "0067f344-5b8c-441d-9d46-6b6a35efd764"
    },
    {
        "author": "张耒",
        "paragraphs": [
            "一辞螭陛走天涯，客路悠悠老岁华。",
            "住久不知身是客，自来堂下采黄花。"
        ],
        "title": "寓楚题杨补之官舍",
        "id": "a4b728b4-c6a9-490d-862c-1d7943c00264"
    },
    {
        "author": "张耒",
        "paragraphs": [
            "晓雨催春不惜花，乱红飘泊委泥沙。",
            "伤心忆得年时事，白发风前只叹嗟。"
        ],
        "title": "伤春四首  其一",
        "id": "53079dca-448e-4760-b179-7a13e3410a6e"
    },
    {
        "author": "张耒",
        "paragraphs": [
            "红杏墙头最可怜，腻红娇粉两娟娟。",
            "晓来并逐东风尽，容易分飞又一年。"
        ],
        "title": "伤春四首  其二",
        "id": "3476fae4-1cdb-49ca-a268-001bc284d980"
    },
    {
        "author": "张耒",
        "paragraphs": [
            "嫩紫妖红惜不得，乱随风雨点蓬蒿。",
            "荒田野草花开晚，主管春光输尔曹。"
        ],
        "title": "伤春四首  其三",
        "id": "dd16d38d-6f23-40da-8fc8-530754418967"
    },
    {
        "author": "张耒",
        "paragraphs": [
            "高楼春昼独惊心，白日闲云亦自阴。",
            "风雨催花花已尽，满城新绿乱鸣禽。"
        ],
        "title": "伤春四首  其四",
        "id": "62f30a31-e77e-48b2-85e5-166601f3a0fa"
    },
    {
        "author": "张耒",
        "paragraphs": [
            "萧萧古道西风雨，惨惨黄昏匹马行。",
            "未遇功名莫嗟叹，逢时更自忆平生。"
        ],
        "title": "三乡道中遇雨",
        "id": "aaeab5bb-b3b5-405c-8901-8251b42cb644"
    },
    {
        "author": "张耒",
        "paragraphs": [
            "乞食高僧午未归，秋庭落叶日晖晖。",
            "萧条古寺松阴下，檐铎风中乳鸽飞。"
        ],
        "title": "题南禅院壁二首  其一",
        "id": "533992a0-4bf9-4081-ad64-64857455a275"
    },
    {
        "author": "张耒",
        "paragraphs": [
            "秋林落叶已斑斑，秋日当庭尚掩关。",
            "扫榻昼眠听鸟语，可怜身世此时闲。"
        ],
        "title": "题南禅院壁二首  其二",
        "id": "e26af11b-d41f-4dd1-bdc6-b480f014829b"
    },
    {
        "author": "张耒",
        "paragraphs": [
            "木落风高秋雁归，初晴野水涨清伊。",
            "东流会向淮南去，凭寄秋来无限悲。"
        ],
        "title": "次韵王彦昭感秋三首  其一",
        "id": "cbe0de71-c787-4fbc-ab79-62dbfc4e55a6"
    },
    {
        "author": "张耒",
        "paragraphs": [
            "年来诗酒最关身，满酌休论薄与醇。",
            "愁见洛阳秋夜月，无情偏照不眠人。"
        ],
        "title": "次韵王彦昭感秋三首  其二",
        "id": "c1cfd4b7-4cbd-4c08-b4f8-a6be873ffdf6"
    },
    {
        "author": "张耒",
        "paragraphs": [
            "尘埃容易点吴衣，泽国秋来信息稀。",
            "想见淮南初木落，秋云秋水雁初飞。"
        ],
        "title": "次韵王彦昭感秋三首  其三",
        "id": "606a8448-d16d-491b-b1bc-4a1520ffc86b"
    },
    {
        "author": "张耒",
        "paragraphs": [
            "蔼蔼晴郊花气浮，午窗正睡拥驼裘。",
            "觉来鸟雀茅檐静，屋角春风怒未休。"
        ],
        "title": "绝句三首  其一",
        "id": "e4f2d4b5-69c7-4044-946b-819cd608a911"
    },
    {
        "author": "张耒",
        "paragraphs": [
            "照水轻明杨柳芽，隔林相映占巢鸦。",
            "东风香草城边路，到处人家尽是花。"
        ],
        "title": "绝句三首  其二",
        "id": "f5466c3e-ac4c-4c8c-b9a2-8f9879f61a80"
    },
    {
        "author": "张耒",
        "paragraphs": [
            "淮上春风万鼓鼙，落帆舟泊岸边矶。",
            "喧喧野市残阳里，沽酒携鱼客散归。"
        ],
        "title": "绝句三首  其三",
        "id": "46cd4593-cf70-47b4-93e8-c0c98f0687ed"
    },
    {
        "author": "张耒",
        "paragraphs": [
            "绿叶阴阴护翠枝，晚花虽小亦应稀。",
            "东风不惜残桃李，吹作春愁处处飞。"
        ],
        "title": "雨後游朱园",
        "id": "81e61662-f2a3-4ad3-9a9f-f17e6999567f"
    },
    {
        "author": "张耒",
        "paragraphs": [
            "班郎握笔未封侯，嗜酒扬雄欲白头。",
            "寂寞着书谁作伴，雨枝风叶碧梧秋。"
        ],
        "title": "酒病中寄李十二招饮五首  其一",
        "id": "25bff241-676f-4d19-8f62-7a550c98901a"
    },
    {
        "author": "张耒",
        "paragraphs": [
            "酒病岑岑更怯寒，一窗疏雨拥衾眠。",
            "西风一入庭前树，便有秋声到枕边。"
        ],
        "title": "酒病中寄李十二招饮五首  其二",
        "id": "3085ceda-c872-4df1-b4b3-e333dea8bd86"
    },
    {
        "author": "张耒",
        "paragraphs": [
            "洗来桐叶晚青青，积雨阑干暗菌生。",
            "墙角半倾苔晕合，萧萧风草一蛩鸣。"
        ],
        "title": "乍晴二首  其一",
        "id": "59db0b71-31d5-48dc-b67d-419902dff63b"
    },
    {
        "author": "张耒",
        "paragraphs": [
            "虹长饮雨川无滴，苹末生风沼有波。",
            "一扫烟云不知处，夜天如水泻银河。"
        ],
        "title": "乍晴二首  其二",
        "id": "b113491d-842f-46b5-b4eb-1fdda1688bb7"
    },
    {
        "author": "张耒",
        "paragraphs": [
            "寒雨萧萧桐叶惊，浪浪还作夜阶声。",
            "西风忽起幽人觉，枕簟凉时向五更。"
        ],
        "title": "杂题二首  其一",
        "id": "d6aed5a4-141d-4171-b853-39693e2f08b2"
    },
    {
        "author": "张耒",
        "paragraphs": [
            "苍苍落月井梧西，睡觉幽人自卷帷。",
            "只有林莺知梦断，晓庭人静语移时。"
        ],
        "title": "杂题二首  其二",
        "id": "083bb9d9-e60d-419d-a1a4-e437982ad85c"
    },
    {
        "author": "张耒",
        "paragraphs": [
            "平田小雨润新耕，晓日园林信脚行。",
            "衬步野芜吹面柳，可怜春物总多情。"
        ],
        "title": "徐园闲步二首  其一",
        "id": "2e29c13c-affe-4041-b3be-5e6363b61467"
    },
    {
        "author": "张耒",
        "paragraphs": [
            "动地春风晚未休，吹花折柳却成愁。",
            "尘埃不用频车马，独卧氍毹正拥裘。"
        ],
        "title": "徐园闲步二首  其二",
        "id": "c84d09e4-b18b-44fc-a9d6-6dcc8950bdde"
    },
    {
        "author": "张耒",
        "paragraphs": [
            "邾城山下梅花树，腊月江风好在无。",
            "争似姑山寻绰约，四时长见雪肌肤。"
        ],
        "title": "杂诗二首  其一",
        "id": "df79a279-4000-42ed-a3c0-31a313a48af0"
    },
    {
        "author": "张耒",
        "paragraphs": [
            "病腹难禁七椀茶，小窗睡起日西斜。",
            "贫无隙地栽桃李，日日门前自买花。"
        ],
        "title": "杂诗二首  其二",
        "id": "54897448-7075-46a4-8bf8-cee031907986"
    },
    {
        "author": "张耒",
        "paragraphs": [
            "伏暑新除风露清，五更山舍一鸡鸣。",
            "幽人枕上朦胧睡，卧看东冈次第明。"
        ],
        "title": "绝句",
        "id": "82d9b702-4b1d-47e2-a404-22401d575f47"
    },
    {
        "author": "张耒",
        "paragraphs": [
            "怒河凭雨正奔流，踏跕卑梁滞去舟。",
            "淹泊我生应有定，不须归怨一污沟。"
        ],
        "title": "赴官咸平蔡河阻水泊舟宛丘皇华亭下三首  其一",
        "id": "7b540bd1-eb3a-4ec1-9187-f9bf50780b22"
    },
    {
        "author": "张耒",
        "paragraphs": [
            "袅袅悲蝉古柳风，水边幽草已鸣蛩。",
            "长河未放羲和宿，却放斜阳更向东。"
        ],
        "title": "赴官咸平蔡河阻水泊舟宛丘皇华亭下三首  其二",
        "id": "e162caeb-f291-4b01-a33f-2c11a213e69c"
    },
    {
        "author": "张耒",
        "paragraphs": [
            "夜空如鉴碧新磨，倒影疏星乱素波。",
            "天色水光无别处，为君垂手揽银河。"
        ],
        "title": "赴官咸平蔡河阻水泊舟宛丘皇华亭下三首  其三",
        "id": "755dc3dd-ca26-4d86-beb3-9925c4f42bcf"
    },
    {
        "author": "张耒",
        "paragraphs": [
            "廉纤小雨作春愁，吹湿长云漫不收。",
            "架上酴醾浑着叶，眼明新见小花头。"
        ],
        "title": "春雨中偶成四首  其一",
        "id": "5bf651f6-237f-4fa1-968b-b3d1f6cbe4e8"
    },
    {
        "author": "张耒",
        "paragraphs": [
            "槐叶青青染不如，护巢鸦语有新雏。",
            "萧萧晚雨窗鸣急，卧稳藜床玉枕书。"
        ],
        "title": "春雨中偶成四首  其二",
        "id": "08b51748-ef30-4c39-8a8d-37926285dafc"
    },
    {
        "author": "张耒",
        "paragraphs": [
            "天低芳草接浮云，万柳含烟翠不分。",
            "燕子归时花遍落，暮云和雨入黄昏。"
        ],
        "title": "春雨中偶成四首  其三",
        "id": "24bdeea2-1379-42e9-b80c-6a1f97a9a49b"
    },
    {
        "author": "张耒",
        "paragraphs": [
            "春阴只与睡相宜，卧听鸣禽语复飞。",
            "一缕断香浮不散，何人深院昼熏衣。"
        ],
        "title": "春雨中偶成四首  其四",
        "id": "98fc607f-cafa-4029-823a-51ca92cd41c6"
    },
    {
        "author": "张耒",
        "paragraphs": [
            "残红新绿间秋千，寒食园林人意阑。",
            "一阵春寒花上起，画廊连夜雨珊珊。"
        ],
        "title": "春词二首  其一",
        "id": "d6a45b1a-3807-485a-8454-01d6d8a78ee0"
    },
    {
        "author": "张耒",
        "paragraphs": [
            "霭霭芳园谁氏家，朱门横锁夕阳斜。",
            "鸠鸣鹊噪闲庭馆，尽日春风吹百花。"
        ],
        "title": "春词二首  其二",
        "id": "04fa2aa5-d5b8-4d47-8e3d-abd74a6bf00b"
    },
    {
        "author": "张耒",
        "paragraphs": [
            "百感摧伤强对春，看花花畔独沾巾。",
            "祇应闭目林中坐，须学无言壁下人。"
        ],
        "title": "遣兴",
        "id": "b5143576-bf33-41a4-b2e9-7f645b5289de"
    },
    {
        "author": "张耒",
        "paragraphs": [
            "水满清淮自在流，落花吹尽浪悠悠。",
            "总将春雨为春泪，未比思君一半愁。"
        ],
        "title": "潮水二首  其一",
        "id": "364a63e0-a1eb-4fbf-b69e-58deb19f4017"
    },
    {
        "author": "张耒",
        "paragraphs": [
            "近来消息愈堪猜，飞鸟无情不肯回。",
            "惟有清淮慰人意，春流日日自东来。"
        ],
        "title": "潮水二首  其二",
        "id": "781e9cb8-75fb-4c9c-88c1-5173ec5b3168"
    },
    {
        "author": "张耒",
        "paragraphs": [
            "新蝉上树空遗蜕，野雀哺雏争小虫。",
            "粉沾衣袖竹枝雨，香满水亭荷叶风。"
        ],
        "title": "夏日池上三首  其一",
        "id": "91c6daf7-7211-4cf3-95ac-a734e3abce38"
    },
    {
        "author": "张耒",
        "paragraphs": [
            "落日鸣蝉夏木荒，芙蓉半落柳成行。",
            "何人纨扇生新恨，亭馆迎秋夜夜凉。"
        ],
        "title": "夏日池上三首  其二",
        "id": "873545f2-23fb-4109-acfa-4d17c0c98141"
    },
    {
        "author": "张耒",
        "paragraphs": [
            "拒霜灼灼欲破红，夜来雨落荒兰丛。",
            "空亭无人日色午，但听桐叶惊秋风。"
        ],
        "title": "夏日池上三首  其三",
        "id": "4cc17d87-e9a8-4ac4-b1ce-85a10c9d5438"
    },
    {
        "author": "张耒",
        "paragraphs": [
            "支离卧病不知秋，暑退初惊大火流。",
            "蟋蟀知时鸣近壁，银河照夜直当楼。"
        ],
        "title": "秋日即事三首  其一",
        "id": "4662cbc1-7738-46a6-81e0-d28393765daa"
    },
    {
        "author": "张耒",
        "paragraphs": [
            "萧条岁晚搔双鬓，流落天涯念旧游。",
            "惟有醉来心暂展，无钱沽酒合长愁。"
        ],
        "title": "秋日即事三首  其二",
        "id": "2d68ba9e-d237-46a4-a5ce-5a620d25ee49"
    },
    {
        "author": "张耒",
        "paragraphs": [
            "萧萧衰草傍墙生，中有寒虫白日鸣。",
            "秋物荒凉禾稼熟，悠悠驱马水边行。"
        ],
        "title": "秋日即事三首  其三",
        "id": "14b0c406-72b7-45cd-8ab1-ec53209fbfbe"
    },
    {
        "author": "张耒",
        "paragraphs": [
            "南山云起满庭阴，帘幕初凉七月深。",
            "桃子压枝桐叶老，连绵风雨作愁霖。"
        ],
        "title": "秋雨二首  其一",
        "id": "29f45bc1-ab28-4823-9cec-eba6cea04dbb"
    },
    {
        "author": "张耒",
        "paragraphs": [
            "离披衰柳已无蝉，黄叶闭门风雨天。",
            "陶令无钱难得醉，竹窗过午枕书眠。"
        ],
        "title": "秋雨二首  其二",
        "id": "2c0cfeef-670d-467c-b6d6-3fe341d07e84"
    },
    {
        "author": "张耒",
        "paragraphs": [
            "秋晚萧条风露清，星河耿耿漏丁丁。",
            "祇应新月频相见，长向玉楼东畔生。"
        ],
        "title": "秋夜寄远",
        "id": "6c5f64ba-007a-417c-9b93-bf864ba54c27"
    },
    {
        "author": "张耒",
        "paragraphs": [
            "微云淡月夜朦胧，幽草虫鸣树影中。",
            "不待南城吹鼓角，桐声长报五更风。"
        ],
        "title": "秋夜",
        "id": "5cdf1b57-e53e-4c5f-9ad0-1c2cef39a21b"
    },
    {
        "author": "张耒",
        "paragraphs": [
            "袅袅霜风吹碧梧，孤城残角奏单于。",
            "山川浩荡愁千里，楼阁黄昏月一梳。"
        ],
        "title": "远思",
        "id": "a7006a12-a82e-4b50-a706-aafa6f8f0b44"
    },
    {
        "author": "张耒",
        "paragraphs": [
            "景湖门外有汀洲，灼灼红莲照碧流。",
            "公子不归时节晚，雨枝风叶卧清秋。"
        ],
        "title": "怀竟陵莲花",
        "id": "21927f77-16bf-474e-8902-d961987f4581"
    },
    {
        "author": "张耒",
        "paragraphs": [
            "寒泉背石老松根，禅室幽人古像存。",
            "长恨千年无屈宋，楚招难与此遗魂。"
        ],
        "title": "怀陆羽井",
        "id": "141f72ba-beca-42a8-a6e4-30204653b48d"
    },
    {
        "author": "张耒",
        "paragraphs": [
            "旅居泽国小园林，千里相望岁暮心。",
            "想见竟陵残雪里，新梅点雪橘垂金。"
        ],
        "title": "冬日怀竟陵管氏梅桥四首  其一",
        "id": "38f43066-a807-412f-9d6b-8a057e359eda"
    },
    {
        "author": "张耒",
        "paragraphs": [
            "小小园林点点梅，如今绰约为谁开。",
            "只应清夜新霜里，依旧横斜倒影来。"
        ],
        "title": "冬日怀竟陵管氏梅桥四首  其二",
        "id": "72e58057-8ffc-460e-a8a7-7831cd6cda24"
    },
    {
        "author": "张耒",
        "paragraphs": [
            "他日华陵迹已陈，嘉辰怀旧一销魂。",
            "小园幽径谁相念，应有新梅觅故人。"
        ],
        "title": "冬日怀竟陵管氏梅桥四首  其三",
        "id": "2c11d7d3-7f6f-4a81-a701-c91e2d97a01c"
    },
    {
        "author": "张耒",
        "paragraphs": [
            "堂下幽芳自可人，北风一为屏埃尘。",
            "上元簪珥玲珑玉，却曳青霞霜女裙。"
        ],
        "title": "冬日怀竟陵管氏梅桥四首  其四",
        "id": "0368423e-7113-42d1-b162-12e901c75b9a"
    },
    {
        "author": "张耒",
        "paragraphs": [
            "诸佛苍然照殿楹，圆光明满自然灯。",
            "千年遗事无人问，馆後高眠久属僧。"
        ],
        "title": "厄台寺三首  其一",
        "id": "f2bd7eff-178c-4d2e-9ced-3c80d717314e"
    },
    {
        "author": "张耒",
        "paragraphs": [
            "峨嵋前约已成空，风雨萧萧送暮钟。",
            "何用忘机来问话，不如松下谒痴龙。"
        ],
        "title": "厄台寺三首  其二",
        "id": "48d562d0-9e07-46c6-a87d-261f80f78995"
    },
    {
        "author": "张耒",
        "paragraphs": [
            "世味嗟予淡莫加，更将诗句寄烟霞。",
            "自怜落笔无好字，不及扬州王谢家。"
        ],
        "title": "厄台寺三首  其三",
        "id": "904ebb76-9a74-4ed2-b1f1-a00812b0212e"
    },
    {
        "author": "张耒",
        "paragraphs": [
            "雄吞六国弱秦强，壮士逡巡野水傍。",
            "耕叟不知鸿鹄志，笑观宫室忤陈王。"
        ],
        "title": "过蕲泽",
        "id": "181e00a8-2e1d-46da-b456-df3e645d45ab"
    },
    {
        "author": "张耒",
        "paragraphs": [
            "楼殿沉沉锁夜烟，秋灯一点佛龛前。",
            "梧桐叶上三更雨，亦有愁人独自眠。"
        ],
        "title": "崇化寺三首  其一",
        "id": "6b1e190b-fbc0-4ae9-933c-cae19f29b8b8"
    },
    {
        "author": "张耒",
        "paragraphs": [
            "白发荆州叹滞淫，吴衣重杵洛城砧。",
            "遣愁莫上高楼望，只有秋来昼日阴。"
        ],
        "title": "崇化寺三首  其二",
        "id": "0128eb87-e753-4b7c-ad97-5e852e0ee1ad"
    },
    {
        "author": "张耒",
        "paragraphs": [
            "零落宫墙官树秋，行人东去路悠悠。",
            "祇应楼下邯郸路，亦有离人对此愁。"
        ],
        "title": "崇化寺三首  其三",
        "id": "b602e27c-a215-46e0-9af7-8853d52a27ff"
    },
    {
        "author": "张耒",
        "paragraphs": [
            "漫学文章弊性灵，屠龙艺就误平生。",
            "翩翩仕路新冠盖，何用扬雄强作经。"
        ],
        "title": "偶成",
        "id": "d330e915-7240-40b5-bf7a-2efad9521c07"
    },
    {
        "author": "张耒",
        "paragraphs": [
            "明道新坟草已春，遗风犹得见门人。",
            "定知鲁国衣冠异，尽戴林宗折角巾。"
        ],
        "title": "赠赵簿景平二首  其一",
        "id": "59d7dd5a-1a2c-4675-95d3-6d59b9e1bc2c"
    },
    {
        "author": "张耒",
        "paragraphs": [
            "纷纷俗物久堪憎，爱子萧萧眉宇清。",
            "莫叹青衫掩事业，白头卿相死无名。"
        ],
        "title": "赠赵簿景平二首  其二",
        "id": "ec84e380-508f-44b1-a236-aa186bb0f204"
    },
    {
        "author": "张耒",
        "paragraphs": [
            "是非得失一区区，蚊蚋啾啾共一壶。",
            "不学退之求羽翼，惟凭一梦到华胥。"
        ],
        "title": "自遣四首  其一",
        "id": "23694c64-1237-47f4-8158-836d6b8ed1f6"
    },
    {
        "author": "张耒",
        "paragraphs": [
            "谁云造化本无情，利害乘除理甚平。",
            "莫逐众情生愠喜，君看三四孰亏盈。"
        ],
        "title": "自遣四首  其二",
        "id": "9bce2c95-41d9-49c8-9096-903626dc1d8f"
    },
    {
        "author": "张耒",
        "paragraphs": [
            "谁云至理宗无相，大道由来万法兼。",
            "且以声音为佛事，晓敲清磬诵华严。"
        ],
        "title": "自遣四首  其三",
        "id": "337fc081-528a-44dd-a54c-bd3bf90d085d"
    },
    {
        "author": "张耒",
        "paragraphs": [
            "浮世荣枯理易观，不劳重取朽龟钻。",
            "直应桃李繁华日，便把荆榛寂寞看。"
        ],
        "title": "自遣四首  其四",
        "id": "723b14bf-27a8-43ca-b890-c6c637b52bca"
    },
    {
        "author": "张耒",
        "paragraphs": [
            "西风袅袅木飕飕，身在江湖北岸州。",
            "自古楚人词最好，为君重赋竟陵秋。"
        ],
        "title": "立秋二首  其一",
        "id": "a776ba89-ea4a-47ff-b9ea-4ab51d068b2f"
    },
    {
        "author": "张耒",
        "paragraphs": [
            "对酒聊同楚人醉，哦诗惟听越吟声。",
            "洞庭北岸孤城下，落月西风听晓莺。"
        ],
        "tags": [
            "洞庭湖"
        ],
        "title": "立秋二首  其二",
        "id": "8f00675c-277f-4041-b61b-b39fd26aa979"
    },
    {
        "author": "张耒",
        "paragraphs": [
            "秋城草树欲黄昏，微迳新晴菜甲新。",
            "便好灌园从老圃，此怀原是汉阴人。"
        ],
        "title": "晚步灵寿寺後二首  其一",
        "id": "8f05af27-bf3a-4c8e-8642-a310394e793d"
    },
    {
        "author": "张耒",
        "paragraphs": [
            "逢秋种菊尚殷勤，隙地侵寻欲过邻。",
            "便好采花供服饵，形容已似泽边人。"
        ],
        "title": "晚步灵寿寺後二首  其二",
        "id": "6993d35b-32f1-48a4-9006-bbbea3472aec"
    },
    {
        "author": "张耒",
        "paragraphs": [
            "秋思乡愁两苦辛，每临西北望秋云。",
            "此生更老情终在，谁为寄声千里人。"
        ],
        "title": "感秋三绝  其一",
        "id": "aaafe460-0433-4e1b-9cfe-45d60932e24d"
    },
    {
        "author": "张耒",
        "paragraphs": [
            "楚天未白转星河，楼角先吹出塞歌。",
            "长愧侵床五更月，殷勤无计谢姮娥。"
        ],
        "title": "感秋三绝  其二",
        "id": "c09a1fc1-8466-48d5-89ee-7bab1c6bd354"
    },
    {
        "author": "张耒",
        "paragraphs": [
            "高林败叶已飕飕，更有寒莎翠已收。",
            "若道神仙脱情累，如何独唱感庭秋。"
        ],
        "title": "感秋三绝  其三",
        "id": "4b00e773-bc64-460e-b537-a39e6bd24c1d"
    },
    {
        "author": "张耒",
        "paragraphs": [
            "秋庭听雨断人声，凉入衣裾秋意生。",
            "临水登山送归语，怜君解有许多情。"
        ],
        "title": "局中听雨",
        "id": "4bf10396-5193-432a-9f8b-df9dffc92d06"
    },
    {
        "author": "张耒",
        "paragraphs": [
            "万声沉寂漏丁东，金井栏干上暗空。",
            "半夜西风人未觉，秋声先报草根虫。"
        ],
        "title": "夜思",
        "id": "52047b0c-4d0a-4e6f-abde-03ad5af18c8b"
    },
    {
        "author": "张耒",
        "paragraphs": [
            "楚乡秋早倦炎蒸，长恨梧桐不可凭。",
            "爽气忽随风雨至，晓堂无寐独神惊。"
        ],
        "title": "晨起二首  其一",
        "id": "0db3cc74-5c1d-42c3-bca8-3192b4f47ac3"
    },
    {
        "author": "张耒",
        "paragraphs": [
            "中宵爽气入衾裯，檐雨浪浪晓末收。",
            "三伏炎歊扫除尽，待教明月放清秋。"
        ],
        "title": "晨起二首  其二",
        "id": "8e7e6fef-3b0d-42bd-b260-62f9f8340a7b"
    },
    {
        "author": "张耒",
        "paragraphs": [
            "姮娥药熟桂华新，满贮清光待出云。",
            "徐御冰轮行碧落，世间多少感秋人。"
        ],
        "title": "近中秋",
        "id": "254c0656-75f3-4b68-87d2-e33c83b2dd7e"
    },
    {
        "author": "张耒",
        "paragraphs": [
            "长恨章华亦陋夫，周秦仅可胜登徒。",
            "谁知南楚仍穷巷，骨像何妨自应图。"
        ],
        "title": "章华",
        "id": "4df34f0e-e9f8-47b0-af34-7b7463392d54"
    },
    {
        "author": "张耒",
        "paragraphs": [
            "日转秋庭树影斜，风来粉蝶胜悲笳。",
            "祇应宋玉秋来梦，常在墙东阿子家。"
        ],
        "title": "秋晚",
        "id": "7aac6354-88d3-445f-8191-6bac91098408"
    },
    {
        "author": "张耒",
        "paragraphs": [
            "楚乡风物淡悠悠，独掩闲门客滞留。",
            "尽日无言对秋雨，相敲蕉叶各吟秋。"
        ],
        "title": "迁居对雨有感",
        "id": "b5d2eeb5-2edc-4b81-bf58-4c79b7fdeea8"
    },
    {
        "author": "张耒",
        "paragraphs": [
            "荒凉台阁追随事，懒慢江河放逐臣。",
            "应是主人怜寂寞，僦居仍有小园春。"
        ],
        "title": "竟陵僦舍仍有小园景物颇佳",
        "id": "7fc871d8-5685-4e4f-bd60-ae3c6dab428a"
    },
    {
        "author": "张耒",
        "paragraphs": [
            "风霜老枿蹙龙蛇，中有青春白玉葩。",
            "要使根深生意遂，不妨秋雨卧泥沙。"
        ],
        "title": "题西园酴醾",
        "id": "a175b650-730f-4d9f-9c17-20be9f7784f3"
    },
    {
        "author": "张耒",
        "paragraphs": [
            "出架蔷薇秀晚枝，雨余屋角理蛛丝。",
            "可怜一曲秋风地，万思千情斗入诗。"
        ],
        "title": "西轩",
        "id": "06d64f46-0080-40a2-a927-e7d0efb753e9"
    },
    {
        "author": "张耒",
        "paragraphs": [
            "萧条秋圃风飞叶，却有黄花照眼明。",
            "已过重阳慵采撷，自嫌亦作世人情。"
        ],
        "title": "九月十日菊花烂开",
        "id": "26e15f94-7373-47f9-9300-c16049fe330b"
    },
    {
        "author": "张耒",
        "paragraphs": [
            "祸福茫茫不可猜，可能凭势即无灾。",
            "相君西闼挥毫日，岂料方还此地来。"
        ],
        "title": "读除目有感",
        "id": "72db53af-c56f-489d-8989-e9f5c0b56231"
    },
    {
        "author": "张耒",
        "paragraphs": [
            "依依漠漠复纷纷，触处相随过晓昏。",
            "知是妄缘除不尽，更教风月助吟魂。"
        ],
        "title": "效吴融咏情",
        "id": "a89e0637-4b62-4409-b380-e6932c75af86"
    },
    {
        "author": "张耒",
        "paragraphs": [
            "为爱墙隅芳草色，故遮霜霰待新春。",
            "火烧雨洗寻无处，祇有东风吹旧尘。"
        ],
        "title": "竟陵酒官舍北有数步草岁寒霜落犹鬰然也予为障其风霜暮冬尚自如一日大火焚舍无遗复往寻草不复有矣",
        "id": "ae1e57eb-b6fc-40fe-98e2-f9dbe437cecb"
    },
    {
        "author": "张耒",
        "paragraphs": [
            "三亩寒园春欲回，浅池低树忽飘梅。",
            "楚乡万里霜云尽，归雁行行斜日来。"
        ],
        "title": "腊日步西园",
        "id": "d5fa5561-51c5-4604-8d17-ff4c24ef6e97"
    },
    {
        "author": "张耒",
        "paragraphs": [
            "两架酴醾侧覆檐，夏条交映渐多添。",
            "春归花落君无恨，一架清阴恰满帘。"
        ],
        "title": "夏日七首  其一",
        "id": "3faabbfc-f533-48d6-b310-e3c526fa8a97"
    },
    {
        "author": "张耒",
        "paragraphs": [
            "野水弯环夏木森，清蝉晚噪碧云深。",
            "扁舟两桨谁家子，万里江湖此日心。"
        ],
        "title": "夏日七首  其二",
        "id": "dd6acab5-358d-4e27-b3a0-a9542f4e2cff"
    },
    {
        "author": "张耒",
        "paragraphs": [
            "蕲簟纱厨与夏宜，法曹腰腹大何为。",
            "重云到地翻盆雨，却是幽人稳睡时。"
        ],
        "title": "夏日七首  其三",
        "id": "8583d3a7-d9ad-454a-83aa-7aec8e42287a"
    },
    {
        "author": "张耒",
        "paragraphs": [
            "千蛙鸣噪污池水，万蚁奔驰一腐虫。",
            "得丧世间能几许，冥冥高处有飞鸿。"
        ],
        "title": "夏日七首  其四",
        "id": "7fb726fd-7811-478c-988c-c088f94b8d66"
    },
    {
        "author": "张耒",
        "paragraphs": [
            "凉风一扫宿云轻，隠隠收雷不复惊。",
            "试决小池疏积潦，谁教蛙吻顿无声。"
        ],
        "title": "夏日七首  其五",
        "id": "e5293274-997c-41b8-8f54-5775d6d46c40"
    },
    {
        "author": "张耒",
        "paragraphs": [
            "风转翻翻梧叶惊，入檐白雨打窗鸣。",
            "应将清绝酬无睡，稳听空阶半夜声。"
        ],
        "title": "夏日七首  其六",
        "id": "0aa55c9b-9e12-40a5-a42d-7881f6c34a7c"
    },
    {
        "author": "张耒",
        "paragraphs": [
            "女几山前官舍清，遶堂鸣涧夜泠泠。",
            "尘埃别後何由见，檐雨三更起坐听。"
        ],
        "title": "夏日七首  其七",
        "id": "86844577-a0ba-464f-84dd-24afa431f919"
    },
    {
        "author": "张耒",
        "paragraphs": [
            "康济朝饥进汤餠，谁何午睡属新茶。",
            "读书隠几聊复尔，谢客扃门岂不佳。"
        ],
        "title": "昼卧口占三首  其一",
        "id": "457db996-e51b-4c10-98a3-44e71fa7ffcd"
    },
    {
        "author": "张耒",
        "paragraphs": [
            "甘风远集闻朝嘒，怨月深栖有夜鸣。",
            "凉牖疏明稀老翠，雨畦幽独立新清。"
        ],
        "title": "昼卧口占三首  其二",
        "id": "e2611a80-d76a-42b3-b88c-7c471681cc3e"
    },
    {
        "author": "张耒",
        "paragraphs": [
            "学道穷年要有得，强颜干世欲何求。",
            "病栽薏苡无劳谤，湿要鞠藭不待搜。"
        ],
        "title": "昼卧口占三首  其三",
        "id": "ccaa3a56-828c-4d40-9740-6da1d96e3c36"
    },
    {
        "author": "张耒",
        "paragraphs": [
            "欺马街泥未肯干，重城含雾晓漫漫。",
            "谁令万屋淋漓雪，犹作长安半夜寒。"
        ],
        "title": "赠无咎",
        "id": "0d812cc7-97dc-4255-a6da-2e74023490f0"
    },
    {
        "author": "张耒",
        "paragraphs": [
            "杨柳藏鸦笋作竿，晓风吹雨作轻寒。",
            "清阴一片收春去，留得蔷薇数点殷。"
        ],
        "title": "晚春四首  其一",
        "id": "28190656-ecb1-47da-b27a-67669e9d09f5"
    },
    {
        "author": "张耒",
        "paragraphs": [
            "蔷薇倒架笋过邻，梦泽茫茫欲晚春。",
            "绿暗红稀君莫叹，满枝梅杏欲尝新。"
        ],
        "title": "晚春四首  其二",
        "id": "a4f1bb01-9dbe-4e0c-b9ad-132e37cdfb56"
    },
    {
        "author": "张耒",
        "paragraphs": [
            "洗雨吹风送晚春，尽收红紫布青云。",
            "眼前消长谙已久，清坐不妨长闭门。"
        ],
        "title": "晚春四首  其三",
        "id": "aaa37627-add6-4430-b172-01a709b3b0e7"
    },
    {
        "author": "张耒",
        "paragraphs": [
            "荒畦零乱满芜菁，春事收功欲老成。",
            "鹊噪鸠鸣莫无頼，晓枝千啭有雏莺。"
        ],
        "title": "晚春四首  其四",
        "id": "efa6a15b-fad9-496b-9c53-01f6430e0f22"
    },
    {
        "author": "张耒",
        "paragraphs": [
            "此君堂後青苍玉，别後何曾寄一声。",
            "想见秦淮月堂下，西风吹浪拍堤平。"
        ],
        "title": "怀金陵三首  其一",
        "id": "0bf32758-4508-48d3-afdf-ab728986a066"
    },
    {
        "author": "张耒",
        "paragraphs": [
            "璧月琼枝不复论，秦淮半已掠荒榛。",
            "清溪天水相澄映，便是临春阁上魂。"
        ],
        "title": "怀金陵三首  其二",
        "id": "29cbe578-1f6a-4f15-95bc-26932cb6a9be"
    },
    {
        "author": "张耒",
        "paragraphs": [
            "曾作金陵烂漫游，北归尘土变衣裘。",
            "芰荷声里孤舟雨，卧入江南第一州。"
        ],
        "title": "怀金陵三首  其三",
        "id": "98d8293c-da44-4e88-bbe2-4eced4508ac9"
    },
    {
        "author": "张耒",
        "paragraphs": [
            "积雨荒池水欲平，轩窗长夏有余清。",
            "公余一枕沧浪梦，卧听风荷受雨声。"
        ],
        "title": "水阁二首  其一",
        "id": "8e7c43cd-dc24-4180-a75e-d22ed2b2b0b2"
    },
    {
        "author": "张耒",
        "paragraphs": [
            "池水亭亭如有光，晓风清露点新妆。",
            "翠帷自障非游女，多谢经营白鹭郎。"
        ],
        "title": "水阁二首  其二",
        "id": "ae39d2e1-2020-489d-a0c4-1e94fcb45583"
    },
    {
        "author": "张耒",
        "paragraphs": [
            "不许多闻长乐钟，打包旦遇又匆匆。",
            "长安城里谁相识，只有周南太史公。"
        ],
        "title": "出京寄无咎二首  其一",
        "id": "3e51e739-b44f-4bcd-840c-fe6b9789e1bd"
    },
    {
        "author": "张耒",
        "paragraphs": [
            "老去相看情益亲，河梁分手欲沾巾。",
            "祇应诵得离骚赋，长作行吟去国人。"
        ],
        "title": "出京寄无咎二首  其二",
        "id": "9c3f51a7-939d-49e9-889b-ec2dcf6e78f9"
    },
    {
        "author": "张耒",
        "paragraphs": [
            "区区奸智终何补，不悟身犹弄伎儿。",
            "蛇断楚郊秦未觉，鬼谋曹社梦先知。"
        ],
        "title": "读史二首  其一",
        "id": "e0ee75e2-5849-4f56-a0e7-e7ba96b0c4ec"
    },
    {
        "author": "张耒",
        "paragraphs": [
            "嬴秦余祚已蛇分，车府凶高尚畏人。",
            "安有区区犹指鹿，从来菽麦不曾分。"
        ],
        "title": "读史二首  其二",
        "id": "0e8665d4-9f75-4009-af2d-ebf49827fab8"
    },
    {
        "author": "张耒",
        "paragraphs": [
            "千金一饭恩犹报，南面称孤岂遽忘。",
            "何待陈侯乃中起，不思萧相在咸阳。"
        ],
        "title": "韩信祠",
        "id": "d7aa496a-afe1-44e8-9c28-dedd3eeefd4c"
    },
    {
        "author": "张耒",
        "paragraphs": [
            "云梦何须伪出游，遭谗犹得故乡侯。",
            "平生萧相真知己，何事还同女子谋。"
        ],
        "title": "题淮阴侯庙",
        "id": "357de341-9976-4404-a1c6-6ab637088570"
    },
    {
        "author": "张耒",
        "paragraphs": [
            "逃战彭城似去邠，兴王可即废为臣。",
            "中原多少堪忧事，劳苦君王八马奔。"
        ],
        "title": "偃王城",
        "id": "e3ba9f0b-ebdb-47d4-bb93-9b36c5c54a89"
    },
    {
        "author": "张耒",
        "paragraphs": [
            "上国归来岁月深，悲嗟脱剑挂高林。",
            "欲知不负徐君意，便是当年让国心。"
        ],
        "title": "挂剑台",
        "id": "0c0c74c5-75ee-4f6e-abe6-04112972f5cc"
    },
    {
        "author": "张耒",
        "paragraphs": [
            "楼上珠帘拂疏网，却匀愁黛对凌波。",
            "也知新旧争多少，敢话机头织素多。"
        ],
        "title": "古意",
        "id": "51b6f68a-1026-42f9-95cd-bc635f32c917"
    },
    {
        "author": "张耒",
        "paragraphs": [
            "姓陶令尹今何在，空补陈编归去来。",
            "安得春江作春酒，百年长与子衔杯。"
        ],
        "title": "道彭泽",
        "id": "eab4fe51-ab6b-4bdf-8d5c-1bcc8d0be049"
    },
    {
        "author": "张耒",
        "paragraphs": [
            "永丰坊里旧腰支，曾见青青初种时。",
            "看尽道边离别恨，争教风絮不狂飞。"
        ],
        "title": "柳",
        "id": "398cd63d-d790-43f2-aef1-59870fa04ac1"
    },
    {
        "author": "张耒",
        "paragraphs": [
            "过雨山亭暑气微，老人犹未试生衣。",
            "满园闲绿无人到，春日南风燕子飞。"
        ],
        "title": "题宣州後堂壁四首  其一",
        "id": "41824f7c-feef-441b-b7b2-29062789c557"
    },
    {
        "author": "张耒",
        "paragraphs": [
            "我欲留春情不浅，青春别我苦无情。",
            "敬亭山下红千树，日日南风绿满城。"
        ],
        "title": "题宣州後堂壁四首  其二",
        "id": "1ee3e3a4-bc5a-4536-ad01-c3ea3f5d1205"
    },
    {
        "author": "张耒",
        "paragraphs": [
            "翠树阴阴晚雨回，江山清润绝纤埃。",
            "军厨煮酒香初熟，更钓溪鱼斫鲙来。"
        ],
        "title": "题宣州後堂壁四首  其三",
        "id": "09f5abd8-2554-40f7-b4e1-90ca86e54d99"
    },
    {
        "author": "张耒",
        "paragraphs": [
            "流落天涯一病身，簿书丛里费精神。",
            "殷勤照水窥华发，黄鸟声中又一春。"
        ],
        "title": "题宣州後堂壁四首  其四",
        "id": "925f69fb-56fa-49a9-b789-921ba92b86a9"
    },
    {
        "author": "张耒",
        "paragraphs": [
            "午睡帘栊春日长，半消金鸭水沉香。",
            "隔窗花影时来去，疑有东邻觇宋郎。"
        ],
        "title": "宋景平命赋隔窗花影",
        "id": "d682e99c-ec93-4e14-bec9-76b5b7f37e62"
    },
    {
        "author": "张耒",
        "paragraphs": [
            "阴阴夏景变余春，清晓园林未有尘。",
            "日日东风欺弱柳，鹅黄吹尽作青云。"
        ],
        "title": "晚春初夏八首  其一",
        "id": "15c032e6-7042-4436-9e68-53d6ab2aae16"
    },
    {
        "author": "张耒",
        "paragraphs": [
            "少室山前日日风，望嵩楼下水溶溶。",
            "卷将春色归何处，尽在车前榆荚中。"
        ],
        "title": "晚春初夏八首  其二",
        "id": "c00160d3-0b76-455e-a8f4-a934d944b42e"
    },
    {
        "author": "张耒",
        "paragraphs": [
            "吹尽成蹊桃李尘，兔葵燕麦一番新。",
            "只应解箨抽青玉，霜节棱棱尚可人。"
        ],
        "title": "晚春初夏八首  其三",
        "id": "bd4aef0b-916c-42fc-a3fd-1994213c16a9"
    },
    {
        "author": "张耒",
        "paragraphs": [
            "古柳参天鸣啄木，青芜覆地下鸣鸠。",
            "白头懒作留春计，睡起移时独倚楼。"
        ],
        "title": "晚春初夏八首  其四",
        "id": "fdcdf6d9-8747-400a-86db-bb25aded2f2c"
    },
    {
        "author": "张耒",
        "paragraphs": [
            "睡足高檐春日斜，碾声初破小龙茶。",
            "楼边绿树飞红尽，春色墙阴老荠花。"
        ],
        "title": "晚春初夏八首  其五",
        "id": "b5295d3b-aa1c-4260-aad6-f8321e3037bb"
    },
    {
        "author": "张耒",
        "paragraphs": [
            "青春已属明年事，昼漏初知夏景长。",
            "日日南风笋成竹，残红虽有不成妆。"
        ],
        "title": "晚春初夏八首  其六",
        "id": "64c21d39-1b4f-41a2-a735-f00a3b421bca"
    },
    {
        "author": "张耒",
        "paragraphs": [
            "春归草木漫青红，半委尘埃半逐风。",
            "谁似长楸百余尺，高张锦绣照青空。"
        ],
        "title": "晚春初夏八首  其七",
        "id": "731db52c-d8fd-481f-bf13-d7836924eea1"
    },
    {
        "author": "张耒",
        "paragraphs": [
            "酴醾压架不胜繁，洗雨吹风更可怜。",
            "姑射仙人本仙骨，百花凋尽独婵娟。"
        ],
        "title": "晚春初夏八首  其八",
        "id": "735b712d-37bf-4fe2-bbf4-ad4b82f318e4"
    },
    {
        "author": "张耒",
        "paragraphs": [
            "月落严霜自理妆，北风工为发清香。",
            "晓英数点辞人去，幽独无人为断肠。"
        ],
        "title": "梅花十首  其一",
        "id": "72298f62-9e18-45e3-9cfc-c6d41bb6f1ef"
    },
    {
        "author": "张耒",
        "paragraphs": [
            "幽恨清愁几万端，故将巧笑破霜寒。",
            "落英收拾供骚客，秋菊从来不足餐。"
        ],
        "title": "梅花十首  其二",
        "id": "8437286b-4d96-42eb-85fe-6585ba1f1fcf"
    },
    {
        "author": "张耒",
        "paragraphs": [
            "姑射仙姿不畏寒，谢家风格鄙铅丹。",
            "谁知檀萼香须里，已有调羹一点酸。"
        ],
        "title": "梅花十首  其三",
        "id": "95ccb42e-ac65-4055-bf52-78303a45c25a"
    },
    {
        "author": "张耒",
        "paragraphs": [
            "林外啼禽自往还，风前诗客倚阑干。",
            "小园门锁黄昏月，耿耿幽姿伴岁寒。"
        ],
        "title": "梅花十首  其四",
        "id": "3ad8df48-bae7-4bb3-b340-3a891798bfa5"
    },
    {
        "author": "张耒",
        "paragraphs": [
            "玉粟匀圆官样黄，领巾借与十分香。",
            "冲寒不为生春物，自要晨霜为洗妆。"
        ],
        "title": "梅花十首  其五",
        "id": "ded558e3-d1a5-45fd-9ad0-83fb7165732d"
    },
    {
        "author": "张耒",
        "paragraphs": [
            "清寒池馆静无尘，岁岁相逢似故人。",
            "任遣墙头疑是雪，欲教园木早知春。"
        ],
        "title": "梅花十首  其六",
        "id": "26e810f8-e8e9-418b-a16f-d1c4a75e0280"
    },
    {
        "author": "张耒",
        "paragraphs": [
            "脉脉无言亦有期，雪中狂杀羽林儿。",
            "可怜多少幽奇事，却是东风总不知。"
        ],
        "title": "梅花十首  其七",
        "id": "b0ef4e4e-74bb-470a-b351-42d7d8df313a"
    },
    {
        "author": "张耒",
        "paragraphs": [
            "任教雪压色终胜，却要风严香更闻。",
            "江雨细时青子熟，闻名犹救渴将军。"
        ],
        "title": "梅花十首  其八",
        "id": "8b06cd84-78e3-49a2-8dd8-98c4a3f46228"
    },
    {
        "author": "张耒",
        "paragraphs": [
            "数点深藏碧玉枝，翠峰十二拥瑶姬。",
            "凭君说与凡桃李，彻骨清寒争解肥。"
        ],
        "title": "梅花十首  其九",
        "id": "4a66c8a7-ea43-4e09-9a71-1a661c380eae"
    },
    {
        "author": "张耒",
        "paragraphs": [
            "三亩荒园草棘荒，可堪终夜北风狂。",
            "瑶环瑜珥谁将去，啧啧幽禽啄蕊黄。"
        ],
        "title": "梅花十首  其一○",
        "id": "16dc7c02-e40e-4301-97dc-1cfc9ae49453"
    },
    {
        "author": "张耒",
        "paragraphs": [
            "萱草开时燕引雏，石盆雨满长菖蒲。",
            "但令瓮有贤人酒，何用门迎长者车。"
        ],
        "title": "绝句二首  其一",
        "id": "db32f5f5-d6c1-42c9-a064-f25b5357cc90"
    },
    {
        "author": "张耒",
        "paragraphs": [
            "门前山树插云青，雨足山前稻水平。",
            "桑柘半空蚕事了，绿阴深处啭残莺。"
        ],
        "title": "绝句二首  其二",
        "id": "dfd05a22-672d-4930-b637-915258523a70"
    },
    {
        "author": "张耒",
        "paragraphs": [
            "凛凛春寒犯客裘，轻阴残雪放孤舟。",
            "无端惟有堤边柳，作态东风恼客愁。"
        ],
        "title": "临淮道中",
        "id": "60b1f22c-8e55-4ad7-849c-02ee6f8c11c7"
    },
    {
        "author": "张耒",
        "paragraphs": [
            "聚散人生集渚鸿，飞鸣邂逅一宵同。",
            "是非荣辱何劳问，共在邯郸一枕中。"
        ],
        "title": "许同尘示张八侍郎避暑览馆中旧题绝句俾之同作次韵",
        "id": "d7968df2-3a20-48fb-b3c5-120677fb9fa7"
    },
    {
        "author": "张耒",
        "paragraphs": [
            "楚泽春残雨又风，啼莺芳草思无穷。",
            "芜菁满地黄金烂，不及蔷薇一点红。"
        ],
        "title": "西园风雨杂花谢",
        "id": "f1ebda6a-5f56-4685-beb3-2dcd816c2f5e"
    },
    {
        "author": "张耒",
        "paragraphs": [
            "心悸西江浪似山，眼明僧舍一窗闲。",
            "从今要见庐山面，画作屏风静处看。"
        ],
        "tags": [
            "庐山"
        ],
        "title": "慈湖中流遇大风舟危甚食时风止游灵岩寺",
        "id": "09ec5049-c005-4521-a90f-d1c10dbcaa1e"
    },
    {
        "author": "张耒",
        "paragraphs": [
            "一庭秋色高堂夜，半壁灯光短幌凉。",
            "都是去年秋气味，谁知飘泊古淮阳。"
        ],
        "title": "寓淮阳驿二首  其一",
        "id": "cf813380-ced1-4f00-a6ba-4f281bf2cdac"
    },
    {
        "author": "张耒",
        "paragraphs": [
            "悠扬短日下西墙，庭叶吟风作夕凉。",
            "客枕甚安无一事，邻鸡不用唤朝阳。"
        ],
        "title": "寓淮阳驿二首  其二",
        "id": "eaf89dae-4bef-4d07-a82e-b0cd81c7228d"
    },
    {
        "author": "张耒",
        "paragraphs": [
            "千古濠梁庄惠词，不须反覆辨真知。",
            "直应人意逍遥处，便是游鱼自乐时。"
        ],
        "title": "观鱼亭呈陈公度二首  其一",
        "id": "764820ba-f6b5-4283-9ac2-4afa8ae56c93"
    },
    {
        "author": "张耒",
        "paragraphs": [
            "猎猎微风波面开，近人鸥鹭不相猜。",
            "樽前忽起扁舟兴，新管江南山水来。"
        ],
        "title": "观鱼亭呈陈公度二首  其二",
        "id": "68a95212-8ac5-42a4-bfa9-6bfa622007b5"
    },
    {
        "author": "张耒",
        "paragraphs": [
            "莫惊客路已经年，尚有青春一半妍。",
            "试上芳堤望春野，万丝杨柳拂晴天。"
        ],
        "title": "寒食离白沙",
        "id": "efe5d71e-cf09-4e0d-922d-98f7c791fc68"
    },
    {
        "author": "张耒",
        "paragraphs": [
            "春来小殿雪初残，晓日曈眬未破寒。",
            "黄伞当轩公事退，君王缓步侍臣阑。"
        ],
        "title": "绍圣甲戌侍立集英殿临轩试举人作此两绝  其一",
        "id": "c65c027e-7d3c-4104-9c7c-d15c2ed45f23"
    },
    {
        "author": "张耒",
        "paragraphs": [
            "弱岁干名翰墨场，春寒摇笔试西厢。",
            "茫然二十年间事，还着春衣侍玉皇。"
        ],
        "title": "绍圣甲戌侍立集英殿临轩试举人作此两绝  其二",
        "id": "8da2e7cf-dc30-423e-837e-f89ed28e8193"
    },
    {
        "author": "张耒",
        "paragraphs": [
            "与君陟巘踏春泥，邂逅红梅得一枝。",
            "失却孤山风露格，却成卯酒醉冰肌。"
        ],
        "title": "同仲达雪後踰小山游蔡氏园得红梅数枝奇绝因赋二首  其一",
        "id": "01f5c07b-b89b-4a59-9d2f-e16ab5a0b47d"
    },
    {
        "author": "张耒",
        "paragraphs": [
            "北风凛凛留高树，融雪涓涓聚小塘。",
            "三亩山园半春草，无人为结小丁香。"
        ],
        "title": "同仲达雪後踰小山游蔡氏园得红梅数枝奇绝因赋二首  其二",
        "id": "2c58c985-0f6c-4a42-a541-6d82eb9e416a"
    },
    {
        "author": "张耒",
        "paragraphs": [
            "半世辛勤守黄卷，白头容易过青春。",
            "枕前亦觉春晴否，试问东邻晚起人。"
        ],
        "title": "戏呈希古",
        "id": "bca5d539-e361-4a11-8fa9-308c02965138"
    },
    {
        "author": "张耒",
        "paragraphs": [
            "楫迎桃叶家何处，桨送莫愁人已非。",
            "独立东风今古恨，春江无语又斜晖。"
        ],
        "title": "赏心亭",
        "id": "8ffda06e-7063-44b9-8033-9d90e16b6a5b"
    },
    {
        "author": "张耒",
        "paragraphs": [
            "日出南山春雾收，浑浑洛尾入淮流。",
            "莫向行人赠杨柳，折将离恨入孤舟。"
        ],
        "title": "题洛尾亭二首  其一",
        "id": "d69047bf-dd86-45d8-b2a8-c73e043ee8cd"
    },
    {
        "author": "张耒",
        "paragraphs": [
            "洛尾亭边淮汴交，来波去浪恨迢迢。",
            "无端更洒黄昏雨，吹作春愁不肯消。"
        ],
        "title": "题洛尾亭二首  其二",
        "id": "18540c19-a09f-4b80-8c4c-9a204341e165"
    },
    {
        "author": "张耒",
        "paragraphs": [
            "鱼村橘市楚江边，人外秋原雨外川。",
            "遣骑竹边邀短艇，天涯暮色已苍然。"
        ],
        "title": "题周文翰郭熙山水二首  其一",
        "id": "2343f55b-9dcc-4b59-8ce4-48b435db87ee"
    },
    {
        "author": "张耒",
        "paragraphs": [
            "洞庭叶落万波秋，说与南人亦自愁。",
            "指点吴江何处是，一行鸿雁海山头。"
        ],
        "tags": [
            "洞庭湖"
        ],
        "title": "题周文翰郭熙山水二首  其二",
        "id": "25f32aec-403b-413f-b6cd-5ac1fc5c7a60"
    },
    {
        "author": "张耒",
        "paragraphs": [
            "天上春来谁报人，江山气象一时新。",
            "懒将白首簪幡胜，寿酒三杯慰逐臣。"
        ],
        "title": "立春三首  其一",
        "id": "396aa8d3-4b6d-4cb9-8d42-49471505ef14"
    },
    {
        "author": "张耒",
        "paragraphs": [
            "风光先着竹间梅，和气应从九地回。",
            "桃李满园浑未觉，微红先向宝刀开。"
        ],
        "title": "立春三首  其二",
        "id": "a30be137-05b0-473c-ab33-15520d524983"
    },
    {
        "author": "张耒",
        "paragraphs": [
            "苍龙阙角回金斗，文德门南散晓班。",
            "车马纷纷残雪里，镂银剪彩舞新幡。"
        ],
        "title": "立春三首  其三",
        "id": "c40cacd2-d743-47a1-aa0d-5604d2e5f2cb"
    },
    {
        "author": "张耒",
        "paragraphs": [
            "庭院轻寒新雨过，江城寒食野花飞。",
            "故园北望一千里，极目江枫客未归。"
        ],
        "title": "寒食",
        "id": "b3bbff9b-82e0-4b10-846c-21d8a7d14e61"
    },
    {
        "author": "张耒",
        "paragraphs": [
            "高甍巨桷压城闉，平视如将七泽吞。",
            "几度春光招宋玉，碧阑干外独消魂。"
        ],
        "title": "竟陵梦野亭在子城西南角一目而尽云梦之野最为郡中之胜",
        "id": "a05a7953-2620-4e98-b483-cca30f63c046"
    },
    {
        "author": "张耒",
        "paragraphs": [
            "龙蛇半灭亭间字，泉壤长埋地下身。",
            "从此世间无玉树，故人三叹泪沾襟。"
        ],
        "title": "奉符县北二十里林家庄马铺壁间有草书数行半毁矣问其人云熙宁中钱提刑所书予考其时盖翰林四丈穆父也钱公谪秋浦而卒其子已免丧矣览之不觉失涕因留一绝",
        "id": "9584ee19-57dd-403b-af12-6bc5abd3f9de"
    },
    {
        "author": "张耒",
        "paragraphs": [
            "留滞招提未是归，卧闻秋雨响疏篱。",
            "何当粗息飘萍恨，却诵僧窗听雨诗。"
        ],
        "title": "夜间风雨有感",
        "id": "a2699a8a-5c4c-479c-8611-ef13f9dd9ce8"
    },
    {
        "author": "张耒",
        "paragraphs": [
            "才似庖刀不待硎，思如流水更清泠。",
            "诗坛李杜谁为将，尽扫欃枪正国刑。"
        ],
        "title": "次韵智叔三首  其一",
        "id": "0102d1aa-573f-4749-a584-6a77e40c21d4"
    },
    {
        "author": "张耒",
        "paragraphs": [
            "公子风流更可人，仙家问讯柳湖春。",
            "烦公瓮下一杯水，洗我胸中百斛尘。"
        ],
        "title": "次韵智叔三首  其二",
        "id": "0d7391ec-15ae-427e-b6f4-fd5d9e470705"
    },
    {
        "author": "张耒",
        "paragraphs": [
            "今朝一见诗人诗，不用更寻黄绢词。",
            "深山一鹤自唱和，亦有松下童子知。"
        ],
        "title": "次韵智叔三首  其三",
        "id": "f53e05e8-39ae-4272-90ca-6d7d4c61833d"
    },
    {
        "author": "张耒",
        "paragraphs": [
            "竟陵秋色清如水，客舍飘梧坠晚阶。",
            "已掩重门风叶定，玉钩还向玉人来。"
        ],
        "title": "绝句",
        "id": "974cf1f0-b56d-45fb-a9f5-a341477089cd"
    },
    {
        "author": "张耒",
        "paragraphs": [
            "满园红紫春无限，尽日飞鸣鸟自由。",
            "夜雨朝晴风日好，尽舒云锦不能收。"
        ],
        "title": "西园",
        "id": "c1ca463a-2dab-4a4c-9dbf-6c55abcca6ee"
    },
    {
        "author": "张耒",
        "paragraphs": [
            "苔封池面草芊绵，鸣蚓跳蛙意若便。",
            "颇觉风云有奇变，翻盆一雨便潺潺。"
        ],
        "title": "晚春",
        "id": "85454d05-7f6d-447a-82f0-acc8ab67ff25"
    },
    {
        "author": "张耒",
        "paragraphs": [
            "低檐送雨晚霏微，湿透梅房白渐肥。",
            "半卷画帘屏扇掩，朦胧春睡拥春衣。"
        ],
        "title": "残春三绝  其一",
        "id": "0e7b8520-b547-426e-b601-77725313c5dc"
    },
    {
        "author": "张耒",
        "paragraphs": [
            "阑干倚遍更消魂，春到淮南得几分。",
            "袅袅柳枝烟雨湿，画楼残角送黄昏。"
        ],
        "title": "残春三绝  其二",
        "id": "4e85f458-cf87-4e7d-bcc5-e287e37238c2"
    },
    {
        "author": "张耒",
        "paragraphs": [
            "强寻春物散无聊，直使楼高恨未消。",
            "鳞碧万家看不尽，杏花时见隔墙梢。"
        ],
        "title": "残春三绝  其三",
        "id": "cfe9ba18-4303-4b36-9ae0-1982d3944ec9"
    },
    {
        "author": "张耒",
        "paragraphs": [
            "相逢记得画桥头，花似精神柳似柔。",
            "莫谓无情即无语，春风传意水传愁。"
        ],
        "title": "偶题二首  其一",
        "id": "df7db19c-9354-4fe0-8f3e-5d7da2938a85"
    },
    {
        "author": "张耒",
        "paragraphs": [
            "春水长流鸟自飞，偶然相值不相知。",
            "请君试采中塘藕，若道心空却有丝。"
        ],
        "title": "偶题二首  其二",
        "id": "bf5725e7-9c2c-4294-b3b0-ba79f669c6e3"
    },
    {
        "author": "张耒",
        "paragraphs": [
            "日斜沙路马翩翩，故欲迎凉不着鞭。",
            "谁解多情似新月，伴人归去照人眠。"
        ],
        "title": "宛丘道中",
        "id": "cb8c8bfa-e31a-4095-8692-f3819b67b38f"
    },
    {
        "author": "张耒",
        "paragraphs": [
            "系马操舟问檝师，却疑淮口挂帆时。",
            "人间迁改何须问，便作江湖未可知。"
        ],
        "title": "青桐道中值雨凡数里舟行久之颇有江湖之思二首  其一",
        "id": "7e6134ce-a828-4f54-8fbe-e1618bfbe715"
    },
    {
        "author": "张耒",
        "paragraphs": [
            "冥冥烟外鸟飞归，野老得鱼收网回。",
            "隔浦断霞沉欲尽，半弯新月出云来。"
        ],
        "title": "青桐道中值雨凡数里舟行久之颇有江湖之思二首  其二",
        "id": "452eeb9e-b12e-4754-b3ad-766b01b9f42d"
    },
    {
        "author": "张耒",
        "paragraphs": [
            "萧萧暗叶鸣秋雨，淅淅窗风战客灯。",
            "世味饱谙心已老，不烦潘鬓强侵陵。"
        ],
        "title": "宿咸平驿",
        "id": "eb7c7db1-6615-4310-ba5b-49c35791d662"
    },
    {
        "author": "张耒",
        "paragraphs": [
            "萧萧风雨五更初，枕上秋声独井梧。",
            "只有菊花犹灼灼，苦教摧拉就荒芜。"
        ],
        "title": "萧萧",
        "id": "a3b48925-7df8-4ed0-aac3-3590e22535ff"
    },
    {
        "author": "张耒",
        "paragraphs": [
            "映日断霞临水尽，出云新月向人来。",
            "野塘秋晚无行迹，点点黄花照水开。"
        ],
        "title": "淮阴道中",
        "id": "862c7d20-fbb8-4918-8450-b7107c44bdbd"
    },
    {
        "author": "张耒",
        "paragraphs": [
            "庭户无人秋月明，夜霜欲落气先清。",
            "梧桐直不甘衰谢，数叶迎风尚有声。"
        ],
        "tags": [
            "古诗三百首",
            "秋夜",
            "宋诗",
            "写景",
            "抒怀"
        ],
        "title": "夜坐",
        "id": "8142d0e0-a25f-4e24-9e5b-fddd91ef6d87"
    },
    {
        "author": "张耒",
        "paragraphs": [
            "学馆虀盐惊岁晚，寒窗书史伴身闲。",
            "年来轗轲甘言命，老去追随厌强颜。"
        ],
        "title": "试笔",
        "id": "03f4c8a7-e393-4274-9f3a-cddf72e39853"
    },
    {
        "author": "张耒",
        "paragraphs": [
            "水乡清冷落梅风，正月雪消春信通。",
            "昨夜园林新得雨，杏梢争放晓来红。"
        ],
        "title": "新春",
        "id": "88db49d5-cfe2-4105-aeca-5fe95d29d890"
    },
    {
        "author": "张耒",
        "paragraphs": [
            "带水依城一迳微，出城桃杏雨来枝。",
            "最怜杨柳身无力，付与春风自在吹。"
        ],
        "title": "野步",
        "id": "39c3cf50-dbc8-41a8-9418-d827b85f2219"
    },
    {
        "author": "张耒",
        "paragraphs": [
            "漫漫东风百草长，夭桃如笑柳如妆。",
            "惟凭酒作青春敌，收拾风光入醉乡。"
        ],
        "title": "春日偶题四首  其一",
        "id": "c59dd008-4dfb-41ff-8db6-231534d1824b"
    },
    {
        "author": "张耒",
        "paragraphs": [
            "隔屋桃花暖斗妆，好风时有过墙香。",
            "满园芳草无人种，何事春来特地长。"
        ],
        "title": "春日偶题四首  其二",
        "id": "0a25ca77-8e68-40ca-be5d-5262f39ab1f6"
    },
    {
        "author": "张耒",
        "paragraphs": [
            "舍北小桃纔及肩，可怜枝弱苦花繁。",
            "黄昏雨急东风恶，惜尔不禁春夜寒。"
        ],
        "title": "春日偶题四首  其三",
        "id": "7b9abace-9da6-45e7-8303-7edd28277058"
    },
    {
        "author": "张耒",
        "paragraphs": [
            "白首伤春一老翁，预愁寒食过春中。",
            "下帘数点黄昏雨，一霎轻寒青杏风。"
        ],
        "title": "春日偶题四首  其四",
        "id": "033b507a-fdda-46ae-a7db-c85251f264af"
    },
    {
        "author": "张耒",
        "paragraphs": [
            "新引龙孙欲解苞，篱根抽笋已梢梢。",
            "莓苔雨过蜗缘壁，杨柳叶深莺有巢。"
        ],
        "title": "偶成二首  其一",
        "id": "485dd216-ceb0-4779-8930-3886220b8897"
    },
    {
        "author": "张耒",
        "paragraphs": [
            "乍晴幽步踏斜阳，残潦青苔曲径荒。",
            "风掷落花填小堑，雨催芳草上空墙。"
        ],
        "title": "偶成二首  其二",
        "id": "e16a0af1-2c07-4df3-bd90-a3f052cd8d8c"
    },
    {
        "author": "张耒",
        "paragraphs": [
            "漠漠雨苔依砌绿，鲜鲜秋菊映阶黄。",
            "山僧睡起日亭午，出户微微栢子香。"
        ],
        "title": "题轸师房二首  其一",
        "id": "35cfcb24-8cde-4f67-b3cc-ddfbd0a47a5f"
    },
    {
        "author": "张耒",
        "paragraphs": [
            "铜瓶布衲出尘埃，疏瘦风标日一斋。",
            "门迳萧然更无事，生萤飞鸽及时来。"
        ],
        "title": "题轸师房二首  其二",
        "id": "3fb0022d-af72-496c-b1dc-bedbcefecf30"
    },
    {
        "author": "张耒",
        "paragraphs": [
            "落月昏昏向水低，五更残烛一声鸡。",
            "祇应魂梦犹东去，从此扁舟日向西。"
        ],
        "title": "初离山阳寄城中友人二首  其一",
        "id": "37fa8429-16b7-410a-b02e-a27e8d868543"
    },
    {
        "author": "张耒",
        "paragraphs": [
            "野岸萧萧落叶风，秋光离思两相攻。",
            "殷勤临水挥双泪，凭寄清流却向东。"
        ],
        "title": "初离山阳寄城中友人二首  其二",
        "id": "56f32b25-188a-455c-8771-e9b50fcab0a8"
    },
    {
        "author": "张耒",
        "paragraphs": [
            "萧萧衰柳来时路，袅袅危樯西去船。",
            "白鸟归飞夕阳尽，断霞风约过平川。"
        ],
        "title": "淮阴晚望",
        "id": "c6a86222-3b00-4882-94f3-d2eb1fec460c"
    },
    {
        "author": "张耒",
        "paragraphs": [
            "系缆寒沙伤客情，秋云不动夜阴生。",
            "萧萧两岸黄榆叶，解报三更雨到声。"
        ],
        "title": "宿第四铺",
        "id": "53a9a198-1083-4824-9f45-8bec7badc25c"
    },
    {
        "author": "张耒",
        "paragraphs": [
            "年来鞍马困尘埃，頼有青山豁我怀。",
            "日暮北风吹雨去，数峰清瘦出云来。"
        ],
        "tags": [
            "写景",
            "抒情",
            "喜悦",
            "描写山",
            "写山"
        ],
        "title": "初见嵩山",
        "id": "05e27091-144b-4f48-a613-765d9a86d8f4"
    },
    {
        "author": "张耒",
        "paragraphs": [
            "鬓毛已自秋来变，髀肉仍于马上消。",
            "满眼青山不归去，强颜微禄亦何聊。"
        ],
        "title": "有感",
        "id": "bbdf36a9-d540-4b07-8a75-fe3727aac2fc"
    },
    {
        "author": "张耒",
        "paragraphs": [
            "淮南梅柳想春还，怯见西州岁暮寒。",
            "惟有看山心未厌，晴明终日在阑干。"
        ],
        "title": "福昌官舍後绝句十首  其一",
        "id": "7382c674-f4cc-468d-adc8-2fa3119dc34a"
    },
    {
        "author": "张耒",
        "paragraphs": [
            "小园寒尽雪成泥，堂角方池水接溪。",
            "梦觉隔窗残月尽，五更春鸟满山啼。"
        ],
        "title": "福昌官舍後绝句十首  其二",
        "id": "668397e6-6bf7-4a2e-8114-613821be9c0f"
    },
    {
        "author": "张耒",
        "paragraphs": [
            "无客门阑尽日扃，两行乔木拥寒厅。",
            "吏胥借问官何在，流水声中看竹行。"
        ],
        "title": "福昌官舍後绝句十首  其三",
        "id": "bec2f10b-b208-41e4-a13e-e1377835a2ea"
    },
    {
        "author": "张耒",
        "paragraphs": [
            "漫与东风作主人，栽培花草伴闲身。",
            "不辞伐竹成高架，收拾蔷薇一片春。"
        ],
        "title": "福昌官舍後绝句十首  其四",
        "id": "f487a121-75c5-4aba-a314-b6531c884bd4"
    },
    {
        "author": "张耒",
        "paragraphs": [
            "卧听堂南布谷鸣，陇头细麦已青盈。",
            "殷勤谢汝催春种，我为无田岂懒耕。"
        ],
        "title": "福昌官舍後绝句十首  其五",
        "id": "386df9e5-a52c-483f-9b47-b77c5aa9b8c8"
    },
    {
        "author": "张耒",
        "paragraphs": [
            "翠竹留人不忍还，暖泉春涨已潺潺。",
            "寄言山鸟休归去，与尔同来乐此间。"
        ],
        "title": "福昌官舍後绝句十首  其六",
        "id": "b0f893b5-f8f6-466c-bc64-a841058d2804"
    },
    {
        "author": "张耒",
        "paragraphs": [
            "洛川春色几时归，漾漾清流照翠微。",
            "日暖雪消沙岸软，鸳鸯相对不惊飞。"
        ],
        "title": "福昌官舍後绝句十首  其七",
        "id": "4d9bf908-2c0b-4b99-b7fe-2131c77fdc9d"
    },
    {
        "author": "张耒",
        "paragraphs": [
            "风吹春日下南山，尚有轻冰结暮滩。",
            "何事鸳鸯故相守，清溪不怕夜栖寒。"
        ],
        "title": "福昌官舍後绝句十首  其八",
        "id": "fc6f0b5a-a91a-4dd9-b043-159d31488a7f"
    },
    {
        "author": "张耒",
        "paragraphs": [
            "不扫竹根藏笋茁，旋培残雪拥兰芽。",
            "为君更接樱桃树，付与春风换却花。"
        ],
        "title": "福昌官舍後绝句十首  其九",
        "id": "b8239aba-db96-4404-a426-0cf89de4394e"
    },
    {
        "author": "张耒",
        "paragraphs": [
            "清明山色到前檐，汩汩溪流聚小潭。",
            "一榻竹窗晴昼睡，依依春梦入江南。"
        ],
        "title": "福昌官舍後绝句十首  其一○",
        "id": "f51026a8-4bf3-4ca9-853a-1ce8ba7c4a16"
    },
    {
        "author": "张耒",
        "paragraphs": [
            "春风吹梦到淮南，一夕从容尽笑谈。",
            "睡觉始知经岁别，洛阳新柳已毵毵。"
        ],
        "title": "梦周楚望",
        "id": "8e522b51-03f7-45e1-908d-56dbdfafcec9"
    },
    {
        "author": "张耒",
        "paragraphs": [
            "坐局归来已暮钟，蒙蒙寒雨湿裘茸。",
            "正须墙下一壶酒，不怕江头三日风。"
        ],
        "title": "绝句",
        "id": "4a8399b6-fb35-4dd4-8cae-f2ab736d7e31"
    },
    {
        "author": "张耒",
        "paragraphs": [
            "微官待旦亦朝天，頼尔绝胜钟鼓传。",
            "举世昏冥竟难警，怜君常负五更眠。"
        ],
        "title": "赠铁牌道者",
        "id": "caae20f1-19da-43f1-b5d2-8a81ee543fea"
    },
    {
        "author": "张耒",
        "paragraphs": [
            "罗田春动雪消初，主簿清诗雪不如。",
            "休学风骚穷事业，花前莫负古铜壶。"
        ],
        "title": "读吴怡诗卷二首  其一",
        "id": "dd1b5788-daa6-48db-b193-45c55d875083"
    },
    {
        "author": "张耒",
        "paragraphs": [
            "疏梅半落雪中香，想子孤吟对酒缸。",
            "野水荒山半猿鸟，跨馿谁问贾长江。"
        ],
        "tags": [
            "长江"
        ],
        "title": "读吴怡诗卷二首  其二",
        "id": "c1888501-e032-4865-be01-f7abd04a0350"
    },
    {
        "author": "张耒",
        "paragraphs": [
            "江上孤烟蔽远林，秋原人静下鸣禽。",
            "水乡此景常经眼，谁信侯家画万金。"
        ],
        "title": "题赵楶所收赵令穰大年烟林二绝  其一",
        "id": "25dc7707-d6f1-4c96-b5c8-c9ef0af327c7"
    },
    {
        "author": "张耒",
        "paragraphs": [
            "枫林荻港白昼静，落雁飞鸥尽日闲。",
            "平远起君千里恨，清诗可要助江山。"
        ],
        "title": "题赵楶所收赵令穰大年烟林二绝  其二",
        "id": "de69ae2b-6330-4a51-86aa-7bb886a7277f"
    },
    {
        "author": "张耒",
        "paragraphs": [
            "楚国茫茫尽醉人，独醒惟有一灵均。",
            "餔糟更遣从流俗，渔父由来亦不仁。"
        ],
        "title": "屈原",
        "id": "3b29a7ad-4a27-4fd1-96df-0fabbe41fb4e"
    },
    {
        "author": "张耒",
        "paragraphs": [
            "岩松偃盖不知年，寂寂秋灯宝供前。",
            "清彻一源传万古，空山长伴白衣仙。"
        ],
        "title": "观音泉",
        "id": "d6e6247b-2eb1-4d05-9c11-f9c09ea2d0e2"
    },
    {
        "author": "张耒",
        "paragraphs": [
            "楼上鸣钟报五更，朦胧深殿佛灯明。",
            "更无幽梦随寒枕，听彻风松到晓声。"
        ],
        "title": "宿慈氏院",
        "id": "44640d2c-a18f-4c66-9007-1788e1ba42c8"
    },
    {
        "author": "张耒",
        "paragraphs": [
            "万古风情不易禁，多言未似不言深。",
            "楚王只听巫臣谏，不道逃吴已有心。"
        ],
        "title": "巫臣二首  其一",
        "id": "0dfa035e-a015-45c5-b0b1-4195c07acc99"
    },
    {
        "author": "张耒",
        "paragraphs": [
            "咫尺山河不易知，无言莫谓即无思。",
            "人间只见枝头茧，不悟春蚕暗理丝。"
        ],
        "title": "巫臣二首  其二",
        "id": "aebf0739-9d0d-4445-aefd-a324db7822c2"
    },
    {
        "author": "张耒",
        "paragraphs": [
            "北风卷地寒侵骨，冻雪连山鸟不飞。",
            "试问朱门余酒肉，几人回首念无衣。"
        ],
        "title": "北风",
        "id": "49e70f86-377f-42d1-897c-de0492c84970"
    },
    {
        "author": "张耒",
        "paragraphs": [
            "溪上映人杨柳黄，满溪流水碧泱泱。",
            "凭君莫向溪南望，春草春风能断肠。"
        ],
        "title": "洛岸春行二首  其一",
        "id": "4e3e6930-06cb-42af-9a63-081bf2cd8e0d"
    },
    {
        "author": "张耒",
        "paragraphs": [
            "南山晴翠入波光，一派溪声绕郭长。",
            "最爱早春沙岸暖，衮风轻浪拍鸳鸯。"
        ],
        "title": "洛岸春行二首  其二",
        "id": "2d336598-8496-4814-bcab-99afbad91866"
    },
    {
        "author": "张耒",
        "paragraphs": [
            "应敌诗才惭古人，牵情春色空闲身。",
            "铺排物色虽甘拙，消散闲愁亦有神。"
        ],
        "title": "漫成七首  其一",
        "id": "92cf620f-b16a-4650-a832-1a55c5e02ba3"
    },
    {
        "author": "张耒",
        "paragraphs": [
            "修竹娟娟一万竿，清渠引水正潺潺。",
            "知时燕子来相语，任意鳬雏去不还。"
        ],
        "title": "漫成七首  其二",
        "id": "b8c33756-53b9-4b88-93e5-e2527d2f7cf2"
    },
    {
        "author": "张耒",
        "paragraphs": [
            "高槐无花亦有阴，参天老枝逾十寻。",
            "流莺不使人窥见，故隔深条送好音。"
        ],
        "title": "漫成七首  其三",
        "id": "7bdd0796-4926-4ad0-9475-f7dc4817933d"
    },
    {
        "author": "张耒",
        "paragraphs": [
            "风吹桃花西复东，雨打海棠零乱红。",
            "可是春光即消歇，牡丹音信未全通。"
        ],
        "title": "漫成七首  其四",
        "id": "cb4e727e-45fb-48b0-96b3-70739f6e9ec0"
    },
    {
        "author": "张耒",
        "paragraphs": [
            "江南梅花凌雪霜，桃李开尽春无光。",
            "谁知洛阳三月暮，千金一朵卖姚黄。"
        ],
        "title": "漫成七首  其五",
        "id": "b3bba3d0-027a-47df-8e3f-2545887a281b"
    },
    {
        "author": "张耒",
        "paragraphs": [
            "溪水春来清荡沙，溪南溪北是人家。",
            "依依陌上多情柳，簇簇原头自在花。"
        ],
        "title": "漫成七首  其六",
        "id": "62d7ff3a-6b28-4389-b665-7db24066aea9"
    },
    {
        "author": "张耒",
        "paragraphs": [
            "庭阴当午起犹慵，断送残春醉梦中。",
            "桑柘成阴桃李尽，一川零乱柳花风。"
        ],
        "title": "漫成七首  其七",
        "id": "3cc9dd4b-99c4-4280-b98f-83ec0db374af"
    },
    {
        "author": "张耒",
        "paragraphs": [
            "路穿槐柳遶山斜，长夏村墟对物华。",
            "青玉一寻披箨竹，绛缯千片剪榴花。"
        ],
        "title": "和应之出城",
        "id": "4b4ae41c-d864-4152-9922-9136373b0e80"
    },
    {
        "author": "张耒",
        "paragraphs": [
            "行云浓淡日无辉，轻雨飘飘点客衣。",
            "马上漫郎醒复醉，一杯容易送春归。"
        ],
        "title": "永宁赴晁应之见招赏花途中遇雨",
        "id": "8a425ddf-74d5-4d36-88ff-5572ddb74150"
    },
    {
        "author": "张耒",
        "paragraphs": [
            "投老殷勤向物华，风前犹欲拾余花。",
            "更将梦逐残红去，遍入长安百万家。"
        ],
        "title": "依韵和晁十七落花二首  其一",
        "id": "bad28ec1-1aae-4f6e-b93f-3ead4106c960"
    },
    {
        "author": "张耒",
        "paragraphs": [
            "飞随风雨落随流，更有余红亦已休。",
            "杳杳天涯春物尽，可怜莺蝶不知愁。"
        ],
        "title": "依韵和晁十七落花二首  其二",
        "id": "e29c681a-7aaf-4884-8ce3-583f8b203369"
    },
    {
        "author": "张耒",
        "paragraphs": [
            "竞渡深悲千载冤，忠魂一去讵能还。",
            "国亡身殒今何有，只有离骚在世间。"
        ],
        "tags": [
            "爱国",
            "端午节",
            "怀人",
            "竞渡"
        ],
        "title": "和端午",
        "id": "8895a495-5c87-43f0-b670-f00c11ae93e2"
    },
    {
        "author": "张耒",
        "paragraphs": [
            "须知庖手有真如，合遣轮人笑读书。",
            "拥褐蒲团深闭目，老人于此有工夫。"
        ],
        "title": "偶成",
        "id": "a955a1ea-f0f9-4826-be3f-ef9148615357"
    },
    {
        "author": "张耒",
        "paragraphs": [
            "成败功名付偶然，男儿要是死生间。",
            "故应城破知肝胆，飞矢何劳记贺兰。"
        ],
        "title": "双庙",
        "id": "02c780ef-5c82-423b-9126-6ee79e1461fc"
    },
    {
        "author": "张耒",
        "paragraphs": [
            "九寡奔亡一老姬，白头蛮叟嬖西施。",
            "二公费尽平生事，深屋婵娟世得知。"
        ],
        "title": "株林",
        "id": "de7a32be-b5ff-48a5-b7db-f50fd5d07a4a"
    },
    {
        "author": "张耒",
        "paragraphs": [
            "少年飘泊归淮东，道人住庵何处峰。",
            "知有招提烟水外，雪云山路倒杉松。"
        ],
        "title": "淮上阻风步入宝积山访轸长老",
        "id": "62d351cb-6291-40e7-8924-9ebe61301e48"
    },
    {
        "author": "张耒",
        "paragraphs": [
            "寒淮千里羣冰下，古岸枯槎黄苇枝。",
            "忆得天津桥下见，五门春动雪消时。"
        ],
        "title": "淮上观冰下",
        "id": "1b3008eb-482a-407a-b109-452b8e71520b"
    },
    {
        "author": "张耒",
        "paragraphs": [
            "惊鸿瞥过不容攀，病眼淮边楚望寒。",
            "独卧孤舟对杨柳，春风终日在樯竿。"
        ],
        "title": "春阴",
        "id": "b5a2e6f3-3391-47b5-9031-b8ac384b6e8d"
    },
    {
        "author": "张耒",
        "paragraphs": [
            "青蛾皓齿作埃尘，玉匣珠衾地下身。",
            "一曲坏墙门不锁，林花开落墓前春。"
        ],
        "title": "宫人斜",
        "id": "ee71a3ce-aaf5-4ff0-ba5d-a9ea33229f99"
    },
    {
        "author": "张耒",
        "paragraphs": [
            "定知生不出长门，禾黍萧萧寺後村。",
            "松柏城南万丘冢，伤心最说内人园。"
        ],
        "title": "奉先寺",
        "id": "d298083b-290d-4fc6-97c1-5ed5f2fb1c37"
    },
    {
        "author": "张耒",
        "paragraphs": [
            "红蜡妆梅冷未黏，柳条偷暖作纤纤。",
            "高楼残白谁家雪，尽日天寒不卷帘。"
        ],
        "title": "至後早赴馆二首  其一",
        "id": "692749c2-6eb8-4bd6-9f5c-5897d7dbba60"
    },
    {
        "author": "张耒",
        "paragraphs": [
            "城围残雪寒催晓，宫近晴云暖欲春。",
            "谁觉风光添一线，玉壶漏水报鸡人。"
        ],
        "title": "至後早赴馆二首  其二",
        "id": "1d3067b7-ed02-4ea3-b9fc-a9a60b6045a0"
    },
    {
        "author": "张耒",
        "paragraphs": [
            "颇疑蜂蝶过邻家，知是东墙去岁花。",
            "骏马无因迎小妾，鸱夷何用强随车。"
        ],
        "title": "晁二家有海棠去岁花开晁二呼杜卿家小娃歌舞花下痛饮今春花开复欲招客而杜已出守戏以诗调之",
        "id": "b58cedd7-96ed-4fab-b692-e7e9e5067229"
    },
    {
        "author": "张耒",
        "paragraphs": [
            "玉壶春酒射朝霞，只看纤腰不看花。",
            "但遣舟迎桃叶女，仍须恩赐短辕车。"
        ],
        "title": "复答迎郭侯犊车之句",
        "id": "4f72f04c-de0d-4ce6-b75a-ac3892cc2121"
    },
    {
        "author": "张耒",
        "paragraphs": [
            "清明不到旅人家，乞火邻船自试茶。",
            "弄柳好风低作舞，夹船春浪细浮花。"
        ],
        "title": "清明日舟中书事二首  其一",
        "id": "dac8d364-d49d-4ea8-aa4f-4d251195b85f"
    },
    {
        "author": "张耒",
        "paragraphs": [
            "巢乌噪处绿杨村，寒食人家昼掩门。",
            "麦陇晓风收宿润，烟林午日涨黄昏。"
        ],
        "title": "清明日舟中书事二首  其二",
        "id": "37dbe8a0-43b2-4726-80a4-0de201b3a02b"
    },
    {
        "author": "张耒",
        "paragraphs": [
            "闻道山中贤长官，种花不肯放春还。",
            "故知车马红尘地，催促东风不得闲。"
        ],
        "title": "题海州怀仁令藏春亭",
        "id": "c0b1cd55-efdc-4f51-9358-abdbc08e9b2b"
    },
    {
        "author": "张耒",
        "paragraphs": [
            "渺渺孤亭沧海东，天连平野四无穷。",
            "可须户牖毫端上，自揽山河眼界中。"
        ],
        "title": "题绿野亭",
        "id": "ff5fe468-27cf-4ddd-9e2c-a1f28b210742"
    },
    {
        "author": "张耒",
        "paragraphs": [
            "驱除牢愁须酒圣，狼藉春色要花红。",
            "定知春来无一事，苦教有情愁得侬。"
        ],
        "title": "漫成三首  其一",
        "id": "c2d45198-94a3-42e2-956d-fa4aec7a7358"
    },
    {
        "author": "张耒",
        "paragraphs": [
            "容易得愁即不去，苦教春物唤愁生。",
            "遣愁饮酒大拙计，遣谁蹙眉为慢声。"
        ],
        "title": "漫成三首  其二",
        "id": "0c647bd3-4c9b-4393-9609-57b49dc368c4"
    },
    {
        "author": "张耒",
        "paragraphs": [
            "闭门春风作往还，谁家有花堪醉眠。",
            "柳腰榆荚争入眼，江梅一枝远如天。"
        ],
        "title": "漫成三首  其三",
        "id": "aa026737-99e2-418d-9a44-a1af63d61073"
    },
    {
        "author": "张耒",
        "paragraphs": [
            "草舍隆中一幅巾，闭门三致汉将军。",
            "纷纷自献知何有，终遣斯人了鼎分。"
        ],
        "title": "题荣子邕陋居二首  其一",
        "id": "4f403470-64c0-4678-a17d-321d1294e36f"
    },
    {
        "author": "张耒",
        "paragraphs": [
            "一室荒芜孺子贫，知君四海入经纶。",
            "杀身虎口终何补，洒扫庭除自可人。"
        ],
        "title": "题荣子邕陋居二首  其二",
        "id": "c8639425-4859-440a-8f09-e55b5b477f26"
    },
    {
        "author": "张耒",
        "paragraphs": [
            "黄省文书分道山，静传钟鼓建章闲。",
            "天边玉树西风起，知有清秋到世间。"
        ],
        "title": "秋日有作寓直散骑舍",
        "id": "735afa1f-ed9a-4c3c-9fb2-8cc5b7104921"
    },
    {
        "author": "张耒",
        "paragraphs": [
            "绿满园林红已稀，湿烟和柳共霏微。",
            "谁家油壁春寒里，独辗天街晓雨归。"
        ],
        "title": "晓雨",
        "id": "bc6917a6-e5cd-4995-b907-3f72a03f0aa7"
    },
    {
        "author": "张耒",
        "paragraphs": [
            "老颙有妇何妨道，一室萧然尚愧君。",
            "但恐小乔来丈室，却须射虎作将军。"
        ],
        "title": "送周六赴濠州户曹二首  其一",
        "id": "0b210ad2-8a78-4b78-9e08-0d766dcdecf0"
    },
    {
        "author": "张耒",
        "paragraphs": [
            "从来悟道不由书，觌面相呈已有余。",
            "麈尾花飞终不近，濠梁古鬼解揶揄。"
        ],
        "title": "送周六赴濠州户曹二首  其二",
        "id": "89101943-235f-4ebd-85c9-2811d8452211"
    },
    {
        "author": "张耒",
        "paragraphs": [
            "男儿何用立奇勋，赵弟从军初不闻。",
            "但斩郁城侯万户，不须猿臂老将军。"
        ],
        "title": "赵弟",
        "id": "abf2760a-254d-4259-90b6-d187660bbe50"
    },
    {
        "author": "张耒",
        "paragraphs": [
            "才高一世有奇功，掩卷令人独想风。",
            "莫笑狄祠迁武相，致人从古是英雄。"
        ],
        "title": "赞皇公",
        "id": "2bdaed55-8807-4af7-8248-c79d16909caf"
    },
    {
        "author": "张耒",
        "paragraphs": [
            "夜来风雨掠余春，晏起萧条一病身。",
            "三月长安泥浩浩，懒随车马作游人。"
        ],
        "title": "夜来",
        "id": "74e6efe5-44ea-4650-8a10-0a9760c61dda"
    },
    {
        "author": "张耒",
        "paragraphs": [
            "北征谈笑缚姚公，静扫诸陵见洛嵩。",
            "不用登高笑夷甫，正缘此辈使君雄。"
        ],
        "title": "桓温",
        "id": "edbd7197-7d4b-40b5-9cee-62f3caa36227"
    },
    {
        "author": "张耒",
        "paragraphs": [
            "十年不摘洞庭霜，喜见新苞照眼黄。",
            "但对典刑休嗜味，虎贲犹得作中郎。"
        ],
        "tags": [
            "洞庭湖"
        ],
        "title": "和天启惠橘诗",
        "id": "483196c0-eea1-4ce7-9968-11357475a25c"
    },
    {
        "author": "张耒",
        "paragraphs": [
            "败芦浸水冻滩沙，朔雪随风乱缀花。",
            "湿翅老鸿鸣未起，暮云山色暗天涯。"
        ],
        "title": "题画二首  其一",
        "id": "fa5b8f4a-0fef-48bb-9c48-87f9e7acb7f4"
    },
    {
        "author": "张耒",
        "paragraphs": [
            "苍苍老石守寒丛，雪洒林鸠美睡中。",
            "鹑傍陈根饥更啄，雀栖高枿瞑愁风。"
        ],
        "title": "题画二首  其二",
        "id": "ba1d7e97-38be-4608-a1e0-7962981b3c69"
    },
    {
        "author": "张耒",
        "paragraphs": [
            "枯条怪石坐寒禽，玉轴高悬画万金。",
            "岁晚荒畦真在眼，寂寥方见此时心。"
        ],
        "title": "题庭木",
        "id": "9abf0ffa-d548-40bc-95f6-c7f43233702e"
    },
    {
        "author": "张耒",
        "paragraphs": [
            "骈胁当车闟戟先，相君冠盖照秦川。",
            "六雄未灭君无苦，当念杜门公子虔。"
        ],
        "title": "有所叹",
        "id": "9d397edb-aebd-45ea-a484-9ead1ea080f8"
    },
    {
        "author": "张耒",
        "paragraphs": [
            "岁事先教蟋蟀催，暮云楼阙殷轻雷。",
            "五更庭叶惊残梦，知有清秋犯雨来。"
        ],
        "title": "五更",
        "id": "b8a03a20-ba05-445c-a10c-4eefc5fe4b18"
    },
    {
        "author": "张耒",
        "paragraphs": [
            "留住长安鬓已丝，宫廊还见落梅飞。",
            "暮云疏雨苍龙阙，不惜障泥策马归。"
        ],
        "title": "下直",
        "id": "8ee8c2e3-51cd-4eeb-b9e6-12ce57e274fd"
    },
    {
        "author": "张耒",
        "paragraphs": [
            "钟鼓声稀下直迟，秋晖初转万年枝。",
            "寒厅尽日谁相对，惭愧屏风两鹭鸶。"
        ],
        "title": "题史院直舍鱼鹭屏",
        "id": "d15e2ae6-7f92-4a7c-8cbe-1bcfa32628ad"
    },
    {
        "author": "张耒",
        "paragraphs": [
            "便使柳肥终解舞，莫惊梅瘦为含酸。",
            "因风自袅还成态，与雪争妍却要寒。"
        ],
        "title": "梅花二首  其一",
        "id": "adb468cf-d5c1-4675-94a5-562896907aa5"
    },
    {
        "author": "张耒",
        "paragraphs": [
            "天质自清非为瘦，仙姿正白不施红。",
            "未开如怨开如笑，枉乞幽香与北风。"
        ],
        "title": "梅花二首  其二",
        "id": "6bca0e94-93c3-41b5-9f98-d3a8e44d7569"
    },
    {
        "author": "张耒",
        "paragraphs": [
            "啾啾冻草羣飞雀，袅袅高林独啸猿。",
            "忽忆淮南春意动，早梅池馆断鸿天。"
        ],
        "title": "探春",
        "id": "7a2f22d1-e7dd-4bc5-a317-d048e3868dcb"
    },
    {
        "author": "张耒",
        "paragraphs": [
            "老去相看终惨淡，秋来无頼对婆娑。",
            "任从叶逐西风去，要听庭宽夜雨多。"
        ],
        "title": "双槐",
        "id": "1d20bff0-bed8-40e5-a859-04a356006bc6"
    },
    {
        "author": "张耒",
        "paragraphs": [
            "晚起翻书日欲西，偶然乘兴忘遨嬉。",
            "好书自癖非求利，掘冢才须数句诗。"
        ],
        "title": "晏起",
        "id": "3ad9e9ba-879b-4410-9f6f-383e34346624"
    },
    {
        "author": "张耒",
        "paragraphs": [
            "腊残春近独消魂，残雪长安千万门。",
            "青鸟何曾寄音信，碧云刚解报黄昏。"
        ],
        "title": "和人二首  其一",
        "id": "6c486be3-1d8c-4db1-acf5-048e60c681d7"
    },
    {
        "author": "张耒",
        "paragraphs": [
            "曈眬晓日漏春光，栏下萱丛尚卧霜。",
            "认得君家门上雪，易知何事却难忘。"
        ],
        "title": "和人二首  其二",
        "id": "bdb2a229-9faa-49e6-b5c0-e4a90fc38df8"
    },
    {
        "author": "张耒",
        "paragraphs": [
            "凿屋分将一尺明，坐令隔幌见帘屏。",
            "任从世界倾盆雨，只要萧萧数点声。"
        ],
        "title": "天窗",
        "id": "92db4155-8815-4211-9513-c5edfaa85d88"
    },
    {
        "author": "张耒",
        "paragraphs": [
            "失性摧颓君子鹤，忘羞跳掷沐猴冠。",
            "须知六合枭鸾杂，供与闲人静处看。"
        ],
        "title": "失性",
        "id": "ee2c976b-0933-4e08-9870-87b0ee514258"
    },
    {
        "author": "张耒",
        "paragraphs": [
            "偶来乘兴不须疑，一顷秋香欲发时。",
            "老子婆娑真为尔，百回相见愧鸬鹚。"
        ],
        "title": "梦至一园池藕花盛开水鸟飞鸣为作二小诗记之  其一",
        "id": "6cf5bd62-3606-42d8-b6ea-e5efde34a7a5"
    },
    {
        "author": "张耒",
        "paragraphs": [
            "平池秋水雨来深，无数红妆出岸阴。",
            "翠幕深藏知有意，白鸥相见本无心。"
        ],
        "title": "梦至一园池藕花盛开水鸟飞鸣为作二小诗记之  其二",
        "id": "4ec1deae-15e9-4f1c-ab6f-06ae7804f944"
    },
    {
        "author": "张耒",
        "paragraphs": [
            "名实由来不可逃，悠悠毁誉亦徒劳。",
            "臧公已死言终立，不是轩裳世禄高。"
        ],
        "title": "读王荆公诗",
        "id": "9b91be87-3247-429f-8acd-0dd4bdcbeff9"
    },
    {
        "author": "张耒",
        "paragraphs": [
            "丰隆故犯青冥上，列缺应逢返照还。",
            "楼外细蟾呈窈窕，枝间少女故徘徊。"
        ],
        "title": "雨霁",
        "id": "75e31226-7e7f-4539-8460-3e15c4857ffc"
    },
    {
        "author": "张耒",
        "paragraphs": [
            "骥伏盐车饥不行，疲牛与尔饱平生。",
            "子荆自是佳公子，亦向人前作汝声。"
        ],
        "title": "蹇馿",
        "id": "c25e9f16-1c13-4060-9cfd-00268013d556"
    },
    {
        "author": "张耒",
        "paragraphs": [
            "高林晚叶渐疏明，雨过长安万屋青。",
            "为问西风来几日，夕阳宫殿亦秋声。"
        ],
        "title": "局中晚坐",
        "id": "34de578a-d45d-461e-941f-7b138d9d7cc3"
    },
    {
        "author": "张耒",
        "paragraphs": [
            "风槐已疏遽如许，夜蛩虽怨可若何。",
            "出门屐齿苔痕满，隠几书尘鼠迹多。"
        ],
        "title": "无题二首  其一",
        "id": "3e062f90-eb2f-4e04-b839-9c1e370178ed"
    },
    {
        "author": "张耒",
        "paragraphs": [
            "晚起清秋一枕凉，四檐鸣雨下淋浪。",
            "竹笼烧药时添火，书榻焚香却闭房。"
        ],
        "title": "无题二首  其二",
        "id": "e55c8280-3bf7-46cb-8c19-c7a2ce0e665a"
    },
    {
        "author": "张耒",
        "paragraphs": [
            "整刷衣裾紫翠新，晓天风露压鸡晨。",
            "应知不置莲花漏，长唤林中宴坐人。"
        ],
        "title": "鹎鵊",
        "id": "421d4c9b-aba7-48cc-a46b-1bf1df8d711e"
    },
    {
        "author": "张耒",
        "paragraphs": [
            "欹檐积雨苔生瓦，陋巷人稀泥及门。",
            "坡下牛羊来远墅，舍旁麻苘接荒村。"
        ],
        "title": "久雨",
        "id": "ae01030e-2330-4bf7-86ee-63b555d44a6b"
    },
    {
        "author": "张耒",
        "paragraphs": [
            "我亦扁舟一散人，江湖为洗十年尘。",
            "笔床茶灶经过地，风月相望亦有神。"
        ],
        "title": "吴江道中怀陆鲁望",
        "id": "39c84f88-2644-4ee3-b063-42214b340ab5"
    },
    {
        "author": "张耒",
        "paragraphs": [
            "苕霅清秋水底天，夜帆灯火客高眠。",
            "江东可但鲈鱼美，一看溪山直万钱。"
        ],
        "title": "霅溪道至四安镇",
        "id": "5c1c92bc-bb84-47b1-b4a8-0fd5f1f4d61b"
    },
    {
        "author": "张耒",
        "paragraphs": [
            "殷勤寄语宣城宰，公事何时是了时。",
            "病守欣然有嘉思，亦须对雪把空巵。"
        ],
        "title": "喜雪走笔呈李宣城三首  其一",
        "id": "db8cd619-7fb6-4856-930e-f07806902414"
    },
    {
        "author": "张耒",
        "paragraphs": [
            "聒聒庭中争曲直，纷纷笔下判鞭笞。",
            "坐曹决事输归饮，须信薛宣称吏师。"
        ],
        "title": "喜雪走笔呈李宣城三首  其二",
        "id": "e0584df7-83a0-4d3b-9841-8bdf87248ea3"
    },
    {
        "author": "张耒",
        "paragraphs": [
            "万夫饿腹待仓储，三户穷民守破圩。",
            "疲瘵不禁鞭挞甚，长官对酒且欢娱。"
        ],
        "title": "喜雪走笔呈李宣城三首  其三",
        "id": "bbd52934-9f4e-460d-9e06-9202d7a49a6b"
    },
    {
        "author": "张耒",
        "paragraphs": [
            "病来久不上层台，窗有蛛丝迳有苔。",
            "为报园花莫惆怅，故教太守及春来。"
        ],
        "title": "游园",
        "id": "4f669930-6a42-43c7-bcc2-d472925a7074"
    },
    {
        "author": "张耒",
        "paragraphs": [
            "晚风庭竹已秋声，初听空阶蛩夜鸣。",
            "流落天涯聊自得，今宵为尔感平生。"
        ],
        "title": "闻蛩二首  其一",
        "id": "b8e9e608-b8c0-4b56-97e5-1b5a71251313"
    },
    {
        "author": "张耒",
        "paragraphs": [
            "二年江海转萍踪，白发苍颜换旧容。",
            "新月窥帘风动竹，宣城今夜又闻蛩。"
        ],
        "title": "闻蛩二首  其二",
        "id": "fe49c8da-95f4-4815-89ca-aa22a1e59b83"
    },
    {
        "author": "张耒",
        "paragraphs": [
            "去年此日泊瓜州，衰柳萧萧系客舟。",
            "白发天涯叹流落，今年对雨古宣州。"
        ],
        "title": "雨中题壁",
        "id": "a850cbc2-10c6-461d-ada5-ae15735f3c06"
    },
    {
        "author": "张耒",
        "paragraphs": [
            "败荷枯苇一方池，溪上鵁鶄坐得知。",
            "何事月寒风露下，挛拳孤影在风枝。"
        ],
        "title": "鵁鶄",
        "id": "80a2ac87-57d6-4443-921a-4c2ff813977f"
    },
    {
        "author": "张耒",
        "paragraphs": [
            "江城落木已穷秋，病客初寒欲袭裘。",
            "暗室飞蚊犹扑面，不知天上火西流。"
        ],
        "title": "秋蚊",
        "id": "f0c4a9ab-9cdb-4ac2-bf42-7612b8765e13"
    },
    {
        "author": "张耒",
        "paragraphs": [
            "忽忽新冬无一旬，自怜憔悴楚江滨。",
            "满前魑魅何曾御，尚愧无功作逐臣。"
        ],
        "title": "冬日",
        "id": "0fd1d170-b03d-471e-bb88-2b1256b3d6fb"
    },
    {
        "author": "张耒",
        "paragraphs": [
            "紫坛曾从奠琳琅，亲被天人玉冕光。",
            "今日黄州山下寺，五更闻雁满霜林。"
        ],
        "title": "预作冬至",
        "id": "c7433fb2-ade4-45f3-956a-d67544765123"
    },
    {
        "author": "张耒",
        "paragraphs": [
            "黄梨丹柿已催寒，一月西风积雨干。",
            "绀滑秋天称行草，却凭秋雁作挥翰。"
        ],
        "title": "九日登高",
        "id": "ebed9e44-4ab5-41c4-a8e8-f09d4e4e13fa"
    },
    {
        "author": "张耒",
        "paragraphs": [
            "金案冰窗凈绝尘，砚寒龙尾縠生纹。",
            "澄江清浅汀洲静，忽有苍螭下吐云。"
        ],
        "title": "试墨",
        "id": "d3e5e648-5b1a-485c-b48f-353aec85aa53"
    },
    {
        "author": "张耒",
        "paragraphs": [
            "清寒带雪未成春，可得芳菲早向人。",
            "须遣艳阳归掌握，故教桃李及芳辰。"
        ],
        "title": "彩花",
        "id": "f49a559c-22e1-49b9-9284-30db0dabf937"
    },
    {
        "author": "张耒",
        "paragraphs": [
            "年年沥酒拜清晨，风俗新正竞逐贫。",
            "不用为文送穷鬼，直须图事祝钱神。"
        ],
        "title": "送穷",
        "id": "ab7a9401-da98-4af1-ab8f-1aee929e3e06"
    },
    {
        "author": "张耒",
        "paragraphs": [
            "殷勤寄语朱夫子，僧舍花前亦举觞。",
            "学舍萧条官职冷，不知谁与戴姚黄。"
        ],
        "title": "寄陈州朱教授三首  其一",
        "id": "51fa32fd-0d13-43f4-b06c-6f5862793cfe"
    },
    {
        "author": "张耒",
        "paragraphs": [
            "欲晓山禽百种鸣，最怜哑咤是雏莺。",
            "遥想西湖烟柳色，深春风露水边声。"
        ],
        "tags": [
            "西湖"
        ],
        "title": "寄陈州朱教授三首  其二",
        "id": "d82d2ceb-64e9-42f4-8259-cf50792d96d2"
    },
    {
        "author": "张耒",
        "paragraphs": [
            "春雨江干不肯晴，大江栎岸转雷霆。",
            "山头方丈浑无事，扫地焚香看佛经。"
        ],
        "title": "寄陈州朱教授三首  其三",
        "id": "286bec67-b61e-479a-a6cb-e7608fcebaf2"
    },
    {
        "author": "张耒",
        "paragraphs": [
            "二年江上见春归，预想重来我未回。",
            "淹速世间谁料得，祇应相遇且衔杯。"
        ],
        "title": "送春",
        "id": "a72954c4-62b2-476d-a5bf-f96294e61700"
    },
    {
        "author": "张耒",
        "paragraphs": [
            "门外清泉浸稻畦，西南修竹作城埤。",
            "川平林断空明处，却有遥山作翠眉。"
        ],
        "title": "寓寺八首  其一",
        "id": "f076280f-fe47-401c-9fae-5f36bfc08cbc"
    },
    {
        "author": "张耒",
        "paragraphs": [
            "道人钟梵久寂寞，倦客弭车聊静便。",
            "我亦云山闲衲子，平生香火旧因缘。"
        ],
        "title": "寓寺八首  其二",
        "id": "a1d264f1-1b28-4993-8466-927d6a3824ca"
    },
    {
        "author": "张耒",
        "paragraphs": [
            "病卧淮阳太昊城，牡丹丛畔过清明。",
            "那知春暮长江上，竹里招提听晓莺。"
        ],
        "tags": [
            "长江"
        ],
        "title": "寓寺八首  其三",
        "id": "faca90c0-6ec2-4f1f-9744-1f8ae16fdd18"
    },
    {
        "author": "张耒",
        "paragraphs": [
            "江城梅子青时节，嫩紫夭红扫地无。",
            "修竹满山连草色，却烦林鸟劝提壶。"
        ],
        "title": "寓寺八首  其四",
        "id": "1b471c93-8212-40de-be62-3e1757ae9e5d"
    },
    {
        "author": "张耒",
        "paragraphs": [
            "翠眉长好何曾损，寄语啼禽漫不闲。",
            "应为残春足愁恨，长疑蹙破镜中山。"
        ],
        "title": "寓寺八首  其五",
        "id": "e78570d3-8d13-4222-ade6-e5fdcb68a2d4"
    },
    {
        "author": "张耒",
        "paragraphs": [
            "平晓春云失半山，蒙蒙小雨暗江干。",
            "寺楼倚徧消残醉，只有春愁伴薄寒。"
        ],
        "title": "寓寺八首  其六",
        "id": "7a3e2743-ed7b-4025-8076-e5f25f36ef7a"
    },
    {
        "author": "张耒",
        "paragraphs": [
            "错落星河没半空，江城悲角五更风。",
            "幽人梦断西窗雨，背壁笼灯到晓红。"
        ],
        "title": "寓寺八首  其七",
        "id": "79e829f2-1889-4eeb-b844-7c85c7de7752"
    },
    {
        "author": "张耒",
        "paragraphs": [
            "笼灯到晓只微明，独拥单衾听雨声。",
            "葛幌竹床清过暑，萧然未觉负平生。"
        ],
        "title": "寓寺八首  其八",
        "id": "7441e7b1-63d6-4711-b8fe-43c41ef4af97"
    },
    {
        "author": "张耒",
        "paragraphs": [
            "黄葵贵丽不妖娆，一朵新晴槛外高。",
            "还似迩英临便坐，曈眬朝日照天袍。"
        ],
        "title": "黄葵",
        "id": "d5a27f7f-b036-42bc-808d-0b24acbe4d38"
    },
    {
        "author": "张耒",
        "paragraphs": [
            "流滞江边鬓已霜，又闻春鸟啅朝阳。",
            "他时北去怀陈迹，寒竹疏梅黄土冈。"
        ],
        "title": "听鸣禽",
        "id": "6bd4f553-064d-4531-8aa5-2034979ce2d5"
    },
    {
        "author": "张耒",
        "paragraphs": [
            "轻阴江上千峰秀，小雨墙边百草生。",
            "惟有春禽慰孤客，晓啼浑似故园声。"
        ],
        "title": "晓雨",
        "id": "b86af6e9-ba73-44ab-a84a-dd370b6aa456"
    },
    {
        "author": "张耒",
        "paragraphs": [
            "异时小杜高眠地，几向秋风听楚江。",
            "身世浮云那可计，试留双竹守寒窗。"
        ],
        "title": "黄州酒务税宿房北窗新种竹戏题于壁",
        "id": "acc80d4d-9046-465a-807e-aa6007ec7e07"
    },
    {
        "author": "张耒",
        "paragraphs": [
            "我爱梅花不忍摘，清香却解逐人来。",
            "风露肌肤随处好，不知人世有尘埃。"
        ],
        "title": "梅花",
        "id": "e9d96015-d606-4478-b3f7-fdb78214b8c1"
    },
    {
        "author": "张耒",
        "paragraphs": [
            "莫惊人事浮云变，且作吾侪饱饭行。",
            "白首分冬聊自劝，江城今夜一阳生。"
        ],
        "title": "分冬",
        "id": "c672db0f-bfaa-4349-97d1-e33e90395ef6"
    },
    {
        "author": "张耒",
        "paragraphs": [
            "论斤上国何曾饱，旅食江城日至前。",
            "常慕藜羹最清好，故应不糁愧吾原。"
        ],
        "title": "食荠糁",
        "id": "7fffd013-d1ae-42cb-92d6-1d25f982bd00"
    },
    {
        "author": "张耒",
        "paragraphs": [
            "浓淡春云夜雨干，寂寥庭院夹衣寒。",
            "无人为发樽前笑，但把梅花似旧看。"
        ],
        "title": "戊寅正月八日早寒",
        "id": "21f60c44-8f53-40c8-a404-c0a309ac63c8"
    },
    {
        "author": "张耒",
        "paragraphs": [
            "西窗融雪飘如雨，故与新春作薄寒。",
            "昨夜雁声浑向北，梦魂随去过关山。"
        ],
        "title": "正月七日雪晴",
        "id": "264160aa-c49c-4360-9dde-3a526dcec7c9"
    },
    {
        "author": "张耒",
        "paragraphs": [
            "新春书剑滞江城，又见南蔬入旅羹。",
            "关心太昊祠前路，小甲连畦带雪晴。"
        ],
        "title": "春蔬",
        "id": "7e078b79-556b-4bd4-af41-e9045a12291a"
    },
    {
        "author": "张耒",
        "paragraphs": [
            "烹灭羣雄力未疲，赭山射海奋余威。",
            "谁知传与痴儿子，祇得阿房似旧时。"
        ],
        "title": "读秦纪二首  其一",
        "id": "ae7ebc3b-a8d2-40ba-a331-c0417cf83c86"
    },
    {
        "author": "张耒",
        "paragraphs": [
            "汲汲威刑继祖龙，收功终在望夷宫。",
            "未应家国归车府，却有山东老沛公。"
        ],
        "title": "读秦纪二首  其二",
        "id": "5309218a-302f-47dc-a7ed-537c98b084c6"
    },
    {
        "author": "张耒",
        "paragraphs": [
            "许君踏月夜相过，此语当时恨已多。",
            "但愿相逢休怨老，不妨白发听新歌。"
        ],
        "title": "偶成",
        "id": "80aa2861-448e-4b03-a217-4c794f3034e5"
    },
    {
        "author": "张耒",
        "paragraphs": [
            "西城门外古壕清，太昊祠前春草生。",
            "早晚粗酬身计了，长为闲客此间行。"
        ],
        "title": "春日怀淮阳六首  其一",
        "id": "ad74141f-7987-4fa0-80bf-9966362cc022"
    },
    {
        "author": "张耒",
        "paragraphs": [
            "灵通禅剎古丛林，永日惟闻钟梵音。",
            "阅世兴亡千室佛，百年风雨古墙金。"
        ],
        "title": "春日怀淮阳六首  其二",
        "id": "ba051568-442f-405c-8366-5e19a349e43a"
    },
    {
        "author": "张耒",
        "paragraphs": [
            "最爱南城汲井园，春来蔬甲不胜繁。",
            "人家断处无鸡犬，迟日东风似古原。"
        ],
        "title": "春日怀淮阳六首  其三",
        "id": "2f820397-dbc8-4ba3-a306-a0e724a934c4"
    },
    {
        "author": "张耒",
        "paragraphs": [
            "黄巢寨南琵琶沟，古原芳草静春流。",
            "大艑舸𦩆何处客，樯竿西北是神州。"
        ],
        "title": "春日怀淮阳六首  其四",
        "id": "80138ac9-670f-4b9f-9712-01f3e12c10e5"
    },
    {
        "author": "张耒",
        "paragraphs": [
            "莽莽郊原带古丘，渐渐陇麦散羊牛。",
            "杏花杨柳春浓处，一片青帘慰客愁。"
        ],
        "title": "春日怀淮阳六首  其五",
        "id": "dc603dc4-4ae7-4a2f-b87d-0b6eb97c0f79"
    },
    {
        "author": "张耒",
        "paragraphs": [
            "城中万枝木芍药，姚黄一萼得春多。",
            "日日踏春浑坐此，人间无醉奈渠何。"
        ],
        "title": "春日怀淮阳六首  其六",
        "id": "ddb604b7-194b-4367-a01f-c3cb1070ded9"
    },
    {
        "author": "张耒",
        "paragraphs": [
            "清晨谒帝大明宫，拜赐归来夜过中。",
            "一梦十年身老矣，山城风月作过从。"
        ],
        "title": "上元三绝  其一",
        "id": "ceca666f-5d62-4f99-b6a4-1e1ee9b57578"
    },
    {
        "author": "张耒",
        "paragraphs": [
            "沽酒垆边人若市，算商亭下浪连天。",
            "张君官况今如此，岂有工夫作醉眠。"
        ],
        "title": "上元三绝  其二",
        "id": "01084515-8a32-4cfb-a617-f3daf0d09419"
    },
    {
        "author": "张耒",
        "paragraphs": [
            "江边灯火似秋萤，哀怨山歌不可听。",
            "自怪今春牢落甚，禅房止酒读黄庭。"
        ],
        "title": "上元三绝  其三",
        "id": "af4b72a7-ead3-4e80-a8ca-c6043be8b401"
    },
    {
        "author": "张耒",
        "paragraphs": [
            "衙斋无事雨初晴，山泽有容春向深。",
            "何物东风吹不散，祇应多病谪官心。"
        ],
        "title": "二绝句  其一",
        "id": "795005f3-2b71-4c74-9583-1db08f879c8b"
    },
    {
        "author": "张耒",
        "paragraphs": [
            "茅檐斜日晓鸡号，水满陂塘荠麦高。",
            "回首故园空怅望，东门归路绿迢迢。"
        ],
        "title": "二绝句  其二",
        "id": "3f215579-942d-4021-bf7d-80cdfc8db1a4"
    },
    {
        "author": "张耒",
        "paragraphs": [
            "黄土冈头荠麦长，春阴蔽日午风狂。",
            "山前梅落无人见，只有幽禽啼暗香。"
        ],
        "title": "正月二十五日以小疾在告作三绝是日苦寒  其一",
        "id": "453ec0b8-6f0d-4baa-8f54-3d1780cfc41d"
    },
    {
        "author": "张耒",
        "paragraphs": [
            "春色三分有尚多，且饶芳草占高坡。",
            "门前柳色如彭泽，争奈陶君止酒何。"
        ],
        "title": "正月二十五日以小疾在告作三绝是日苦寒  其二",
        "id": "060ec612-ceb0-4dd2-9b11-e0ca8d4660b0"
    },
    {
        "author": "张耒",
        "paragraphs": [
            "见说樱桃已烂开，坐愁风雨苦相催。",
            "自怜华发伤春客，两见飞花未放回。"
        ],
        "title": "正月二十五日以小疾在告作三绝是日苦寒  其三",
        "id": "d3c3387d-9339-4ea1-90cd-1187539b63d1"
    },
    {
        "author": "张耒",
        "paragraphs": [
            "平生常恨逢梅少，及对江梅无好诗。",
            "寂寞荒山少风味，直须云鬓插斜枝。"
        ],
        "title": "所居有梅一株在堂东荒秽中正月二十六日已谢矣二首  其一",
        "id": "c6b1a563-b9df-4036-ad11-7a20ac6e3cb5"
    },
    {
        "author": "张耒",
        "paragraphs": [
            "冷落疏枝寒草冈，欲攀先怕踏榛荒。",
            "异时折处何堪说，临水高城倚女墙。"
        ],
        "title": "所居有梅一株在堂东荒秽中正月二十六日已谢矣二首  其二",
        "id": "10a224d5-f293-4259-8a44-46916c7e5e7d"
    },
    {
        "author": "张耒",
        "paragraphs": [
            "平昔殷勤向物华，谁知憔悴客天涯。",
            "双桃栽罢还惆怅，忆得淮阳旧种花。"
        ],
        "title": "堂前种二桃诗示秬秸",
        "id": "379fbf1c-088b-463a-a364-2435710a844f"
    },
    {
        "author": "张耒",
        "paragraphs": [
            "虫飞丝堕两悠扬，人意迟迟日共长。",
            "春草满庭门寂寂，数棂窗日挂空堂。"
        ],
        "title": "春日书事",
        "id": "8ee21fdc-6f33-4116-9b9b-17d4204e1349"
    },
    {
        "author": "张耒",
        "paragraphs": [
            "林外霜风作夜声，入檐寒月似多情。",
            "灯前炉畔深杯暖，更听昭君出塞行。"
        ],
        "title": "十月十日夕同文安君对月",
        "id": "3bd90d68-f511-4da8-9569-2faf7fb30438"
    },
    {
        "author": "张耒",
        "paragraphs": [
            "蚕老麦枯田舍忙，谁令四月雨浪浪。",
            "未容乌鸟私遗粒，鸣蚓跳蛙欲满场。"
        ],
        "title": "蕲水道中二首  其一",
        "id": "99d77570-e2c6-4d17-bd3c-9f2f25118818"
    },
    {
        "author": "张耒",
        "paragraphs": [
            "绿野新晴风日凉，肩舆细路转重冈。",
            "桥边野水侵官道，旋唤渔舟渡夕阳。"
        ],
        "title": "蕲水道中二首  其二",
        "id": "07d56161-68f2-4839-8b14-0246e1c952ed"
    },
    {
        "author": "张耒",
        "paragraphs": [
            "桃蹊李径有尘埃，初放青莎秀满阶。",
            "想见芊绵古城角，有人嗟我未归来。"
        ],
        "title": "感庭莎",
        "id": "2ab80c69-dd42-470f-bad0-43f71a6f76f3"
    },
    {
        "author": "张耒",
        "paragraphs": [
            "跳踉鼓怒任争雄，何事鸣呼聒睡翁。",
            "不用洒灰烦鲁老，正须两股付吴侬。"
        ],
        "title": "宿潘君草堂闻蛙声二首  其一",
        "id": "1da1b7cf-1ea0-4595-85a2-311b09bf2331"
    },
    {
        "author": "张耒",
        "paragraphs": [
            "孤村足雨菰蒲合，只有羣蛙噪满陂。",
            "我亦闲来无鼓吹，不烦通夕短长吹。"
        ],
        "title": "宿潘君草堂闻蛙声二首  其二",
        "id": "d86af8f1-9328-489a-b85f-cdc318c7e8b8"
    },
    {
        "author": "张耒",
        "paragraphs": [
            "江上鱼肥春水生，江头花落草青青。",
            "蒌蒿芽长芦笋大，问君底事爱南烹。"
        ],
        "title": "齐安春谣五绝  其一",
        "id": "66efb77f-dc6c-4694-91ea-276d31248a45"
    },
    {
        "author": "张耒",
        "paragraphs": [
            "莫笑江城大如斗，桃花如烧酒如油。",
            "人生无病即为乐，莫诵离骚泽畔愁。"
        ],
        "title": "齐安春谣五绝  其二",
        "id": "0a6e28ff-ba8b-473d-b9c2-c22eae4b15f8"
    },
    {
        "author": "张耒",
        "paragraphs": [
            "杨柳弄春藏不得，雪絮点点吹人来。",
            "轻清洁白非尘物，寄语桃杏莫相猜。"
        ],
        "title": "齐安春谣五绝  其三",
        "id": "148be4b1-6825-44a9-9b7c-177626731f82"
    },
    {
        "author": "张耒",
        "paragraphs": [
            "赤壁矶前江急流，周郎功业莽悠悠。",
            "惆怅沙边雨中树，无言供作古今愁。"
        ],
        "title": "齐安春谣五绝  其四",
        "id": "dd0901fa-56eb-4de6-a16b-2952f9a891ef"
    },
    {
        "author": "张耒",
        "paragraphs": [
            "江头春泥妨踏春，闭门守春春着人。",
            "问春着人作何味，半酣美酒听韶钧。"
        ],
        "title": "齐安春谣五绝  其五",
        "id": "11acd722-24d6-47bc-81dc-377b2689ef16"
    },
    {
        "author": "张耒",
        "paragraphs": [
            "衡门日晏晚鸡鸣，下舍人归半掩扃。",
            "邑犬无声山郭静，暮天寒月拨云生。"
        ],
        "title": "衡门",
        "id": "932bbba0-72ef-4557-af23-fe29b30f6ecd"
    },
    {
        "author": "张耒",
        "paragraphs": [
            "霭霭高林绿实圆，清霜一洗若金悬。",
            "李衡何等相奴隶，自有高人相国贤。"
        ],
        "title": "橘",
        "id": "dab8beb8-530d-4b76-bca9-02344e5f54fb"
    },
    {
        "author": "张耒",
        "paragraphs": [
            "覆釜湖边雪压尘，数枝林外已先春。",
            "尽将七泽清霜气，洗出姑山绰约身。"
        ],
        "title": "梅",
        "id": "dbf9170a-d283-4775-858a-3b74179bf616"
    },
    {
        "author": "张耒",
        "paragraphs": [
            "宫样鹅黄绿带垂，中州未省见仙姿。",
            "只疑湘水绡机女，来伴清秋宋玉悲。"
        ],
        "title": "水仙花叶如金灯而加柔泽花浅黄其干如萱草秋深开至来春方已虽霜雪不衰中州未尝见一名雅蒜",
        "id": "1ed75409-2d24-4c78-9f14-8f147b220adc"
    },
    {
        "author": "张耒",
        "paragraphs": [
            "青杏登盘樱压枝，园林初夏啭黄鹂。",
            "一声风露高林晓，却觉年华总未衰。"
        ],
        "title": "崇宁壬午临汝四月始闻莺二首  其一",
        "id": "aca76252-067b-452c-8c3a-c7a0dbeccc0a"
    },
    {
        "author": "张耒",
        "paragraphs": [
            "好音终在耻争先，谷外寒多故後迁。",
            "已过花时亦何恨，不妨夏木绿参天。"
        ],
        "title": "崇宁壬午临汝四月始闻莺二首  其二",
        "id": "db39c5d2-89c6-4606-a519-948e45ca6834"
    },
    {
        "author": "张耒",
        "paragraphs": [
            "风雨江头思故人，东南烟水湿青春。",
            "宛溪东岸垂杨树，想见烟眉亦解颦。"
        ],
        "title": "采石阻雨寄宣城故人二首  其一",
        "id": "f45f22b0-a302-465d-9d7d-311c7b50f73c"
    },
    {
        "author": "张耒",
        "paragraphs": [
            "闲云浓淡作朝阴，柳色江头春已深。",
            "谁为宣城故人说，依依祇似去年心。"
        ],
        "title": "采石阻雨寄宣城故人二首  其二",
        "id": "081a0bc2-d0c8-4059-9874-c40708402f35"
    },
    {
        "author": "张耒",
        "paragraphs": [
            "题扇灯前亦偶然，那知别後远如天。",
            "去年醉舞看花处，独听琵琶却惘然。"
        ],
        "title": "漫呈无咎一绝",
        "id": "40fe5b7f-b369-4307-a9ab-16776c9e01b0"
    },
    {
        "author": "张耒",
        "paragraphs": [
            "啄块饥禽傍短篱，风鸢一笑起高枝。",
            "君看草树冰霜里，即是东风欲到时。"
        ],
        "title": "壬午腊月下旬偶作二首  其一",
        "id": "b84a8d1c-57d6-40d3-ac19-e019152ffff5"
    },
    {
        "author": "张耒",
        "paragraphs": [
            "风折蒹葭水结凘，燕鸿相语定归期。",
            "淮南水阔山长处，小待燕山霰雪晞。"
        ],
        "title": "壬午腊月下旬偶作二首  其二",
        "id": "c52736f0-939a-4a67-8007-e26032a1c045"
    },
    {
        "author": "张耒",
        "paragraphs": [
            "满眼荒寒春未知，芳菲欲到野梅枝。",
            "东南近腊风烟好，美酒千钟鱼蟹肥。"
        ],
        "title": "泊楚州锁外六首  其一",
        "id": "affc3f2a-3354-4790-a36b-0d3cb51a231f"
    },
    {
        "author": "张耒",
        "paragraphs": [
            "便风吹舫去无情，漫遣槎牙铁锁横。",
            "未叹客行鸥鸟远，五更吹角是高城。"
        ],
        "title": "泊楚州锁外六首  其二",
        "id": "5e79ece4-113c-49bf-9193-0c7276faffe2"
    },
    {
        "author": "张耒",
        "paragraphs": [
            "襄王席上旧行云，二十年间生死分。",
            "可惜风流一抔土，年年春草断人魂。"
        ],
        "title": "泊楚州锁外六首  其三",
        "id": "0e295f40-e3d4-45dd-8d98-7b90079daa72"
    },
    {
        "author": "张耒",
        "paragraphs": [
            "流落相逢二十年，羞将白发对婵娟。",
            "如何见我都依旧，添得尊前一惘然。"
        ],
        "title": "泊楚州锁外六首  其四",
        "id": "5cc78e14-2255-4014-8a79-7e73de96c8c1"
    },
    {
        "author": "张耒",
        "paragraphs": [
            "水榭疏帘秋夜凉，清歌一曲釂瑶觞。",
            "明朝回首高城处，只有西风却断肠。"
        ],
        "title": "泊楚州锁外六首  其五",
        "id": "e7e6b6e3-fd24-4481-89ed-fc3e59413f2c"
    },
    {
        "author": "张耒",
        "paragraphs": [
            "莫愁家住大堤边，朱阁青楼映暮川。",
            "斜映清淮一梳月，晚妆相对斗婵娟。"
        ],
        "title": "泊楚州锁外六首  其六",
        "id": "5c9e4195-ec34-4509-a3b9-635b4f93b393"
    },
    {
        "author": "张耒",
        "paragraphs": [
            "袅袅墙阴竹数竿，秋风尽日舞青鸾。",
            "平生爱尔缘潇洒，莫作封君渭上看。"
        ],
        "title": "东斋杂咏 竹",
        "id": "8322b204-0b75-49e7-9a41-57558ed3b8b1"
    },
    {
        "author": "张耒",
        "paragraphs": [
            "野人斋爨屏膻腥，自向阶前撷紫茎。",
            "老去爱花心转薄，一杯蔬饭足浮生。"
        ],
        "title": "东斋杂咏 菊",
        "id": "49b4e60b-f478-4b00-9d0a-51ea61dba42a"
    },
    {
        "author": "张耒",
        "paragraphs": [
            "点点青萍秋後衰，溶溶晴日见鱼儿。",
            "水边窥影何方客，自照行吟憔悴姿。"
        ],
        "title": "东斋杂咏 盆池",
        "id": "938c0f43-5109-46a5-8e0b-d1adaffc81b2"
    },
    {
        "author": "张耒",
        "paragraphs": [
            "雪霜未死阅年华，危叶萧萧战古槎。",
            "袅袅秋风官舍冷，半枝斜日带啼鸦。"
        ],
        "title": "东斋杂咏 老槐",
        "id": "d2a01be5-2d6b-476b-aacc-450115c099e6"
    },
    {
        "author": "张耒",
        "paragraphs": [
            "畿县尘埃不可论，故山乔木尚能存。",
            "不缘去垢须青荚，自爱苍鳞百岁根。"
        ],
        "title": "东斋杂咏 皂荚",
        "id": "a89732d8-60d7-44c2-84cc-c96f766b143b"
    },
    {
        "author": "张耒",
        "paragraphs": [
            "门前尘土慵驱马，堂上文书厌坐曹。",
            "只有南窗慰人意，寒灯清夜读离骚。"
        ],
        "title": "东斋杂咏 南窗",
        "id": "58bc5b7e-b75d-4ef9-9522-a70f19903521"
    },
    {
        "author": "张耒",
        "paragraphs": [
            "纸阁芦帘小榻安，一裘容易却轻寒。",
            "谁惊午枕江湖梦，风落晴窗柏子干。"
        ],
        "title": "东斋杂咏 道榻",
        "id": "faf7e877-789e-4c25-a68d-d3d8018b2cb1"
    },
    {
        "author": "张耒",
        "paragraphs": [
            "墙东椿老叶已尽，堂下菊丛无复香。",
            "长安风埃岁已晚，闭门不出马毛长。"
        ],
        "title": "墙东二首  其一",
        "id": "0a715e2d-70d8-4ea8-a912-e18539fa64e0"
    },
    {
        "author": "张耒",
        "paragraphs": [
            "岁晚长安足风土，天寒官舍少文书。",
            "下马闭门复无事，壁间佛像对铜炉。"
        ],
        "title": "墙东二首  其二",
        "id": "d756fbce-1a64-4e83-976c-9a54edd08aa0"
    },
    {
        "author": "张耒",
        "paragraphs": [
            "斋祠太一馆清真，望秩名山固有神。",
            "斜日苑门人不到，灵风自扫石床尘。"
        ],
        "title": "凝祥三首  其一",
        "id": "a76ff24e-329d-4df7-a982-0d3dc451ca0e"
    },
    {
        "author": "张耒",
        "paragraphs": [
            "已随芳草藉杯盘，更任垂杨拂马鞍。",
            "斜日两竿眠犊晚，春波一眼去鳬寒。"
        ],
        "title": "凝祥三首  其二",
        "id": "efdc9fe3-9fb2-40e2-8647-423262153f67"
    },
    {
        "author": "张耒",
        "paragraphs": [
            "奉灵桃李已堪攀，只有春风作往还。",
            "园吏不须防客到，长安从古少人闲。"
        ],
        "title": "凝祥三首  其三",
        "id": "a07b3523-6921-4d80-9053-8c5c3c2bd89d"
    },
    {
        "author": "张耒",
        "paragraphs": [
            "金沙倩丽闺中秀，酴醾谢郎林下风。",
            "欲试此心无结习，两株常守浄名翁。"
        ],
        "title": "谢人惠金沙酴醾二首  其一",
        "id": "9bb32228-8662-4ab7-a35a-3295c1f69296"
    },
    {
        "author": "张耒",
        "paragraphs": [
            "金沙丰腴合德艳，酴醾轻盈飞燕身。",
            "久无丹白应知我，齐散天香供道人。"
        ],
        "title": "谢人惠金沙酴醾二首  其二",
        "id": "c4a61be6-62ca-4998-9fef-7c4aed2527b0"
    },
    {
        "author": "张耒",
        "paragraphs": [
            "灵风依伞绣舆深，仗外犹疑警跸音。",
            "不似寻常游幸日，楼前鼓吹却沾襟。"
        ],
        "title": "奉安神考御容入景灵宫小臣获睹有感二首  其一",
        "id": "631b57fa-a042-4af5-8ba1-26db74a35ad4"
    },
    {
        "author": "张耒",
        "paragraphs": [
            "渭上衣冠故老哀，西陵石迳已莓苔。",
            "从今仗下新歌舞，长及年年献酎来。"
        ],
        "title": "奉安神考御容入景灵宫小臣获睹有感二首  其二",
        "id": "d2ed3718-172a-48a0-a31b-db9aefdf2a29"
    },
    {
        "author": "张耒",
        "paragraphs": [
            "天寒书殿晓班清，气爽仙盘瑞露零。",
            "讲罢羣公佩声散，一竿宫日转槐庭。"
        ],
        "title": "次韵子由舍人先生追读迩英绝句四首  其一",
        "id": "adb2db2a-03fc-4f9a-906f-69ec99b58a72"
    },
    {
        "author": "张耒",
        "paragraphs": [
            "联翩右史直西垣，旧墨螭头点未干。",
            "自是退之平昔事，可须惭着进贤冠。"
        ],
        "title": "次韵子由舍人先生追读迩英绝句四首  其二",
        "id": "6590c0ea-88c5-4c41-aea6-cab3c588f881"
    },
    {
        "author": "张耒",
        "paragraphs": [
            "冠佩煌煌拱北辰，道人风骨自轩轩。",
            "茯苓松下龟鼋老，须乞灵丹一粒吞。"
        ],
        "title": "次韵子由舍人先生追读迩英绝句四首  其三",
        "id": "debcd0e6-ab4c-4bd7-b7e7-bc92ceb8f8bf"
    },
    {
        "author": "张耒",
        "paragraphs": [
            "恭默谁聆金玉音，陶甄万物付无心。",
            "君王好学真天意，忧国论思不厌深。"
        ],
        "title": "次韵子由舍人先生追读迩英绝句四首  其四",
        "id": "10edb35e-7510-4bac-99ba-0dd640405ef6"
    },
    {
        "author": "张耒",
        "paragraphs": [
            "日暖风檐翻乳燕，晓寒露柳啭流莺。",
            "荒园日日东风里，吹尽闲花香草生。"
        ],
        "title": "荒园",
        "id": "28d988cd-700b-40c3-8d3a-100c25045aba"
    },
    {
        "author": "张耒",
        "paragraphs": [
            "无酒消忧寒未减，隔帷相对一灯愁。",
            "虫声唤觉五更梦，风雨满庭桐叶秋。"
        ],
        "title": "东海旅夜二首  其一",
        "id": "bb5678e3-4970-4792-a892-76a6b4233029"
    },
    {
        "author": "张耒",
        "paragraphs": [
            "兰釭背壁影微微，千里天涯客梦归。",
            "一夜海风声不断，晓来寒叶满庭飞。"
        ],
        "title": "东海旅夜二首  其二",
        "id": "0d9131f2-9a91-4c25-9eba-6a70c88840dd"
    },
    {
        "author": "张耒",
        "paragraphs": [
            "忆昨东风吹马蹄，瓦关分袂涕交挥。",
            "淮阳风物应如旧，独在柯山送雁归。"
        ],
        "title": "寄李不危",
        "id": "4e29b8fb-07d0-45e0-bb64-02e26074b5bc"
    },
    {
        "author": "张耒",
        "paragraphs": [
            "坐无灯火夜萧然，马上匆匆未晓天。",
            "值驿老兵应笑我，肯将斗粟换高眠。"
        ],
        "title": "晓发途中",
        "id": "f8ab9e5b-18c3-4a4a-b582-98afbb375de7"
    },
    {
        "author": "张耒",
        "paragraphs": [
            "病来久不上层台，窗有蜘蛛迳有苔。",
            "多少山茶梅子树，未开齐待主人来。"
        ],
        "title": "病起登叠嶂楼",
        "id": "0d25ad6f-cbe6-4780-b12c-57775b5ebbd7"
    },
    {
        "author": "张耒",
        "paragraphs": [
            "苏子诗如刃发硎，十章入耳韵泠泠。",
            "文章三昧无多子，祇守君家旧典刑。"
        ],
        "title": "观苏仲南诗卷",
        "id": "73187a2a-9ab0-49ff-a855-d2f940a75107"
    },
    {
        "author": "张耒",
        "paragraphs": [
            "异时文席许论诗，三载江湖读楚词。",
            "自笑酸寒无好语，少年仓氏独相知。"
        ],
        "title": "读仲南和诗",
        "id": "4ffe9a68-92aa-45a5-9141-003dd23b7d81"
    },
    {
        "author": "张耒",
        "paragraphs": [
            "曾约西湖薄主人，只今湖色已知春。",
            "会须多载连车酒，绝胜寒仓满目尘。"
        ],
        "tags": [
            "西湖"
        ],
        "title": "谢仲南和诗",
        "id": "66678313-2a33-4026-85da-36e4c6744cf2"
    },
    {
        "author": "张耒",
        "paragraphs": [
            "溶漾澄明彻底清，鸬鹚惯客不相惊。",
            "却疑洛水新霜後，八节滩津石柱声。"
        ],
        "title": "渡沙河",
        "id": "d00c0d1e-4c5e-4173-b146-9164c48cc117"
    },
    {
        "author": "张耒",
        "paragraphs": [
            "大夫风韵如彭泽，五柳萧森手自栽。",
            "我亦扁舟倦游者，登临聊复赋归来。"
        ],
        "title": "题五柳亭",
        "id": "bb254a2f-b4a9-4062-b657-15b7b416c153"
    },
    {
        "author": "张耒",
        "paragraphs": [
            "尘壁苍茫有旧题，十年重见一伤悲。",
            "野僧欲与论前事，自说年多不复知。"
        ],
        "title": "项城道中",
        "id": "642af884-0d9d-4118-b2f6-6121412b6798"
    },
    {
        "author": "张耒",
        "paragraphs": [
            "苹芷江边已五年，厌闻风浪打船舷。",
            "南风萧艾荒凉野，时望高丘一慨然。"
        ],
        "title": "离京後作七首  其一",
        "id": "ca7e6da3-b9f1-4b69-b558-2f0e2f7ef06c"
    },
    {
        "author": "张耒",
        "paragraphs": [
            "水谙送客浑无浪，风解留人却有情。",
            "今夜榆林系帆宿，却从北斗望天心。"
        ],
        "title": "离京後作七首  其二",
        "id": "24bcae38-121c-49c2-8508-13310535ba71"
    },
    {
        "author": "张耒",
        "paragraphs": [
            "灌畦沽酒两三家，春去芳丛有晚花。",
            "莫道长安在天上，女牛犹有客乘槎。"
        ],
        "title": "离京後作七首  其三",
        "id": "d78f1818-ba13-4b33-9718-5f479cd8881f"
    },
    {
        "author": "张耒",
        "paragraphs": [
            "一水夷犹达汝阴，年华客意两相侵。",
            "河边无限青青草，揽辔何人系此心。"
        ],
        "title": "离京後作七首  其四",
        "id": "d56daaf4-d4e6-4c98-9814-d434ff231de6"
    },
    {
        "author": "张耒",
        "paragraphs": [
            "过雨陂塘处处深，南风萧艾欲成林。",
            "道边拾穗行歌者，亦有丰年一饱心。"
        ],
        "title": "离京後作七首  其五",
        "id": "06cdaac3-dbbc-48a3-a597-c69a7ae93dbf"
    },
    {
        "author": "张耒",
        "paragraphs": [
            "高槐老柳舞南风，晴日家家蚕麦中。",
            "芟尽黄云见原隰，却教风雨洗长空。"
        ],
        "title": "离京後作七首  其六",
        "id": "f87fc4ee-2ddb-4381-9ef4-2b75023a43a0"
    },
    {
        "author": "张耒",
        "paragraphs": [
            "燕雀翩翻夏屋深，成溪桃李已成阴。",
            "黄鹂深处无人见，时有清风递好音。"
        ],
        "title": "离京後作七首  其七",
        "id": "19f2cc50-c35b-4598-8f3f-a9ca90885a3f"
    },
    {
        "author": "张耒",
        "paragraphs": [
            "官闲身世两悠悠，种竹栽花一散愁。",
            "黄菊丛边对疏雨，一年怀抱此时秋。"
        ],
        "title": "对菊花二首  其一",
        "id": "43d8f873-f150-49ae-8122-c466f8bfed84"
    },
    {
        "author": "张耒",
        "paragraphs": [
            "躬耕遇岁真吾事，牛下齐儿妇妾歌。",
            "招饮风烟过闲日，遶篱栽菊可如何。"
        ],
        "title": "对菊花二首  其二",
        "id": "4bc19daf-2962-4786-be10-a50b6d47bfea"
    },
    {
        "author": "张耒",
        "paragraphs": [
            "春愁已逐莺花尽，野果垂檐绿叶稠。",
            "天上几回飞破镜，端居未折大刀头。"
        ],
        "title": "初夏谒告家居值风雨偶作二绝  其一",
        "id": "874f06b1-302c-450a-95af-6c4efcb65bc4"
    },
    {
        "author": "张耒",
        "paragraphs": [
            "高堂终日雨潺潺，却着重裘尚薄寒。",
            "风雨似秋君莫怪，客愁天色两相关。"
        ],
        "title": "初夏谒告家居值风雨偶作二绝  其二",
        "id": "0b11b80c-46bc-4b71-9d04-d1d941087507"
    },
    {
        "author": "张耒",
        "paragraphs": [
            "翠蔓垂檐笋过篱，幽禽终日傍窗啼。",
            "山林胜处平生事，他日何妨动我思。"
        ],
        "title": "西窗杂咏三首  其一",
        "id": "00672782-8500-4161-ba97-5d085fe6834d"
    },
    {
        "author": "张耒",
        "paragraphs": [
            "穿篱两竹是龙孙，风叶萧萧便有闻。",
            "却到葛陂心未已，更将甘雨洒川原。"
        ],
        "title": "西窗杂咏三首  其二",
        "id": "147467c6-d6ec-49c5-97e6-07b676494dd7"
    },
    {
        "author": "张耒",
        "paragraphs": [
            "稻畦新插绿云齐，雨过沟塍水接溪。",
            "到舍妻儿劳勤苦，白醪缸畔醉如泥。"
        ],
        "title": "西窗杂咏三首  其三",
        "id": "016eda21-7ecf-4638-8420-1e94eafeaa4c"
    },
    {
        "author": "张耒",
        "paragraphs": [
            "何独王郎与尔欢，一年惭愧碧琅玕。",
            "葛陂一别知何处，见尽人间行路难。"
        ],
        "title": "别齐安税务窗竹二绝  其一",
        "id": "0235ee29-b7bb-4731-896b-d23c1127ebca"
    },
    {
        "author": "张耒",
        "paragraphs": [
            "随流泛梗虽无定，别渚栖鸿亦有情。",
            "为问竹窗清夜月，从今谁解听秋声。"
        ],
        "title": "别齐安税务窗竹二绝  其二",
        "id": "b672855b-e6d9-4e0d-899b-d22c9aaba4c4"
    },
    {
        "author": "张耒",
        "paragraphs": [
            "幽人睡足芭蕉雨，独岸纶巾几案凉。",
            "谁和熏风来殿阁，不知陋巷有羲皇。"
        ],
        "title": "四月二十三日昼睡起",
        "id": "427cfea8-ed1a-48da-97cd-a2da0b50c19e"
    },
    {
        "author": "张耒",
        "paragraphs": [
            "白发人惊老阿童，横江聊借半帆风。",
            "却嗟缚得穷孙皓，未似高歌醉闭篷。"
        ],
        "title": "渡江",
        "id": "b43c5a58-bdc1-48fb-94f9-ff8f04d4a8bf"
    },
    {
        "author": "张耒",
        "paragraphs": [
            "异时随举孝廉郎，旗盖相承据一方。",
            "肠绕阊门祥已定，将军毕竟是吴王。"
        ],
        "title": "吴王郊台",
        "id": "43d4e63f-80f1-4f61-9c06-232117c5336d"
    },
    {
        "author": "张耒",
        "paragraphs": [
            "满坐绳床百事贫，荒溪古屋四无邻。",
            "为生易足君无笑，渠是人间得计人。"
        ],
        "title": "题寒溪长老方丈",
        "id": "1f6ea13a-7571-41c4-88b1-1f959a355129"
    },
    {
        "author": "张耒",
        "paragraphs": [
            "沧江初夜雨翻盆，将晓风声战乱云。",
            "篱下寒鸡鸣晓苦，老人先起自开门。"
        ],
        "title": "早起二首  其一",
        "id": "3eb0c1b6-8b75-4150-90ef-af18ef80f04b"
    },
    {
        "author": "张耒",
        "paragraphs": [
            "风鸣槁叶未辞枝，雨湿疏梅欲弄姿。",
            "地下一阳应蹀躞，世间浑未有人知。"
        ],
        "title": "早起二首  其二",
        "id": "0cd9d582-6c8d-47f2-a827-dd56d93a8bc2"
    },
    {
        "author": "张耒",
        "paragraphs": [
            "荻篱茅屋柯山下，卖餠归来也作冬。",
            "不见长安竞时节，车如流水马如龙。"
        ],
        "title": "冬至赠潘郎二首  其一",
        "id": "5e56672b-7c03-4e50-bfdc-3acbe74f575f"
    },
    {
        "author": "张耒",
        "paragraphs": [
            "五更人语起江城，歌笑喧喧天欲明。",
            "酌酒寿君但一醉，百年珍重是人情。"
        ],
        "title": "冬至赠潘郎二首  其二",
        "id": "3b2c5250-f3e9-46eb-902f-39bbf91bf5a3"
    },
    {
        "author": "张耒",
        "paragraphs": [
            "袅袅樯乌转晚空，娟娟霜月入窗栊。",
            "岸头杨柳如怜客，犹舞萧萧五两风。"
        ],
        "title": "发孝感",
        "id": "b3a735c0-8a76-4464-b8cb-81d127ea57db"
    },
    {
        "author": "张耒",
        "paragraphs": [
            "幽人睡足戴纶巾，策杖开门卯酒醺。",
            "黄叶满山乌鹊嗓，江城秋日少行人。"
        ],
        "title": "柯山杂诗四首  其一",
        "id": "dad452c7-b134-44ea-b635-ddff606070cd"
    },
    {
        "author": "张耒",
        "paragraphs": [
            "萧萧茅屋土山前，翁媪关门去获田。",
            "朝日满檐鸡犬静，荻篱深处有炊烟。"
        ],
        "title": "柯山杂诗四首  其二",
        "id": "22cfd740-29d1-44ad-b3ee-45863530c84c"
    },
    {
        "author": "张耒",
        "paragraphs": [
            "断涧横桥卧古槎，晚鸡鸣处有人家。",
            "山头月出疏钟断，江上风高落雁斜。"
        ],
        "title": "柯山杂诗四首  其三",
        "id": "f5be0719-9f8a-4901-bc6b-285c0e5f5320"
    },
    {
        "author": "张耒",
        "paragraphs": [
            "九月江城霜气清，旅人寒事略经营。",
            "隔窗便是山前树，永夜叶声如雨声。"
        ],
        "title": "柯山杂诗四首  其四",
        "id": "6072916c-55f5-4c32-93a6-7d7e366d3ac1"
    },
    {
        "author": "张耒",
        "paragraphs": [
            "天高列岫出林外，霜落大江流地中。",
            "晚日桥边数归牧，牛羊部分听儿童。"
        ],
        "title": "绝句九首  其一",
        "id": "48cacc83-7a54-4152-9643-48e7fea28af5"
    },
    {
        "author": "张耒",
        "paragraphs": [
            "树头三唱鸡宾日，门外斜行雁寄书。",
            "十月江城霜霰薄，满山林叶乱蓝朱。"
        ],
        "title": "绝句九首  其二",
        "id": "af3765d5-8980-4116-8513-085f413e69f5"
    },
    {
        "author": "张耒",
        "paragraphs": [
            "晓起山鸦噪作团，西园霜木倚空寒。",
            "风高断雁呼前伴，雨止归云赴旧山。"
        ],
        "title": "绝句九首  其三",
        "id": "ff3faab6-5776-4c3d-8271-c440b871c083"
    },
    {
        "author": "张耒",
        "paragraphs": [
            "千林黄叶总飞霜，寂历疏梅未肯妆。",
            "谁信轮囷卧山木，心知九地有微阳。"
        ],
        "title": "绝句九首  其四",
        "id": "c6b75c15-162b-462b-a761-5550c8eaa06f"
    },
    {
        "author": "张耒",
        "paragraphs": [
            "空山风雨冷蓬茅，晨起幽人理缊袍。",
            "深闭衡门且无出，湿云如墨怒江号。"
        ],
        "title": "绝句九首  其五",
        "id": "63de7486-764a-4e6d-b0be-50de43188f68"
    },
    {
        "author": "张耒",
        "paragraphs": [
            "老去不禁茶力悍，两瓯破尽五更眠。",
            "月团三百真魔物，欲乞当垆当酒钱。"
        ],
        "title": "绝句九首  其六",
        "id": "5b20912d-c5c7-4811-ac74-cf3aada53dbf"
    },
    {
        "author": "张耒",
        "paragraphs": [
            "读书老眼苦眵昏，茗饮无端遣梦魂。",
            "到处相逢真可喜，祇应酒是好知闻。"
        ],
        "title": "绝句九首  其七",
        "id": "302d1f48-21ad-4d20-b832-5ea54e1359be"
    }
]