[
    {
        "author": "賈島",
        "paragraphs": [
            "如聞長嘯春風裏，荆棘叢邊訪舊蹤。",
            "地接蘇門山近遠，荒臺突兀抵高峰。"
        ],
        "title": "阮籍嘯臺",
        "id": "ea048c96-7ee0-4af8-b89e-d06ecc14d4aa"
    },
    {
        "author": "賈島",
        "paragraphs": [
            "小池誰見鑿時初，走水南來十里餘。",
            "樓上日斜吹暮角，院中人出鎖遊魚。"
        ],
        "title": "滕校書使院小池",
        "id": "bf244021-c3cf-4c94-9a20-db719d7036e9"
    },
    {
        "author": "賈島",
        "paragraphs": [
            "司馬雖然聽曉鐘，尚猶高枕恣疎慵。",
            "請詩僧過三門水，賣藥人歸五老峰。",
            "移舫綠陰深處息，登樓涼夜此時逢。",
            "杜陵惆悵臨相餞，未寢月前多屐蹤。"
        ],
        "title": "送陝府王建司馬",
        "id": "82ed511f-3b9a-4519-b7de-eba88f3a89c8"
    },
    {
        "author": "賈島",
        "paragraphs": [
            "世難那堪恨旅遊，龍鍾更是對窮秋。",
            "故園千里數行淚，鄰杵一聲終夜愁。",
            "月到寒窗空皓皛，風翻落葉更颼飀。",
            "此心不向常人說，倚識平津萬戶侯。"
        ],
        "title": "上谷旅夜",
        "id": "5f1960e1-5280-4a75-9521-71557978f7b9"
    },
    {
        "author": "賈島",
        "paragraphs": [
            "夏臘今應三十餘，不離樹下塚間居。",
            "貌堪良匠抽毫寫，行稱高僧續傳書。",
            "落澗水聲來遠遠，當空月色自如如。",
            "白衣只在青門裏，心每相親跡且疎。"
        ],
        "title": "寄無得頭陀",
        "id": "579805b9-d4c7-4d0f-9b48-165ead38e0c6"
    },
    {
        "author": "賈島",
        "paragraphs": [
            "鷺雛相逐出深籠，頂各有絲莖數同。",
            "灑石多霜移足冷，隔城遠樹挂巢空。",
            "其如盡在灘聲外，何似雙飛浦色中。",
            "見此池潭卿自鑿，清泠太液底潛通。"
        ],
        "title": "崔卿池上雙白鷺",
        "id": "5f309673-cce0-4721-b472-318a1dd75e39"
    },
    {
        "author": "賈島",
        "paragraphs": [
            "短褐身披滿漬苔，靈溪深處觀門開。",
            "却從城裏移琴去，許到山中寄藥來。",
            "臨水古壇秋醮罷，宿杉幽鳥夜飛迴。",
            "丹梯願逐真人上，日夕歸心白髮催。"
        ],
        "title": "送胡道士",
        "id": "2d06bbf3-c860-4af6-a1e9-4213692b9673"
    },
    {
        "author": "賈島",
        "paragraphs": [
            "此心曾與木蘭舟，直到天南潮水頭。",
            "隔嶺篇章來華岳，出關書信過瀧流。",
            "峰懸驛路殘雲斷，海浸城根老樹秋。",
            "一夕瘴煙風卷盡，月明初上浪西樓。"
        ],
        "tags": [
            "憧憬",
            "友情"
        ],
        "title": "寄韓潮州愈",
        "id": "c8395644-390a-487e-9d7c-8bade82c9940"
    },
    {
        "author": "賈島",
        "paragraphs": [
            "疎林荒宅古坡前，久住還因太守憐。",
            "漸老更思深處隱，多閑數得上方眠。",
            "鼠拋貧屋收田日，鴈度寒江擬雪天。",
            "身是龍鍾應是分，水曹芸閣枉來篇。"
        ],
        "title": "詶張籍王建",
        "id": "5e396e0f-3a6d-4d6b-9a02-2df35747d3a8"
    },
    {
        "author": "賈島",
        "paragraphs": [
            "曲陽分散會京華，見說三年住海涯。",
            "別後解餐蓬虆子，向前未識牡丹花。",
            "偶逢日者敎求祿，終傍泉聲擬置家。",
            "蹋雪攜琴相就宿，夜深開戶斗牛斜。"
        ],
        "title": "逢博陵故人彭兵曹",
        "id": "570100e7-dd0c-4162-9564-6cc67ee6b16a"
    },
    {
        "author": "賈島",
        "paragraphs": [
            "二十年中餌茯苓，致書半是老君經。",
            "東都舊住商人宅，南國新修道士亭。",
            "鑿石養蜂休買蜜，坐山秤藥不爭星。",
            "古來隱者多能卜，欲就先生問丙丁。"
        ],
        "title": "贈牛山人",
        "id": "22d7340e-94bc-4f5f-a5ad-7d5efb23a72e"
    },
    {
        "author": "賈島",
        "paragraphs": [
            "君立天驕發使車，冊文字字著金書。",
            "漸通青塚鄉山盡，欲達皇情譯語初。",
            "調角寒城邊色動，下霜秋磧鴈行疎。",
            "旌旗來往幾多日，應向途中見歲除。"
        ],
        "title": "送于中丞使回紇冊立",
        "id": "2e2caaa2-7ac0-45df-b883-7b8de963ccc5"
    },
    {
        "author": "賈島",
        "paragraphs": [
            "時當苦熱遠行人，石壁飛泉濺馬身。",
            "又到鍾陵知務大，還浮湓浦屬秋新。",
            "早程猨呌雲深極，宿館禽驚葉動頻。",
            "前者已聞廉使薦，兼言有畫靜邊塵。"
        ],
        "title": "送劉侍御重使江西",
        "id": "fb829964-dd5a-4cf5-8b0b-76da1891e2cd"
    },
    {
        "author": "賈島",
        "paragraphs": [
            "誦經千紙得爲僧，麈尾持行不拂蠅。",
            "古塔月高聞呪水，新壇日午見燒燈。",
            "一雙童子澆紅藥，百八真珠貫綵繩。",
            "且說近來心裏事，仇讎相對似親朋。"
        ],
        "title": "贈圓上人",
        "id": "c6b8454d-8c53-446a-86f6-75c5480a6d6b"
    },
    {
        "author": "賈島",
        "paragraphs": [
            "庭樹幾株陰入戶，主人何在客聞蟬。",
            "鑰開原上高樓鎖，瓶汲池東古井泉。",
            "趂靜野禽曾後到，休吟鄰叟始安眠。",
            "仙都山水誰能憶，西去風濤書滿船。"
        ],
        "title": "處州李使君改任遂州因寄贈",
        "id": "3f3761d5-9e2e-418f-ad19-1c505cd31839"
    },
    {
        "author": "賈島",
        "paragraphs": [
            "袈裟影入禁池清，猶憶鄉山近赤城。",
            "籬落罅間寒蟹過，莓苔石上晚蛩行。",
            "期登野閣閑應甚，阻宿山房疾未平。",
            "聞說又尋南岳去，無端詩思忽然生。"
        ],
        "title": "酬慈恩寺文郁上人",
        "id": "4f921067-eb63-4575-85e6-6dc5f1f0841c"
    },
    {
        "author": "賈島",
        "paragraphs": [
            "維摩青石講初休，緣訪親宗到普州。",
            "我有軍持憑弟子，岳陽溪裏汲寒流。"
        ],
        "title": "訪鑒玄師姪",
        "id": "6d3c5fed-5305-4b58-97fa-ee458ae5eee0"
    },
    {
        "author": "賈島",
        "paragraphs": [
            "蟋蟀漸多秋不淺，蟾蜍已沒夜應深。",
            "三更兩鬢幾枝雪，一念雙峰四祖心。"
        ],
        "title": "夜坐",
        "id": "f220a485-b9cf-44ee-92ac-9dfd9e52b51c"
    },
    {
        "author": "賈島",
        "paragraphs": [
            "門外便伸千里別，無車不得到河梁。",
            "高樓直上百餘尺，今日爲君南望長。"
        ],
        "title": "送別",
        "id": "a0c4e0c4-801a-422b-b20d-3b75910570eb"
    },
    {
        "author": "賈島",
        "paragraphs": [
            "新蟬忽發最高枝，不覺立聽無限時。",
            "正遇友人來告別，一心分作兩般悲。"
        ],
        "title": "聞蟬感懷",
        "id": "97ad574a-7895-4d98-adbc-08c621f7f48c"
    },
    {
        "author": "賈島",
        "paragraphs": [
            "詩成一夜月中題，便臥松風到曙雞。",
            "帶月時聞山鳥語，郡城知近武陵溪。"
        ],
        "title": "夏夜上谷宿開元寺",
        "id": "40b676f4-ff69-42d6-9325-5b7d3f9a63e1"
    },
    {
        "author": "賈島",
        "paragraphs": [
            "出家初隷何方寺，上國西明御水東。",
            "却見舊房堦下樹，別來二十一春風。"
        ],
        "title": "送于總持歸京",
        "id": "8325674d-a4a3-447c-b828-4d5d41c8ac03"
    },
    {
        "author": "賈島",
        "paragraphs": [
            "月中時呌葉紛紛，不異洞庭霜夜聞。",
            "翎羽如今從放長，猶能飛起向孤雲。"
        ],
        "tags": [
            "洞庭湖"
        ],
        "title": "崔卿池上鶴",
        "id": "172ac0dc-f264-4c00-ba3b-213ca0d6d916"
    },
    {
        "author": "賈島",
        "paragraphs": [
            "高亭林表迥嵯峨，獨坐秋宵不寢多。",
            "玉兔玉人歌裏出，白雲難似莫相和。"
        ],
        "title": "登田中丞高亭",
        "id": "e30d6701-1d8a-4d9b-95ea-325f5065eda5"
    },
    {
        "author": "賈島",
        "paragraphs": [
            "不知今夕是何夕，催促陽臺近鏡臺。",
            "誰道芙蓉水中種，青銅鏡裏一枝開。"
        ],
        "title": "友人婚楊氏催妝",
        "id": "f4d56c7c-df1f-4dc1-9637-1a594faef343"
    },
    {
        "author": "賈島",
        "paragraphs": [
            "他寢此時吾不寢，近秋三五日逢晴。",
            "相思唯有霜臺月，望盡孤光見却生。"
        ],
        "title": "酬朱侍御望月見寄",
        "id": "e71b6625-f5ea-496a-967a-75e294b41406"
    },
    {
        "author": "賈島",
        "paragraphs": [
            "新起此堂開北窗，當窗山隔一重江。",
            "白茅草苫重重密，愛此秋天夜雨淙。"
        ],
        "title": "題韋雲叟草堂",
        "id": "363b8932-110c-4914-9908-1cbc43c9dc69"
    },
    {
        "author": "賈島",
        "paragraphs": [
            "溪裏晚從池岸出，石泉秋急夜深聞。",
            "木蘭船共山人上，月映渡頭零落雲。"
        ],
        "title": "和韓吏部泛南溪",
        "id": "7fbb8ad9-85d1-4e8c-af90-10c309744ac3"
    },
    {
        "author": "賈島",
        "paragraphs": [
            "背如刀截機頭錦，面似升量澗底泉。",
            "銅雀臺南秋日後，照來照去已三年。"
        ],
        "title": "方鏡",
        "id": "f8593c7b-a58c-4f96-9b69-1b7f30b9b58d"
    },
    {
        "author": "賈島",
        "paragraphs": [
            "黍穗豆苗侵古道，晴原午後早秋時。",
            "故人相憶僧來說，楊柳無風蟬滿枝。"
        ],
        "title": "詶姚合",
        "id": "cbae4436-47c4-4df0-81ad-062bab528c81"
    },
    {
        "author": "賈島",
        "paragraphs": [
            "遍參尊宿遊方久，名岳奇峰問此公。",
            "五月半間看瀑布，青城山裏白雲中。"
        ],
        "title": "送靈應上人",
        "id": "a94fc010-0cd4-462a-a738-53245b9442a1"
    },
    {
        "author": "賈島",
        "paragraphs": [
            "常言喫藥全勝飯，華岳松邊採茯神。",
            "不遣髭鬚一莖白，擬爲白日上昇人。"
        ],
        "title": "贈丘先生",
        "id": "f4c2326d-0fb5-4188-979c-332a54ceea94"
    },
    {
        "author": "賈島",
        "paragraphs": [
            "客舍幷州已十霜，歸心日夜憶咸陽。",
            "無端更渡桑乾水，却望幷州是故鄉。"
        ],
        "tags": [
            "思乡"
        ],
        "title": "渡桑乾",
        "id": "89ef4498-db55-4011-b531-c9f49b8ec723"
    },
    {
        "author": "賈島",
        "paragraphs": [
            "逸人期宿石牀中，遣我開扉對晚空。",
            "不知何處嘯秋月，閑著松門一夜風。"
        ],
        "title": "夜期嘯客呂逸人不至",
        "id": "73498ff0-87e4-4229-ae32-531fdc32c339"
    },
    {
        "author": "賈島",
        "paragraphs": [
            "環爐促席復持杯，松院雙扉向月開。",
            "座上同聲半先達，名山獨入此心來。"
        ],
        "title": "夜集烏行中所居",
        "id": "e81eb208-19b7-4d0f-97c8-fada6606d205"
    },
    {
        "author": "賈島",
        "paragraphs": [
            "揀得林中最細枝，結根石上長身遲。",
            "莫嫌滴瀝紅斑少，恰似湘妃淚盡時。"
        ],
        "title": "贈梁浦秀才斑竹拄杖",
        "id": "7ebfe239-c6b5-4a84-9f9c-8ade495d1521"
    },
    {
        "author": "賈島",
        "paragraphs": [
            "野寺入時春雪後，崎嶇得到此房前。",
            "老僧不出迎朝客，已住上方三十年。"
        ],
        "title": "尋石甕寺上方",
        "id": "6cd53d54-86dd-439a-a5fe-b09f2c181b47"
    },
    {
        "author": "賈島",
        "paragraphs": [
            "峰前峰後寺新秋，絕頂高窗見沃洲。",
            "人在定中聞蟋蟀，鶴從棲處挂獼猴。",
            "山鐘夜渡空江水，汀月寒生古石樓。",
            "心憶懸帆身未遂，謝公此地昔年遊。"
        ],
        "title": "早秋寄題天竺靈隱寺",
        "id": "bcabcef4-8664-48db-aa56-9d13c10c72a1"
    },
    {
        "author": "賈島",
        "paragraphs": [
            "魏都城裏曾遊熟，才子齋中止泊多。",
            "去日綠楊垂紫陌，歸時白草夾黃河。",
            "新詩不覺千迴詠，古鏡曾經幾度磨。",
            "惆悵心思滑臺北，滿杯濃酒與愁和。"
        ],
        "tags": [
            "黄河"
        ],
        "title": "黎陽寄姚合",
        "id": "e980ce8b-0977-4361-a9b6-ab7923c63c2b"
    },
    {
        "author": "賈島",
        "paragraphs": [
            "歸寧髣髴三千里，月向船窗見幾宵。",
            "野鼠獨偷高樹果，前山漸見短禾苗。",
            "更深柵鎖淮波疾，葦動風生雨氣遙。",
            "重入石頭城下寺，南朝杉老未乾燋。"
        ],
        "title": "送崔約秀才",
        "id": "b463925b-db0a-4a6c-8dbe-841b2fc0ef39"
    },
    {
        "author": "賈島",
        "paragraphs": [
            "縱把書看未省勤，一生生計秖長貧。",
            "可能在世無成事，不覺離家作老人。",
            "中嶽深林秋獨往，南原多草夜無鄰。",
            "經年抱疾誰來問，野鳥相過啄木頻。"
        ],
        "title": "詠懷",
        "id": "d9569ee4-9de8-42bc-bf26-49e45c131651"
    },
    {
        "author": "賈島",
        "paragraphs": [
            "三十年來長在客，兩三行淚忽然垂。",
            "白衣蒼鬢經過嬾，赤日朱門偃息遲。",
            "花發應耽新熟酒，草顛還寫早朝詩。",
            "不緣馬死西州去，畫角堪聽是曉吹。"
        ],
        "title": "夏日寄高洗馬",
        "id": "37bf2ec4-65ce-482d-a196-f3ddb690dd28"
    },
    {
        "author": "賈島",
        "paragraphs": [
            "原下相逢便別離，蟬鳴關路使迴時。",
            "過淮漸有懸帆興，到越應將墜葉期。",
            "城上秋山生菊早，驛西寒渡落潮遲。",
            "已曾幾遍隨旌斾，去謁荒郊大禹祠。"
        ],
        "title": "送周判官元範赴越",
        "id": "b2f56545-b2b9-4c61-a498-a0a23c0c6542"
    },
    {
        "author": "賈島",
        "paragraphs": [
            "作尉長安始三日，忽思牛渚夢天台。",
            "楚山遠色獨歸去，灞水空流相送回。",
            "霜覆鶴身松子落，月分螢影石房開。",
            "白雲多處應頻到，寒澗泠泠漱古苔。"
        ],
        "title": "送羅少府歸牛渚",
        "id": "7b59434e-c8cf-4069-992f-fd1bd734fbb5"
    },
    {
        "author": "賈島",
        "paragraphs": [
            "江上修持積歲年，灘聲未擬住潺湲。",
            "誓從五十身披衲，便向三千界坐禪。",
            "月峽青城那有滯，天台廬岳豈無緣。",
            "昨宵忽夢遊滄海，萬里波濤在目前。"
        ],
        "title": "題童真上人",
        "id": "eb3e2e1e-d92a-472c-9ae7-641921da44e3"
    },
    {
        "author": "賈島",
        "paragraphs": [
            "一別羅浮竟未還，觀深廊古院多關。",
            "君來幾日行虛洞，仙去空壇在遠山。",
            "胎息存思當黑處，井華懸綆取朝間。",
            "弊廬道室雖鄰近，自樂冬陽炙背閑。"
        ],
        "title": "贈溫觀主",
        "id": "e28c9090-68c5-4f47-8dd4-af0996ce8f21"
    },
    {
        "author": "賈島",
        "paragraphs": [
            "太白山前終日見，十旬假滿擬秋尋。",
            "中峰絕頂非無路，北闕除書阻入林。",
            "朝謁此時閑野屐，宿齋何處止鳴砧？",
            "省中石鐙陪隨步，唯賞煙霞不厭深。"
        ],
        "title": "賀龐少尹除太常少卿",
        "id": "92623899-f54d-4c7a-9f2a-12e8d910465d"
    },
    {
        "author": "賈島",
        "paragraphs": [
            "箭頭破帖渾無敵，杖底敲毬遠有聲。",
            "馬走千蹄朝萬乘，地分三郡擁雙旌。",
            "春風欲盡山花發，曉角初吹客夢驚。",
            "不是邢公來鎮此，長安西北未能行。"
        ],
        "title": "上邠寧邢司徒",
        "id": "dda96013-c1b9-45a1-8931-c179a70ae5f9"
    },
    {
        "author": "賈島",
        "paragraphs": [
            "孤策遲迴洛水湄，孤禽嘹唳幸人知。",
            "嵩岳望中常待我，河梁欲上未題詩。",
            "新秋愛月愁多雨，古觀逢仙看盡棋。",
            "微眇此來將敢問，鳳凰何日定歸池。"
        ],
        "title": "欲遊嵩岳留別李少尹益",
        "id": "24557993-a632-4a04-8260-9477252f3506"
    },
    {
        "author": "賈島",
        "paragraphs": [
            "俊鳥還投高處栖，騰身戛戛下雲梯。",
            "有時透霧凌空去，無事隨風入草迷。",
            "迅疾月邊捎玉兔，遲迴日裏拂金雞。",
            "不緣毛羽遭零落，焉肯雄心向爾低。"
        ],
        "title": "病鶻吟",
        "id": "442b31d4-0c7e-4e45-820f-edb5f62f27f6"
    },
    {
        "author": "賈島",
        "paragraphs": [
            "從來多是遊山水，省泊禪舟月下濤。",
            "初過石橋年尚少，久辭天柱臘應高。",
            "青松帶雪懸銅錫，白髮如霜落鐵刀。",
            "常恐畫工援筆寫，身長七尺有眉毫。"
        ],
        "title": "贈僧",
        "id": "6f6df361-6f48-42e9-be2e-cbfb6e8d3564"
    },
    {
        "author": "賈島",
        "paragraphs": [
            "清重無過知內制，從前禮絕外庭人。",
            "看花在處多隨駕，召宴無時不及身。",
            "馬自賜來騎覺穩，詩緣見徹語長新。",
            "應憐獨向名場苦，曾十餘年浪過春。"
        ],
        "title": "贈翰林",
        "id": "e0ceccdb-f542-46cd-9331-052937e7bbe0"
    },
    {
        "author": "賈島",
        "paragraphs": [
            "邊臣說使朝天子，發語轟然激夏雷。",
            "高節羽書期獨傳，分符絳郡滯長材。",
            "啁啾鳥恐鷹鸇起，流散人歸父母來。",
            "自顧此身無所立，恭談祖德朵頤開。"
        ],
        "title": "頌德上賈常侍",
        "id": "63284c9b-55c9-4757-94c0-f3ec7f79bc21"
    },
    {
        "author": "賈島",
        "paragraphs": [
            "滿庭花木半新栽，石自平湖遠岸來。",
            "筍迸鄰家還長竹，地經山雨幾層苔。",
            "井當深夜泉微上，閣入高秋戶盡開。",
            "行背曲江誰到此，琴書鎖著未朝迴。"
        ],
        "title": "田將軍書院",
        "id": "7d2edcb0-f992-4d49-8aa6-56fd4c8e7725"
    },
    {
        "author": "賈島",
        "paragraphs": [
            "閉戶息機搔白首，中庭一樹有清陰。",
            "年年不改風塵趣，日日轉多泉石心。",
            "病起望山臺上立，覺來聽雨燭前吟。",
            "龐公相識元和歲，眷分依依直至今。"
        ],
        "title": "投龐少尹",
        "id": "7a0a3c22-a5bb-482f-8380-0eeee3258d3f"
    },
    {
        "author": "賈島",
        "paragraphs": [
            "水岸寒樓帶月躋，夏林初見岳陽溪。",
            "一㸃新螢報秋信，不知何處是菩提。"
        ],
        "title": "夏夜登南樓",
        "id": "ff4b7e44-8cc5-43e2-93b4-8c5eaf86e0be"
    },
    {
        "author": "賈島",
        "paragraphs": [
            "碣石山人一軸詩，終南山北數人知。",
            "擬看青龍寺裏月，待無一點夜雲時。"
        ],
        "tags": [
            "终南山"
        ],
        "title": "題青龍寺",
        "id": "f43b52da-d474-4712-92e0-cd619dcdf49f"
    },
    {
        "author": "賈島",
        "paragraphs": [
            "營當萬勝岡頭下，誓立千年不朽功。",
            "天子手擎新鉞斧，諫官請贈李文通。"
        ],
        "title": "贈李文通",
        "id": "54e48a8e-9032-4b01-8c8f-cbc17bc1df06"
    },
    {
        "author": "賈島",
        "paragraphs": [
            "無窮草樹昔誰栽，新起臨湖白石臺。",
            "半岸泥沙孤鶴立，三堂風雨四門開。",
            "荷翻團露驚秋近，柳轉斜陽過水來。",
            "昨夜北樓堪朗詠，虢城初鎖月裴回。"
        ],
        "title": "題虢州三堂贈吳郎中",
        "id": "b433d2de-3186-43a7-8af7-65497fb0f9ab"
    },
    {
        "author": "賈島",
        "paragraphs": [
            "池上時時松雪落，焚香煙起見孤燈。",
            "靜夜憶誰來對坐，曲江南岸寺中僧。"
        ],
        "title": "送僧",
        "id": "6f015d3d-d269-4ac4-b181-32aa8635b0f8"
    },
    {
        "author": "賈島",
        "paragraphs": [
            "三月正當三十日，風光別我苦吟身。",
            "共君今夜不須睡，未到曉鐘猶是春。"
        ],
        "tags": [
            "春天",
            "惜春"
        ],
        "title": "三月晦日贈劉評事",
        "id": "24d3133e-3019-4178-99d9-fe02bfc5c8d2"
    },
    {
        "author": "賈島",
        "paragraphs": [
            "新歲抱琴何處去，洛陽三十六峰西。",
            "生來未識山人面，不得一聽烏夜啼。"
        ],
        "title": "送張道者",
        "id": "0b01872c-7a21-44e6-841f-2d6664c0570a"
    },
    {
        "author": "賈島",
        "paragraphs": [
            "老子堂前花萬樹，先生曾見幾迴春。",
            "夜煎白石平明喫，不擬敎人哭此身。"
        ],
        "title": "題魚尊師院",
        "id": "9783c660-9f08-4d74-86f3-37490cd51315"
    },
    {
        "author": "賈島",
        "paragraphs": [
            "牀頭枕是溪中石，井底泉通竹下池。",
            "宿客未眠過夜半，獨聞山雨到來時。"
        ],
        "title": "宿村家亭子",
        "id": "34c7501c-ceec-4cb0-81fe-a330770c1e57"
    },
    {
        "author": "賈島",
        "paragraphs": [
            "歸蜀擬從巫峽過，何時得入舊房禪。",
            "寺中來後誰身化，起塔栽松向野田。"
        ],
        "title": "送稱上人",
        "id": "3ef551c0-e97a-45d0-9347-954c5a3ccd4e"
    },
    {
        "author": "賈島",
        "paragraphs": [
            "城角新居鄰靜寺，時從新閣上經樓。",
            "南山泉入宮中去，先向詩人門外流。"
        ],
        "title": "楊祕書新居",
        "id": "1297ee3c-04a7-4db1-828c-a46976f2b8f1"
    },
    {
        "author": "賈島",
        "paragraphs": [
            "朱絲弦底燕泉急，燕將雲孫白日彈。",
            "嬴氏歸山陵已掘，聲聲猶帶髮衝冠。"
        ],
        "title": "聽樂山人彈易水",
        "id": "fefce49d-d646-459b-848a-901eb3839979"
    },
    {
        "author": "賈島",
        "paragraphs": [
            "沙埋古篆折碑文，六國興亡事繫君。",
            "今日淒涼無處說，亂山秋盡有寒雲。"
        ],
        "title": "經蘇秦墓",
        "id": "2b1eaa81-600a-479f-b574-fa7cfb9c762e"
    },
    {
        "author": "賈島",
        "paragraphs": [
            "星點花冠道士衣，紫陽宮女化身飛。",
            "能傳上界春消息，若到蓬山莫放歸。"
        ],
        "title": "題戴勝",
        "id": "37709253-66f8-47a5-9867-1c5f995acee3"
    },
    {
        "author": "賈島",
        "paragraphs": [
            "雖有柴門常不關，片雲孤木伴身閑。",
            "猶嫌住久人知處，見擬移家更上山。"
        ],
        "title": "題隱者居",
        "id": "f3f4685d-bbac-4c17-bdcb-4b7cd0a1f791"
    },
    {
        "author": "賈島",
        "paragraphs": [
            "蘭無香氣鶴無聲，哭盡秋天月不明。",
            "自從東野先生死，側近雲山得散行。"
        ],
        "title": "哭孟東野",
        "id": "844d0a76-b26f-4627-ac69-a893cec76b0e"
    },
    {
        "author": "賈島",
        "paragraphs": [
            "京索先生三尺墳，秋風漠漠吐寒雲。",
            "從來有恨君多哭，今日何人更哭君。"
        ],
        "title": "過京索先生墳",
        "id": "a5c2ecc0-7b90-43da-a1c6-820252d48eb8"
    },
    {
        "author": "賈島",
        "paragraphs": [
            "促織聲尖尖似針，更深刺著旅人心。",
            "獨言獨語月明裏，驚覺眠童與宿禽。"
        ],
        "title": "客思",
        "id": "f7f7eca7-c17b-4d82-8384-38c3e7c328bb"
    },
    {
        "author": "賈島",
        "paragraphs": [
            "條峰五老勢相連，此鹿來從若箇邊。",
            "別有野麋人不見，一生長飲白雲泉。"
        ],
        "title": "鹽池院觀鹿",
        "id": "f1c01e1b-eb4f-4e7f-8a5b-dfa71145e483"
    },
    {
        "author": "賈島",
        "paragraphs": [
            "高飛空外鵠，下向禁中池。",
            "岸印行蹤淺，波搖立影危。",
            "來從千里島，舞拂萬年枝。",
            "踉蹌孤風起，裴回水沫移。",
            "幽音清露滴，野性白雲隨。",
            "太液無彈射，靈禽翅不垂。"
        ],
        "title": "黃鵠下太液池",
        "id": "6e2ef634-8a82-4cb0-b469-ad3e2f03018d"
    },
    {
        "author": "賈島",
        "paragraphs": [
            "舊事說如夢，誰當信老夫。",
            "戰場幾處在，部曲一人無。",
            "落日收病馬，晴天曬陣圖。",
            "猶希聖朝用，自鑷白髭鬚。"
        ],
        "title": "代舊將",
        "id": "c61e12a1-8c99-4ae1-bdd7-3cc7022c1266"
    },
    {
        "author": "賈島",
        "paragraphs": [
            "膽壯亂鬚白，金瘡蠹百骸。",
            "旌旗猶入夢，歌舞不開懷。",
            "燕雀來鷹架，塵埃滿箭靫。",
            "自誇勳業重，開府是官階。"
        ],
        "title": "老將",
        "id": "d33e6652-56be-4268-aa9d-e7e487352970"
    },
    {
        "author": "賈島",
        "paragraphs": [
            "去去行人遠，塵隨馬不窮。",
            "旅情斜日後，春色早煙中。",
            "流水穿空館，閑花發故宮。",
            "舊鄉千里思，池上綠楊風。"
        ],
        "title": "春行",
        "id": "7bc3282c-e9fa-4052-b52c-fd3c9561e9e4"
    },
    {
        "author": "賈島",
        "paragraphs": [
            "綠竹臨詩酒，嬋娟思不窮。",
            "亂枝低積雪，繁葉亞寒風。",
            "蕭颯疑泉過，縈迴有逕通。",
            "侵庭根出土，隔壁筍成叢。",
            "疎影紗窗外，清音寶瑟中。",
            "卷簾終日看，欹枕幾秋同。",
            "萬頃歌王子，千竿伴阮公。",
            "露光憐片片，雨潤愛濛濛。",
            "嶰谷蠻湖北，湘川灀水東。",
            "何如軒檻側，蒼翠褭長空。"
        ],
        "title": "題鄭常侍廳前竹",
        "id": "e63e4109-37bc-4567-9b90-c79b5f1f409c"
    },
    {
        "author": "賈島",
        "paragraphs": [
            "早起赴前程，鄰雞尚未鳴。",
            "主人燈下別，羸馬暗中行。",
            "蹋石新霜滑，穿林宿鳥驚。",
            "遠山鐘動後，曙色漸分明。"
        ],
        "title": "早行",
        "id": "6302604c-8e12-4e1e-8f0a-d2021f8fad00"
    },
    {
        "author": "賈島",
        "paragraphs": [
            "分手向天涯，迢迢泛海波。",
            "雖然南地遠，見說北人多。",
            "山暖花常發，秋深鴈不過。",
            "炎方饒勝事，此去莫蹉跎。"
        ],
        "title": "送人南歸",
        "id": "56489b17-c484-467b-9956-c8bfdab8b687"
    },
    {
        "author": "賈島",
        "paragraphs": [
            "此別天涯遠，孤舟泛海中。",
            "夜行常認火，帆去每因風。",
            "蠻國人多富，炎方語不同。",
            "鴈飛難度嶺，書信若爲通。"
        ],
        "title": "送人南遊",
        "id": "72536b70-ce00-4598-8818-a409527a18d4"
    },
    {
        "author": "賈島",
        "paragraphs": [
            "獨向山中見，今朝又別離。",
            "一心無挂住，萬里獨何之。",
            "到處絕煙火，逢人話古時。",
            "此行無弟子，白犬自相隨。"
        ],
        "title": "送道者",
        "id": "c80fd603-a4ef-4410-a4e5-221ced7c04e2"
    },
    {
        "author": "賈島",
        "paragraphs": [
            "風蟬旦夕鳴，伴葉送新聲。",
            "故里客歸盡，水邊身獨行。",
            "噪軒高樹合，驚枕暮山橫。",
            "聽處無人見，塵埃滿甑生。"
        ],
        "title": "風蟬",
        "id": "4cf7085d-c0f6-4a2b-b3a1-55472f356f14"
    },
    {
        "author": "賈島",
        "paragraphs": [
            "今日清明節，園林勝事偏。",
            "晴風吹柳絮，新火起廚煙。",
            "杜草開三逕，文章憶二賢。",
            "幾時能命駕，對酒落花前。"
        ],
        "tags": [
            "清明节",
            "寄语",
            "聚会"
        ],
        "title": "清明日園林寄友人",
        "id": "9965c0bc-cdc4-4c46-bc75-cbc600456505"
    },
    {
        "author": "賈島",
        "paragraphs": [
            "玉山突兀壓乾坤，出得朱門入戟門。",
            "妻是九重天子女，身爲一品令公孫。",
            "鴛鴦殿裏參皇后，龍鳳堂前賀至尊。",
            "今日澧陽非久駐，佇爲霖雨拜新恩。"
        ],
        "title": "上杜駙馬",
        "id": "3efc3cf0-67fb-4e3d-8d01-9de558b43d13"
    },
    {
        "author": "賈島",
        "paragraphs": [
            "錦礫潺湲玉溪水，曉來微雨藤花紫。",
            "冉冉山雞紅尾長，一聲樵斧驚飛起。",
            "松刺梳空石差齒，煙香風軟人參蕊。",
            "陽崖一夢伴雲根，仙菌靈芝夢魂裏。"
        ],
        "title": "蓮峰歌",
        "id": "543f20a9-4178-4f2c-b280-cdf690cf93f8"
    },
    {
        "author": "賈島",
        "paragraphs": [
            "壯士不曾悲，悲即無回期。",
            "如何易水上，未歌先淚垂。"
        ],
        "title": "壯士吟",
        "id": "45f99d63-b306-40c3-8d4a-cf71c7057e51"
    },
    {
        "author": "賈島",
        "paragraphs": [
            "破却千家作一池，不栽桃李種薔薇。",
            "薔薇花落秋風起，荆棘滿庭君始知。"
        ],
        "title": "題興化園亭",
        "id": "51943122-8340-42b6-be85-c36a901b9087"
    },
    {
        "author": "賈島",
        "paragraphs": [
            "籬外清陰接藥欄，曉風交戛碧琅玕。",
            "子猷沒後知音少，粉節霜筠漫歲寒。"
        ],
        "title": "竹",
        "id": "ee4860b7-5585-40aa-86ec-d4dbde20efb6"
    },
    {
        "author": "賈島",
        "paragraphs": [
            "井存上蔡南門外，置此井時來相秦。",
            "斷綆數尋垂古甃，取將寒水是何人。"
        ],
        "title": "李斯井",
        "id": "73bb067c-775a-44c7-a367-27f9080ec92b"
    },
    {
        "author": "賈島",
        "paragraphs": [
            "二句三年得，一吟雙淚流。",
            "知音如不賞，歸臥故山秋。"
        ],
        "title": "題詩後",
        "id": "563c81a7-b98e-426c-bd78-2dc7e0939d3c"
    },
    {
        "author": "賈島",
        "paragraphs": [
            "莫歎徒勞向宦途，不羣氣岸有誰如。",
            "南陵暫掌仇香印，北闕終行賈誼書。",
            "好趂江山尋勝境，莫辭韋杜別幽居。",
            "少年躍馬同心使，免得詩中道跨驢。"
        ],
        "title": "送友人之南陵",
        "id": "471b6883-689e-407a-bc38-4ebc94ba3da9"
    },
    {
        "author": "賈島",
        "paragraphs": [
            "聞說到揚州，吹簫有舊遊。",
            "人來多不見，莫是上迷樓。"
        ],
        "title": "尋人不遇",
        "id": "e8fd4040-6538-4696-89b5-1f65219f096f"
    },
    {
        "author": "賈島",
        "paragraphs": [
            "松下問童子，言師採藥去。",
            "只在此山中，雲深不知處。"
        ],
        "tags": [
            "五言绝句",
            "写人",
            "寻访",
            "唐诗三百首"
        ],
        "title": "尋隱者不遇",
        "id": "4f6575cc-12cc-4986-8bfc-5cedac7bb68f"
    },
    {
        "author": "賈島",
        "paragraphs": [
            "習家池沼草萋萋，嵐樹光中信馬蹄。",
            "漢主廟前湘水碧，一聲風角夕陽低。"
        ],
        "title": "行次漢上",
        "id": "ca3bd849-1b60-4fe1-9825-ce24b1848af6"
    },
    {
        "author": "賈島",
        "paragraphs": [
            "長川幾處樹青青，孤驛危樓對翠屏。",
            "一自上皇惆悵後，至今來往馬蹄腥。"
        ],
        "title": "馬嵬",
        "id": "27c15631-b181-46bd-8815-96bc407b77df"
    },
    {
        "author": "賈島",
        "paragraphs": [
            "平明走馬上村橋，花落梅溪雪未消。",
            "日短天寒愁送客，楚山無限路迢迢。"
        ],
        "tags": [
            "抒情",
            "友人",
            "送别",
            "伤怀"
        ],
        "title": "冬夜送人",
        "id": "f3252596-3479-4349-8080-ea61ff3be551"
    },
    {
        "author": "賈島",
        "paragraphs": [
            "晴風吹柳絮，新火起廚煙。",
            "長江風送客，孤館雨留人。",
            "古岸崩將盡，平沙長未休。",
            "不如牛與羊，猶得日暮歸。"
        ],
        "tags": [
            "长江"
        ],
        "title": "句",
        "id": "40d96c31-f4c6-49c6-9c68-872d584c5b74"
    },
    {
        "author": "溫庭筠",
        "paragraphs": [
            "南朝天子射雉時，銀河耿耿星參差。",
            "銅壺漏斷夢初覺，寶馬塵高人未知。",
            "魚躍蓮東蕩宮沼，濛濛御柳懸棲鳥。",
            "紅妝萬戶鏡中春，碧樹一聲天下曉。",
            "盤踞勢窮三百年，朱方殺氣成愁煙。",
            "彗星拂地浪連海，戰鼓渡江塵漲天。",
            "繡龍畫雉填宮井，野火風驅燒九鼎。",
            "殿巢江燕砌生蒿，十二金人霜炯炯。",
            "芊綿平綠臺城基，暖色春容荒古陂。",
            "寧知玉樹後庭曲，留待野棠如雪枝。"
        ],
        "title": "雞鳴埭曲",
        "id": "8fd87152-66cb-4ee9-9932-82b48cad138a"
    },
    {
        "author": "溫庭筠",
        "paragraphs": [
            "丁東細漏侵瓊瑟，影轉高梧月初出。",
            "簇簌金梭萬縷紅，鴛鴦豔錦初成匹。",
            "錦中百結皆同心，蘂亂雲盤相間深。",
            "此意欲傳傳不得，玫瑰作柱朱弦琴。",
            "爲君裁破合歡被，星斗迢迢共千里。",
            "象尺熏爐未覺秋，碧池已有新蓮子。"
        ],
        "title": "織錦詞",
        "id": "218ef7e6-38d1-4b4a-ad51-312bfd07cc90"
    },
    {
        "author": "溫庭筠",
        "paragraphs": [
            "長釵墜髮雙蜻蜓，碧盡山斜開畫屏。",
            "虬鬚公子五侯客，一飲千鍾如建瓴。",
            "鸞咽奼唱圓無節，眉歛湘煙袖迴雪。",
            "清夜恩情四座同，莫令溝水東西別。",
            "亭亭蠟淚香珠殘，暗露曉風羅幕寒。",
            "飄颻戟帶儼相次，二十四枝龍畫竿。",
            "裂管縈弦共繁曲，芳樽細浪傾春醁。",
            "高樓客散杏花多，脉脉新蟾如瞪目。"
        ],
        "title": "夜宴謠",
        "id": "39ec68ae-7037-4d89-8c33-a80243289f75"
    },
    {
        "author": "溫庭筠",
        "paragraphs": [
            "鳴橈軋軋溪溶溶，廢綠平煙吳苑東。",
            "水清蓮媚兩相向，鏡裏見愁愁更紅。",
            "白馬金鞭大堤上，西江日夕多風浪。",
            "荷心有露似驪珠，不是真圓亦搖蕩。"
        ],
        "tags": [
            "怀人",
            "感时",
            "写人",
            "写人诗"
        ],
        "title": "蓮浦謠",
        "id": "a8da5c20-a77c-4bca-b863-81bed34191fe"
    },
    {
        "author": "溫庭筠",
        "paragraphs": [
            "佶栗金虬石潭古，勺陂瀲灩幽脩語。",
            "湘君寶馬上神雲，碎佩叢鈴滿煙雨。",
            "吾聞三十六宮花離離，軟風吹春星斗稀。",
            "玉晨冷磬破昏夢，天露未乾香著衣。",
            "蘭釵委墜垂雲髮，小響丁當逐迴雪。",
            "晴碧煙滋重疊山，羅屏半掩桃花月。",
            "太平天子駐雲車，龍鑪勃鬱雙蟠拏。",
            "宮中近臣抱扇立，侍女低鬟落翠花。",
            "亂珠觸續正跳蕩，傾頭不覺金烏斜。",
            "我亦爲君長歎息，緘情遠寄愁無色。",
            "莫霑香夢綠楊絲，千里春風正無力。"
        ],
        "title": "郭處士擊甌歌",
        "id": "b130568d-ec30-48db-ae64-7883c77f10b7"
    },
    {
        "author": "溫庭筠",
        "paragraphs": [
            "天兵九月渡遐水，馬踏沙鳴驚雁起。",
            "殺氣空高萬里情，塞寒如箭傷眸子。",
            "狼煙堡上霜漫漫，枯葉號風天地乾。",
            "犀帶鼠裘無暖色，清光炯冷黃金鞍。",
            "虜塵如霧昏亭障，隴首年年漢飛將。",
            "麟閣無名期未歸，樓中思婦徒相望。"
        ],
        "title": "遐水謠",
        "id": "2a017556-7bd9-405e-b792-093428c88cab"
    },
    {
        "author": "溫庭筠",
        "paragraphs": [
            "玉妃喚月歸海宮，月色澹白涵春空。",
            "銀河欲轉星靨靨，碧浪疊山埋早紅。",
            "宮花有露如新淚，小苑叢叢入寒翠。",
            "綺閣空傳唱漏聲，網軒未辨凌雲字。",
            "遙遙珠帳連湘煙，鶴扇如霜金骨仙。",
            "碧簫曲盡彩霞動，下視九州皆悄然。",
            "秦王女騎紅尾鳳，半空回首晨雞弄。",
            "霧蓋狂塵億兆家，世人猶作牽情夢。"
        ],
        "title": "曉仙謠",
        "id": "7f3bd91b-92b1-4cd3-933e-eb4bad31ebb6"
    },
    {
        "author": "溫庭筠",
        "paragraphs": [
            "蜀山攢黛留晴雪，簝笋蕨芽縈九折。",
            "江風吹巧剪霞綃，花上千枝杜鵑血。",
            "杜鵑飛入巖下叢，夜呌思歸山月中。",
            "巴水漾情情不盡，文君織得春機紅。",
            "怨魄未歸芳草死，江頭學種相思子。",
            "樹成寄與望鄉人，白帝荒城五千里。"
        ],
        "title": "錦城曲",
        "id": "00a9475d-6686-4421-9d18-f11b5819071d"
    },
    {
        "author": "溫庭筠",
        "paragraphs": [
            "玉墀暗接昆侖井，井上無人金索冷。",
            "畫壁陰森九子堂，階前細月鋪花影。",
            "繡屏銀鴨香蓊濛，天上夢歸花繞叢。",
            "宜男漫作後庭草，不似櫻桃千子紅。"
        ],
        "title": "生禖屏風歌",
        "id": "b1c56a8f-0b6a-4402-8d56-d2382a44d77f"
    },
    {
        "author": "溫庭筠",
        "paragraphs": [
            "春風何處好，別殿饒芳草。",
            "苒嫋轉鸞旗，萎蕤吹雉葆。",
            "揚芳歷九門，澹蕩入蘭蓀。",
            "爭奈白團扇，時時偷主恩。"
        ],
        "tags": [
            "春天",
            "写风",
            "风",
            "赞美"
        ],
        "title": "嘲春風",
        "id": "a352cadf-ae4d-45bc-9df5-c10ce5de5ae1"
    },
    {
        "author": "溫庭筠",
        "paragraphs": [
            "藕腸纖縷抽輕春，煙機漠漠嬌娥嚬。",
            "金梭淅瀝透空薄，剪落交刀吹斷雲。",
            "張家公子夜聞雨，夜向蘭堂思楚舞。",
            "蟬衫麟帶壓愁香，偷得鶯簧鏁金縷。",
            "管含蘭氣嬌語悲，胡槽雪腕鴛鴦絲。",
            "芙蓉力弱應難定，楊柳風多不自持。",
            "迴嚬笑語西牕客，星斗寥寥波脉脉。",
            "不逐秦王卷象牀，滿樓明月梨花白。"
        ],
        "title": "舞衣曲",
        "id": "34eb8904-b418-40ee-8fda-fab1b71af496"
    },
    {
        "author": "溫庭筠",
        "paragraphs": [
            "蘭膏墜髮紅玉春，燕釵拖頸拋盤雲。",
            "城邊楊柳向嬌晚，門前溝水波粼粼。",
            "麒麟公子朝天客，珂馬璫璫度春陌。",
            "掌中無力舞衣輕，剪斷鮫綃破春碧。",
            "抱月飄煙一尺腰，麝臍龍髓憐嬌嬈。",
            "秋羅拂水碎光動，露重花多香不銷。",
            "鸂鶒交交塘水滿，綠芒如粟蓮莖短。",
            "一夜西風送雨來，粉痕零落愁紅淺。",
            "船頭折藕絲暗牽，藕根蓮子相留連。",
            "郎心似月月未缺，十五十六清光圓。"
        ],
        "title": "張靜婉採蓮歌",
        "id": "aab693a7-a1dc-40d4-a2fa-58ddf3087340"
    },
    {
        "author": "溫庭筠",
        "paragraphs": [
            "池塘芳草濕，夜半東風起。",
            "生綠畫羅屏，金壺貯春水。",
            "黃粉楚宮人，芳花玉刻鱗。",
            "娟娟照棊燭，不語兩含嚬。"
        ],
        "title": "湘宮人歌",
        "id": "637ab18d-596b-4458-bed8-d6c6d6f18b2f"
    },
    {
        "author": "溫庭筠",
        "paragraphs": [
            "參差綠蒲短，搖豔雲塘滿。",
            "紅瀲蕩融融，鶯翁鸂鶒暖。",
            "萋芊小成路，馬上修蛾嬾。",
            "羅衫褭回風，點粉金鸝卵。"
        ],
        "title": "黃曇子歌",
        "id": "e8bae9fe-b06f-4907-b243-9b16e16a5aeb"
    },
    {
        "author": "溫庭筠",
        "paragraphs": [
            "蠟煙如纛新蟾滿，門外平沙草芽短。",
            "黑頭丞相九天歸，夜聽飛瓊吹朔管。",
            "情遠氣調蘭蕙薰，天香瑞彩含絪緼。",
            "皓然纖指都揭血，日暖碧霄無片雲。",
            "含商咀徵雙幽咽，軟縠疎羅共蕭屑。",
            "不盡長圓疊翠愁，柳風吹破澄潭月。",
            "鳴梭淅瀝金絲蘂，恨語殷勤隴頭水。",
            "漢將營前萬里沙，更深一一霜鴻起。",
            "十二樓前花正繁，交枝簇蔕連壁門。",
            "景陽宮女正愁絕，莫使此聲催斷魂。"
        ],
        "title": "觱篥歌",
        "id": "0ea8bb3d-29e3-4f4d-8ddb-556ff7d68951"
    },
    {
        "author": "溫庭筠",
        "paragraphs": [
            "景陽妝罷瓊牕暖，欲照澄明香步嬾。",
            "橋上衣多抱彩雲，金鱗不動春塘滿。",
            "黃印額山輕爲塵，翠鱗紅穉俱含嚬。",
            "桃花百媚如欲語，曾爲無雙今兩身。"
        ],
        "title": "照影曲",
        "id": "8c8ec5b0-7744-4b41-8218-7e0ef6d5db42"
    },
    {
        "author": "溫庭筠",
        "paragraphs": [
            "黃河怒浪連天來，大響谹谹如殷雷。",
            "龍伯驅風不敢上，百川噴雪高崔嵬。",
            "二十三弦何太哀，請公勿渡立徘徊。",
            "下有狂蛟鋸爲尾，裂帆截櫂磨霜齒。",
            "神椎鑿石塞神潭，白馬䟃𧽼赤塵起。",
            "公乎躍馬揚玉鞭，滅沒高蹄日千里。"
        ],
        "tags": [
            "黄河",
            "咏物",
            "咏物诗"
        ],
        "title": "拂舞詞",
        "id": "9bfbcd29-e1c6-449a-b506-37fa8cd97d09"
    },
    {
        "author": "溫庭筠",
        "paragraphs": [
            "腥鮮龍氣連清防，花風漾漾吹細光。",
            "疊瀾不定照天井，倒影蕩搖晴翠長。",
            "平碧淺春生綠塘，雲容雨態連青蒼。",
            "夜深銀漢通柏梁，二十八宿朝玉堂。"
        ],
        "title": "太液池歌",
        "id": "a719c277-bb80-4b9a-a329-b7884474e154"
    },
    {
        "author": "溫庭筠",
        "paragraphs": [
            "茭葉萋萋接煙曙，雞鳴埭上梨花露。",
            "彩杖鏘鏘已合圍，繡翎白頸遙相妬。",
            "雕尾扇張金縷高，碎鈴素拂驪駒豪。",
            "綠場紅跡未相接，箭發銅牙傷彩毛。",
            "麥隴桑陰小山晚，六虬歸去凝笳遠。",
            "城頭却望幾含情，青畝春蕪連石苑。"
        ],
        "title": "雉場歌",
        "id": "37a211de-64db-4498-90fd-045bf1e274e2"
    },
    {
        "author": "溫庭筠",
        "paragraphs": [
            "太子池南樓百尺，入窓新樹疎簾隔。",
            "黃金鋪首畫鉤陳，羽葆停幢拂交戟。",
            "盤紆闌楯臨高臺，帳殿臨流鸞扇開。",
            "早鴈驚鳴細波起，映花鹵簿龍飛迴。"
        ],
        "title": "雍臺歌",
        "id": "4c4b9a87-3ea2-4322-9f00-9f0676e99763"
    },
    {
        "author": "溫庭筠",
        "paragraphs": [
            "錦雉雙飛梅結子，平春遠綠牕中起。",
            "吳江澹畫水連空，三尺屏風隔千里。",
            "小苑有門紅扇開，天絲舞蝶共徘徊。",
            "綺戶雕楹長若此，韶光歲歲如歸來。"
        ],
        "title": "吳苑行",
        "id": "7b64c895-f608-4595-9a77-42332271cdf9"
    },
    {
        "author": "溫庭筠",
        "paragraphs": [
            "宜城酒熟花覆橋，沙晴綠鴨鳴咬咬。",
            "穠桑繞舍麥如尾，幽軋鳴機雙燕巢。",
            "馬聲特特荆門道，蠻水揚光色如草。",
            "錦薦金爐夢正長，東家咿喔雞鳴早。"
        ],
        "title": "常林歡歌",
        "id": "7ea100ee-aae2-4b7f-ac7b-26ddfa221071"
    },
    {
        "author": "溫庭筠",
        "paragraphs": [
            "燕弓弦勁霜封瓦，樸簌寒鵰睇平野。",
            "一點黃塵起鴈喧，白龍堆下千蹄馬。",
            "河源怒濁風如刀，剪斷朔雲天更高。",
            "晚出榆關逐征北，驚沙飛迸衝貂袍。",
            "心許凌煙名不滅，年年錦字傷離別。",
            "彩毫一畫竟何榮，空使青樓淚成血。"
        ],
        "title": "塞寒行",
        "id": "a2c005e0-2468-4fc7-b7e8-1ee6c06a9075"
    },
    {
        "author": "溫庭筠",
        "paragraphs": [
            "祖龍黃鬚珊瑚鞭，鐵驄金面青連錢。",
            "虎髯拔劒欲成夢，日壓賊營如血鮮。",
            "海旗風急驚眠起，甲重光搖照湖水。",
            "蒼黃追騎塵外歸，森索妖星陣前死。",
            "五陵愁碧春萋萋，霸川玉馬空中嘶。",
            "羽書如電入青璅，雪腕如槌催畫鞞。",
            "白虬天子金煌鋩，高臨帝座迴龍章。",
            "吳波不動楚山晚，花壓闌干春晝長。"
        ],
        "title": "湖陰詞",
        "id": "5ba3be8c-3434-48e5-a239-9fcc54e2486f"
    },
    {
        "author": "溫庭筠",
        "paragraphs": [
            "楚神鐵馬金鳴珂，夜動蛟潭生素波。",
            "商風刮水報西帝，廟前古樹蟠白虵。",
            "吳王赤斧斫雲陣，畫堂列壁叢霜刃。",
            "巫娥傳意托悲絲，鐸語琅琅理雙鬢。",
            "湘煙刷翠湘山斜，東方日出飛神鴉。",
            "青雲自有黑龍子，潘妃莫結丁香花。"
        ],
        "title": "蔣侯神歌",
        "id": "3d0ab06b-fbef-4b43-9b75-91edfbc504e1"
    },
    {
        "author": "溫庭筠",
        "paragraphs": [
            "春草芊芊晴掃煙，宮城大錦紅殷鮮。",
            "海日初融照仙掌，淮王小隊纓鈴響。",
            "獵獵東風燄赤旗，畫神金甲葱蘢網。",
            "鉅公步輦迎句芒，複道掃塵燕彗長。",
            "豹尾竿前趙飛燕，柳風吹盡眉間黃。",
            "碧草含情杏花喜，上林鶯囀遊絲起。",
            "寶馬搖環萬騎歸，恩光暗入簾櫳裏。"
        ],
        "title": "漢皇迎春詞",
        "id": "086c429a-99ec-45d8-9b9a-0c4b9355d775"
    },
    {
        "author": "溫庭筠",
        "paragraphs": [
            "塘水汪汪鳧唼喋，憶上江南木蘭檝。",
            "繡頸金鬚蕩倒光，團團皺綠雞頭葉。",
            "露凝荷卷珠淨圓，紫菱刺短浮根纏。",
            "小姑歸晚紅妝淺，鏡裏芙蓉照水鮮。",
            "東溝潏潏勞迴首，欲寄一杯瓊液酒。",
            "知道無郎却有情，長敎月照相思柳。"
        ],
        "title": "蘭塘詞",
        "id": "3d522dba-b5dd-43b4-af06-a5bead6a0a4a"
    },
    {
        "author": "溫庭筠",
        "paragraphs": [
            "格格水禽飛帶波，孤光斜起夕陽多。",
            "湖西山淺似相笑，菱刺惹衣攢黛蛾。",
            "青絲繫船向江木，蘭芽出土吳江曲。",
            "水極晴搖泛灩紅，草平春染煙綿綠。",
            "玉鞭騎馬楊叛兒，刻金作鳳光參差。",
            "丁丁暖漏滴花影，催入景陽人不知。",
            "彎堤弱柳遙相矚，雀扇團圓掩香玉。",
            "蓮塘艇子歸不歸，柳暗桑穠聞布穀。"
        ],
        "title": "晚歸曲",
        "id": "0d4e879d-9cf7-4890-8780-49af2c1b2136"
    },
    {
        "author": "溫庭筠",
        "paragraphs": [
            "漠漠沙堤煙，堤西雉子斑。",
            "雉聲何角角，麥秀桑陰閑。",
            "遊絲蕩平綠，明滅時相續。",
            "白馬金絡頭，東風故城曲。",
            "故城殷貴嬪，曾占未來春。",
            "自從香骨化，飛作馬蹄塵。"
        ],
        "title": "故城曲",
        "id": "2fcbdb24-5988-45e1-abad-580a0b9148d5"
    },
    {
        "author": "溫庭筠",
        "paragraphs": [
            "汪汪積水光連空，重疊細紋晴漾紅。",
            "赤帝龍孫鱗甲怒，臨流一盼生陰風。",
            "鼉鼓三聲報天子，雕旌獸艦凌波起。",
            "雷吼濤驚白石山，石鯨眼裂蟠蛟死。",
            "溟池海浦俱喧豗，青幟白旌相次來。",
            "箭羽槍纓三百萬，踏翻西海生塵埃。",
            "茂陵仙去菱花老，唼唼遊魚近煙島。",
            "渺莽殘陽釣艇歸，綠頭江鴨眠沙草。"
        ],
        "title": "昆明池水戰詞",
        "id": "2d3ff2e5-a6c6-4e3d-a77b-87e52009262e"
    },
    {
        "author": "溫庭筠",
        "paragraphs": [
            "朱雀航南繞香陌，謝郎東墅連春碧。",
            "鳩眠高柳日方融，綺榭飄颻紫庭客。",
            "文楸方罫花參差，心陣未成星滿池。",
            "四座無喧梧竹靜，金蟬玉柄俱持頤。",
            "對局含情見千里，都城已得長虵尾。",
            "江南王氣繫疎襟，未許苻堅過淮水。"
        ],
        "title": "謝公墅歌",
        "id": "89e9397e-4e89-45f3-9a5f-d2b35c65b1d9"
    },
    {
        "author": "溫庭筠",
        "paragraphs": [
            "朝罩罩城南，暮罩罩城西。",
            "兩漿鳴幽幽，蓮子相高低。",
            "持罩入深水，金鱗大如手。",
            "魚尾迸圓波，千珠落湘藕。",
            "風颸颸，雨離離，菱尖茭刺鸂鶒飛。",
            "水連網眼白如影，淅瀝篷聲寒點微。",
            "楚岸有花花蓋屋，金塘柳色前溪曲。",
            "悠溶杳若去無窮，五色澄潭鴨頭綠。"
        ],
        "title": "罩魚歌",
        "id": "445b69dd-9702-4b83-8ecf-81c3bbd8cb4a"
    },
    {
        "author": "溫庭筠",
        "paragraphs": [
            "韶光染色如蛾翠，綠濕紅鮮水容媚。",
            "蘇小慵多蘭渚閑，融融浦日鵁鶄寐。",
            "紫騮蹀躞金銜嘶，岸上揚鞭煙草迷。",
            "門外平橋連柳堤，歸來晚樹黃鶯啼。"
        ],
        "tags": [
            "春天",
            "写景"
        ],
        "title": "春洲曲",
        "id": "396c09e9-dc8b-4650-bc25-acf554e59745"
    },
    {
        "author": "溫庭筠",
        "paragraphs": [
            "司馬門前火千炬，蘭干星斗天將曙。",
            "朱網龕鬖丞相車，曉隨疊鼓朝天去。",
            "博山鏡樹香䒠茸，褭褭浮航金畫龍。",
            "大江歛勢避辰極，兩闕深嚴煙翠濃。"
        ],
        "title": "臺城曉朝曲",
        "id": "12526081-cca9-439a-9a23-6e7b681ef2f5"
    },
    {
        "author": "溫庭筠",
        "paragraphs": [
            "春姿暖氣昏神沼，李樹拳枝紫芽小。",
            "玉皇夜入未央宮，長火千條照棲鳥。",
            "馬過平橋通畫堂，虎幡龍戟風飄揚。",
            "簾間清唱報寒點，丙舍無人遺燼香。"
        ],
        "title": "走馬樓三更曲",
        "id": "aca5d1d1-7bce-42b6-b025-2d23c81624bc"
    },
    {
        "author": "溫庭筠",
        "paragraphs": [
            "擣麝成塵香不滅，拗蓮作寸絲難絕。",
            "紅淚文姬洛水春，白頭蘇武天山雪。",
            "君不見無愁高緯花漫漫，漳浦宴餘清露寒。",
            "一旦臣僚共囚虜，欲吹羌管先汍瀾。",
            "舊臣頭鬢霜華早，可惜雄心醉中老。",
            "萬古春歸夢不歸，鄴城風雨連天草。"
        ],
        "title": "達摩支曲",
        "id": "da0c9f4e-4db4-404d-8d98-b415cf93dcad"
    },
    {
        "author": "溫庭筠",
        "paragraphs": [
            "雲母空牕曉煙薄，香昏龍氣凝暉閣。",
            "霏霏霧雨杏花天，簾外春威著羅幕。",
            "曲闌伏檻金麒麟，沙苑芳郊連翠茵。",
            "廐馬何能嚙芳草，路人不敢隨流塵。"
        ],
        "title": "陽春曲",
        "id": "b85033bc-2e60-4226-8bc8-75749b3536c0"
    },
    {
        "author": "溫庭筠",
        "paragraphs": [
            "湘東夜宴金貂人，楚女含情嬌翠嚬。",
            "玉管將吹插鈿帶，錦囊斜拂雙麒麟。",
            "重城漏斷孤帆去，唯恐瓊籤報天曙。",
            "萬戶沈沈碧樹圓，雲飛雨散知何處。",
            "欲上香車俱脉脉，清歌響斷銀屏隔。",
            "堤外紅塵蠟炬歸，樓前澹月連江白。"
        ],
        "title": "湘東宴曲",
        "id": "29b32830-adc6-4711-9694-a693002585a4"
    },
    {
        "author": "溫庭筠",
        "paragraphs": [
            "鬬雞臺下東西道，柳覆班騅蝶縈草。",
            "坱靄韶容鏁澹愁，青筐葉盡蠶應老。",
            "綠渚幽香生白蘋，差差小浪吹魚鱗。",
            "王孫騎馬有歸意，林彩着空如細塵。",
            "安得人生各相守，燒船破棧休馳走。",
            "世上方應無別離，路傍更長千株柳。"
        ],
        "title": "東郊行",
        "id": "0ea1677a-dbc9-4dd5-8373-62f8fab1acba"
    },
    {
        "author": "溫庭筠",
        "paragraphs": [
            "水客夜騎紅鯉魚，赤鸞雙鶴蓬瀛書。",
            "輕塵不起雨新霽，萬里孤光含碧虛。",
            "露魄冠輕見雲髮，寒絲七炷香泉咽。",
            "夜深天碧亂山姿，光碎平波滿船月。"
        ],
        "title": "水仙謠",
        "id": "3e6fb299-803e-4e6b-bb02-d9d0c7f343f1"
    },
    {
        "author": "溫庭筠",
        "paragraphs": [
            "錦礫潺湲玉溪水，曉來微雨藤花紫。",
            "冉冉山雞紅尾長，一聲樵斧驚飛起。",
            "松刺梳空石差齒，煙香風軟人參蘂。",
            "陽崖一夢伴雲根，仙菌靈芝夢魂裏。"
        ],
        "title": "東峯歌",
        "id": "4117787f-d5ee-478b-9d97-eaf731645697"
    },
    {
        "author": "溫庭筠",
        "paragraphs": [
            "丙寅歲，休牛馬。",
            "風如吹煙，日如渥赭。",
            "九重天子調天下，春綠將年到西野。",
            "西野翁，生兒童。",
            "門前好樹青䒠茸，䒠茸單衣麥田路。",
            "村南娶婦桃花紅，新姑車右及門柱，粉項韓憑雙扇中。",
            "喜氣自能成歲豐，農祥爾物來爭功。"
        ],
        "title": "會昌丙寅豐歲歌",
        "id": "8e2d7e5b-43cf-4f60-8fbf-0a07bc37566d"
    },
    {
        "author": "溫庭筠",
        "paragraphs": [
            "左亦不碌碌，右亦不碌碌。",
            "野草自根肥，羸牛生健犢。",
            "融蠟作杏蒂，男兒不戀家。",
            "春風破紅意，女頰如桃花。",
            "忠言未見信，巧語翻咨嗟。",
            "一鞘無兩刃，徒勞油壁車。"
        ],
        "title": "碌碌古詞",
        "id": "f4458131-dd91-425b-b517-292310925fd7"
    },
    {
        "author": "溫庭筠",
        "paragraphs": [
            "草淺淺，春如剪。",
            "花壓李娘愁，飢蠶欲成繭。",
            "東城年少氣堂堂，金丸驚起雙鴛鴦。",
            "含羞更問衛公子，月到枕前春夢長。"
        ],
        "title": "春野行",
        "id": "93c6e6e8-bcdc-43c6-96af-e0c3418376ef"
    },
    {
        "author": "溫庭筠",
        "paragraphs": [
            "簷柳初黃燕新乳，曉碧芊綿過微雨。",
            "樹色深含臺榭情，鶯聲巧作煙花主。",
            "錦袍公子陳杯觴，撥醅百甕春酒香。",
            "入門下馬問誰在，降堦握手登華堂。",
            "臨邛美人連山眉，低抱琵琶含怨思。",
            "朔風繞指我先笑，明月入懷君自知。",
            "勸君莫惜金樽酒，年少須臾如覆手。",
            "辛勤到老慕簞瓢，於我悠悠竟何有。",
            "洛陽盧仝稱文房，妻子脚禿舂黃糧。",
            "阿耋光顏不識字，指麾豪儁如驅羊。",
            "天犀壓斷朱鼹鼠，瑞錦驚飛金鳳皇。",
            "其餘豈足霑牙齒，欲用何能報天子。",
            "駑馬垂頭搶暝塵，驊騮一日行千里。",
            "但有沈冥醉客家，支頤瞪目持流霞。",
            "唯恐南國風雨落，碧蕪狼籍棠梨花。"
        ],
        "title": "醉歌",
        "id": "36b70e35-54e7-466c-aae9-b8632fb6c1b4"
    },
    {
        "author": "溫庭筠",
        "paragraphs": [
            "妾家白蘋浦，日上芙蓉檝。",
            "軋軋搖漿聲，移舟入茭葉。",
            "溪長茭葉深，作底難相尋。",
            "避郎郎不見，鸂鶒自浮沈。",
            "拾萍萍無根，採蓮蓮有子。",
            "不作浮萍生，寧爲藕花死。",
            "岸傍騎馬郎，烏帽紫遊韁。",
            "含愁復含笑，回首問橫塘。",
            "妾住金陵浦，門前朱雀航。",
            "流蘇持作帳，芙蓉持作梁。",
            "出入金犢幰，兄弟侍中郎。",
            "前年學歌舞，定得郎相許。",
            "連娟眉繞山，依約腰如杵。",
            "鳳管悲若咽，鸞弦嬌欲語。",
            "扇薄露紅鉛，羅輕壓金縷。",
            "明月西南樓，珠簾玳瑁鉤。",
            "橫波巧能笑，彎蛾不識愁。",
            "花開子留樹，草長根依土。",
            "早聞金溝遠，底事歸郎許。",
            "不學楊白花，朝朝淚如雨。"
        ],
        "title": "江南曲",
        "id": "c2d36d62-b954-4bf7-b93b-2a28cc1bfd05"
    },
    {
        "author": "溫庭筠",
        "paragraphs": [
            "錢唐岸上春如織，淼淼寒潮帶睛色。",
            "淮南遊客馬連嘶，碧草迷人歸不得。",
            "風飄客意如吹煙，纖指殷勤傷雁弦。",
            "一曲堂堂紅燭筵，長鯨瀉酒如飛泉。"
        ],
        "title": "堂堂曲",
        "id": "d9791443-723d-4d0d-bc59-1c5b7eae5803"
    },
    {
        "author": "溫庭筠",
        "paragraphs": [
            "百舌問花花不語，低迴似恨橫塘雨。",
            "蜂爭粉蘂蝶分香，不似垂楊惜金縷。",
            "願君留得長妖韶，莫逐東風還蕩搖。",
            "秦女含嚬向煙月，愁紅帶露空迢迢。"
        ],
        "tags": [
            "春天",
            "感伤",
            "女子",
            "惜花"
        ],
        "title": "惜春詞",
        "id": "d89c3568-7852-4241-ba7b-d3c98807ba0f"
    },
    {
        "author": "溫庭筠",
        "paragraphs": [
            "紅絲穿露珠簾冷，百尺啞啞下纖綆。",
            "遠翠愁山入臥屏，兩重雲母空烘影。",
            "涼簪墜髮春眠重，玉兔煴香柳如夢。",
            "錦疊空牀委墮紅，颸颸掃尾雙金鳳。",
            "蜂喧蝶駐俱悠揚，柳拂赤欄纖草長。",
            "覺後梨花委平綠，春風和雨吹池塘。"
        ],
        "title": "春愁曲",
        "id": "6098df4a-d47d-4882-86a3-09b33dbadf92"
    },
    {
        "author": "溫庭筠",
        "paragraphs": [
            "買蓮莫破券，買酒莫解金。",
            "酒裏春容抱離恨，水中蓮子懷芳心。",
            "吳宮女兒腰似束，家在錢唐小江曲。",
            "一自檀郎逐便風，門前春水年年綠。"
        ],
        "title": "蘇小小歌",
        "id": "1ec12e46-6e5d-4889-bda3-436cb0266864"
    },
    {
        "author": "溫庭筠",
        "paragraphs": [
            "玉樹歌闌海雲黑，花庭忽作青蕪國。",
            "秦淮有水水無情，還向金陵漾春色。",
            "楊家二世安九重，不御華芝嫌六龍。",
            "百幅錦帆風力滿，連天展盡金芙蓉。",
            "珠翠丁星復明滅，龍頭劈浪哀笳發。",
            "千里涵空澄水魂，萬枝破鼻飄香雪。",
            "漏轉霞高滄海西，頗黎枕上聞天雞。",
            "蠻弦代寫曲如語，一醉昏昏天下迷。",
            "四方傾動煙塵起，猶在濃香夢魂裏。",
            "後主荒宮有曉鶯，飛來只隔西江水。"
        ],
        "tags": [
            "长江"
        ],
        "title": "春江花月夜詞",
        "id": "f7a0d6a9-c4fe-4f42-80ad-9ec2c2a0522f"
    },
    {
        "author": "溫庭筠",
        "paragraphs": [
            "藕絲作線難勝鍼，蘂粉染黃那得深。",
            "玉白蘭芳不相顧，青樓一笑輕千金。",
            "莫言自古皆如此，健劒刜鐘鉛繞指。",
            "三秋庭綠盡迎霜，惟有荷花守紅死。",
            "廬江小吏朱斑輪，柳縷吐芽香玉春。",
            "兩股金釵已相許，不令獨作空成塵。",
            "悠悠楚水流如馬，恨紫愁紅滿平野。",
            "野土千年怨不平，至今燒作鴛鴦瓦。"
        ],
        "tags": [
            "歌颂",
            "写人",
            "爱情"
        ],
        "title": "懊惱曲",
        "id": "a01af79c-7a30-4fae-8556-c36e4bbdf555"
    },
    {
        "author": "溫庭筠",
        "paragraphs": [
            "團圓莫作波中月，潔白莫爲枝上雪。",
            "月隨波動碎潾潾，雪似梅花不堪折。",
            "李娘十六青絲髮，畫帶雙花爲君結。",
            "門前有路輕別離，唯恐歸來舊香滅。"
        ],
        "title": "三洲詞",
        "id": "d22d5225-8079-4bd5-99b1-91e7ba2fbd29"
    },
    {
        "author": "溫庭筠",
        "paragraphs": [
            "家臨長信往來道，乳燕雙雙拂煙草。",
            "油壁車輕金犢肥，流蘇帳曉春雞早。",
            "籠中嬌鳥暖猶睡，簾外落花閑不掃。",
            "衰桃一樹近前池，似惜紅顏鏡中老。"
        ],
        "title": "春曉曲",
        "id": "bde15c6c-785e-4ae8-81a2-a8b47e4197dc"
    },
    {
        "author": "溫庭筠",
        "paragraphs": [
            "早辭平扆殿，夕奉湘南宴。",
            "香兔抱微煙，重鱗疊輕扇。",
            "蠶飢使君馬，雁避將軍箭。",
            "寶柱惜離弦，流黃悲赤縣。",
            "理釵低舞鬢，換袖迴歌面。",
            "晚柳未如絲，春花已如霰。",
            "所嗟故里曲，不及青樓宴。"
        ],
        "title": "獵騎辭",
        "id": "f90a58c4-7b3e-4e33-a76a-fe0891190458"
    },
    {
        "author": "溫庭筠",
        "paragraphs": [
            "悠悠復悠悠，昨日下西州。",
            "西州風色好，遙見武昌樓。",
            "武昌何鬱鬱，儂家定無匹。",
            "小婦被流黃，登樓撫瑤瑟。",
            "朱弦繁復輕，素手直淒清。",
            "一彈三四解，掩抑似含情。",
            "南樓登且望，西江廣復平。",
            "艇子搖兩槳，催過石頭城。",
            "門前烏臼樹，慘澹天將曙。",
            "鸂鶒飛復還，郎隨早帆去。",
            "迴頭語同伴，定復負情儂。",
            "去帆不安幅，作抵使西風。",
            "他日相尋索，莫作西州客。",
            "西州人不歸，春草年年碧。"
        ],
        "title": "西州詞",
        "id": "934920aa-3eb2-47d9-809e-a4ed081160d6"
    },
    {
        "author": "溫庭筠",
        "paragraphs": [
            "起來望南山，山火燒山田。",
            "微紅夕如滅，短燄復相連。",
            "差差向巖石，冉冉凌青壁。",
            "低隨迴風盡，遠照簷茅赤。",
            "鄰翁能楚言，倚插欲澘然。",
            "自言楚越俗，燒畬爲早田。",
            "豆苗蟲促促，籬上花當屋。",
            "廢棧豕歸欄，廣場雞啄粟。",
            "新年春雨晴，處處賽神聲。",
            "持錢就人卜，敲瓦隔林鳴。",
            "卜得山上卦，歸來桑棗下。",
            "吹火向白茅，腰鐮映赬蔗。",
            "風驅槲葉煙，槲樹連平山。",
            "迸星拂霞外，飛燼落堦前。",
            "仰面呻復嚏，鴉娘咒豐歲。",
            "誰知蒼翠容，盡作官家稅。"
        ],
        "title": "燒歌",
        "id": "7522233e-072d-4ee6-b735-a3cef602acb2"
    },
    {
        "author": "溫庭筠",
        "paragraphs": [
            "仁祠寫露宮，長安佳氣濃。",
            "煙樹含葱蒨，金剎映䒠茸。",
            "繡戶香焚象，珠網玉盤龍。",
            "寶題斜翡翠，天井倒芙蓉。",
            "幡長迴遠吹，牕虛含曉風。",
            "遊騎迷青鎖，歸鳥思華鐘。",
            "雲栱承跗邐，羽葆背花重。",
            "所嗟蓮社客，輕蕩不相從。"
        ],
        "title": "長安寺",
        "id": "621a9d7f-47a8-4b77-acb3-c158adb156ea"
    },
    {
        "author": "溫庭筠",
        "paragraphs": [
            "桂棟坐清曉，瑤琴商鳳絲。",
            "況聞楚澤香，適與秋風期。",
            "遂從櫂萍客，靜嘯煙草湄。",
            "倒影迴澹蕩，愁紅媚漣漪。",
            "湘莖久鮮澀，宿雨增離披。",
            "而我江海意，楚遊動夢思。",
            "北渚水雲葉，南塘煙霧枝。",
            "豈亡臺榭芳，獨與鷗鳥知。",
            "珠墜魚迸淺，影多鳧泛遲。",
            "落英不可攀，返照昏澄陂。"
        ],
        "title": "和沈參軍招友生觀芙蓉池",
        "id": "88c845fa-0fc3-4908-add2-ffaa18f643f3"
    },
    {
        "author": "溫庭筠",
        "paragraphs": [
            "誠足不顧得，妄矜徒有言。",
            "語斯諒未盡，隱顯何悠然。",
            "洵彼都邑盛，眷惟車馬喧。",
            "自期尊客卿，非意干王孫。",
            "銜知有貞爵，處實非厚顏。",
            "苟無海岱氣，奚取壺漿恩。",
            "唯絲南山楊，適我松菊香。",
            "鵬鵾誠未憶，誰謂凌風翔。"
        ],
        "title": "寓懷",
        "id": "a92e0483-953e-4b6e-b1b2-57c249a8eb4f"
    },
    {
        "author": "溫庭筠",
        "paragraphs": [
            "寓賞本殊致，意幽非我情。",
            "吾常有流淺，外物無重輕。",
            "各言藝幽深，彼美香素莖。",
            "豈爲賞者設，自保孤根生。",
            "易地無赤株，麗土亦同榮。",
            "賞際林壑近，泛餘煙露清。",
            "余懷既鬱陶，爾類徒縱橫。",
            "妍蚩苟不信，寵辱何爲驚。",
            "貞隱諒無迹，激時猶揀名。",
            "幽叢靄綠畹，豈必懷歸耕。"
        ],
        "title": "余昔自西濱得蘭數本移藝於庭亦既逾歲而芃然蕃殖自余遊者未始以芳草爲遇矣因悲夫物有厭常而反不若混然者有之焉遂寄情於此",
        "id": "c174dcf6-c37f-4f50-97f1-d716528c3aa4"
    },
    {
        "author": "溫庭筠",
        "paragraphs": [
            "爽氣變昏旦，神臯徧原隰。",
            "煙華久蕩搖，石澗仍清急。",
            "柳闇山犬吠，蒲荒水禽立。",
            "菊花明欲迷，棗葉光如濕。",
            "天籟思林嶺，車塵倦都邑。",
            "譸張夙所違，悔恡何由入。",
            "芳草秋可藉，幽泉曉堪汲。",
            "牧羊燒外鳴，林果雨中拾。",
            "復此遂閑曠，翛然脫羇縶。",
            "田收鳥雀喧，氣肅龍蛇蟄。",
            "佳節足豐穰，良朋阻遊集。",
            "沈機日寂寥，葆素常呼吸。",
            "投迹倦攸往，放懷志所執。",
            "良時有東菑，吾將事蓑笠。"
        ],
        "title": "秋日",
        "id": "6ceade9d-e0c1-48a0-9d59-79d45e77004e"
    },
    {
        "author": "溫庭筠",
        "paragraphs": [
            "鳴機札札停金梭，芙蓉澹蕩生池波。",
            "神軒紅粉陳香羅，鳳低蟬薄愁雙蛾。",
            "微光奕奕凌天河，鸞咽鶴唳飄颻歌。",
            "彎橋銷盡愁奈何，天氣駘蕩雲陂陁。",
            "平明花木有秋意，露濕綵盤蛛網多。"
        ],
        "title": "七夕",
        "id": "0bceea86-b012-4e7e-b5af-159b28704c0d"
    },
    {
        "author": "溫庭筠",
        "paragraphs": [
            "辭榮亦素尚，倦遊非夙心。",
            "寧復思金籍，獨此臥煙林。",
            "閑雲無定貌，佳樹有餘陰。",
            "坐久芰荷發，釣闌茭葦深。",
            "遊魚自搖漾，浴鳥故浮沈。",
            "唯君清露夕，一爲灑煩襟。"
        ],
        "title": "酬友人",
        "id": "28443bec-1873-488a-8352-3db8e3d8eb0f"
    },
    {
        "author": "溫庭筠",
        "paragraphs": [
            "朔音悲嘒管，瑤踏動芳塵。",
            "總袖時增怨，聽破復含嚬。",
            "凝腰倚風軟，花題照錦春。",
            "朱弦固淒緊，瓊樹亦迷人。"
        ],
        "title": "觀舞妓",
        "id": "ddcca25a-868e-4f11-bb63-24215ac28e19"
    },
    {
        "author": "溫庭筠",
        "paragraphs": [
            "朔管迎秋動，雕陰雁來早。",
            "上郡隱黃雲，天山吹白草。",
            "嘶馬悲寒磧，朝陽照霜堡。",
            "江南戍客心，門外芙蓉老。"
        ],
        "title": "邊笳曲",
        "id": "942a4217-2f9f-4c3e-ac53-cff400acea92"
    },
    {
        "author": "溫庭筠",
        "paragraphs": [
            "搖搖弱柳黃鸝啼，芳草無情人自迷。",
            "日影明滅金色鯉，杏花唼喋青頭雞。",
            "微紅柰蔕惹蜂粉，潔白芹芽穿燕泥。",
            "借問含嚬向何事，昔年曾到武陵溪。"
        ],
        "title": "經西塢偶題",
        "id": "c35bdac8-4305-4f9f-8d9a-c3b6c7b67f7d"
    },
    {
        "author": "溫庭筠",
        "paragraphs": [
            "碧草連金虎，青苔蔽石麟。",
            "皓齒芳塵起，纖腰玉樹春。",
            "倚瑟紅鉛濕，分香翠黛嚬。",
            "誰言奉陵寢，相顧復沾巾。"
        ],
        "title": "金虎臺",
        "id": "ff47e1b4-5f0b-4907-a612-0898411c4f5d"
    },
    {
        "author": "溫庭筠",
        "paragraphs": [
            "欲出鴻都門，陰雲蔽城闕。",
            "寶劒黯如水，微紅濕餘血。",
            "白馬夜頻驚，三更霸陵雪。"
        ],
        "tags": [
            "写人",
            "豪迈",
            "赞美",
            "写人诗"
        ],
        "title": "俠客行",
        "id": "da47d59e-d416-4eae-a33f-7ccd0b141582"
    },
    {
        "author": "溫庭筠",
        "paragraphs": [
            "蟲歇紗牕靜，鴉散碧梧寒。",
            "稍驚朝珮動，猶傳清漏殘。",
            "亂珠凝燭淚，微紅上露盤。",
            "褰衣復理鬢，餘潤拂芝蘭。"
        ],
        "title": "詠曉",
        "id": "2e5f3088-bc20-4b17-b0e3-610d455b16a3"
    },
    {
        "author": "溫庭筠",
        "paragraphs": [
            "刺莖澹蕩碧，花片參差紅。",
            "吳歌秋水冷，湘廟夜雲空。",
            "濃豔香露裏，美人青鏡中。",
            "南樓未歸客，一夕練塘東。"
        ],
        "title": "芙蓉",
        "id": "88eb3cfc-8c6e-41c2-9276-7b75f38023ce"
    },
    {
        "author": "溫庭筠",
        "paragraphs": [
            "敕勒金𭘵壁，陰山無歲華。",
            "帳外風飄雪，營前月照沙。",
            "羌兒吹玉管，胡姬踏錦花。",
            "却笑江南客，梅落不歸家。"
        ],
        "title": "勅勒歌塞北",
        "id": "a2ab610c-0f3a-40b0-8a23-a8c71abfa51a"
    },
    {
        "author": "溫庭筠",
        "paragraphs": [
            "金笳悲故曲，玉座積深塵。",
            "言是邯鄲伎，不見鄴城人。",
            "青苔竟埋骨，紅粉自傷神。",
            "唯有漳河柳，還向舊營春。"
        ],
        "title": "邯鄲郭公詞",
        "id": "a1ff8207-ac62-40fb-a687-aaad98bb5ad9"
    },
    {
        "author": "溫庭筠",
        "paragraphs": [
            "莫莫復莫莫，絲蘿緣澗壑。",
            "散木無斧斤，纖莖得依託。",
            "枝低浴鳥歇，根靜懸泉落。",
            "不慮見春遲，空傷致身錯。"
        ],
        "title": "古意",
        "id": "692d77fb-1c84-4e00-977d-8b8069cfef5f"
    },
    {
        "author": "溫庭筠",
        "paragraphs": [
            "白馬雜金飾，言從雕輦迴。",
            "粉香隨笑度，鬢態伴愁來。",
            "遠水斜如剪，青莎綠似裁。",
            "所恨章華日，冉冉下層臺。"
        ],
        "title": "齊宮",
        "id": "9ddc41e1-0ecf-4e8f-a183-fd98823787d1"
    },
    {
        "author": "溫庭筠",
        "paragraphs": [
            "柳岸杏花稀，梅梁乳燕飛。",
            "美人鸞鏡笑，嘶馬雁門歸。",
            "楚宮雲影薄，臺城心賞違。",
            "從來千里恨，邊色滿戎衣。"
        ],
        "title": "春日",
        "id": "e7b9fec0-ad1b-4c86-8acf-a177a660ade6"
    },
    {
        "author": "溫庭筠",
        "paragraphs": [
            "閑庭見早梅，花影爲誰栽。",
            "碧煙隨刃落，蟬鬢覺春來。",
            "代郡嘶金勒，梵聲悲鏡臺。",
            "玉釵風不定，香步獨徘徊。"
        ],
        "title": "詠春幡",
        "id": "2ebb92bd-fc53-4266-a78c-22b85681233f"
    },
    {
        "author": "溫庭筠",
        "paragraphs": [
            "雞鳴人草草，香輦出宮花。",
            "妓語細腰轉，馬嘶金面斜。",
            "早鶯隨綵仗，驚雉避凝笳。",
            "淅瀝湘風外，紅輪映曙霞。"
        ],
        "title": "陳宮詞",
        "id": "68abccc3-13d8-4c8e-a56f-560371a7b114"
    },
    {
        "author": "溫庭筠",
        "paragraphs": [
            "騎馬踏煙莎，青春奈怨何。",
            "蝶翎朝粉盡，鴉背夕陽多。",
            "柳豔欺芳帶，山愁縈翠蛾。",
            "別情無處說，方寸是星河。"
        ],
        "title": "春日野行",
        "id": "e4c43230-0ade-4f34-8dfc-732909a8dfd2"
    },
    {
        "author": "溫庭筠",
        "paragraphs": [
            "毛羽歛愁翠，黛嬌攢豔春。",
            "恨容偏落淚，低態定思人。",
            "枕上夢隨月，扇邊歌遶塵。",
            "玉鉤鸞不住，波淺石磷磷。"
        ],
        "title": "詠嚬",
        "id": "7d7d979a-a153-432e-898a-f2d472094796"
    },
    {
        "author": "溫庭筠",
        "paragraphs": [
            "王儉風華首，蕭何社稷臣。",
            "丹陽布衣客，蓮渚白頭人。",
            "銘勒燕山暮，碑沈漢水春。",
            "從今虛醉飽，無復汙車茵。"
        ],
        "title": "中書令裴公挽歌詞二首 一",
        "id": "4cd0bdf0-f7fe-4503-93f6-0b6f9f99c103"
    },
    {
        "author": "溫庭筠",
        "paragraphs": [
            "箭下妖星落，風前殺氣廻。",
            "國香荀令去，樓月庾公來。",
            "玉璽終無慮，金縢意不開。",
            "空嗟薦賢路，芳草滿燕臺。"
        ],
        "title": "中書令裴公挽歌詞二首 二",
        "id": "e8b1f8cc-24d3-48e4-b37d-a50f2c3faa8a"
    },
    {
        "author": "溫庭筠",
        "paragraphs": [
            "疊鼓辭宮殿，悲笳降杳冥。",
            "影離雲外日，光滅火前星。",
            "鄴客瞻秦苑，商公下漢庭。",
            "依依陵樹色，空繞古原青。"
        ],
        "title": "唐莊恪太子挽歌詞二首 一",
        "id": "f71d3784-4553-48dc-a21c-62d29851dd42"
    },
    {
        "author": "溫庭筠",
        "paragraphs": [
            "東府虛容衛，西園寄夢思。",
            "鳳懸吹曲夜，雞斷問安時。",
            "塵陌都人恨，霜郊賵馬悲。",
            "唯餘埋璧地，煙草近丹墀。"
        ],
        "title": "唐莊恪太子挽歌詞二首 二",
        "id": "8a94f955-d5ad-4283-bec9-683276498157"
    },
    {
        "author": "溫庭筠",
        "paragraphs": [
            "王筆活鸞鳳，謝詩生芙蓉。",
            "學筵開絳帳，談柄發洪鐘。",
            "粉署見飛鵩，玉山猜臥龍。",
            "遺風麗清韻，蕭散九原松。"
        ],
        "title": "祕書劉尚書挽歌詞二首 一",
        "id": "20b551ac-35d4-4185-bfeb-17744c6b6e32"
    },
    {
        "author": "溫庭筠",
        "paragraphs": [
            "麈尾近良玉，鶴裘吹素絲。",
            "壞陵殷浩謫，春墅謝安棊。",
            "京口貴公子，襄陽諸女兒。",
            "折花兼踏月，多唱柳郎詞。"
        ],
        "title": "祕書劉尚書挽歌詞二首 二",
        "id": "35101887-613a-4b4c-bd6f-8a5095e35fac"
    },
    {
        "author": "溫庭筠",
        "paragraphs": [
            "梨花雪壓枝，鶯囀柳如絲。",
            "嬾逐粧成曉，春融夢覺遲。",
            "鬢輕全作影，嚬淺未成眉。",
            "莫信張公子，窗間斷暗期。"
        ],
        "title": "太子西池二首 一",
        "id": "4d182f8c-6cad-4a43-af62-d5c1e8c8c154"
    },
    {
        "author": "溫庭筠",
        "paragraphs": [
            "花紅蘭紫莖，愁草雨新晴。",
            "柳占三春色，鶯偷百鳥聲。",
            "日長嫌輦重，風暖覺衣輕。",
            "薄暮香塵起，長楊落照明。"
        ],
        "title": "太子西池二首 二",
        "id": "edfb62e2-c4ec-4a65-b1af-129f7a69bbfa"
    },
    {
        "author": "溫庭筠",
        "paragraphs": [
            "乳竇濺濺通石脉，綠塵愁草春江色。",
            "澗花入井水味香，山月當人松影直。",
            "仙翁白扇霜鳥翎，拂壇夜讀黃庭經。",
            "疎香皓齒有餘味，更覺鶴心通杳冥。"
        ],
        "title": "西陵道士茶歌",
        "id": "41e2e819-270c-4ae0-acab-8ede9188a7d0"
    },
    {
        "author": "溫庭筠",
        "paragraphs": [
            "淺草乾河闊，叢棘廢城高。",
            "白馬犀匕首，黑裘金佩刀。",
            "霜清徹兔目，風急吹鵰毛。",
            "一經何用厄，日暮涕沾袍。"
        ],
        "title": "過西堡塞北",
        "id": "b7b40c94-b3a2-4edc-b11c-879fa8fec0d2"
    },
    {
        "author": "溫庭筠",
        "paragraphs": [
            "黃山遠隔秦樹，紫禁斜通渭城。",
            "別路青青柳弱，前溪漠漠苔生。",
            "和風澹蕩歸客，落月殷勤早鶯。",
            "灞上金樽未飲，讌歌已有餘聲。"
        ],
        "tags": [
            "黄山"
        ],
        "title": "送李億東歸",
        "id": "57eee7e4-f266-4988-a802-89e8deb2673a"
    },
    {
        "author": "溫庭筠",
        "paragraphs": [
            "路分谿石夾煙叢，十里蕭蕭古樹風。",
            "出寺馬嘶秋色裏，向陵鴉亂夕陽中。",
            "竹間泉落山廚靜，塔下僧歸影殿空。",
            "猶有南朝舊碑在，恥將興廢問休公。"
        ],
        "tags": [
            "抒情",
            "写景"
        ],
        "title": "開聖寺",
        "id": "53326c00-2c68-4274-84c1-8504e4aac1c6"
    },
    {
        "author": "溫庭筠",
        "paragraphs": [
            "十年分散劒關秋，萬事皆隨錦水流。",
            "志氣已曾明漢節，功名猶自滯吳鉤。",
            "鵰邊認箭寒雲重，馬上聽笳塞草愁。",
            "今日逢君倍惆悵，灌嬰韓信盡封侯。"
        ],
        "title": "贈蜀府將",
        "id": "e0388b49-fa6b-481e-95b5-4f4e5185d028"
    },
    {
        "author": "溫庭筠",
        "paragraphs": [
            "晴江如鏡月如鉤，泛灩蒼茫送客愁。",
            "夜淚潛生竹枝曲，春潮遙上木蘭舟。",
            "事隨雲去身難到，夢逐煙銷水自流。",
            "昨日歡娛竟何在，一枝梅謝楚江頭。"
        ],
        "title": "西江貽釣叟騫生",
        "id": "9ce2b4fd-2bd0-4e47-8742-2177fde229ad"
    },
    {
        "author": "溫庭筠",
        "paragraphs": [
            "石路無塵竹徑開，昔年曾伴戴顒來。",
            "窗間半偈聞鐘後，松下殘棊送客回。",
            "簾向玉峰藏夜雪，砌因藍水長秋苔。",
            "白蓮社裹如相問，爲說遊人是姓雷。"
        ],
        "title": "寄清源寺僧",
        "id": "a695e5e1-36eb-4d82-8fb6-0a52682192c4"
    },
    {
        "author": "溫庭筠",
        "paragraphs": [
            "百尺青崖三尺墳，微言已絕杳難聞。",
            "戴顒今日稱居士，支遁他年識領軍。",
            "暫對杉松如結社，偶同麋鹿自成羣。",
            "故山弟子空廻首，葱嶺唯應見宋雲。"
        ],
        "title": "重遊圭峰宗密禪師精廬",
        "id": "06a63130-0876-491f-a91c-f7d5cad85e75"
    },
    {
        "author": "溫庭筠",
        "paragraphs": [
            "水玉簪頭白角巾，瑤琴寂歷拂輕塵。",
            "濃陰似帳紅薇晚，細雨如煙碧草春。",
            "隔竹見籠疑有鶴，捲簾看畫靜無人。",
            "南山自是忘年友，谷口徒稱鄭子真。"
        ],
        "title": "題李處士幽居",
        "id": "4d343500-66fb-42a2-a32e-97e1e3e9be71"
    },
    {
        "author": "溫庭筠",
        "paragraphs": [
            "澹然空水對斜暉，曲島蒼茫接翠微。",
            "波上馬嘶看櫂去，柳邊人歇待船歸。",
            "數叢沙草羣鷗散，萬頃江田一鷺飛。",
            "誰解乘舟尋范蠡，五湖煙水獨忘機。"
        ],
        "tags": [
            "唐诗三百首",
            "七言律诗",
            "抒怀",
            "渡江",
            "山水"
        ],
        "title": "利州南渡",
        "id": "ac97d42b-8fef-42c9-829f-baafe89b4cdc"
    },
    {
        "author": "溫庭筠",
        "paragraphs": [
            "誰言荀羨愛功勳，年少登壇衆所聞。",
            "曾以能書稱內史，又因明易號將軍。",
            "金溝故事春長在，玉軸遺文火半焚。",
            "不學龍驤畫山水，醉鄉無跡似閑雲。"
        ],
        "title": "贈李將軍",
        "id": "f13425b8-aac5-4293-bd62-4ff620614a18"
    },
    {
        "author": "溫庭筠",
        "paragraphs": [
            "紅深綠暗逕相交，抱暖含芳披紫袍。",
            "綵索平時牆婉娩，輕毬落處晚寥梢。",
            "窗中草色妬雞卵，盤上芹泥憎燕巢。",
            "自有玉樓春意在，不能騎馬度煙郊。"
        ],
        "tags": [
            "寒食节"
        ],
        "title": "寒食日作",
        "id": "0340ecf4-9a26-451f-a8ac-a3cf62cc9334"
    },
    {
        "author": "溫庭筠",
        "paragraphs": [
            "高談有伴還成藪，沈醉無期即是鄉。",
            "已恨流鶯欺謝客，更將浮蟻與劉郎。",
            "簷前柳色分張綠，窗外花枝借助香。",
            "所恨玳筵紅燭夜，草玄寥落近廻塘。"
        ],
        "title": "李羽處士寄新醖走筆戲酬",
        "id": "2aa683db-4203-4bec-b015-a8ec37aba283"
    },
    {
        "author": "溫庭筠",
        "paragraphs": [
            "稻田鳧雁滿晴沙，釣渚歸來一逕斜。",
            "門帶果林招邑吏，井分蔬圃屬鄰家。",
            "臯原寂歷垂禾穗，桑竹參差映豆花。",
            "自笑謾懷經濟策，不將心事許煙霞。"
        ],
        "title": "郊居秋日有懷一二知己",
        "id": "470fdb98-6897-4278-b3a7-6ea6016f9627"
    },
    {
        "author": "溫庭筠",
        "paragraphs": [
            "月榭風亭繞曲池，粉垣廻互瓦參差。",
            "侵簾片白搖翻影，落鏡愁紅寫倒枝。",
            "鸂鶒刷毛花蕩漾，鷺鷥拳足雪離披。",
            "山翁醉後如相憶，羽扇清樽我自知。"
        ],
        "title": "題友人池亭",
        "id": "a6a0618e-0935-48b1-a252-d56fa4cd55de"
    },
    {
        "author": "溫庭筠",
        "paragraphs": [
            "湖上微風入檻涼，翻翻菱荇滿廻塘。",
            "野船著岸偎春草，水鳥帶波飛夕陽。",
            "蘆葉有聲疑霧雨，浪花無際似瀟湘。",
            "飄然篷艇東歸客，盡日相看憶楚鄉。"
        ],
        "title": "南湖",
        "id": "2597e95e-2867-4e8c-9cca-51944484b1f3"
    },
    {
        "author": "溫庭筠",
        "paragraphs": [
            "一朝辭滿有心期，花發楊園雪壓枝。",
            "劉尹故人諳往事，謝郎諸弟得新知。",
            "金釵醉就胡姬畫，玉管閑留洛客吹。",
            "記得襄陽耆舊語，不堪風景峴山碑。"
        ],
        "title": "贈袁司錄",
        "id": "a916dbf1-65fd-405c-b894-90a546c0ac00"
    },
    {
        "author": "溫庭筠",
        "paragraphs": [
            "曾識匡山遠法師，低松片石對前墀。",
            "爲尋名畫來過院，因訪閑人得看棊。",
            "新雁參差雲碧處，寒鴉遼亂葉紅時。",
            "自知終有張華識，不向滄洲州理釣絲。"
        ],
        "tags": [
            "庐山"
        ],
        "title": "題西明寺僧院",
        "id": "5f793728-5900-4155-b48d-4acce7ee6744"
    },
    {
        "author": "溫庭筠",
        "paragraphs": [
            "微風和暖日鮮明，草色迷人向渭城。",
            "吳客捲簾閑不語，楚娥攀樹獨含情。",
            "紅垂果蔕櫻桃重，黃染花叢蝶粉輕。",
            "自恨青樓無近信，不將心事許卿卿。"
        ],
        "title": "偶題",
        "id": "cc9b30b9-4137-4872-a3ca-b8af7cfc36bd"
    },
    {
        "author": "溫庭筠",
        "paragraphs": [
            "釣輪形與月輪同，獨繭和煙影似空。",
            "若向三湘逢雁信，莫辭千里寄漁翁。",
            "篷聲夜滴松江雨，菱葉秋傳鏡水風。",
            "終日垂鉤還有意，尺書多在錦鱗中。"
        ],
        "title": "寄湘陰閻少府乞釣輪子",
        "id": "2a7be2d6-34fd-4fd6-8674-c62fe2cd8fec"
    },
    {
        "author": "溫庭筠",
        "paragraphs": [
            "聞說蕭郎逐逝川，伯牙因此絕清弦。",
            "柳邊猶憶青驄影，墳上俄生碧草煙。",
            "篋裏詩書疑謝後，夢中風貌似潘前。",
            "他時若到相尋處，碧樹紅樓自宛然。"
        ],
        "title": "哭王元裕",
        "id": "7fdda368-6d56-48a7-9f8b-d1a6cb5ba2fb"
    },
    {
        "author": "溫庭筠",
        "paragraphs": [
            "晉朝名輩此離羣，想對濃陰去住分。",
            "題處尚尋王內史，畫時應是顧將軍。",
            "長廊夜靜聲疑雨，古殿秋深影勝雲。",
            "一下南臺到人世，曉泉清籟更難聞。"
        ],
        "title": "法雲寺雙檜",
        "id": "96f7caf5-2ea5-4f65-9f75-107f207dfac7"
    },
    {
        "author": "溫庭筠",
        "paragraphs": [
            "縱得步兵無綠蟻，不緣句漏有丹砂。",
            "殷勤爲報同袍友，我亦無心似海槎。",
            "春服照塵連草色，夜船聞雨滴蘆花。",
            "梅仙自是青雲客，莫羨相如却到家。"
        ],
        "title": "送陳嘏之侯官兼簡李常侍",
        "id": "25f7203e-270e-4a9c-9118-39c18b3bc7b9"
    },
    {
        "author": "溫庭筠",
        "paragraphs": [
            "雨漲西塘金堤斜，碧草芊芊晴吐芽。",
            "野岸明媚山芍藥，水田呌噪官蝦蟇。",
            "鏡中有浪動菱蔓，陌上無風飄柳花。",
            "何事輕橈句溪客，綠萍方好不歸家。"
        ],
        "title": "春日野行",
        "id": "debd689a-f10e-4069-afe8-91855547c735"
    },
    {
        "author": "溫庭筠",
        "paragraphs": [
            "綠塘漾漾煙濛濛，張翰此來情不窮。",
            "雪羽䙰褷立倒影，金鱗撥剌跳晴空。",
            "風翻荷葉一向白，雨濕蓼花千穗紅。",
            "心羨夕陽波上客，片時歸夢釣船中。"
        ],
        "title": "溪上行",
        "id": "3a02279d-5b32-474c-a76d-32e242e8651f"
    },
    {
        "author": "溫庭筠",
        "paragraphs": [
            "人間鵷鷺杳難從，獨恨金扉直九重。",
            "萬象晚歸仁壽鏡，百花春隔景陽鐘。",
            "紫微芒動詞初出，紅燭香殘誥未封。",
            "每過朱門愛庭樹，一枝何日許相容。"
        ],
        "title": "投翰林蕭舍人",
        "id": "5654e427-74f4-42cf-b2fa-aa374e5b8ca0"
    },
    {
        "author": "溫庭筠",
        "paragraphs": [
            "西園一曲豔陽歌，擾擾車塵負薜蘿。",
            "自欲放懷猶未得，不知經世竟如何。",
            "夜聞猛雨判花盡，寒戀重衾覺夢多。",
            "釣渚別來應更好，春風還爲起微波。"
        ],
        "title": "春日偶作",
        "id": "a37dd2b9-5b29-4c37-9e0d-d5696ea354bd"
    },
    {
        "author": "溫庭筠",
        "paragraphs": [
            "斜掩朱門花外鐘，曉鶯時節好相逢。",
            "窗間桃蘂宿粧在，雨後牡丹春睡濃。",
            "蘇小風姿迷下蔡，馬卿才調似臨邛。",
            "誰憐芳草生三徑，參佐橋西陸士龍。"
        ],
        "title": "春暮宴罷寄宋壽先輩",
        "id": "74a426ca-921b-49c3-bcb8-e22bb614a144"
    },
    {
        "author": "溫庭筠",
        "paragraphs": [
            "穆滿曾爲物外遊，六龍經此暫淹留。",
            "返魂無驗青煙滅，埋血空生碧草愁。",
            "香輦却歸長樂殿，曉鐘還下景陽樓。",
            "甘泉不復重相見，誰道文成是故侯。"
        ],
        "title": "馬嵬驛",
        "id": "002b2c32-f2c5-4088-bce6-7b41e90fc18a"
    },
    {
        "author": "溫庭筠",
        "paragraphs": [
            "積潤初銷碧草新，鳳陽晴日帶雕輪。",
            "風飄弱柳平橋晚，雪點寒梅小苑春。",
            "屏上樓臺陳後主，鏡中金翠李夫人。",
            "花房透露紅珠落，蛺蝶雙飛護粉塵。"
        ],
        "title": "和道溪君別業",
        "id": "5347f8af-04ed-450b-90e1-39b677ae59f6"
    },
    {
        "author": "溫庭筠",
        "paragraphs": [
            "憶昔狂童犯順年，玉虬閑暇出甘泉。",
            "宗臣欲舞千鈞劒，追騎猶觀七寶鞭。",
            "星背紫垣終埽地，日歸黃道却當天。",
            "至今南頓諸耆舊，猶指榛蕪作弄田。"
        ],
        "title": "奉天西佛寺",
        "id": "01ac69a9-82d3-41ec-a20d-b81f338ae4b8"
    },
    {
        "author": "溫庭筠",
        "paragraphs": [
            "弱柳千條杏一枝，半含春雨半垂絲。",
            "景陽寒井人難到，長樂晨鐘鳥自知。",
            "花影至今通博望，樹名從此號相思。",
            "分明十二樓前月，不向西陵照盛姬。"
        ],
        "title": "題望苑驛",
        "id": "73e98562-ad4b-4d7c-b6a3-aa9ba7899d20"
    },
    {
        "author": "溫庭筠",
        "paragraphs": [
            "閉門高臥莫長嗟，水木凝暉屬謝家。",
            "緱嶺參差殘曉雪，洛波清淺露晴沙。",
            "劉公春盡蕪菁色，華[廙]愁深苜蓿花。",
            "月榭知君還悵望，碧霄煙闊雁行斜。"
        ],
        "title": "寄分司元庶子兼呈元處士",
        "id": "365ccc87-dc31-430c-9ea6-b99e955bef96"
    },
    {
        "author": "溫庭筠",
        "paragraphs": [
            "楊柳千條拂面絲，綠煙金穗不勝吹。",
            "香隨靜婉歌塵起，影伴嬌嬈舞袖垂。",
            "羌管一聲何處曲，流鶯百囀最高枝。",
            "千門九陌花如雪，飛過宮牆兩自知。"
        ],
        "tags": [
            "抒情",
            "柳树",
            "爱情"
        ],
        "title": "題柳",
        "id": "89eb81af-1a1f-4d3e-bd71-527ec7df6a3d"
    },
    {
        "author": "溫庭筠",
        "paragraphs": [
            "玉貌潘郎淚滿衣，畫羅輕鬢[雨]霏微。",
            "紅蘭委露愁難盡，白馬朝天望不歸。",
            "寶鏡塵昏鸞影在，鈿箏弦斷雁行稀。",
            "春來多少傷心事，碧草侵堦粉蝶飛。"
        ],
        "title": "和友人悼亡",
        "id": "6216babf-bc9e-4940-a94c-228ef1146788"
    },
    {
        "author": "溫庭筠",
        "paragraphs": [
            "柳不成絲草帶煙，海槎東去鶴歸天。",
            "愁腸斷處春何限，病眼開時月正圓。",
            "花若有情還悵望，水應無事莫潺湲。",
            "終知此恨銷難盡，辜負南華第一篇。"
        ],
        "title": "李羽處士故里",
        "id": "99d510b8-68e2-409d-a0a1-3a261a88777a"
    },
    {
        "author": "溫庭筠",
        "paragraphs": [
            "曾道逍遙第一篇，爾來無處不恬然。",
            "便同南郭能忘象，兼笑東林學坐禪。",
            "人事轉新花爛熳，客程依舊水潺湲。",
            "若敎猶作當時意，應有垂絲在鬢邊。"
        ],
        "title": "却經商山寄昔同行人",
        "id": "f9247b61-367d-49e4-8872-f9c1165f080a"
    },
    {
        "author": "溫庭筠",
        "paragraphs": [
            "月出西南露氣秋，綺羅河漢在斜溝。",
            "楊家繡作鴛鴦幔，張氏金爲翡翠鉤。",
            "香燭有花妨宿燕，畫屏無睡待牽牛。",
            "萬家砧杵三篙水，一夕橫塘似舊遊。"
        ],
        "title": "池塘七夕",
        "id": "fbafea96-0799-4aa4-8e79-ccab790e974d"
    },
    {
        "author": "溫庭筠",
        "paragraphs": [
            "曲巷斜臨一水間，小門終日不開關。",
            "紅珠斗帳櫻桃熟，金尾屏風孔雀閑。",
            "雲髻幾迷芳草蝶，額黃無限夕陽山。",
            "與君便是鴛鴦侶，休向人間覓往還。"
        ],
        "title": "偶遊",
        "id": "89826a88-d58a-442a-8e0c-225cdea57e54"
    },
    {
        "author": "溫庭筠",
        "paragraphs": [
            "十載歸來鬢未凋，玳簪珠履見常僚。",
            "豈關名利分榮路，自有才華作慶霄。",
            "鳥影參差經上苑，騎聲斷續過中橋。",
            "夕陽亭畔山如畫，應念田歌正寂寥。"
        ],
        "title": "寄河南杜少尹",
        "id": "bc1bd77b-fcbe-4a18-9a10-c81abe36712f"
    },
    {
        "author": "溫庭筠",
        "paragraphs": [
            "翠羽花冠碧樹雞，未明先向短牆啼。",
            "窗間謝女青蛾歛，門外蕭郎白馬嘶。",
            "星漢漸移庭竹影，露珠猶綴野花迷。",
            "景陽宮裏鐘初動，不語垂鞭上柳堤。"
        ],
        "title": "贈知音",
        "id": "a89caac5-432b-4272-8c29-d058b56131da"
    },
    {
        "author": "溫庭筠",
        "paragraphs": [
            "曾於青史見遺文，今日飄蓬過古墳。",
            "詞客有靈應識我，霸才無主始憐君。",
            "石麟埋沒藏春草，銅雀荒涼對暮雲。",
            "莫怪臨風倍惆悵，欲將書劒學從軍。"
        ],
        "tags": [
            "隋・唐・五代",
            "怀古"
        ],
        "title": "過陳琳墓",
        "id": "6879701e-c949-4b63-9431-d43baa941e69"
    },
    {
        "author": "溫庭筠",
        "paragraphs": [
            "皎鏡方塘菡萏秋，此來重見採蓮舟。",
            "誰能不逐當年樂，還恐添成異日愁。",
            "紅豔影多風嫋嫋，碧空雲斷水悠悠。",
            "簷前依舊青山色，盡日無人獨上樓。"
        ],
        "title": "題崔公池舊遊",
        "id": "a0903b2a-03fb-401a-bdee-2ccea5073e32"
    },
    {
        "author": "溫庭筠",
        "paragraphs": [
            "蒼莽寒空遠色愁，嗚嗚戍角上高樓。",
            "吳姬怨思吹雙管，燕客悲歌別五侯。",
            "千里關山邊草暮，一星烽火朔雲秋。",
            "夜來霜重西風起，隴水無聲凍不流。"
        ],
        "title": "回中作",
        "id": "d0401d1b-d034-4553-b059-fa4c052a32d6"
    },
    {
        "author": "溫庭筠",
        "paragraphs": [
            "却逐嚴光向若耶，釣輪菱櫂寄年華。",
            "三秋梅雨愁楓葉，一夜篷舟宿葦花。",
            "不見水雲應有夢，偶隨鷗鷺便成家。",
            "白蘋風起樓船暮，江燕雙雙五兩斜。"
        ],
        "title": "西江上送漁父",
        "id": "a456cc8d-2cd1-41c9-9cc8-52163216510d"
    },
    {
        "author": "溫庭筠",
        "paragraphs": [
            "昔年曾識范安成，松竹風姿鶴性情。",
            "西掖曙河橫漏響，北山秋月照江聲。",
            "乘舟覓吏經輿縣，爲酒求官得步兵。",
            "千頃水流通故墅，至今留得謝公名。"
        ],
        "title": "經故秘書崔監揚州南塘舊居",
        "id": "b7807234-8674-468f-a2d9-87f574aaf5c0"
    },
    {
        "author": "溫庭筠",
        "paragraphs": [
            "昔年曽識謝宣城，松竹風姿鶴性情。",
            "唯向舊山留月色，偶逢秋澗似琴聲。",
            "乗舟覔吏經輿縣，爲酒求官得步兵。",
            "玉柄寂寥譚客散，却尋池閣淚縱横。"
        ],
        "title": "經故秘書崔監揚州南塘舊居",
        "id": "99e03e7b-8b9c-4080-8575-9b6bbd399c34"
    },
    {
        "author": "溫庭筠",
        "paragraphs": [
            "鵲歸燕去兩悠悠，青瑣西南月似鉤。",
            "天上歲時星右轉，世間離別水東流。",
            "金風入樹千門夜，銀漢橫空萬象秋。",
            "蘇小橫塘通桂檝，未應清淺隔牽牛。"
        ],
        "title": "七夕",
        "id": "bdfe4ef8-154d-4eb9-98a8-785a11628662"
    },
    {
        "author": "溫庭筠",
        "paragraphs": [
            "玄晏先生已白頭，不隨鵷鷺狎羣鷗。",
            "元卿謝免開三徑，平仲朝歸臥一裘。",
            "醉後獨知殷甲子，病來猶作晉春秋。",
            "滄浪未濯塵纓在，野水無情處處流。"
        ],
        "title": "題韋籌博士草堂",
        "id": "c2bc2287-eefa-487a-8469-b8697b95cf46"
    },
    {
        "author": "溫庭筠",
        "paragraphs": [
            "沖尚猶來出範圍，肯將經世作風徽。",
            "三台位缺嚴陵臥，百戰功高范蠡歸。",
            "自欲一鳴驚鶴寢，不應孤憤學牛衣。",
            "西州未有看棋暇，澗戶何由得掩扉。"
        ],
        "title": "和友人題壁",
        "id": "eb60707b-7659-4c24-ad73-d0fe1d88eb62"
    },
    {
        "author": "溫庭筠",
        "paragraphs": [
            "幾年辛苦與君同，得喪悲歡盡是空。",
            "猶喜故人先折桂，自憐羈客尚飄蓬。",
            "三春月照千山道，十日花開一夜風。",
            "知有杏園無路入，馬前惆悵滿枝紅。"
        ],
        "title": "春日將欲東歸寄新及第苗紳先輩",
        "id": "db92fa1d-ae7d-44ea-9939-a6180917ac91"
    },
    {
        "author": "溫庭筠",
        "paragraphs": [
            "露濃煙重草萋萋，樹映闌干柳拂堤。",
            "一院落花無客醉，五更殘月有鶯啼。",
            "芳筵想像情難盡，故榭荒涼路已迷。",
            "惆悵羸驂往來慣，每經門巷亦長嘶。"
        ],
        "title": "經李徵君故居",
        "id": "020fd638-66f0-452d-893d-61875b0b0a54"
    },
    {
        "author": "溫庭筠",
        "paragraphs": [
            "一別黔巫似斷弦，故交東去更淒然。",
            "心遊目送三千里，雨散雲飛二十年。",
            "發跡豈勞天上桂，屬詞還得幕中蓮。",
            "相思休話長安遠，江月隨人處處圓。"
        ],
        "title": "送崔郎中赴幕",
        "id": "c79fd881-06c9-4678-a589-c55609a97720"
    },
    {
        "author": "溫庭筠",
        "paragraphs": [
            "珠箔金鉤對彩橋，昔年於此見嬌嬈。",
            "香燈悵望飛瓊鬢，涼月慇勤碧玉簫。",
            "屏倚故窗山六扇，柳垂寒砌露千條。",
            "壞牆經雨蒼苔遍，拾得當時舊翠翹。"
        ],
        "title": "經舊遊",
        "id": "d192b2b3-174b-4270-834f-c8d1421fdc7c"
    },
    {
        "author": "溫庭筠",
        "paragraphs": [
            "紫氣氤氳捧半巖，蓮峰仙掌共巉巉。",
            "廟前晚色連寒水，天外斜陽帶遠帆。",
            "百二關山扶玉座，五千文字閟瑤緘。",
            "自憐金骨無人識，知有飛龜在石函。"
        ],
        "title": "老君廟",
        "id": "35265b90-cd0b-4ddb-9c8a-014eecb21b6f"
    },
    {
        "author": "溫庭筠",
        "paragraphs": [
            "鐵馬雲雕久絕塵，柳陰高壓漢營春。",
            "天晴殺氣屯關右，夜半妖星照渭濱。",
            "下國臥龍空誤主，中原逐鹿不因人。",
            "象牀錦帳無言語，從此譙周是老臣。"
        ],
        "tags": [
            "隋・唐・五代",
            "写景",
            "咏史怀古"
        ],
        "title": "過五丈原",
        "id": "b215d262-2d70-43d9-bd9e-b43c0eb26c0e"
    },
    {
        "author": "溫庭筠",
        "paragraphs": [
            "月缺花殘莫愴然，花須終發月終圓。",
            "更能何事銷芳念，亦有濃華委逝川。",
            "一曲豔歌留婉轉，九原春草妬嬋娟。",
            "王孫莫學多情客，自古多情損少年。"
        ],
        "title": "和友人傷歌姬",
        "id": "f6ea550b-5635-4a41-ad28-e44718b6c24f"
    },
    {
        "author": "溫庭筠",
        "paragraphs": [
            "龍砂鐵馬犯煙塵，跡近羣鷗意倍親。",
            "風卷蓬根屯戊己，月移松影守庚申。",
            "韜鈐豈足爲經濟，巖壑何嘗是隱淪。",
            "心許故人知此意，古來知者竟誰人。"
        ],
        "title": "山中與諸道友夜坐聞邊防不寧因示同志",
        "id": "46fe9d66-3468-4e36-a6bd-987fcc04943d"
    },
    {
        "author": "溫庭筠",
        "paragraphs": [
            "越溪漁客賀知章，任達憐才愛酒狂。",
            "鸂鶒葦花隨釣艇，蛤蜊菰菜夢橫塘。",
            "幾年涼月拘華省，一宿秋風憶故鄉。",
            "榮路脫身終自得，福庭迴首莫相忘。",
            "出籠鸞鶴歸遼海，落筆龍蛇滿壞牆。",
            "李白死來無醉客，可憐神彩弔殘陽。"
        ],
        "title": "秘書省有賀監知章草題詩筆力遒健風尚高遠拂塵尋玩因有此作",
        "id": "11745c54-4dcd-4092-af49-02cfb69925d6"
    },
    {
        "author": "溫庭筠",
        "paragraphs": [
            "謝傅林亭暑氣微，山丘零落閟音徽。",
            "東山終爲蒼生起，南浦虛言白首歸。",
            "池鳳已傳春水浴，渚禽猶帶夕陽飛。",
            "悠然到此忘情處，一日何妨有萬幾。"
        ],
        "title": "題裴晉公林亭",
        "id": "a64ba7b6-c02b-4962-90db-6b2277d438f8"
    },
    {
        "author": "溫庭筠",
        "paragraphs": [
            "宣曲長楊瑞氣凝，上林狐兔待秋鷹。",
            "誰將詞賦陪雕輦，寂寞相如臥茂林。"
        ],
        "title": "車駕西遊因而有作",
        "id": "bfa680d3-fd3c-43d1-8299-149ab2d121c5"
    },
    {
        "author": "溫庭筠",
        "paragraphs": [
            "昔年戎虜犯榆關，一敗龍城匹馬還。",
            "侯印不聞封李廣，他人丘壟似天山。"
        ],
        "title": "傷溫德彝",
        "id": "5ac20b52-5102-4a6f-b5a3-1673ef7c8711"
    },
    {
        "author": "溫庭筠",
        "paragraphs": [
            "江海相逢客恨多，秋風葉下洞庭波。",
            "酒酣夜別淮陰市，月照高樓一曲歌。"
        ],
        "tags": [
            "洞庭湖"
        ],
        "title": "贈少年",
        "id": "50f5662f-f3a3-4e72-8a0b-dda78fc55330"
    },
    {
        "author": "溫庭筠",
        "paragraphs": [
            "一拋蘭櫂逐燕鴻，曾向江湖識謝公。",
            "每到朱門還悵望，故山多在畫屏中。"
        ],
        "tags": [
            "庐山"
        ],
        "title": "贈鄭徵君家匡山首春與丞相贊皇公遊止",
        "id": "ce7a789e-e4f6-4b0c-8be7-b08ccc404595"
    },
    {
        "author": "溫庭筠",
        "paragraphs": [
            "山鬼揚威正氣愁，便辭珍簟襲狐裘。",
            "西窗一夕悲人事，團扇無情不待秋。"
        ],
        "title": "夏中病痁作",
        "id": "a35426ef-7a2f-430d-b6a5-c7b419cb28a3"
    },
    {
        "author": "溫庭筠",
        "paragraphs": [
            "盡日松堂看畫圖，綺疏岑寂似清都。",
            "若敎煙水無鷗鳥，張翰何由到五湖。"
        ],
        "title": "題友人居",
        "id": "7d741600-24bd-422e-aa9c-003d158a7898"
    },
    {
        "author": "溫庭筠",
        "paragraphs": [
            "豐沛曾爲社稷臣，賜書名畫墨猶新。",
            "幾人同保山河誓，猶自栖栖九陌塵。"
        ],
        "title": "題李相公勅賜錦屏風",
        "id": "ee8d09e5-41e5-4e09-856c-c90bd119d2d8"
    },
    {
        "author": "溫庭筠",
        "paragraphs": [
            "古墳零落野花春，聞說中郎有後身。",
            "今日愛才非昔日，莫拋心力作詞人。"
        ],
        "tags": [
            "隋・唐・五代",
            "抒情",
            "咏史怀古"
        ],
        "title": "蔡中郎墳",
        "id": "d70f376f-02f0-4742-819a-09ea1f121910"
    },
    {
        "author": "溫庭筠",
        "paragraphs": [
            "蓼穗菱叢思蟪蛄，水螢江鳥滿煙蒲。",
            "愁紅一片風前落，池上秋波似五湖。"
        ],
        "title": "元處士池上",
        "id": "9afee2bc-4123-4e11-aace-ced5551c732d"
    },
    {
        "author": "溫庭筠",
        "paragraphs": [
            "自有林亭不得閑，陌塵宮樹是非間。",
            "終南長在茅簷外，別向人間看華山。"
        ],
        "title": "華陰韋氏林亭",
        "id": "dabc2faf-6bbe-4c03-9815-37986e7205df"
    },
    {
        "author": "溫庭筠",
        "paragraphs": [
            "一隨菱櫂謁王侯，深媿移文負釣舟。",
            "今日太湖風色好，却將詩句乞魚鉤。"
        ],
        "tags": [
            "太湖"
        ],
        "title": "寄裴生乞釣鉤",
        "id": "0adcf238-f09f-4cd1-9422-07935f0c4979"
    },
    {
        "author": "溫庭筠",
        "paragraphs": [
            "曲江春半日遲遲，正是王孫悵望時。",
            "杏花落盡不歸去，江上東風吹柳絲。"
        ],
        "title": "長安春晚二首 一",
        "id": "7af13fb2-8c2d-46ab-ba36-b8e34ae88d12"
    },
    {
        "author": "溫庭筠",
        "paragraphs": [
            "四方無事太平年，萬象鮮明禁火前。",
            "九重細雨惹春色，輕染龍池楊柳煙。"
        ],
        "title": "長安春晚二首 二",
        "id": "d1d2ae4a-a30e-40d8-a4d2-6c5df69714b3"
    },
    {
        "author": "溫庭筠",
        "paragraphs": [
            "芍藥薔薇語早梅，不知誰是豔陽才。",
            "今朝領得春風意，不復饒君雪裏開。"
        ],
        "title": "三月十八日雪中作",
        "id": "bb7776cf-d5f0-4a07-83dc-a87a8c807dd4"
    },
    {
        "author": "溫庭筠",
        "paragraphs": [
            "咸陽橋上雨如懸，萬點空濛隔釣船。",
            "還似洞庭春水色，晚雲將入岳陽天。"
        ],
        "tags": [
            "洞庭湖",
            "写雨",
            "写景",
            "雨"
        ],
        "title": "咸陽值雨",
        "id": "40e6ddbb-746f-43ec-a57b-61741d3579c0"
    },
    {
        "author": "溫庭筠",
        "paragraphs": [
            "天寶年中事玉皇，曾將新曲敎寧王。",
            "鈿蟬金雁今零落，一曲伊州淚萬行。"
        ],
        "title": "彈箏人",
        "id": "8a539e5e-4148-4ae8-b2eb-81b42b25173a"
    },
    {
        "author": "溫庭筠",
        "paragraphs": [
            "冰簟銀牀夢不成，碧天如水夜雲輕。",
            "雁聲遠過瀟湘去，十二樓中月自明。"
        ],
        "tags": [
            "唐诗三百首",
            "离别",
            "七言绝句",
            "闺怨"
        ],
        "title": "瑤瑟怨",
        "id": "b7d50789-e0d5-4291-8014-eddf65a124df"
    },
    {
        "author": "溫庭筠",
        "paragraphs": [
            "路傍佳樹碧雲愁，曾侍金輿幸驛樓。",
            "草木榮枯似人事，綠陰寂寞漢陵秋。"
        ],
        "title": "題端正樹",
        "id": "b5127877-3f72-413e-84e2-16f6314c7d70"
    },
    {
        "author": "溫庭筠",
        "paragraphs": [
            "呂公榮達子陵歸，萬古煙波遶釣磯。",
            "橋上一通名利迹，至今江鳥背人飛。"
        ],
        "title": "渭上題三首 一",
        "id": "052ad12c-02a6-4aab-9c12-7288c042f99d"
    },
    {
        "author": "溫庭筠",
        "paragraphs": [
            "目極雲霄思浩然，風帆一片水連天。",
            "輕橈便是東歸路，不肯忘機作釣船。"
        ],
        "title": "渭上題三首 二",
        "id": "5379f566-4b31-4745-b607-4a0c9db2ccb6"
    },
    {
        "author": "溫庭筠",
        "paragraphs": [
            "煙水何曾息世機，暫時相向亦依依。",
            "所嗟白首磻谿叟，一下漁舟更不歸。"
        ],
        "title": "渭上題三首 三",
        "id": "a201ba89-e924-4180-bb6a-c7234c6e5325"
    },
    {
        "author": "溫庭筠",
        "paragraphs": [
            "劒逐驚波玉委塵，謝安門下更何人。",
            "西州城外花千樹，盡是羊曇醉後春。"
        ],
        "title": "經故翰林袁學士居",
        "id": "62e8c1ab-86e8-4b82-9afa-22491fd8b845"
    },
    {
        "author": "溫庭筠",
        "paragraphs": [
            "卓氏壚前金線柳，隋家堤畔錦帆風。",
            "貪爲兩地分霖雨，不見池蓮照水紅。"
        ],
        "title": "題城南杜邠公林亭",
        "id": "882c4ec8-8fd9-44cb-a7f5-da4d500f5643"
    },
    {
        "author": "溫庭筠",
        "paragraphs": [
            "高低深淺一闌紅，把火殷勤遶露叢。",
            "希逸近來成嬾病，不能容易向春風。"
        ],
        "title": "夜看牡丹",
        "id": "c16f2a83-a9c0-437e-b3ad-2789717505a0"
    },
    {
        "author": "溫庭筠",
        "paragraphs": [
            "水流花落歎浮生，又伴遊人宿杜城。",
            "還似昔年殘夢裏，透簾斜月獨聞鶯。"
        ],
        "title": "宿城南亡友別墅",
        "id": "cb7518c4-1baf-41ca-a286-4f15f1b77cb5"
    },
    {
        "author": "溫庭筠",
        "paragraphs": [
            "溪水無情似有情，入山三日得同行。",
            "嶺頭更是分頭處，惜別潺湲一夜聲。"
        ],
        "tags": [
            "抒情",
            "描写水",
            "写水"
        ],
        "title": "過分水嶺",
        "id": "a67da702-57ba-4f4b-9f7e-dfa60e3eeb25"
    },
    {
        "author": "溫庭筠",
        "paragraphs": [
            "槿籬芳援近樵家，壠麥青青一逕斜。",
            "寂寞遊人寒食後，夜來風雨送梨花。"
        ],
        "title": "鄠杜郊居",
        "id": "772ce407-979a-463b-9194-8f9c67f0d4c2"
    },
    {
        "author": "溫庭筠",
        "paragraphs": [
            "昔年曾伴玉真遊，每到仙宮即是秋。",
            "曼倩不歸花落盡，滿叢煙露月當樓。"
        ],
        "title": "題河中紫極宮",
        "id": "8f061ff5-50d9-40d3-95c4-c5a2bd50b4f6"
    },
    {
        "author": "溫庭筠",
        "paragraphs": [
            "商於甪里便成功，一寸沈機萬古同。",
            "但得戚姬甘定分，不應真有紫芝翁。"
        ],
        "title": "四皓",
        "id": "8fe8dd20-37a1-464b-99a5-bcbd7673103b"
    },
    {
        "author": "溫庭筠",
        "paragraphs": [
            "丹溪藥盡變金骨，清洛月寒吹玉笙。",
            "他日隱居無訪處，碧桃花發水縱橫。"
        ],
        "title": "贈張鍊師",
        "id": "d065d8b2-3fd1-4a75-861b-84d334ebcf9b"
    },
    {
        "author": "溫庭筠",
        "paragraphs": [
            "逸足皆先路，窮郊獨向隅。",
            "頑童逃廣柳，羸馬臥平蕪。",
            "黃卷嗟誰問，朱弦偶自娛。",
            "鹿鳴皆綴士，雌伏竟非夫。",
            "采地荒遺野，爰田失故都。",
            "亡羊猶博簺，牧馬倦呼盧。",
            "奕世參周祿，承家學魯儒。",
            "功庸留劒舃，銘戒在盤盂。",
            "經濟懷良畫，行藏識遠圖。",
            "未能鳴楚玉，空欲握隋珠。",
            "定爲魚緣木，曾因兔守株。",
            "五車堆縹帙，三逕闔繩樞。",
            "適與羣英集，將期善價沽。",
            "葉龍圖夭矯，燕鼠笑胡盧。",
            "賦分知前定，寒心畏厚誣。",
            "躡塵追慶忌，操劒學班輸。",
            "文囿陪多士，神州試大巫。",
            "對雖希鼓瑟，名亦濫吹竽。",
            "正使猜奔競，何嘗計有無。",
            "鎦惔虛訪覓，王霸竟揶揄。",
            "市義虛焚券，關譏謾棄繻。",
            "至言今信矣，微尚亦悲夫。",
            "白雪調歌響，清風樂舞雩。",
            "脅肩難黽勉，搔首易嗟吁。",
            "角勝非能者，推賢見射乎。",
            "兕觥增恐竦，杯水失錙銖。",
            "粉垛收丹采，金髇隱僕姑。",
            "垂櫜羞盡爵，揚觶辱彎弧。",
            "虎拙休言畫，龍希莫學屠。",
            "轉蓬隨欵段，耘草闢墁壚。",
            "受業鄉名鄭，藏機谷號愚。",
            "質文精等貫，琴筑韻相須。",
            "築室連中野，誅茅接上腴。",
            "葦花綸虎落，松癭鬬欒櫨。",
            "靜語鶯相對，閑眠鶴浪俱。",
            "蘂多勞蝶翅，香酷墜蜂鬚。",
            "芳草迷三島，澄波似五湖。",
            "躍魚翻藻荇，愁鷺睡葭蘆。",
            "暝洘藏鸂鶒，幽屏臥鷓鴣。",
            "苦辛隨蓻殖，甘旨仰樵蘇。",
            "笑語空懷橘，窮愁亦據梧。",
            "尚能甘半菽，非敢薄生芻。",
            "釣石封蒼蘚，芳蹊豔絳跗。",
            "樹蘭畦繚繞，穿竹路縈紆。",
            "機杼非桑女，林園異木奴。",
            "橫竿窺赤鯉，持翳望青鸕。",
            "泮水思芹味，琅琊得稻租。",
            "杖輕藜擁腫，衣破芰披敷。",
            "芳意憂鶗鴂，愁聲覺蟪蛄。",
            "短簷喧語燕，高木墮飢鼯。",
            "事迫離幽墅，貧牽犯畏途。",
            "愛憎防杜摯，悲歎似楊朱。",
            "旅食常過衛，羇遊欲渡瀘。",
            "塞歌傷督護，邊角思單于。",
            "堡戍標槍槊，關河鏁舳艫。",
            "威容尊大樹，邢法避秋荼。",
            "遠目窮千里，歸心寄九衢。",
            "寢甘誠繫滯，漿饋貴睢盱。",
            "懷刺名先遠，干時道自孤。",
            "齒牙頻激發，簦笈尚崎嶇。",
            "蓮府侯門貴，霜臺帝命俞。",
            "驥蹄初躡景，鵬翅欲摶扶。",
            "寓直廻驄馬，分曹對暝烏。",
            "百神歆彷彿，孤竹韻含胡。",
            "鳳闕分班立，鵷行竦劒趨。",
            "觸邪承密勿，持法奉訏謨。",
            "鳴玉鏘登降，衡牙嚮曳婁。",
            "祀親和氏璧，香近博山鑪。",
            "瑞景森瓊樹，輕冰瑩玉壺。",
            "豸冠簪鐵柱，螭首對金鋪。",
            "內史書千卷，將軍畫一廚。",
            "眼明驚氣象，心死伏規模。",
            "豈意觀文物，何勞琢碔砆。",
            "草肥牧騕褭，苔澀淬昆吾。",
            "鄉思巢枝鳥，年華過隙駒。",
            "銜恩空抱影，酬德未捐軀。",
            "時輩推良友，家聲繼令圖。",
            "致身傷短翮，驤首顧疲駑。",
            "班馬方齊騖，陳雷亦並驅。",
            "昔皆言爾志，今亦畏吾徒。",
            "有氣干牛斗，無人辯轆轤。",
            "客來斟綠蟻，妻試踏青蚨。",
            "積毀方銷骨，微瑕懼掩瑜。",
            "蛇矛猶轉戰，魚服自囚拘。",
            "欲就欺人事，何能逭鬼誅。",
            "是非迷覺夢，行役議秦吳。",
            "凜冽風埃慘，蕭條草木枯。",
            "低徊傷志氣，蒙犯變肌膚。",
            "旅雁唯聞呌，飢鷹不待呼。",
            "夢梭拋促織，心繭學蜘蛛。",
            "寧復機難料，庸非信未孚。",
            "激揚銜箭虎，疑懼聽冰狐。",
            "處己將營窟，論心若合符。",
            "浪言輝棣萼，何所託葭莩。",
            "喬木能求友，危巢莫嚇雛。",
            "風華飄領袖，詩禮拜衾繻。",
            "欹枕情何苦，同舟道豈殊。",
            "放懷親蕙芷，收迹異桑榆。",
            "贈遠聊攀柳，栽書欲截蒲。",
            "瞻風無限淚，廻首更踟躕。"
        ],
        "title": "病中書懷呈友人",
        "id": "85eda7b9-c445-4432-a693-309b4a502e5a"
    },
    {
        "author": "溫庭筠",
        "paragraphs": [
            "嵇紹垂髫日，山濤筮仕年。",
            "琴樽陳席上，紈綺拜牀前。",
            "鄰里纔三徙，雲霄已九遷。",
            "感深情戃怳，言發淚潺湲。",
            "憶昔龍圖盛，方今鶴羽全。",
            "桂枝香可襲，楊葉舊頻穿。",
            "玉籍標人瑞，金丹化地仙。",
            "賦成攢筆寫，歌出滿城傳。",
            "既矯排虛翅，將持造物權。",
            "萬靈思鼓鑄，羣品待陶甄。",
            "視草絲綸出，持綱雨露懸。",
            "法行黃道內，居近翠華邊。",
            "書迹臨湯鼎，吟聲接舜絃。",
            "白麻紅燭夜，清漏紫微天。",
            "雷電隨神筆，魚龍落彩牋。",
            "閑宵陪雍畤，清暑在甘泉。",
            "耿介非持祿，優游是養賢。",
            "冰清臨百粵，風靡化三川。",
            "委寄崇推轂，威儀壓控弦。",
            "梁園提彀騎，淮水換戎旃。",
            "照日青油濕，迎風錦帳鮮。",
            "黛蛾陳二八，珠履列三千。",
            "舞轉廻紅袖，歌愁歛翠鈿。",
            "滿堂開照曜，分座儼嬋娟。",
            "油額芙蓉帳，香塵玳瑁筵。",
            "繡旗隨影合，金陣似波旋。",
            "緹幕深廻互，朱門暗接連。",
            "彩虬蟠畫戟，花馬立金鞭。",
            "有客將誰託，無媒竊自憐。",
            "抑揚中散曲，漂泊孝廉船。",
            "未展干時策，徒拋負郭田。",
            "轉蓬猶邈爾，懷橘更澘然。",
            "投足乖蹊逕，冥心向簡編。",
            "未知魚躍地，空媿鹿鳴篇。",
            "稷下期方至，漳濱病未痊。",
            "定非籠外鳥，真是殼中蟬。",
            "蕙逕鄰幽澹，荆扉興靜便。",
            "草堂苔點點，蔬囿水濺濺。",
            "釣罷溪雲重，樵歸澗月圓。",
            "嬾多成宿疢，愁甚似春眠。",
            "木直終難怨，膏明只自煎。",
            "鄭鄉空健羨，陳榻未招延。",
            "旅食逢春盡，羈遊爲事牽。",
            "宦無毛義檄，婚乏阮脩錢。",
            "冉弱營中柳，披敷幕下蓮。",
            "儻能容委質，非敢望差肩。",
            "澀劒猶堪淬，餘朱或可研。",
            "從師當鼓篋，窮理久忘筌。",
            "折簡能榮瘁，遺簪莫棄捐。",
            "韶光如見借，寒谷變風煙。"
        ],
        "title": "感舊陳情五十韻獻淮南李僕射",
        "id": "4591b990-c99c-4b8d-8ef3-97076a4dda8c"
    },
    {
        "author": "溫庭筠",
        "paragraphs": [
            "邠土初成邑，虞賓竟讓王。",
            "乾符初得位，天弩夜收鋩。",
            "偃息齊三代，優游念四方。",
            "萬靈扶正寢，千嶂抱重岡。",
            "幽石歸階陛，喬柯入棟梁。",
            "火雲如沃雪，湯殿似含霜。",
            "澗籟添仙曲，巖花借御香。",
            "野麋陪獸舞，林鳥逐鵷行。",
            "鏡寫三秦色，窗搖八水光。",
            "問雲徵楚女，疑粉試何郎。",
            "蘭芷承雕輦，杉蘿入畫堂。",
            "受朝松露曉，頒朔桂煙涼。",
            "嵐濕金鋪外，溪鳴錦幄傍。",
            "倚絲憂漢祖，持璧告秦皇。",
            "短景催風馭，長星屬羽觴。",
            "儲君猶問豎，元老已登牀。",
            "鶴蓋趨平樂，雞人下建章。",
            "龍髯悲滿眼，螭首淚沾裳。",
            "疊鼓嚴靈杖，吹笙送夕陽。",
            "斷泉辭劒佩，昏日伴旂常。",
            "遺廟青蓮在，頹垣碧草芳。",
            "無因奏韶濩，流涕對幽篁。"
        ],
        "title": "題翠微寺二十二韻",
        "id": "05555152-7c48-44c6-ba85-def3e3d1244c"
    },
    {
        "author": "溫庭筠",
        "paragraphs": [
            "撫事如神遇，臨風獨涕零。",
            "墓平春草綠，碑折古苔青。",
            "珪玉埋英氣，山河孕炳靈。",
            "發言驚辨囿，撝翰動文星。",
            "蘊策期干世，持權欲反經。",
            "激揚思壯志，流落歎頹齡。",
            "惡木人皆息，貪泉我獨醒。",
            "輪轅無匠石，刀几有庖丁。",
            "碌碌迷藏器，規規守挈瓶。",
            "憤容凌鼎鑊，公議動朝廷。",
            "故國將辭寵，危邦竟緩刑。",
            "鈍工磨白璧，凡石礪青萍。",
            "揭日昭東夏，摶風滯北溟。",
            "後塵遵軌轍，前席詠儀型。",
            "木秀當憂悴，弦傷不底寧。",
            "矜誇遭斥鷃，光彩困飛螢。",
            "白羽留談柄，清風襲德馨。",
            "鸞凰嬰雪刃，狼虎犯雲屏。",
            "蘭蕙荒遺址，榛蕪蔽舊坰。",
            "轘轅近沂水，何事戀明庭。"
        ],
        "title": "過孔北海墓二十韻",
        "id": "824423a3-e7e6-41f5-bf24-d0d755bd5ed7"
    },
    {
        "author": "溫庭筠",
        "paragraphs": [
            "憶昔開元日，承平事勝遊。",
            "貴妃專寵幸，天子富春秋。",
            "月白霓裳殿，風乾羯鼓樓。",
            "鬬雞花蔽膝，騎馬玉搔頭。",
            "繡轂千門妓，金鞍萬戶侯。",
            "薄雲欹雀扇，輕雪犯貂裘。",
            "過客聞韶濩，居人識冕旒。",
            "氣和春不覺，煙暖霽難收。",
            "澀浪和瓊甃，晴陽上彩斿。",
            "卷衣輕鬢嬾，窺鏡澹蛾羞。",
            "屏掩芙蓉帳，簾褰玳瑁鉤。",
            "重瞳分渭曲，纖手指神州。",
            "御案迷萱草，天袍妬石榴。",
            "深巖藏浴鳳，鮮隰媚潛虬。",
            "不料邯鄲蝨，俄成即墨牛。",
            "劒鋒揮太皞，旗焰拂蚩尤。",
            "內嬖陪行在，孤臣預坐籌。",
            "瑤簪遺翡翠，霜仗駐驊騮。",
            "豔笑雙飛斷，[香]魂一哭休。",
            "早梅悲蜀道，高樹隔昭丘。",
            "朱閣重霄近，蒼崖萬古愁。",
            "至今湯殿水，嗚咽縣前流。"
        ],
        "title": "過華清宮二十二韻",
        "id": "8573544b-7016-432e-9e2e-6c8f7f153de3"
    },
    {
        "author": "溫庭筠",
        "paragraphs": [
            "洞戶連珠網，方疏隱碧潯。",
            "燭盤煙墜燼，簾壓月通陰。",
            "粉白仙郎署，霜清玉女砧。",
            "醉鄉高窈窈，棊陣靜愔愔。",
            "素手琉璃扇，玄髫玳瑁簪。",
            "昔邪看寄迹，梔子詠同心。",
            "樹列千秋勝，樓懸七夕鍼。",
            "舊詞翻白紵，新賦換黃金。",
            "唳鶴調蠻鼓，驚蟬應寶琴。",
            "舞疑繁易度，歌轉斷難尋。",
            "露委花相妬，風欹柳不禁。",
            "橋彎雙表逈，池漲一篙深。",
            "清蹕傳恢囿，黃旗幸上林。",
            "神鷹參翰苑，天馬破蹄涔。",
            "武庫方題品，文園有好音。",
            "朱莖殊菌蠢，丹桂欲蕭森。",
            "黼帳廻瑤席，華燈對錦衾。",
            "畫圖驚走獸，書帖得來禽。",
            "河曙秦樓映，山晴魏闕臨。",
            "綠囊逢趙后，青鎖見王沈。",
            "任達嫌孤憤，疎慵倦九箴。",
            "若爲南遁客，猶作臥龍吟。"
        ],
        "title": "洞戶二十二韻",
        "id": "656586f8-3110-47aa-b23b-4f97283dbc2f"
    },
    {
        "author": "溫庭筠",
        "paragraphs": [
            "想君秦塞外，因見楚山青。",
            "槲葉曉迷路，枳花春滿庭。",
            "祿優仍侍膳，官散得專經。",
            "子敬懷愚谷，歸心在翠屏。"
        ],
        "title": "送洛南李主簿",
        "id": "c4398517-f5ee-4157-b972-5e4d307fff37"
    },
    {
        "author": "溫庭筠",
        "paragraphs": [
            "黯黯閉宮殿，霏霏蔭薜蘿。",
            "曉峰眉上色，春水臉前波。",
            "古樹芳菲盡，扁舟離恨多。",
            "一叢斑竹夜，環佩響如何。"
        ],
        "title": "巫山神女廟",
        "id": "262a4225-0f04-4d59-9fa0-ec11b999250e"
    },
    {
        "author": "溫庭筠",
        "paragraphs": [
            "冉冉花明岸，涓涓水繞山。",
            "幾時拋俗事，來共白雲閑。"
        ],
        "tags": [
            "终南山"
        ],
        "title": "地肺山春日",
        "id": "ea05a06f-93f2-4847-b699-025630d0ddb8"
    },
    {
        "author": "溫庭筠",
        "paragraphs": [
            "松軒塵外客，高枕自蕭疎。",
            "雨後苔侵井，霜來葉滿渠。",
            "閑看鏡湖畫，秋得越僧書。",
            "若待前溪月，誰人伴釣魚。"
        ],
        "title": "題陳處士幽居",
        "id": "0d09fabb-6e88-44a6-b795-0e02632c08d8"
    },
    {
        "author": "溫庭筠",
        "paragraphs": [
            "楊柳縈橋綠，玫瑰拂地紅。",
            "繡衫金騕褭，花髻玉瓏璁。",
            "宿雨香潛潤，春流水暗通。",
            "畫樓初夢斷，曉日照湘風。"
        ],
        "title": "握柘詞",
        "id": "9fe7f03d-21ec-4cfe-a408-774b57b26856"
    },
    {
        "author": "溫庭筠",
        "paragraphs": [
            "西溪問樵客，遙識楚人家。",
            "古樹老連石，急泉清露沙。",
            "千峰隨雨暗，一逕入雲斜。",
            "日暮飛鴉集，滿山蕎麥花。"
        ],
        "tags": [
            "写山",
            "寻访",
            "写景",
            "描写山"
        ],
        "title": "題盧處士山居",
        "id": "081c823e-2f7f-4693-93cd-8ed7011bdf75"
    },
    {
        "author": "溫庭筠",
        "paragraphs": [
            "閑夢正悠悠，涼風生竹樓。",
            "夜琴知欲雨，曉簟覺新秋。",
            "獨鳥楚山遠，一蟬關樹愁。",
            "憑將離別恨，江外問同遊。"
        ],
        "title": "初秋寄友人",
        "id": "021826a4-0bde-4271-9846-d3fc0016fc32"
    },
    {
        "author": "溫庭筠",
        "paragraphs": [
            "花竹有薄埃，嘉遊集上才。",
            "白蘋安石渚，紅葉子雲臺。",
            "朱戶雀羅設，黃門馭騎來。",
            "不知淮水濁，丹藕爲誰開。"
        ],
        "title": "題豐安里王相林亭二首 一",
        "id": "51ed193a-266f-4e32-96aa-bf2c5603f610"
    },
    {
        "author": "溫庭筠",
        "paragraphs": [
            "偶到烏衣巷，含情更惘然。",
            "西州曲堤柳，東府舊池蓮。",
            "星坼悲元老，雲歸送墨仙。",
            "誰知濟川檝，今作野人船。"
        ],
        "title": "題豐安里王相林亭二首 二",
        "id": "f6d43e80-e7fe-464b-a409-9bb62c9ecbe7"
    },
    {
        "author": "溫庭筠",
        "paragraphs": [
            "山近覺寒早，草堂霜氣晴。",
            "樹凋窗有日，池滿水無聲。",
            "果落見猿過，葉乾聞鹿行。",
            "素琴機慮靜，空伴夜泉清。"
        ],
        "title": "早秋山居",
        "id": "625e5d3b-c785-4637-8707-7c0834a288eb"
    },
    {
        "author": "溫庭筠",
        "paragraphs": [
            "楚寺上方宿，滿堂皆舊遊。",
            "月溪逢遠客，煙浪有歸舟。",
            "江館白蘋夜，水關紅葉秋。",
            "西風吹暮雨，汀草更堪愁。"
        ],
        "title": "和友人盤石寺逢舊友",
        "id": "6cdf0ffd-f93e-494b-999b-24d56a68a7d4"
    },
    {
        "author": "溫庭筠",
        "paragraphs": [
            "送君遊楚國，江浦樹蒼然。",
            "沙淨有波迹，岸平多草煙。",
            "角悲臨海郡，月到渡淮船。",
            "唯以一桮酒，相思高楚天。"
        ],
        "title": "送人南遊",
        "id": "43b388ea-85c6-45ec-95e7-ed29abf9200f"
    },
    {
        "author": "溫庭筠",
        "paragraphs": [
            "飄然隨釣艇，雲水是天涯。",
            "紅葉下荒井，碧梧侵古槎。",
            "醉收陶令菊，貧賣邵平瓜。",
            "更有相期處，南籬一樹花。"
        ],
        "title": "贈鄭處士",
        "id": "8d3ce376-9b2c-4c0e-ba5a-6ef10d170e09"
    },
    {
        "author": "溫庭筠",
        "paragraphs": [
            "水容侵古岸，峰影度青蘋。",
            "廟竹唯聞鳥，江帆不見人。",
            "雀聲花外暝，客思柳邊春。",
            "別恨轉難盡，行行汀草新。"
        ],
        "title": "江岸即事",
        "id": "9ecbcbc5-181e-4972-92ab-399fa3c662f3"
    },
    {
        "author": "溫庭筠",
        "paragraphs": [
            "茅堂對薇蕨，爐曖一裘輕。",
            "醉後楚山夢，覺來春鳥聲。",
            "採茶溪樹綠，煮藥石泉清。",
            "不問人間事，忘機過此生。"
        ],
        "title": "贈隱者",
        "id": "190b3c15-f403-45f7-8e96-2423f0ffc989"
    },
    {
        "author": "溫庭筠",
        "paragraphs": [
            "風華已眇然，獨立思江天。",
            "鳧鴈野塘水，牛羊春草煙。",
            "秦原曉重疊，灞浪夜潺湲。",
            "今日思歸客，愁容在鏡懸。"
        ],
        "title": "渚宮晚春寄秦地友人",
        "id": "85faedaf-3758-4c8a-8eb0-276c984c1c5f"
    },
    {
        "author": "溫庭筠",
        "paragraphs": [
            "香燈伴殘夢，楚國在天涯。",
            "月落子規歇，滿庭山杏花。"
        ],
        "tags": [
            "抒情",
            "羁旅",
            "写景"
        ],
        "title": "碧澗驛曉思",
        "id": "8e269048-5ec9-4dc4-b49c-f71559570c7b"
    },
    {
        "author": "溫庭筠",
        "paragraphs": [
            "賓筵得佳客，侯印有光輝。",
            "候騎不傳箭，迴文空上機。",
            "塞城收馬去，烽火射鵰歸。",
            "惟有嚴家瀨，回環逕草微。"
        ],
        "title": "送幷州郭書記",
        "id": "bacfc609-2d58-4beb-a773-2bd9c5ea4248"
    },
    {
        "author": "溫庭筠",
        "paragraphs": [
            "世機消已盡，巾屨亦飄然。",
            "一室故山月，滿瓶秋澗泉。",
            "禪庵過微雪，鄉寺隔寒煙。",
            "應共白蓮客，相期松桂前。"
        ],
        "title": "贈越僧岳雲二首 一",
        "id": "c8a0199c-bb4a-4bfb-af37-961551c9c87e"
    },
    {
        "author": "溫庭筠",
        "paragraphs": [
            "蘭亭舊都講，今日意如何。",
            "有樹關深院，無塵到淺莎。",
            "僧居隨處好，人事出門多。",
            "不及新春雁，年年鏡水波。"
        ],
        "title": "贈越僧岳雲二首 二",
        "id": "e4eb4f18-2098-4ab8-b5ed-0db472754d60"
    },
    {
        "author": "溫庭筠",
        "paragraphs": [
            "萬壑動晴景，山禽凌翠微。",
            "繡翎翻草去，紅觜啄花歸。",
            "巢暖碧雲色，影孤清鏡輝。"
        ],
        "title": "詠山雞",
        "id": "905ad3a1-c6ad-493f-90ba-80b38fd60e57"
    },
    {
        "author": "溫庭筠",
        "paragraphs": [
            "幽人尋藥逕，來自曉雲邊。",
            "衣濕朮花雨，語成松嶺煙。",
            "解藤開澗戶，踏石過溪泉。",
            "林外晨光動，山昏鳥滿天。"
        ],
        "title": "清旦題採藥翁草堂",
        "id": "19bc5010-51a7-44da-b090-a8bcaabd0aff"
    },
    {
        "author": "溫庭筠",
        "paragraphs": [
            "晨起動征鐸，客行悲故鄉。",
            "雞聲茅店月，人迹板橋霜。",
            "槲葉落山路，枳花明驛牆。",
            "因思杜陵夢，鳧雁滿迴塘。"
        ],
        "tags": [
            "九年级上册(课外)",
            "思乡",
            "初中古诗",
            "写景"
        ],
        "title": "商山早行",
        "id": "768ab03f-279d-43c3-932e-131a347eb031"
    },
    {
        "author": "溫庭筠",
        "paragraphs": [
            "蒼蒼松竹晚，一逕入荒祠。",
            "古樹風吹馬，虛廊日照旗。",
            "煙煤朝奠處，風雨夜歸時。",
            "寂寞東湖客，空看蔣帝碑。"
        ],
        "title": "題竹谷神祠",
        "id": "c97ea54e-f300-4992-93f2-cddbc4bb35d9"
    },
    {
        "author": "溫庭筠",
        "paragraphs": [
            "驅車何日閑，擾擾路岐間。",
            "歲暮自多感，客程殊未還。",
            "亭臯汝陽道，風雪穆陵關。",
            "臘後寒梅發，誰人在故山。"
        ],
        "title": "途中有懷",
        "id": "6e011f26-2bac-4dfb-86b4-b3f03f851a48"
    },
    {
        "author": "溫庭筠",
        "paragraphs": [
            "憶昔幾遊集，今來倍歎傷。",
            "百花情易老，一笑事難忘。",
            "白社已蕭索，青樓空豔陽。",
            "不閑雲雨夢，猶欲過高唐。"
        ],
        "title": "經李處士杜城別業",
        "id": "46e5f908-806a-4bd9-9c0c-37c1aa54c794"
    },
    {
        "author": "溫庭筠",
        "paragraphs": [
            "經客有餘音，他年終故林。",
            "高樓本危睇，涼月更傷心。",
            "此意竟難折，伊人成古今。",
            "流塵其可欲，非復嬾鳴琴。"
        ],
        "title": "登李羽士東樓",
        "id": "59c9d0f6-8d4b-44f5-8754-65973afee477"
    },
    {
        "author": "溫庭筠",
        "paragraphs": [
            "昔歲東林下，深公識姓名。",
            "爾來辭半偈，空復歎勞生。",
            "憂患慕禪味，寂寥遺世情。",
            "所歸心自得，何事倦塵纓。"
        ],
        "title": "題僧泰恭院二首 一",
        "id": "f839af23-10a5-447c-bf07-6641576d58b6"
    },
    {
        "author": "溫庭筠",
        "paragraphs": [
            "微生竟勞止，晤言猶是非。",
            "出門還有淚，看竹暫忘機。",
            "爽氣三秋近，浮生一笑稀。",
            "故山松菊在，終欲掩荆扉。"
        ],
        "title": "題僧泰恭院二首 二",
        "id": "75adbd27-4cda-49e3-8c53-9db3c171b1fc"
    },
    {
        "author": "溫庭筠",
        "paragraphs": [
            "渭川通野戍，有路上桑乾。",
            "獨鳥青天暮，驚麏赤燒殘。",
            "高秋辭故國，昨日夢長安。",
            "客意自如此，非關行路難。"
        ],
        "title": "西遊書懷",
        "id": "664db117-12b7-4bd1-af88-4a8e5fef272a"
    },
    {
        "author": "溫庭筠",
        "paragraphs": [
            "荒戍落黃葉，浩然離故關。",
            "高風漢陽渡，初日郢門山。",
            "江上幾人在，天涯孤櫂還。",
            "何當重相見，尊酒慰離顏。"
        ],
        "tags": [
            "唐诗三百首",
            "友情",
            "送别",
            "五言律诗",
            "惜别",
            "秋天"
        ],
        "title": "送人東遊",
        "id": "315bc0e1-f76c-49d5-9940-b212e5f9c2ae"
    },
    {
        "author": "溫庭筠",
        "paragraphs": [
            "惟昔有歸趣，今茲固願言。",
            "嘯歌成往事，風雨坐涼軒。",
            "時物信佳節，歲華非故園。",
            "固知春草色，何意爲王孫。"
        ],
        "title": "寄山中友人",
        "id": "35092cbf-ff9a-4065-ae7c-bcc5945fb978"
    },
    {
        "author": "溫庭筠",
        "paragraphs": [
            "孔雀眠高閣，櫻桃拂短簷。",
            "畫明金冉冉，箏語玉纖纖。",
            "細雨無妨燭，輕寒不隔簾。",
            "欲將紅錦段，因夢寄江淹。"
        ],
        "title": "偶題",
        "id": "808bff5f-d76e-4621-ad83-1e5ad76038a9"
    },
    {
        "author": "溫庭筠",
        "paragraphs": [
            "白首方辭滿，荆扉對渚田。",
            "雪中無陋巷，醉後似當年。",
            "一笈負山藥，兩瓶攜澗泉。"
        ],
        "title": "贈考功盧郎中",
        "id": "221e44cd-103f-4531-86a3-911bd57d7f86"
    },
    {
        "author": "溫庭筠",
        "paragraphs": [
            "故道木陰濃，荒祠山影東。",
            "杉松一庭雨，幡蓋滿堂風。",
            "客奠曉莎濕，馬嘶秋廟空。",
            "夜深池上歇，龍入古潭中。"
        ],
        "title": "題蕭山廟",
        "id": "9efab7e0-e323-4420-b552-20ebc129be2d"
    },
    {
        "author": "溫庭筠",
        "paragraphs": [
            "苒弱樓前柳，輕空花外窗。",
            "蝶高飛有伴，鶯早語無雙。",
            "剪勝裁春字，開屏見曉江。",
            "從來共情戰，今日欲歸降。"
        ],
        "title": "春日寄岳州從事李員外二首 一",
        "id": "8248ebc9-adf3-46cb-9fcd-d38340d1d9d6"
    },
    {
        "author": "溫庭筠",
        "paragraphs": [
            "從小識賓卿，恩深若弟兄。",
            "相逢在何日，此別不勝情。",
            "紅粉座中客，綵斿江上城。",
            "尚平婚嫁累，無路逐雙旌。"
        ],
        "title": "春日寄岳州從事李員外二首 二",
        "id": "308a66a9-8104-45b9-ae17-e1ce8e425fb7"
    },
    {
        "author": "溫庭筠",
        "paragraphs": [
            "稱觴慙座客，懷刺即門人。",
            "素向寧知貴，清淡不厭貧。",
            "野梅江上晚，堤柳雨中春。",
            "未報淮南詔，何勞問白蘋。"
        ],
        "title": "和段少常柯古",
        "id": "bd6fb867-ac97-4113-b61a-5c97f22cc0e7"
    },
    {
        "author": "溫庭筠",
        "paragraphs": [
            "海榴開似火，先解報春風。",
            "葉亂裁牋綠，花宜插鬢紅。",
            "蠟珠攢作蔕，緗綵剪成叢。",
            "鄭驛多歸思，相期一笑同。"
        ],
        "title": "海榴",
        "id": "8278d0c0-0e30-4f1c-bc4e-614e18727ce4"
    },
    {
        "author": "溫庭筠",
        "paragraphs": [
            "棲息消心象，簷楹溢豔陽。",
            "簾櫳蘭露落，鄰里柳林涼。",
            "高閣過空谷，孤竿隔古岡。",
            "潭廬同淡蕩，髣髴復芬芳。"
        ],
        "title": "李先生別墅望僧舍寶剎因作雙韻聲",
        "id": "e5f2f5d6-beac-4610-aa30-53eed85ab155"
    },
    {
        "author": "溫庭筠",
        "paragraphs": [
            "敷水小橋東，娟娟照露叢。",
            "所嗟非勝地，堪恨是春風。",
            "二月豔陽節，一枝惆悵紅。",
            "定知留不住，吹落路塵中。"
        ],
        "title": "敷水小桃盛開因作",
        "id": "74fad94e-1b54-4559-abb1-e26eb0b20bbb"
    },
    {
        "author": "溫庭筠",
        "paragraphs": [
            "月中一雙鶴，石上千尺松。",
            "素琴入爽籟，山酒和春容。",
            "幽瀑有時斷，片雲無所從。",
            "何事蘇門生，攜手東南峰。"
        ],
        "title": "寄山中人",
        "id": "7f4e8909-ce94-4b1b-8a9b-d27389580458"
    },
    {
        "author": "溫庭筠",
        "paragraphs": [
            "隋堤楊柳煙，孤櫂正悠然。",
            "蕭寺通淮戍，蕪城枕楚壖。",
            "魚鹽橋上市，燈火雨中船。",
            "故老青葭岸，先知虙子賢。"
        ],
        "title": "送淮陰孫令之官",
        "id": "ca789aac-36a3-487c-a9e6-3b39bbb84168"
    },
    {
        "author": "溫庭筠",
        "paragraphs": [
            "禪房無外物，清話此宵同。",
            "林彩水煙裏，澗聲[山]月中。",
            "橡霜諸壑霽，杉火一爐空。",
            "擁褐寒更徹，心知覺路通。"
        ],
        "title": "宿輝公精舍",
        "id": "5606b6e0-c119-4e33-8c19-df38d69cd995"
    },
    {
        "author": "溫庭筠",
        "paragraphs": [
            "維舟息行役，霽景近江村。",
            "併起別離恨，似聞歌吹喧。",
            "高林月初上，遠水霧猶昏。",
            "王粲平生感，登臨幾斷魂。"
        ],
        "title": "旅泊新津却寄一二知己",
        "id": "57042eb4-218a-40f8-acd6-0e037080af00"
    },
    {
        "author": "溫庭筠",
        "paragraphs": [
            "麈尾與筇杖，幾年離石壇。",
            "梵餘林雪厚，棊罷岳鐘殘。",
            "開卷喜先悟，漱缾知早寒。",
            "衡陽寺前雁，今日到長安。"
        ],
        "title": "贈僧雲栖",
        "id": "6ee7cab5-a2e1-48d9-9c60-742c8b14baab"
    },
    {
        "author": "溫庭筠",
        "paragraphs": [
            "閉門羣動息，積雪透疎林。",
            "有客寒方覺，無聲曉已深。",
            "正繁聞近雁，併落起栖禽。",
            "寂寞寒塘路，憐君獨阻尋。"
        ],
        "title": "雪夜與友生同宿曉寄近鄰",
        "id": "d571587c-8ec8-4404-b621-6546fe69d982"
    },
    {
        "author": "溫庭筠",
        "paragraphs": [
            "夜香聞偈後，岑寂掩雙扉。",
            "照竹燈和雪，看松月到衣。",
            "草堂疎磬斷，江寺故人稀。",
            "唯憶湘南雨，春風獨鳥歸。"
        ],
        "title": "題造微禪師院",
        "id": "4ec99b96-e980-4ad6-8932-b05ac8e3159c"
    },
    {
        "author": "溫庭筠",
        "paragraphs": [
            "清曉盥秋水，高窗留夕陰。",
            "初陽到古寺，宿鳥起寒林。",
            "香火有良願，宦名非素心。",
            "靈山緣未絕，他日重來尋。"
        ],
        "title": "正見寺曉別生公",
        "id": "e768c583-263d-4ef2-a289-6eb589747c1a"
    },
    {
        "author": "溫庭筠",
        "paragraphs": [
            "離離麥擢芒，楚客意偏傷。",
            "波上旅愁起，天邊歸路長。",
            "孤橈投楚驛，殘月在淮檣。",
            "外杜三千里，誰人數雁行。"
        ],
        "title": "旅次盱眙縣",
        "id": "c90e8b67-7c47-4cf0-a59e-2f94f9e4d3c8"
    },
    {
        "author": "溫庭筠",
        "paragraphs": [
            "持頤望平綠，萬景集所思。",
            "南塘遇新雨，百草生容姿。",
            "幽鳥不相識，美人如何期。",
            "徒然委搖蕩，惆悵春風時。"
        ],
        "title": "鄠郊別墅寄所知",
        "id": "c9ba2892-b146-41d6-a5ff-bac17b1a0538"
    },
    {
        "author": "溫庭筠",
        "paragraphs": [
            "稻香山色疊，平野接荒陂。",
            "蓮折舟行遠，萍多釣下遲。",
            "壞堤泉落處，涼簟雨來時。",
            "京口兵堪用，何因入夢思。"
        ],
        "title": "京兆公池上作",
        "id": "a51fef9d-0ec6-4498-841d-f21d23a2ff96"
    },
    {
        "author": "溫庭筠",
        "paragraphs": [
            "簟翻涼氣集，溪上潤殘棊。",
            "萍皺風來後，荷喧雨到時。",
            "寂寥閑望久，飄灑獨歸遲。",
            "無限松江恨，煩君解釣絲。"
        ],
        "title": "盧氏池上遇雨贈同遊者",
        "id": "c90a2223-1336-497d-8bd8-c1339983d7d8"
    },
    {
        "author": "溫庭筠",
        "paragraphs": [
            "所得乃清曠，寂寥常掩關。",
            "獨來春尚在，相得暮方還。",
            "花白風露晚，柳青街陌閑。",
            "翠微應有雪，窗外見南山。"
        ],
        "title": "題薛昌之所居",
        "id": "192c9299-8208-4bdb-ba69-2dfbe5d0b8cb"
    },
    {
        "author": "溫庭筠",
        "paragraphs": [
            "晴川通野陂，此地昔傷離。",
            "一去迹常在，獨來心自知。",
            "鷺眠茭葉折，魚靜蓼花垂。",
            "無限高秋淚，扁舟極路岐。"
        ],
        "title": "東歸有懷",
        "id": "03fadb0f-d34a-4944-a2a7-c28530749011"
    },
    {
        "author": "溫庭筠",
        "paragraphs": [
            "赤墀高閣自從容，玉女窗扉報曙鐘。",
            "日麗九門青鎖闥，雨晴雙闕翠微峰。",
            "毫端蕙露滋仙草，琴上薰風入禁松。",
            "荀令鳳池春婉娩，好將餘潤變魚龍。"
        ],
        "title": "休澣日西掖謁所知",
        "id": "f92767ce-8b70-4cf9-8f34-2cec0813c0a4"
    },
    {
        "author": "溫庭筠",
        "paragraphs": [
            "博山香重欲成雲，錦段機絲妬鄂君。",
            "粉蝶團飛花轉影，彩鴛雙泳水生紋。",
            "青樓二月春將半，碧瓦千家日未曛。",
            "見說楊朱無限淚，豈能空爲路岐分。"
        ],
        "title": "博山",
        "id": "40f8c0e6-e243-4712-8141-857631a8265c"
    },
    {
        "author": "溫庭筠",
        "paragraphs": [
            "羨君東去見殘梅，唯有王孫獨未廻。",
            "吳苑夕陽明古堞，越宮春草上高臺。",
            "波生野水雁初下，風滿驛樓潮欲來。",
            "試逐漁舟看雪浪，幾多江燕荇花開。"
        ],
        "title": "送盧處士遊吳越",
        "id": "5ca57e47-ba4d-4302-8b70-0fcbec5b2b58"
    },
    {
        "author": "溫庭筠",
        "paragraphs": [
            "一劒乘時帝業成，沛中鄉里到咸京。",
            "寰區已作皇居貴，風月猶含白社情。",
            "泗水舊亭春草徧，千門遺瓦古苔生。",
            "至今留得離家恨，雞犬相聞落照明。"
        ],
        "title": "過新豐",
        "id": "5f55bdd0-5ecb-461e-ae85-cd10ae7b8c66"
    },
    {
        "author": "溫庭筠",
        "paragraphs": [
            "地形盤屈帶河流，景氣澄明是勝遊。",
            "十里曉雞關樹暗，一行寒雁隴雲愁。",
            "片時無事溪泉好，盡日凝眸岳色秋。",
            "麈尾角巾應曠望，更嗟芳靄隔秦樓。"
        ],
        "title": "過潼關",
        "id": "2e92c3b9-3fd6-44c7-815d-58f8b4210817"
    },
    {
        "author": "溫庭筠",
        "paragraphs": [
            "曾向金扉玉砌來，百花鮮濕隔塵埃。",
            "披香殿下櫻桃熟，結綺樓前芍藥開。",
            "朱鷺已隨新鹵簿，黃鸝猶濕舊池臺。",
            "世間剛有東流水，一送恩波更不廻。"
        ],
        "title": "題西平王舊賜屏風",
        "id": "9595514e-8ad5-470e-8c3c-a56bd6232e40"
    },
    {
        "author": "溫庭筠",
        "paragraphs": [
            "倚闌愁立獨徘徊，欲賦慙非宋玉才。",
            "滿座山光搖劒戟，繞城波色動樓臺。",
            "鳥飛天外斜陽盡，人過橋心倒影來。",
            "添得五湖多少恨，柳花飄蕩似寒梅。"
        ],
        "title": "河中陪帥遊亭",
        "id": "fc22cdfd-916c-43ff-855e-21e682e07073"
    },
    {
        "author": "溫庭筠",
        "paragraphs": [
            "疎鐘細響亂鳴泉，客省高臨似水天。",
            "嵐翠暗來空覺潤，澗茶餘爽不成眠。",
            "越僧寒立孤燈外，岳月秋當萬木前。",
            "張邴宦情何太薄，遠公窗外有池蓮。"
        ],
        "title": "和趙嘏題岳寺",
        "id": "f43085b1-0c91-4976-a191-aa8bacf50eea"
    },
    {
        "author": "溫庭筠",
        "paragraphs": [
            "蘇武魂銷漢使前，古祠高樹兩茫然。",
            "雲邊雁斷胡天月，隴上羊歸塞草煙。",
            "廻日樓臺非甲帳，去時冠劒是丁年。",
            "茂陵不見封侯印，空向秋波哭逝川。"
        ],
        "tags": [
            "唐诗三百首",
            "隋・唐・五代",
            "七言律诗",
            "写人",
            "凭吊古迹",
            "赞颂"
        ],
        "title": "蘇武廟",
        "id": "cae8a893-7ae6-4824-b4c5-eada730b075f"
    },
    {
        "author": "溫庭筠",
        "paragraphs": [
            "石路荒涼接野蒿，西風吹馬利如刀。",
            "小橋連驛楊柳晚，廢寺入門禾黍高。",
            "雞犬夕陽喧縣市，鳧鷖秋水曝城壕。",
            "故山有夢不歸去，官樹陌塵何太勞。"
        ],
        "title": "送客偶作",
        "id": "adf12ced-258a-4890-99d4-544ec28385d4"
    },
    {
        "author": "溫庭筠",
        "paragraphs": [
            "萬物鮮華雨乍晴，春寒寂歷近清明。",
            "殘芳荏苒雙飛蝶，曉睡朦朧百囀鶯。",
            "舊侶不歸成獨酌，故園雖在有誰耕。",
            "悠然更起嚴灘恨，一宿東風蕙草生。"
        ],
        "title": "寒食前有懷",
        "id": "4dccf5d6-dd4c-40ac-aefe-c9b3594cfc53"
    },
    {
        "author": "溫庭筠",
        "paragraphs": [
            "白蓋微雲一逕深，東峰弟子遠相尋。",
            "蒼苔路熟僧歸寺，紅葉聲乾鹿在林。",
            "高閣清香生靜境，夜堂疎磬發禪心。",
            "自從紫桂巖前別，不見南能直至今。"
        ],
        "title": "宿雲際寺",
        "id": "b780c16d-05aa-40ed-95c0-e1ecaa6e433f"
    },
    {
        "author": "溫庭筠",
        "paragraphs": [
            "含嚬不語坐持頤，天遠樓高宋玉悲。",
            "湖上殘棊人散後，岳陽微雨鳥來遲。",
            "早梅猶得廻歌扇，春水還應理釣絲。",
            "獨有袁宏正憔悴，一罇惆悵落花時。"
        ],
        "title": "寄岳州李外郎遠",
        "id": "5fce7dac-6d91-43bd-b574-299740303228"
    },
    {
        "author": "溫庭筠",
        "paragraphs": [
            "白鳥梳翎立岸莎，藻花菱刺泛微波。",
            "煙光似帶侵垂柳，露點如珠落卷荷。",
            "楚水曉涼催客早，杜陵秋思傍蟬多。",
            "鎦公不信歸心切，聽取江樓一曲歌。"
        ],
        "title": "遊南塘寄知者",
        "id": "d2eb119c-087b-4d77-b26b-fd044cec1c62"
    },
    {
        "author": "溫庭筠",
        "paragraphs": [
            "遺業荒涼近故都，門前堤路枕平湖。",
            "綠楊陰裏千家月，紅藕香中萬點珠。",
            "此地別來雙鬢改，幾時歸去片帆孤。",
            "他年猶擬金貂換，寄語黃公舊酒壚。"
        ],
        "title": "寄盧生",
        "id": "f1c66a8b-b78c-4945-a3a4-7e6bd4fe643d"
    },
    {
        "author": "溫庭筠",
        "paragraphs": [
            "花深橋轉水潺潺，甪里先生自閉關。",
            "看竹已知行處好，望雲空得暫時閑。",
            "誰言有策堪經世，自是無錢可買山。",
            "一局殘棊千點雨，綠萍池上暮方還。"
        ],
        "title": "春日訪李十四處士",
        "id": "891a34dc-3531-4352-b786-035b2a839eaf"
    },
    {
        "author": "溫庭筠",
        "paragraphs": [
            "白石青崖世界分，卷簾孤坐對氛氳。",
            "林間禪室春深雪，潭上龍堂夜半雲。",
            "落月蒼涼登閣在，曉鐘搖蕩隔江聞。",
            "西山舊是經行地，願漱寒缾逐領軍。"
        ],
        "title": "宿松門寺",
        "id": "296bfdb7-8069-461a-9a56-8c57c891686e"
    },
    {
        "author": "溫庭筠",
        "paragraphs": [
            "寒宵何耿耿，良讌有餘姿。",
            "寶靺徘徊處，熏鑪悵望時。",
            "曲瓊垂翡翠，斜月到罘罳。",
            "委墜金釭燼，闌珊玉局棊。",
            "話窮猶注睇，歌罷尚持頤。",
            "晻暖遙相屬，氛氳積所思。",
            "秦蛾卷衣晚，胡雁度雲遲。",
            "上郡歸來夢，那知錦字詩。"
        ],
        "title": "詠寒宵",
        "id": "74c30b20-ec45-4e00-8914-f6aa1e5c9b03"
    },
    {
        "author": "溫庭筠",
        "paragraphs": [
            "柳弱湖堤曲，籬疎水巷深。",
            "酒闌初促席，歌罷欲分襟。",
            "波月欺華燭，汀雲潤故琴。",
            "鏡清花並蔕，牀冷簟連心。",
            "荷疊平橋暗，萍稀敗舫沈。",
            "城頭五通鼓，窗外萬家砧。",
            "異縣魚投浪，當年鳥共林。",
            "八行香未滅，千里夢難尋。",
            "未肯暌良願，空期嗣好音。",
            "他時因詠作，猶得比南金。"
        ],
        "title": "寄渚宮遺民弘里生",
        "id": "69e030dd-e356-4aa7-95dd-cf812cf4794e"
    },
    {
        "author": "溫庭筠",
        "paragraphs": [
            "一逕互紆直，茅棘亦已繁。",
            "晴陽入荒竹，曖曖如春園。",
            "倚杖息慚倦，徘徊戀微暄。",
            "歷尋嬋娟節，翦破蒼筤根。",
            "地閉修莖孤，林振餘籜翻。",
            "適心在所好，非必尋湘沅。"
        ],
        "title": "春盡與友人入裴氏林探漁竿",
        "id": "994c9cd5-93f6-447b-8d3e-9f513862f853"
    },
    {
        "author": "溫庭筠",
        "paragraphs": [
            "問君何所思，迢遞豔陽時。",
            "門靜人歸晚，牆高蝶過遲。",
            "一雙青瑣燕，千萬綠楊絲。",
            "屏上吳山遠，樓中朔管悲。",
            "寶書無寄處，香轂有來期。",
            "草色將林彩，相添入黛眉。"
        ],
        "title": "春日",
        "id": "9562c01f-bf63-45ce-bdac-d15827cb13a0"
    },
    {
        "author": "溫庭筠",
        "paragraphs": [
            "鞏樹先春雪滿枝，上陽宮柳囀黃鸝。",
            "桓譚未便忘西笑，豈爲長安有鳳池。"
        ],
        "title": "洛陽",
        "id": "7f16efb1-9f3b-450c-b88f-a95d65d7ddfc"
    },
    {
        "author": "溫庭筠",
        "paragraphs": [
            "廢砌翳薜荔，枯湖無菰蒲。",
            "老媼飽藁草，愚儒輸逋租。"
        ],
        "title": "題賀知章故居疊韻作",
        "id": "3f876230-ed38-4a37-bf92-95df6764ab5b"
    },
    {
        "author": "溫庭筠",
        "paragraphs": [
            "隔石覓屐跡，西溪迷雞啼。",
            "小鳥擾曉沼，犂泥齊低畦。"
        ],
        "title": "雨中與李先生期垂釣先後相失因作疊韻",
        "id": "63d2442b-288b-4ae8-9ad7-bb0019891906"
    },
    {
        "author": "溫庭筠",
        "paragraphs": [
            "細雨濛濛入絳紗，湖亭寒食孟珠家。",
            "南朝漫自稱流品，宮體何曾爲杏花。"
        ],
        "title": "春日雨",
        "id": "9b2d85ae-188b-4fe3-8d4e-aa16281d8936"
    },
    {
        "author": "溫庭筠",
        "paragraphs": [
            "憑軒望秋雨，涼入暑衣清。",
            "極目鳥頻沒，片時雲復輕。",
            "沼萍開更歛，山葉動還鳴。",
            "楚客秋江上，蕭蕭故國情。"
        ],
        "title": "細雨",
        "id": "40b37093-bc68-47ad-a4b4-1f26f296edab"
    },
    {
        "author": "溫庭筠",
        "paragraphs": [
            "雲滿鳥行滅，池涼龍氣腥。",
            "斜飄看棊簟，疎灑望山亭。",
            "細響鳴林葉，圓文破沼萍。",
            "秋陰杳無際，平野但冥冥。"
        ],
        "title": "秋雨",
        "id": "8c96ad97-81fd-4371-8ce7-4ad5c11bc6a7"
    },
    {
        "author": "溫庭筠",
        "paragraphs": [
            "淅瀝生叢篠，空濛泫網軒。",
            "暝姿看遠樹，春意入塵根。",
            "點細飄風急，聲輕入夜繁。",
            "雀喧爭槿樹，人靜出蔬園。",
            "瓦濕光先起，房深影易昏。",
            "不應江上草，相與滯王孫。"
        ],
        "title": "春初對暮雨",
        "id": "04fa06aa-5863-441c-8573-56f2c62d25b0"
    },
    {
        "author": "溫庭筠",
        "paragraphs": [
            "硯水池先凍，窗風酒易消。",
            "鴉聲出山郭，人跡過村橋。",
            "稍急方縈轉，才深未寂寥。",
            "細光穿暗隟，輕白駐寒條。",
            "草靜封還折，松攲墮復搖。",
            "謝莊今病眼，無意坐通宵。"
        ],
        "title": "雪二首 一",
        "id": "7f7b3abf-38d3-483f-9088-503f71200880"
    },
    {
        "author": "溫庭筠",
        "paragraphs": [
            "羸驂出更慵，林寺已疎鐘。",
            "踏緊寒聲澀，飛交細點重。",
            "圃斜人過跡，皆靜鳥行蹤。",
            "寂寞梁鴻病，誰人代夜舂。"
        ],
        "title": "雪二首 二",
        "id": "784bd231-aa8b-457b-9bdf-b75a2a079e7f"
    },
    {
        "author": "溫庭筠",
        "paragraphs": [
            "背檣燈色暗，宿客夢初成。",
            "半夜竹窗雨，滿池荷葉聲。",
            "簟涼秋閤思，木落故山情。",
            "明發又愁起，桂花溪水清。"
        ],
        "title": "送人遊淮海",
        "id": "48cfd687-4d05-4e5c-b05f-d2851bb73b58"
    },
    {
        "author": "溫庭筠",
        "paragraphs": [
            "逈野韶光早，晴川柳滿堤。",
            "拂塵生嫩綠，披雪見柔荑。",
            "碧玉牙猶短，黃金縷未齊。",
            "腰肢弄寒吹，眉意入春閨。",
            "預恐狂夫折，迎牽逸客迷。",
            "新鶯將出谷，應借一枝棲。"
        ],
        "tags": [
            "柳树",
            "愿望",
            "写景"
        ],
        "title": "原隰荑綠柳",
        "id": "c741f233-7243-479b-bdd6-8847445c31d7"
    },
    {
        "author": "溫庭筠",
        "paragraphs": [
            "衡巫路不同，結室在東峰。",
            "歲晚得支遁，夜寒逢戴顒。",
            "龕燈落葉寺，山雪隔林鐘。",
            "行解無由發，曹溪欲施舂。"
        ],
        "title": "宿秦生山齋",
        "id": "17b94f10-22c9-4a1b-b823-9e6fc9d3c3cc"
    },
    {
        "author": "溫庭筠",
        "paragraphs": [
            "松根滿苔石，盡日閉禪關。",
            "有伴年年月，無家處處山。",
            "煙波五湖遠，瓶屨一身閑。",
            "岳寺蕙蘭晚，幾時幽鳥還。"
        ],
        "title": "贈楚雲上人",
        "id": "bb28f914-c334-4c34-ba08-3ff34bfb64b8"
    },
    {
        "author": "溫庭筠",
        "paragraphs": [
            "山房霜氣晴，一宿遂平生。",
            "閤上見林影，月中聞澗聲。",
            "佛燈銷永夜，僧磬徹寒更。",
            "不學何居士，焚香爲宦情。"
        ],
        "title": "宿白蓋峰寺寄僧",
        "id": "f991f56e-7cd8-47bb-bbd8-142f5bd28626"
    },
    {
        "author": "溫庭筠",
        "paragraphs": [
            "師歸舊山去，此別已悽然。",
            "燈影秋江寺，篷聲夜雨船。",
            "鷗飛吳市外，麟臥晉陵前。",
            "若到東林社，誰人更問禪。"
        ],
        "title": "送僧東遊",
        "id": "40556d3f-d004-4b00-a4b1-3005145ca360"
    },
    {
        "author": "溫庭筠",
        "paragraphs": [
            "槲葉蕭蕭帶葦風，寺前歸客別支公。",
            "三秋岸雪花初白，一夜林霜葉盡紅。",
            "山疊楚天雲壓塞，浪遙吳苑水連空。",
            "悠然旅榜頻迴首，無復松窗半偈同。"
        ],
        "title": "盤石寺留別成公",
        "id": "83d558bf-f1e8-4d53-9582-b66e1399fdfc"
    },
    {
        "author": "溫庭筠",
        "paragraphs": [
            "鳴泉隔翠微，千里到柴扉。",
            "地勝人無慾，林昏虎有威。",
            "澗苔侵客屨，山雪入禪衣。",
            "桂樹芳陰在，還期歲晏歸。"
        ],
        "title": "題中南佛塔寺",
        "id": "bdc41346-8038-4112-8295-c2f483cf847d"
    },
    {
        "author": "溫庭筠",
        "paragraphs": [
            "荒雞夜唱戰塵深，五鼓雕輿過上林。",
            "才信傾城是真語，直敎塗地始甘心。",
            "兩重秦苑成千里，一炷胡香抵萬金。",
            "曼倩死來無絕藝，後人誰肯惜青禽。"
        ],
        "title": "馬嵬佛寺",
        "id": "dbe7616f-ae91-496e-81a0-eb93bfc63854"
    },
    {
        "author": "溫庭筠",
        "paragraphs": [
            "黃花紅樹謝芳蹊，宮殿參差黛巘西。",
            "詩閤曉窗藏雪嶺，畫堂秋水接藍溪。",
            "松飄晚吹摐金鐸，竹蔭寒苔上石梯。",
            "妙跡奇名竟何在，下方煙暝草萋萋。"
        ],
        "title": "清涼寺",
        "id": "ed5f8328-25cf-4bfd-8dd8-307705d7e29a"
    },
    {
        "author": "溫庭筠",
        "paragraphs": [
            "移病欲成隱，扁舟歸舊居。",
            "地深新事少，官散故交疎。",
            "道直更無侶，家貧唯有書。",
            "東門煙水夢，非獨爲鱸魚。"
        ],
        "title": "贈盧長史",
        "id": "eb8064a9-c9ba-42ba-963c-1f7f747c9ba3"
    },
    {
        "author": "溫庭筠",
        "paragraphs": [
            "一水悠悠隔渭城，渭城風物近柴荆。",
            "寒蛩乍響催機杼，旅雁初來憶弟兄。",
            "自爲林泉牽曉夢，不關砧杵報秋聲。",
            "子虛何處堪消渴，試向文園問長卿。"
        ],
        "title": "秋日旅舍寄義山李侍御",
        "id": "e08bdbb8-e54a-4bd5-9531-d2b58222c1ff"
    },
    {
        "author": "溫庭筠",
        "paragraphs": [
            "九枝燈在瑣窗空，希逸無聊恨不同。",
            "曉夢未離金夾膝，早寒先到石屏風。",
            "遺簪可惜三秋白，蠟燭猶殘一寸紅。",
            "應卷鰕簾看皓齒，鏡中惆悵見梧桐。"
        ],
        "title": "晚坐寄友人",
        "id": "14f21525-51ba-4647-bbd5-02dc3d13a209"
    },
    {
        "author": "溫庭筠",
        "paragraphs": [
            "疆理雖重海，車書本一家。",
            "盛勳歸舊國，佳句在中華。",
            "定界分秋漲，開帆到曙霞。",
            "九門風月好，回首是天涯。"
        ],
        "tags": [
            "赠别",
            "惜别",
            "友情"
        ],
        "title": "送渤海王子歸本國",
        "id": "8f69a26f-024c-4e4f-b56e-dee8856e849c"
    },
    {
        "author": "溫庭筠",
        "paragraphs": [
            "楚鄉千里路，君去及良晨。",
            "葦浦迎船火，茶山候吏塵。",
            "桑濃蠶臥晚，麥秀雉聲春。",
            "莫作東籬興，青雲有故人。"
        ],
        "title": "送北陽袁明府",
        "id": "f4baa8c3-0669-46e9-859d-2633611a64f5"
    },
    {
        "author": "溫庭筠",
        "paragraphs": [
            "一從征戰後，故社幾人歸。",
            "薄宦離山久，高談與世稀。",
            "夕陽當板檻，春日入柴扉。",
            "莫却嚴灘意，西溪有釣磯。"
        ],
        "title": "送李生歸舊居",
        "id": "3d64a360-20a5-46c6-a12d-c82b501ef489"
    },
    {
        "author": "溫庭筠",
        "paragraphs": [
            "青門煙野外，渡滻送行人。",
            "鴨臥溪沙暖，鳩鳴社樹春。",
            "殘波青有石，幽草綠無塵。",
            "楊柳東風裏，相看淚滿巾。"
        ],
        "title": "早春滻水送友人",
        "id": "3f2691fb-476e-4196-9386-4d5a96b0fd77"
    },
    {
        "author": "溫庭筠",
        "paragraphs": [
            "漢庭文采有相如，天子通宵愛子虛。",
            "把釣看棊高興盡，焚香起草宦情疎。",
            "楚山重疊當歸路，溪月分明到直廬。",
            "江雨瀟瀟帆一片，此行誰道爲鱸魚。"
        ],
        "title": "送襄州李中丞赴從事",
        "id": "03917a86-15d2-4079-97f3-64c7a551309c"
    },
    {
        "author": "溫庭筠",
        "paragraphs": [
            "秋色滿葭菼，離人西復東。",
            "幾年方暫見，一笑又難同。",
            "地勢蕭陵歇，江聲禹廟空。",
            "如何暮灘上，千里逐征鴻。"
        ],
        "title": "江上別友人",
        "id": "8b873a38-bd0c-4ef0-bc59-22e6e48ca9fb"
    },
    {
        "author": "溫庭筠",
        "paragraphs": [
            "半醉別都門，含悽上古原。",
            "晚風楊葉社，寒食杏花村。",
            "薄暮牽離緒，傷春憶晤言。",
            "年芳本無限，何況有蘭孫。"
        ],
        "title": "與友人別",
        "id": "2f236e58-0f26-4c27-ad5f-112c7368d6e1"
    },
    {
        "author": "溫庭筠",
        "paragraphs": [
            "明皇昔御極，神聖垂耿光。",
            "沈機發雷電，逸躅陵堯湯。",
            "西覃積石山，北至窮髮鄉。",
            "四凶有獬豸，一臂無螳螂。",
            "嬋娟得神豔，郁烈聞國香。",
            "紫縧鳴羯鼓，玉管吹霓裳。",
            "祿山未封侯，林甫才爲郎。",
            "昭融廓日月，妥帖安紀綱。",
            "羣生到壽域，百辟趨明堂。",
            "四海正夷宴，一塵不飛揚。",
            "天子自猶豫，侍臣宜樂康。",
            "軋然閶闔開，赤日生扶桑。",
            "玉砌露盤紆，金壺漏丁當。",
            "劒佩相擊觸，左右隨趨蹌。",
            "玄珠十二旒，紅粉三千行。",
            "顧盻生羽翼，叱嗟廻雪霜。",
            "神霞凌雲閣，春水驪山陽。",
            "盤鬬九子糭，甌擎五雲漿。",
            "雙瓊京兆博，七鼓邯鄲娼。",
            "毰毸碧雞鬬，蘢葱翠雉場。",
            "杖官繡蔽膝，寶馬金鏤錫。",
            "椒塗隔鸚鵡，柘彈驚鴛鴦。",
            "猗歟華國臣，鬢髪俱蒼蒼。",
            "錫宴得幽致，車從真煒煌。",
            "畫鷁照魚鼈，鳴騶亂鶖鶬。",
            "颭灩蕩碧波，炫煌迷橫塘。",
            "縈盈舞廻雪，宛轉歌遶梁。",
            "豔帶畫銀絡，寶梳金鈿筐。",
            "沈冥類漢相，醉倒疑楚狂。",
            "一旦紫微東，胡星森耀芒。",
            "憑陵逐鯨鯢，唐突驅犬羊。",
            "縱火三月赤，戰塵千里黃。",
            "殽函與府寺，從此俱荒涼。",
            "茲地乃蔓草，故基摧壞牆。",
            "枯池接斷岸，唧唧啼寒螿。",
            "敗荷塌作泥，死竹森如槍。",
            "遊人問老吏，相對聊感傷。",
            "豈必見麋鹿，然後堪迴腸。",
            "幸今遇太平，令節稱羽觴。",
            "誰知曲江曲，歲歲棲鸞凰。"
        ],
        "title": "鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻",
        "id": "37ab3386-92d1-4156-be01-3c69ed11cec1"
    },
    {
        "author": "溫庭筠",
        "paragraphs": [
            "縹帙無塵滿畫廊，鍾山弟子靜焚香。",
            "惠能未肯傳心法，張湛徒勞與眼方。",
            "風颺檀煙銷篆印，日移松影過禪牀。",
            "客兒自有翻經處，江上秋來蕙草荒。"
        ],
        "title": "訪知玄上人遇暴經因有贈",
        "id": "e8c89cff-2211-4098-a95a-ab1393babc17"
    },
    {
        "author": "溫庭筠",
        "paragraphs": [
            "往年江海別元卿，家近山陽古郡城。",
            "蓮浦香中離席散，柳堤風裏釣船橫。",
            "星霜荏苒無音信，煙水微茫變姓名。",
            "菰黍正肥魚正美，五侯門下負平生。"
        ],
        "title": "寄崔先生",
        "id": "5c980c4e-a8b9-4db8-9c46-8b05b644636d"
    },
    {
        "author": "溫庭筠",
        "paragraphs": [
            "七里灘聲舜廟前，杏花初盛草芊芊。",
            "綠昏晴氣春風岸，紅漾輕綸野水天。",
            "不爲傷離成極望，更因行樂惜流年。",
            "一瓢無事麛裘暖，手弄溪波坐釣船。"
        ],
        "title": "敬荅李先生",
        "id": "6d68ac4e-db5a-4d16-8b80-5b5f035559b2"
    },
    {
        "author": "溫庭筠",
        "paragraphs": [
            "東郊和氣新，芳靄遠如塵。",
            "客舍停疲馬，僧牆畫故人。",
            "沃田桑景晚，平野菜花春。",
            "更想嚴家瀨，微風蕩白蘋。"
        ],
        "title": "宿灃曲僧舍",
        "id": "3eca4a53-2996-4fa4-8666-c94201243541"
    },
    {
        "author": "溫庭筠",
        "paragraphs": [
            "夜闌黃葉寺，瓶錫兩俱能。",
            "松下石橋路，雨中山殿燈。",
            "茶爐天姥客，棊席剡溪僧。",
            "還笑長門賦，高秋臥茂陵。"
        ],
        "title": "宿一公精舍",
        "id": "9b78e2c8-f630-4cce-b91a-08bff2b84616"
    },
    {
        "author": "溫庭筠",
        "paragraphs": [
            "虛閤披衣坐，寒堦踏葉行。",
            "衆星中夜少，圓月上方明。",
            "靄盡無林色，喧餘有澗聲。",
            "祗應愁恨事，還逐曉光生。"
        ],
        "title": "月中宿雲居寺上方",
        "id": "b68fa0cc-21c8-4c35-a0f9-2268070d3559"
    },
    {
        "author": "溫庭筠",
        "paragraphs": [
            "勝地當通邑，前山有故居。",
            "臺高秋盡出，林斷野無餘。",
            "白露鳴蛩急，晴天度雁疎。",
            "由來放懷地，非獨在吾廬。"
        ],
        "title": "登盧氏臺",
        "id": "00386e6d-492f-4531-a527-69b20c28d345"
    },
    {
        "author": "溫庭筠",
        "paragraphs": [
            "輕陰隔翠幃，宿雨泣晴暉。",
            "醉後佳期在，歌餘舊意非。",
            "蝶繁經粉住，蜂重抱香歸。",
            "莫惜薰爐夜，因風到舞衣。"
        ],
        "title": "牡丹二首 一",
        "id": "08beb140-b310-459c-bde8-fee049e1d102"
    },
    {
        "author": "溫庭筠",
        "paragraphs": [
            "水漾晴紅壓疊波，曉來金粉覆庭莎。",
            "裁成豔思偏應巧，分得春光最數多。",
            "欲綻似含雙靨笑，正繁疑有一聲歌。",
            "華堂客散簾垂地，想凭闌干歛翠蛾。"
        ],
        "title": "牡丹二首 二",
        "id": "aa9e8394-46b3-41a0-b483-4342a5d54058"
    },
    {
        "author": "溫庭筠",
        "paragraphs": [
            "疾眼逢春四壁空，夜來山雪破東風。",
            "未知王母千年熟，且共劉郎一笑同。",
            "已落又開橫晚翠，似無如有帶朝紅。",
            "僧虔蠟炬高三尺，莫惜連宵照露叢。"
        ],
        "title": "反生桃花發因題",
        "id": "eea9e459-2092-4f7d-a28b-1e7b3d0af58c"
    },
    {
        "author": "溫庭筠",
        "paragraphs": [
            "紅花初綻雪花繁，重疊高低滿小園。",
            "正見盛時猶悵望，豈堪開處已繽翻。",
            "情爲世累詩千首，醉是吾鄉酒一樽。",
            "杳杳豔歌春日午，出牆何處隔朱門。"
        ],
        "title": "杏花",
        "id": "915f4d25-28e2-4a3c-82de-6af7e241e0dc"
    },
    {
        "author": "溫庭筠",
        "paragraphs": [
            "春秋罷注直銅龍，舊宅嘉蓮照水紅。",
            "兩處龜巢清露裏，一時魚躍翠莖東。",
            "同心表瑞荀池上，半面分妝樂鏡中。",
            "應爲臨川多麗句，故持重豔向西風。"
        ],
        "title": "和太常杜少卿東都脩[行]里有嘉蓮",
        "id": "6bf84891-b511-41a5-99ed-5bb23f9b8ca3"
    },
    {
        "author": "溫庭筠",
        "paragraphs": [
            "幽態竟誰賞，歲華空與期。",
            "島迴香盡處，泉照豔濃時。",
            "蜀彩淡搖曳，吳妝低怨思。",
            "王孫又誰恨，惆悵下山遲。"
        ],
        "title": "題磁嶺海棠花",
        "id": "f9283238-3bd2-4a4d-890b-e31483c7906b"
    },
    {
        "author": "溫庭筠",
        "paragraphs": [
            "院裏鶯歌歇，牆頭蝶舞孤。",
            "天香薰羽葆，宮紫暈流蘇。",
            "晻曖迷青瑣，氤氳向畫圖。",
            "只應春惜別，留與博山爐。"
        ],
        "title": "苦楝花",
        "id": "66aafecf-6095-4a95-917c-e509fd56cb86"
    },
    {
        "author": "溫庭筠",
        "paragraphs": [
            "露圓霞赤數千枝，銀籠誰家寄所思。",
            "秦苑飛禽諳熟早，杜陵遊客恨來遲。",
            "空看翠幄成陰日，不見紅珠滿樹時。",
            "盡日徘徊濃影下，祗應重作釣魚期。"
        ],
        "title": "自有扈至京師已後朱櫻之期",
        "id": "385c76fb-c45b-49e3-9958-91fb3b08b927"
    },
    {
        "author": "溫庭筠",
        "paragraphs": [
            "彩翰殊翁金繚繞，一千二百逃飛鳥。",
            "尾薪橋下未爲癡，暮雨朝雲世間少。"
        ],
        "title": "答段柯古見嘲",
        "id": "cde19b81-d062-4bca-915d-352157c3a198"
    },
    {
        "author": "溫庭筠",
        "paragraphs": [
            "綠塘搖灩接星津，軋軋蘭橈入白蘋。",
            "應爲洛神波上韈，至今蓮蘂有香塵。"
        ],
        "tags": [
            "荷花",
            "咏物",
            "咏物诗"
        ],
        "title": "蓮花",
        "id": "eb424b41-4b6e-4c5b-979b-b109cae6db68"
    },
    {
        "author": "溫庭筠",
        "paragraphs": [
            "王氣銷來水淼茫，豈能才與命相妨。",
            "虛開直瀆三千里，青蓋何曾到洛陽。"
        ],
        "title": "過吳景帝陵",
        "id": "ce747c86-a756-4fdb-83f8-a0216dcbf3ab"
    },
    {
        "author": "溫庭筠",
        "paragraphs": [
            "慢笑開元有倖臣，直敎天子到蒙塵。",
            "今來看畫猶如此，何況親逢絕世人。"
        ],
        "title": "龍尾驛婦人圖",
        "id": "03ad4be6-155c-4ce6-a085-4d06ccf0a140"
    },
    {
        "author": "溫庭筠",
        "paragraphs": [
            "池塘經雨更蒼蒼，萬點荷珠曉氣涼。",
            "朱瑀空偷御溝水，錦鱗紅尾屬嚴光。"
        ],
        "title": "薛氏池垂釣",
        "id": "eb4e0a9a-e59b-4650-9e2b-335ef5f83f4f"
    },
    {
        "author": "溫庭筠",
        "paragraphs": [
            "開濟由來變盛衰，五車纔得號鎡基。",
            "留侯功業何容易，一卷兵書作帝師。"
        ],
        "title": "簡同志",
        "id": "d56fe90a-6357-40d4-9ae3-3ec98f03a01e"
    },
    {
        "author": "溫庭筠",
        "paragraphs": [
            "翠染冰輕透露光，墮雲孫壽有餘香。",
            "只因七夕回天浪，添作湘妃淚兩行。"
        ],
        "title": "瑟瑟釵",
        "id": "8d1895aa-a267-42d3-8acf-be58cfee7df0"
    },
    {
        "author": "溫庭筠",
        "paragraphs": [
            "神耀破氛昏，新陽入晏溫。",
            "緒風調玉吹，端日應銅渾。",
            "威鳳蹌瑤簴，升龍護璧門。",
            "雨暘春令煦，裘冕晬容尊。"
        ],
        "title": "元日",
        "id": "0e4058d3-9158-434a-ad2c-d46ed5cc73e2"
    },
    {
        "author": "溫庭筠",
        "paragraphs": [
            "曉覺籠煙重，春深染雪輕。",
            "靜應留得蝶，繁欲不勝鶯。",
            "影亂晨飆急，香多夜雨晴。",
            "似將千萬恨，西北爲卿卿。"
        ],
        "title": "二月十五日櫻桃盛開自所居躡履吟翫競名王澤章洋才",
        "id": "575c2162-ca4d-48be-82c8-f6afda95ae39"
    },
    {
        "author": "溫庭筠",
        "paragraphs": [
            "芳蘭無意綠，弱柳何窮縷。",
            "心斷入淮山，夢長穿楚雨。",
            "繁花如二八，好月當三五。",
            "愁碧竟平臯，韶紅換幽圃。",
            "流鶯隱員樹，乳燕喧餘哺。",
            "曠望戀曾臺，離憂集環堵。",
            "當年不自遣，晚得終何補。",
            "鄭谷有樵蘇，歸來要腰斧。"
        ],
        "title": "寒食節日寄楚望二首 一",
        "id": "323a84b9-bb22-4e62-b77a-3f051f2ab401"
    },
    {
        "author": "溫庭筠",
        "paragraphs": [
            "家乏兩千萬，時當一百五。",
            "颸颸楊柳風，穰穰櫻桃雨。",
            "年芳苦沈潦，心事如摧櫓。",
            "金犢近蘭汀，銅龍接花塢。",
            "青蔥建楊宅，隱轔端門鼓。",
            "綵素拂庭柯，輕毬落鄰圃。",
            "三春謝游衍，一笑牽規矩。",
            "獨有恩澤侯，歸來看楚舞。"
        ],
        "title": "寒食節日寄楚望二首 二",
        "id": "057cfa1b-fb2e-4c46-8c82-e5de0e499b20"
    },
    {
        "author": "溫庭筠",
        "paragraphs": [
            "清娥畫扇中，春樹鬱金紅。",
            "出犯繁花露，歸穿弱柳風。",
            "馬驕偏避幰，雞駭乍開籠。",
            "柘彈何人發，黃鸝隔故宮。"
        ],
        "tags": [
            "清明节",
            "踏青"
        ],
        "title": "清明日",
        "id": "65c96a3e-fba7-4cf8-af72-5f1f57762462"
    },
    {
        "author": "溫庭筠",
        "paragraphs": [
            "駘蕩清明日，儲胥小苑東。",
            "舞衫萱草綠，春鬢杏花紅。",
            "馬轡輕銜雪，車衣弱向風。",
            "□愁聞百舌，殘睡正朦朧。"
        ],
        "title": "禁火日",
        "id": "0dfa0f12-2290-4904-a663-bcb7480d077e"
    },
    {
        "author": "溫庭筠",
        "paragraphs": [
            "三月雪連夜，未應傷物華。",
            "只緣春欲盡，留著伴梨花。"
        ],
        "tags": [
            "梨花",
            "写雪",
            "雪"
        ],
        "title": "嘲三月十八日雪",
        "id": "c5841edd-bd55-42c2-b84e-0d7f743ff116"
    },
    {
        "author": "溫庭筠",
        "paragraphs": [
            "宜春苑外最長條。",
            "閑褭春風伴舞腰，正是玉人腸斷處。",
            "一渠春水赤闌橋。"
        ],
        "title": "楊柳八首 一",
        "id": "2d31960c-d25a-4a87-bfb0-b98efa79bf47"
    },
    {
        "author": "溫庭筠",
        "paragraphs": [
            "南內牆東御路旁，預知春色柳絲黃。",
            "杏花未肯無情思，何是情人最斷腸。"
        ],
        "title": "楊柳八首 二",
        "id": "4656ce47-275b-4a86-9dbd-da18c4c0ffbf"
    },
    {
        "author": "溫庭筠",
        "paragraphs": [
            "蘇小門前柳萬條，毶毶金線拂平橋。",
            "黃鶯不語東風起，深閉朱門伴細腰。"
        ],
        "tags": [
            "咏物",
            "柳树",
            "写人",
            "咏物诗"
        ],
        "title": "楊柳八首 三",
        "id": "16c21dcb-a84e-4068-b934-c0a5518aa478"
    },
    {
        "author": "溫庭筠",
        "paragraphs": [
            "金縷毶毶碧瓦溝，六宮眉黛惹春愁。",
            "晚來更帶龍池雨，半拂闌干半入樓。"
        ],
        "title": "楊柳八首 四",
        "id": "1c03ffdd-3b92-4582-9930-b8a07a3ba179"
    },
    {
        "author": "溫庭筠",
        "paragraphs": [
            "館娃宮外鄴城西，遠映征帆近拂堤。",
            "繫得王孫歸意切，不關春草綠萋萋。"
        ],
        "title": "楊柳八首 五",
        "id": "654a58d7-6cfc-4435-a218-f733476a3e58"
    },
    {
        "author": "溫庭筠",
        "paragraphs": [
            "兩兩黃鸝色似金，褭枝啼露動芳音。",
            "春來幸自長如線，可惜牽纏蕩子心。"
        ],
        "title": "楊柳八首 六",
        "id": "f86ff3bb-c21e-4aee-84f4-b40ad7141140"
    },
    {
        "author": "溫庭筠",
        "paragraphs": [
            "御柳如絲映九重，鳳皇窗柱繡芙蓉。",
            "景陽樓畔千條露，一面新妝待曉鐘。"
        ],
        "tags": [
            "柳树",
            "宫廷",
            "写景"
        ],
        "title": "楊柳八首 七",
        "id": "1322d148-cf71-42ff-90f1-1aae04a5726d"
    },
    {
        "author": "溫庭筠",
        "paragraphs": [
            "織錦機邊鶯語頻，停梭垂淚憶征人。",
            "塞門三月猶蕭索，縱有垂楊未覺春。"
        ],
        "title": "楊柳八首 八",
        "id": "5d777d8e-a869-415a-b8d3-b74b98b5288a"
    },
    {
        "author": "溫庭筠",
        "paragraphs": [
            "客愁看柳色，日日逐春深。",
            "蕩漾春風裏，誰知歷亂心。"
        ],
        "title": "客愁",
        "id": "e65b8909-1235-4fbd-9f5d-40d81d4b3112"
    },
    {
        "author": "溫庭筠",
        "paragraphs": [
            "齊馬馳千駟，盧姬逞十三。",
            "玳筵方喜睞，金勒自䟃𧽼。",
            "墮珥情初洽，鳴鞭戰未酣。",
            "神交花冉冉，眉語柳毶毶。",
            "却略青鸞鏡，翹翻翠鳳篸。",
            "專城有佳對，寧肯顧春蠶。"
        ],
        "title": "和周繇",
        "id": "fa812073-86cf-4b9d-9539-3bee917a5cf2"
    },
    {
        "author": "溫庭筠",
        "paragraphs": [
            "吳國初成陣，王家欲解圍。",
            "拂巾雙雉呌，飄瓦兩鴛飛。"
        ],
        "title": "光風亭夜宴妓有醉毆者",
        "id": "3b06a903-4fa6-48a9-9dd4-55ea26e92afc"
    },
    {
        "author": "溫庭筠",
        "paragraphs": [
            "一尺深紅勝麴塵，天生舊物不如新。",
            "合歡桃核終堪恨，裏許元來別有人。"
        ],
        "title": "南歌子詞二首 一",
        "id": "688fb8de-66a2-4b46-a27b-4de5336730b2"
    },
    {
        "author": "溫庭筠",
        "paragraphs": [
            "井底點燈深燭伊，共郎長行莫圍棊。",
            "玲瓏骰子安紅豆，入骨相思知不知。"
        ],
        "title": "南歌子詞二首 二",
        "id": "c537e4db-502d-45dd-a795-aed2d2a95d6d"
    },
    {
        "author": "溫庭筠",
        "paragraphs": [
            "蒿棘深春衛國門，九年於此盜乾坤。",
            "兩行密疏傾天下，一夜陰謀達至尊。",
            "肉視具僚忘匕箸，氣吞同列削寒溫。",
            "當時誰是承恩者，肯有餘波達鬼邨。"
        ],
        "title": "題李衛公詩二首 一",
        "id": "c80158ca-6953-4032-a5c8-87891536a441"
    },
    {
        "author": "溫庭筠",
        "paragraphs": [
            "勢欲凌雲威觸天，權傾諸夏力排山。",
            "三年驥尾有人附，一日龍鬚無路攀。",
            "畫閤不開梁燕去，朱門罷埽乳鴉還。",
            "千巖萬壑應惆悵，流水斜傾出武關。"
        ],
        "title": "題李衛公詩二首 二",
        "id": "e707b6c3-ba99-478c-bd91-9accdb6409c5"
    },
    {
        "author": "溫庭筠",
        "paragraphs": [
            "風帶巢熊拗樹聲，老僧相引入雲行。",
            "半坡新路畬纔了，一谷寒煙燒不成。"
        ],
        "title": "題谷隱蘭若",
        "id": "81b2b013-93a2-4e0b-853a-5b005bac410c"
    },
    {
        "author": "溫庭筠",
        "paragraphs": [
            "閑對楸枰傾一壺，黃華坪上幾成盧。",
            "他時謁帝銅龍水，便賭宣城太守無。"
        ],
        "title": "觀棋",
        "id": "30da3614-2556-4eaa-bfa8-a97145f54895"
    },
    {
        "author": "溫庭筠",
        "paragraphs": [
            "春水碧于天，畫船聽雨眠。",
            "綠樹遶村含細雨，寒潮背郭捲平沙。"
        ],
        "title": "句",
        "id": "64994a46-d3eb-436b-880f-a297a858fcc0"
    },
    {
        "author": "段成式",
        "paragraphs": [
            "風杪影凌亂，露輕光陸離。",
            "如霞散仙掌，似燒上峨嵋。",
            "道樹千花發，扶桑九日移。",
            "因山成衆像，不復藉蟠螭。"
        ],
        "title": "觀山燈獻徐尚書 一",
        "id": "ef67c8e4-b627-4ffa-a8b1-c5cdffa35591"
    },
    {
        "author": "段成式",
        "paragraphs": [
            "湧出多寶塔，往來飛錫僧。",
            "分明三五月，傳照百千燈。",
            "馴狖移高柱，慶雲遮半層。",
            "夜深寒焰白，猶自綴金繩。"
        ],
        "title": "觀山燈獻徐尚書 二",
        "id": "324cd202-c348-4456-b024-6940f1f5dc50"
    },
    {
        "author": "段成式",
        "paragraphs": [
            "磊落風初定，輕明雲乍妨。",
            "疎中搖月彩，繁處雜星芒。",
            "火樹枝柯密，燭龍鱗甲張。",
            "窮愁讀書者，應得假餘光。"
        ],
        "title": "觀山燈獻徐尚書 三",
        "id": "f9916f6e-0186-419c-9021-4ac53631f1fb"
    },
    {
        "author": "段成式",
        "paragraphs": [
            "雲雨軒懸鶯語新，一篇佳句占陽春。",
            "銀黃年少偏欺酒，金紫風流不讓人。",
            "連璧座中斜日滿，貫珠歌裏落花頻。",
            "莫辭倒載吟歸去，看欲東山又吐茵。"
        ],
        "title": "和徐商賀盧員外賜緋",
        "id": "8eed3916-7d7a-42b6-817f-0c7f1dd360a6"
    },
    {
        "author": "段成式",
        "paragraphs": [
            "符命自陶唐，吾君應會昌。",
            "千年清德水，九折滿榮花。",
            "極岸浮佳氣，微波照夕陽。",
            "澄輝明貝闕，散彩入龍堂。",
            "近帶關雲紫，遙連日道黃。",
            "馮夷矜海若，漢武貴宣房。",
            "漸沒孤槎影，仍呈一葦航。",
            "撫躬悲未濟，作頌喜時康。"
        ],
        "title": "河出榮光",
        "id": "94171fc7-7ada-4034-85ec-2890c7e28be1"
    },
    {
        "author": "段成式",
        "paragraphs": [
            "曾話黃陵事，今爲白日摧。",
            "老無兒女累，誰哭到泉臺。"
        ],
        "title": "哭李羣玉",
        "id": "d2e631ad-5333-434d-b1d5-d252fd9b8393"
    },
    {
        "author": "段成式",
        "paragraphs": [
            "三十六鱗充使時，數番猶得裹相思。",
            "待將袍襖重抄了，盡寫襄陽播掿詞。"
        ],
        "title": "寄溫飛卿牋紙",
        "id": "8a112dc1-add5-4247-80d2-72e3528d17c4"
    },
    {
        "author": "段成式",
        "paragraphs": [
            "矗竹爲籬松作門，石楠陰底藉芳蓀。",
            "方袍近日少平叔，注得逍遙無處論。"
        ],
        "title": "題石泉蘭若",
        "id": "d7e4aa99-98a3-49f0-a7fd-3e4eb5f4fd1f"
    },
    {
        "author": "段成式",
        "paragraphs": [
            "大白東西飛正狂，新芻石凍雜梅香。",
            "詩中反語常回避，尤怯花前喚索郎。"
        ],
        "title": "怯酒贈周繇",
        "id": "fea28a6e-fb82-4fb2-ac7e-9eab32fded36"
    },
    {
        "author": "段成式",
        "paragraphs": [
            "洞裏仙春日更長，翠叢風翦紫霞芳。",
            "若爲蕭史通家客，情願扛壺入醉鄉。"
        ],
        "title": "牛尊師宅看牡丹",
        "id": "7882462e-7b40-4dda-bbf6-a3ec9aec511a"
    },
    {
        "author": "段成式",
        "paragraphs": [
            "閑對奕楸傾一壺，黃羊枰上幾成都。",
            "他時謁帝銅池曉，便賭宣城太守無。"
        ],
        "title": "觀碁",
        "id": "d63ba2fc-dc8e-4964-8cf5-255d31cdf17e"
    },
    {
        "author": "段成式",
        "paragraphs": [
            "有僧支頰撚眉毫，起就夕陽磨剃刀。",
            "到此既知閑最樂，俗心何啻九牛毛。"
        ],
        "title": "題僧壁",
        "id": "d7af29f8-ff7d-44bc-88ed-0466cf862779"
    },
    {
        "author": "段成式",
        "paragraphs": [
            "獨上黃壇幾度盟，印開龍渥喜丹成。",
            "豈同叔夜終無分，空向人間著養生。"
        ],
        "title": "哭房處士",
        "id": "22a346e1-7a5b-44f7-9d56-034cea386d71"
    },
    {
        "author": "段成式",
        "paragraphs": [
            "虎到前頭心不驚，殘陽擇蝨嬾逢迎。",
            "東林水石未勝此，要假遠公方有名。"
        ],
        "title": "呈輪上人",
        "id": "054c2d06-e7be-4819-bd77-5291c8b87c3c"
    },
    {
        "author": "段成式",
        "paragraphs": [
            "風惹閑雲半谷陰，巖西隱者醉相尋。",
            "草衰乍覺徑增險，葉盡却疑溪不深。"
        ],
        "title": "題谷隱蘭若三首 一",
        "id": "07be5648-4397-4783-97c0-c8d21655f87f"
    },
    {
        "author": "段成式",
        "paragraphs": [
            "鳥啄靈雛戀落暉，村情山趣頓忘機。",
            "丹成道士過門數，葉盡寒猨下嶺稀。"
        ],
        "title": "題谷隱蘭若三首 二",
        "id": "ed260a37-a23a-4ee9-bdab-8397e4c86f0d"
    },
    {
        "author": "段成式",
        "paragraphs": [
            "風帶巢熊拗樹聲，老僧相引入雲行。",
            "半陂新路畬纔了，一谷寒煙燒不成。"
        ],
        "title": "題谷隱蘭若三首 三",
        "id": "b4dfb91d-4152-4314-814d-020a981a2a71"
    },
    {
        "author": "段成式",
        "paragraphs": [
            "屏開屈膝見吳娃，蠻蠟同心四照花。",
            "姹女不愁難管領，斬新鉛裏得黃牙。"
        ],
        "title": "不赴光風亭夜飲贈周繇",
        "id": "d596aaaf-fbb5-49fc-ac0a-b756881166b5"
    },
    {
        "author": "段成式",
        "paragraphs": [
            "鶯裏花前選孟光，東山逋客酒初狂。",
            "素蛾畢竟難防備，燒得河車莫遣嘗。"
        ],
        "title": "嘲元中丞",
        "id": "949cd94d-bc84-46e1-82cb-6a8ad0755686"
    },
    {
        "author": "段成式",
        "paragraphs": [
            "少賦令才猶強作，衆醫多識不能呼。",
            "九莖仙草真難得，五葉靈根許惠無。"
        ],
        "title": "寄周繇求人參",
        "id": "ece7564c-54dd-4d9d-8227-1de542eabea8"
    },
    {
        "author": "段成式",
        "paragraphs": [
            "曾見當壚一箇人，入時裝束好腰身。",
            "少年花蔕多芳思，只向詩中寫取真。"
        ],
        "title": "嘲飛卿七首 一",
        "id": "2753fe72-a9ae-4aeb-bf6a-5b6927f34008"
    },
    {
        "author": "段成式",
        "paragraphs": [
            "醉袂幾侵魚子纈，飄纓長罥鳳皇釵。",
            "知君欲作閑情賦，應願將身作錦鞋。"
        ],
        "title": "嘲飛卿七首 二",
        "id": "ea16b91a-646a-403b-b0f9-5364d4cfc1f9"
    },
    {
        "author": "段成式",
        "paragraphs": [
            "翠蝶密偎金叉首，青蟲危泊玉釵梁。",
            "愁生半額不開靨，只爲多情團扇郎。"
        ],
        "title": "嘲飛卿七首 三",
        "id": "7c2a808f-9501-4844-bf17-0b68563385aa"
    },
    {
        "author": "段成式",
        "paragraphs": [
            "柳煙梅雪隱青樓，殘日黃鸝語未休。",
            "見說自能裁袙腹，不知誰更著帩頭。"
        ],
        "title": "嘲飛卿七首 四",
        "id": "3066e5dc-9ad7-414a-b8b9-f74e232ebe40"
    },
    {
        "author": "段成式",
        "paragraphs": [
            "愁機嬾織同心苣，悶繡先描連理枝。",
            "多少風流詞句裏，愁中空詠早環詩。"
        ],
        "title": "嘲飛卿七首 五",
        "id": "1e4ce45e-4d5e-4f41-b612-f97516cd9259"
    },
    {
        "author": "段成式",
        "paragraphs": [
            "燕支山色重能輕，南陽水澤鬬分明。",
            "不煩射雉先張翳，自有琴中威鳳聲。"
        ],
        "title": "嘲飛卿七首 六",
        "id": "519fb22d-8b31-4765-b5b5-d66344b25f67"
    },
    {
        "author": "段成式",
        "paragraphs": [
            "半歲愁中鏡似荷，牽環撩鬢却須磨。",
            "花前不復抱瓶渴，月底還應琢刺歌。"
        ],
        "title": "嘲飛卿七首 七",
        "id": "9a6a50ec-56b7-4fe6-8dc0-24f0dc5141d3"
    },
    {
        "author": "段成式",
        "paragraphs": [
            "長擔犢車初入門，金牙新醞盈深罇。",
            "良人爲漬木瓜粉，遮却紅腮交午痕。"
        ],
        "title": "柔卿解籍戲呈飛卿三首 一",
        "id": "1ee69e73-407c-4a18-a049-427d1666af24"
    },
    {
        "author": "段成式",
        "paragraphs": [
            "最宜全幅碧鮫綃，自襞春羅等舞腰。",
            "未有長錢求鄴錦，且令裁取一團嬌。"
        ],
        "title": "柔卿解籍戲呈飛卿三首 二",
        "id": "ca21417f-ab48-4a54-97ea-3aab8768c00e"
    },
    {
        "author": "段成式",
        "paragraphs": [
            "出意挑鬟一尺長，金爲鈿鳥簇釵梁。",
            "鬱金種得花茸細，添入春衫領裏香。"
        ],
        "title": "柔卿解籍戲呈飛卿三首 三",
        "id": "d0394af6-ef6e-4a84-a033-155ce57ff9a6"
    },
    {
        "author": "段成式",
        "paragraphs": [
            "百媚城中一箇人，紫羅垂手見精神。",
            "青琴仙子長敎示，自小來來號阿真。"
        ],
        "title": "戲高侍御七首 一",
        "id": "b17e4529-1eaa-4872-9471-b6c6df996998"
    },
    {
        "author": "段成式",
        "paragraphs": [
            "七尺髮猶三角梳，玳牛獨駕長檐車。",
            "曾城自有三青鳥，不要蓮東雙鯉魚。"
        ],
        "title": "戲高侍御七首 二",
        "id": "ab3fab50-789a-484b-9a71-83f1f253c2bc"
    },
    {
        "author": "段成式",
        "paragraphs": [
            "花恨紅腰柳妬眉，東鄰牆短不曾窺。",
            "猶憐最小分瓜日，奈許迎春得藕時。"
        ],
        "title": "戲高侍御七首 三",
        "id": "453d27e6-cf0e-484f-bccb-da6583237e8f"
    },
    {
        "author": "段成式",
        "paragraphs": [
            "自等腰身尺六疆，兩重危鬢盡釵長。",
            "欲熏羅薦嫌龍腦，須爲尋求石葉香。"
        ],
        "title": "戲高侍御七首 四",
        "id": "d2c9f40a-d762-4408-bf15-9740be986004"
    },
    {
        "author": "段成式",
        "paragraphs": [
            "別起青樓作幾層，斜陽幔卷鹿盧繩。",
            "厭裁魚子深紅纈，泥覓蜻蜓淺碧綾。"
        ],
        "title": "戲高侍御七首 五",
        "id": "c6c766cd-983a-4838-961b-e8a9df052f68"
    },
    {
        "author": "段成式",
        "paragraphs": [
            "詐嫌嚼貝磨衣鈍，私帶男錢壓鬢低。",
            "不獨邯鄲新嫁女，四枝鬟上插通犀。"
        ],
        "title": "戲高侍御七首 六",
        "id": "785ab22b-9918-4e6f-8e9b-765d349a3893"
    },
    {
        "author": "段成式",
        "paragraphs": [
            "可羨羅敷自有失，愁中漫捋白髭鬚。",
            "豹錢驄子能擎舉，兼著連乾許換無。"
        ],
        "title": "戲高侍御七首 七",
        "id": "dc7cc5a1-b2b6-4b0c-89bf-03aa69997924"
    },
    {
        "author": "段成式",
        "paragraphs": [
            "形神不滅論初成，愛馬乘閑入帝京。",
            "四十三年虛過了，方知僧裏有唐生。"
        ],
        "title": "送僧二首 一",
        "id": "f1f0510b-fe10-4f67-8650-dcba336859b5"
    },
    {
        "author": "段成式",
        "paragraphs": [
            "想到頭陀最上方，桂陰猶認惠宗房。",
            "因行戀燒歸來晚，窗下猶殘一字香。"
        ],
        "title": "送僧二首 二",
        "id": "59558c6f-0387-4b99-bf67-a8a4b3d8b7d0"
    },
    {
        "author": "段成式",
        "paragraphs": [
            "却憶書齋值晚晴，挽枝閑嘯激蟬清。",
            "影沈巴峽夜巖色，蹤絕石塘寒瀨聲。"
        ],
        "title": "猨",
        "id": "344de048-edd9-4c3b-8aef-698575b0eb52"
    },
    {
        "author": "段成式",
        "paragraphs": [
            "應念愁中恨索居，鸝歌聲裏且踟蹰。",
            "若逢金馬門前客，爲說虞卿久著書。"
        ],
        "title": "送穆郎中赴闕",
        "id": "661ac598-01ca-49f5-a3b3-f64b4b01e545"
    },
    {
        "author": "段成式",
        "paragraphs": [
            "偶出雲泉謁禮闈，篇章曾沐漢皇知。",
            "無謀靜國東歸去，羞過商山四老祠。"
        ],
        "title": "題商山廟",
        "id": "40858229-9008-4672-bf96-25fffd5a8059"
    },
    {
        "author": "段成式",
        "paragraphs": [
            "枝枝交影鎖長門，嫩色曾沾雨露恩。",
            "鳳輦不來春欲盡，空留鶯語到黃昏。"
        ],
        "title": "折楊柳七首 一",
        "id": "b8c901ac-db86-4ad5-a544-84adc0d82772"
    },
    {
        "author": "段成式",
        "paragraphs": [
            "水殿年年占早芳，柔條偏惹御爐香。",
            "而今萬乘多巡狩，輦路無陰綠草長。"
        ],
        "title": "折楊柳七首 二",
        "id": "a3c6ee3e-05db-4b36-960e-4ec6f98f0179"
    },
    {
        "author": "段成式",
        "paragraphs": [
            "玉樓煙薄不勝芳，金屋寒輕翠帶長。",
            "公子驊騮往何處，綠陰堪繫紫遊韁。"
        ],
        "title": "折楊柳七首 三",
        "id": "547b5b7f-6ef0-42f8-8567-ae9b959c0686"
    },
    {
        "author": "段成式",
        "paragraphs": [
            "嫩葉初齊不耐寒，風和時拂玉欄干。",
            "君王去日曾攀折，泣雨傷春翠黛殘。"
        ],
        "title": "折楊柳七首 四",
        "id": "4e0357e3-ef40-46ff-97dd-1b281fd1b7d5"
    },
    {
        "author": "段成式",
        "paragraphs": [
            "微黃纔綻未成陰，繡戶珠簾相映深。",
            "長恨早梅無賴極，先將春色出前林。"
        ],
        "title": "折楊柳七首 五",
        "id": "92e44639-ccf9-45ef-8cb9-3b275fda625f"
    },
    {
        "author": "段成式",
        "paragraphs": [
            "隋家堤上已成塵，漢將營邊不復春。",
            "只向江南幷塞北，酒旗相伴惹行人。"
        ],
        "title": "折楊柳七首 六",
        "id": "87b51d41-c5ce-462d-8d58-2af2c68cfb7c"
    },
    {
        "author": "段成式",
        "paragraphs": [
            "陌上河邊千萬枝，怕寒愁雨盡低垂。",
            "黃金穟短人多折，已恨東風不展眉。"
        ],
        "title": "折楊柳七首 七",
        "id": "e0e7744c-d7c9-44bb-9887-812a44dc9a5b"
    },
    {
        "author": "段成式",
        "paragraphs": [
            "酒裏詩中三十年，縱橫唐突世喧喧。",
            "明時不作禰衡死，傲盡公卿歸九泉。"
        ],
        "title": "哭李羣玉",
        "id": "bb953f9d-e974-4b2a-b2d2-e577e58c5914"
    },
    {
        "author": "段成式",
        "paragraphs": [
            "歌舞初承恩寵時，六宮學妾畫蛾眉。",
            "君王厭世妾頭白，聞唱歌聲却淚垂。"
        ],
        "title": "漢宮詞二首 一",
        "id": "a8b11e18-8072-4388-adca-8223bfe8efd1"
    },
    {
        "author": "段成式",
        "paragraphs": [
            "二八能歌得進名，人言選入便光榮。",
            "豈知妃后多嬌妬，不許君前唱一聲。"
        ],
        "title": "漢宮詞二首 二",
        "id": "07dde93a-e961-47d2-9b95-851ff061836d"
    },
    {
        "author": "段成式",
        "paragraphs": [
            "只愛糟牀滴滴聲，長愁聲絕又醒醒。",
            "人間榮辱不常定，唯有南山依舊青。"
        ],
        "title": "醉中吟",
        "id": "f27ff619-51ec-4698-93da-6b7751d8eaf2"
    },
    {
        "author": "段成式",
        "paragraphs": [
            "前年帝里探春時，寺寺名花我盡知。",
            "今日長安已灰燼，忍能南國對芳枝。"
        ],
        "title": "桃源僧舍看花",
        "id": "e061e66b-71f5-484e-b85b-a80285f86faf"
    },
    {
        "author": "段成式",
        "paragraphs": [
            "才甘魚目並，藝怯馬蹄間。",
            "王謝初飛蓋，姬姜盡下山。",
            "縛雞方角逐，射雉豈開顏。",
            "亂翠移林色，狂紅照座殷。",
            "防梭齒雖在，乞帽鬢慙斑。",
            "儻恕相如瘦，應容累騎還。"
        ],
        "title": "和周繇見嘲",
        "id": "77e3d5ee-5291-49b6-87b8-e34259d02eaf"
    },
    {
        "author": "段成式",
        "paragraphs": [
            "南山披時寒夜中，一角不動毗嵐風。",
            "何人見此生慙媿，斷續猶應護得龍。"
        ],
        "title": "和張希復詠宣律和尚袈裟",
        "id": "c845b275-f883-4f4c-b91f-a2592325c268"
    },
    {
        "author": "段成式",
        "paragraphs": [
            "高談敬風鑒，古貌怯冰稜。",
            "虱暴妨歸夢，蟲喧徹曙更。",
            "夢裏思甘露，言中惜惠燈。",
            "新破毗曇義，相期卜夜論。",
            "隨樵劫猨藏，隈石覷熊緣。",
            "[捽]胡雲彩落，疻面月痕消。",
            "擲履仙鳧起，撦衣蝴蝶飄。",
            "羞中含薄怒，顰裏帶餘嬌。",
            "醒後猶攘臂，歸時更折腰。",
            "狂夫自纓絕，眉勢倩人描。",
            "不願石郎戴笠，難甘玉女披衣。"
        ],
        "title": "句",
        "id": "fd8d1f57-5922-4c88-8d7b-859f871d39c7"
    },
    {
        "author": "劉駕",
        "paragraphs": [
            "皎皎復皎皎，逢時即爲好。",
            "高秋亦有花，不及當春草。",
            "班姬入後宮，飛燕舞東風。",
            "青娥中夜起，長歎月明裏。"
        ],
        "title": "皎皎詞",
        "id": "bc0d549b-88a1-41eb-b24a-5e93327ceb9d"
    },
    {
        "author": "劉駕",
        "paragraphs": [
            "岐路不在地，馬蹄徒苦辛。",
            "上國聞姓名，不如山中人。",
            "大宅滿六街，此身入誰門。",
            "愁心日散亂，有似空中塵。",
            "白露下長安，百蟲鳴草根。",
            "方當秋賦日，却憶歸山村。",
            "靜女頭欲白，良媒況我鄰。",
            "無令苦長歎，長歎銷人魂。"
        ],
        "title": "長安旅舍紓情投先達",
        "id": "0e05b13b-fff6-47d7-ad13-1c95995b019c"
    },
    {
        "author": "劉駕",
        "paragraphs": [
            "相別灞水湄，夾水柳依依。",
            "我願醉如死，不見君去時。",
            "所詣星斗北，直行到猶遲。",
            "況復挈空囊，求人悲路岐。",
            "北門記室賢，愛我學古詩。",
            "待君如待我，此事固不疑。",
            "鴈門春色外，四月鴈未歸。",
            "主人拂金臺，延客夜開扉。",
            "舒君鬱鬱懷，飲彼白玉巵。",
            "若不化女子，功名豈無期。"
        ],
        "title": "送友下第遊鴈門",
        "id": "a94e5511-ebc4-4777-8f91-e5026e6154bf"
    },
    {
        "author": "劉駕",
        "paragraphs": [
            "平地見天涯，登高天更遠。",
            "功名及所望，岐路又滿眼。",
            "萬金買園林，千金修池館。",
            "他人厭遊覽，身獨戀軒冕。",
            "唯有漢二疎，應覺還家晚。"
        ],
        "title": "讀史",
        "id": "156ffb02-1b3a-4184-bda4-63b082c75a2f"
    },
    {
        "author": "劉駕",
        "paragraphs": [
            "無言賈客樂，賈客多無墓。",
            "行舟觸風浪，盡入魚腹去。",
            "農夫更苦辛，所以羨爾身。"
        ],
        "title": "反賈客樂",
        "id": "9bed8b8f-b8b1-4613-b6b3-de5db26baf51"
    },
    {
        "author": "劉駕",
        "paragraphs": [
            "高秋灞滻路，游子多慘戚。",
            "君於此地行，獨以尋春色。",
            "文章滿人口，高第非苟得。",
            "要路在長安，歸山却爲客。",
            "□□□□□，狂歌罷歎息。",
            "我豈無故山，千里同外國。"
        ],
        "title": "送李垣先輩歸嵩少舊居",
        "id": "954e88e0-4739-4b63-9e78-f03e3642d795"
    },
    {
        "author": "劉駕",
        "paragraphs": [
            "百泉凍皆咽，我吟寒更切。",
            "半夜倚喬松，不覺滿衣雪。",
            "竹竿有甘苦，我愛抱苦節。",
            "鳥聲有悲歡，我愛口流血。",
            "潘生若解吟，更早生白髮。"
        ],
        "tags": [
            "冬天",
            "生活",
            "凄凉"
        ],
        "title": "苦寒吟",
        "id": "e077249a-264b-4f01-97dc-c37c03b1d204"
    },
    {
        "author": "劉駕",
        "paragraphs": [
            "上巳曲江濱，喧於市朝路。",
            "相尋不見者，此地皆相遇。",
            "日光去此遠，翠幕張如霧。",
            "何事歡娛中，易覺春城暮。",
            "物情重此節，不是愛芳樹。",
            "明日花更多，何人肯回顧。"
        ],
        "title": "上巳日",
        "id": "a35d2be2-cf3a-4fa7-91a6-0760c20e17b8"
    },
    {
        "author": "劉駕",
        "paragraphs": [
            "臺上樹陰合，臺前流水多。",
            "青春不出門，坐見野田花。",
            "誰能學公子，走馬逐香車。",
            "六街塵滿衣，鼓絕方還家。"
        ],
        "title": "春臺",
        "id": "e51cd23e-b029-4192-903d-4fa04135cd85"
    },
    {
        "author": "劉駕",
        "paragraphs": [
            "澄流可濯纓，嚴子但垂綸。",
            "孤坐九層石，遠笑清渭濱。",
            "潛龍飛上天，四海豈無雲。",
            "清氣不零雨，安使洗塵氛。",
            "我來吟高風，髣髴見斯人。",
            "江月尚皎皎，江石亦磷磷。",
            "如何臺下路，明日又迷津。"
        ],
        "title": "釣臺懷古",
        "id": "ba168742-b63d-4440-9f72-cf9dcbb809e6"
    },
    {
        "author": "劉駕",
        "paragraphs": [
            "白髮豈有情，貴賤同日生。",
            "二輪不暫駐，似趂長安程。",
            "前堂吹參差，不作緱山聲。",
            "後園植木槿，月照無餘英。",
            "及時立功德，身後猶光明。",
            "仲尼亦爲土，魯人焉敢耕。"
        ],
        "title": "勵志",
        "id": "fa3dec00-8c3a-4be8-896e-a0c1124e2dcc"
    },
    {
        "author": "劉駕",
        "paragraphs": [
            "牆下桑葉盡，春蠶半未老。",
            "城南路迢迢，今日起更早。",
            "四鄰無去伴，醉臥青樓曉。",
            "妾顏不如誰，所貴守婦道。",
            "一春常在樹，自覺身如鳥。",
            "歸來見小姑，新妝弄百草。"
        ],
        "title": "桑婦",
        "id": "51f0299f-1343-44c2-8f6f-3d519c61d185"
    },
    {
        "author": "劉駕",
        "paragraphs": [
            "羸馬行遲遲，頑童去我遠。",
            "時時一回顧，不覺白日晚。",
            "路傍豪家宅，樓上紅妝滿。",
            "十月庭花開，花前吹玉管。",
            "君當未貴日，豈不常屯蹇。",
            "如何見布衣，忽若塵入眼。",
            "布衣豈常賤，世事車輪轉。"
        ],
        "title": "上馬歎",
        "id": "1c3887e3-3028-4fbb-a233-2ff210636962"
    },
    {
        "author": "劉駕",
        "paragraphs": [
            "昔送征夫苦，今送征夫樂。",
            "寒衣縱攜去，應向歸時着。",
            "天子待功成，別造凌煙閣。"
        ],
        "title": "唐樂府十首 送征夫",
        "id": "0089d274-23b7-4a71-a726-ae49f69b8f9f"
    },
    {
        "author": "劉駕",
        "paragraphs": [
            "輓粟上高山，高山若平地。",
            "力盡心不怨，同我家私事。",
            "去者不遑寧，歸者唱歌行。",
            "相逢古城下，立語天未明。",
            "一身遠出塞，十口無稅征。"
        ],
        "title": "唐樂府十首 輪者謳",
        "id": "7b63a225-2308-43dd-93ae-f056d80f2ff5"
    },
    {
        "author": "劉駕",
        "paragraphs": [
            "河湟父老地，盡知歸明主。",
            "將軍入空城，城下弔黃土。",
            "所願邊人耕，歲歲生禾黍。"
        ],
        "title": "唐樂府十首 弔西人",
        "id": "6ccc1a01-4f06-4f88-adb1-0371a15a34a8"
    },
    {
        "author": "劉駕",
        "paragraphs": [
            "城前兵馬過，城裏人高臥。",
            "官家自供給，畏我田產破。",
            "健兒食肥肉，戰馬食新穀。",
            "食飽物有餘，所恨無兩腹。",
            "草青見軍過，草白見軍回。",
            "軍回人更多，盡繫西戎來。"
        ],
        "title": "唐樂府十首 邊軍過",
        "id": "be05b79f-3303-406d-a678-a9763ae812b5"
    },
    {
        "author": "劉駕",
        "paragraphs": [
            "東人望歸馬，馬歸蓮峰下。",
            "蓮峰與地平，亦不更徵兵。"
        ],
        "title": "唐樂府十首 望歸馬",
        "id": "16447587-81e6-483c-93a1-35b82e434ffb"
    },
    {
        "author": "劉駕",
        "paragraphs": [
            "河水清瀰瀰，照見遠樹枝。",
            "征人不飲馬，再拜祝馮夷。",
            "從今億萬歲，不見河濁時。"
        ],
        "title": "唐樂府十首 祝河水",
        "id": "ed953411-b9ca-4f27-805b-cbd5e2f7e66a"
    },
    {
        "author": "劉駕",
        "paragraphs": [
            "刀劒作鋤犂，耕田古城下。",
            "高秋禾黍多，無地放羊馬。"
        ],
        "title": "唐樂府十首 田西邊",
        "id": "dc3cca75-f9f7-432f-bd1a-0e2ac34e56ff"
    },
    {
        "author": "劉駕",
        "paragraphs": [
            "昔時玉爲寶，崑山過不得。",
            "今時玉爲塵，崑山入中國。",
            "白玉尚如塵，誰肯愛金銀。"
        ],
        "title": "唐樂府十首 崑山",
        "id": "364236ad-83bb-4964-b861-ceaa54971cec"
    },
    {
        "author": "劉駕",
        "paragraphs": [
            "在鄉身亦勞，在邊腹亦飽。",
            "父兄若一處，任向邊頭老。"
        ],
        "title": "唐樂府十首 樂邊人",
        "id": "b2ee4014-fbfd-4fff-a2ad-98cf6d1321fb"
    },
    {
        "author": "劉駕",
        "paragraphs": [
            "莫但取河湟，河湟非邊疆。",
            "願今日入處，亦似天中央。",
            "天子壽萬歲，再拜獻此觴。"
        ],
        "title": "唐樂府十首 獻賀觴",
        "id": "bc248344-300a-490d-b356-9dffbb8ed849"
    },
    {
        "author": "劉駕",
        "paragraphs": [
            "園中花自早，不信外無花。",
            "良人未朝去，先出登香車。",
            "□□五□輪，滿城聞嘔啞。",
            "侍兒衣各別，頭上金雀多。",
            "祗是一家人，路人疑千家。",
            "過後香滿陌，直到春日斜。",
            "今朝且可憐，莫問久如何。"
        ],
        "title": "且可憐行",
        "id": "0d01b612-00ec-4686-b8a2-7efa3794f537"
    },
    {
        "author": "劉駕",
        "paragraphs": [
            "前杵與後杵，築城聲不住。",
            "我願築更高，得見秦皇墓。"
        ],
        "title": "築臺詞",
        "id": "ed2dd093-0504-4491-acb5-501395364dc6"
    },
    {
        "author": "劉駕",
        "paragraphs": [
            "君嫌鄰女醜，取婦他鄉縣。",
            "料嫁與君人，亦爲鄰所賤。",
            "菖蒲花可貴，只爲人難見。"
        ],
        "title": "鄰女",
        "id": "00416097-77a2-452f-ba7e-f91aaea0dc48"
    },
    {
        "author": "劉駕",
        "paragraphs": [
            "半夜山雨過，起來滿山月。",
            "落盡醉處花，荒溝水決決。",
            "愴然惜春去，似與故人別。",
            "誰遣我多情，壯年無鬢髮。"
        ],
        "title": "山中夜坐",
        "id": "8312c504-7643-4308-b0ce-c19f5d58acd9"
    },
    {
        "author": "劉駕",
        "paragraphs": [
            "秦娥十四五，面白於指爪。",
            "羞人夜採桑，驚起戴勝鳥。"
        ],
        "title": "秦娥",
        "id": "5ded5d1c-1c65-40fd-beec-40d42aa245d8"
    },
    {
        "author": "劉駕",
        "paragraphs": [
            "牧童見客拜，山果懷中落。",
            "晝日驅牛歸，前溪風雨惡。"
        ],
        "title": "牧童",
        "id": "abef521e-2091-4bca-a199-52e0f82e7d98"
    },
    {
        "author": "劉駕",
        "paragraphs": [
            "胡風不開花，四氣多作雪。",
            "北人尚凍死，況我本南越。",
            "古來犬羊地，巡狩無遺轍。",
            "九土耕不盡，武皇猶征伐。",
            "中天有高閣，圖畫何時歇？",
            "坐恐塞上山，低於沙中骨。"
        ],
        "title": "古出塞",
        "id": "e1fdbe86-813d-4601-9df0-bd7e13d755de"
    },
    {
        "author": "劉駕",
        "paragraphs": [
            "雪花豈結子，徒滿連理枝。",
            "嫁作征人妻，不得長相隨。",
            "去年君點行，賤妾是新姬。",
            "別早見未熟，入夢無定姿。",
            "悄悄空閨中，蛩聲遶羅幃。",
            "得書喜猶甚，況復見君時。"
        ],
        "title": "寄遠",
        "id": "076e612c-0bcc-49d5-9b98-d5a0e26eb291"
    },
    {
        "author": "劉駕",
        "paragraphs": [
            "刖足豈更長，良工隔千里。",
            "故山彭蠡上，歸夢向汾水。",
            "低摧神氣盡，僮僕心亦恥。",
            "未達誰不然，達者心思此。",
            "行年忽已壯，去老年更幾。",
            "功名生不彰，身歿豈爲鬼。",
            "纔看芳草歇，即歎涼風起。",
            "匹馬未來期，嘶聲尚在耳。"
        ],
        "title": "下第後屏居長安書懷寄太原從事",
        "id": "27b64d41-4d4f-4be8-8f3d-8b84398e9536"
    },
    {
        "author": "劉駕",
        "paragraphs": [
            "馬上續殘夢，馬嘶時復驚。",
            "心孤多所虞，僮僕近我行。",
            "棲禽未分散，落月照古城。",
            "莫羨居者閑，冢邊人已耕。"
        ],
        "title": "早行",
        "id": "843b886c-6f77-414f-8525-656bb69edb4d"
    },
    {
        "author": "劉駕",
        "paragraphs": [
            "青門有歸路，坦坦高槐下。",
            "貧賤自恥歸，此地誰留我。",
            "門開送客去，落日嬾回馬。",
            "旅食帝城中，不如遠遊者。",
            "舟成於陸地，風水終相假。",
            "吾道諒如斯，立身無苟且。"
        ],
        "title": "青門路",
        "id": "d75bf967-9c3d-49c2-a517-8635e8dabf6c"
    },
    {
        "author": "劉駕",
        "paragraphs": [
            "融融芳景和，杳杳春日斜。",
            "嬌嬈不自持，清唱嚬雙蛾。",
            "終曲翻成泣，新人下香車。",
            "新人且莫喜，故人曾如此。",
            "燕趙猶生女，郎豈有終始。"
        ],
        "title": "效古",
        "id": "28af0461-760c-4a64-a79d-7f386cac8285"
    },
    {
        "author": "劉駕",
        "paragraphs": [
            "城南征戰多，城北無飢鴉。",
            "白骨馬蹄下，誰言皆有家。",
            "城前水聲苦，倏忽流萬古。",
            "莫爭城外城，城裏終閑土。"
        ],
        "title": "戰城南",
        "id": "00b45f00-ba00-4cd8-99cc-ffe31d9109e4"
    },
    {
        "author": "劉駕",
        "paragraphs": [
            "宿雨洗秦樹，舊花如新開。",
            "池邊草未乾，日照人馬來。",
            "馬蹄踏流水，漸漸成塵埃。",
            "鴛鴦不敢下，飛繞岸東西。",
            "此地喧仍舊，歸人亦滿街。"
        ],
        "title": "曲江春霽",
        "id": "cfdd5cad-a727-4f8c-a46c-fe3881ce075a"
    },
    {
        "author": "劉駕",
        "paragraphs": [
            "終南蒼翠好，未必如故山。",
            "心期在榮名，三載居長安。",
            "昔蒙大雅匠，勉我工五言。",
            "業成時不重，辛苦只自憐。",
            "皎皎機上絲，盡作秦箏弦。",
            "貧女皆罷織，富人豈不寒。",
            "驚風起長波，浩浩何時還？",
            "待君當要路，一指王化源。"
        ],
        "title": "贈先達",
        "id": "2bab027f-bda8-4df8-a30b-b7ff8fa33e96"
    },
    {
        "author": "劉駕",
        "paragraphs": [
            "弓劒不自行，難引河湟思。",
            "將軍半夜飲，十里聞歌飲。",
            "高門幾世宅，舞袖仍新賜。",
            "誰遣一書來，燈前問邊事。"
        ],
        "title": "有感",
        "id": "25778403-ff66-475e-b638-951267d6bb28"
    },
    {
        "author": "劉駕",
        "paragraphs": [
            "勾踐飲膽日，吳酒正滿杯。",
            "笙歌入海雲，聲自姑蘇來。",
            "西施舞初罷，侍兒整金釵。",
            "衆女不敢妒，自比泉下泥。",
            "越鼓聲騰騰，吳天隔塵埃。",
            "難將甬東地，更學會稽棲。",
            "霸跡一朝盡，草中棠梨開。"
        ],
        "title": "姑蘇臺",
        "id": "61b4737d-01db-4c85-a19c-0c6ed5169031"
    },
    {
        "author": "劉駕",
        "paragraphs": [
            "九陌槐葉盡，青春在豪家。",
            "嬌鶯不出城，長宿庭上花。",
            "高樓登夜半，已見南山多。",
            "恩深勢自然，不是愛驕奢。"
        ],
        "title": "豪家",
        "id": "521c2831-e1a0-4d81-93d4-1e878caf6a3d"
    },
    {
        "author": "劉駕",
        "paragraphs": [
            "朗朗山月出，塵中事由生。",
            "人心雖不閑，九陌夜無行。",
            "學古以求聞，有如石上耕。",
            "齊姜早作婦，豈識閨中情。",
            "何如此幽居，地僻人不爭。",
            "嘉樹自昔有，茅屋因我成。",
            "取薪不出門，采藥於前庭。",
            "春花雖無種，枕席芙蓉馨。",
            "君來食葵藿，天爵豈不榮。"
        ],
        "title": "山中有招",
        "id": "8bd746d9-90a9-4ab5-9947-494d7d9ea21b"
    },
    {
        "author": "劉駕",
        "paragraphs": [
            "飢啄空城上，莫近太倉粟。",
            "一粒未充腸，却入公子腹。",
            "且弔城上骨，幾曾害爾族。",
            "不聞莊辛語，今日寒蕪綠。"
        ],
        "title": "空城雀",
        "id": "deccb9c2-e5a9-4905-91aa-698ed6fe419d"
    },
    {
        "author": "劉駕",
        "paragraphs": [
            "天作馮叟居，山僧尚嫌僻。",
            "開門因兩樹，結宇倚翠壁。",
            "溪南有微徑，時遇採芝客。",
            "往往白雲生，對面千里隔。",
            "機忘若僮僕，常與猨鳥劇。",
            "曬藥上小峰，庭深無日色。",
            "自忘歸鄉里，不見新舊戚。",
            "纍纍子孫墓，秋風吹古柏。"
        ],
        "title": "馮叟居",
        "id": "bad7b285-b722-49e7-9b21-0f3cd4f1375f"
    },
    {
        "author": "劉駕",
        "paragraphs": [
            "醉臥芳草間，酒醒日落後。",
            "壺觴半傾覆，客去應已久。",
            "不記折花時，何得花在手。"
        ],
        "title": "醒後",
        "id": "36790537-76ac-4af5-9395-2886e67ece02"
    },
    {
        "author": "劉駕",
        "paragraphs": [
            "回車在門前，欲上心更悲。",
            "路傍見花發，似妾初嫁時。",
            "養蠶已成繭，織素猶在機。",
            "新人應笑此，何如畫蛾眉。",
            "昨日惜紅顏，今日畏老遲。",
            "良媒去不遠，此恨今告誰。"
        ],
        "title": "棄婦",
        "id": "305a88a0-311c-42b3-b51b-7617699d54a9"
    },
    {
        "author": "劉駕",
        "paragraphs": [
            "十年夢相識，一覯俄遠別。",
            "征駕在我傍，草草意難說。",
            "君居洞庭日，詩句滿魏闕。",
            "如何萬里來，青桂看人折。",
            "行裝不及備，西去偶然訣。",
            "孟夏出都門，紅塵客衣熱。",
            "荒城見羊馬，野館具薇蕨。",
            "邊境漸無虞，旅宿常待月。",
            "西園置酒地，日夕簪裾列。",
            "壯志安可留，槐花樽前發。"
        ],
        "tags": [
            "洞庭湖"
        ],
        "title": "送李殷遊邊",
        "id": "ad765a79-3c31-49ca-9e63-6bebc466ecd3"
    },
    {
        "author": "劉駕",
        "paragraphs": [
            "江水灌稻田，饑年稻亦熟。",
            "舟中愛桑麻，日午因成宿。",
            "相承幾十代，居止連茅屋。",
            "四鄰不相離，安肯去骨肉。",
            "書生說太苦，客路常在目。",
            "縱使富貴還，交親幾墳綠。"
        ],
        "title": "江村",
        "id": "3988b32b-df07-4052-b346-ea6d92828eda"
    },
    {
        "author": "劉駕",
        "paragraphs": [
            "出門羨他人，奔走如得塗。",
            "翻思他人意，與我或不殊。",
            "以茲聊自安，默默行九衢。",
            "生計逐羸馬，每出似移居。",
            "客從我鄉來，但得鄰里書。",
            "田園幾換主，夢歸猶荷鋤。",
            "進猶希萬一，退復何所如。",
            "況今闢公道，安得不躊躇。"
        ],
        "title": "出門",
        "id": "5baaa588-8ec1-4b18-8dbd-efa7f18a4d88"
    },
    {
        "author": "劉駕",
        "paragraphs": [
            "自君入城市，北邙無新墳。",
            "始信壺中藥，不落白楊根。",
            "如何忽告歸，蕣華還笑人。",
            "玉笙無遺音，悵望緱嶺雲。"
        ],
        "title": "別道者",
        "id": "c392f188-f3c9-4464-b0c9-d3415f222f45"
    },
    {
        "author": "劉駕",
        "paragraphs": [
            "宮蘭非瑤草，安得春長在。",
            "迴首春又歸，翠華不能待。",
            "悲風生輦路，山川寂已晦。",
            "邊恨在行人，行人無盡歲。"
        ],
        "title": "蘭昌宮",
        "id": "bb4c785a-b7c0-4e1a-9cdc-ca738ba95795"
    },
    {
        "author": "劉駕",
        "paragraphs": [
            "同家楚天南，相識秦雲西。",
            "古來懸弧義，豈顧子與妻。",
            "攜手踐名場，正遇公道開。",
            "君榮我雖黜，感恩同所懷。",
            "有馬不復羸，有奴不復飢。",
            "灞岸秋草綠，却是還家時。",
            "青門一瓢空，分手去遲遲。",
            "期君轍未平，我車繼東歸。"
        ],
        "title": "送友人擢第東歸",
        "id": "ed79dc3e-b396-4b0c-8ce7-aaf690058093"
    },
    {
        "author": "劉駕",
        "paragraphs": [
            "久客心易足，主人有餘力。",
            "如何昨宵夢，到曉家山色。",
            "南音入誰耳，曲盡頭自白。"
        ],
        "title": "久客",
        "id": "00ddbd2f-b723-473a-9fce-8579256ee59a"
    },
    {
        "author": "劉駕",
        "paragraphs": [
            "促織燈下吟，燈光冷於水。",
            "鄉魂坐中去，倚壁身如死。",
            "求名爲骨肉，骨肉萬餘里。",
            "富貴在何時，離別今如此。",
            "出門長歎息，月白西風起。"
        ],
        "title": "秋夕",
        "id": "32846028-5b49-405f-a951-2acd67709f3b"
    },
    {
        "author": "劉駕",
        "paragraphs": [
            "兩曜無停馭，蓬壺應有墓。",
            "何況北邙山，只近市朝路。",
            "大恢生死網，飛走無逃處。",
            "白髮忽已新，紅顏豈如故。",
            "我有杯中物，可以消萬慮。",
            "醉舞日婆娑，誰能記朝暮。",
            "如求神仙藥，階下亦種黍。",
            "但使長兀然，始見天地祖。"
        ],
        "title": "效陶",
        "id": "cfc36dd0-031e-46ed-bbe1-06645f7fcf58"
    },
    {
        "author": "劉駕",
        "paragraphs": [
            "御泉長繞鳳皇[樓]，只是恩波別處流。",
            "閑揲舞衣歸未得，夜來砧杵六宮秋。"
        ],
        "title": "長門怨",
        "id": "b05c52b8-40ce-494b-b274-f807755a312f"
    },
    {
        "author": "劉駕",
        "paragraphs": [
            "嚴寒動八荒，刺刺無休時。",
            "陽烏不自暖，雪壓扶桑枝。",
            "歲暮寒益壯，青春安得歸。",
            "朔鴈到南海，越禽何處飛。",
            "誰言貧士歎，不爲身無衣。"
        ],
        "title": "苦寒行",
        "id": "65f473e2-2545-4732-8a4a-56a784f93382"
    },
    {
        "author": "劉駕",
        "paragraphs": [
            "舉世愛嘉樹，此樹何人識。",
            "清秋遠山意，偶向亭際得。",
            "奇柯交若鬬，珍葉密如織。",
            "塵中尚青蔥，更想塵外色。",
            "所宜巢三鳥，影入瑤池碧。",
            "移根豈無時，一問紫煙客。"
        ],
        "title": "琪樹下因吟六韻呈先達者",
        "id": "d844560a-e0a4-4e09-8653-6de66366283d"
    },
    {
        "author": "劉駕",
        "paragraphs": [
            "學古既到古，反求鑒者難。",
            "見詩未識君，疑生建安前。",
            "海畔豈無家，終難成故山。",
            "得失雖由命，世途多險艱。",
            "我皇追古風，文柄付大賢。",
            "此時如爲君，果在甲科間。",
            "晚達多早貴，舉世咸爲然。",
            "一夕顏却少，雖病心且安。",
            "所居似清明，冷竈起新煙。",
            "高情懶行樂，花盛僕馬前。",
            "歸程不淹留，指期到田園。",
            "香醪四鄰熟，霜橘千株繁。",
            "肯憶長安夜，論詩風雪寒。"
        ],
        "title": "送人登第東歸",
        "id": "b2a87e64-3c43-4b01-a56a-02241ec5526a"
    },
    {
        "author": "劉駕",
        "paragraphs": [
            "賈客燈下起，猶言發已遲。",
            "高山有疾路，暗行終不疑。",
            "寇盜伏其路，猛獸來相追。",
            "金玉四散去，空囊委路岐。",
            "揚州有大宅，白骨無地歸。",
            "少婦當此日，對鏡弄花枝。"
        ],
        "title": "賈客詞",
        "id": "58b20ce9-14eb-44a2-b124-1ec78cd4302a"
    },
    {
        "author": "劉駕",
        "paragraphs": [
            "勒兵遼水邊，風急卷旌旃。",
            "絕塞陰無草，平沙去盡天。",
            "下營看斗建，傳號信狼煙。",
            "聖代書青史，當時破虜年。"
        ],
        "title": "塞下曲",
        "id": "0416de29-dfaf-4909-8c21-db7ff37416ee"
    },
    {
        "author": "劉駕",
        "paragraphs": [
            "一別杜陵歸未期，祗憑魂夢接親知。",
            "近來欲睡兼難睡，夜夜夜深聞子規。"
        ],
        "title": "春夜二首 一",
        "id": "b8ec33b3-10ec-4424-b073-88380cf5223b"
    },
    {
        "author": "劉駕",
        "paragraphs": [
            "幾歲干戈阻路岐，憶山心切與心違。",
            "時難何處披衷抱，日日日斜空醉歸。"
        ],
        "title": "春夜二首 二",
        "id": "21ede444-7994-4793-ad18-26d961b2c0ee"
    },
    {
        "author": "劉駕",
        "paragraphs": [
            "頃年曾住此中來，今日重遊事可哀。",
            "憶得幾家歡宴處，家家家業盡成灰。"
        ],
        "title": "郪中感懷",
        "id": "4a198d72-ace4-4025-9d6d-88b1d069f4d0"
    },
    {
        "author": "劉駕",
        "paragraphs": [
            "未櫛凭欄眺錦城，煙籠萬井二江明。",
            "香風滿閣花滿樹，樹樹樹梢啼曉鶯。"
        ],
        "title": "曉登迎春閣",
        "id": "c2ad3d6f-9735-4c14-ad89-1b5bfd8a12d1"
    },
    {
        "author": "劉駕",
        "paragraphs": [
            "到處逢人求至藥，幾回染了又成絲。",
            "素絲易染髭難染，墨翟當年合泣髭。"
        ],
        "title": "白髭",
        "id": "d8bb4188-232d-49fc-9cc2-c201d4e8733b"
    },
    {
        "author": "劉駕",
        "paragraphs": [
            "鐃管隨征斾，高秋上遠巴。",
            "白波連霧雨，青壁斷蒹葭。",
            "凭几雙瞳靜，登樓萬井斜。",
            "政成知俗變，當應畫輪車。"
        ],
        "title": "送盧使君赴夔州",
        "id": "16397e7d-cf17-436c-92fa-a006f1fc0f67"
    },
    {
        "author": "劉駕",
        "paragraphs": [
            "清秋新霽與君同，江上高樓倚碧空。",
            "酒盡露零賓客散，更更更漏月明中。"
        ],
        "title": "望月",
        "id": "c024508d-e680-411f-9b92-4c67ae03d540"
    },
    {
        "author": "劉駕",
        "paragraphs": [
            "蒲帆出浦去，但見浦邊樹。",
            "不如馬行郎，馬跡猶在路。",
            "大舟不相載，買宅令委住。",
            "莫道留金多，本非愛郎富。"
        ],
        "title": "古意",
        "id": "800a029c-f786-4810-b92e-93d23bab524b"
    },
    {
        "author": "劉滄",
        "paragraphs": [
            "野燒原空盡荻灰，吳王此地有樓臺。",
            "千年事往人何在，半夜月明潮自來。",
            "白鳥影從江樹沒，清猨聲入楚雲哀。",
            "停車日晚薦蘋藻，風靜寒塘花正開。"
        ],
        "title": "長洲懷古",
        "id": "d95da435-feba-473a-946a-60375ca8d581"
    },
    {
        "author": "劉滄",
        "paragraphs": [
            "此地曾經翠輦過，浮雲流水竟如何。",
            "香銷南國美人盡，怨入東風芳草多。",
            "殘柳宮前空露葉，夕陽川上浩煙波。",
            "行人遙起廣陵思，古渡月明聞棹歌。"
        ],
        "title": "經煬帝行宮",
        "id": "edb91824-6e13-4d57-b427-807cd4dda923"
    },
    {
        "author": "劉滄",
        "paragraphs": [
            "獨泛扁舟映綠楊，嘉陵江水色蒼蒼。",
            "行看芳草故鄉遠，坐對落花春日長。",
            "曲岸危檣移渡影，暮天栖鳥入山光。",
            "今來誰識東歸意，把酒閑吟思洛陽。"
        ],
        "title": "春日遊嘉陵江",
        "id": "16637f37-8453-4a11-8bcf-035d20c838b0"
    },
    {
        "author": "劉滄",
        "paragraphs": [
            "啓戶清風枕簟幽，蟲絲吹落挂簾鉤。",
            "蟬吟高樹雨初霽，人憶故鄉山正秋。",
            "浩渺蒹葭連夕照，蕭疎楊柳隔沙洲。",
            "空將方寸荷知己，身寄煙蘿恩未酬。"
        ],
        "title": "秋日山齋書懷",
        "id": "663a6285-6551-46c9-ad13-df3f5669e092"
    },
    {
        "author": "劉滄",
        "paragraphs": [
            "清洛平分兩岸沙，沙邊水色近人家。",
            "隋朝古陌銅駝柳，石氏荒原金谷花。",
            "庭葉霜濃悲遠客，宮城日晚度寒鵶。",
            "未成歸計關河阻，空望白雲鄉路賒。"
        ],
        "title": "晚秋洛陽客舍",
        "id": "17b1eba6-0e49-4d50-9eb0-9bcafe5da674"
    },
    {
        "author": "劉滄",
        "paragraphs": [
            "不避驅羸道路長，青山同喜惜年光。",
            "燈前話舊堦草夜，月下醉吟谿樹霜。",
            "落葉已經寒燒盡，衡門猶對古城荒。",
            "此身未遂歸休計，一半生涯寄岳陽。"
        ],
        "title": "深愁喜友人至",
        "id": "5ea69288-0580-4068-8749-7197124700bc"
    },
    {
        "author": "劉滄",
        "paragraphs": [
            "古木蒼苔墜幾層，行人一望旅情增。",
            "太行山下黃河水，銅雀臺西武帝陵。",
            "風入蒹葭秋色動，雨餘楊柳暮煙凝。",
            "野花似泣紅妝淚，寒露滿枝枝不勝。"
        ],
        "tags": [
            "黄河"
        ],
        "title": "秋日望西陽",
        "id": "f059d478-99e8-47de-b28d-8f0630a3b33a"
    },
    {
        "author": "劉滄",
        "paragraphs": [
            "昔時霸業何蕭索，古木唯多鳥雀聲。",
            "芳草自生宮殿處，牧童誰識帝王城。",
            "殘春楊柳長川迥，落日蒹葭遠水平。",
            "一望青山便惆悵，西陵無主月空明。"
        ],
        "title": "鄴都懷古",
        "id": "8a84b261-440a-4fae-905d-42f970090fde"
    },
    {
        "author": "劉滄",
        "paragraphs": [
            "靜室遙臨伊水東，寂寥誰與此身同。",
            "禹門山色度寒磬，蕭寺竹聲來晚風。",
            "僧宿石龕殘雪在，鴈歸沙渚夕陽空。",
            "偶將心地問高士，坐指浮生一夢中。"
        ],
        "title": "題龍門僧房",
        "id": "e17dca08-9b9a-42b4-ba1c-5e1378a6bf8b"
    },
    {
        "author": "劉滄",
        "paragraphs": [
            "衡門無事閉蒼苔，籬下蕭疎野菊開。",
            "半夜秋風江色動，滿山寒葉雨聲來。",
            "鴈飛關塞霜初落，書寄鄉閭人未迴。",
            "獨坐高窗此時節，一彈瑤瑟自成哀。"
        ],
        "title": "秋夕山齋即事",
        "id": "8f9d7a4f-c1f5-44d4-8ee1-7c03a35d1602"
    },
    {
        "author": "劉滄",
        "paragraphs": [
            "遠渚蒹葭覆綠苔，姑蘇南望思裴徊。",
            "空江獨樹楚山背，暮雨一舟吳苑來。",
            "人度深秋風葉落，鳥飛殘照水煙開。",
            "寒潮欲上泛萍藻，寄薦三閭情自哀。"
        ],
        "title": "江行書事",
        "id": "6b115bf0-783b-4795-bd92-323f987a26c4"
    },
    {
        "author": "劉滄",
        "paragraphs": [
            "黃帝修真萬國朝，鼎成龍駕上丹霄。",
            "天風乍起鶴聲遠，海霧漸深龍節遙。",
            "仙界日長青鳥度，御衣香散紫霞飄。",
            "唯留古跡寒原在，碧水蒼蒼空寂寥。"
        ],
        "title": "過鑄鼎原",
        "id": "9007b412-5f1b-4f41-9c4b-6b4fa8653447"
    },
    {
        "author": "劉滄",
        "paragraphs": [
            "海上生涯一釣舟，偶因名利事淹留。",
            "旅塗誰見客青眼，故國幾多人白頭。",
            "霽色滿川明水驛，蟬聲落日隱城樓。",
            "如何未盡此行役，西入潼關雲木秋。"
        ],
        "title": "秋日寓懷",
        "id": "895de138-a7aa-422f-bb58-e0ea4c8b2822"
    },
    {
        "author": "劉滄",
        "paragraphs": [
            "一望江城思有餘，遙分野逕入樵漁。",
            "青山經雨菊花盡，白鳥下灘蘆葉疎。",
            "靜聽潮聲寒木杪，遠看風色暮帆舒。",
            "秋期又涉潼關路，不得年年向此居。"
        ],
        "title": "江城晚望",
        "id": "916788ba-8281-40c5-ab97-d738857f24fe"
    },
    {
        "author": "劉滄",
        "paragraphs": [
            "孤館門開對碧岑，竹窗燈下聽猨吟。",
            "巴山夜雨別離夢，秦塞舊山迢遰心。",
            "滿地莓苔生近水，幾株楊柳自成陰。",
            "空思知己隔雲嶺，鄉路獨歸春草深。"
        ],
        "title": "宿蒼谿館",
        "id": "d9c217d8-518d-47bb-b6c5-85a0875312e3"
    },
    {
        "author": "劉滄",
        "paragraphs": [
            "寂寥珠翠想遺聲，門掩煙微水殿清。",
            "拂曙紫霞生古壁，何年絳節下層城。",
            "鶴歸遼海春光晚，花落閑堦夕雨晴。",
            "武帝無名在仙籍，玉壇星月夜空明。"
        ],
        "title": "題王母廟",
        "id": "886c363d-9afd-4be4-9fc3-d33348dd98a2"
    },
    {
        "author": "劉滄",
        "paragraphs": [
            "二遠相知是昔年，此身長寄禮香煙。",
            "綠蕪風晚水邊寺，清磬月高林下禪。",
            "臺殿虛窗山翠入，梧桐疎葉露光懸。",
            "西峰話別又須去，終日關山在馬前。"
        ],
        "title": "留別復本修古二上人",
        "id": "b49902b2-4f1f-49cb-86df-deb575a3cf6a"
    },
    {
        "author": "劉滄",
        "paragraphs": [
            "漢將邊方背轆轤，受降城北是單于。",
            "黃河晚凍雪風急，野火遠燒山木枯。",
            "偷號甲兵衝塞色，銜枚戰馬踏寒蕪。",
            "蛾眉一沒空留怨，青塚月明啼夜烏。"
        ],
        "tags": [
            "黄河"
        ],
        "title": "邊思",
        "id": "48d27ed5-36bd-4a1b-aef6-6f71469a3d20"
    },
    {
        "author": "劉滄",
        "paragraphs": [
            "獨步危梯入杳冥，天風瀟灑拂簷楹。",
            "禹門煙樹正春色，少室雲屏向晚晴。",
            "花落院深清禁閉，水分川闊綠蕪平。",
            "瑣窗朱檻同仙界，半夜緱山有鶴聲。"
        ],
        "title": "登龍門敬善寺閣",
        "id": "c7cf0c86-b7c0-4158-9ccb-86949f401661"
    },
    {
        "author": "劉滄",
        "paragraphs": [
            "猨鳥無聲晝掩扉，寒原隔水到人稀。",
            "雲晴古木月初上，雪滿空庭鶴未歸。",
            "藥囿地連山色近，樵家路入樹煙微。",
            "栖遲慣得滄浪思，雲閣還應夢釣磯。"
        ],
        "title": "題王校書山齋",
        "id": "a72b51f2-6bbf-493d-881f-9c1e3fe72638"
    },
    {
        "author": "劉滄",
        "paragraphs": [
            "蟬噪秋風滿古隄，荻花寒渡思萋萋。",
            "潮聲歸海鳥初下，草色連江人自迷。",
            "碧落晴分平楚外，青山晚出穆陵西。",
            "此來一見垂綸者，卻憶舊居明月溪。"
        ],
        "title": "浙江晚渡懷古",
        "id": "75cc1819-60f3-4570-aa63-2eccd4250d72"
    },
    {
        "author": "劉滄",
        "paragraphs": [
            "及第新春選勝遊，杏園初宴曲江頭。",
            "紫毫粉壁題仙籍，柳色簫聲拂御樓。",
            "霽景露光明遠岸，晚空山翠墜芳洲。",
            "歸時不省花間醉，綺陌香車似水流。"
        ],
        "title": "及第後宴曲江",
        "id": "58209009-f49f-4511-baad-0ead7cfa8e94"
    },
    {
        "author": "劉滄",
        "paragraphs": [
            "蕭寺樓臺對夕陰，淡煙疎磬散空林。",
            "風生寒渚白蘋動，霜落秋山黃葉深。",
            "雲盡獨看晴塞鴈，月明遙聽遠村砧。",
            "相思不見又經歲，坐向松窗彈玉琴。"
        ],
        "title": "秋日山寺懷友人",
        "id": "e4919cee-b309-43f0-a6fc-7be936c8f532"
    },
    {
        "author": "劉滄",
        "paragraphs": [
            "中秋朗月靜天河，烏鵲南飛客恨多。",
            "寒色滿窗明枕簟，清光凝露拂煙蘿。",
            "桂枝斜漢流靈魄，蘋葉微風動細波。",
            "此夜空亭聞木落，蒹葭霜磧鴈初過。"
        ],
        "title": "八月十五日夜玩月",
        "id": "637deb68-191b-4899-89ff-8c229c0bb9b8"
    },
    {
        "author": "劉滄",
        "paragraphs": [
            "蕭寺春風正落花，淹留數宿惠休家。",
            "碧空雲盡磬聲遠，清夜月高窗影斜。",
            "白日閑吟爲道侶，青山遙指是生涯。",
            "微微一點寒燈在，鄉夢不成聞曙鵶。"
        ],
        "title": "晚春宿僧院",
        "id": "5cf0bbbe-bf85-4faa-8513-b7b8481b8d8a"
    },
    {
        "author": "劉滄",
        "paragraphs": [
            "回看雲嶺思茫茫，幾處關河隔汶陽。",
            "書信經年鄉國遠，弟兄無力海田荒。",
            "天高霜月砧聲苦，風滿寒林木葉黃。",
            "終日路岐歸未得，秋來空羨鴈成行。"
        ],
        "title": "懷汶陽兄弟",
        "id": "0d855ec3-c8f5-489e-a562-1047a415e3b9"
    },
    {
        "author": "劉滄",
        "paragraphs": [
            "丹闕侵霄壯復危，排空霞影動簷扉。",
            "城連伊水禹門近，煙隔上陽宮樹微。",
            "天歛暮雲殘雨歇，路穿春草一僧歸。",
            "此來閑望更何有，無限清風生客衣。"
        ],
        "title": "題天宮寺閣",
        "id": "c679c442-919c-43b0-91c7-025fdbc5c189"
    },
    {
        "author": "劉滄",
        "paragraphs": [
            "苔徑縈迴景漸分，翛然空界靜埃氛。",
            "一聲疎磬過寒水，半壁危樓隱白雲。",
            "雪下石龕僧在定，日西山木鳥成羣。",
            "幾來吟嘯立朱檻，風起天香處處聞。"
        ],
        "title": "遊上方石窟寺",
        "id": "9609f167-73e7-4c6a-94b2-d73c6e90f919"
    },
    {
        "author": "劉滄",
        "paragraphs": [
            "久絕音書隔塞塵，路岐誰與子相親。",
            "愁中獨坐秦城夜，別後幾經吳苑春。",
            "湘岸風來吹綠綺，海門潮上沒青蘋。",
            "空勞兩地望明月，多感斷蓬千里身。"
        ],
        "title": "懷江南友人",
        "id": "0c2deaec-0853-40d9-9183-bd2556facb38"
    },
    {
        "author": "劉滄",
        "paragraphs": [
            "森森古木列巖隈，迥壓寒原霽色開。",
            "雲雨只從山上起，風雷多向廟中來。",
            "三江入海聲長在，雙鶴啼天影未迴。",
            "花落空庭春晝晚，石牀松殿滿青苔。"
        ],
        "title": "題敬亭山廟",
        "id": "538bb982-362a-4714-a1ed-acd5e5f6d8e9"
    },
    {
        "author": "劉滄",
        "paragraphs": [
            "麻姑此地鍊神丹，寂寞煙霞古竈殘。",
            "一自仙娥歸碧落，幾年春雨洗紅蘭。",
            "帆飛震澤秋江遠，雨過陵陽晚樹寒。",
            "山頂白雲千萬片，時聞鸞鶴下仙壇。"
        ],
        "title": "經麻姑山",
        "id": "5b5bb571-59a6-4af0-96a6-fbde62938f02"
    },
    {
        "author": "劉滄",
        "paragraphs": [
            "楊花漠漠暗長隄，春盡人愁鳥又啼。",
            "鬢髪近來生處白，家園幾向夢中迷。",
            "霏微遠樹荒郊外，牢落空城夕照西。",
            "唯有年光堪自惜，不勝煙草日萋萋。"
        ],
        "title": "對殘春",
        "id": "ee292b05-f9de-4ade-bce9-48cffb729015"
    },
    {
        "author": "劉滄",
        "paragraphs": [
            "山疊雲重一徑幽，蒼苔古石瀨清流。",
            "出巖樹色見來靜，落澗泉聲長自秋。",
            "遠入虛明思白帝，寒生浩景想滄洲。",
            "如何地近東西路，馬足車輪不暫留。"
        ],
        "title": "過滄浪峽",
        "id": "88981c0f-7080-4470-a582-20b3e4c85cc5"
    },
    {
        "author": "劉滄",
        "paragraphs": [
            "六代興衰曾此地，西風露泣白蘋花。",
            "煙波浩渺空亡國，楊柳蕭條有幾家。",
            "楚塞秋光晴入樹，浙江殘雨晚生霞。",
            "淒涼處處漁樵路，鳥去人歸山影斜。"
        ],
        "title": "經過建業",
        "id": "084b2a05-68f6-427e-9b76-cea456694c6b"
    },
    {
        "author": "劉滄",
        "paragraphs": [
            "真趣淡然居物外，忘機多是隱天台。",
            "停燈深夜看仙籙，拂石高秋坐釣臺。",
            "賣藥故人湘水別，入簷栖鳥舊山來。",
            "無因朝市知名姓，地僻衡門對嶽開。"
        ],
        "title": "贈道者",
        "id": "bcdfb30a-59fe-4ea0-8bcb-40f14425007a"
    },
    {
        "author": "劉滄",
        "paragraphs": [
            "別開池館背山陰，近得幽奇物外心。",
            "竹色拂雲連嶽寺，泉聲帶雨出谿林。",
            "一庭楊柳春光暖，三逕煙蘿晚翠深。",
            "自是功成閑劒履，西齋長臥對瑤琴。"
        ],
        "title": "題馬太尉華山莊",
        "id": "7c3de870-4a08-4259-a0f0-8a4b393b112e"
    },
    {
        "author": "劉滄",
        "paragraphs": [
            "砧杵寥寥秋色長，遶枝寒鵲客情傷。",
            "關山雲盡九秋月，門柳葉凋三徑霜。",
            "近日每思歸少室，故人遙憶隔瀟湘。",
            "如何節候變容髪，明鏡一看愁異常。"
        ],
        "title": "秋日夜懷",
        "id": "61c10046-5c6e-4655-8338-f9802d9700ef"
    },
    {
        "author": "劉滄",
        "paragraphs": [
            "十二嵐峯挂夕暉，廟門深閉霧煙微。",
            "天高木落楚人思，山迥月殘神女歸。",
            "觸石晴雲凝翠鬢，度江寒雨濕羅衣。",
            "嬋娟似恨襄王夢，猨呌斷岩秋蘚稀。"
        ],
        "title": "題巫山廟",
        "id": "85926f2d-6a22-4850-8ef7-b3f4e4739f5f"
    },
    {
        "author": "劉滄",
        "paragraphs": [
            "吳苑荒涼故國名，吳山月上照江明。",
            "殘春碧樹自留影，半夜子規何處聲。",
            "蘆葉長侵洲渚暗，蘋花開盡水煙平。",
            "經過此地千年恨，荏苒東風露色清。"
        ],
        "title": "題吳宮苑",
        "id": "4ed023a1-51d2-4005-b56a-7f03c6d8fbf8"
    },
    {
        "author": "劉滄",
        "paragraphs": [
            "秋看庭樹換風煙，兄弟飄零寄海邊。",
            "客計倦行分陝路，家貧休種汶陽田。",
            "雲低遠塞鳴寒鴈，雨歇空山噪暮蟬。",
            "落葉蟲絲滿窗戶，秋堂獨坐思悠然。"
        ],
        "title": "旅館書懷",
        "id": "0d95041f-98b9-4f24-bdf1-83ee361a3c0a"
    },
    {
        "author": "劉滄",
        "paragraphs": [
            "靜者多依猨鳥叢，衡門野色四郊通。",
            "天開宿霧海生日，水泛落花山有風。",
            "迴望一巢懸木末，獨尋危石坐巖中。",
            "看書飲酒餘無事，自樂樵漁狎釣翁。"
        ],
        "title": "贈天台隱者",
        "id": "a1f09741-40df-4fe9-861c-1334238e791d"
    },
    {
        "author": "劉滄",
        "paragraphs": [
            "疎柳高槐古巷通，月明西照上陽宮。",
            "一聲邊鴈塞門雪，幾處遠砧河漢風。",
            "獨榻閑眠移嶽影，寒窗幽思度煙空。",
            "孤吟此夕驚秋晚，落葉殘花樹色中。"
        ],
        "title": "洛陽月夜書懷",
        "id": "3d0f2059-8fe4-40e9-9a50-5d098b82f449"
    },
    {
        "author": "劉滄",
        "paragraphs": [
            "白浪連空極渺漫，孤舟此夜泊中灘。",
            "岳陽秋霽寺鐘遠，渡口月明漁火殘。",
            "綠綺韵高湘女怨，青葭色映水禽寒。",
            "鄉遙楚國生歸思，欲曙山光上木蘭。"
        ],
        "title": "江行夜泊",
        "id": "b9b17191-0309-4b6b-ac99-e19b55b1facb"
    },
    {
        "author": "劉滄",
        "paragraphs": [
            "浩氣含真玉片輝，著書精義入玄微。",
            "洛陽紫陌幾曾醉，少室白雲時一歸。",
            "松雪月高唯鶴宿，煙嵐秋霽到人稀。",
            "知君濟世有長策，莫問滄浪隱釣磯。"
        ],
        "title": "贈顓頊山人",
        "id": "b56c1b5c-e2c6-4afc-8a38-682213b77b27"
    },
    {
        "author": "劉滄",
        "paragraphs": [
            "上國棲遲歲欲終，此情多寄寂寥中。",
            "鐘傳半夜旅人館，鵶呌一聲疎樹風。",
            "古巷月高山色靜，寒蕪霜落灞原空。",
            "今來唯問心期事，獨望青雲路未通。"
        ],
        "title": "長安冬夜書情",
        "id": "8b669ace-ad1c-47fe-8293-be7fb630a044"
    },
    {
        "author": "劉滄",
        "paragraphs": [
            "玉輦西歸已至今，古原風景自沈沈。",
            "御溝流水長芳草，宮樹落花空夕陰。",
            "胡蝶翅翻殘露滴，子規聲盡野煙深。",
            "路人不記當年事，臺殿寂寥山影侵。"
        ],
        "title": "經古行宮",
        "id": "898dc273-91c0-44ea-bb89-ba1505e6bdc9"
    },
    {
        "author": "劉滄",
        "paragraphs": [
            "閑上高樓時一望，綠蕪寒野靜中分。",
            "人行直路入秦樹，鴈截斜陽背塞雲。",
            "渭水自流汀島色，漢陵空長石苔紋。",
            "秋風高柳出危葉，獨聽蟬聲日欲曛。"
        ],
        "title": "秋日登醴泉縣樓",
        "id": "95a9bf12-0c1e-45b3-8387-ea9c4918ca31"
    },
    {
        "author": "劉滄",
        "paragraphs": [
            "玄髪辭家事遠遊，春風歸鴈一聲愁。",
            "花開忽憶故山樹，月上自登臨水樓。",
            "浩浩晴原人獨去，依依春草水分流。",
            "秦川楚塞煙波隔，怨別路岐何日休。"
        ],
        "title": "春日旅遊",
        "id": "a4111405-815a-4142-ac0d-233452564c5a"
    },
    {
        "author": "劉滄",
        "paragraphs": [
            "共惜年華未立名，路岐終日軫羈情。",
            "青春半是往來盡，白髮多因離別生。",
            "楚岸帆開雲樹映，吳門月上水煙清。",
            "東歸自有故山約，花落石牀苔蘚平。"
        ],
        "title": "送友人下第歸吳",
        "id": "665ed260-133e-4dc8-a221-b20b6b2e4649"
    },
    {
        "author": "劉滄",
        "paragraphs": [
            "登原過水訪相如，竹塢莎庭似故居。",
            "空塞山當清晝晚，古槐人繼綠陰餘。",
            "休彈瑟韻傷離思，已有蟬聲報夏初。",
            "醉唱勞歌翻自歎，釣船漁浦夢難疎。"
        ],
        "title": "訪友人郊居",
        "id": "1398615a-7dff-4349-bbed-1b8d5e878838"
    },
    {
        "author": "劉滄",
        "paragraphs": [
            "音容一別近三年，往事空思意浩然。",
            "匹馬東西何處客，孤城楊柳晚來蟬。",
            "路長草色秋山綠，川闊晴光遠水連。",
            "不見故人勞夢寐，獨吟風月過南燕。"
        ],
        "title": "匡城尋薛閔秀才不遇",
        "id": "7207a46c-d68a-4d68-86a2-53ac50240c13"
    },
    {
        "author": "劉滄",
        "paragraphs": [
            "巾舃同時下翠微，舊遊因話事多違。",
            "南朝古寺幾僧在，西嶺空林唯鳥歸。",
            "莎徑晚煙凝竹塢，石池春色染苔衣。",
            "此時相見又相別，即是關河朔鴈飛。"
        ],
        "title": "與僧話舊",
        "id": "79f76c9d-00ae-47f6-8cd3-634f3381a1ac"
    },
    {
        "author": "劉滄",
        "paragraphs": [
            "西園楊柳暗驚秋，寶瑟朱弦結遠愁。",
            "霜落鴈聲來紫塞，月明人夢在青樓。",
            "蕙心迢遰湘雲暮，蘭思縈迴楚水流。",
            "錦字織成添別恨，關河萬里路悠悠。"
        ],
        "title": "寄遠",
        "id": "3ce81977-0e77-4ae7-8659-037eea137ce5"
    },
    {
        "author": "劉滄",
        "paragraphs": [
            "上國相逢塵滿襟，傾杯一話昔年心。",
            "荒臺共望秋山立，古寺多同雪夜吟。",
            "風度重城宮漏盡，月明高柳禁煙深。",
            "終期白日青雲路，休感鬢毛霜雪侵。"
        ],
        "title": "長安逢友人",
        "id": "494cfc5f-f5f4-4ca7-8542-b7cc557fe58a"
    },
    {
        "author": "劉滄",
        "paragraphs": [
            "峽路誰知倦此情，往來多是半年程。",
            "孤吟洛苑逢春盡，幾向秦城見月明。",
            "高柳斷煙侵嶽影，古隄斜日背灘聲。",
            "東歸海上有餘業，牢落田園荒草平。"
        ],
        "title": "下第東歸途中書事",
        "id": "4cea7b6f-c0e3-4df2-8b86-ce4778e87e1c"
    },
    {
        "author": "劉滄",
        "paragraphs": [
            "因思人事事無窮，幾度經過感此中。",
            "山色不移樓殿盡，石臺依舊水雲空。",
            "唯餘芳草滴春露，時有殘花落晚風。",
            "楊柳覆灘清瀨響，暮天沙鳥自西東。"
        ],
        "title": "經龍門廢寺",
        "id": "b1f4e0d8-2b67-4b9d-b3f2-58616a3c0758"
    },
    {
        "author": "劉滄",
        "paragraphs": [
            "幾到青門未立名，芳時多負故鄉情。",
            "雨餘秦苑綠蕪合，春盡灞原白髮生。",
            "每見山泉長屬意，終期身事在歸耕。",
            "蘋花覆水曲谿暮，獨坐釣舟歌月明。"
        ],
        "title": "下第後懷舊居",
        "id": "4204559c-c474-431e-b737-3fea237e3ef2"
    },
    {
        "author": "劉滄",
        "paragraphs": [
            "塵室寒窗我獨看，別來人事幾凋殘。",
            "晝空蕭寺一僧去，雪滿巴山孤客寒。",
            "落葉墮巢禽自出，蒼苔封砌竹成竿。",
            "碧雲迢遰長江遠，向夕苦吟歸思難。"
        ],
        "tags": [
            "长江"
        ],
        "title": "經無可舊居兼傷賈島",
        "id": "39e69984-b494-433a-9f79-46ad3bf9c2aa"
    },
    {
        "author": "劉滄",
        "paragraphs": [
            "何時止此幽棲處，獨掩衡門長綠苔。",
            "臨水靜聞靈鶴語，隔原時有至人來。",
            "五湖仙島幾年別，九轉藥爐深夜開。",
            "誰識無機養真性，醉眠松石枕空杯。"
        ],
        "title": "贈隱者",
        "id": "04ff9a51-19f8-452f-ac7a-fd5d32aec8a4"
    },
    {
        "author": "劉滄",
        "paragraphs": [
            "一日不曾離此處，風吹疎牖夕雲晴。",
            "氣凌霜色劒光動，吟對雪華詩韻清。",
            "高木宿禽來遠嶽，古原殘雨隔重城。",
            "西齋瑤瑟自爲侶，門掩半春苔蘚生。"
        ],
        "title": "題書齋",
        "id": "b7e5aa4f-2e88-4348-85cf-b3a9d7fa989f"
    },
    {
        "author": "劉滄",
        "paragraphs": [
            "珠翠香銷鴛瓦墮，神仙曾向此中遊。",
            "青樓月色桂花冷，碧落簫聲雲葉愁。",
            "杳杳蓬萊人不見，蒼蒼苔蘚路空留。",
            "一從鳳去千年後，迢遰岐山水石秋。"
        ],
        "title": "題秦女樓",
        "id": "b336e5f6-4a05-491b-b65d-c19ba6edabcc"
    },
    {
        "author": "劉滄",
        "paragraphs": [
            "白雲深處葺茅廬，退隱衡門與俗疎。",
            "一洞曉煙留水上，滿庭春露落花初。",
            "閑看竹嶼吟新月，特酌山醪讀古書。",
            "窮達盡爲身外事，浩然元氣樂樵漁。"
        ],
        "title": "題桃源處士山居留寄",
        "id": "34825610-0702-4650-88fc-342f3e5f6e61"
    },
    {
        "author": "劉滄",
        "paragraphs": [
            "沐髪清齋宿洞宮，桂花松韻滿巖風。",
            "紫霞曉色秋山霽，碧落寒光霜月空。",
            "華表鶴聲天外迥，蓬萊仙界海門通。",
            "冥心一悟虛無理，寂寞玄珠象罔中。"
        ],
        "title": "宿題天壇觀",
        "id": "b5773b54-5774-4eef-9805-2676268a4c9f"
    },
    {
        "author": "劉滄",
        "paragraphs": [
            "子建東歸恨思長，飄颻神女步池塘。",
            "雲鬟高動水宮影，珠翠乍搖沙露光。",
            "心寄碧沈空婉戀，夢殘春色自悠揚。",
            "停車綺陌傍楊柳，片月青樓落未央。"
        ],
        "title": "洛神怨",
        "id": "a4f40e7c-829d-4c6c-ba00-58e65119b8b4"
    },
    {
        "author": "劉滄",
        "paragraphs": [
            "一顧恩深荷道安，獨垂雙淚下層巒。",
            "飛鳴北鴈塞雲暮，搖落西風關樹寒。",
            "春谷終期吹羽翼，萍身不定逐波瀾。",
            "裴徊偏起舊枝戀，半夜獨吟孤燭殘。"
        ],
        "title": "龍門留別道友",
        "id": "aead4684-9422-4a53-ad7a-0a38396be3ff"
    },
    {
        "author": "劉滄",
        "paragraphs": [
            "石壁蒼苔翠靄濃，驅車商洛想遺踪。",
            "天高猨呌向山月，露下鶴聲來廟松。",
            "葉墮陰巖疎薜荔，池經秋雨老芙蓉。",
            "雪髯仙侶何深隱，千古寂寥雲水重。"
        ],
        "title": "題四皓廟",
        "id": "163af2c9-5dda-4fbe-896d-555e25b1dcf8"
    },
    {
        "author": "劉滄",
        "paragraphs": [
            "西上秦原見未央，山嵐川色晚蒼蒼。",
            "雲樓欲動入清渭，鴛瓦如飛出綠楊。",
            "舞席歌塵空歲月，宮花春草滿池塘。",
            "香風吹落天人語，綵鳳五雲朝漢皇。"
        ],
        "title": "望未央宮",
        "id": "f5543119-58a6-4428-abbe-44f98c9c67cb"
    },
    {
        "author": "劉滄",
        "paragraphs": [
            "寢廟徒悲劒與冠，翠華龍馭杳漫漫。",
            "原分山勢入空塞，地匝松陰出晚寒。",
            "上界鼎成雲縹緲，西陵舞罷淚闌干。",
            "那堪獨立斜陽裏，碧落秋光煙樹殘。"
        ],
        "title": "秋日過昭陵",
        "id": "09537476-48f1-40e8-9f16-833c6e1a70ec"
    },
    {
        "author": "劉滄",
        "paragraphs": [
            "金界時來一訪僧，天香飄翠瑣窗凝。",
            "碧池靜照寒松影，清晝深懸古殿燈。",
            "晚景風蟬催節候，高空雲鳥度軒層。",
            "塵機消盡話玄理，暮磬出林疎韻澄。"
        ],
        "title": "夏日登慈恩寺",
        "id": "c59a047f-2ea1-4b49-94c1-3e1dcf264ae9"
    },
    {
        "author": "劉滄",
        "paragraphs": [
            "一點青山翠色危，雲岩不掩與星期。",
            "海門煙樹潮歸後，江面山樓月照時。",
            "獨鶴唳空秋露下，高僧入定夜猨知。",
            "蕭疎水木清鐘梵，顥氣寒光動石池。"
        ],
        "title": "宿題金山寺",
        "id": "998d04e8-1ada-4bd5-88a8-b50a88f6de8c"
    },
    {
        "author": "劉滄",
        "paragraphs": [
            "北去西遊春未半，蜀山雲雪入詩情。",
            "青蘿拂水花流影，翠靄隔巖猨有聲。",
            "日出空江分遠浪，鳥歸高木認孤城。",
            "心期萬里無勞倦，古石蒼苔峽路清。"
        ],
        "title": "送友人遊蜀",
        "id": "6600f7c6-0427-48fe-98d2-00c36cb5896e"
    },
    {
        "author": "劉滄",
        "paragraphs": [
            "一境新開雉堞西，綠苔微徑露淒淒。",
            "高軒夜靜竹聲遠，曲岸春深楊柳低。",
            "山霽月明常此醉，草芳花暗省曾迷。",
            "即隨鳳詔歸清列，幾憶風花夢小溪。"
        ],
        "title": "題鄭中丞東溪",
        "id": "6c531003-97bb-4399-b548-67583cae0daa"
    },
    {
        "author": "劉滄",
        "paragraphs": [
            "羅帳香微冷錦裀，歌聲永絕想梁塵。",
            "蕭郎獨宿落花夜，謝女不歸明月春。",
            "青鳥罷傳相寄字，碧江無復採蓮人。",
            "滿庭芳草坐成恨，迢遰蓬萊入夢頻。"
        ],
        "title": "代友人悼姬",
        "id": "51511e2d-c8da-4892-82a1-c98c70bcb78e"
    },
    {
        "author": "劉滄",
        "paragraphs": [
            "幾到西林清淨境，層臺高視有無間。",
            "寒光遠動天邊水，碧影出空煙外山。",
            "苔點落花微萼在，葉藏幽鳥碎聲閑。",
            "曠然多慊登樓意，永日重門深掩關。"
        ],
        "title": "夏日登西林白上人樓",
        "id": "0d27db0e-2c51-4b39-a9f1-94c9235388ea"
    },
    {
        "author": "劉滄",
        "paragraphs": [
            "南浦蒹葭疎雨後，寂寥橫笛怨江樓。",
            "思飄明月浪花白，聲入碧雲楓葉秋。",
            "河漢夜闌孤鴈度，瀟湘水闊二妃愁。",
            "髪寒衣濕曲初罷，露色河光生釣舟。"
        ],
        "title": "江樓月夜聞笛",
        "id": "bc639bfd-b8ab-4fd6-8dd3-8b0c838187b6"
    },
    {
        "author": "劉滄",
        "paragraphs": [
            "漠漠楊花灞岸飛，幾迴傾酒話東歸。",
            "九衢春盡生鄉夢，千里塵多滿客衣。",
            "流水雨餘芳草合，空山月晚白雲微。",
            "金門自有西來約，莫待螢光照竹扉。"
        ],
        "title": "送友人下第東歸",
        "id": "cfca5cb4-24f2-464d-8d60-b60a5a46a27d"
    },
    {
        "author": "劉滄",
        "paragraphs": [
            "煙嵐晚入濕旌旗，高檻風清醉未歸。",
            "夾路野花迎馬首，出林山鳥向人飛。",
            "一谿寒水涵清淺，幾處晴雲度翠微。",
            "自是謝公心近得，登樓望月思依依。"
        ],
        "title": "從鄭郎中高州遊東潭",
        "id": "b5372dae-746b-411b-b3c5-2aa051e056ef"
    },
    {
        "author": "劉滄",
        "paragraphs": [
            "自憐生計事悠悠，浩渺滄浪一釣舟。",
            "千里夢歸清洛近，三年官罷杜陵秋。",
            "山連絕塞渾無色，水到平沙幾處流。",
            "白露黃花歲時晚，不堪霜鬢鏡前愁。"
        ],
        "title": "罷華原尉上座主尚書",
        "id": "121e3c69-0905-4115-b2fa-31800bd25a8a"
    },
    {
        "author": "劉滄",
        "paragraphs": [
            "郭南山寺雨初晴，上界尋僧竹裏行。",
            "半壁樓臺秋月過，一川煙水夕陽平。",
            "苔封石室雲含潤，露滴松枝鶴有聲。",
            "木葉蕭蕭動歸思，西風畫角漢東城。"
        ],
        "title": "雨後遊南門寺",
        "id": "3ff92816-b977-4868-98d3-7cd7155303d6"
    },
    {
        "author": "劉滄",
        "paragraphs": [
            "古寺蕭條偶宿期，更深霜壓竹枝低。",
            "長天月影高窗過，疎樹寒鵶半夜啼。",
            "池水竭來龍已去，老松枯處鶴猶棲。",
            "傷心可惜從前事，寥落朱廊墮粉泥。"
        ],
        "title": "題古寺",
        "id": "81005274-f922-4b13-b433-0def4cff5683"
    },
    {
        "author": "劉滄",
        "paragraphs": [
            "秋盡郊原情自哀，菊花寂寞晚仍開。",
            "高風疎葉帶霜落，一鴈寒聲背水來。",
            "荒壘幾年經戰後，故山終日望書回。",
            "歸途休問從前事，獨唱勞歌醉數杯。"
        ],
        "title": "晚秋野望",
        "id": "f7268a30-87c5-438f-bf5f-82e3b4398a58"
    },
    {
        "author": "劉滄",
        "paragraphs": [
            "苔色輕塵鎖洞房，亂鴉羣鴿集殘陽。",
            "青山空出禁城日，黃葉自飛宮樹霜。",
            "御路幾年香輦去，天津終日水聲長。",
            "此時獨立意難盡，正值西風砧杵涼。"
        ],
        "title": "秋月望上陽宮",
        "id": "4ba120c3-a9c0-4044-a0fc-cb319764ebc5"
    },
    {
        "author": "劉滄",
        "paragraphs": [
            "此來多愧食魚心，東閣將辭強一吟。",
            "羸馬客程秋草合，晚蟬關樹古槐深。",
            "風生野渡河聲急，鴈過寒原嶽勢侵。",
            "對酒相看自無語，幾多離思入瑤琴。"
        ],
        "title": "入關留別主人",
        "id": "88904708-e986-43e3-95b1-1b291fa17576"
    },
    {
        "author": "劉滄",
        "paragraphs": [
            "欲辭松月戀知音，去住多同羈鳥心。",
            "秋盡書窗驚白髮，晚衝霜葉下青岑。",
            "大河風急寒聲遠，高嶺雲開夕影深。",
            "別後寂寥無限意，野花門路草蟲吟。"
        ],
        "title": "留別山中友人",
        "id": "aeae8a38-837d-458a-8e8a-8f9018f6e4cb"
    },
    {
        "author": "劉滄",
        "paragraphs": [
            "晚出關河綠野平，依依雲樹動鄉情。",
            "殘春花盡黃鶯語，遠客愁多白髮生。",
            "野水亂流臨古驛，斷煙凝處近孤城。",
            "東西未遂歸田計，海上青山久廢耕。"
        ],
        "title": "春晚旅次有懷",
        "id": "57186daf-df8b-40c3-b3c1-6b2205e92a2a"
    },
    {
        "author": "劉滄",
        "paragraphs": [
            "雲飛天末水空流，省與師同別異州。",
            "庭樹蟬聲初入夏，石牀苔色幾經秋。",
            "燈微靜室生鄉思，月上嚴城話旅遊。",
            "自喜他年接巾舃，滄浪地近虎溪頭。"
        ],
        "title": "與重幽上人話舊",
        "id": "1117acb4-7846-488b-a201-38ca471d2fad"
    },
    {
        "author": "劉滄",
        "paragraphs": [
            "碧落風微月正明，霜毛似怨有離情。",
            "莓苔石冷想孤立，楊柳葉疎聞轉清。",
            "空夜露殘驚墮羽，遼天秋晚憶歸程。",
            "鳳凰樓閣知猶戀，終逐煙霞上玉京。"
        ],
        "title": "月夜聞鶴唳",
        "id": "f99648a9-f80a-4b31-b900-e0b9c43a5613"
    },
    {
        "author": "劉滄",
        "paragraphs": [
            "散漫黃埃滿北原，折碑橫路碾苔痕。",
            "空山夜月來松影，荒塚春風變木根。",
            "漠漠兔絲羅古廟，翩翩丹旐過孤村。",
            "白楊落日悲風起，蕭索寒巢鳥獨奔。"
        ],
        "title": "過北邙山",
        "id": "249a5e40-ec0e-491f-af74-c6de16382e0f"
    },
    {
        "author": "劉滄",
        "paragraphs": [
            "經過此地無窮事，一望淒然感廢興。",
            "渭水故都秦二世，咸原秋草漢諸陵。",
            "天空絕塞聞邊鴈，葉盡孤村見夜燈。",
            "風景蒼蒼多少恨，寒山半出白雲層。"
        ],
        "title": "咸陽懷古",
        "id": "f9b25131-75e4-4f7e-9209-8ca5b63ef5ab"
    },
    {
        "author": "劉滄",
        "paragraphs": [
            "人生行止在知己，遠佐諸侯重所依。",
            "綠綬便當身是貴，青霄休怨志相違。",
            "晚雲遼水疎殘雨，寒角邊城怨落暉。",
            "此去黃金臺上客，相思應羨鴈南歸。"
        ],
        "title": "送友人罷舉赴薊門從事",
        "id": "103eece3-d83c-4a1c-a630-e8b916f0e1ab"
    },
    {
        "author": "劉滄",
        "paragraphs": [
            "禁漏初停蘭省開，列仙名目上清來。",
            "飛鳴曉日鶯聲遠，變化春風鶴影回。",
            "廣陌萬人生喜色，曲江千樹發寒梅。",
            "青雲已是酬恩處，莫惜芳時醉酒杯。"
        ],
        "title": "看牓日",
        "id": "25de53a4-270d-47e9-ac8f-805ee7fc637c"
    },
    {
        "author": "劉滄",
        "paragraphs": [
            "南泛孤舟景自饒，蒹葭汀浦晚蕭蕭。",
            "秋風漢水旅愁起，寒木楚山歸思遙。",
            "獨夜猨聲和落葉，晴江月色帶回潮。",
            "故園新過重陽節，黃菊滿籬應未凋。"
        ],
        "title": "送李休秀才歸嶺中",
        "id": "8171fc9a-76cb-4661-af55-f70b20420d73"
    },
    {
        "author": "劉滄",
        "paragraphs": [
            "雨餘虛館竹陰清，獨坐書窗軫旅情。",
            "芳草衡門無馬跡，古槐深巷有蟬聲。",
            "夕陽雲盡嵩峰出，遠岸煙消洛水平。",
            "今夜南原賞佳景，月高風定苦吟生。"
        ],
        "title": "寓居寄友人",
        "id": "40da7dc5-52b1-4987-9844-5573281b0b01"
    },
    {
        "author": "劉滄",
        "paragraphs": [
            "行經闕里自堪傷，曾歎東流逝水長。",
            "蘿蔓幾凋荒隴樹，莓苔多處古宮牆。",
            "三千弟子標青史，萬代先生號素王。",
            "蕭索風高洙泗上，秋山明月夜蒼蒼。"
        ],
        "title": "經曲阜城",
        "id": "58446644-2460-4083-bc83-aa75de4acc4f"
    },
    {
        "author": "劉滄",
        "paragraphs": [
            "年光自感益蹉跎，岐路東西竟若何。",
            "窗外雨來山色近，海邊秋至鴈聲多。",
            "思鄉每讀登樓賦，對月空吟叩角歌。",
            "迢遰舊山伊水畔，破齋荒徑閉煙蘿。"
        ],
        "title": "汶陽客舍",
        "id": "42369471-2c85-4478-bd4b-f5dc3b8ad7ed"
    },
    {
        "author": "劉滄",
        "paragraphs": [
            "汶陽離思水無窮，去住情深夢寐中。",
            "歲晚蟲鳴寒露草，日西蟬噪古槐風。",
            "川分遠岳秋光靜，雲盡遙天霽色空。",
            "對酒不能傷此別，尺書憑鴈往來通。"
        ],
        "title": "留別崔澣秀才昆仲",
        "id": "38fb89ea-cc8c-4de7-9767-fc353f9ca121"
    },
    {
        "author": "劉滄",
        "paragraphs": [
            "客舍經時益苦吟，洞庭猶憶在前林。",
            "青山殘月有歸夢，碧落片雲生遠心。",
            "谿路煙開江月出，草堂門掩海濤深。",
            "因君話舊起愁思，隔水數聲何處砧。"
        ],
        "tags": [
            "洞庭湖"
        ],
        "title": "和友人憶洞庭舊居",
        "id": "e12693a4-5d53-4192-9184-6df4a81f82a8"
    },
    {
        "author": "劉滄",
        "paragraphs": [
            "寥落霜空木葉稀，初行郊野思依依。",
            "秋深頻憶故鄉事，日暮獨尋荒徑歸。",
            "山影暗隨雲水動，鐘聲潛入遠煙微。",
            "娟娟唯有西林月，不惜清光照竹扉。"
        ],
        "title": "晚歸山居",
        "id": "720d3b21-625c-4afc-a1e2-0c562d710854"
    },
    {
        "author": "劉滄",
        "paragraphs": [
            "太行關路戰塵收，白日思鄉別沃州。",
            "薄暮焚香臨野燒，清晨漱齒涉寒流。",
            "谿邊殘壘空雲木，山上孤城對驛樓。",
            "此去寂寥尋舊跡，蒼苔滿徑竹齋秋。"
        ],
        "title": "送元敘上人歸上黨",
        "id": "ed0d2f36-a9ab-4c52-8e29-9683e928980b"
    },
    {
        "author": "劉滄",
        "paragraphs": [
            "驅羸多自感，煙草遠郊平。",
            "鄉路幾時盡，旅人終日行。",
            "渡邊寒水驛，山下夕陽城。",
            "蕭索更何有，秋風兩鬢生。"
        ],
        "title": "秋日旅途即事",
        "id": "0d2c1fd7-dc84-4917-9635-ab4db4e69925"
    },
    {
        "author": "劉滄",
        "paragraphs": [
            "旅途乘早景，策馬獨淒淒。",
            "殘影郡樓月，一聲關樹雞。",
            "聽鐘煙柳外，問渡水雲西。",
            "當自勉行役，終期功業齊。"
        ],
        "title": "早行",
        "id": "56af8c09-9fa9-472c-a0a3-7ba139c6f41f"
    },
    {
        "author": "劉滄",
        "paragraphs": [
            "海曙雲浮日，江遙水合天。"
        ],
        "title": "句",
        "id": "c9c843c3-038b-4067-94f7-f3a4762b06c7"
    },
    {
        "author": "李頻",
        "paragraphs": [
            "中流欲暮見湘煙，葦岸無窮接楚田。",
            "去雁遠衝雲夢雪，離人獨上洞庭船。",
            "風波盡日依山轉，星漢通霄向水連。",
            "零落梅花過殘臘，故園歸醉及新年。"
        ],
        "tags": [
            "洞庭湖"
        ],
        "title": "湘口送友人",
        "id": "04bd7671-1369-41bc-be49-19218e7875c1"
    },
    {
        "author": "李頻",
        "paragraphs": [
            "高寺上方無不見，天涯行客思迢迢。",
            "西江帆挂東風急，夏口城銜楚塞遙。",
            "沙渚漁歸多濕網，桑林蠶後盡空條。",
            "感時歎物尋僧話，惟向禪心得寂寥。"
        ],
        "title": "鄂州頭陀寺上方",
        "id": "24338aa9-e2dd-4f66-88c7-a428b439f972"
    },
    {
        "author": "李頻",
        "paragraphs": [
            "槐欲成陰分袂時，君期十日復金扉。",
            "槐今落葉已將盡，君向遠鄉猶未歸。",
            "化石早曾聞節婦，沈湘何必獨靈妃。",
            "須知此意同生死，不學他人空寄衣。"
        ],
        "title": "寄遠",
        "id": "efe9c2e2-8557-4eb4-921d-09fa4a85b844"
    },
    {
        "author": "李頻",
        "paragraphs": [
            "庭前樹盡手中栽，先後花分幾番開。",
            "巢鳥戀雛驚不起，野人思酒去還來。",
            "自拋官與青山近，誰訝身爲白髮催。",
            "門外尋常行樂處，重重履跡在莓苔。"
        ],
        "title": "題張司馬別墅",
        "id": "e3264e30-132f-4092-9865-ed5b41177101"
    },
    {
        "author": "李頻",
        "paragraphs": [
            "長遇豪家不敢過，此身誰與取高科。",
            "故園久絕書來後，南國空看雁去多。",
            "中夜永懷聽疊漏，先秋歸夢涉層波。",
            "愁人白髮自生早，我獨少年能幾何。"
        ],
        "title": "長安即事",
        "id": "d79017c4-a642-4a8c-9530-f5154251f186"
    },
    {
        "author": "李頻",
        "paragraphs": [
            "去歲曾遊帝里春，杏花開過各離秦。",
            "偶先託質逢知己，獨未還家作旅人。",
            "世上路岐何繚繞，空中光景自逡巡。",
            "一回相見一回別，能得幾時年少身。"
        ],
        "title": "漢上逢同年崔八",
        "id": "ee4652d3-11ae-4259-a197-3c067c6ea45d"
    },
    {
        "author": "李頻",
        "paragraphs": [
            "五月傾朝謁紫宸，一朝無分在清塵。",
            "含香已去星郎位，衣錦惟思婺女隣。",
            "折獄也曾爲俗吏，勸農元本是耕人。",
            "知將何事酬公道，只養生靈似養身。"
        ],
        "title": "五月一日蒙替本官不得隨例入關感懷獻送相公",
        "id": "d62506eb-9ad7-459b-8530-d67e98c4ec6f"
    },
    {
        "author": "李頻",
        "paragraphs": [
            "紅妝女兒燈下羞，畫眉夫壻隴西頭。",
            "自怨愁容長照鏡，悔教征戍覓封侯。"
        ],
        "title": "春閨怨",
        "id": "67525be2-4a58-43e0-89f7-82233e656e0d"
    },
    {
        "author": "李頻",
        "paragraphs": [
            "防秋戎馬恐來奔，詔發將軍出雁門。",
            "遙領短兵登隴首，獨橫長劒向河源。",
            "悠揚落日黃雲動，蒼莽陰風白草翻。",
            "若縱干戈更深入，應聞收得到崑崙。"
        ],
        "title": "送邊將",
        "id": "fadacf88-90f0-4646-9fe1-24a5375b4695"
    },
    {
        "author": "李頻",
        "paragraphs": [
            "天驕發使犯邊塵，漢將推功遂奪親。",
            "離亂應無初去貌，死生難有却回身。",
            "禁花半老曾攀樹，宮女多非舊識人。",
            "重上鳳樓追故事，幾多愁思向青春。"
        ],
        "title": "太和公主還宮",
        "id": "05e62bae-2725-4214-b748-0c1d2a95b35a"
    },
    {
        "author": "李頻",
        "paragraphs": [
            "八月瞿塘到底翻，孤舟上得已銷魂。",
            "幕中職罷猶趨府，闕下官成未謝恩。",
            "丹嶂聳空無過鳥，青林覆水有垂猿。",
            "感知肺腑終難說，從此辭歸便掃門。"
        ],
        "title": "將赴黔州先寄本府中丞",
        "id": "213d56b8-731e-457b-86a0-8028e4b5b296"
    },
    {
        "author": "李頻",
        "paragraphs": [
            "聖代爲儒可致身，誰知又別五陵春。",
            "青門獨出空歸鳥，紫陌相逢盡醉人。",
            "江島去尋垂釣遠，塞山來見舉頭頻。",
            "且須共漉邊城酒，何必陶家有白綸。"
        ],
        "title": "和友人下第北遊感懷",
        "id": "728a6ee3-4675-4f41-9241-869bab7b7378"
    },
    {
        "author": "李頻",
        "paragraphs": [
            "五陵佳氣晚氛氳，霸業雄圖勢自分。",
            "秦地山河連楚塞，漢家宮殿入青雲。",
            "未央樹色春中見，長樂鐘聲月下聞。",
            "無那楊華起愁思，滿天飄落雪紛紛。"
        ],
        "title": "樂遊原春望",
        "id": "855d07f6-c3dd-4db9-8826-8f4c52ae78ae"
    },
    {
        "author": "李頻",
        "paragraphs": [
            "欲竊高倉集御河，翩翩疑渡畏秋波。",
            "朱宮晚樹侵鶯語，畫閣香簾奪燕窠。",
            "疎影暗棲寒露重，空城飢噪暮煙多。",
            "誰令不解高飛去，破宅荒庭有網羅。"
        ],
        "title": "黃雀行",
        "id": "36b9a0b2-efa7-4f59-9fb8-d1eb9a6ac491"
    },
    {
        "author": "李頻",
        "paragraphs": [
            "霜輕兩鬢欲相侵，愁緒無端不可尋。",
            "秦女紅妝空覓伴，郢郎白雪少知音。",
            "長亭古木春光老，太華青煙晚更深。",
            "獨向灞陵東北望，一封書寄萬重心。"
        ],
        "title": "長安寓居寄柏侍郎",
        "id": "18e362f7-6a68-4246-973c-5a42917ce8a6"
    },
    {
        "author": "李頻",
        "paragraphs": [
            "春情不斷若連環，一夕思歸鬢欲斑。",
            "壯志未酬三尺劒，故鄉空隔萬重山。",
            "音書斷絕干戈後，親友相逢夢寐間。",
            "却羨浮雲與飛鳥，因風吹去又吹還。"
        ],
        "title": "春日思歸",
        "id": "1365c1c9-e864-4920-ba10-d3815a59f6b7"
    },
    {
        "author": "李頻",
        "paragraphs": [
            "關門南北雜戎夷，草木秋來即出師。",
            "落日風沙長暝早，窮冬雨雪轉春遲。",
            "山頭堠火孤明後，星外行人四絕時。",
            "自古邊功何不立，漢家中外自相疑。"
        ],
        "title": "朔中即事",
        "id": "d811f847-2b34-492a-bcd5-4c7fce32d655"
    },
    {
        "author": "李頻",
        "paragraphs": [
            "誰云郎選不由詩，上相憐才積有時。",
            "却是龍鍾到門晚，終非稽古致身遲。",
            "謀將郡印歸難遂，讀著家書坐欲癡。",
            "日望南宮看列宿，迢迢婺女與鄉比。"
        ],
        "title": "感懷獻門下相公",
        "id": "cfcd053a-1279-4ec4-a5f0-660acdc4be20"
    },
    {
        "author": "李頻",
        "paragraphs": [
            "初年三十拜將軍，近代英雄獨未聞。",
            "向國報恩心比石，辭天作鎮氣凌雲。",
            "逆風走馬貂裘卷，望塞懸弧雁陣分。",
            "定擁節麾從此去，安西大破犬戎羣。"
        ],
        "title": "贈長城庾將軍",
        "id": "d00b15a6-0ff1-41f2-9809-d3e0d5f169ab"
    },
    {
        "author": "李頻",
        "paragraphs": [
            "聖主東憂漲海濱，思移副相倚陶鈞。",
            "樓臺獨坐江山月，舟楫先行澤國春。",
            "遙想萬家開戶外，近聞羣盜竄諸鄰。",
            "幾時入去調元化，天下同爲堯舜人。"
        ],
        "title": "浙東獻鄭大夫",
        "id": "7faa7ba0-8ac0-4161-a239-1ea27a742bf1"
    },
    {
        "author": "李頻",
        "paragraphs": [
            "廣水遙隄利物功，因思太守惠無窮。",
            "自從版築興農隙，長與耕耘致歲豐。",
            "漲接星津流蕩漾，寬浮雲岫動虛空。",
            "想當戰國開時有，范蠡扁舟祗此中。"
        ],
        "title": "鏡湖夜泊有懷",
        "id": "dd0ed4a4-35c3-4073-a035-9de286a41877"
    },
    {
        "author": "李頻",
        "paragraphs": [
            "清時選地任賢明，從此觀風輟尹京。",
            "日月天中辭洛邑，雲山江上領宣城。",
            "萬家閭井俱安寢，千里農桑竟起耕。",
            "聞說聖朝同漢代，已愁徵入拜公卿。"
        ],
        "title": "宣州獻從叔大夫",
        "id": "1d9b7ddd-99dd-48aa-8a4f-4cc1453f868f"
    },
    {
        "author": "李頻",
        "paragraphs": [
            "仙禁何人躡近蹤，孔門先選得真龍。",
            "別居雲路拋三省，專掌天書在九重。",
            "五色毫揮成渙汗，百寮班下獨從容。",
            "芳年貴盛誰爲比，鬱鬱青青嶽頂松。"
        ],
        "title": "賀同年翰林從叔舍人知制誥",
        "id": "509dffc1-7403-4bd8-832c-0c2c5dc0ba73"
    },
    {
        "author": "李頻",
        "paragraphs": [
            "早晚更看吳苑月，小齋長憶落西窗。",
            "不知明夜誰家見，應照離人隔楚江。"
        ],
        "title": "吳門別主人",
        "id": "cf7b90af-99c1-45ea-a310-6427dbc01346"
    },
    {
        "author": "李頻",
        "paragraphs": [
            "朝過春關辭北闕，暮參戎幕向南巴。",
            "却將仙桂東歸去，江月相隨直到家。"
        ],
        "title": "自黔中歸新安",
        "id": "b9c15c44-c312-4f62-8b94-8b29728d2bd7"
    },
    {
        "author": "李頻",
        "paragraphs": [
            "三四株松匝草亭，便成彭澤柳爲名。",
            "蓮峰隱去難辭闕，滻水朝回與出城。"
        ],
        "title": "奉和鄭薰相公",
        "id": "9bf0ebcf-f51c-4992-9fc2-da994b1709f0"
    },
    {
        "author": "李頻",
        "paragraphs": [
            "魏馱山前一朵花，嶺西更有幾千家。",
            "石斑魚鮓香衝鼻，淺水沙田飯遶牙。"
        ],
        "title": "及第後還家過峴嶺",
        "id": "af3d8be3-6769-4323-a143-2cf1abd75a5a"
    },
    {
        "author": "李頻",
        "paragraphs": [
            "未識東西南北路，青春白日坐銷難。",
            "如何一別故園後，五度花開五處看。"
        ],
        "title": "春日旅舍",
        "id": "32fe510a-b564-44ec-a96c-bb030d00dc26"
    },
    {
        "author": "李頻",
        "paragraphs": [
            "忽從一宦遠流離，無罪無人子細知。",
            "到得長江聞杜宇，想君魂魄也相隨。"
        ],
        "tags": [
            "长江"
        ],
        "title": "過長江傷賈島",
        "id": "bf08652f-2676-4b32-aa0b-06e2e2598360"
    },
    {
        "author": "李頻",
        "paragraphs": [
            "永擬東歸把釣絲，將行忽起半心疑。",
            "青雲道是不平地，還有平人上得時。"
        ],
        "title": "自遣",
        "id": "2d1b277a-e957-4239-a463-48f51006ce9e"
    },
    {
        "author": "李頻",
        "paragraphs": [
            "終南山是枕前雲，禁鼓無因曉夜聞。",
            "朝客秋來不朝日，曲江西岸去尋君。"
        ],
        "tags": [
            "终南山"
        ],
        "title": "寄曹鄴",
        "id": "242b5624-6d24-4343-a9c9-c454ab4ccea1"
    },
    {
        "author": "李頻",
        "paragraphs": [
            "望月疑無得桂緣，春天又待到秋天。",
            "杏花開與槐花落，愁去愁來過幾年。"
        ],
        "title": "述懷",
        "id": "2c13d4be-6e7b-479c-acef-bc6bf9bc3152"
    },
    {
        "author": "李頻",
        "paragraphs": [
            "浮世總應相送老，共君偏更遠行多。",
            "此回不似前回別，聽盡離歌逐櫂歌。"
        ],
        "title": "客洛酬劉駕",
        "id": "a464a5e1-e2de-4983-a0b8-15959fcd5918"
    },
    {
        "author": "李頻",
        "paragraphs": [
            "君家盡是我家山，嚴子前臺枕古灣。",
            "却把釣竿終不可，幾時入海得魚還。"
        ],
        "title": "題釣臺障子",
        "id": "587da2a0-98fd-4e9d-8aa7-0997e703e274"
    },
    {
        "author": "李頻",
        "paragraphs": [
            "若到當時上升處，長生何事後無人。",
            "前峰自去種松子，坐見年來取茯神。"
        ],
        "title": "題陽山顧煉師草堂",
        "id": "f44ae051-cd72-4228-ab45-387873ef7048"
    },
    {
        "author": "李頻",
        "paragraphs": [
            "聞君一曲古梁州，驚起黃雲塞上愁。",
            "秦女樹前花正發，北風吹落滿城秋。"
        ],
        "title": "聞金吾妓唱梁州",
        "id": "b39d401d-2b24-4334-8dbc-6f9b900a1ad9"
    },
    {
        "author": "李頻",
        "paragraphs": [
            "別來十二月，去到漏天邊。",
            "不是因逢閏，還應是隔年。"
        ],
        "title": "游蜀回簡友人",
        "id": "59b65da7-9042-46ab-900c-208887bd5d77"
    },
    {
        "author": "李頻",
        "paragraphs": [
            "一旦天書下紫微，三年旌斾隴雲飛。",
            "塞門無事春空到，邊草青青戰馬肥。"
        ],
        "title": "贈涇州王侍御",
        "id": "ac8b41f2-0397-4224-acf8-aad23eafbaf7"
    },
    {
        "author": "李頻",
        "paragraphs": [
            "貴宅多嘉樹，先秋有好風。",
            "情閑離闕下，夢野在山中。",
            "露色浮寒瓦，螢光墮暗叢。",
            "聽吟麗句盡，河漢任西東。"
        ],
        "title": "夏日宿秘書姚監宅",
        "id": "f461e230-d7d0-4ca4-affc-0c04e1f023c1"
    },
    {
        "author": "李頻",
        "paragraphs": [
            "當門看少室，倚杖復披衣。",
            "每日醒還醉，無人是與非。",
            "架書抽讀亂，庭果摘嘗稀。",
            "獨有江南客，思家未得歸。"
        ],
        "title": "過嵩陰隱者",
        "id": "445828e8-03de-470d-9d49-058d069224cf"
    },
    {
        "author": "李頻",
        "paragraphs": [
            "閑門不易求，半月在林丘。",
            "已與山水別，難爲花木留。",
            "孤懷歸靜夜，遠會隔高秋。",
            "莫道無言去，冥心在重遊。"
        ],
        "title": "留別山家",
        "id": "781eb8bd-dd5f-41a6-b861-e5dcd64ceb4f"
    },
    {
        "author": "李頻",
        "paragraphs": [
            "楚田開雪後，草色與君看。",
            "積水浮春氣，深山滯雨寒。",
            "毗陵孤月出，建業一鍾殘。",
            "爲把鄉書去，因收別淚難。"
        ],
        "title": "送人遊吳",
        "id": "95842962-291c-4806-a919-d6a1f724fe76"
    },
    {
        "author": "李頻",
        "paragraphs": [
            "秦地有吳洲，千檣渭曲頭。",
            "人當返照立，水徹故鄉流。",
            "落第春難過，窮途日易愁。",
            "誰知橋上思，萬里在江樓。"
        ],
        "title": "東渭橋晚眺",
        "id": "a2288d47-90d0-45f9-b234-7be5b71baa06"
    },
    {
        "author": "李頻",
        "paragraphs": [
            "延陵稱貴邑，季子有高蹤。",
            "古跡傳多代，仙山管幾峰。",
            "微泉聲小雨，異木色深冬。",
            "去畢三年秩，新詩篋不容。"
        ],
        "title": "送延陵韋少府",
        "id": "a32b1d71-503b-40fe-815f-34f57634b1fd"
    },
    {
        "author": "李頻",
        "paragraphs": [
            "風色忽西轉，坐爲千里分。",
            "高帆背楚落，寒日逆淮曛。",
            "斷燒緣喬木，盤鵰隱片雲。",
            "鄉關百戰地，歸去始休軍。"
        ],
        "title": "淮南送友人歸滄州",
        "id": "32eb0c05-87d7-4ae6-93c9-9591053781d1"
    },
    {
        "author": "李頻",
        "paragraphs": [
            "脩竹齊高樹，書齋竹樹中。",
            "四時無夏氣，三伏有秋風。",
            "黑處巢幽鳥，陰來呌候蟲。",
            "牕西太白雪，萬仞在遙空。"
        ],
        "title": "夏日題盩厔友人書齋",
        "id": "90a8ce29-80e0-4b64-816c-e08bed5fcdc5"
    },
    {
        "author": "李頻",
        "paragraphs": [
            "一逕入雙崖，初疑有幾家。",
            "行窮人不見，坐久日空斜。",
            "石上生靈草，泉中落異花。",
            "終須結茅屋，向此學餐霞。"
        ],
        "title": "尋山",
        "id": "fe92f8bf-6625-4176-9181-87b6daefff0f"
    },
    {
        "author": "李頻",
        "paragraphs": [
            "白衣遊帝鄉，已得事空王。",
            "却返湖山寺，高禪水月房。",
            "雨中過嶽黑，秋後宿船涼。",
            "回顧秦人語，他生會別方。"
        ],
        "title": "送元遂上人歸錢唐",
        "id": "976867e2-eff6-4564-aedd-e18746e40412"
    },
    {
        "author": "李頻",
        "paragraphs": [
            "從容心自切，飲水勝銜杯。",
            "共在山中長，相隨闕下來。",
            "脩身空有道，取事各無媒。",
            "不信昇平代，終遺草澤才。"
        ],
        "title": "貽友人喻坦之",
        "id": "1654f5f8-7d7a-4f77-ac54-547190adb31b"
    },
    {
        "author": "李頻",
        "paragraphs": [
            "風沙遙見說，道路替君愁。",
            "磧夜星垂地，雲明火上樓。",
            "征鴻辭塞雪，戰馬識邊秋。",
            "不共將軍語，何因有去留。"
        ],
        "title": "送友人往振武",
        "id": "98f136cd-d526-494e-9e12-4e8d214c1050"
    },
    {
        "author": "李頻",
        "paragraphs": [
            "秦興版築時，翦伐不知誰。",
            "異代餘根在，幽人得手持。",
            "細看生古意，閑倚動邊思。",
            "莫作鳩形並，空將鶴髪期。"
        ],
        "title": "賦得長城斑竹杖",
        "id": "a5bab627-dacc-490a-9ef4-f8bd1e531aed"
    },
    {
        "author": "李頻",
        "paragraphs": [
            "棹返霅溪雲，仍參舊使君。",
            "州傳多古跡，縣記是新文。",
            "水柵橫舟閉，湖田立木分。",
            "但如詩思苦，爲政即超羣。"
        ],
        "title": "送德清喻明府",
        "id": "d6877c51-bc71-43cb-862c-44bcd0aefe71"
    },
    {
        "author": "李頻",
        "paragraphs": [
            "不才甘下第，君子蹇何重。",
            "相送昆明岸，同看太白峰。",
            "數瓢留頃刻，殘照迫從容。",
            "好去煙霞縣，仙人有舊蹤。"
        ],
        "title": "送薛能少府任盩厔",
        "id": "d290779b-b471-47cc-a54d-c0a273a0fb71"
    },
    {
        "author": "李頻",
        "paragraphs": [
            "吾君設禮闈，誰合學忘機。",
            "却是高人起，難爲下第歸。",
            "出關心縱野，避世事終稀。",
            "莫更今秋夕，相思望少微。"
        ],
        "title": "送許壽下第歸東山",
        "id": "bd4113da-c577-4737-9506-2c4e6216e973"
    },
    {
        "author": "李頻",
        "paragraphs": [
            "九衢行一匝，不敢入他門。",
            "累日無餘事，通宵得至言。",
            "命嗟清世蹇，春覺閏冬暄。",
            "翻覆吟佳句，何酬國士恩。"
        ],
        "title": "冬夜酬范秘書",
        "id": "e7ebd106-c322-4bd9-8bd2-5882ecb5be8c"
    },
    {
        "author": "李頻",
        "paragraphs": [
            "如何執簡去，便作挂帆期。",
            "澤國三春早，江天落日遲。",
            "縣人齊候處，洲鳥欲飛時。",
            "免褐方三十，青雲豈白髭。"
        ],
        "title": "送陸肱尉江夏",
        "id": "40a6b1bd-cca2-481e-80a5-a4bd4e123674"
    },
    {
        "author": "李頻",
        "paragraphs": [
            "幾作西歸夢，因爲愴別心。",
            "野銜天去盡，山夾漢來深。",
            "疊浪翻殘照，高帆引片陰。",
            "空留相贈句，畢我白頭吟。"
        ],
        "title": "漢上送人西歸",
        "id": "e4a0932d-af0b-45a3-bb19-1f9a805e893d"
    },
    {
        "author": "李頻",
        "paragraphs": [
            "自古有行役，誰人免別家。",
            "相歡猶陌上，一醉任天涯。",
            "積疊山藏蜀，潺湲水遶巴。",
            "他年復何處，共說海棠花。"
        ],
        "title": "蜀中逢友人",
        "id": "a6a0cb5e-d8f1-4990-82ce-a7a2db1463c5"
    },
    {
        "author": "李頻",
        "paragraphs": [
            "行坐不相遺，轅門載筆時。",
            "雅知難更遇，舊分合長思。",
            "夢即重尋熟，書常轉達遲。",
            "山齋終擬到，何日遂心期。"
        ],
        "title": "寄范評事",
        "id": "cde2d1ee-925d-47d6-b2c4-d91f61567233"
    },
    {
        "author": "李頻",
        "paragraphs": [
            "南去遠駈逐，三湘五月行。",
            "巴山雪水下，楚澤火雲生。",
            "向野聊中飯，乘涼探暮程。",
            "離懷不可說，已迫峽猿聲。"
        ],
        "title": "南遊過湘漢即事寄友人",
        "id": "475cd9a9-a45e-4373-8751-c912c34b8ecc"
    },
    {
        "author": "李頻",
        "paragraphs": [
            "家山近石頭，遂意恣東遊。",
            "祖席離烏府，歸帆轉蜃樓。",
            "陰氛出海散，落月向潮流。",
            "別有爲霖日，孤雲未自由。"
        ],
        "title": "送許渾侍御赴潤州",
        "id": "2903b681-6554-43e0-aca0-c47ff4d92b5d"
    },
    {
        "author": "李頻",
        "paragraphs": [
            "相憂過己切，相賀似身榮。",
            "心達無前後，神交共死生。",
            "承家吾子事，登第世人情。",
            "未有通儒術，明時道不行。"
        ],
        "title": "喜友人厲圖南及第",
        "id": "2670d667-46e7-4c1e-ba5c-66545ca5ea78"
    },
    {
        "author": "李頻",
        "paragraphs": [
            "歸意隨流水，江湖共在東。",
            "山陰何處去，草際片帆通。",
            "雨色春愁裏，潮聲曉夢中。",
            "雖爲半年客，便是往來鴻。"
        ],
        "title": "送友人下第歸越",
        "id": "38f89f90-993d-42f2-929b-86f13c94cc0b"
    },
    {
        "author": "李頻",
        "paragraphs": [
            "一別一相見，須臾老此生。",
            "客衣寒後薄，山思夜深清。",
            "詩近吟何句，髭新白幾莖。",
            "路岐如昨日，來往夢分明。"
        ],
        "title": "寄友人",
        "id": "9391df0b-42e8-4911-a908-611f0bd2cb81"
    },
    {
        "author": "李頻",
        "paragraphs": [
            "天涯長戀親，闕下獨傷春。",
            "擬住還求己，須歸不爲身。",
            "臨岐仍犯雪，挂席始離塵。",
            "共泣東風別，同爲滄海人。"
        ],
        "title": "送友人下第歸宛陵",
        "id": "db446d59-91e0-41d2-bd74-08d1cccc9875"
    },
    {
        "author": "李頻",
        "paragraphs": [
            "月過秋霖後，光應夜夜清。",
            "一回相憶起，幾度獨吟行。",
            "河漢東西直，山川遠近明。",
            "寸心遙往處，新有雁來聲。"
        ],
        "title": "秋夜對月寄鳯翔范書記",
        "id": "efad0020-1e72-4b9c-8188-3c837774eb00"
    },
    {
        "author": "李頻",
        "paragraphs": [
            "北鳥飛不到，北人今去遊。",
            "天涯浮瘴水，嶺外問潘州。",
            "草木春冬茂，猿猱日夜愁。",
            "定知遷客淚，應只對君流。"
        ],
        "title": "送孫明秀才往潘州訪韋卿",
        "id": "83abed08-d69f-4875-97b5-29655761f6e5"
    },
    {
        "author": "李頻",
        "paragraphs": [
            "陰盛此宵中，多爲雨與風。",
            "坐無雲雨至，看與雪霜同。",
            "抱濕離遙海，傾寒向逈空。",
            "年年不可值，還似命難通。"
        ],
        "title": "八月十五夜對月",
        "id": "8aefb57b-9047-481e-bcdb-8f90539babd4"
    },
    {
        "author": "李頻",
        "paragraphs": [
            "家臨浙水傍，岸對買臣鄉。",
            "縱棹隨歸鳥，乘潮向夕陽。",
            "苦吟身得雪，甘意鬢成霜。",
            "況此年猶少，酬知足自強。"
        ],
        "title": "及第後歸",
        "id": "2ce0030b-36a3-4228-a89e-dd2e6f249d44"
    },
    {
        "author": "李頻",
        "paragraphs": [
            "擁棹向驚湍，巫峰直上看。",
            "削成從水底，聳出在雲端。",
            "暮雨晴時少，啼猿渴下難。",
            "一聞神女去，風竹掃空壇。"
        ],
        "title": "過巫峽",
        "id": "00c9e09d-924f-4a1d-958f-e2520e17fce5"
    },
    {
        "author": "李頻",
        "paragraphs": [
            "離亭聊把酒，此路徹邊頭。",
            "草白雁來盡，時清人去遊。",
            "汾河流晉地，塞雪滿幷州。",
            "別後相思夜，空看北斗愁。"
        ],
        "title": "送友人往太原",
        "id": "59a87e11-d975-40e1-bbd8-b8455f77d776"
    },
    {
        "author": "李頻",
        "paragraphs": [
            "萬里共心論，徒言吾道存。",
            "奉親無別業，謁帝有何門。",
            "水宿驚濤浦，山行落葉村。",
            "長安長夢去，欹枕即聞猿。"
        ],
        "title": "旅懷",
        "id": "aa179ade-0b77-45de-a022-f51385e5b914"
    },
    {
        "author": "李頻",
        "paragraphs": [
            "關門鳥道中，飛傳復乘驄。",
            "暮雪離秦甸，春雲入楚宮。",
            "平蕪天共闊，積水地多空。",
            "使府懸帆去，能消幾日風。"
        ],
        "title": "送裴御史赴湖南",
        "id": "649279b6-2a63-4a6c-9605-c2a7bd348908"
    },
    {
        "author": "李頻",
        "paragraphs": [
            "行李事寒天，東來聘禮全。",
            "州當定鼎處，人去偃戈年。",
            "雷雨依嵩嶺，桑麻接楚田。",
            "遙知清夜作，不是借戎篇。"
        ],
        "title": "送姚郜先輩赴汝州辟",
        "id": "ad80de49-e92f-42af-825a-d4ddf3be6b4f"
    },
    {
        "author": "李頻",
        "paragraphs": [
            "去去把青桂，平生心不違。",
            "更蒙蓮府辟，兼脫布衣歸。",
            "霽岳明殘雪，清波漾落暉。",
            "無窮幽鳥戲，時向棹前飛。"
        ],
        "title": "初離黔中泊江上",
        "id": "c1d38741-4714-4c25-b6d1-414368e2848e"
    },
    {
        "author": "李頻",
        "paragraphs": [
            "平生同所爲，相遇偶然遲。",
            "各著青袍後，無歸白社期。",
            "江流來絕域，府地管諸夷。",
            "聖代都無事，從公且賦詩。"
        ],
        "title": "黔中酬同院韋判官",
        "id": "e301fea5-a1b2-42dd-a30a-6b846812d452"
    },
    {
        "author": "李頻",
        "paragraphs": [
            "聽話揚帆興，初從峴首還。",
            "高吟入白浪，遙坐看青山。",
            "枯木猿啼爽，寒汀鶴步閑。",
            "秋來關去夢，幾夜度商顏。"
        ],
        "title": "和范秘書襄陽舊遊",
        "id": "2dc27cfb-5770-4d67-a100-9e63ced8edac"
    },
    {
        "author": "李頻",
        "paragraphs": [
            "蕭條對秋色，相憶在雲泉。",
            "木落病身起，潮平歸思懸。",
            "涼鐘山頂寺，暝火渡頭船。",
            "此地非吾土，淹留又一年。"
        ],
        "title": "秋夜山中思歸送友人",
        "id": "d0b8b184-515c-4b9f-b283-cfcf8e93f3b4"
    },
    {
        "author": "李頻",
        "paragraphs": [
            "行旅本同愁，黔吳復阻脩。",
            "半年方中路，窮節到孤舟。",
            "夕靄垂陰野，晨光動積流。",
            "家山一夜夢，便是昔年遊。"
        ],
        "title": "自黔中東歸旅次淮上",
        "id": "4c4f2514-1c28-41b6-961f-d708e69a5190"
    },
    {
        "author": "李頻",
        "paragraphs": [
            "東風出海門，處處動林園。",
            "澤國雪霜少，沙汀花木繁。",
            "暖魚依水淺，晴雁入空翻。",
            "何處陽和力，生萍不駐根。"
        ],
        "title": "江夏春感舊",
        "id": "7cee4a0d-c06c-4664-aaee-2ed49aa28720"
    },
    {
        "author": "李頻",
        "paragraphs": [
            "回首雪峰前，朱門心杳然。",
            "離人自嗚咽，流水莫潺湲。",
            "毒草通蠻徼，秋林近漏天。",
            "一生從此去，五字有誰憐。"
        ],
        "title": "眉州別李使君",
        "id": "c10beffc-d1cc-4d38-a5dd-55ac9af9d5fb"
    },
    {
        "author": "李頻",
        "paragraphs": [
            "高科終自致，志業信如神。",
            "待得逢公道，由來合貴身。",
            "秋歸方覺好，舊夢始知真。",
            "更想青山宅，誰爲後主人。"
        ],
        "title": "送許棠及第歸宣州",
        "id": "b6e8492a-1ade-4dee-b3c8-44a9114b9ee2"
    },
    {
        "author": "李頻",
        "paragraphs": [
            "黔中初罷職，薄俸亦無殘。",
            "舉目鄉關遠，攜家旅食難。",
            "野梅將雪競，江月與沙寒。",
            "兩鬢愁應白，何勞把鏡看。"
        ],
        "title": "黔中罷職將泛江東",
        "id": "8ed9f6c6-1475-4773-85bd-895af11dc8e3"
    },
    {
        "author": "李頻",
        "paragraphs": [
            "帝里本無名，端居有道情。",
            "睡魂春夢斷，書興晚窗明。",
            "老擬歸何處，閑應過此生。",
            "江湖終一日，拜別便東行。"
        ],
        "title": "長安書事寄所知",
        "id": "7745765e-daac-4ed7-95b3-09aee2dc42d1"
    },
    {
        "author": "李頻",
        "paragraphs": [
            "不見又相招，何曾訴寂寥。",
            "醉眠春草長，吟坐夜燈銷。",
            "淚墮思山切，身歸轉路遙。",
            "年年送別處，楊柳少垂條。"
        ],
        "title": "酬姚覃",
        "id": "fbb6b8b3-643b-466d-b2d1-0a1484d5b440"
    },
    {
        "author": "李頻",
        "paragraphs": [
            "雖將身佐幕，出入似閑居。",
            "草色長相待，山情信不疎。",
            "燈前春睡足，酒後夜寒餘。",
            "筆硯時時近，終非署簿書。"
        ],
        "title": "春日鄜州贈裴居言",
        "id": "811610ae-4a7b-4a67-bb42-96bcc99201ec"
    },
    {
        "author": "李頻",
        "paragraphs": [
            "家吳聞入蜀，道路頗乖離。",
            "一第何多難，都城可少知。",
            "江山非久適，命數未終奇。",
            "況又將冤抱，經春杜魄隨。"
        ],
        "title": "送于生入蜀",
        "id": "04cd2cb2-f710-4a3f-9cc3-20bc0c800eed"
    },
    {
        "author": "李頻",
        "paragraphs": [
            "青桂復青袍，一歸榮一高。",
            "縣人齊下拜，邑宰共分曹。",
            "遶郭看秧插，尋街聽繭繅。",
            "封侯萬里者，燕頷乃徒勞。"
        ],
        "title": "送許棠歸涇縣作尉",
        "id": "8f2a358f-88a2-4052-a813-55e5133d48ca"
    },
    {
        "author": "李頻",
        "paragraphs": [
            "論交雖不蚤，話別且相親。",
            "除却棲禪客，誰非南陌人。",
            "半生都返性，終老擬安貧。",
            "願入白雲社，高眠自致身。"
        ],
        "title": "友人話別",
        "id": "65b6ee5f-c4e4-44a0-b547-fd1acc791f53"
    },
    {
        "author": "李頻",
        "paragraphs": [
            "欲出窮吾道，東西自未能。",
            "捲書唯對鶴，開畫獨留僧。",
            "落葉和雲掃，秋山共月登。",
            "何年石上水，夜夜滴高層。"
        ],
        "title": "山居",
        "id": "afff0c17-0fe4-45af-85f8-5ff090244a25"
    },
    {
        "author": "李頻",
        "paragraphs": [
            "蔾杖山中出，吟詩對范家。",
            "相知從海嶠，寄食向京華。",
            "名宦成何報，清眸未縱賒。",
            "臨邛夢來往，雨雪滿襃斜。"
        ],
        "title": "寄范郎中",
        "id": "c58e9000-e311-4750-9924-625c1616b78d"
    },
    {
        "author": "李頻",
        "paragraphs": [
            "宦途從不問，身事覺無差。",
            "華髪初生女，滄洲未有家。",
            "却閑思洞穴，終老曠桑麻。",
            "別訪棲禪侶，相期語劫沙。"
        ],
        "title": "書懷",
        "id": "6e426816-c58c-409c-914f-a9e167197c50"
    },
    {
        "author": "李頻",
        "paragraphs": [
            "越國臨滄海，芳洲復暮晴。",
            "湖通諸浦白，日隱亂峰明。",
            "野宿多無定，閑遊免有情。",
            "天台聞不遠，終到石橋行。"
        ],
        "title": "越中行",
        "id": "0b54225c-1204-42ba-a6a7-2d1d3377d78c"
    },
    {
        "author": "李頻",
        "paragraphs": [
            "孤帆處處宿，不問是誰家。",
            "南國平蕪遠，東風細雨斜。",
            "旅懷多寄酒，寒意欲留花。",
            "更想前途去，茫茫滄海涯。"
        ],
        "title": "春日南遊寄浙東許同年",
        "id": "f59fb2b1-46e1-4303-8e3b-25d3ab8c5b9c"
    },
    {
        "author": "李頻",
        "paragraphs": [
            "離亭向水開，時候復蒸梅。",
            "霹靂燈燭滅，蒹葭風雨來。",
            "京關雖共語，海嶠不同回。",
            "莫爲蓴鱸美，天涯滯爾才。"
        ],
        "title": "明州江亭夜別段秀才",
        "id": "d9732635-cd42-42c9-b073-32062a46b175"
    },
    {
        "author": "李頻",
        "paragraphs": [
            "百歲竟何事，一身長遠遊。",
            "行行將近老，處處不離愁。",
            "世路多相取，權門不自投。",
            "難爲此時別，欲別願人留。"
        ],
        "title": "臨岐留別相知",
        "id": "c9d08e81-f134-4c5a-ae77-2140ab264fdc"
    },
    {
        "author": "李頻",
        "paragraphs": [
            "杜門聊自適，湖水在窗間。",
            "縱得滄洲去，無過白日閑。",
            "多慵空好道，少賤早凋顏。",
            "獨有東山月，依依自往還。"
        ],
        "title": "鄂渚湖上即事",
        "id": "ed2cb24f-c40e-4b8e-8800-35535a728cd6"
    },
    {
        "author": "李頻",
        "paragraphs": [
            "一飯仍難受，依仁況一年。",
            "終期身可報，不擬骨空鐫。",
            "城晚風高角，江春浪起船。",
            "同來棲止地，獨去塞鴻前。"
        ],
        "title": "辭夏口崔尚書",
        "id": "35a92d34-aa42-45c5-a873-df372c6fe9a6"
    },
    {
        "author": "李頻",
        "paragraphs": [
            "一忝鄉書薦，長安未得回。",
            "年光逐渭水，春色上秦臺。",
            "燕掠平蕪去，人衝細雨來。",
            "東風生故里，又過幾花開。"
        ],
        "title": "秦原早望",
        "id": "ceac9e2b-a485-4fc0-aa13-b8688eab8e83"
    },
    {
        "author": "李頻",
        "paragraphs": [
            "一別長安後，晨征便信雞。",
            "河聲入峽急，地勢出關低。",
            "綠樹叢垓下，青蕪闊楚西。",
            "路長知不惡，隨處得詩題。"
        ],
        "title": "送友人之揚州",
        "id": "5621e8e9-0952-4551-87a6-80c77c8e0d86"
    },
    {
        "author": "李頻",
        "paragraphs": [
            "東西南北人，高跡自相親。",
            "天下已歸漢，山中猶避秦。",
            "龍樓曾作客，鶴氅不爲臣。",
            "獨有千年後，青青廟木春。"
        ],
        "title": "過四皓廟",
        "id": "a7d8618e-edb9-40c7-93dd-c8bfdd1f4758"
    },
    {
        "author": "李頻",
        "paragraphs": [
            "故園何處在，零落五湖東。",
            "日暮無來客，天寒有去鴻。",
            "大河冰徹塞，高嶽雪連空。",
            "獨夜懸歸思，迢迢永漏中。"
        ],
        "title": "陝下懷歸",
        "id": "cb327c73-d247-444d-b4e1-57d96fa2b7a6"
    },
    {
        "author": "李頻",
        "paragraphs": [
            "行行野雪薄，寒氣日通春。",
            "故國又芳草，滄江終白身。",
            "遊歸花落滿，睡起鳥啼新。",
            "莫惜閑書札，西來問旅人。"
        ],
        "title": "送徐處士歸江南",
        "id": "54d6ff00-d8c7-4a05-aca2-996635c0a6f1"
    },
    {
        "author": "李頻",
        "paragraphs": [
            "相識未十日，相知如十年。",
            "從來易離別，此去忽留連。",
            "路險行衝雨，山高度隔天。",
            "難終清夜坐，更聽說安邊。"
        ],
        "title": "鄜州留別王從事",
        "id": "61149c4d-2fc3-41db-8cb6-e4cca4cb1c8b"
    },
    {
        "author": "李頻",
        "paragraphs": [
            "匹馬西遊日，從吳又轉荆。",
            "風雷幾夜坐，山水半年行。",
            "夢永秋燈滅，吟餘曉露明。",
            "良時不我與，白髮向秦生。"
        ],
        "title": "長安夜懷",
        "id": "7ac401fd-f53b-4f75-9d30-c6728cc7928e"
    },
    {
        "author": "李頻",
        "paragraphs": [
            "何人山雪夜，相訪不相思。",
            "若得長閑日，應無暫到時。",
            "葉寒凋欲盡，泉凍落還遲。",
            "即此天明去，重來未有期。"
        ],
        "title": "冬夜山中尋友",
        "id": "95d8500e-923d-4703-a6f2-e987a0520195"
    },
    {
        "author": "李頻",
        "paragraphs": [
            "君逐雲山去，人間又絕蹤。",
            "半湖乘早月，中路入疎鐘。",
            "秋盡草蟲急，夜深山雨重。",
            "平生心未已，豈得更相從。"
        ],
        "tags": [
            "洞庭湖"
        ],
        "title": "送劉山人歸洞庭",
        "id": "92dc105b-1564-4ab7-9104-330b603e5a70"
    },
    {
        "author": "李頻",
        "paragraphs": [
            "白馬遊何處，青樓日正長。",
            "鳳簫拋舊曲，鸞鏡嬾新妝。",
            "玄鳥深巢靜，飛花入戶香。",
            "雖非竇滔婦，錦字已成章。"
        ],
        "title": "古意",
        "id": "c84a5bc0-e95d-4857-86d6-fcc7a4490ced"
    },
    {
        "author": "李頻",
        "paragraphs": [
            "當暑憶歸林，陶家借柳陰。",
            "蟬從初伏噪，客向晚涼吟。",
            "白日欺玄鬢，滄江負素心。",
            "神仙倘有術，引我出幽岑。"
        ],
        "title": "避暑",
        "id": "4d4e7603-41a1-416a-80e7-d0e7101feb17"
    },
    {
        "author": "李頻",
        "paragraphs": [
            "爲客得從容，官清料復重。",
            "海崖歸有業，天目近何峰。",
            "是處通春棹，無村不夜舂。",
            "馬卿夸貴達，還說返臨邛。"
        ],
        "title": "送吳秘書歸杭州",
        "id": "1c44a4a5-9419-4643-ae9c-ccb56fce9c7c"
    },
    {
        "author": "李頻",
        "paragraphs": [
            "秋分一夜停，陰魄最晶熒。",
            "好是生滄海，徐看歷杳冥。",
            "層空疑洗色，萬怪想潛形。",
            "他夕無相類，晨雞不可聽。"
        ],
        "title": "中秋對月",
        "id": "38b6af91-b486-40b1-951e-97324e1346e1"
    },
    {
        "author": "李頻",
        "paragraphs": [
            "萬里巴江水，秋來滿峽流。",
            "亂山無陸路，行客在孤舟。",
            "洶洶灘聲急，冥冥樹色愁。",
            "免爲三不弔，已白一生頭。"
        ],
        "title": "八月上峽",
        "id": "49ae4d35-35dd-4ea2-bf0d-57f599678643"
    },
    {
        "author": "李頻",
        "paragraphs": [
            "字人修祖德，清白定聞傳。",
            "匹馬從秦去，孤帆入楚懸。",
            "關中寒食雨，湖上暑衣天。",
            "四考兼重請，相知住幾年。"
        ],
        "title": "送狄明府赴九江",
        "id": "d6a99bd7-88ad-4758-9a6b-8d0b1453e003"
    },
    {
        "author": "李頻",
        "paragraphs": [
            "舊業在東鄙，西遊從楚荆。",
            "風雷幾夜坐，山水半年行。",
            "夢永秋燈滅，吟孤曉露明。",
            "前心若不遂，有耻却歸耕。"
        ],
        "title": "陝下投姚諫議",
        "id": "475bd683-f6f5-4bde-9553-13feb6cccde9"
    },
    {
        "author": "李頻",
        "paragraphs": [
            "何處不相思，相逢還有時。",
            "交心如到老，會面未爲遲。",
            "苦學緣明代，勞生欲白髭。",
            "唯君一度別，便似見無期。"
        ],
        "title": "關東逢薛能",
        "id": "ca375d52-f2f0-492a-ba97-9d79bc7f01c1"
    },
    {
        "author": "李頻",
        "paragraphs": [
            "天柱與天目，曾棲絕頂房。",
            "青雲求祿晚，白日坐家長。",
            "井氣通潮信，牕風引海涼。",
            "平生詩稱在，老達亦何妨。"
        ],
        "title": "富春贈孫璐",
        "id": "5675e35e-2fcd-48a9-9f1a-6e5c5e1fa586"
    },
    {
        "author": "李頻",
        "paragraphs": [
            "東堂雖不捷，西去復何愁。",
            "蜀馬知歸路，巴山似舊遊。",
            "星臨劒閣動，花落錦江流。",
            "鼓吹青林下，時聞祭武侯。"
        ],
        "title": "送友人遊蜀",
        "id": "9014fcd2-6744-4d85-9d43-eee13952dc3c"
    },
    {
        "author": "李頻",
        "paragraphs": [
            "古木有清陰，寒泉有下深。",
            "蟬從初伏噪，客向晚涼吟。",
            "白日欺玄鬢，滄江負素心。",
            "甚思中夜話，何路許相尋。"
        ],
        "title": "夏日盩厔郊居寄姚少府",
        "id": "7163e631-cc74-4ee0-9a16-d4ec2f587e08"
    },
    {
        "author": "李頻",
        "paragraphs": [
            "見說湘江切，長愁有去時。",
            "江湖秋涉遠，雷雨夜眠遲。",
            "舊業多歸興，空山盡老期。",
            "天寒一瓢酒，落日醉留誰。"
        ],
        "title": "送胡休處士歸湘江",
        "id": "de4a29bf-da79-485d-8e9f-ab9fb9ef5b0f"
    },
    {
        "author": "李頻",
        "paragraphs": [
            "風濤幾千里，歸路半乘舟。",
            "此地難相遇，何人更共遊。",
            "坐經嵩頂夏，行值洛陽秋。",
            "到寺安禪夕，江雲滿石樓。"
        ],
        "title": "峽州送清徹上人歸浙西",
        "id": "f15d94a9-d748-4057-838c-9a625c32e4bc"
    },
    {
        "author": "李頻",
        "paragraphs": [
            "一錫隨緣赴，天台又去登。",
            "長亭舊別路，落日獨行僧。",
            "夜燒山何處，秋帆浪幾層。",
            "他時授巾拂，莫爲老無能。"
        ],
        "title": "送僧入天台",
        "id": "21dd6cc6-2ce5-4f63-93f9-94c6a15d851c"
    },
    {
        "author": "李頻",
        "paragraphs": [
            "高樓會月夜，北雁向南分。",
            "留住經春雪，辭來見夏雲。",
            "遙空江不極，絕頂日難曛。",
            "一與山僧坐，無因得議文。"
        ],
        "title": "回山後寄范酇先輩",
        "id": "888f73cd-938c-4cae-813c-c80573a32ae5"
    },
    {
        "author": "李頻",
        "paragraphs": [
            "白社思歸處，青門見去人。",
            "鄉遙茂苑樹，路入廣陵塵。",
            "海日潮浮曉，湖山雪露春。",
            "猶期來帝里，未是得閑人。"
        ],
        "title": "長安送友人東歸",
        "id": "5166c587-ee47-47dd-a475-e2c8136a54fa"
    },
    {
        "author": "李頻",
        "paragraphs": [
            "到日值搖落，相留山舍空。",
            "微寒生夜半，積雨向秋終。",
            "度講多來雁，經禪少候蟲。",
            "方從聽話後，不省在愁中。"
        ],
        "title": "深秋過源宗上人房",
        "id": "d812c37a-fa93-445b-8fff-dd0ee1a464d7"
    },
    {
        "author": "李頻",
        "paragraphs": [
            "蒼蒼山閣晚，杳杳隙塵秋。",
            "偶上多時立，翻成盡日愁。",
            "草平連邑動，河滿逐江流。",
            "下視窮邊路，行人在隴頭。"
        ],
        "title": "秋日登山閣",
        "id": "9abf4c9f-f569-41be-94c8-1e6e825157ec"
    },
    {
        "author": "李頻",
        "paragraphs": [
            "滿閣終南色，清宵獨倚欄。",
            "風高斜漢動，葉下曲江寒。",
            "帝里求名老，空門見性難。",
            "吾師無一事，不似在長安。"
        ],
        "title": "秋宿慈恩寺遂上人院",
        "id": "93adb863-7d10-4b40-b0e4-e64bd4223706"
    },
    {
        "author": "李頻",
        "paragraphs": [
            "居與鳥巢鄰，日將巢鳥親。",
            "多生從此性，久集得無身。",
            "樹老風終夜，山寒雪見春。",
            "不知諸祖後，傳印是何人。"
        ],
        "title": "題棲霞寺慶上人院",
        "id": "8656a575-0e2c-4077-8214-70f202c4980c"
    },
    {
        "author": "李頻",
        "paragraphs": [
            "天際蜀門開，西看舉別杯。",
            "何人不異禮，上客自懷才。",
            "夜澗青林發，秋江淥水來。",
            "臨邛行樂處，莫到白頭回。"
        ],
        "title": "送友人入蜀",
        "id": "7345bc9d-6b0c-41c1-be11-002f858ce90e"
    },
    {
        "author": "李頻",
        "paragraphs": [
            "山中畿內邑，別覺大夫清。",
            "簿領分王事，官資寄野情。",
            "閑齋無獄訟，隱几向泉聲。",
            "從此朝天路，門前是去程。"
        ],
        "title": "贈同官蘇明府",
        "id": "51dc310b-cb62-44f5-9091-62a29fc8e131"
    },
    {
        "author": "李頻",
        "paragraphs": [
            "雲水入荆湘，古來魚鳥鄉。",
            "故關重隔遠，春日獨行長。",
            "山溜含清韻，江雷吐夜光。",
            "郡中詞客會，遊子更升堂。"
        ],
        "title": "送厲圖南往荆州覲伯",
        "id": "7781d087-9a13-461f-9c49-eb72b0689176"
    },
    {
        "author": "李頻",
        "paragraphs": [
            "歸家來幾夜，倏忽覺秋殘。",
            "月滿方塘白，風依老樹寒。",
            "戲魚重躍定，驚鳥却棲難。",
            "爲有門前路，吾生不得安。"
        ],
        "title": "山中夜坐",
        "id": "52f625a8-cfc1-430b-a9db-0c09a9171b2f"
    },
    {
        "author": "李頻",
        "paragraphs": [
            "見說海西隅，山川與俗殊。",
            "宦遊如不到，仙分即應無。",
            "瀑布當公署，天台是縣圖。",
            "遙知爲吏去，有術字惸孤。"
        ],
        "title": "送台州唐興陳明府",
        "id": "7572df3b-441e-44cd-b6ab-f7a886228f88"
    },
    {
        "author": "李頻",
        "paragraphs": [
            "暑天宜野宅，林籟爽泠泠。",
            "沙月邀開戶，巖風助掃庭。",
            "鷺棲依綠篠，魚躍出清萍。",
            "客抱方如醉，因來得暫醒。"
        ],
        "title": "夏日過友人檀溪別業",
        "id": "b4a70e91-a8f5-41a1-8f75-6409c9ac30d0"
    },
    {
        "author": "李頻",
        "paragraphs": [
            "盡室寄滄洲，孤帆獨泝流。",
            "天涯心似夢，江上雨兼秋。",
            "文字爲人棄，田園被債收。"
        ],
        "title": "自江上入關",
        "id": "e330be48-ffc2-4fce-9eb8-247807f4f71a"
    },
    {
        "author": "李頻",
        "paragraphs": [
            "每日得閑吟，清曹闕下深。",
            "因知遙夜坐，別有遠山心。",
            "芸細書中氣，松疎雪後陰。",
            "歸時高興足，還復插朝簪。"
        ],
        "title": "冬夜和范秘書宿秘省中作",
        "id": "411796cc-6950-4267-8025-53ea725553c0"
    },
    {
        "author": "李頻",
        "paragraphs": [
            "孤帆幾日懸，楚客思飄然。",
            "水宿南湖夜，山離舊國年。",
            "秋風高送雁，寒雨入停蟬。",
            "此去勤書札，時常中路傳。"
        ],
        "title": "送友人遊太原",
        "id": "fa2cdb39-1eae-4fce-83d3-c73d24227aaa"
    },
    {
        "author": "李頻",
        "paragraphs": [
            "山後與山前，相思隔呌猿。",
            "殘雲收樹末，返照落江源。",
            "苦雨秋濤漲，狂風野火翻。",
            "朝來賣藥客，遇我達無言。"
        ],
        "title": "江上居寄山中客",
        "id": "4dc64afc-9d79-4924-a40e-313469970770"
    },
    {
        "author": "李頻",
        "paragraphs": [
            "青山復淥水，想入富春西。",
            "夾岸清猿去，中流白日低。",
            "美兼華省出，榮共故鄉齊。",
            "賤子遙攀送，歸心逐馬蹄。"
        ],
        "title": "送張郎中赴睦州",
        "id": "cb7414e5-fd3e-46eb-99b2-3bad97e2b620"
    },
    {
        "author": "李頻",
        "paragraphs": [
            "夏口本吳頭，重城據上遊。",
            "戈船轉江漢，風月宿汀洲。",
            "執憲傾民望，銜恩赴主憂。",
            "誰知舊寮屬，攀餞淚仍流。"
        ],
        "title": "送鄂渚韋尚書赴鎮",
        "id": "6f66b613-c6ad-4ffe-807e-4f8a06edc638"
    },
    {
        "author": "李頻",
        "paragraphs": [
            "書記向丘門，旌幢夾谷尊。",
            "從來遊幕意，此去幷酬恩。",
            "雁呌嫌冰合，驄嘶喜雪繁。",
            "同爲入室士，不覺別銷魂。"
        ],
        "title": "送崔侍御書記赴山北座主尚書招辟",
        "id": "04022602-65ef-40e1-bc6a-ec75bee4e148"
    },
    {
        "author": "李頻",
        "paragraphs": [
            "霜鬢持霜簡，朝天向雪天。",
            "玉階初辨色，瓊樹乍相鮮。",
            "密翳空難曙，盈徴瑞不愆。",
            "誰爲洛陽客，是日更高眠。"
        ],
        "title": "入朝遇雪",
        "id": "4bc6d24c-3f64-4a74-9f07-bcd8e5bfa574"
    },
    {
        "author": "李頻",
        "paragraphs": [
            "日月不並照，升沈俱有時。",
            "自媒徒欲速，孤立却宜遲。",
            "盡力唯求己，公心任遇誰。",
            "人間不得意，半是鬢先衰。"
        ],
        "title": "勉力",
        "id": "47a5c3f2-7f63-4863-b660-650c8e417c56"
    },
    {
        "author": "李頻",
        "paragraphs": [
            "林色樹還曛，何時得見君。",
            "獨居度永日，相去遠浮雲。",
            "故疾隨秋至，離懷覺夜分。",
            "蛩聲非自苦，偏是旅人聞。"
        ],
        "title": "郊居寄友人",
        "id": "345f04ea-f77a-4c46-be30-55caa4dd5a79"
    },
    {
        "author": "李頻",
        "paragraphs": [
            "雪後江上去，風光故國新。",
            "清渾天氣曉，綠動浪花春。",
            "勸酒提壺鳥，乘舟震澤人。",
            "誰知滄海月，取桂却來秦。"
        ],
        "title": "送陸肱歸吳興",
        "id": "7bc34511-ad8e-4dee-8155-8153d9688989"
    },
    {
        "author": "李頻",
        "paragraphs": [
            "却接良宵坐，明河幾轉流。",
            "安禪逢小暑，抱疾入高秋。",
            "靜室聞玄理，深山可白頭。",
            "朝朝獻林果，亦欲學獼猴。"
        ],
        "title": "暮秋重過山僧院",
        "id": "a21c126f-edf4-4dcf-92a6-6ca34b2e06ca"
    },
    {
        "author": "李頻",
        "paragraphs": [
            "南浮雖六月，風水已秋涼。",
            "日亂看江樹，身飛逐楚檣。",
            "後期誰可定，臨別語空長。",
            "遠宦須清苦，幽蘭貴獨芳。"
        ],
        "title": "送新安少府",
        "id": "bfc5e0de-3e4f-4695-9ec7-7332bde9b938"
    },
    {
        "author": "李頻",
        "paragraphs": [
            "何人不歸去，君去是閑人。",
            "帝里求相識，山家即近鄰。",
            "交情吾道可，離思柳條新。",
            "未飲青門酒，先如醉夢身。"
        ],
        "title": "送人歸吳",
        "id": "2fa7aa13-ae74-44bb-891a-6face034eeb9"
    },
    {
        "author": "李頻",
        "paragraphs": [
            "儒服從戎去，須知勝事全。",
            "使君開幕日，天子偃戈年。",
            "風雨依嵩嶺，桑麻接楚田。",
            "新詩隨過客，旋滿洛陽傳。"
        ],
        "title": "送姚評事",
        "id": "2fb3be4a-f521-4de0-a820-7799bdaaeaac"
    },
    {
        "author": "李頻",
        "paragraphs": [
            "是法從生有，脩持歷劫塵。",
            "獨居巖下室，長似定中身。",
            "樹老風終夜，山寒雪見春。",
            "不知諸祖後，傳印是何人。"
        ],
        "title": "題棲雲寺立上人院",
        "id": "f1a16a64-7822-4b90-8b88-31e9bf7eb59f"
    },
    {
        "author": "李頻",
        "paragraphs": [
            "巴中初去日，已遇使君留。",
            "及得尋東道，還陪上北樓。",
            "江衝巫峽出，檣過洛宮收。",
            "好是從戎罷，看山覺自由。"
        ],
        "title": "黔中罷職過峽州題田使君北樓",
        "id": "14494be6-98f2-4f3b-8089-e490ce77c3a0"
    },
    {
        "author": "李頻",
        "paragraphs": [
            "逍遙蓬閣吏，才子復詩流。",
            "墳籍因窮覽，江湖却縱遊。",
            "眠波聽戍鼓，飯浦約魚舟。",
            "處處迎高密，先應掃郡樓。"
        ],
        "title": "江上送從兄羣玉校書東遊",
        "id": "23e0c989-f402-4fea-84b9-c8e121b3e70b"
    },
    {
        "author": "李頻",
        "paragraphs": [
            "坐舉天涯目，停杯語日晡。",
            "脩篁齊逈檻，列岫限平蕪。",
            "亂水通三楚，歸帆挂五湖。"
        ],
        "title": "宛陵東峰亭與友人話別",
        "id": "1cffea41-be7b-45b2-9e94-5c11ba3e7e88"
    },
    {
        "author": "李頻",
        "paragraphs": [
            "自入華山居，關東相見疎。",
            "瓢中誰寄酒，葉上我留書。",
            "巢鳥寒棲盡，潭泉暮凍餘。",
            "長聞得藥力，此說又何如。"
        ],
        "title": "華山尋隱者",
        "id": "da08ae1e-81dd-440c-9c69-96e79e6c6950"
    },
    {
        "author": "李頻",
        "paragraphs": [
            "空門有才子，得道亦吟詩。",
            "內殿頻徴入，孤峰久作期。",
            "高名何代比，密行幾生持。",
            "長愛喬松院，清涼坐夏時。"
        ],
        "title": "題薦福寺僧棲白上人院",
        "id": "884a7c90-4d31-429b-866f-29fa86e0c2cd"
    },
    {
        "author": "李頻",
        "paragraphs": [
            "久在仙壇下，全家是地仙。",
            "池塘來乳洞，禾黍接芝田。",
            "起看青山足，還傾白酒眠。",
            "不知塵世事，雙鬢逐流年。"
        ],
        "title": "遊四明山劉樊二真人祠題山下孫氏居",
        "id": "1a9d595d-c789-446b-a974-952a6718e992"
    },
    {
        "author": "李頻",
        "paragraphs": [
            "得祿從高第，還鄉見後生。",
            "田園休問主，詞賦已垂名。",
            "掃壁前題出，開窗舊景清。",
            "遙知賢太守，致席日邀迎。"
        ],
        "title": "和太學趙鴻博士歸蔡中",
        "id": "81c1987e-e61d-4028-b52a-8c021c200e92"
    },
    {
        "author": "李頻",
        "paragraphs": [
            "惠人須宰邑，爲政貴通經。",
            "却用清琴理，猶嫌薄俗聽。",
            "漲江晴漸淥，春嶠燒還青。",
            "若宿嚴陵瀨，誰當是客星。"
        ],
        "title": "送壽昌曹明府",
        "id": "4b0dddab-70d1-4514-a7a7-a80eb2def195"
    },
    {
        "author": "李頻",
        "paragraphs": [
            "秦樓吟苦夜，南望只悲君。",
            "一宦終遐徼，千山隔旅墳。",
            "恨聲流蜀魄，冤氣入湘雲。",
            "無限風騷句，時來日夜聞。"
        ],
        "title": "哭賈島",
        "id": "b5a3e1f9-e399-4fd4-b2b5-af14402068c4"
    },
    {
        "author": "李頻",
        "paragraphs": [
            "列土人間盛，彭門屬九州。",
            "山河天設險，禮樂牧分憂。",
            "皎日爲明信，清風占早秋。",
            "雖同郤縠舉，郤縠不封侯。"
        ],
        "title": "送薛能赴鎮徐方",
        "id": "7f920b77-d950-40ae-9398-36b75cff38a6"
    },
    {
        "author": "李頻",
        "paragraphs": [
            "西京無暑氣，夏景似清秋。",
            "天府來相辟，高人去自由。",
            "江山通蜀國，日月近神州。",
            "若共將軍語，河蘭地未收。"
        ],
        "title": "送鳯翔范書記",
        "id": "6f7db208-afbd-4e1f-ba1e-7ea7eb61052c"
    },
    {
        "author": "李頻",
        "paragraphs": [
            "三秦一會面，二陝久分攜。",
            "共憶黃河北，相留白日西。",
            "寄來書少達，別後夢多迷。",
            "早晚期于此，看花聽鳥啼。"
        ],
        "tags": [
            "黄河"
        ],
        "title": "岐山逢陝下故人",
        "id": "d7c2239b-3160-4324-bb97-daec992f0414"
    },
    {
        "author": "李頻",
        "paragraphs": [
            "幷州非故國，君去復尋誰。",
            "獫狁方爲寇，嫖姚正用師。",
            "戍煙來自號，邊雪下無時。",
            "更想經綿上，應逢禁火期。"
        ],
        "title": "送友人陸肱往太原",
        "id": "2ebc7b30-bb7a-4194-a32e-debf531e335f"
    },
    {
        "author": "李頻",
        "paragraphs": [
            "吾宗偏好武，漢代將家流。",
            "走馬辭中禁，屯軍向渭州。",
            "天心待破虜，陣面許封侯。",
            "却得河源水，方應洗國讐。"
        ],
        "title": "贈李將軍",
        "id": "db716d68-91c5-428f-9a1b-078f554eafac"
    },
    {
        "author": "李頻",
        "paragraphs": [
            "歸心常共知，歸路不相隨。",
            "彼此無依倚，東西又別離。",
            "山花含雨濕，江樹近潮欹。",
            "莫戀漁樵興，生涯各有爲。"
        ],
        "title": "送友人喻坦之歸睦州",
        "id": "c97ba93a-285c-4182-bf9d-96663e102d5e"
    },
    {
        "author": "李頻",
        "paragraphs": [
            "閑却白雲居，行蹤出去初。",
            "窗中聊取筆，架上獨留書。",
            "日背林光冷，潭澄嶽影虛。",
            "長聞得藥力，此說復何如。"
        ],
        "title": "尋華陽隱者",
        "id": "9836f9fe-8999-4293-bc12-aefa289abdad"
    },
    {
        "author": "李頻",
        "paragraphs": [
            "豈得有書名，徒爲老帝京。",
            "關中秋氣早，雨後夜涼生。",
            "滄海身終泛，青門夢已行。",
            "秦人縱相識，多少別離情。"
        ],
        "title": "長安即事",
        "id": "8837a315-30cd-44b9-b861-8c3e1807a06a"
    },
    {
        "author": "李頻",
        "paragraphs": [
            "朔野正秋風，前程見磧鴻。",
            "日西身獨遠，山轉路無窮。",
            "樹隔高關斷，沙連大漠空。",
            "君看河外將，早晚擬平戎。"
        ],
        "title": "送友人遊塞北",
        "id": "0b11d202-ac0d-448c-ac9d-7c78925db617"
    },
    {
        "author": "李頻",
        "paragraphs": [
            "關東領藩鎮，[闕]下授旌旄。",
            "覓句秋吟苦，酬恩夜坐勞。",
            "天開吹角出，木落上樓高。",
            "閑話錢塘郡，半年聽海潮。"
        ],
        "title": "陝府上姚中丞",
        "id": "7f8047e7-b2b4-42b9-b711-6e75b37009b2"
    },
    {
        "author": "李頻",
        "paragraphs": [
            "承恩雖內殿，得道本深山。",
            "舉世相看老，孤峰獨自還。",
            "溪來青壁裏，路在白雲間。",
            "絕頂無人住，雙峰是舊關。"
        ],
        "title": "送供奉喻鍊師歸天目山",
        "id": "796791e6-77e6-4ddc-90ae-f48a3fd4b0f5"
    },
    {
        "author": "李頻",
        "paragraphs": [
            "入境當春務，農蠶事正殷。",
            "逢溪難飲馬，度嶺更勞人。",
            "想取烝黎泰，無過賦歛均。",
            "不知成政後，誰是得爲鄰。"
        ],
        "title": "之任建安淥溪亭偶作二首 一",
        "id": "f91a2347-7f92-4b09-92e5-a28032e2e614"
    },
    {
        "author": "李頻",
        "paragraphs": [
            "維舟綠溪岸，繞郡白雲峰。",
            "將幕連山起，人家向水重。",
            "短才無獨見，長策未相逢。",
            "所幸分堯理，烝民悉可封。"
        ],
        "title": "之任建安淥溪亭偶作二首 二",
        "id": "4d0930d4-7acc-4907-bd89-ed143dffdd95"
    },
    {
        "author": "李頻",
        "paragraphs": [
            "爲郎非白頭，作牧授滄洲。",
            "江界乘潮入，山川值勝遊。",
            "暑氣隨轉扇，涼月傍開樓。",
            "便欲歸田里，拋官逐隱侯。"
        ],
        "title": "送侯郎中任新定二首 一",
        "id": "a371a06f-071f-4c0f-a01b-4c6fd1e77147"
    },
    {
        "author": "李頻",
        "paragraphs": [
            "罷郎東出守，半路得浮舟。",
            "大斾行當夏，桐江到未秋。",
            "雲閑分島寺，濤靜見沙鷗。",
            "誰伴臨清景，吟詩上郡樓。"
        ],
        "title": "送侯郎中任新定二首 二",
        "id": "53bfce48-8e9b-430d-b274-ec311fbec21d"
    },
    {
        "author": "李頻",
        "paragraphs": [
            "因爲太學選，志業徹春闈。",
            "首領諸生出，先登上第歸。",
            "一榮猶未已，具慶且應稀。",
            "縱馬行青草，臨岐脫白衣。",
            "家遙楚國寄，帆對漢山飛。",
            "知己盈華省，看君再發機。"
        ],
        "title": "送太學吳康仁及第南歸",
        "id": "7c9af664-38c8-46fb-b0f7-0adb6a0db138"
    },
    {
        "author": "李頻",
        "paragraphs": [
            "岸擁洪流急，亭開清興長。",
            "當軒河草晚，入坐水風涼。",
            "獨鳥驚來客，孤雲觸去檣。",
            "秋聲和遠雨，暮色帶微陽。",
            "浪靜澄牕影，沙陰發簟光。",
            "逍遙每盡日，誰識愛滄浪。"
        ],
        "title": "陝州題河上亭",
        "id": "fde02478-7088-4b6b-ab09-fa091b1c6d1c"
    },
    {
        "author": "李頻",
        "paragraphs": [
            "未厭棲林趣，猶懷濟世才。",
            "閑眠知道在，高步會時來。",
            "露滴從添硯，蟬吟便送杯。",
            "亂書離縹帙，迸筍出苔莓。",
            "異果因僧摘，幽窗爲燕開。",
            "春遊何處盡，欲別幾遲回。"
        ],
        "title": "留題姚氏山齋",
        "id": "119764a3-8f77-49f7-a47f-4c0104636f22"
    },
    {
        "author": "李頻",
        "paragraphs": [
            "所學近雕蟲，知難謁至公。",
            "徒隨衆人後，擬老一生中。",
            "間歲家書到，經荒世業空。",
            "心懸滄海斷，夢與白雲通。",
            "玉漏聲連北，銀河氣極東。",
            "關門迢遞月，禁苑寂寥鴻。",
            "地廣身難束，時平道獨窮。",
            "蕭條苔長雨，淅瀝葉危風。",
            "久媿干朝客，多慚別釣翁。",
            "因依非不忝，延薦況曾蒙。",
            "與善應無替，垂恩本有終。",
            "霜天搖落日，莫使逐孤蓬。"
        ],
        "title": "長安書懷投知己",
        "id": "90925448-0a88-4f27-86dc-eff3920430c3"
    },
    {
        "author": "李頻",
        "paragraphs": [
            "北境烽煙急，南山戰伐頻。",
            "撫綏初易帥，參畫盡須人。",
            "書記才偏稱，朝廷意更親。",
            "繡衣行李日，綺陌別離塵。",
            "報國將臨虜，之藩不離秦。",
            "豸冠嚴在首，雄筆健隨身。",
            "飲馬河聲暮，休兵塞色春。",
            "敗亡仍暴骨，冤哭可傷神。",
            "上策何當用，邊情此是真。",
            "雕陰曾久客，拜送欲霑巾。"
        ],
        "title": "送姚侍御充渭北掌書記",
        "id": "df2d0ae0-7193-4124-afb4-9493ade54718"
    },
    {
        "author": "李頻",
        "paragraphs": [
            "陝服因詩句，從容已半年。",
            "一從歸闕下，罕得到門前。",
            "每候朝軒出，常看列宿懸。",
            "重投期見獎，數首果蒙傳。",
            "轉覺功宜倍，兼令住更堅。",
            "都忘春暫醉，少省夜曾眠。",
            "煩暑燈誰讀，孤雲業自專。",
            "精華搜未竭，騷雅琢須全。",
            "此事勤雖過，他謀拙莫先。",
            "槐街勞白日，桂路在青天。",
            "取第殊無序，還鄉可有緣。",
            "旅情長越鳥，秋思幾秦蟬。",
            "月色千樓滿，砧聲萬井連。",
            "江山阻迢遞，時節暗推遷。",
            "道即窮通守，才應始末憐。",
            "書紳相戒語，藏篋贈行篇。",
            "致主當齊聖，爲郎本是仙。",
            "人心期際會，鳳翼許遷延。",
            "畢竟良圖在，何妨逸性便。",
            "幽齋中寢覺，珍木正陰圓。",
            "隱几閑瞻夜，臨雲興渺然。",
            "五陵供麗景，六義動花牋。",
            "倘與潛生翼，寧非助化權。",
            "免教垂素髪，歸種海隅田。"
        ],
        "title": "長安書情投知己",
        "id": "e24e9ae8-798d-4760-9676-b3e6f8d1db6c"
    },
    {
        "author": "李頻",
        "paragraphs": [
            "自古爲君道，垂衣致理難。",
            "懷仁須去殺，用武即勝殘。",
            "毒幟誅方及，兵臨釁可觀。",
            "居來彭蠡固，戰罷洞庭寬。",
            "雪國知天遠，霜林是血丹。",
            "吾皇則堯典，薄伐至桑亁。"
        ],
        "tags": [
            "洞庭湖"
        ],
        "title": "府試丹浦非樂戰",
        "id": "4135975e-abe0-4512-aa8f-2a2deafb0c9e"
    },
    {
        "author": "李頻",
        "paragraphs": [
            "不爲風雨變，雞德一何貞。",
            "在暗長先覺，臨晨即自鳴。",
            "陰霾方見信，頃刻詎移聲。",
            "向晦如相警，知時似獨清。",
            "蕭蕭和斷漏，喔喔報重城。",
            "欲識詩人興，中含君子情。"
        ],
        "title": "府試風雨聞雞",
        "id": "9dc22683-6954-493a-af61-8770d66cc7c5"
    },
    {
        "author": "李頻",
        "paragraphs": [
            "往會人何處，遺蹤事可觀。",
            "林亭今日在，草木古春殘。",
            "筆想吟中駐，杯疑飲後乾。",
            "向青穿峻嶺，當白認回湍。",
            "月影窗間夜，湖光枕上寒。",
            "不知詩酒客，誰更慕前歡。"
        ],
        "title": "府試觀蘭亭圖",
        "id": "19c1b125-f6b3-4a9d-9c67-be39388e5d54"
    },
    {
        "author": "李頻",
        "paragraphs": [
            "良宵出戶庭，極目向青冥。",
            "海內逢康日，天邊見壽星。",
            "臨空遙的的，竟曉獨熒熒。",
            "春後先依景，秋來忽近丁。",
            "垂休臨有道，作瑞掩前經。",
            "豈比周王夢，徒言得九齡。"
        ],
        "title": "府試老人星見",
        "id": "829b29d0-1caf-4416-83de-141271b04ee4"
    },
    {
        "author": "李頻",
        "paragraphs": [
            "有鳥生江浦，霜華作羽翰。",
            "君臣將比潔，朝野共相歡。",
            "月影林梢下，冰光水際殘。",
            "翻飛時共樂，飲啄道皆安。",
            "逈翥宜高詠，羣棲入靜看。",
            "由來鴛鷺侶，濟濟列千官。"
        ],
        "title": "省試振鷺",
        "id": "f0abfb71-c78e-4401-9c92-2b761693f2f8"
    },
    {
        "author": "李頻",
        "paragraphs": [
            "何處無苛政，東南有子男。",
            "細將朝客說，須是邑人諳。",
            "別業空經稔，歸田獨未甘。",
            "目凝煙積樹，心貯月明潭。",
            "曉鼓愁方亂，春山睡正酣。",
            "不任啼鳥思，鄉社欲桑蠶。"
        ],
        "title": "寄辛明府",
        "id": "de17960a-cbb1-4d67-a3d1-184dd2c8fe47"
    },
    {
        "author": "李頻",
        "paragraphs": [
            "井邑藏嵓穴，幽棲趣若何。",
            "春篁抽筍密，夏鳥雜雛多。",
            "坐有清風至，林無暑氣過。",
            "亂書還就葉，真飲不聽歌。",
            "片影明紅蘚，斜陰映綠蘿。",
            "雄文終可惜，莫更棄高科。"
        ],
        "title": "苑中題友人林亭",
        "id": "b28557f4-6ffe-4102-b993-81513aca309c"
    },
    {
        "author": "李頻",
        "paragraphs": [
            "高興每論詩，非才獨見推。",
            "應當明試日，不比暗投時。",
            "出口人皆信，操心自可知。",
            "孤單雖有託，際會別無期。",
            "取舍知由己，窮通斷在茲。",
            "賤身何足數，公道自難欺。",
            "澤國違甘旨，漁舟積夢思。",
            "長安未歸去，爲倚鑒妍媸。"
        ],
        "title": "投京兆府試官任文學先輩",
        "id": "fce6e119-a8ea-4bfe-93fe-6a4252d2fb6a"
    },
    {
        "author": "李頻",
        "paragraphs": [
            "登岸還入舟，水禽驚笑語。",
            "晚葉低衆色，濕雲帶繁暑。",
            "落日乘醉歸，溪流復幾許。"
        ],
        "title": "宋少府東溪泛舟",
        "id": "ca567bee-ce66-429e-810b-f2c0bf420750"
    },
    {
        "author": "李頻",
        "paragraphs": [
            "河冰一夜合，虜騎入靈州。",
            "歲歲徴兵去，難防塞草秋。"
        ],
        "title": "聞北虜入靈州二首 一",
        "id": "fcb48b29-ad6c-475f-a489-8b0e493a3ca1"
    },
    {
        "author": "李頻",
        "paragraphs": [
            "見說靈州戰，沙中血未乾。",
            "將軍日告急，走馬向長安。"
        ],
        "title": "聞北虜入靈州二首 二",
        "id": "8fc1a9ed-4053-4c88-9c57-2144e58e34b5"
    },
    {
        "author": "李頻",
        "paragraphs": [
            "帝里春無意，歸山對物華。",
            "即應來日去，九陌踏槐花。"
        ],
        "title": "送友人下第歸感懷",
        "id": "9442dc86-6661-43b8-87b9-31df50b0a05a"
    },
    {
        "author": "李頻",
        "paragraphs": [
            "君家桂林住，日伐桂枝炊。",
            "何事東堂樹，年年待一枝。"
        ],
        "title": "贈桂林友人",
        "id": "72133e79-bc65-4686-bb38-1abc76457e3f"
    },
    {
        "author": "李頻",
        "paragraphs": [
            "一第知何日，全家待此身。",
            "空將灞陵酒，酌送向東人。"
        ],
        "title": "長安感懷",
        "id": "04971c17-5c15-4e04-b2a5-f8cdfc63f1a2"
    },
    {
        "author": "李頻",
        "paragraphs": [
            "一去龍門側，千年鳳影移。",
            "空餘剪圭處，無復在孫枝。"
        ],
        "title": "題長孫桐樹",
        "id": "c2652529-6311-4778-b342-f292fb420889"
    },
    {
        "author": "李頻",
        "paragraphs": [
            "嶺外音書絕，經年復歷春。",
            "近鄉情更怯，不敢問來人。"
        ],
        "tags": [
            "五言绝句",
            "思乡",
            "唐诗三百首",
            "渡江"
        ],
        "title": "渡漢江",
        "id": "a6144ae0-3bcf-4503-b58d-9abf24d6608c"
    },
    {
        "author": "李頻",
        "paragraphs": [
            "家住東臯去，好採舊山薇。",
            "自省遊泉石，何曾不夜歸。"
        ],
        "title": "嵩山夜還",
        "id": "73ce85e2-72a1-4042-a809-172177db3da4"
    },
    {
        "author": "李頻",
        "paragraphs": [
            "野客愁來日，山房木落中。",
            "微風生夜半，積雨向秋終。",
            "證道方離法，安禪不住空。",
            "迷途將覺路，語默見西東。"
        ],
        "title": "暮秋宿清源上人院",
        "id": "31187640-bb91-4ac9-85cc-7115be6c4e5b"
    },
    {
        "author": "李頻",
        "paragraphs": [
            "却憶涼堂坐，明河幾度流。",
            "安禪逢小暑，抱疾入高秋。",
            "水國曾重講，雲林半舊遊。",
            "此來看月落，還似道相求。"
        ],
        "title": "秋夜宿重本上人院",
        "id": "f5eca67c-e1db-40f9-bd4b-920f21734996"
    },
    {
        "author": "李頻",
        "paragraphs": [
            "竹向空齋合，無僧在四鄰。",
            "去雲離坐石，斜月到禪身。",
            "樹老風終夜，山寒雪見春。",
            "不知諸祖後，傳印是何人。"
        ],
        "title": "贈立規上人",
        "id": "c5e02e3f-9588-4beb-8278-411eddeb2662"
    },
    {
        "author": "李頻",
        "paragraphs": [
            "江城寒食下，花木慘離魂。",
            "幾宿投山寺，孤帆過海門。",
            "□聲潑火雨，柳色禁煙村。",
            "定看堂高後，斑衣滅淚痕。"
        ],
        "title": "蘇州寒食日送人歸覲",
        "id": "4051ba4e-bf73-46d1-9ed6-5bd0a31a849e"
    },
    {
        "author": "李頻",
        "paragraphs": [
            "梅爛荷圓六月天，歸帆高背虎丘煙。",
            "到時自見成行雁，別處休聽滿樹蟬。",
            "賣劒爲賒吳市酒，攜家猶借洞庭船。",
            "待看春榜來江外，名占蓬萊第幾仙。"
        ],
        "tags": [
            "洞庭湖"
        ],
        "title": "即席送許□之曹南省兄",
        "id": "801df974-5d29-4119-aa6a-6a638ef67544"
    },
    {
        "author": "李頻",
        "paragraphs": [
            "使印星車適舊遊，陶潛今日在瀛洲。",
            "科條盡曉三千罪，囹圄應空十二州。",
            "舊綬有香籠驛馬，皇華無暇狎沙鷗。",
            "歸來重過姑蘇郡，莫忘題名在虎丘。"
        ],
        "title": "送羅著作兩浙按獄",
        "id": "25c0a253-706f-4ab8-94af-cbaacceffd38"
    },
    {
        "author": "李頻",
        "paragraphs": [
            "刖足豈一生，良工隔千里。",
            "故山彭澤上，歸夢向汾水。",
            "低催神氣盡，僮僕心亦耻。",
            "未達誰不知，達者多忘此。",
            "行年忽已壯，去老年更幾。",
            "功名如不彰，身歿豈爲鬼。",
            "纔看芳草歇，即歎涼風起。",
            "驄馬未來朝，嘶聲尚在耳。"
        ],
        "title": "下第後屏居書懷寄張侍御",
        "id": "3c2610bf-d41b-46b3-ba0b-925ddf294ae8"
    },
    {
        "author": "李頻",
        "paragraphs": [
            "老大成名仍足病，強聽絲竹亦無歡。",
            "高情太守容閑坐，借與青山盡日看。"
        ],
        "title": "荅韓中丞容不飲酒",
        "id": "52c11e55-22fa-4efd-93c6-d7669a98196d"
    },
    {
        "author": "李頻",
        "paragraphs": [
            "只將五字句，用破一生心。",
            "楚里八千里，槃槃此都會。",
            "巍峩數里城，遠水相映帶。"
        ],
        "title": "句",
        "id": "616014db-3d2e-465e-81bf-cef3aa2cf32a"
    },
    {
        "author": "李郢",
        "paragraphs": [
            "一陽生後陰飆竭，湖上層冰看折時。",
            "雲母扇搖當殿色，珊瑚樹碎滿盤枝。",
            "斜汀藻動魚應覺，極浦波生鴈未知。",
            "山影淺中留瓦礫，日光寒外送漣漪。",
            "崖崩葦岸縱橫散，篙蹙蘭舟片段隨。",
            "曾向黃河望衝激，大鵬飛起雪風吹。"
        ],
        "tags": [
            "黄河",
            "西湖"
        ],
        "title": "冬至後西湖泛舟看斷冰偶成長句",
        "id": "07e12fb9-a0f7-4cba-81a3-65b03dbf4639"
    },
    {
        "author": "李郢",
        "paragraphs": [
            "石亭梅花落如積，玉蘚斕班竹姑赤。",
            "祝陵有酒清若空，煮稬蒸魚作寒食。",
            "長橋新晴好天氣，兩市兒郎[櫂]船戲。",
            "溪頭鐃鼓狂殺儂，青蓋紅裙偶相值。",
            "風光何處最可憐，邵家高樓白日邊。",
            "樓下遊人顏色喜，溪南黃帽應羞死。",
            "三月未有二月殘，靈龜可信渰水乾。",
            "葑草青青促歸去，短簫橫笛說明年。"
        ],
        "title": "陽羨春歌",
        "id": "817c933e-49a2-40eb-acd7-4565e8246a15"
    },
    {
        "author": "李郢",
        "paragraphs": [
            "使君愛客情無已，客在金臺價無比。",
            "春風三月貢茶時，盡逐紅旌到山裏。",
            "焙中清曉朱門開，筐箱漸見新芽來。",
            "陵煙觸露不停探，官家赤印連帖催。",
            "朝飢暮匐誰興哀，喧闐競納不盈掬。",
            "一時一餉還成堆，蒸之馥之香勝梅，研膏架動轟如雷。",
            "茶成拜表貢天子，萬人爭噉春山摧。",
            "驛騎鞭聲砉流電，半夜驅夫誰復見。",
            "十日王程路四千，到時須及清明宴。",
            "吾君可謂納諫君，諫官不諫何由聞。",
            "九重城裏雖玉食，天涯吏役長紛紛。",
            "使君憂民慘容色，就焙嘗茶坐諸客。",
            "幾回到口重咨嗟，嫩綠鮮芳出何力。",
            "山中有酒亦有歌，樂營房戶皆仙家。",
            "仙家十隊酒百斛，金絲宴饌隨經過。",
            "使君是日憂思多，客亦無言徵綺羅。",
            "殷勤繞焙復長歎，官府例成期如何。",
            "吳民吳民莫憔悴，使君作相期蘇爾。"
        ],
        "title": "茶山貢焙歌",
        "id": "9cc39a4f-2d24-4fde-aef0-7b7c6840c604"
    },
    {
        "author": "李郢",
        "paragraphs": [
            "高樓上長望，百里見靈山。",
            "雨歇河珠定，雲開谷鳥還。",
            "田苗映林合，牛犢傍村閑。",
            "始得消憂處，蟬聲催入關。"
        ],
        "title": "夏日登信州北樓",
        "id": "fd17641b-9782-4779-8ddd-7d52cebeedf4"
    },
    {
        "author": "李郢",
        "paragraphs": [
            "聽鐘到靈觀，仙子喜相尋。",
            "茅洞幾千載，水聲寒至今。",
            "讀碑丹井上，坐石澗亭陰。",
            "清興未云盡，煙霞生夕林。"
        ],
        "title": "遊天柱觀",
        "id": "28efa2ac-79b8-4230-ae11-e5b97a066d6c"
    },
    {
        "author": "李郢",
        "paragraphs": [
            "坐恐三更至，流年此夜分。",
            "客心無限事，愁雨不堪聞。",
            "灞上家殊遠，爐前酒暫醺。",
            "劉郎亦多恨，詩憶故山雲。"
        ],
        "title": "酬劉谷除夜見寄",
        "id": "c61bbd58-ee62-4786-a541-38fb136aecbf"
    },
    {
        "author": "李郢",
        "paragraphs": [
            "鏘鏘華駟客，門館賀新正。",
            "野雪江山霽，微風竹樹清。",
            "蕪庭春意曉，殘枿燼煙生。",
            "忽憶王孫草，前年在帝京。"
        ],
        "title": "元日作",
        "id": "ae3ee4a1-bd33-4e68-923f-564673f318bf"
    },
    {
        "author": "李郢",
        "paragraphs": [
            "孤亭遙帶寺，靜者獨登臨。",
            "楚霽江流慢，春歸澤氣陰。",
            "野田青牧馬，幽竹暖鳴禽。",
            "日日年光盡，何堪故國心。"
        ],
        "title": "酬劉谷立春日吏隱亭見寄",
        "id": "fb114637-7666-49a6-a6e5-5f12718a1fdd"
    },
    {
        "author": "李郢",
        "paragraphs": [
            "重公舊相識，一夕話勞生。",
            "藥裹關身病，經函寄道情。",
            "嶽寒當寺色，灘夜入樓聲。",
            "不待移文誚，三年別赤城。"
        ],
        "title": "宿憐上人房",
        "id": "54732191-7d84-438e-8abe-3a219ec8f642"
    },
    {
        "author": "李郢",
        "paragraphs": [
            "暮雨楊雄宅，秋風向秀園。",
            "不聞砧杵動，時看桔槔翻。",
            "釣下魚初食，船移鴨蹔喧。",
            "橘寒才弄色，須帶早霜繁。"
        ],
        "title": "園居",
        "id": "a3e04892-3305-4692-85bb-550117d07d68"
    },
    {
        "author": "李郢",
        "paragraphs": [
            "江南水寺中元夜，金粟欄邊見月娥。",
            "紅燭影迴仙態近，翠鬟光動看人多。",
            "香飄彩殿凝蘭麝，露繞輕衣雜綺羅。",
            "湘水夜空巫峽遠，不知歸路欲如何。"
        ],
        "title": "中元夜",
        "id": "d4af9edd-641f-4773-8d9f-d1f9c9480321"
    },
    {
        "author": "李郢",
        "paragraphs": [
            "虬鬚憔悴羽林郎，曾入甘泉侍武皇。",
            "鵰沒夜雲知御苑，馬隨仙仗識天香。",
            "五湖歸去孤舟月，六國平來兩鬢霜。",
            "唯有桓伊江上笛，臥吹三弄送殘陽。"
        ],
        "title": "贈羽林將軍",
        "id": "346f418b-b2ef-45a1-8178-2cdb2ee12d6c"
    },
    {
        "author": "李郢",
        "paragraphs": [
            "關山迢遰古交州，歲[晏]憐君走馬遊。",
            "謝氏海邊逢素女，越王潭上見青牛。",
            "嵩臺月照啼猨曙，石室煙含古桂秋。",
            "迴望長安五千里，刺桐花下莫淹留。"
        ],
        "title": "送人之嶺南",
        "id": "3d32635e-a4dd-42b2-b01d-953467116556"
    },
    {
        "author": "李郢",
        "paragraphs": [
            "片帆孤客晚夷猶，紅蓼花前水驛秋。",
            "歲月方驚離別盡，煙波仍駐古今愁。",
            "雲陰故國山川暮，潮落空江網罟收。",
            "還有吳娃舊歌曲，櫂聲遙散採菱舟。"
        ],
        "title": "晚泊松江驛",
        "id": "1e6edac4-29e5-4b04-8cef-99434afa9df0"
    },
    {
        "author": "李郢",
        "paragraphs": [
            "江蘺漠漠荇田田，江上雲亭霽景鮮。",
            "蜀客帆檣背歸燕，楚山花木怨啼鵑。",
            "春風掩映千門柳，曉色淒涼萬井煙。",
            "金磬泠泠水南寺，上方僧室翠微連。"
        ],
        "title": "江亭春霽",
        "id": "76d6f0f4-302e-4bec-8fd7-44a713f15a38"
    },
    {
        "author": "李郢",
        "paragraphs": [
            "高梧一葉墜涼天，宋玉悲秋淚灑然。",
            "霜拂楚山頻見菊，雨零溪樹忽無蟬。",
            "虛村暮角催殘日，近寺歸僧寄野泉。",
            "青鬢已緣多病鑷，可堪風景促流年。"
        ],
        "title": "早秋書懷",
        "id": "875f8ffa-ebb3-47e1-acba-48f498ac629e"
    },
    {
        "author": "李郢",
        "paragraphs": [
            "謝家生日好風煙，柳暖花春二月天。",
            "金鳳對翹雙翡翠，蜀琴初上七絲弦。",
            "鴛鴦交頸期千歲，琴瑟諧和願百年。",
            "應恨客程歸未得，綠窗江淚冷涓涓。"
        ],
        "title": "爲妻作生日寄意",
        "id": "08227cbe-b546-4554-9d3a-3bc77b2a1b8a"
    },
    {
        "author": "李郢",
        "paragraphs": [
            "野人多病門長掩，荒圃重陽菊自開。",
            "愁裏又聞清笛怨，望中難見白衣來。",
            "元瑜正及從軍樂，甯戚誰憐叩角哀。",
            "紅斾紛紛碧江暮，知君醉下望鄉臺。"
        ],
        "title": "重陽日寄浙東諸從事",
        "id": "369c801b-1e0a-4ecd-b02c-9c7e1f6aa0df"
    },
    {
        "author": "李郢",
        "paragraphs": [
            "白蘋亭上一陽生，謝朓新裁錦繡成。",
            "千嶂雪消溪影淥，幾家梅綻海波清。",
            "已知鷗鳥長來狎，可許汀洲獨有名。",
            "多媿龍門重招引，即拋田舍棹舟行。"
        ],
        "title": "和湖州杜員外冬至日白蘋洲見憶",
        "id": "7ca95409-b8b5-4ca5-a635-3e83b7dcd220"
    },
    {
        "author": "李郢",
        "paragraphs": [
            "四朝憂國鬢如絲，龍馬精神海鶴姿。",
            "天上玉書傳詔夜，陣前金甲受降時。",
            "曾經庾亮三秋月，下盡羊曇兩路碁。",
            "惆悵舊堂扃綠野，夕陽無限鳥飛遲。"
        ],
        "title": "上裴晉公",
        "id": "73f298fc-c893-4e6c-9b94-8ed9a4a97158"
    },
    {
        "author": "李郢",
        "paragraphs": [
            "小隱西齋爲客開，翠蘿深處遍青苔。",
            "林間掃石安碁局，巖下分泉遰酒杯。",
            "蘭葉露光秋月上，蘆花風起夜潮來。",
            "湖山遶屋猶嫌淺，欲櫂漁舟近釣臺。"
        ],
        "title": "錢塘青山題李隱居西齋",
        "id": "15d1ebdb-2b3a-45cc-b5d0-575ac1276136"
    },
    {
        "author": "李郢",
        "paragraphs": [
            "桐廬縣前洲渚平，桐廬江上晚潮生。",
            "莫言獨有山川秀，過日仍聞官長清。",
            "麥隴虛涼當水店，鱸魚鮮美稱蓴羹。",
            "王孫客棹殘春去，相送河橋羨此行。"
        ],
        "title": "友人適越路過桐廬寄題江驛",
        "id": "a6797bc8-dd2d-461a-a3ce-b4aa924f3539"
    },
    {
        "author": "李郢",
        "paragraphs": [
            "村橋西路雪初晴，雲暖沙乾馬足輕。",
            "寒澗渡頭芳草色，新梅嶺外鷓鴣聲。",
            "郵亭已送輕車發，山館誰將候火迎。",
            "落日千峰轉迢遰，知君回首望高城。"
        ],
        "title": "送劉谷",
        "id": "c5b18759-908d-456b-bd56-6e670bae5d25"
    },
    {
        "author": "李郢",
        "paragraphs": [
            "烏鵲橋頭雙扇開，年年一度過河來。",
            "莫嫌天上稀相見，猶勝人間去不回。",
            "欲減煙花饒俗世，暫煩煙月掩粧臺。",
            "別時舊路長清淺，豈肯離情似死灰。"
        ],
        "title": "七夕",
        "id": "2cb19acb-618c-4920-a19e-cd84e763d1e9"
    },
    {
        "author": "李郢",
        "paragraphs": [
            "潮落空江洲渚生，知君已上富春亭。",
            "嘗聞郭邑山多秀，更說官僚眼盡青。",
            "離別幾宵魂耿耿，相思一座髪星星。",
            "仙翁白石高歌調，無復松齋半夜聽。"
        ],
        "title": "秦處士移家富春發樟亭懷寄",
        "id": "392b0510-cded-4247-8449-2952af101d2c"
    },
    {
        "author": "李郢",
        "paragraphs": [
            "胡兵一動朔方塵，不使鑾輿此重巡。",
            "清洛但流嗚咽水，上陽深鎖寂寥春。",
            "雲收少室初晴雨，柳拂中橋晚渡津。",
            "欲問升平無故老，鳳樓回首落花頻。"
        ],
        "title": "故洛陽城",
        "id": "4c1956a7-e88c-4515-b7bb-6b149bb2b598"
    },
    {
        "author": "李郢",
        "paragraphs": [
            "碧簡朝天章奏頻，清宮髣髴降靈真。",
            "五龍金角向星斗，三洞玉音愁鬼神。",
            "風拂亂燈山磬□，露霑仙杏石壇春。",
            "明朝醮罷羽客散，塵土滿城空世人。"
        ],
        "title": "紫極宮上元齋次呈諸道流",
        "id": "a95adb4a-9cbf-42fe-8814-a93153b1a160"
    },
    {
        "author": "李郢",
        "paragraphs": [
            "舊曆年光看卷盡，立春何用更相催。",
            "江邊野店寒無色，竹外孤村坐見梅。",
            "山雪乍晴嵐翠起，漁家向晚笛聲哀。",
            "南州近有秦中使，聞道胡兵索戰來。"
        ],
        "title": "立春一日江村偶興",
        "id": "90956415-a133-49ae-ba98-e8d7ad172c43"
    },
    {
        "author": "李郢",
        "paragraphs": [
            "籬落秋歸見豆花，竹門當水岸橫槎。",
            "松齋一雨宜清簟，佛室孤燈對絳紗。",
            "盡日抱愁跧似鼠，移時不動嬾於虵。",
            "西江近有鱸魚否，張翰扁舟始到家。"
        ],
        "title": "立秋後自京歸家",
        "id": "6fee5f1d-b9dc-4f9b-bdc1-9a8ac8c88084"
    },
    {
        "author": "李郢",
        "paragraphs": [
            "絳霄輕靄翊三台，稽阮襟懷管樂才。",
            "蓮沼昔爲王儉府，菊籬今作孟嘉杯。",
            "寧知北闕元勳在，却引東山舊客來。",
            "自笑吐茵還酩酊，日斜空從絳衣迴。"
        ],
        "title": "奉陪裴相公重陽日遊安樂池亭",
        "id": "c02bff12-a87e-4c89-ae16-d84276464bd4"
    },
    {
        "author": "李郢",
        "paragraphs": [
            "雨濕菰蒲斜日明，茅廚煮繭掉車聲。",
            "青蛇上竹一種色，黃蝶隔溪無限情。",
            "何處樵漁將遠餉，故園田土憶春耕。",
            "千峰萬瀨水潏潏，羸馬此中愁獨行。"
        ],
        "title": "淛河館",
        "id": "6b2e31d7-b0ab-4585-9284-40e1fff9b193"
    },
    {
        "author": "李郢",
        "paragraphs": [
            "偶與樵人熟，春殘日日來。",
            "依崗尋紫蕨，挽樹得青梅。",
            "燕靜銜泥起，蜂喧抱蘂回。",
            "嫩茶重攪綠，新酒畧炊醅。",
            "漠漠蠶生紙，涓涓水弄苔。",
            "丁香政堪結，留步小庭隈。"
        ],
        "title": "春日題山家",
        "id": "5bfe7dc1-0eb7-4e8b-a2ad-c6b4c319d0d5"
    },
    {
        "author": "李郢",
        "paragraphs": [
            "碧天涼冷鴈來疎，閑望江雲思有餘。",
            "秋館池亭荷葉後，野人籬落豆花初。",
            "無愁自得仙人術，多病能忘太史書。",
            "聞說故園香稻熟，片帆歸去就鱸魚。"
        ],
        "title": "江亭晚望",
        "id": "1f9f322c-cdf0-47a0-ac0f-e9e5183c80c7"
    },
    {
        "author": "李郢",
        "paragraphs": [
            "關西木落夜霜凝，烏帽閑尋紫閣僧。",
            "松迥月光先照鶴，寺寒溝水忽生冰。",
            "琤琤曉漏喧秦禁，漠漠秋煙起漢陵。",
            "聞說天台舊禪處，石房獨有一龕燈。"
        ],
        "title": "長安夜訪澈上人",
        "id": "b21a6826-9385-4c1f-8c98-abc2ce336e3c"
    },
    {
        "author": "李郢",
        "paragraphs": [
            "西嶺草堂留不住，獨攜瓶錫向天台。",
            "霜清海寺聞潮至，日宴江船乞食回。",
            "華頂夜寒孤月落，石橋秋盡一僧來。",
            "靈溪道者相逢處，陰洞泠泠竹室開。"
        ],
        "title": "送圓鑒上人遊天台",
        "id": "c0a80cec-c0dc-4b30-95d7-a009fafaad9e"
    },
    {
        "author": "李郢",
        "paragraphs": [
            "獨尋台嶺閑遊去，豈覺靈溪道里賒。",
            "三井應潮通海浪，五峰攢寺落天花。",
            "寒潭盥漱銅瓶潔，野店安禪錫杖斜。",
            "到日初尋石橋路，莫教雲雨濕袈裟。"
        ],
        "title": "送僧之台州",
        "id": "2bdd7ff9-921a-4aa6-93c7-32822d6787af"
    },
    {
        "author": "李郢",
        "paragraphs": [
            "却到京師事事傷，惠休歸寂賈生亡。",
            "何人收得文章篋，獨我來經苔蘚房。",
            "一命未霑爲逐客，萬緣初盡別空王。",
            "蕭蕭竹塢斜陽在，葉覆閑堦雪擁牆。"
        ],
        "title": "傷賈島無可",
        "id": "428b3e18-015e-4a30-974d-0162ec9d0d62"
    },
    {
        "author": "李郢",
        "paragraphs": [
            "越鳥青春好顏色，晴軒入戶看呫衣。",
            "一身金翠畫不得，萬里山川來者稀。",
            "絲竹慣聽時獨舞，樓臺初上欲孤飛。",
            "刺桐花謝芳草歇，南國同巢應望歸。"
        ],
        "title": "孔雀",
        "id": "eec41831-e7b0-4c31-b8f8-e0a23d8196f4"
    },
    {
        "author": "李郢",
        "paragraphs": [
            "禪居秋草晚，蕭索異前時。",
            "蓮幕青雲貴，翱翔絕後期。",
            "蘚房檉架掩，山砌石盆欹。",
            "劒戟晨趨靜，笙歌夜散遲。",
            "谷寒霜狖靜，林晚磬蟲悲。",
            "惠遠煙霞在，方平杖履隨。",
            "骨清須貴達，神重有威儀。",
            "萬卒千蹄馬，橫鞭從信騎。"
        ],
        "title": "秋晚寄題陸勳校書義興禪居時淮南從事",
        "id": "3c036111-3bef-457e-9f9e-ae1615404d94"
    },
    {
        "author": "李郢",
        "paragraphs": [
            "三日柴門擁不開，堦庭平滿白皚皚。",
            "今朝踏作瓊瑤跡，爲有詩從鳳沼來。"
        ],
        "tags": [
            "写雪",
            "雪",
            "孤单"
        ],
        "title": "酬王舍人雪中見寄",
        "id": "02b92837-41cc-4527-88f7-5e153727e8ac"
    },
    {
        "author": "李郢",
        "paragraphs": [
            "飲蟬驚雨落高槐，山蟻移將入石階。",
            "若使秦樓美人見，還應一爲拔金釵。"
        ],
        "title": "蟬",
        "id": "6c48650e-2c48-478e-b587-e7dccd27332e"
    },
    {
        "author": "李郢",
        "paragraphs": [
            "蒨蒨紅裙好女兒，相偎相倚看人時。",
            "使君馬上應含笑，橫把金鞭爲詠詩。"
        ],
        "title": "自水口入茶山",
        "id": "639f0a81-65c2-47c1-9a44-a45b7b42f53f"
    },
    {
        "author": "李郢",
        "paragraphs": [
            "南國天台山水奇，石橋危險古來知。",
            "龍潭直下一百丈，誰見生公獨坐時。"
        ],
        "title": "重遊天台",
        "id": "3af43ff5-183a-49ee-8365-266050d3d00f"
    },
    {
        "author": "李郢",
        "paragraphs": [
            "小田微雨稻苗香，田畔清溪潏潏涼。",
            "自憶東吳榜舟日，蓼花溝水半篙強。"
        ],
        "title": "山行",
        "id": "2fb9d7e2-b5a5-4169-bcb6-20902e866b82"
    },
    {
        "author": "李郢",
        "paragraphs": [
            "戀別山燈憶水燈，山光水焰百千層。",
            "謝公留賞山公喚，知入笙歌阿那朋。"
        ],
        "title": "上元日寄湖杭二從事",
        "id": "935f3e8f-736c-492a-a97e-373270f5445a"
    },
    {
        "author": "李郢",
        "paragraphs": [
            "舊墳新隴哭多時，流世都堪幾度悲。",
            "烏鳥亂啼人未遠，野風吹散白棠梨。"
        ],
        "title": "寒食野望",
        "id": "f6174dbd-3f25-4b0f-9636-83f10f5f0522"
    },
    {
        "author": "李郢",
        "paragraphs": [
            "山頭蘭若石楠春，山下清明煙火新。",
            "此日何窮禮禪客，歸心誰是戀禪人。"
        ],
        "title": "清明日題一公禪室",
        "id": "dd7d46e1-7b64-43e8-bdbb-fcabdfb9c2be"
    },
    {
        "author": "李郢",
        "paragraphs": [
            "新秋牛女會佳期，紅粉筵開玉饌時。",
            "好與檀郎寄花朵，莫教清曉羨蛛絲。"
        ],
        "title": "七夕寄張氏兄弟",
        "id": "f41d9d47-9d12-4e05-a3d7-d5cedfe87113"
    },
    {
        "author": "李郢",
        "paragraphs": [
            "三十驊騮一鬨塵，來時不鎖杏園春。",
            "東風柳絮輕如雪，應有偷游曲水人。"
        ],
        "title": "春晚與諸同舍出城迎座主侍郎",
        "id": "5b511049-ee2f-4226-9fd3-32f729aaf037"
    },
    {
        "author": "李郢",
        "paragraphs": [
            "薄雪燕蓊紫燕釵，釵垂簏簌抱香懷。",
            "一聲歌罷劉郎醉，脫取明金壓繡鞋。"
        ],
        "title": "張郎中宅戲贈二首 一",
        "id": "86a921e6-9869-4cc1-8585-8e15ce10d6c6"
    },
    {
        "author": "李郢",
        "paragraphs": [
            "謝家青妓邃重關，誰省春風見玉顏。",
            "聞道綵鸞三十六，一雙雙對碧池蓮。"
        ],
        "title": "張郎中宅戲贈二首 二",
        "id": "3f290ed3-a7ec-411f-8701-ceae956a7072"
    },
    {
        "author": "李郢",
        "paragraphs": [
            "江梅冷豔酒清光，急拍繁弦醉畫堂。",
            "無限柳條多少雪，一將春恨付劉郎。"
        ],
        "title": "醉送",
        "id": "6fbb188c-449d-4776-b70f-9579edd75514"
    },
    {
        "author": "李郢",
        "paragraphs": [
            "桐陰覆井月斜明，百尺寒泉古甃清。",
            "越女攜瓶下金索，曉天初放轆轤聲。"
        ],
        "title": "曉井",
        "id": "3fb42ef0-ada8-440f-8e8a-e5d36efc6da4"
    },
    {
        "author": "李郢",
        "paragraphs": [
            "小男供餌婦搓絲，溢榼香醪倒接䍦。",
            "日出兩竿魚正食，一家歡笑在南池。"
        ],
        "title": "南池",
        "id": "8ba518da-b0e1-4cc9-972c-b847d48dd356"
    },
    {
        "author": "李郢",
        "paragraphs": [
            "一杯正發吟哦興，兩盞還生去住愁。",
            "何似全家上船去，酒旗多處即淹留。"
        ],
        "title": "偶作",
        "id": "80dc0cd4-fec0-467d-b714-5191d4be6d39"
    },
    {
        "author": "李郢",
        "paragraphs": [
            "嘗聞畫鼓動歡情，及送離人恨鼓聲。",
            "兩杖一揮行纜解，暮天空使別魂驚。"
        ],
        "title": "畫鼓",
        "id": "ef6f5d2f-45c2-4ea3-a76e-c126036622e5"
    },
    {
        "author": "李郢",
        "paragraphs": [
            "十二街中何限草，燕蓊盡欲占殘春。",
            "黃花撲地無窮極，愁殺江南去住人。"
        ],
        "title": "燕蓊花",
        "id": "e7e33b58-d3f8-45ea-abea-0f1ebe4f7474"
    },
    {
        "author": "李郢",
        "paragraphs": [
            "野茶無限春風葉，溪水千重返照波。",
            "只去長橋三十里，誰人一解枉帆過。"
        ],
        "title": "邵博士溪亭",
        "id": "9e164aa9-1051-45fb-b064-01d761fae92d"
    },
    {
        "author": "李郢",
        "paragraphs": [
            "笋石清琤入紫煙，陸雲題處是前年。",
            "苔侵雨打依稀在，惆悵涼風樹樹蟬。"
        ],
        "title": "小石上見亡友題處",
        "id": "39596d01-0397-46de-9a2d-401da0b951c5"
    },
    {
        "author": "李郢",
        "paragraphs": [
            "石上苔蕪水上煙，潺湲聲在觀門前。",
            "千巖萬壑分流去，更引飛花入洞天。"
        ],
        "title": "洞靈觀流泉",
        "id": "84f0f529-53cf-48c9-8225-f1900f14fb92"
    },
    {
        "author": "李郢",
        "paragraphs": [
            "津市停橈送別難，熒熒蠟炬照更闌。",
            "東風萬疊吹江月，誰伴袁襃宿夜灘。"
        ],
        "title": "送李判官",
        "id": "02ea6f69-4bf3-4640-8a5f-abb9b1a6cfa3"
    },
    {
        "author": "李郢",
        "paragraphs": [
            "秋月斜明虛白堂，寒蛩唧唧樹蒼蒼。",
            "江風徹曉不得睡，二十五聲秋點長。"
        ],
        "title": "宿杭州虛白堂",
        "id": "c62e871f-0037-4c8f-a0ce-40e9096b899f"
    },
    {
        "author": "崔珏",
        "paragraphs": [
            "臨湘之濱麓之隅，西有松寺東岸無。",
            "松風千里擺不斷，竹泉瀉入于僧廚。",
            "宏梁大棟何足貴，山寺難有山泉俱。",
            "四時唯夏不敢入，燭龍安敢停斯須。",
            "遠公池上種何物，碧羅扇底紅鱗魚。",
            "香閣朝鳴大法鼓，天宮夜轉三乘書。",
            "野花市井栽不著，山雞飲啄聲相呼。",
            "金檻僧迴步步影，石盆水濺聯聯珠。",
            "北臨高處日正午，舉手欲摸黃金烏。",
            "遙江大船小於葉，遠村雜樹齊如蔬。",
            "潭州城郭在何處，東邊一片青模糊。",
            "今來古往人滿地，勞生未了歸丘墟。",
            "長卿之門久寂寞，五言七字誇規模。",
            "我吟杜詩清入骨，灌頂何必須醍醐。",
            "白日不照耒陽縣，皇天厄死飢寒軀。",
            "明珠大貝採欲盡，蚌蛤空滿赤沙湖。",
            "今我題詩亦無味，懷賢覽古成長吁。",
            "不如興罷過江去，已有好月明歸途。"
        ],
        "title": "道林寺",
        "id": "c7eb8bfa-54e0-4c89-b2df-448369ad56be"
    },
    {
        "author": "崔珏",
        "paragraphs": [
            "雲鬟枕落困春泥，玉郎爲碾瑟瑟塵。",
            "閑教鸚鵡啄窗響，和嬌扶起濃睡人。",
            "銀瓶貯泉水一掬，松雨聲來乳花熟。",
            "朱脣啜破綠雲時，咽入香喉爽紅玉。",
            "明眸漸開橫秋水，手撥絲簧醉心起。",
            "臺時却坐推金箏，不語思量夢中事。"
        ],
        "title": "美人嘗茶行",
        "id": "ef96daf2-7596-4663-8431-901daf08fafa"
    },
    {
        "author": "崔珏",
        "paragraphs": [
            "門前蜀柳□知春，風澹煖煙愁殺人。",
            "將謂只栽郡樓下，不知迤邐連南津。",
            "南津柳色連南市，南市戎州三百里。",
            "夷陬蠻落相連接，故鄉莫道心先死。",
            "我今帝里尚有家，門前嫩柳插仙霞。",
            "晨霑太一壇邊雨，暮宿鳳皇城裏鵶。",
            "別來三載當誰道，門前年年綠陰好。",
            "春來定解飛雪花，雨後還應庇煙草。",
            "憶昔當年栽柳時，新芽茁茁嫌生遲。",
            "如今宛轉稊著地，常向綠陰勞夢思。",
            "不道彼樹好，不道此樹惡。",
            "試將此意問野人，野人盡道生處樂。",
            "爲報門前楊柳栽，我應來歲當歸來。",
            "縱令樹下能攀折，白髮如絲心似灰。"
        ],
        "title": "門前柳",
        "id": "8250f0c6-0aba-4a9c-92dc-03fb7c00ee57"
    },
    {
        "author": "崔珏",
        "paragraphs": [
            "乾坤千里水雲間，釣艇如萍去復還。",
            "樓上北風斜捲席，湖中西日倒銜山。",
            "懷沙有恨騷人往，鼓瑟無聲帝子閑。",
            "何事黃昏尚凝睇，數行煙樹接荆蠻。"
        ],
        "tags": [
            "岳阳楼"
        ],
        "title": "岳陽樓晚望",
        "id": "434b5024-590e-4bdc-8041-505bd9d04ee5"
    },
    {
        "author": "崔珏",
        "paragraphs": [
            "成紀星郎字義山，適歸高壤抱長歎。",
            "詞林枝葉三春盡，學海波瀾一夜乾。",
            "風雨已吹燈燭滅，姓名長在齒牙寒。",
            "只應物外攀琪樹，便著霓裳上絳壇。"
        ],
        "title": "哭李商隱 一",
        "id": "c0c76c75-62dc-421c-bfba-738757b44c08"
    },
    {
        "author": "崔珏",
        "paragraphs": [
            "虛負凌雲萬丈才，一生襟抱未曾開。",
            "鳥啼花落人何在，竹死桐枯鳳不來。",
            "良馬足因無主踠，舊交心爲絕弦哀。",
            "九泉莫嘆三光隔，又送文星入夜臺。"
        ],
        "title": "哭李商隱 二",
        "id": "e814be8a-03b3-4cd6-b3d5-fac39324bf28"
    },
    {
        "author": "崔珏",
        "paragraphs": [
            "翠鬣紅衣舞夕暉，水禽情似此禽稀。",
            "暫分煙島猶回首，只渡寒塘亦共飛。",
            "映霧乍迷珠殿瓦，逐梭齊上玉人機。",
            "採蓮無限蘭橈女，笑指中流羨爾歸。"
        ],
        "title": "和友人鴛鴦之什 一",
        "id": "890bb482-2690-47f1-be07-800f339008d7"
    },
    {
        "author": "崔珏",
        "paragraphs": [
            "寂寂春塘煙晚時，兩心和影共依依。",
            "溪頭日暖眠沙穩，渡口風寒浴浪稀。",
            "翡翠莫誇饒彩飾，鸊鵜須羨好毛衣。"
        ],
        "title": "和友人鴛鴦之什 二",
        "id": "fb084998-7c51-45e7-8d70-e1b37f6030eb"
    },
    {
        "author": "崔珏",
        "paragraphs": [
            "舞鶴翔鸞俱別離，可憐生死兩相隨。",
            "紅絲毳落眠汀處，白雪花成蹙浪時。",
            "琴上只聞交頸語，窗前空展共飛詩。",
            "何如相見長相對，肯羨人間多所思。"
        ],
        "title": "和友人鴛鴦之什 三",
        "id": "5675ccb6-8646-436e-a7ff-32136177be54"
    },
    {
        "author": "崔珏",
        "paragraphs": [
            "莫道妝成斷客腸，粉胸綿手白蓮香。",
            "煙分頂上三層綠，劒截眸中一寸光。",
            "舞勝柳枝腰更軟，歌嫌珠貫曲猶長。",
            "雖然不似王孫女，解愛臨邛賣賦郎。"
        ],
        "title": "有贈 一",
        "id": "47f4f6a8-5567-4459-b052-f88c9a996b70"
    },
    {
        "author": "崔珏",
        "paragraphs": [
            "錦里芬芳少佩蘭，風流全占似君難。",
            "心迷曉夢窗猶暗，粉落香肌汗未乾。",
            "兩臉夭桃從鏡發，一眸春水照人寒。",
            "自嗟此地非吾土，不得如花歲歲看。"
        ],
        "title": "有贈 二",
        "id": "a4a1ca53-9b7b-4a3e-84e9-d9fed977733b"
    },
    {
        "author": "崔珏",
        "paragraphs": [
            "氣吐幽蘭出洞房，樂人先問調宮商。",
            "聲和細管珠纔轉，曲度沈煙雪更香。",
            "公子不隨腸萬結，離人須落淚千行。",
            "巫山唱罷行雲過，猶自微塵舞畫梁。"
        ],
        "title": "和人聽歌 一",
        "id": "c9060dcd-1e8f-48c8-a62b-7eb6d8262936"
    },
    {
        "author": "崔珏",
        "paragraphs": [
            "紅臉初分翠黛愁，錦筵歌板拍清秋。",
            "一樓春雪和塵落，午夜寒泉帶雨流。",
            "座上美人心盡死，尊前旅客淚難收。",
            "莫辭更送劉郎酒，百斛明珠異日酬。"
        ],
        "title": "和人聽歌 二",
        "id": "40f3cb4c-cb97-4f76-a833-f224e13a65d3"
    },
    {
        "author": "崔珏",
        "paragraphs": [
            "千年積雪萬年冰，掌上初擎力不勝。",
            "南國舊知何處得，北方寒氣此中凝。",
            "黃昏轉燭螢飛沼，白日褰簾水在簪。",
            "蘄簟蜀琴相對好，裁詩乞與滌煩襟。"
        ],
        "title": "水晶枕",
        "id": "768d62a5-f142-4b68-bbf1-5bdf6dd4f5c5"
    },
    {
        "author": "崔珏",
        "paragraphs": [
            "七條弦上五音寒，此藝知音自古難。",
            "唯有河南房次律，始終憐得董庭蘭。"
        ],
        "title": "席間詠琴客",
        "id": "4cd4ead8-d86a-47bd-a698-67a97ff5af51"
    },
    {
        "author": "崔珏",
        "paragraphs": [
            "楚王宮地羅含宅，賴許時時聽法來。"
        ],
        "title": "句",
        "id": "9f3a52a1-bef5-4a49-af79-abc004433a5f"
    },
    {
        "author": "曹鄴",
        "paragraphs": [
            "江邊野花不須採，梁頭野燕不用親。",
            "西施本是越溪女，承恩不薦越溪人。"
        ],
        "title": "徒相逢",
        "id": "34d81741-6166-4690-84ee-6aa26305e75b"
    },
    {
        "author": "曹鄴",
        "paragraphs": [
            "帶香入鮑肆，香氣同鮑魚。",
            "未入猶可悟，已入當何如。"
        ],
        "title": "雜誡",
        "id": "43c226cd-2309-433f-8942-84d90bbd85c7"
    },
    {
        "author": "曹鄴",
        "paragraphs": [
            "天子好征戰，百姓不種桑。",
            "天子好年少，無人薦馮唐。",
            "天子好美女，夫婦不成雙。"
        ],
        "title": "捕漁謠",
        "id": "3b22dc07-e585-42df-8866-582f58e8f6d1"
    },
    {
        "author": "曹鄴",
        "paragraphs": [
            "美人如新花，許嫁還獨守。",
            "豈無青銅鏡，終日自疑醜。"
        ],
        "title": "四怨三愁五情詩十二首 其一怨",
        "id": "cf17ecc7-5687-4c4c-bddb-ef4cfa600c7d"
    },
    {
        "author": "曹鄴",
        "paragraphs": [
            "庭花已結子，巖花猶弄色。",
            "誰令生處遠，用盡春風力。"
        ],
        "title": "四怨三愁五情詩十二首 其二怨",
        "id": "4035d30f-7eba-43c6-80fe-fd38cdf32762"
    },
    {
        "author": "曹鄴",
        "paragraphs": [
            "短鬟一如螓，長眉一如蛾。",
            "相共棹蓮舟，得花不如他。"
        ],
        "title": "四怨三愁五情詩十二首 其三怨",
        "id": "986a5c16-6321-4b5e-836f-5f7bd701f88e"
    },
    {
        "author": "曹鄴",
        "paragraphs": [
            "手推嘔啞車，朝朝暮暮耕。",
            "未曾分得穀，空得老農名。"
        ],
        "tags": [
            "忧国忧民"
        ],
        "title": "四怨三愁五情詩十二首 其四怨",
        "id": "62deae00-7f5c-4734-8ae2-261c94b3e724"
    },
    {
        "author": "曹鄴",
        "paragraphs": [
            "遠夢如水急，白髮如草新。",
            "歸期待春至，春至還送人。"
        ],
        "title": "四怨三愁五情詩十二首 其一愁",
        "id": "1e6c948e-6987-4869-99e1-cdf195c1e818"
    },
    {
        "author": "曹鄴",
        "paragraphs": [
            "澗草短短青，山月朗朗明。",
            "此夜目不掩，屋頭烏啼聲。"
        ],
        "title": "四怨三愁五情詩十二首 其二愁",
        "id": "062faa2e-f31b-4ae2-bb67-fd4a96971ea3"
    },
    {
        "author": "曹鄴",
        "paragraphs": [
            "別家鬢未生，到城鬢似髪。",
            "朝朝臨川望，灞水不入越。"
        ],
        "title": "四怨三愁五情詩十二首 其三愁",
        "id": "cc9d64c0-1d04-4d1e-aa0d-619039bccd8a"
    },
    {
        "author": "曹鄴",
        "paragraphs": [
            "東西是長江，南北是官道。",
            "牛羊不戀山，只戀山中草。"
        ],
        "tags": [
            "长江"
        ],
        "title": "四怨三愁五情詩十二首 其一情",
        "id": "216c622a-f10c-4adc-8cae-699ee8db5a7a"
    },
    {
        "author": "曹鄴",
        "paragraphs": [
            "阿嬌生漢宮，西施住南國。",
            "專房莫相妒，各自有顏色。"
        ],
        "title": "四怨三愁五情詩十二首 其二情",
        "id": "08ad4457-3581-47b8-b42f-c02533097030"
    },
    {
        "author": "曹鄴",
        "paragraphs": [
            "蛺蝶空中飛，夭桃庭中春。",
            "見他夫婦好，有女初嫁人。"
        ],
        "title": "四怨三愁五情詩十二首 其三情",
        "id": "5f5084c3-3072-4c5c-aa90-7a7f79d4c25c"
    },
    {
        "author": "曹鄴",
        "paragraphs": [
            "檳榔自無柯，椰葉自無陰。",
            "常羨庭邊竹，生笋高於林。"
        ],
        "title": "四怨三愁五情詩十二首 其四情",
        "id": "31163e68-55f5-4ddd-986a-51125fd0c01e"
    },
    {
        "author": "曹鄴",
        "paragraphs": [
            "野雀空城飢，交交復飛飛。",
            "勿怪官倉粟，官倉無空時。"
        ],
        "title": "四怨三愁五情詩十二首 其五情",
        "id": "123e0f29-cf42-4247-9563-b98729a7f47e"
    },
    {
        "author": "曹鄴",
        "paragraphs": [
            "一川草色青褭褭，遶屋水聲如在家。",
            "悵望美人不攜手，牆東又發數枝花。"
        ],
        "title": "寄劉駕",
        "id": "b0d637f8-3328-49e9-ad21-8be289ac07da"
    },
    {
        "author": "曹鄴",
        "paragraphs": [
            "出門行一步，形影便相失。",
            "何況大隄上，驄馬如箭疾。",
            "夜夜如織婦，尋思待成匹。",
            "郎只不在家，在家亦如出。",
            "將金與卜人，譎道遠行吉。",
            "念郎緣底事，不具天與日。"
        ],
        "title": "風人體",
        "id": "c44f9f8e-4770-48ff-bf7e-3a6beed463da"
    },
    {
        "author": "曹鄴",
        "paragraphs": [
            "岐路不在天，十年行不至。",
            "一旦公道開，青雲在平地。",
            "枕上數聲鼓，衡門已如市。",
            "白日探得珠，不待驪龍睡。",
            "怱怱出九衢，僮僕顏色異。",
            "故衣未及換，尚有去年淚。",
            "晴陽照花影，落絮浮野翠。",
            "對酒時忽驚，猶疑夢中事。",
            "自憐孤飛鳥，得接鸞鳳翅。",
            "永懷共濟心，莫起胡越意。"
        ],
        "title": "杏園即席上同年",
        "id": "1bce0d41-cefc-48f2-9ed2-bba5bac98e3d"
    },
    {
        "author": "曹鄴",
        "paragraphs": [
            "二月樹色好，昭儀正驕奢。",
            "恐君愛陽豔，斫却園中花。",
            "三十六宮女，髻鬟各如鴉。",
            "君王心所憐，獨自不見瑕。",
            "臺上紅燈盡，未肯下金車。",
            "一笑不得所，塵中悉無家。",
            "飛燕身更輕，何必恃容華。"
        ],
        "title": "恃寵",
        "id": "f0a23085-74ec-4927-8818-d1f994676b5b"
    },
    {
        "author": "曹鄴",
        "paragraphs": [
            "數點煙香出廟門，女娥飛去影中存。",
            "年年嶺上春無主，露泣花愁斷客魂。"
        ],
        "title": "題女郎廟",
        "id": "975ee657-cb12-48c3-85de-721b239af51c"
    },
    {
        "author": "曹鄴",
        "paragraphs": [
            "背山見樓影，應合與山齊。",
            "座上日已出，城中未鳴雞。",
            "無限燕趙女，吹笙上金梯。",
            "風起洛陽東，香過洛陽西。",
            "公子長夜醉，不聞子規啼。"
        ],
        "title": "四望樓",
        "id": "40f4a98b-c036-4ff8-a5aa-5898f75199ed"
    },
    {
        "author": "曹鄴",
        "paragraphs": [
            "郎有蘼蕪心，妾有芙蓉質。",
            "不辭嫁與郎，築城無休日。"
        ],
        "title": "築城三首 一",
        "id": "a6719a43-4c65-4f29-a384-e2399548059f"
    },
    {
        "author": "曹鄴",
        "paragraphs": [
            "嗚嗚啄人鴉，軋軋上城車。",
            "力盡土不盡，得歸亦無家。"
        ],
        "title": "築城三首 二",
        "id": "83dd3758-fcd7-4edb-a8cc-e6d633d9c2f6"
    },
    {
        "author": "曹鄴",
        "paragraphs": [
            "築人非築城，圍秦豈圍我。",
            "不知城上土，化作宮中火。"
        ],
        "title": "築城三首 三",
        "id": "cc6ee0e2-a469-4437-869c-a9fd297327d8"
    },
    {
        "author": "曹鄴",
        "paragraphs": [
            "越鳥栖不定，孤飛入齊鄉。",
            "日暮天欲雨，那兼羽翎傷。",
            "州民言刺史，蠹物甚於蝗。",
            "受命大執法，草草是行裝。",
            "僕隸皆分散，單車驛路長。",
            "四顧無相識，奔馳若投荒。",
            "重門下長鎖，樹影空過牆。",
            "驅囚遶廊屋，𧥄𧥄如牛羊。",
            "獄吏相對語，簿書堆滿牀。",
            "敲枷打鎖聲，終日在目旁。",
            "既捨三山侶，來餘五斗糧。",
            "忍學空城雀，潛身入官倉。",
            "國中天子令，頭上白日光。",
            "曲木用處多，不如直爲梁。",
            "恐孤食恩地，晝夜心不遑。",
            "仲夏天氣熱，鬢鬚忽成霜。",
            "社鼠不可灌，城狐不易防。",
            "偶於擒縱間，盡得見否臧。",
            "截斷姦吏舌，擘開冤人腸。",
            "明朝向西望，走馬歸汶陽。"
        ],
        "title": "奉命齊州推事畢寄本府尚書",
        "id": "5ff7c5ac-a84c-4b3f-921f-642ce8344708"
    },
    {
        "author": "曹鄴",
        "paragraphs": [
            "山前山後是青草，盡日出門還掩門。",
            "每思骨肉在天畔，來看野翁憐子孫。"
        ],
        "title": "北郭閑思",
        "id": "3bbd3ad2-b059-4fb7-9a47-5f2d3203b6d4"
    },
    {
        "author": "曹鄴",
        "paragraphs": [
            "千金畫陣圖，自爲弓劍苦。",
            "殺盡田野人，將軍猶愛武。",
            "性命換他恩，功成誰作主。",
            "鳳皇樓上人，夜夜長歌舞。"
        ],
        "title": "戰城南",
        "id": "7fd118d8-0ad5-40b2-8545-eef1e5b1b536"
    },
    {
        "author": "曹鄴",
        "paragraphs": [
            "寒女面如花，空寂常對影。",
            "況我不嫁容，甘爲瓶墮井。"
        ],
        "title": "自退",
        "id": "efdedbea-7500-4389-b538-a61fc3b631f5"
    },
    {
        "author": "曹鄴",
        "paragraphs": [
            "月墮滄浪西，門開樹無影。",
            "此時歸夢闌，立在梧桐井。"
        ],
        "title": "早起",
        "id": "0a5fd1f2-96d6-45ca-9076-2db177bc3645"
    },
    {
        "author": "曹鄴",
        "paragraphs": [
            "行人卜去期，白髮根已出。",
            "執君青松枝，空數別來日。",
            "心如七夕女，生死難再匹。",
            "且願車聲迫，莫使馬行疾。",
            "巫山千丈高，亦恐夢相失。"
        ],
        "title": "古相送",
        "id": "e10df934-0d17-43e9-b919-be99d05fb292"
    },
    {
        "author": "曹鄴",
        "paragraphs": [
            "遊人未入門，花影出門前。",
            "將軍來此住，十里無荒田。"
        ],
        "title": "甲第",
        "id": "bd229e13-32ec-4068-99a7-22c4475bb0df"
    },
    {
        "author": "曹鄴",
        "paragraphs": [
            "見花憶郎面，常願花色新。",
            "爲郎容貌好，難有相似人。"
        ],
        "title": "望不來",
        "id": "04a01491-ac75-4879-a39b-30198439af5a"
    },
    {
        "author": "曹鄴",
        "paragraphs": [
            "官倉老鼠大如斗，見人開倉亦不走。",
            "健兒無糧百姓飢，誰遣朝朝入君口。"
        ],
        "title": "官倉鼠",
        "id": "39957c11-2ba2-4503-a8f4-7e1382888d1d"
    },
    {
        "author": "曹鄴",
        "paragraphs": [
            "曉祭瑤齋夜扣鐘，鼇頭風起浪重重。",
            "人間直有仙桃種，海上應無肉馬蹤。",
            "赤水夢沈迷象罔，翠華恩斷泣芙蓉。",
            "不知皇帝三宮駐，始向人間著衮龍。"
        ],
        "title": "題濮廟",
        "id": "cf217212-29a8-45fd-b472-9f76c8a74166"
    },
    {
        "author": "曹鄴",
        "paragraphs": [
            "白玉先生多在市，青牛道士不居山。",
            "但能共得丹田語，正是忙時身亦閑。"
        ],
        "title": "偶題",
        "id": "66d4ee21-7a8e-4fc7-a988-c238fdd07add"
    },
    {
        "author": "曹鄴",
        "paragraphs": [
            "南登岳陽樓，北眺長安道。",
            "不見昇平里，千山樹如草。",
            "骨肉在南楚，沈憂起常早。",
            "白社愁成空，秋蕪待誰掃。",
            "常聞詩人語，西子不宜老。",
            "賴識丹元君，時來語蓬島。"
        ],
        "tags": [
            "岳阳楼"
        ],
        "title": "登岳陽樓有懷寄座主相公",
        "id": "7504f5f2-8425-4a19-aeb9-2ae145df7ae9"
    },
    {
        "author": "曹鄴",
        "paragraphs": [
            "山上黃犢走避人，山下女郎歌滿野。",
            "我獨南征恨此身，更有無成出關者。"
        ],
        "title": "出關",
        "id": "a87ff370-52c9-455a-8379-530e0edef59b"
    },
    {
        "author": "曹鄴",
        "paragraphs": [
            "居處絕人事，門前雀羅施。",
            "誰遣辟書至，僕隸皆展眉。",
            "匹馬渡河洛，西風飄路岐。",
            "手執王粲筆，閑吟向旌旗。",
            "香晚翠蓮動，吟餘紅燭移。",
            "開口啖酒肉，將何報相知。",
            "況我魏公子，相願不相疑。",
            "豈學官倉鼠，飽食無所爲。",
            "白露霑碧草，芙蓉落清池。",
            "自小不到處，全家忽如歸。",
            "吾宗處清切，立在白玉墀。",
            "方得一侍座，單車又星飛。",
            "願將門底水，永託萬頃陂。"
        ],
        "title": "將赴天平職書懷寄翰林從兄",
        "id": "74e4a29e-b113-4803-89fc-8025342c30ef"
    },
    {
        "author": "曹鄴",
        "paragraphs": [
            "雨雪不順時，陰陽失明晦。",
            "麥根半成土，農夫泣相對。",
            "我公誠訴天，天地忽已泰。",
            "長飆卷白雲，散落羣峰外。",
            "拂砌花影明，交宮鶴翎碎。",
            "宿鳥晨不飛，猶疑月光在。",
            "碧樹香盡發，蠹蟲聲漸退。",
            "有客懷兔園，吟詩遶城內。"
        ],
        "title": "賀雪寄本府尚書",
        "id": "a86077d4-d321-4bff-9003-658421d06acc"
    },
    {
        "author": "曹鄴",
        "paragraphs": [
            "三山浮海倚蓬瀛，路入真元險盡平。",
            "華表千年孤鶴語，人間一夢晚蟬鳴。",
            "將龍逐虎神初王，積火焚心氣漸清。",
            "見說嵩陽有仙客，欲持金簡問長生。"
        ],
        "title": "寄嵩陽道人",
        "id": "32b868a8-bad0-4520-b062-fb6a815dd876"
    },
    {
        "author": "曹鄴",
        "paragraphs": [
            "寒女不自知，嫁爲公子妻。",
            "親情未識面，明日便東西。",
            "但得上馬了，一去頭不回。",
            "雙輪如鳥飛，影盡東南街。",
            "九重十二門，一門四扇開。",
            "君從此路去，妾向此路啼。",
            "但得見君面，不辭插荆釵。"
        ],
        "title": "去不返",
        "id": "09dbbd55-91ec-490c-8be1-10c7f9d326ed"
    },
    {
        "author": "曹鄴",
        "paragraphs": [
            "數片紅霞映夕陽，攬君衣袂更移觴。",
            "行人莫歎碧雲晚，上國每年春草芳。",
            "雪過藍關寒氣薄，鴈回湘浦怨聲長。",
            "應無惆悵滄波遠，十二玉樓非我鄉。"
        ],
        "title": "送進士下第歸南海",
        "id": "8d069148-0ce1-4eb6-af19-e7feb6d4fc57"
    },
    {
        "author": "曹鄴",
        "paragraphs": [
            "當春人盡歸，我獨無歸計。",
            "送君自多感，不是緣下第。",
            "君看山上草，盡有干雲勢。",
            "結根既不然，何必更掩袂。",
            "澧水鱸魚賤，荆門楊柳細。",
            "勿爲陽豔留，此處有月桂。",
            "言畢尊未乾，十二門欲閉。",
            "佇立望不見，登高更流涕。",
            "吟君別我詩，悵望水煙際。"
        ],
        "title": "送厲圖南下第歸澧州",
        "id": "77544c22-c1f5-4e3c-b4e3-978cb829a6a8"
    },
    {
        "author": "曹鄴",
        "paragraphs": [
            "但見出門蹤，不見入門跡。",
            "却笑山頭女，無端化爲石。"
        ],
        "title": "思不見",
        "id": "452192c3-4147-4f17-89e8-745dabec9fcc"
    },
    {
        "author": "曹鄴",
        "paragraphs": [
            "入門又到門，到門戟相對。",
            "玉簫聲尚遠，疑似人不在。",
            "公子厭花繁，買藥栽庭內。",
            "望遠不上樓，牕中見天外。",
            "此地日烹羊，無異我食菜。",
            "自是愁人眼，見之若奢泰。"
        ],
        "title": "貴宅",
        "id": "f5326d1c-04a3-4bbd-9301-fa8132fda3e5"
    },
    {
        "author": "曹鄴",
        "paragraphs": [
            "長安孟春至，枯樹花亦發。",
            "憂人此時心，冷若松上雪。",
            "自知才不堪，豈敢頻泣血。",
            "所痛無罪者，明時屢遭刖。",
            "故山秋草多，一卷成古轍。",
            "夜來遠心起，夢見瀟湘月。",
            "大賢冠蓋高，何事憐屑屑。",
            "不令傷弓鳥，日暮飛向越。",
            "聞知感激語，胸中如有物。",
            "舉頭望青天，白日頭上沒。",
            "歸來通濟里，開戶山鼠出。",
            "中庭廣寂寥，但見薇與蕨。",
            "無慮數尺軀，委作泉下骨。",
            "唯愁攬清鏡，不見昨日髪。",
            "願憐閨中女，晚嫁唯守節。",
            "勿惜四座言，女巧難自說。"
        ],
        "title": "下第寄知己",
        "id": "324764f3-9736-4c3a-bd31-1a83f9aa7eec"
    },
    {
        "author": "曹鄴",
        "paragraphs": [
            "吳宮城闕高，龍鳳遙相倚。",
            "四面鏗鼓鐘，中央列羅綺。",
            "春風時一來，蘭麝聞數里。",
            "三度明月落，青娥醉不起。",
            "江頭銕劍鳴，玉座成荒壘。",
            "適來歌舞處，未知身是鬼。"
        ],
        "title": "吳宮宴",
        "id": "ef02926e-8d11-4e30-8720-450e8fa3668d"
    },
    {
        "author": "曹鄴",
        "paragraphs": [
            "翦妾身上巾，贈郎傷妾神。",
            "郎車不暫停，妾貌寧長春。",
            "青天無停雪，滄海無停津。",
            "遣妾空牀夢，夜夜隨車輪。"
        ],
        "title": "長相思",
        "id": "23e95d93-c708-49ba-a7a6-9221cad5e3be"
    },
    {
        "author": "曹鄴",
        "paragraphs": [
            "遠水猶歸壑，征人合憶鄉。",
            "泣多盈袖血，吟苦滿頭霜。",
            "楚國連天浪，衡門到海荒。",
            "何當生燕羽，時得近雕梁。"
        ],
        "title": "長城下",
        "id": "237d6fd8-620f-4a65-b8c9-bc6a5afbba3e"
    },
    {
        "author": "曹鄴",
        "paragraphs": [
            "爲物稍有香，心遭蠹虫嚙。",
            "平人登太行，萬萬車輪折。",
            "一辭桂嶺猨，九泣東門月。",
            "年年孟春時，看花不如雪。",
            "僻居城南隅，顏子須泣血。",
            "沈埋若九泉，誰肯開口說。",
            "辛勤學機杼，坐對秋燈滅。",
            "織錦花不常，見之盡云拙。",
            "自憐孤生竹，出土便有節。",
            "每聽浮競言，喉中似無舌。",
            "忽然風雷至，驚起池中物。",
            "拔上青雲巔，輕如一毫髪。",
            "瓏瓏金鎖甲，稍稍城烏絕。",
            "名字如鳥飛，數日便到越。",
            "幽蘭生雖晚，幽香亦難歇。",
            "何以保此身，終身事無缺。"
        ],
        "title": "成名後獻恩門",
        "id": "c74bc100-e525-4aaa-8157-1825c540e887"
    },
    {
        "author": "曹鄴",
        "paragraphs": [
            "舉世皆問人，唯師獨求己。",
            "一馬無四蹄，頃刻行千里。",
            "應笑北原上，丘墳亂如蟻。"
        ],
        "title": "贈道師",
        "id": "d129a7c0-5998-4c4f-bb36-462981c86c3d"
    },
    {
        "author": "曹鄴",
        "paragraphs": [
            "衡門亦無路，何況入西秦。",
            "灸病不得穴，徒爲採艾人。"
        ],
        "title": "入關",
        "id": "9ec3a6ca-627c-4404-89e2-c3b2ed761ae4"
    },
    {
        "author": "曹鄴",
        "paragraphs": [
            "曾於清海獨聞蟬，又向空庭夜聽泉。",
            "不似齋堂人靜處，秋聲長在七條弦。"
        ],
        "title": "聽劉尊師彈琴",
        "id": "a0c61417-2b6c-4cc4-ae33-8d4e2a16d721"
    },
    {
        "author": "曹鄴",
        "paragraphs": [
            "掃葉煎茶摘葉書，心閑無夢夜窗虛。",
            "只應光武恩波晚，豈是嚴君戀釣魚。"
        ],
        "title": "題山居",
        "id": "fd70c9ee-2527-43d0-89f6-a32bd4a3aa03"
    }
]