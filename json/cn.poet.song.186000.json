[
    {
        "author": "陈宓",
        "paragraphs": [
            "晚来细雨送轻愁，小院梅黄恰似秋。",
            "忽得满盘堆鹤顶，更惊触眼出猫头。",
            "祇知渴吻三危饮，却愧枯肠万卷搜。",
            "多谢美人情郑重，明珠见饷恐空投。"
        ],
        "title": "谢王丞饷临漳火山绿笋  其一",
        "id": "0ea0b3ac-8256-47ad-88fc-7ec8295b8181"
    },
    {
        "author": "陈宓",
        "paragraphs": [
            "抚民无术知何补，空负家山几度秋。",
            "岂有甘凉来可口，但知朱墨苦埋头。",
            "近城好景频须到，适意新诗底用搜。",
            "从此若逢休暇日，定应闭户辖深投。"
        ],
        "title": "谢王丞饷临漳火山绿笋  其二",
        "id": "89ca5e88-31be-4606-b4fb-298dde896705"
    },
    {
        "author": "陈宓",
        "paragraphs": [
            "忽传佳句到深林，总是铿金戛玉音。",
            "长恨古人今不见，由来今古一般心。"
        ],
        "title": "回吴信可谢寄唐人诗",
        "id": "1695c2f9-1214-4628-9cf6-689c6040fd85"
    },
    {
        "author": "陈宓",
        "paragraphs": [
            "两逢佳节独登楼，一醉樽前拟并酬。",
            "昨日黄华今更好，此宵明月胜中秋。"
        ],
        "title": "与友人中元作别九月十日复会中间节物不得共观追酬所愿有今夕在聊成小诗谢之",
        "id": "59598c5e-4754-43d6-8a50-40e1c3bea3a5"
    },
    {
        "author": "陈宓",
        "paragraphs": [
            "自昔经明岱岳间，于今君独得渊源。",
            "力扶正学人知惧，拨去浮言道自存。",
            "讲贯一堂常夺席，异同诸子谩专门。",
            "怀奇莫叹无知己，会见经帏待讨论。"
        ],
        "title": "赠丘汉叔",
        "id": "63c222b6-20d8-4408-84b1-93a1ed31e221"
    },
    {
        "author": "陈宓",
        "paragraphs": [
            "春风出瓮初迎腊，和气烘人欲满堂。",
            "多谢分来寿慈母，年年喜得对梅尝。"
        ],
        "title": "和王丞惠酒次韵",
        "id": "cbe4333d-ce24-479b-924a-9bca8193e4af"
    },
    {
        "author": "陈宓",
        "paragraphs": [
            "仙溪剩得紫琅玕，风味仍同荔子看。",
            "何似清漳霜後橘，野人还敢荐君盘。"
        ],
        "title": "鳬茈饷王丞",
        "id": "e1c4b8cc-5912-4bd6-941b-9de2785136bf"
    },
    {
        "author": "陈宓",
        "paragraphs": [
            "紫阳仙伯昔曾来，陈迹何人恋碧苔。",
            "为爱同安毛令尹，恩勤祠宇奉尊罍。"
        ],
        "title": "承同安宰惠朱文公祠堂记辄以小诗为谢",
        "id": "fa2f1ae0-06c2-4b36-832a-480830a071f1"
    },
    {
        "author": "陈宓",
        "paragraphs": [
            "五年前具一扁舟，四岁枯干水绝流。",
            "今日重将篷竹理，暇朝聊作芰荷游。",
            "十分清浪堪飞棹，廿里长沟足下钩。",
            "七袠有亲颠欲华，人生舍此更何求。"
        ],
        "title": "南园小船",
        "id": "0d10a007-2c21-4403-844c-ac1e6fdbc897"
    },
    {
        "author": "陈宓",
        "paragraphs": [
            "楼阁重重俯见山，炎风吹雪到窗间。",
            "联镳来此班荆坐，分得高僧半日闲。"
        ],
        "title": "谢雨清水岩  其一",
        "id": "bf866c66-1de7-4b15-bfa2-d2c1cdc7b5f5"
    },
    {
        "author": "陈宓",
        "paragraphs": [
            "我来谢雨到名山，记得重来半岁间。",
            "却笑乖龙太多事，不如科斗得长闲。"
        ],
        "title": "谢雨清水岩  其二",
        "id": "19a84248-1af1-4106-a402-05bb38224680"
    },
    {
        "author": "陈宓",
        "paragraphs": [
            "露气盘空月堕烟，开轩移榻卧檐前。",
            "近来不虑消磨尽，空洞胸怀但贮天。"
        ],
        "title": "秋夜四鼓玩月  其一",
        "id": "da0c33df-0494-4784-b1cb-e752821a9552"
    },
    {
        "author": "陈宓",
        "paragraphs": [
            "琅玕衣袂竹方床，热恼肝脾顿得凉。",
            "谁送苕溪来枕畔，轻裘短棹水云乡。"
        ],
        "title": "秋夜四鼓玩月  其二",
        "id": "e6a9a5e0-2ba9-40e7-b08f-c665bedbeead"
    },
    {
        "author": "陈宓",
        "paragraphs": [
            "骖鸾翼翼袅清风，眼见云霄有路通。",
            "自是众贤欣出力，何如小己敢贪功。",
            "指挥须得千人敌，迟速都申一念中。",
            "已筑新堤平似掌，登桥人与此橘同。"
        ],
        "title": "凤池桥成余长泰以诗贺次韵谢之",
        "id": "e773ad84-6886-46fb-aa92-bc26b666c056"
    },
    {
        "author": "陈宓",
        "paragraphs": [
            "威凤来翔羽翼新，蓝溪风气益温醇。",
            "彤墀看唱三名外，璧水犹登四十人。",
            "仙李蟠根连月窟，桂枝平步折天津。",
            "雪窗莫忘辛勤日，省酒簪花曲水滨。"
        ],
        "title": "安溪鹿鸣呈诸先辈",
        "id": "7642aa9a-cd6c-4014-a734-126304812769"
    },
    {
        "author": "陈宓",
        "paragraphs": [
            "人间桃李漫春风，流水飞埃过眼空。",
            "谁信黄梅深院静，水栀如玉映群红。"
        ],
        "title": "四月下旬见黄梅水栀花",
        "id": "e3a410b4-b5f9-4b44-88ab-12494af7fcf7"
    },
    {
        "author": "陈宓",
        "paragraphs": [
            "晓来初日满林光，犹见枝头梅子黄。",
            "一对蝉声相上下，柳丝摇曳与俱长。"
        ],
        "title": "五月下旬雨後喜晴",
        "id": "8bc9304d-a70c-48b0-8bed-777a928c487c"
    },
    {
        "author": "陈宓",
        "paragraphs": [
            "兼旬不到月湖来，无数荷花雨里开。",
            "燕是旧知频遶栋，蝉如有意共衔杯。",
            "公庭兀坐虽无暇，佳友同携得几回。",
            "冒雨作闲成胜赏，儿童迎道任相咍。"
        ],
        "title": "同喻景山游月湖",
        "id": "76de3745-3572-4cc0-a577-79869444acfa"
    },
    {
        "author": "陈宓",
        "paragraphs": [
            "贡士何年屋万间，手栽仙桂万人攀。",
            "闻孙雅有祖风烈，想见霜袍万眼环。"
        ],
        "title": "宰邑垂满喜与王梅溪孙主簿合并承入秋闱当别两月其可无诗以志此恨  其一",
        "id": "e758e607-1116-46cb-a36e-2df4c6a403f2"
    },
    {
        "author": "陈宓",
        "paragraphs": [
            "两家事契几人同，一见风流忆乃翁。",
            "何事别离当两月，空山兀坐晚秋风。"
        ],
        "title": "宰邑垂满喜与王梅溪孙主簿合并承入秋闱当别两月其可无诗以志此恨  其二",
        "id": "8d4ee824-b6fb-4c1f-a6a3-70b80dd4a9b0"
    },
    {
        "author": "陈宓",
        "paragraphs": [
            "凤凰天上远来翔，好看连天碧玉绦。",
            "不学无才空老大，逢辰有客尽英豪。",
            "痴人台峻争驰马，我辈身轻一似猱。",
            "笑倚西风倾菊酒，醉归稳跨贯山鳌。"
        ],
        "title": "九日登安溪凤山",
        "id": "f29f3592-704d-4e47-bed3-7ff3b5e9031b"
    },
    {
        "author": "陈宓",
        "paragraphs": [
            "明珠颗颗映寒骊，六月清风满袖知。",
            "祇觉衰容增老媿，空烦妙语为嘘吹。",
            "三年刻楮成何事，一日哦松剩得诗。",
            "从此年丰公事少，夕阳桥上赋涟漪。"
        ],
        "title": "和赞府赵师洪韵",
        "id": "ba475be7-3919-4a5e-ad97-6ecc04c7dbfe"
    },
    {
        "author": "陈宓",
        "paragraphs": [
            "古县公庭二百春，聊因风雨一番新。",
            "恨无尺寸堪酬主，敢有丝毫更扰民。",
            "方叹闾阎惊脱水，却惭梁栋欲超尘。",
            "年丰俗美多余暇，鴈鹜行中看雀驯。"
        ],
        "title": "县治登梁和寄居余叔济韵  其一",
        "id": "1ff4217a-b42b-4aa4-8a1d-4737f27aa140"
    },
    {
        "author": "陈宓",
        "paragraphs": [
            "宾僚满座昔难知，尽是才当汉石渠。",
            "讼牒已资贤共次，茶瓯聊复话公余。",
            "千村早见刀为犊，比屋仍看经荷锄。",
            "疎拙却便明月夜，小窗松竹谩观书。"
        ],
        "title": "县治登梁和寄居余叔济韵  其二",
        "id": "49b24f06-816f-4388-b6eb-83d11ea372ea"
    },
    {
        "author": "陈宓",
        "paragraphs": [
            "质白偏能照玉船，体轻终爱舞蹁跹。",
            "眼前欲赋半妆额，梦里须携五色掾。",
            "愁对素蟾寒寂寞，故烧红蜡暖清娟。",
            "寄声青女休相妬，不学海棠酣夜眠。"
        ],
        "title": "和喻景山赋梅韵",
        "id": "2831f551-0d00-4aad-b5d3-d57811bc584d"
    },
    {
        "author": "陈宓",
        "paragraphs": [
            "暇日衣襟懒自船，扁舟不系任风缘。",
            "人间避暑疑无地，湖上乘凉别有天。",
            "鱼静不惊香饵下，花红偏称夕阳边。",
            "从今日日须来看，才隔秋风便数年。"
        ],
        "title": "同林潘二先生登舟  其一",
        "id": "f9519c55-2932-461a-b8e7-c376188f5b82"
    },
    {
        "author": "陈宓",
        "paragraphs": [
            "何日长桥一酒船，蓑衣摆尽世间缘。",
            "乘风弄笛多莲夏，吹火烹鲈欲雪天。",
            "山际烟云来有底，湖中风月浩无边。",
            "细看造化浑无老，只有朱颜易得年。"
        ],
        "title": "同林潘二先生登舟  其二",
        "id": "f4d9614f-c04c-4e96-a374-518f743e5785"
    },
    {
        "author": "陈宓",
        "paragraphs": [
            "双莲价重百隋侯，闻道飞觞日夜浮。",
            "那得此花开凤沼，依前盛事占鳌头。",
            "直如晁董同时对，清似夷齐并臂游。",
            "快诵君诗惊倦眼，和篇虽拙敢迟留。"
        ],
        "title": "谢黄斋长送双莲和其韵",
        "id": "4c0c0f80-d7b2-4034-83e0-13c576e4cfa4"
    },
    {
        "author": "陈宓",
        "paragraphs": [
            "不作风流时样妆，月明宫殿舞霓裳。",
            "须知并立殷懃意，为祝吾皇圣寿长。"
        ],
        "title": "放生池产双莲  其一",
        "id": "27d40563-7f96-4702-94eb-a2f7412d411f"
    },
    {
        "author": "陈宓",
        "paragraphs": [
            "年来仙实两呈祥，衮衮公侯讵可量。",
            "劳力更宜勤积善，天公元自爱词章。"
        ],
        "title": "放生池产双莲  其二",
        "id": "b4f23d57-42a9-4777-a989-9af89c83958e"
    },
    {
        "author": "陈宓",
        "paragraphs": [
            "高标千载有谁攀，风雨祠堂尚一间。",
            "寄语当年詹令尹，吾今亦欲早归山。"
        ],
        "title": "题清隠祠",
        "id": "2ed3b15c-b18a-4237-9aaa-8712e264dc91"
    },
    {
        "author": "陈宓",
        "paragraphs": [
            "师座兹山几百春，精神长是念斯民。",
            "我非济旱为霖手，合作岩隈洒扫人。"
        ],
        "title": "登蓬莱山谢雨",
        "id": "e02f27e3-c536-4ae7-a0cf-cb1253fc5182"
    },
    {
        "author": "陈宓",
        "paragraphs": [
            "痴雨顿晴如有约，素娥虽老更多情。",
            "何人肯向雪中看，已作新年满意明。"
        ],
        "title": "腊望玩月",
        "id": "3bc43398-4fc5-4624-9d09-0fa931a1c816"
    },
    {
        "author": "陈宓",
        "paragraphs": [
            "山色月中犹见碧，溪流枕上更宜声。",
            "身轻阁稳欣投宿，此是还家第一程。"
        ],
        "title": "云津阁",
        "id": "962f0635-c704-482b-8f91-a24f79ed6a34"
    },
    {
        "author": "陈宓",
        "paragraphs": [
            "三年饱识溪山面，未省烟云际晓生。",
            "阁迥楼长正相映，桃源图上有人行。"
        ],
        "title": "早起",
        "id": "230d9b3c-f3e8-400c-9a6f-dc92979fd115"
    },
    {
        "author": "陈宓",
        "paragraphs": [
            "六十堂堂一讲师，平生矻矻鬓成丝。",
            "紫阳道坦行来熟，洛水源深向上窥。",
            "身岂匏瓜常不食，味耽昌歜有同谁。",
            "旁人莫笑饥肠苦，回颊甘香胜似饴。"
        ],
        "title": "和卓省元韵",
        "id": "7f362915-6283-437f-91ff-4ba3757a2a04"
    },
    {
        "author": "陈宓",
        "paragraphs": [
            "蚤岁曾从诸老游，温恭儒雅更风流。",
            "闽中善政皆堪纪，身外虚名底用求。",
            "满榼载春行乐处，长途未暑候如秋。",
            "经年每恨过从少，况是难为两月留。"
        ],
        "title": "呈章通判",
        "id": "d91e247c-fa03-451a-8b07-64b0427df54d"
    },
    {
        "author": "陈宓",
        "paragraphs": [
            "祷雨当年百丈峰，森森夹径耸修筇。",
            "甘霖尚想四垂合，清境无因一到重。",
            "仙伯遗纵参佛迹，王公新咏张军容。",
            "索诗尚及疎庸令，筳寸何堪击鉅钟。"
        ],
        "title": "次林司户清水岩韵",
        "id": "f9fab781-178b-4888-baaa-650e07589844"
    },
    {
        "author": "陈宓",
        "paragraphs": [
            "眼前儿辈谩嘈嘈，痒处凭谁着手搔。",
            "堪恨紫阳双鬓白，闭门吮笔自笺骚。"
        ],
        "title": "次喻景山韵  其一",
        "id": "867e25ad-86b6-48de-9989-27f427b763f6"
    },
    {
        "author": "陈宓",
        "paragraphs": [
            "连雨昏蒙隠月痕，月边新蘂故应存。",
            "春风日夜来无限，欺得陶家半掩门。"
        ],
        "title": "次喻景山韵  其二",
        "id": "1dc2c11a-ec28-4e7d-8bfc-a5f5a0553f81"
    },
    {
        "author": "陈宓",
        "paragraphs": [
            "凌寒爱酒谪仙人，一笑能回万壑春。",
            "难佩待归天上去，却看桃李媚红尘。"
        ],
        "title": "次喻景山韵  其三",
        "id": "b1a3017a-4b09-428a-95a1-9cf18028f8f3"
    },
    {
        "author": "陈宓",
        "paragraphs": [
            "晨起寻闲共话难，夜深相对菊花寒。",
            "如何风雨多才思，故作扁舟上下滩。"
        ],
        "title": "次喻景山韵  其四",
        "id": "fb3210c0-033a-4f23-87d6-b5d05e02641a"
    },
    {
        "author": "陈宓",
        "paragraphs": [
            "休嗟光景速于飞，为爱春从柳上归。",
            "好是新年添一岁，却知今是与前非。"
        ],
        "title": "次喻景山韵  其五",
        "id": "b215467d-8842-42c4-99dd-45d22319568b"
    },
    {
        "author": "陈宓",
        "paragraphs": [
            "生平尊仰梅溪像，望日迁居恪及门。",
            "诞子偶然同是日，命名端合作梅孙。"
        ],
        "title": "得梅溪像",
        "id": "ccbc0b23-f747-4ff8-af01-71c61974f8a4"
    },
    {
        "author": "陈宓",
        "paragraphs": [
            "囊中惟有圣贤书，宅是箪瓢陋巷图。",
            "我一见君先自愧，题诗归拟揭庭隅。"
        ],
        "title": "赠林教谕",
        "id": "bd315522-5561-44cc-bfd3-1d2e008f4fd7"
    },
    {
        "author": "陈宓",
        "paragraphs": [
            "尘土三年事一官，归心如马脱鞿鞍。",
            "莫嫌头发半斑白，留得双眸看岁寒。"
        ],
        "title": "和柯东海趣归韵",
        "id": "505d52f3-983d-4ec3-bf0c-9c34b5293c79"
    },
    {
        "author": "陈宓",
        "paragraphs": [
            "昔年常侍紫枢仙，风骨森然在眼前。",
            "一览十行俱默诵，三更残卷尚朱笺。",
            "诗书自古称难继，衣钵于今信有传。",
            "每拜名章唯自愧，思悭莫和短篇长。"
        ],
        "title": "谢傅监仓",
        "id": "0ef09b57-58b0-47e5-870f-834cbaf87d32"
    },
    {
        "author": "陈宓",
        "paragraphs": [
            "道逢酒舍定迟回，无奈诗篇费剪裁。",
            "忽得好风还自喜，那知细雨隔溪来。"
        ],
        "title": "赴官安溪回与柯东海同宿闲吟",
        "id": "b230503e-aa89-4c5c-8155-f2f498529457"
    },
    {
        "author": "陈宓",
        "paragraphs": [
            "百万人家夜雨鸣，市声唤出晓来晴。",
            "谁知天与吾皇意，要不妨农不害民。"
        ],
        "title": "行在端午",
        "id": "0a327754-2cd1-4fb2-8e7c-6f388222c296"
    },
    {
        "author": "陈宓",
        "paragraphs": [
            "谁将玉斧凿岚烟，放出团团白昼天。",
            "自是天公恨盈缺，故开云月要长圆。"
        ],
        "title": "月岩  其一",
        "id": "c20ccddd-028b-4a28-a91a-30c719ff1245"
    },
    {
        "author": "陈宓",
        "paragraphs": [
            "人间元有广寒宫，谁道仙凡路不通。",
            "借问蓬莱相近否，不须七椀去乘风。"
        ],
        "title": "月岩  其二",
        "id": "8f9ea571-8041-4c60-9710-ceb45d6a94eb"
    },
    {
        "author": "陈宓",
        "paragraphs": [
            "常时百步马先疲，今日岩前故不迟。",
            "回首兔宫犹未远，会须千里巧相随。"
        ],
        "title": "月岩  其三",
        "id": "facb8beb-9adf-45c0-b6c3-e9f12139b20c"
    },
    {
        "author": "陈宓",
        "paragraphs": [
            "看尽行人两鬓秋，双鬟犹自结丫头。",
            "梳风栉雨常如沐，送往迎来不解愁。"
        ],
        "title": "丫头岩  其一",
        "id": "78fb5d32-63fd-4cce-9d19-ff93bc1a411c"
    },
    {
        "author": "陈宓",
        "paragraphs": [
            "造物肧腪何日始，人间岁月谩川流。",
            "我行自役真堪笑，有此登临恨莫留。"
        ],
        "title": "丫头岩  其二",
        "id": "731ec4a8-8113-4372-ac47-f9bd18998561"
    },
    {
        "author": "陈宓",
        "paragraphs": [
            "洗垢清尘一派汤，瀹蔬溉稻却甘凉。",
            "难将人力营为胜，须信天工造化长。",
            "井小常时供鼎沸，泽多终岁遍山阳。",
            "我生几度经行此，可笑区区有底忙。"
        ],
        "title": "汤泉",
        "id": "d09841b0-f471-4307-bb65-250b456f3b93"
    },
    {
        "author": "陈宓",
        "paragraphs": [
            "山云乍展青油幕，檐雨齐神白玉簪。",
            "多谢天公办丰岁，野人先拟粟盈甔。"
        ],
        "title": "五月六日雨",
        "id": "52c3fdcc-82ea-4dab-a572-82a0f81d176a"
    },
    {
        "author": "陈宓",
        "paragraphs": [
            "长年佳节近重阳，到骨深恩一味凉。",
            "凤尾有心堪悦目，鸡头当谷可充肠。",
            "凌云穿月开丹桂，映日排空数拒霜。",
            "莫与春光较先後，请君晚节玩秋芳。"
        ],
        "title": "重九",
        "id": "df126389-70b0-4ebc-a3bd-5aecae268d92"
    },
    {
        "author": "陈宓",
        "paragraphs": [
            "连日旸乌不敢骄，放教清雨出层霄。",
            "谁言六月无冰雪，丈三余深压画桥。"
        ],
        "title": "喜雨",
        "id": "cd27529f-36cf-4223-9ca5-11c3efbb8eb1"
    },
    {
        "author": "陈宓",
        "paragraphs": [
            "伊谁排比此溪山，祇与高人倚徙看。",
            "不是三秋足风露，从来六月亦清寒。",
            "双锋未用平残虏，巨刃先将剸险滩。",
            "我亦形容最佳处，崔诗在上句成难。"
        ],
        "title": "和林堂长第一溪山韵",
        "id": "fc9a7bb0-dec9-40b2-9554-d62bcd4a9a46"
    },
    {
        "author": "陈宓",
        "paragraphs": [
            "渴绝河流几万年，如何枵腹卧大湫。",
            "挟风长使天难暑，嘘气能令岁有秋。",
            "倦客拟将陪杖屦，高村赢得擅林丘。",
            "平生不为鲈鱼鲙，笑看儿童理钓钩。"
        ],
        "title": "和林堂长及林教龙门三滩之什",
        "id": "765ef20a-4a30-467f-b39f-34f3a97c5fb0"
    },
    {
        "author": "陈宓",
        "paragraphs": [
            "天垂甘露绛绡囊，凝作清冰更有香。",
            "偏与荷花妬颜色，不教卢橘见容光。",
            "蔡公笔妙曾分品，坡老名高合得尝。",
            "最喜不为妃子污，千年风月水云乡。"
        ],
        "title": "咏荔子",
        "id": "2696129c-815c-43f5-9df3-f8c88323c69b"
    },
    {
        "author": "陈宓",
        "paragraphs": [
            "雪堂居士醉方熟，玉涧仙人冷不眠。",
            "送与安州泼醅酒，一年三白是丰年。"
        ],
        "title": "予守南康适当旱岁睹东坡玉涧留题喜雨书之庶几新年三白之符也",
        "id": "3f879424-479c-4978-b92f-c822a30ead38"
    },
    {
        "author": "陈宓",
        "paragraphs": [
            "田里三年两旱干，茅檐十室九饥寒。",
            "殷勤此日无他事，好把斯民子样看。"
        ],
        "title": "初到南康示诸邑令",
        "id": "247bb3a3-f9bc-484c-9b48-5954eab62461"
    },
    {
        "author": "陈宓",
        "paragraphs": [
            "万里干坤一玉山，新春都作腊前寒。",
            "满园柳眼未曾破，何处梅花如许残。",
            "䔩䔩每惊穿屋至，疎疎偏称隔帘看。",
            "自惭老守无恩惠，空叹编氓出户难。"
        ],
        "title": "南康喜雪",
        "id": "a040fe2a-df28-4ca1-b4ef-d98e69b5e94a"
    },
    {
        "author": "陈宓",
        "paragraphs": [
            "山阴逸气追千古，不但挥毫一段奇。",
            "到此风流故无恙，游人休问旧来池。"
        ],
        "title": "题南康归宗寺",
        "id": "b6282497-a187-46e5-81aa-01fe9729e082"
    },
    {
        "author": "陈宓",
        "paragraphs": [
            "去城三十蹑云端，特地山灵纵我观。",
            "白玉岩边数行字，祇知末後密并官。"
        ],
        "title": "嘉定戊寅秋同蔡念成诸人游三叠泉泉旧名三级改今名岩间莓苔隠然有字如玉色众皆曰古人留题也即而视之其末有密官二字余皆似字而不可晓他日复往则不复有睹因作诗以纪之",
        "id": "fc823ccd-67ea-4dee-a36a-1093cfc84124"
    },
    {
        "author": "陈宓",
        "paragraphs": [
            "独擅兹山四十年，凝之去後见君贤。",
            "羽衣时向云间去，为爱飞泉不肯仙。"
        ],
        "title": "赠羽士",
        "id": "4f2365d4-c91a-4821-8cf3-f9b3cb9b2364"
    },
    {
        "author": "陈宓",
        "paragraphs": [
            "三沼流通作一家，清风偏趁夕阳斜。",
            "我来退食知怀愧，敢对波心莲子花。"
        ],
        "title": "南康郡圃",
        "id": "632c7e99-c304-4d47-9750-28f79fafe133"
    },
    {
        "author": "陈宓",
        "paragraphs": [
            "此是刘君处士家，茅檐犹想旧横斜。",
            "我今添着朱夫子，薄祀秋初荐水花。"
        ],
        "title": "题冰玉堂",
        "id": "a99943da-6599-4f13-8ffc-fe4475ad3450"
    },
    {
        "author": "陈宓",
        "paragraphs": [
            "吴头楚尾将三载，芡觜梨腮又一秋。",
            "岂为鲈鱼觅归去，在家饮水百无忧。"
        ],
        "title": "南康食芡梨",
        "id": "6121abc8-0ba3-42fe-9b53-ec9950ee2908"
    },
    {
        "author": "陈宓",
        "paragraphs": [
            "半生胸次着嵯峨，到得庐山鬓欲皤。",
            "列岫但蒙排闼入，一壶未许扣舷歌。",
            "清风六月犹嫌剩，明月三秋不厌多。",
            "拟向清朝新白鹿，结茅深处傍松坡。"
        ],
        "tags": [
            "庐山"
        ],
        "title": "和天台戴复古韵",
        "id": "d59d90c4-8261-4514-8774-1be28929711c"
    },
    {
        "author": "陈宓",
        "paragraphs": [
            "熏风万盖拥轻红，长是相看六月中。",
            "忽有一花迎白露，定应来伴木芙容。"
        ],
        "title": "陪潘王二丈池上",
        "id": "33e6f6a1-35ee-4ddd-823c-176c5aa3ef88"
    },
    {
        "author": "陈宓",
        "paragraphs": [
            "距城近只十五里，三度来游两载中。",
            "山骨潄来成白玉，水痕深处见苍龙。",
            "竹间待月为佳友，柱上留题忆长公。",
            "此去重来知几日，携家恋别莫怱怱。"
        ],
        "title": "题开先",
        "id": "f70fa5d5-dec1-415c-af84-73fc8ffb0604"
    },
    {
        "author": "陈宓",
        "paragraphs": [
            "羌庐聚处秋将半，山色湖光翠映璃。",
            "河汉乘槎端可到，蓬壶跨海屹难移。",
            "织织天外知商舶，猎猎沙头见酒旗。",
            "欲豁尘襟须得月，题诗仍记共来时。"
        ],
        "title": "八月十日同潘王游曾城和潘韵",
        "id": "f024d55f-3a11-463e-ae2e-8cfd1e66ed65"
    },
    {
        "author": "陈宓",
        "paragraphs": [
            "奉亲来此别湖山，九日先偷一日闲。",
            "四面平铺苍玉佩，远峰偏结碧螺鬟。",
            "一杯且奉慈颜喜，两载真成短鬓斑。",
            "珍重南风如有意，片帆留滞故相攀。"
        ],
        "title": "泛舟游曾城阻风",
        "id": "a0d68193-2022-4315-8452-748b4288cdf8"
    },
    {
        "author": "陈宓",
        "paragraphs": [
            "广文官舍先无尘，谁着岚光几上陈。",
            "个里尽消三伏暑，胸中长作四时春。",
            "不因泉石耽成癖，那识箪瓢味更真。",
            "顾我年来羁吏鞅，清闲羞见读书人。"
        ],
        "title": "题云石深趣堂",
        "id": "fbb6d343-7879-4d33-a08a-007831d34fd7"
    },
    {
        "author": "陈宓",
        "paragraphs": [
            "柯翰由来元气同，要须壮岁似儿童。",
            "君家友爱谁能比，一榻长如二月中。"
        ],
        "title": "题湖堂长春风堂",
        "id": "296efb10-376e-45d5-aea2-7b6f125c75fd"
    },
    {
        "author": "陈宓",
        "paragraphs": [
            "秀色真香先自清，更将轻雨出芳明。",
            "萧萧打叶虽堪听，争似时时泻水声。"
        ],
        "tags": [
            "庐山"
        ],
        "title": "庐山爱莲堂观雨",
        "id": "ddb651cc-9965-453e-9573-39090530de3a"
    },
    {
        "author": "陈宓",
        "paragraphs": [
            "昔年相见尚儿童，今日同游鬓欲翁。",
            "佳处山川总如旧，见君如见紫阳公。"
        ],
        "title": "陪赵工部三峡白鹿之游有感而赋  其一",
        "id": "3e155057-84c5-412c-a6c0-33dbe82f4b0e"
    },
    {
        "author": "陈宓",
        "paragraphs": [
            "一涧萦纡与洞深，长年金石孔堂音。",
            "此身无计巢云壑，归去蓬窗只此心。"
        ],
        "title": "陪赵工部三峡白鹿之游有感而赋  其二",
        "id": "6c762fdf-72a8-436a-a0cd-98ca082b019c"
    },
    {
        "author": "陈宓",
        "paragraphs": [
            "五月秧针尚未匀，忍看沟底欲生尘。",
            "祷祈已久劳州邑，禳禬终当狥士民。",
            "天道岂云难感格，人心无过定恭寅。",
            "新诗见宠非吾事，霖雨须还岩筑人。"
        ],
        "title": "和傅监仓祷雨",
        "id": "8d931466-1829-4b37-a45a-d60fdc5306bf"
    },
    {
        "author": "陈宓",
        "paragraphs": [
            "今年丹荔逐南风，独有名花发旧丛。",
            "似恨庭前绛囊少，殷懃来献绣球红。"
        ],
        "title": "山丹五本盛开  其一",
        "id": "b64a8819-3e9c-49c5-97df-ec89f1f06c7a"
    },
    {
        "author": "陈宓",
        "paragraphs": [
            "簇簇丹葩巧作丛，开时两月受熏风。",
            "北人见此应偷眼，未羡猩唇鹤顶红。"
        ],
        "title": "山丹五本盛开  其二",
        "id": "45971eff-2d2d-4b5b-9587-32a0fe1e1416"
    },
    {
        "author": "陈宓",
        "paragraphs": [
            "雅思追期正始音，若将掷地定成金。",
            "年来尘土双侵鬓，頼有清诗时一吟。"
        ],
        "title": "谢何茂才惠诗  其一",
        "id": "0919680d-e2af-4ee4-bd64-b65047f24b81"
    },
    {
        "author": "陈宓",
        "paragraphs": [
            "红尘垂老得何郎，笔力骎骎到马杨。",
            "更拟他年求妙语，青山深趣为君藏。"
        ],
        "title": "谢何茂才惠诗  其二",
        "id": "42e36952-bf98-41c3-b359-2330508eee1d"
    },
    {
        "author": "陈宓",
        "paragraphs": [
            "诗跨唐人未数钱，定应妙思入风烟。",
            "才堪华国华宁老，句得惊人即是仙。",
            "世事但将酬一醉，侯封那可敌千篇。",
            "天葩况值春初到，蜂蝶纷纷看扑缘。"
        ],
        "title": "右",
        "id": "dc429db5-ac97-4eb2-b049-31e2679c029c"
    },
    {
        "author": "陈宓",
        "paragraphs": [
            "久别何人与砭肓，新诗见寄味偏长。",
            "求仙已得丹升鼎，凿石仍成玉作堂。",
            "暖日松筠香北牖，清风书卷散东床。",
            "静中剩得无穷味，笑看蜂衙早晚忙。"
        ],
        "title": "次方诗境韵",
        "id": "0534866b-d083-4fd5-8686-38dbfb3036fe"
    },
    {
        "author": "陈宓",
        "paragraphs": [
            "往年曾识老名儒，今日方欣拜履初。",
            "小试不妨三语掾，平生何止五车书。",
            "词源已作泉初注，德性仍知玉不如。",
            "自古活人由小利，会看囹圄着园蔬。"
        ],
        "title": "和饶司理",
        "id": "bbfd5109-d623-4084-98a1-19ea3393c639"
    },
    {
        "author": "陈宓",
        "paragraphs": [
            "侵晓同穿紫翠寒，轻云随步去仍还。",
            "谁言滨海无多地，着得擎天有底山。",
            "空阔望中愁目短，险巇历尽觉心顽。",
            "石田樵汲真堪絬，岂惜疎茅结一间。"
        ],
        "title": "和方机宜  其一",
        "id": "8668202c-404b-49e0-9789-8df37e7d4f98"
    },
    {
        "author": "陈宓",
        "paragraphs": [
            "绝顶樵翁总是仙，花红草绿自年年。",
            "琼楼玉宇成虚诞，盘石长松足醉眠。",
            "小窦偏能施雨泽，深崖常恐出云烟。",
            "游人合作宿山计，家在孤城返照边。"
        ],
        "title": "和方机宜  其二",
        "id": "e43c34d3-ffc8-49a9-99d3-8049187942ce"
    },
    {
        "author": "陈宓",
        "paragraphs": [
            "至乐山行未易加，不应疾走便堪夸。",
            "清秋莫负重来约，世事从教似掀沙。"
        ],
        "title": "和郑知县游山韵",
        "id": "1b51b8b8-c2cd-4115-bb19-cd48649b47ed"
    },
    {
        "author": "陈宓",
        "paragraphs": [
            "千仞巑岏本自平，只应苍步欠徐行。",
            "回崖凈拭连城璧，廉石高罗武库兵。",
            "风易生云常澒洞，泉能作雨转甘清。",
            "重游须待九秋後，已约猿猱管送迎。"
        ],
        "title": "和郑潜夫游山韵",
        "id": "0b37dcdb-2044-4074-a54e-ed781bf7eef3"
    },
    {
        "author": "陈宓",
        "paragraphs": [
            "直上通天只一门，千寻璧玉荐漥尊。",
            "低头直笑海堪挹，举手常惊斗可扪。",
            "有月襟怀增洒落，无风衣袂自飞翻。",
            "山灵想见开颜笑，日暮游人列炬喧。"
        ],
        "title": "和潘瓜山游山韵",
        "id": "004f05b9-d604-4d79-9717-fb286e46012c"
    },
    {
        "author": "陈宓",
        "paragraphs": [
            "经岁旱荒仍疾疠，字民职业合何如。",
            "去年欠负都蠲了，好把新租议减除。"
        ],
        "title": "初到延平会四邑宰  其一",
        "id": "eca0a902-ee3f-4db7-b740-00a6737b868b"
    },
    {
        "author": "陈宓",
        "paragraphs": [
            "郡县本来同一体，何须催赋属州家。",
            "如今已许从民便，升斗须防颗粒加。"
        ],
        "title": "初到延平会四邑宰  其二",
        "id": "f9810aa5-d575-4633-a01f-ab1ffebabe47"
    },
    {
        "author": "陈宓",
        "paragraphs": [
            "是邦凋瘵古来无，只为从前有羡余。",
            "第一切须除此弊，庶几民力少能舒。"
        ],
        "title": "初到延平会四邑宰  其三",
        "id": "1b06a230-94d8-4e5a-9fcf-a96a05f5c155"
    },
    {
        "author": "陈宓",
        "paragraphs": [
            "太守方将畎亩行，先烦乡彦探春耕。",
            "人登高岭如梯峻，雨足深川作掌平。",
            "发廪正须凭义举，蠲租已觉负仁声。",
            "要知贫富乘除理，施尽囷仓却解盈。"
        ],
        "title": "和范省元",
        "id": "38282b12-ad33-4967-bc80-c244df3fd6de"
    },
    {
        "author": "陈宓",
        "paragraphs": [
            "想像孤忠尚凛然，古祠何止更千年。",
            "清标自是人难泯，不为区区一剑传。"
        ],
        "title": "题延平张相公庙  其一",
        "id": "2f80ae62-34ee-453f-8c22-87910541cc17"
    },
    {
        "author": "陈宓",
        "paragraphs": [
            "匪躬尽瘁握机权，虽值时危亦晏然。",
            "况有式干遗奏在，若教勇退更身全。"
        ],
        "title": "题延平张相公庙  其二",
        "id": "07286ae9-df2f-4816-812d-07772380d523"
    },
    {
        "author": "陈宓",
        "paragraphs": [
            "地下宝光犹解见，眼前天象却茫然。",
            "君恩自古难贪恋，乃父反输少子贤。"
        ],
        "title": "题延平张相公庙  其三",
        "id": "5fd667bc-0c35-40a7-9201-be7938dfe874"
    },
    {
        "author": "陈宓",
        "paragraphs": [
            "唤起神龙百里来，中肠一夜九萦回。",
            "天心自为民心动，多谢诸贤举贺杯。"
        ],
        "title": "延平六月祈雨感应赓林堂长韵",
        "id": "bc6e6f1c-dbbb-41df-abb0-c85197436504"
    },
    {
        "author": "陈宓",
        "paragraphs": [
            "欲见高田翻䆉䅉，不辞廿里陟崎岖。",
            "早禾已失三之一，便雨还能救得无。"
        ],
        "title": "往溪源祈雨赓李司法韵  其一",
        "id": "6e01f412-dbaa-40d0-aa7a-1db1c11690ec"
    },
    {
        "author": "陈宓",
        "paragraphs": [
            "一春雨脉发清泉，何以平畴旱欲然。",
            "太守自惭无善政，铃斋朝夕谩祈天。"
        ],
        "title": "往溪源祈雨赓李司法韵  其二",
        "id": "1a5c0c9e-ef90-4883-9338-4a7739965e49"
    },
    {
        "author": "陈宓",
        "paragraphs": [
            "万家楼观巧回环，紫翠泓澄俯仰间。",
            "莫道七闽无好境，东南第一此家山。"
        ],
        "title": "第一溪山",
        "id": "f8f7cbeb-23ef-4116-a099-be3645580187"
    },
    {
        "author": "陈宓",
        "paragraphs": [
            "昔我高皇渡江日，拟将文治复舆图。",
            "炎方不敢珍韶石，来献君王写禹谟。"
        ],
        "title": "端砚六绝  其一",
        "id": "19c1b3e9-aa33-4297-9e1c-1fc16a2dfcc4"
    },
    {
        "author": "陈宓",
        "paragraphs": [
            "忆昔先臣从武皇，最承天宠与恩光。",
            "孤儿白发虽图报，见着乌号泣数行。"
        ],
        "title": "端砚六绝  其二",
        "id": "8ada6026-8ed3-48a8-a2e8-1aec42db3f4f"
    },
    {
        "author": "陈宓",
        "paragraphs": [
            "紫琼宜墨世间稀，合与韩公属好辞。",
            "若是只教夸染翰，献之难受属羲之。"
        ],
        "title": "端砚六绝  其三",
        "id": "c9d46401-be77-4ed3-b242-e6beac0181b6"
    },
    {
        "author": "陈宓",
        "paragraphs": [
            "一段无瑕真万金，临窗忽见洗尘心。",
            "中间方寸君知否，便是仙家绿绮琴。"
        ],
        "title": "端砚六绝  其四",
        "id": "3dcad0d1-c0ba-4dc0-b70f-74df5c8777e0"
    },
    {
        "author": "陈宓",
        "paragraphs": [
            "至宝非关少识真，都缘未覩十城珍。",
            "如何绝域穷南地，却有唐朝辅相人。"
        ],
        "title": "端砚六绝  其五",
        "id": "961b79f0-d942-4e17-b185-63f7f26b113f"
    },
    {
        "author": "陈宓",
        "paragraphs": [
            "少年刻志好临池，老去方知大是痴。",
            "今日开奁聊一笑，暂时把玩似当时。"
        ],
        "title": "端砚六绝  其六",
        "id": "63bf97a7-c208-47de-b054-0493a5d0c8a3"
    },
    {
        "author": "陈宓",
        "paragraphs": [
            "自昔山川致云雨，我今坛筑为焚香。",
            "三回应祷皆如响，始验吾儒道术长。"
        ],
        "title": "六月祷衍山剑镡得雨  其一",
        "id": "bb1ab69f-8c6e-45db-920e-46b86e9032fc"
    },
    {
        "author": "陈宓",
        "paragraphs": [
            "连宵清雨洗炎光，六月浑如九月凉。",
            "拟向暇晨村郭外，西风高下看云黄。"
        ],
        "title": "六月祷衍山剑镡得雨  其二",
        "id": "af8ba878-b8b5-4a23-8bc6-597484d16d09"
    },
    {
        "author": "陈宓",
        "paragraphs": [
            "窘无财粟振民饥，仰扣天阍愧纳词。",
            "连月心胸成菀结，通宵一雨为医治。"
        ],
        "title": "六月祷衍山剑镡得雨  其三",
        "id": "361b9dfc-ca4f-4959-9376-bbc801d29f45"
    },
    {
        "author": "陈宓",
        "paragraphs": [
            "好善如君似饥渴，春华下笔吐芳词。",
            "莫言郡小无多事，协力从今请共治。"
        ],
        "title": "六月祷衍山剑镡得雨  其四",
        "id": "16da8da4-35a3-4181-b42e-087aed826e3b"
    },
    {
        "author": "陈宓",
        "paragraphs": [
            "小楼中峙万峰环，正值青螺取巧间。",
            "坐待清风送明月，等闲高枕对溪山。"
        ],
        "title": "延平呈潘王二丈  其一",
        "id": "c61e30e9-2dcd-4354-beb2-ea8f95728b7a"
    },
    {
        "author": "陈宓",
        "paragraphs": [
            "一水萦纡玉带环，杂花妆点四时间。",
            "欲知招演堂中境，便是水栀盆里山。"
        ],
        "title": "延平呈潘王二丈  其二",
        "id": "c1c9bfdc-a986-4686-b9cc-26a172ad9df3"
    },
    {
        "author": "陈宓",
        "paragraphs": [
            "芒鞋未办足先轻，拟踏白云深处行。",
            "何日痴儿了公事，却将泉石课诗程。"
        ],
        "title": "和王子贤兄",
        "id": "af548a41-333b-46e8-b5b6-6d5d9196616d"
    },
    {
        "author": "陈宓",
        "paragraphs": [
            "炎空长学两冥冥，况是清风足底生。",
            "頼有诗人解模写，丹青端的貌难成。"
        ],
        "title": "延平郡学有小阁予名之曰穹林云壑和叶教韵  其一",
        "id": "15f37354-c5dc-4af2-b4c0-5c2a1bedb4af"
    },
    {
        "author": "陈宓",
        "paragraphs": [
            "山水胡为仁智好，正缘真味少人知。",
            "曲肱饮水忘言处，更着胸中此段奇。"
        ],
        "title": "延平郡学有小阁予名之曰穹林云壑和叶教韵  其二",
        "id": "7765bf8b-0e12-4fb1-876b-17962ad67f79"
    },
    {
        "author": "陈宓",
        "paragraphs": [
            "雨过岚光偏澒洞，月来林影更清深。",
            "幽禽忽坠铿然韵，便是天然绿绮琴。"
        ],
        "title": "延平郡学有小阁予名之曰穹林云壑和叶教韵  其三",
        "id": "6866f6ad-fb90-40e8-9bbb-1cfd176c8bfc"
    },
    {
        "author": "陈宓",
        "paragraphs": [
            "菜根惯咬着芒鞋，便是津梁一世材。",
            "六月雨行缘底事，一身不惜惜人才。"
        ],
        "title": "赵君惟谊清文介行坚苦笃实远来见访以救科举弊为说可无一语言谢  其一",
        "id": "50833499-1539-402b-8d11-8c6e73468b48"
    },
    {
        "author": "陈宓",
        "paragraphs": [
            "我把尊贤榜旧堂，怀人忽至喜如狂。",
            "缘何不肯留城府，虚着新成八尺床。"
        ],
        "title": "赵君惟谊清文介行坚苦笃实远来见访以救科举弊为说可无一语言谢  其二",
        "id": "f5118824-df05-4f97-8e81-750e9ccfd292"
    },
    {
        "author": "陈宓",
        "paragraphs": [
            "嘉宾卅七燕公堂，吾道方亨值一阳。",
            "学力早知深孔孟，乡风端可继陈杨。",
            "云霄九万朝天阙，礼乐三千染御香。",
            "老守尚能观盛事，春深时节喜如狂。"
        ],
        "title": "南剑鹿鸣",
        "id": "ba3325cb-df19-4dca-951c-61779e31c0ba"
    },
    {
        "author": "陈宓",
        "paragraphs": [
            "向晚风光分外新，野亭高处最撩人。",
            "绸缪翠袖分还合，委曲寒波去转亲。",
            "小艇时过明镜里，危栏独倚画图身。",
            "公余对此长怀愧，检点胸中未洗尘。"
        ],
        "title": "题野亭",
        "id": "a83c7140-308a-4c23-bccb-705aca95f528"
    },
    {
        "author": "陈宓",
        "paragraphs": [
            "自昔高夸十丈莲，我今平步华峰巅。",
            "年来妄想驱除尽，不信人间是有仙。"
        ],
        "title": "题玉井",
        "id": "33ae1fab-0b7e-4ee4-8f22-752cf6d81134"
    },
    {
        "author": "陈宓",
        "paragraphs": [
            "当日二程门下士，独分此道过来南。",
            "百年世事相传处，书院天生着剑镡。"
        ],
        "title": "延平书院落成柬诸友  其一",
        "id": "5f5cfa29-6332-4dce-9908-b7b46856ef0f"
    },
    {
        "author": "陈宓",
        "paragraphs": [
            "群峰九叠势来雄，直作吾儒五亩宫。",
            "隔断市廛纔一水，读书如坐万山中。"
        ],
        "title": "延平书院落成柬诸友  其二",
        "id": "db9c888b-1b68-40e9-a710-b520d64ff0be"
    },
    {
        "author": "陈宓",
        "paragraphs": [
            "近日延平创小斋，四方佳友为朋来。",
            "虽为书上究余味，更要心中绝点埃。",
            "健德千年期不已，高标万变讵能推。",
            "直须义利途中办，宁使饥肠屡隠雷。"
        ],
        "title": "次李弘斋韵送任宰",
        "id": "31bf26ef-7714-43d0-9974-8f3f45cfae59"
    },
    {
        "author": "陈宓",
        "paragraphs": [
            "衰颜不似十年前，今日重模一惘然。",
            "拟向沧洲寄尘迹，凭君归报小蓬仙。"
        ],
        "title": "与高画生",
        "id": "52102162-85f2-4f68-90eb-7ee7f800513d"
    },
    {
        "author": "陈宓",
        "paragraphs": [
            "连年疾疠缘何事，祇为天时太暖生。",
            "今日六花初献瑞，定知田里顿身轻。"
        ],
        "title": "延平得雪  其一",
        "id": "2f016ae5-24fd-4206-89ac-b5c4572cebef"
    },
    {
        "author": "陈宓",
        "paragraphs": [
            "丰穰已喜新年瑞，冻馁还思卒岁难。",
            "安得长缣并广庾，为渠千里作衾箪。"
        ],
        "title": "延平得雪  其二",
        "id": "67c495ea-6f5a-4499-b2bd-894bc980715c"
    },
    {
        "author": "陈宓",
        "paragraphs": [
            "凌晨讼牒如山积，呵手移时为破除。",
            "幸有清溪明似镜，忍休偷眼雪晴余。"
        ],
        "title": "延平得雪  其三",
        "id": "44fdbb68-9451-41d3-a729-00a858759a2a"
    },
    {
        "author": "陈宓",
        "paragraphs": [
            "衍山先自无尘土，更着飞琼细糁看。",
            "可笑一生缘好事，却将衰鬓敌隆寒。"
        ],
        "title": "延平得雪  其四",
        "id": "b1a8a8eb-8fb5-4397-8ffd-284826bc087e"
    },
    {
        "author": "陈宓",
        "paragraphs": [
            "百年琢就流杯石，来泛清波未半时。",
            "幸有九贤俱毕集，却嫌当坐欠羲之。"
        ],
        "title": "延平郡斋分韵",
        "id": "8716af25-bc50-4230-b74c-6d6f467d08d4"
    },
    {
        "author": "陈宓",
        "paragraphs": [
            "文章千丈吐寒芒，更要新登孔氏堂。",
            "讲学若能膻自至，致君端使凤来翔。",
            "衍山剑水多奇产，赤箭丹砂讵可当。",
            "自有名儒常辈出，莫将诗句诧钱郎。"
        ],
        "title": "次延平郡文学宴新进士韵",
        "id": "1e95af23-29be-4e07-a1a8-b69abf4e3f37"
    },
    {
        "author": "陈宓",
        "paragraphs": [
            "小小平栏容易攀，栏边杨柳又成班。",
            "是非荣辱不到地，南北东西都见山。",
            "但解心宽长有趣，不因境胜始能闲。",
            "从今与子安心诀，外物由来总不关。"
        ],
        "title": "和范茂才",
        "id": "916912e8-1fd9-4658-a151-5f5c8bc5ea37"
    },
    {
        "author": "陈宓",
        "paragraphs": [
            "常欲从君一夜谭，自惭风骨带尘凡。",
            "今朝款曲陪嘉话，更听松声出翠岩。"
        ],
        "title": "陪刘学录岩壑之游次韵  其一",
        "id": "e179bd18-1b41-4d2b-82ad-7d52dcae50e3"
    },
    {
        "author": "陈宓",
        "paragraphs": [
            "山路嵚𡼭戒足趋，万竿绕迳自萧疎。",
            "世间何事真堪羡，月壑云岩卧读书。"
        ],
        "title": "陪刘学录岩壑之游次韵  其二",
        "id": "51a3c308-0923-4aac-b787-a449c1c6da05"
    },
    {
        "author": "陈宓",
        "paragraphs": [
            "年来幸得奉仙翁，开口良辰一笑同。",
            "节物催人双鬓水，人生何必慕登瀛。",
            "三方翠巘天同色，四面黄云掌样平。",
            "更着回还如蔕白，殷红时暂惬秋容。"
        ],
        "title": "与刘学录",
        "id": "dede51b9-581a-4157-bb00-f6ac872fad14"
    },
    {
        "author": "陈宓",
        "paragraphs": [
            "八月川原旱欲然，季秋连雨顿澄鲜。",
            "明朝领客成无暇，七日登高不厌前。",
            "菡萏扫除如暑凈，芙蓉绰约作春妍。",
            "佳人得得同来看，萸菊年年却懒搴。"
        ],
        "title": "又次刘学录韵",
        "id": "d58ae90d-9cf8-41cd-900c-cb3dfc2c1541"
    },
    {
        "author": "陈宓",
        "paragraphs": [
            "一泓渴济万夫焦，去作沧溟蚤暮潮。",
            "我欲结亭观远景，距城七里不为遥。",
            "疏泉凿石作漥池，乱石堆中竹最宜。",
            "风动琅玕和玉佩，个中律吕少人知。"
        ],
        "title": "忆饮井",
        "id": "5a2b9866-41b6-4c3f-8b90-8f8f9fc97dc4"
    },
    {
        "author": "陈宓",
        "paragraphs": [
            "延平山水东南冠，连岁何辜致许菑。",
            "积雨堤防宜有素，後时悔懊谩兴哀。"
        ],
        "title": "闻延平水沴  其一",
        "id": "30885763-6b08-41ee-baaf-550bc7340736"
    },
    {
        "author": "陈宓",
        "paragraphs": [
            "鹳鸣早合迁崖际，渔唱先教集岸隈。",
            "见说高楼如小舫，呼号声杂怒涛豗。"
        ],
        "title": "闻延平水沴  其二",
        "id": "8e5fde5f-a0a3-4853-82b9-ce9cab69c3c5"
    },
    {
        "author": "陈宓",
        "paragraphs": [
            "我是延平旧史君，忍闻水沴欲销魂。",
            "人言辛酉溪流涨，更减今年丈二痕。"
        ],
        "title": "闻延平水沴  其三",
        "id": "b052712a-985b-47df-9c1f-98faf2775a5a"
    },
    {
        "author": "陈宓",
        "paragraphs": [
            "鲤湖仙去几何年，翠壁苍崖峻属天。",
            "愧我衰踪滞尘土，羡君逸足跨云烟。",
            "惊天姓字名濡隠，无地楼台旧相贤。",
            "莫道迹陈人已远，联镳到处草犹妍。"
        ],
        "title": "简山行诸丈",
        "id": "72bd3a77-aa68-4bc6-ab6d-7c779ed4b1e3"
    },
    {
        "author": "陈宓",
        "paragraphs": [
            "浓阴尚想升平日，老干曾经五百年。",
            "商略正须凭众口，品题谁敢继先贤。",
            "素团比玉清仍润，繁颗如星艳欲然。",
            "天予瓌奇资赋咏，况当诗思似流泉。"
        ],
        "title": "次刘制干潜夫趣续谱韵",
        "id": "98f47cf0-8430-4e4b-b7c1-71adfb30f26b"
    },
    {
        "author": "陈宓",
        "paragraphs": [
            "泉石膏肓世欲忘，扁舟更遡寿湖光。",
            "也知他日持荷橐，不似闲时制芰裳。",
            "雨後尚余新稻熟，风前偏觉荔枝香。",
            "人生有禄亲头白，万石何如宦本乡。"
        ],
        "title": "次方云台韵",
        "id": "b24c11fe-ea7e-4d28-b5c1-c72ddf386f0e"
    },
    {
        "author": "陈宓",
        "paragraphs": [
            "半春积雨逗浓寒，陇亩都翻宿藁残。",
            "要得三秋□成熟，直须千里绝高干。",
            "瘵疲悉振惭无力，租赋频蠲觉更难。",
            "頼有诗人知中意，佳篇时遣鄙怀宽。"
        ],
        "title": "与杨信斋",
        "id": "ef704798-bb46-4631-99a3-c4490d2ba549"
    },
    {
        "author": "陈宓",
        "paragraphs": [
            "故宫龙德尚如新，忍使衣冠拜虏尘。",
            "九世旧雠犹有憾，百年中国岂无人。",
            "金缯第一休教遣，伯侄从今莫强亲。",
            "天与此时那可共，堂堂虏使正精神。"
        ],
        "title": "嘉定间赠丁寺丞使虏",
        "id": "fec6e1da-1f23-46d9-8713-7102017e06c7"
    },
    {
        "author": "陈宓",
        "paragraphs": [
            "制阃宣劳已再朞，胸中方寸了无私。",
            "谁言今日平齐策，不似当年代蔡时。",
            "马上陈琳能草檄，幕中韩愈更长诗。",
            "休嫌衡岳官曹冷，文士何尝系职司。"
        ],
        "title": "和刘制干潜夫",
        "id": "e248aadf-d4d3-4a8d-aeea-954a461e8697"
    },
    {
        "author": "陈宓",
        "paragraphs": [
            "小舟初具似渔家，一曲清溪便可夸。",
            "垂钓便能升跃鲤，归篙时复带栖鸦。",
            "园亭不扫心长静，水竹无多镜自华。",
            "暇日傥来同笑语，书囊诗卷未应涯。"
        ],
        "title": "和傅监仓南园游船",
        "id": "ee6b9706-569b-4375-9ed2-b8a37430a668"
    },
    {
        "author": "陈宓",
        "paragraphs": [
            "三年渴想玉堂红，六月都随一夜风。",
            "却忆去年当此际，一时台府馈筠笼。"
        ],
        "title": "六月三日大风雨蔡忠惠家玉堂红一洗而尽因忆去年三山帅宪各致馈",
        "id": "881df4ee-0261-44d6-866c-20c664658d9c"
    },
    {
        "author": "陈宓",
        "paragraphs": [
            "天河凿就余三亩，腊雨增成四尺波。",
            "我与同寮来共看，一时都喜镜初磨。"
        ],
        "title": "与赵录参游东湖  其一",
        "id": "34a2b0ed-2d2b-4a0b-8b8c-1070b03c2af6"
    },
    {
        "author": "陈宓",
        "paragraphs": [
            "四山围绕池居内，百雉周遭人莫过。",
            "此是延平新胜概，月明拟办一渔蓑。"
        ],
        "title": "与赵录参游东湖  其二",
        "id": "ba792e63-233f-4aca-89dd-800a701e041f"
    },
    {
        "author": "陈宓",
        "paragraphs": [
            "洞中流水云门乐，崖上寒莎伏帝裳。",
            "觌面突高三百尺，拟将金薤托琳琅。"
        ],
        "title": "延平凤山",
        "id": "770b6fdd-b944-4988-8422-30263f85c34d"
    },
    {
        "author": "陈宓",
        "paragraphs": [
            "好山四遶作银屏，秀水忝流玉样青。",
            "雨後龙精穿皦日，夜初渔火混疎星。",
            "踌躇直拟长来宅，取次都堪小结亭。",
            "谩酌三杯求一醉，终然心事独醒醒。"
        ],
        "title": "题延平招演堂",
        "id": "753921e8-6d39-45ed-aa34-fba4b02a4d4a"
    },
    {
        "author": "陈宓",
        "paragraphs": [
            "君侯来佐刺桐乡，小试聊看主贡场。",
            "新辟千间欢万士，尽医百蠹处奇方。"
        ],
        "title": "和泉州施通判  其一",
        "id": "4f2e9c5c-db82-46fb-9c72-8b04c8609b88"
    },
    {
        "author": "陈宓",
        "paragraphs": [
            "清源古郡多堪纪，识远才雄有几人。",
            "片善可为垂後训，搜罗诗景一时新。"
        ],
        "title": "和泉州施通判  其二",
        "id": "5631a899-5c2e-49fc-b69b-c11826c1cc63"
    },
    {
        "author": "陈宓",
        "paragraphs": [
            "物性由来易变迁，精金百炼始知坚。",
            "相逢即别无佳语，有负殷懃见赠篇。"
        ],
        "title": "和泉州施通判  其三",
        "id": "c8d37010-30ba-4a67-8ce9-112edbb41c9f"
    },
    {
        "author": "陈宓",
        "paragraphs": [
            "纸帐无风纸被温，何殊锦段与绵屯。",
            "若知睡里真滋味，组丽由来不足论。"
        ],
        "title": "和泉州施通判  其四",
        "id": "55789df9-69a5-40e6-9e70-151ae435d739"
    },
    {
        "author": "陈宓",
        "paragraphs": [
            "当年巨刃劈崖开，便拥双虬海上来。",
            "旧迹几年甘隠雾，新名一日怕惊雷。",
            "池边有地惟生茝，石上无泥更植梅。",
            "酷似庐山难忘处，卧龙白鹿勘书台。"
        ],
        "tags": [
            "庐山"
        ],
        "title": "题西淙",
        "id": "98f3d605-eb26-4ff0-a08b-a5e5dd2dd6c3"
    },
    {
        "author": "陈宓",
        "paragraphs": [
            "八十年前一笔门，须将旧事与重论。",
            "幸承显考箕裘後，全頼宣尼典籍存。",
            "道统精微传舜禹，性原善恶辨杨孙。",
            "学由践履工夫入，敬义当稽六二坤。"
        ],
        "title": "因读鲁论赓潘丈韵",
        "id": "9b52cf25-c83d-4851-b1f6-30809b60e052"
    },
    {
        "author": "陈宓",
        "paragraphs": [
            "寿溪百里荐寒流，来护杨君少尹丘。",
            "三复先公当日翰，重修处士旧时楼。",
            "高山不减八千仞，往事空余五十秋。",
            "辟作小斋教子侄，好将万卷着双眸。"
        ],
        "title": "题丰颖楼",
        "id": "17d50848-65ed-4069-adf8-541e9950bd7e"
    },
    {
        "author": "陈宓",
        "paragraphs": [
            "天公特地放初晴，许我联镳琬琰行。",
            "新着茅亭凭到晚，难将一字扁佳名。"
        ],
        "title": "同潘丈游东平瀑  其一",
        "id": "13edd20c-c416-4af3-895b-29e735a01c1e"
    },
    {
        "author": "陈宓",
        "paragraphs": [
            "喧天动地作惊霆，生定中扃转更宁。",
            "三叠飞泉凝似雾，却疑石转解过灵。"
        ],
        "title": "同潘丈游东平瀑  其二",
        "id": "9db01cff-7b31-42f2-9c6a-249ada86e233"
    },
    {
        "author": "陈宓",
        "paragraphs": [
            "水深厉涉祇肩舆，未信当年子产疎。",
            "到得中流心不竞，等闲一叶去凌虚。"
        ],
        "title": "同潘丈游东平瀑  其三",
        "id": "14977058-5420-48d8-a35f-2c84d444b505"
    },
    {
        "author": "陈宓",
        "paragraphs": [
            "农家累月望云霓，多谢贤侯恳切祈。",
            "群望三旬几遍走，百川一夜忽东之。",
            "天心感格真堪必，岁事丰登尚可期。",
            "和气致祥非诞语，愿将此意播声诗。"
        ],
        "title": "次楼宗簿祷雨韵",
        "id": "0de1545a-b3ee-4470-af92-37c3603316c7"
    },
    {
        "author": "陈宓",
        "paragraphs": [
            "小酌一杯金凿落，共听终席玉潺湲。",
            "何时筑室屏山侧，静与秋蟾作伴眠。"
        ],
        "title": "忆天台之游",
        "id": "0b647a3c-3133-4e0e-a7fb-04005c5ef245"
    },
    {
        "author": "陈宓",
        "paragraphs": [
            "春前桃李谩纷纷，梅後冰标独有君。",
            "莫将今日推明日，要看三分到七分。"
        ],
        "title": "约潘丈及小喻登横玉台观木香酴醾  其一",
        "id": "42665ca6-b807-44e6-b014-66357c814bc4"
    },
    {
        "author": "陈宓",
        "paragraphs": [
            "暮年无事挂胸怀，祇为酴醾筑此台。",
            "恰似唐朝元会日，露翻珠翠六宫来。"
        ],
        "title": "约潘丈及小喻登横玉台观木香酴醾  其二",
        "id": "7a4fd933-6e59-44dd-92ed-fa736ee2ad95"
    },
    {
        "author": "陈宓",
        "paragraphs": [
            "横玉初登斗样台，倚栏一带雪花堆。",
            "儿时亲见前朝事，不忍春深载酒来。"
        ],
        "title": "横玉台",
        "id": "1b7ef016-0cbe-4030-9279-9f605c40b91d"
    },
    {
        "author": "陈宓",
        "paragraphs": [
            "春融四泽形如介，着我茅亭跨此间。",
            "纵使戴星朝玉阙，终输乘月看金澜。"
        ],
        "title": "介亭",
        "id": "a46fe0e6-74cb-4de2-9f17-52859b25eca8"
    },
    {
        "author": "陈宓",
        "paragraphs": [
            "台成草草怕花残，趁得香浓一凭栏。",
            "忽见四围澄碧绕，懒将双眼向花看。"
        ],
        "title": "添筑横玉再赋  其一",
        "id": "45935111-cdfc-4a0a-88f3-d82511fd6a9b"
    },
    {
        "author": "陈宓",
        "paragraphs": [
            "一花烂熳一花残，先後无时不傍栏。",
            "春到园林元不老，请君细把化工看。"
        ],
        "title": "添筑横玉再赋  其二",
        "id": "47e5d115-8804-48ea-9f77-e1b0dc903c21"
    },
    {
        "author": "陈宓",
        "paragraphs": [
            "朝辞岩禁暮荒城，底是人间辱与荣。",
            "料得胸中无点累，每于夜半省钟声。"
        ],
        "title": "寄鹤山魏侍郎  其一",
        "id": "f5654bb9-6e4e-47d8-af47-e2fbb39155a0"
    },
    {
        "author": "陈宓",
        "paragraphs": [
            "濂洛遗音喜复鸣，未由会面只心倾。",
            "平生格物工夫到，好恶真如月样明。"
        ],
        "title": "寄鹤山魏侍郎  其二",
        "id": "85685194-0da0-4282-a9ce-4085f2b86498"
    },
    {
        "author": "陈宓",
        "paragraphs": [
            "草草三间旧揭名，中藏一片爱君诚。",
            "骚人赋尽群芳卉，得似梅边读易清。"
        ],
        "title": "寄鹤山魏侍郎  其三",
        "id": "8be61e64-232c-462a-8f8b-77d319b6814b"
    },
    {
        "author": "陈宓",
        "paragraphs": [
            "白镴镕成滴水池，新荷初展溅珠玑。",
            "一丝昼夜无时息，胜似甘霖六月飞。"
        ],
        "title": "掬水锡壶",
        "id": "b68a1e90-bb5a-4ae5-b489-d6aae887d5ba"
    },
    {
        "author": "陈宓",
        "paragraphs": [
            "山海前陈远景多，一泓冰雪醒沉痾。",
            "凭谁六月同来看，奈此清风爽气何。"
        ],
        "title": "饮井多景亭",
        "id": "82d69d54-8a7b-41c7-986e-a4b7e7d28c72"
    },
    {
        "author": "陈宓",
        "paragraphs": [
            "东湖觌面本情亲，到得东湖动隔旬。",
            "若道四并成浪语，如何寸步不由人。"
        ],
        "title": "谢潘瓜山游东湖惠诗",
        "id": "e6536f9a-cbed-4ef4-8259-24c11baa257c"
    },
    {
        "author": "陈宓",
        "paragraphs": [
            "楼高二丈只三间，四面平畴绕海山。",
            "白水青秧开凈练，碧峦苍巘拥妆鬟。",
            "静中始觉干坤大，老去唯思岁月悭。",
            "但愿心田如此阔，一生到了得清闲。"
        ],
        "title": "题新创南楼榜曰宽闲",
        "id": "c3620e39-07b3-4e3d-a77e-914c0a60c3f7"
    },
    {
        "author": "陈宓",
        "paragraphs": [
            "江上分来三寸瑶，殷勤海若道寒潮。",
            "尽将马甲深深锁，好把鸾刀款款挑。",
            "榼酒怪来星不醉，杯羹元是雪难消。",
            "若将陈紫同时赏，饮罢身端在泬寥。"
        ],
        "title": "江瑶柱",
        "id": "9cca3b64-d9d5-4227-bea5-a8c60b248373"
    },
    {
        "author": "陈宓",
        "paragraphs": [
            "漫漫红紫是谁栽，八月春风暗里来。",
            "过眼纷纷难尽忆，殷勤却看稻花开。"
        ],
        "title": "八月五日妙寂道中  其一",
        "id": "c5d97f99-df47-479d-8e88-4bf62c406488"
    },
    {
        "author": "陈宓",
        "paragraphs": [
            "山间万点缀黄琼，尽是秋光酿得成。",
            "残暑满城痴未退，一枝能使去兼程。"
        ],
        "title": "八月五日妙寂道中  其二",
        "id": "9c01a523-807a-445e-9e52-09eb36bfeb9a"
    },
    {
        "author": "陈宓",
        "paragraphs": [
            "移根烈日倍常炎，渴作油云欲雨占。",
            "抱瓮自惭衰矣久，翻盆喜得沛然沾。"
        ],
        "title": "移花",
        "id": "93492286-1a63-49db-b984-57f930192478"
    },
    {
        "author": "陈宓",
        "paragraphs": [
            "近学陶公小辟窗，境闲地迥壮心降。",
            "临阶曲水清堪照，隔槛奇峰勇莫扛。",
            "静对每嗟人尚独，清标长想玉难双。",
            "新诗忽自龙门坠，纸上波涛更击撞。"
        ],
        "title": "和林堂长韵  其一",
        "id": "31068330-71e5-4786-8a61-4b4cf915b2bb"
    },
    {
        "author": "陈宓",
        "paragraphs": [
            "山斋尽日激清湍，未许人间俗客看。",
            "捣药暇时来舞鹤，诵书声里答鸣鸾。",
            "千年正统源流远，三圣遗书简牍残。",
            "顾我何年陪讲席，未应剑水旧盟寒。"
        ],
        "title": "和林堂长韵  其二",
        "id": "10b0fcc9-042b-44e1-b1e3-3a473c686177"
    },
    {
        "author": "陈宓",
        "paragraphs": [
            "一株相伴古城隈，日日扶筇探未开。",
            "除是风饕还暂往，若教雪压亦须来。"
        ],
        "title": "次刘学录梅韵  其一",
        "id": "793f4385-6470-4fd8-8f46-77b9a2471a72"
    },
    {
        "author": "陈宓",
        "paragraphs": [
            "春风来信已分明，不待骚人玉笛横。",
            "莫道未开难等候，开时却恐转关情。"
        ],
        "title": "次刘学录梅韵  其二",
        "id": "01c2d2fc-ab99-4fbc-bc41-2ec88c460e58"
    },
    {
        "author": "陈宓",
        "paragraphs": [
            "明珠的皪逞妍姿，倏见风前舞袖披。",
            "祇是嚼芳酸已露，况当小雨弄黄时。"
        ],
        "title": "次刘学录梅韵  其三",
        "id": "93827788-8627-4022-8959-337c7f968811"
    },
    {
        "author": "陈宓",
        "paragraphs": [
            "琼裾初到似含羞，剩拟人间款曲留。",
            "祇恐寒夜归去蚤，先须秉烛问端由。"
        ],
        "title": "次刘学录梅韵  其四",
        "id": "471808c4-2a51-4e1b-8872-e9507454d7ec"
    },
    {
        "author": "陈宓",
        "paragraphs": [
            "南方地暖开仍早，容易离思岁月长。",
            "幸有高人知此意，山游百度又何妨。"
        ],
        "title": "次刘学录梅韵  其五",
        "id": "6aeb05d3-ed2e-420a-a844-d8b7480c2036"
    },
    {
        "author": "陈宓",
        "paragraphs": [
            "荷张万盖迎仙舰，葵卷千旗拥将坛。",
            "顾我从来嗤羽化，饱看仍不负空餐。"
        ],
        "title": "同柯兄游东湖",
        "id": "a67f8535-df13-4079-860f-8225f4e8877d"
    },
    {
        "author": "陈宓",
        "paragraphs": [
            "青罗千丈拶窗排，玉树移从海底栽。",
            "夜半偏能延月住，暑深长是挹凉来。",
            "竹君似欠封侯骨，松老难当翰□□。",
            "□□仁皇群玉宴，诸贤一叶拜金杯。"
        ],
        "title": "西窗芭蕉",
        "id": "f12eada9-d085-44d8-9319-a26ca2a0b973"
    },
    {
        "author": "陈宓",
        "paragraphs": [
            "西桥小小似垂虹，十里熏风胯下通。",
            "万盖红妆都不看，壶公立在月明中。"
        ],
        "title": "西桥玩月  其一",
        "id": "3aa27725-bd27-4985-9c51-120536b2b690"
    },
    {
        "author": "陈宓",
        "paragraphs": [
            "一月那知几日明，望舒端正对佳晴。",
            "池台跬步城无禁，纵病何能不动情。"
        ],
        "title": "西桥玩月  其二",
        "id": "77f53945-f6a8-47ed-9b51-c94ada58f886"
    },
    {
        "author": "陈宓",
        "paragraphs": [
            "先世栽来四十年，南园魏紫始名传。",
            "丁香乍翠兰芬烈，龙脑初开玉色鲜。",
            "可踵蔡家名翰苑，谁夸乌石擅山前。",
            "追思往事浑如昨，食罢无言意惘然。"
        ],
        "title": "南园荔子熟名曰魏紫盖是陈家紫种以先公赐封大名地冠之",
        "id": "10d8cd1c-91f9-4d65-9c7f-92c40c897fac"
    },
    {
        "author": "陈宓",
        "paragraphs": [
            "森森九桂植岩幽，所谓伊人在一洲。",
            "别後道尊君可慕，病余学废我堪羞。",
            "雪惊新白传佳咏，云□残黄会晚秋。",
            "多谢联镳垂访意，疎慵犹可诲还不。"
        ],
        "title": "延平范子登同侄祖年见访惠诗次韵",
        "id": "c090ef52-c16a-4c67-a4e7-071d5d9173f9"
    },
    {
        "author": "陈宓",
        "paragraphs": [
            "中腴外劲介如坚，能伴寒松晚菊鲜。",
            "闻道元城心似铁，故教持向蛤蜊前。"
        ],
        "title": "次刘学录韵并以胡桃寄之",
        "id": "0ba27add-2483-4034-8144-ae352a39cbf8"
    },
    {
        "author": "陈宓",
        "paragraphs": [
            "一秋好处黄叶节，自昔名言不浪传。",
            "八日登高胜九日，今年不饮便明年。"
        ],
        "title": "重九前一日刘学录以诗招潘杨二丈登高二丈辞之刘以诗见寄仍和之",
        "id": "eacebd60-1535-4a53-b87c-bde012555af7"
    },
    {
        "author": "陈宓",
        "paragraphs": [
            "年来日日候阴晴，浑是耕耘陇上人。",
            "但得鸡豚欢里社，敢将蛊鼠累陶钧。"
        ],
        "title": "又和喜晴",
        "id": "fe54301f-7c11-4980-9b62-3da6ee10cc43"
    },
    {
        "author": "陈宓",
        "paragraphs": [
            "三麾一节已难堪，更蒙天恩馆职忝。",
            "居士本来还旧服，丛祠犹复戴华簪。",
            "身微国效将安用，家窃官供祇自惭。",
            "料得清时耕𤱶亩，未应朝夕缺瓶甔。"
        ],
        "title": "偶题",
        "id": "8dd002e2-81e6-4001-840b-ff1afac26031"
    },
    {
        "author": "陈宓",
        "paragraphs": [
            "老来岁月去如流，佳节前期约共游。",
            "玉露尽驱三伏暑，银蟾堪□作中秋。",
            "交朋得暇频相过，身世须忘百不忧。",
            "尚有读书心未足，寒光凭为洗双眸。"
        ],
        "title": "八月八夕邀刘学录",
        "id": "6499d9dd-7aa2-40e4-a904-f4e84b204ae2"
    },
    {
        "author": "陈宓",
        "paragraphs": [
            "四时丹桂年年好，万岁青娥个个妍。",
            "但看世人生与老，不愁玉兔缺仍圆。",
            "攻侵属国雪中节，巧趁鸱夷烟际船。",
            "我把清光贮胸次，从教飞辙碧宵缘。"
        ],
        "title": "中秋夕无月前两夕皆明",
        "id": "eb66c1f6-8693-46d5-ac7e-72d642667c61"
    },
    {
        "author": "陈宓",
        "paragraphs": [
            "去年八月登高集，今岁依然共此筵。",
            "莫讶霜毛成种种，且欣露蘂已鲜鲜。",
            "小桥拟换香山版，曲岸新成范蠡船。",
            "少年青春还易度，不如来看晚秋天。"
        ],
        "title": "招刘学录",
        "id": "98d74a0f-be19-46bd-80c5-1854e3b3caf5"
    },
    {
        "author": "陈宓",
        "paragraphs": [
            "人道杨花浑似雪，那知雪不似杨花。",
            "春深解送余寒去，昼永偏依丽日斜。",
            "点缀楼台成绘画，发挥桃李作奢华。",
            "多情不忍轻离别，笑杀飞霙便委沙。"
        ],
        "title": "柳絮",
        "id": "8535f985-a956-4512-9aa5-d67ea5b7d3de"
    },
    {
        "author": "陈宓",
        "paragraphs": [
            "壶山相对自童儿，五十分能蟹井窥。",
            "寄语诸君休惮险，更须脚力验它时。"
        ],
        "title": "游壶山绝顶呈同游诸友",
        "id": "079b4eb9-af4b-4d99-9ded-fdc8eb4fe1ad"
    },
    {
        "author": "陈宓",
        "paragraphs": [
            "雨雪成泥没膝深，暑风如灼转难禁。",
            "愿开周道平夷砥，更植甘棠蔽芾阴。",
            "少借缁黄多暇力，只捐燕飨有余金。",
            "当年闽帅留遗迹，来往行人感至今。"
        ],
        "title": "呈江西赵仓及真帅",
        "id": "080dda7a-3ec1-4e64-9976-97b946a16548"
    },
    {
        "author": "陈宓",
        "paragraphs": [
            "仰瞻新像凛清秋，犹带当时体国忧。",
            "听断直教心悦服，抚縻端自意诚求。",
            "遂令百世思嚬笑，不但三年绝叹愁。",
            "甲子一周遗爱在，後来多少踵前修。"
        ],
        "title": "题王忠文公新祠",
        "id": "7361387f-87ed-4197-81d5-09affc65d97e"
    },
    {
        "author": "陈宓",
        "paragraphs": [
            "中年早透利名关，坐看孤云际海还。",
            "昼静架书偏悦目，秋凉庭树倍怡颜。",
            "不陪长者终朝诲，那得尘踪一日闲。",
            "我亦小园初种竹，请君来闯出篱斑。"
        ],
        "title": "次刘学录韵",
        "id": "c12aff6b-0058-4ddf-b6ac-c5e0e01a5f21"
    },
    {
        "author": "陈宓",
        "paragraphs": [
            "一别清凉十二秋，仙翁已作九霄游。",
            "急披龙具壶山麓，来会牛眠苏岭头。",
            "事业直须关宇宙，身名莫使负山丘。",
            "临分相勉无它语，道学难收岁不留。"
        ],
        "title": "往桐城会傅侍郎葬次苏教思恭韵",
        "id": "9077c5ce-6227-4291-b065-abf38ca3de1d"
    },
    {
        "author": "陈宓",
        "paragraphs": [
            "七闽徧数刺桐州，自昔贤侯惠爱留。",
            "洛水桥新浑似昨，梅溪人诵不能休。",
            "近来善政称三最，相继清名照九秋。",
            "我别十年思一到，不知何日此心酬。"
        ],
        "title": "次泉守游郎中  其一",
        "id": "22214870-6a6d-47c6-8d18-2730c42b7d30"
    },
    {
        "author": "陈宓",
        "paragraphs": [
            "穷山野老腹应便，冕黻朝天袂屡牵。",
            "黄霸拟登三事列，寇恂仍借一朞年。",
            "极知公意山林峦，自是天心鳏寡怜。",
            "顾我闲人邻邑住，密依仁政亦熙然。"
        ],
        "title": "次泉守游郎中  其二",
        "id": "cc40e59e-7947-46c8-8ad5-5895761fb308"
    },
    {
        "author": "陈宓",
        "paragraphs": [
            "溪山镇日不离门，一市人家自寂喧。",
            "居士本非为素隠，小窗端合胜华轩。",
            "同时桃李惊开蚤，晚岁松篁喜独存。",
            "我最爱山思觅暇，袖琴来听玉潺湲。"
        ],
        "title": "陈遂乡有墅在枫亭扁曰廛山求诗寄之",
        "id": "e39243b5-0cb5-4206-944a-7ce04b360096"
    },
    {
        "author": "陈宓",
        "paragraphs": [
            "雨後杨花扑藕芽，东君雅兴正雄夸。",
            "酴醾叠叠能香玉，蛱蝶纷纷解舞花。",
            "夜暖蟾光初可玩，昼长乌景未应斜。",
            "东湖水满清明近，来看三分欲拆葩。"
        ],
        "title": "横玉台",
        "id": "a3fd3d6e-fe5b-4d26-aa63-3a1869217b1f"
    },
    {
        "author": "陈宓",
        "paragraphs": [
            "草堂南望到无因，遥想芒鞋避暑尘。",
            "六月携家玩泉石，大飞惊见此山人。"
        ],
        "title": "寄喻景山",
        "id": "06981b16-58a6-43d2-897b-3898bdee93ac"
    },
    {
        "author": "陈宓",
        "paragraphs": [
            "簪组虚加病倦身，暮年始羡葛天民。",
            "门前幸有田堪治，旋买渔舠学放纶。"
        ],
        "title": "和刘学录韵  其一",
        "id": "e40e0d43-8081-4e2c-a196-abed963377e7"
    },
    {
        "author": "陈宓",
        "paragraphs": [
            "壶公千载嶙峋面，今日开奁满镜春。",
            "玉立插□长不老，比之太白更精神。"
        ],
        "title": "和刘学录韵  其二",
        "id": "e8ba5787-2855-4b2e-be70-ce25714808a5"
    },
    {
        "author": "陈宓",
        "paragraphs": [
            "两堤已着金丝缕，平岸行看翠羽茵。",
            "春昼渐长无一事，舣舟日日待诗人。"
        ],
        "title": "和刘学录韵  其三",
        "id": "65c58e84-ce77-47a7-b160-190232d5dd92"
    },
    {
        "author": "陈宓",
        "paragraphs": [
            "清时自昔有闲人，不独巢由作外臣。",
            "圣宋每容求退士，名公多得自由身。",
            "年将六十仍衰病，才乏锱铢过忝尘。",
            "若待挂冠年事至，伊谁尽得七旬春。"
        ],
        "title": "谢刘学录惠诗",
        "id": "eb2b8ffb-bc69-4895-812a-e31acc03819c"
    },
    {
        "author": "陈宓",
        "paragraphs": [
            "见雪方知惜早梅，飞英久已入清罍。",
            "青春不觉堂堂至，白发从教急急催。",
            "守令仁风能远被，袴襦和气已先回。",
            "从今野老安田里，拟向新年庆大来。"
        ],
        "title": "赓莆田黄宰梅韵",
        "id": "c0008982-111d-4260-ad30-62f5c78b8cb4"
    },
    {
        "author": "陈宓",
        "paragraphs": [
            "君怜我已是衰翁，乞与长身小圃中。",
            "不待儿童须远井，眼前双紫烂熏风。"
        ],
        "title": "谢东园主人惠荔枝陈紫栽  其一",
        "id": "dbcd7955-f0ed-4c25-930e-a33cbbae0963"
    },
    {
        "author": "陈宓",
        "paragraphs": [
            "千年老干对壶峰，不数槐庭两翠龙。",
            "六月熏风腾彩笔，赤瑛苍璧画图供。"
        ],
        "title": "谢东园主人惠荔枝陈紫栽  其二",
        "id": "be71e82b-5fb9-4b8e-aa62-b51acaf5c7ce"
    },
    {
        "author": "陈宓",
        "paragraphs": [
            "肺热仍当六月间，文园多病正求安。",
            "何人乞与黄金掌，玉屑清秋露作团。"
        ],
        "title": "谢东庵方处士惠荔枝并诗",
        "id": "30556de6-39e9-4efe-befb-097ed601cb41"
    },
    {
        "author": "陈宓",
        "paragraphs": [
            "诵君盈轴三山咏，唤起前回二纪游。",
            "老我无因重一到，时将佳句洗昏眸。"
        ],
        "title": "承刘学录示三山佳咏兼欲下旬仙鲤湖宿约以诗谢之  其一",
        "id": "f28e24b9-3dab-44a2-8d15-dc39a4ddf887"
    },
    {
        "author": "陈宓",
        "paragraphs": [
            "六年作意观仙鲤，未得清闲自在身。",
            "近日孙归娱膝下，拟拚三日奉高人。"
        ],
        "title": "承刘学录示三山佳咏兼欲下旬仙鲤湖宿约以诗谢之  其二",
        "id": "2b3433eb-53c3-4c8f-9501-9fd3c3c609c2"
    },
    {
        "author": "陈宓",
        "paragraphs": [
            "秋声又向耳边鸣，转眼平头六十人。",
            "最是读书难久坐，不甘空负百年身。"
        ],
        "title": "承刘学录示三山佳咏兼欲下旬仙鲤湖宿约以诗谢之  其三",
        "id": "c98db995-eb32-40be-895e-35e51cf5591f"
    },
    {
        "author": "陈宓",
        "paragraphs": [
            "藤床竹簟称羸身，独卧空斋绝点尘。",
            "更有池台堪却暑，一生清苦愧先人。"
        ],
        "title": "承刘学录示三山佳咏兼欲下旬仙鲤湖宿约以诗谢之  其四",
        "id": "b98abd8a-4373-484e-b661-27040d1548ee"
    },
    {
        "author": "陈宓",
        "paragraphs": [
            "先生心事本韬藏，无奈诗名宇宙香。",
            "古柏干隆宜壑卧，野梅心苦不羹尝。",
            "百年忽遇中兴主，九袠犹烦告老章。",
            "岁晚雪深难出户，谢篇遥拜德公床。"
        ],
        "title": "谢赵昌父寄诗",
        "id": "39d3b08c-0bab-4772-b1c1-dd882de24b2f"
    },
    {
        "author": "陈宓",
        "paragraphs": [
            "积雨东湖久不游，清风忽送瑞香浮。",
            "初疑并咮鸾窥镜，元是同心友聚头。",
            "我已收身栖𤱶亩，君看盛事擅闽瓯。",
            "从今有月皆佳夕，旋办轻舠遡碧流。"
        ],
        "title": "东湖有双莲之瑞赓潘瓜山韵",
        "id": "9e90e378-e64e-44fe-a5ff-993d54da23ff"
    },
    {
        "author": "陈宓",
        "paragraphs": [
            "亭亭玉立谢栽培，却笑凡花杂草莱。",
            "水面不教蜂蝶见，天边偏引鹭鸥来。",
            "化工岂是夸呈瑞，人意何须岂妄猜。",
            "并秀六房如可信，里中他日又公台。"
        ],
        "title": "又赓刘学录双莲韵",
        "id": "73b5f8ae-3ca6-4e3d-9e6c-95e8f15cc06e"
    },
    {
        "author": "陈宓",
        "paragraphs": [
            "千竿修碧凈无尘，长伴先生自在身。",
            "万卷旧书中夜烛，满怀和气四时春。",
            "长年潄炼颜如玉，一字推敲句有神。",
            "请践往时渔艇约，夜深共话两三人。"
        ],
        "title": "又和刘学录",
        "id": "3ad2afe6-2450-4ada-903d-f8a931e82c45"
    },
    {
        "author": "陈宓",
        "paragraphs": [
            "海山深处拥旌旗，六十红颜未是迟。",
            "千里行程中道返，百年心事几人知。",
            "近家园小堪娱目，插架书多足课儿。",
            "闲看好山忙作吏，主人得计祇缘思。"
        ],
        "title": "叶吉阳赴任中道而返作居思堂以自娱以诗赠之",
        "id": "d778acb9-b0b9-4a85-ae7a-456991e0b2b8"
    },
    {
        "author": "陈宓",
        "paragraphs": [
            "昔人创业无穷思，张大由来在子孙。",
            "轮奂已成张老室，驷轩行看汉于门。",
            "诗书古训时时习，孝友家风世世存。",
            "闻道董帷勤课子，不妨游息有名园。"
        ],
        "title": "题陈君肯堂",
        "id": "2daa3344-3797-414e-83cc-19b223a0cebd"
    },
    {
        "author": "陈宓",
        "paragraphs": [
            "一年拟待中秋夕，连日频闻正午雷。",
            "天若有心开玉匣，月应无恨入金罍。",
            "素娥与我元无分，秀句凭君试为催。",
            "取出团圆盈天璧，不教留在白云堆。"
        ],
        "title": "约刘学录同潘喻二丈集沧洲",
        "id": "2fed402b-015d-4816-a031-d094c12d392a"
    },
    {
        "author": "陈宓",
        "paragraphs": [
            "去年今夕晴还雨，今岁连朝雨忽晴。",
            "不请高人来共看，月华肯十分明。"
        ],
        "title": "次年又约二丈集沧洲  其一",
        "id": "a5710685-852a-4212-be8e-20fbbf4130c6"
    },
    {
        "author": "陈宓",
        "paragraphs": [
            "沧洲荷盖已先枯，嫩处犹堪酌酒壶。",
            "小舫共游期到晓，夜深尚可觅寒鲈。"
        ],
        "title": "次年又约二丈集沧洲  其二",
        "id": "74d93943-a60a-42a6-a622-6502b628a771"
    },
    {
        "author": "陈宓",
        "paragraphs": [
            "此心无日不风沂，常恐春随柳絮飞。",
            "才觉迷途先独复，便于安危作真归。",
            "生来理欲虽殊本，转处危微在一机。",
            "同志愿言勤讽咏，莫教古瑟至音希。"
        ],
        "title": "和潘丈四子诗韵",
        "id": "6e70c45e-4e08-47bc-9af3-d22cceb75487"
    },
    {
        "author": "陈宓",
        "paragraphs": [
            "不杯神观已陶然，三四蓬壶小有天。",
            "当日流霞唯一盏，却输玉妪是真仙。"
        ],
        "title": "酌建阳王氏酒",
        "id": "b1bd94c6-62ed-4176-beb1-817d13ba1916"
    },
    {
        "author": "陈宓",
        "paragraphs": [
            "三年八日登高集，喜趁衰年尚健身。",
            "不为黄华浮白酒，世间难得是闲人。"
        ],
        "title": "约潘瓜山刘学录登高  其一",
        "id": "147293f8-08da-48f7-98c8-0a7d401c4f13"
    },
    {
        "author": "陈宓",
        "paragraphs": [
            "闻君欲作三山客，且约先衔九日杯。",
            "莫道隔年方再会，芙蓉恰恰遶湖开。"
        ],
        "title": "约潘瓜山刘学录登高  其二",
        "id": "6de96385-2858-44a9-8ec8-eee90cf3312d"
    },
    {
        "author": "陈宓",
        "paragraphs": [
            "幽人巧琢紫璠玙，中贮琅玕一尺余。",
            "怪石嵌岩苔藓古，坐移衡霍入吾庐。"
        ],
        "title": "谢东园主人惠竹石以紫石盆贮之",
        "id": "96e77aca-cf93-41a4-a961-e947245c9464"
    },
    {
        "author": "陈宓",
        "paragraphs": [
            "不到南山逐胜游，新诗题遍柳公楼。",
            "须驱尘世蚊蝱暑，唤起云天鵰鹗秋。",
            "醆斝献酬依未荫，笑谈喧寂间川流。",
            "自怜因病成慵懒，一日那无一日休。"
        ],
        "title": "潘丈游南寺灵岩天台回遂呈刘学录",
        "id": "9607cdda-a553-4ffb-8c7c-67f916dc2d8c"
    },
    {
        "author": "陈宓",
        "paragraphs": [
            "凌晨避暑作清游，烈日方中悚玉楼。",
            "石刻俨如元佑日，榜题犹带有唐秋。",
            "二三弟侄皆同志，十一宾朋尽胜流。",
            "共侍潘刘两夫子，夕阳归路语难休。"
        ],
        "title": "邀同社十七人游灵岩天台次前韵呈潘刘",
        "id": "abcdcf83-c247-4315-b74d-d23408eb25eb"
    },
    {
        "author": "陈宓",
        "paragraphs": [
            "不到东平夏又秋，闲居身尚不吾由。",
            "可怜岩上千寻瀑，不似檐前一派流。"
        ],
        "title": "风雨涨檐溜忆东平以疾不往",
        "id": "52d15c20-9ca1-46ff-9525-1bf1e32d7885"
    },
    {
        "author": "陈宓",
        "paragraphs": [
            "不是清高辞好爵，都缘衰病乞闲身。",
            "年来印历依然在，批上东湖第五春。"
        ],
        "title": "和白居易西亭诗韵",
        "id": "59be95eb-93cf-4439-a622-80607738dbf4"
    },
    {
        "author": "陈宓",
        "paragraphs": [
            "昔人为太守，南物不入囊。",
            "亦有市文集，悔恨不能忘。",
            "所以致平理，闾阎富而康。",
            "泉民困赋役，脱身事舟航。",
            "绝域在何许，羁留动经霜。",
            "南风不堪托，十发五飘扬。",
            "过期不见归，妻子泣相望。",
            "所得知几何，旧债未及偿。",
            "公家既重征，忍痛如刳肠。",
            "况复吏不仁，低价尽取将。",
            "民财本膏血，舶货尤可伤。",
            "吾闻坡仙言，犂牛博沉香。",
            "燔牛以祈福，鬼神尚弗享。",
            "安可以人命，缄封寿侯王。",
            "上天不可欺，厥咎必有当。",
            "近年有贤守，永嘉詹事王。",
            "不买一钱物，至今垂耿光。",
            "後来岂无继，落落难为常。",
            "祇今逢右史，真节动八方。",
            "江东百万户，水旱俱不荒。",
            "明时岂惮黩，实欲重淮阳。",
            "舶使出名门，家传饶清芳。",
            "玉雪两相映，酷热变寒凉。",
            "预听桐城谣，合浦珠还乡。"
        ],
        "title": "送真右史守泉",
        "id": "a8254e13-9151-4881-83aa-596dc020623f"
    },
    {
        "author": "陈宓",
        "paragraphs": [
            "皇天佑我宋，衮衮生巨人。",
            "正学迈贾董，彤庭亲选抡。",
            "声名喧宇宙，勋业见寅亮。",
            "伟哉吕与李，王陈踵经纶。",
            "文章特余事，德行金玉纯。",
            "文靖有雅量，风云际熙辰。",
            "所以到圣治，唐虞俗再淳。",
            "先生轶前驾，学力欺孟荀。",
            "平生事靖退，墨头自要津。",
            "群小竞狐媚，佳兵媒其身。",
            "挺然出正论，玉色垂大绅。",
            "银台凛风驳，世仰凤与麟。",
            "直道志丘壑，通涂辍枢钧。",
            "岂为一己计，宁牧千里民。",
            "泉山号大郡，氓贾甲七闽。",
            "以宽则容奸，急则鳏寡颦。",
            "先生得其道，三年政和均。",
            "孰疾不得医，孰屈不得伸。",
            "餐药置左右，砂芹不再陈。",
            "建阁储六籍，凿井膏城闉。",
            "巍巍百雉堞，楼橹俄一新。",
            "海壖亦有学，穷邑增廪囷。",
            "百废已具举，一毫不惊尘。",
            "此特以迹言，孰识襟怀春。",
            "下士有一善，不啻连城珍。",
            "斯民有一隠，不啻闻频呻。",
            "遂令无远迩，士民尽归仁。",
            "四海望霖雨，行当趋紫宸。",
            "皋夔踵高躅，岂特诸子伦。",
            "某也未闻道，一官尝苦辛。",
            "蹉跎二纪余，抱志几鬰湮。",
            "得宰山水县，低头抚凋贫。",
            "连岁田少收，输殿不见嗔。",
            "顷年有疑狱，口讷愧誾誾。",
            "高明一垂照，三囚脱死濒。",
            "缪政了无术，教条每知遵。",
            "罪戾惧不免，荐扬果何因。",
            "感恩方激切，归辕遽攀轮。",
            "焦桐既蒙盼，寿或柏与椿。",
            "敢不自奋励，冀陪东阁宾。"
        ],
        "title": "送邹给事",
        "id": "959e8338-ad3f-4eb2-a2c6-7c5752504f40"
    },
    {
        "author": "陈宓",
        "paragraphs": [
            "三年抱恙多闭门，祇得两度敲禅扃。",
            "道人问我缘底出，为送乡城两史君。",
            "阛中暑湿如炊甑，山寺阴凉百僧定。",
            "往年过此苦怱怱，今日海山看古镜。",
            "伊谁一念饭行人，至今规矩犹如新。",
            "可叹延平小书舍，虚致雩桥风月夜。"
        ],
        "title": "送陈守子华宿土囊有感",
        "id": "9a34daef-bbd6-49e9-be57-e9dadb9fb8d9"
    },
    {
        "author": "陈宓",
        "paragraphs": [
            "人生重五马，亦须在中州。",
            "若弟虚慕名，不惮南荒陬。",
            "何如贰近郡，责轻俸仍优。",
            "亲老可近侍，取廉不嫌求。",
            "勿信他人语，只足企前修。",
            "我衰又多病，卧家将四秋。",
            "小池有芰荷，迟子来共游。",
            "作诗送行李，勇返勿悠悠。"
        ],
        "title": "送师道弟调选",
        "id": "b46db034-c6b2-40f5-a557-3138a4e1a33a"
    },
    {
        "author": "陈宓",
        "paragraphs": [
            "二松虽在眼，三径每兴思。",
            "到官未数月，归袖西风披。",
            "雅志不可屈，凌晨骑难追。",
            "视彼嗜进者，宁能无忸怩。",
            "月湖老居士，勇退世所知。",
            "年未至谢事，一疏摅天墀。",
            "卧家不肯出，八年山水嬉。",
            "秀句满泉石，无因寄目窥。",
            "见为我致谢，吾今鬓成丝。",
            "试郡了无术，空餐愧鳏嫠。",
            "行矣还山林，逢人频寄诗。"
        ],
        "title": "送剑浦王丞",
        "id": "093cf62d-f870-4f1f-8877-b75e993f99ed"
    },
    {
        "author": "陈宓",
        "paragraphs": [
            "黄君真可人，乡校久推许。",
            "文词波涛翻，劲气金石沮。",
            "危言奉大对，考官不敢取。",
            "五十尉南邦，声名塞漳浦。",
            "闾里喜过从，未听沧洲雨。",
            "于何舍我去，游宦大江浒。",
            "吾闻江西民，自昔号贫窭。",
            "迩来公私匮，孰能明取与。",
            "君今佐使长，贤明可进语。",
            "地要连边淮，洞深要摩抚。",
            "郑公有成规，士饱始御侮。",
            "同僚得乡彦，灯窗饫勤苦。",
            "崇台共经纶，数郡足机杼。",
            "竱心爱民力，西顾宽当宁。",
            "行行谨勿迟，赤子方仰乳。"
        ],
        "title": "送黄帐干之江西任",
        "id": "df7bb69d-ae8a-4be8-80ab-7f65ffe7bc6f"
    },
    {
        "author": "陈宓",
        "paragraphs": [
            "平生顺天命，渴饮与饥饭。",
            "不能便利趋，俛首榷商贩。",
            "随群谒上官，言语但朴愿。",
            "岂知事迎合，宛转若藤蔓。",
            "秉心实无它，世俗乃憎怨。",
            "岂期筮仕初，邂逅适素愿。",
            "明公行都来，郡政毕已逮。",
            "不惟辱宽假，时亦蒙诱劝。",
            "王事有期程，後我念迟钝。",
            "公今趋天朝，尚我坐尘坌。",
            "感恩顾未报，送别益增恨。",
            "伟哉佐此邦，声名不前逊。",
            "专城亦数月，蒙福数十万。",
            "清介持一律，冰玉不可溷。",
            "从来士大夫，德劭才或困。",
            "岂如明公贤，全美难悉论。",
            "行看庙堂上，相先以名献。",
            "斐然作诗歌，聊写意缱绻。"
        ],
        "title": "安溪送泉倅",
        "id": "da486373-b593-4ef5-9828-915828d05392"
    },
    {
        "author": "陈宓",
        "paragraphs": [
            "九仙山头二月春，百花璀璀凝芳辰。",
            "看花未省并骢马，酌酒况复违佳人。",
            "人人家在赤城里，五百大士疑前身。",
            "襟怀喜作冰玉相，耳目不染声色尘。",
            "鲸呿鳌掷擅文杰，撑腹万卷笔有神。",
            "妙龄卓冠兰宫士，便合褰裳要路津。",
            "玉堂三事久虚职，宪幕两载留南闽。",
            "平生避名如避寇，诸公讵肯遗奇珍。",
            "显亲急欲贲泉壤，幞被路马趋严宸。",
            "囊中之方久不试，小试疲瘵苏斯民。",
            "自惭草木非君味，倾盖一见情何亲。",
            "金篦时为发膜翳，淡交耐久如荀陈。",
            "悬知後会近可卜，暂时分披仍逡巡。",
            "丈夫万里耿相望，所要守道全其真。",
            "准拟千钟浇此恨，却恐烂醉污车茵。"
        ],
        "title": "三山送楼干",
        "id": "e9f27fd4-af17-4ec3-84fe-0483166ca24f"
    },
    {
        "author": "陈宓",
        "paragraphs": [
            "间关万里游岭海，谁知丈夫志有在。",
            "古贤足迹满四方，岂但青编勤摭采。",
            "胸多闻见益崔嵬，节历险夷终不改。",
            "山川辉润认珠玉，草木芬芳瀼兰茝。",
            "如何识者尚尔稀，呈露炎方越三载。",
            "西风稳送朝天行，高怀皎皎秋俱清。",
            "有亲鹤发要荣养，伉俪不必多为情。",
            "翱翔一鹗横空翼，喧啾百鸟息飞鸣。"
        ],
        "title": "送郑丈婿孚先改秩用广西诸公韵",
        "id": "083cf835-535a-415b-8c3d-103770c8194c"
    },
    {
        "author": "陈宓",
        "paragraphs": [
            "谁谓山城僻，而居尉秩卑。",
            "地偏声易着，才鉅职优为。",
            "学召源流远，仁随大小施。",
            "云龛当日事，即此以为基。"
        ],
        "title": "送李尉赴宁德任",
        "id": "6ef4c26b-98cd-499e-883c-3b939f87c122"
    },
    {
        "author": "陈宓",
        "paragraphs": [
            "久叨簪绂裔，初筮帝王州。",
            "祖德期无忝，君恩要力酬。",
            "存心惟敬谨，律己必清修。",
            "千里书频寄，重亲鬓已秋。"
        ],
        "title": "送圭子赴淮南总所排岸任",
        "id": "fb81dd0b-9b01-4128-a827-1bf3cb9cafbb"
    },
    {
        "author": "陈宓",
        "paragraphs": [
            "去佐湖阴郡，炎征六十程。",
            "东南疆尚狭，朝暮骑仍轻。",
            "民困恩宜厚，蛮骄隙易生。",
            "廉勤先训在，迟汝振家声。"
        ],
        "title": "送师道弟赴官靖州",
        "id": "b6c1c179-45f5-4c93-9b3c-6b4ccf981510"
    },
    {
        "author": "陈宓",
        "paragraphs": [
            "洪都称大府，上幕得名贤。",
            "事业三千牍，声名四十年。",
            "民征须力减，酒禁更堪怜。",
            "余力犹能办，开涂及济川。"
        ],
        "title": "送方签判赴江西任",
        "id": "13041052-272b-495f-947a-41b0e983e354"
    },
    {
        "author": "陈宓",
        "paragraphs": [
            "不见杨夫子，于今岁再逾。",
            "穷经探古圣，执礼迈诸儒。",
            "参月陪高论，西风操别袪。",
            "钟山容膝地，亦足当吾庐。"
        ],
        "title": "送杨丈志仁归三山",
        "id": "04a54ef1-ab4b-4e33-b254-541f55769909"
    },
    {
        "author": "陈宓",
        "paragraphs": [
            "杜门三载疑无缘，不似当年在剑川。",
            "衰病可曾同酒琖，俗氛那得和诗篇。",
            "枫宸领袖三千士，莲幕徊翔十七年。",
            "荣进在公真素定，槎溪嫡派看初传。"
        ],
        "title": "送姚佥判",
        "id": "72dda59c-6579-4614-8925-70b968db546a"
    },
    {
        "author": "陈宓",
        "paragraphs": [
            "马蹄千里踏春风，为爱河阳制锦工。",
            "首重儒宗新像设，不妨特地拜文公。"
        ],
        "title": "送刘学录之建阳  其一",
        "id": "575c1fe2-c521-4bb3-997e-d69cc6123334"
    },
    {
        "author": "陈宓",
        "paragraphs": [
            "宝剑韬藏久未伸，天生南浦一文人。",
            "好将玉匣呈岩电，洗出寒光万丈新。"
        ],
        "title": "送刘学录之建阳  其二",
        "id": "f0c9fd69-2bc2-4b66-a71c-f5de84d661f4"
    },
    {
        "author": "陈宓",
        "paragraphs": [
            "松竹林中一鉅儒，逢人开口是玑珠。",
            "三年讼简狱生草，百里刑清鞭用蒲。",
            "直节正当裨黼扆，高情何事忆枌榆。",
            "送公归後慵回首，尺素西风恐鴈孤。"
        ],
        "title": "送莆田黄宰",
        "id": "460fb637-ab33-483a-848e-24aa6596fd22"
    },
    {
        "author": "陈宓",
        "paragraphs": [
            "乃父高皇侍从臣，汝今潜邸牧疲民。",
            "天低日近偏临照，土旷人稀费抚循。",
            "得暇诗书休释手，先公法律自治身。",
            "舟来勿寄南方物，只寄平反惬老亲。"
        ],
        "title": "送师道弟守德庆",
        "id": "fb4293b7-1a74-4b6e-a98b-f8c4a351da5b"
    },
    {
        "author": "陈宓",
        "paragraphs": [
            "盖世功名国子师，青春入觐道方夷。",
            "荣华素定终须有，事业难期便勇为。",
            "此日清尊同一笑，明朝丹陛听危词。",
            "东风总送仙舟去，杨柳江头谩似丝。"
        ],
        "title": "三山送真景元",
        "id": "a6d4039f-ee98-4c0b-8694-13028d36d83e"
    },
    {
        "author": "陈宓",
        "paragraphs": [
            "平生行止都无着，恰似孤云自在闲。",
            "四十余年倦江浙，二千里外择溪山。",
            "穷愁元不上双鬓，秀句仅能窥一班。",
            "与子暂分非久别，西风时节赋刀镮。"
        ],
        "title": "送孙生季蕃归浙水",
        "id": "5acb49cb-8f1d-4a78-9675-d7fdada542c8"
    },
    {
        "author": "陈宓",
        "paragraphs": [
            "後进无因见老成，一觇风采快平生。",
            "南来幸有同寮契，西去宁无惜别情。",
            "五载官联亲懿德，远夷君长慕清名。",
            "明时用取真才具，休使诗声祇自鸣。"
        ],
        "title": "送胡仲方西归",
        "id": "7fb5f2f6-e1ef-4a10-892e-a8ff6ecc216d"
    },
    {
        "author": "陈宓",
        "paragraphs": [
            "美誉清名世所推，南州曾作几人师。",
            "不迟班鬓登台省，却喜青云得路岐。",
            "节义定高东汉士，文章须复董生时。",
            "郡芳非久沾霖雨，且看儒宫习少仪。"
        ],
        "title": "送陈国正",
        "id": "47f91070-493d-432c-a140-617f477adf53"
    },
    {
        "author": "陈宓",
        "paragraphs": [
            "延平学术号渊源，端的名师四代传。",
            "连岁朋来多秀士，一朝归去两高贤。",
            "休言道统追千载，但淑人心直几钱。",
            "见说新侯真好学，弓旌不日定招延。"
        ],
        "title": "送延平二堂长",
        "id": "75ccf5b4-a32c-4cbb-b02e-6fa4b0bf8253"
    },
    {
        "author": "陈宓",
        "paragraphs": [
            "少年文学已精深，更向周程一派寻。",
            "千里求师宁惮远，殷勤要识圣贤心。"
        ],
        "title": "送抚州李兄武伯归乡  其一",
        "id": "2bfff705-d106-45cd-9e05-f5c5c6d66975"
    },
    {
        "author": "陈宓",
        "paragraphs": [
            "我恨逢师较已迟，羡君早岁独先知。",
            "归时剩把遗书读，莫道□峰永别离。"
        ],
        "title": "送抚州李兄武伯归乡  其二",
        "id": "ad522d4a-a0c0-4dc3-b883-b9ca8e7a2bac"
    },
    {
        "author": "陈宓",
        "paragraphs": [
            "华发萧然入帝城，如何直道尚迂迟。",
            "从来白璧称和氏，安得黄金到不疑。",
            "归骑正须夸疾速，慈颜想见倍欢怡。",
            "人生最是团栾乐，况值熏风荔子时。"
        ],
        "title": "临安送郑左藏  其一",
        "id": "f64c2df9-bb9d-48ba-98e7-d6caa91dcd71"
    },
    {
        "author": "陈宓",
        "paragraphs": [
            "还家香稻荐新红，乐岁佳辰定不空。",
            "绿醑好邀山月饮，紫鳞长与海潮通。",
            "不妨香火寻高士，祇恐经纶欠此翁。",
            "我亦欲归归未得，相逢端的是西风。"
        ],
        "title": "临安送郑左藏  其二",
        "id": "d85ebcfb-0aba-4a23-b62c-444650dc0c26"
    },
    {
        "author": "陈宓",
        "paragraphs": [
            "武陵佳处是桃源，谬说伊谁为探原。",
            "会得桃花流水意，归来休向俗人言。"
        ],
        "title": "送赵司直赴常德倅  其一",
        "id": "61298c89-1f37-44bf-b799-74a3119851e0"
    },
    {
        "author": "陈宓",
        "paragraphs": [
            "当年好礼一河间，今日躬行倍誉难。",
            "三百威仪皆曲中，胸中冰雪照人寒。"
        ],
        "title": "送赵司直赴常德倅  其二",
        "id": "6dd0991a-fecb-4b42-92ba-de3d186fd55d"
    },
    {
        "author": "陈宓",
        "paragraphs": [
            "二王声价重清漳，久合翱翔画省郎。",
            "再转哦松人谓屈，一同制锦我师长。",
            "纤毫不扰民怀德，三载宽征惠及商。",
            "此去天庭承雨露，书来须及晚秋凉。"
        ],
        "title": "送王丞",
        "id": "0e0a9533-a9cc-4524-b50b-01d30d923a26"
    },
    {
        "author": "陈宓",
        "paragraphs": [
            "簿领官居小似船，清溪深处隠三年。",
            "才华警敏恢牛刃，行李萧疎跨鹤仙。",
            "罗渡分携虽有恨，西湖相见岂无缘。",
            "殷勤记取临岐语，金玉精神更节宣。"
        ],
        "tags": [
            "西湖"
        ],
        "title": "送赵主簿",
        "id": "16adb7ec-407b-4395-9f18-1e7693df95eb"
    },
    {
        "author": "陈宓",
        "paragraphs": [
            "太末先生道德尊，朅来闽底佐雄藩。",
            "两年不作如弦急，千里真成挟纩温。",
            "南亩但闻农击壤，列城那得吏敲门。",
            "胸中久藴经纶业，盍上星辰侍紫垣。"
        ],
        "title": "送李倅",
        "id": "a3fa0715-9e98-461e-b6cb-4d27fcfa7ab2"
    },
    {
        "author": "陈宓",
        "paragraphs": [
            "奇琛瓌赆满桐城，中有清冰一段明。",
            "静室只知心可养，当官底患志难行。",
            "三年两度承嘉话，百里无因诉别情。",
            "预想山阴溪畔雪，扁舟访戴定寻盟。"
        ],
        "title": "送胡提干",
        "id": "4f18e394-f3a1-4918-b64c-1b68970d246c"
    },
    {
        "author": "陈宓",
        "paragraphs": [
            "俯视庸流四海空，纵横万卷贮胸中。",
            "兰台不日看登用，莲幕三年肯奏功。",
            "松迳未荒心已动，雪舟谁办兴先穷。",
            "帝城春事需春到，讵许□菲褪白红。"
        ],
        "title": "送王推赴调  其一",
        "id": "6216ca48-d115-47db-ae06-a9d0ebbc6cb2"
    },
    {
        "author": "陈宓",
        "paragraphs": [
            "青春初破未容深，趁得清明到武林。",
            "官柳野花供醉瞩，版桥山石惬归心。",
            "长才凛凛恢游刃，善政优优得理琴。",
            "好去天朝鸣佩玉，海边童叟谩歌吟。"
        ],
        "title": "送王推赴调  其二",
        "id": "7a52291b-71f7-4d73-acde-40242e01bfb8"
    },
    {
        "author": "陈宓",
        "paragraphs": [
            "艾轩门第多诸父，尚想高斋讲诵时。",
            "谁道风流今已泯，亲篇三复起予诗。"
        ],
        "title": "送怀安林知丞之官仍谢佳句  其一",
        "id": "331ca172-24be-4cbc-a600-ebd24b09cc8d"
    },
    {
        "author": "陈宓",
        "paragraphs": [
            "读书岂但资闻见，穷理方能识重轻。",
            "孔孟格言如日月，更须师友与详评。"
        ],
        "title": "送怀安林知丞之官仍谢佳句  其二",
        "id": "24b9d6d1-7798-4e79-adc3-a5c663fe5965"
    },
    {
        "author": "陈宓",
        "paragraphs": [
            "剑津初筮着能名，大府今看佐属城。",
            "愧我赠行无好语，祇将戒惧与明诚。"
        ],
        "title": "送怀安林知丞之官仍谢佳句  其三",
        "id": "2cf12b9d-88aa-406f-bcf6-c00077901d31"
    },
    {
        "author": "陈宓",
        "paragraphs": [
            "往时吾里有师儒，受业穷年邹鲁如。",
            "今日喜君求益友，萤窗共究圣贤书。"
        ],
        "title": "送林知丞赴石城任  其一",
        "id": "34c5e818-c2bf-4ad0-acd2-8d7b10725b99"
    },
    {
        "author": "陈宓",
        "paragraphs": [
            "赣上贫民最可怜，唯凭令佐予安全。",
            "正人况值为侯牧，抚字催科审後先。"
        ],
        "title": "送林知丞赴石城任  其二",
        "id": "f244e9a4-51e2-4f7b-85cc-c91d0c49eff0"
    },
    {
        "author": "陈宓",
        "paragraphs": [
            "三年试邑似从军，救过何心望策勋。",
            "但得当时无愧怍，便知後日有芳芬。",
            "身名莫叹行将老，学业由来进在勤。",
            "子到长安谨交友，杜门切勿混莸熏。"
        ],
        "title": "送师道弟调选",
        "id": "1370bfd5-b702-44b9-bee6-a128fb3e97b1"
    },
    {
        "author": "陈宓",
        "paragraphs": [
            "积善门逢八十春，慈兄藴德复温醇。",
            "旧恩未报干坤大，新渥仍沾雨露匀。",
            "博洽始能为国计，清忠方不负廷绅。",
            "我今衰病知何用，访有书来访海滣。"
        ],
        "title": "送榷院侄之官",
        "id": "a4200c7a-c870-4ce3-8ac7-9df6d0e1708f"
    },
    {
        "author": "陈宓",
        "paragraphs": [
            "毓秀方壶应半千，先春二日秩初筵。",
            "澄陂万顷难同量，野鹤高标不计年。",
            "楚国洁清真有继，石君孝谨更光前。",
            "久期卓令三公秩，尚借陈蕃别驾贤。",
            "纷若尽随春卉媚，恬然独与雪筠坚。",
            "鄙人辱眷尤钦佩，拜寿裁诗佐玉船。"
        ],
        "title": "寿外舅龚通判",
        "id": "786ed455-5099-4c34-8995-4bc42d1b9353"
    },
    {
        "author": "陈宓",
        "paragraphs": [
            "九袠华龄开第一，画堂瑞气蔼葱葱。",
            "彩花宝胜年年好，绿鬓朱颜岁岁同。",
            "五福谁人如寿考，四时何日不春风。",
            "门阑应笑龙钟壻，作吏风尘□两翁。"
        ],
        "title": "人日寿外姑方氏",
        "id": "90f9affe-fe9b-40a4-a9d5-05f191040877"
    },
    {
        "author": "陈宓",
        "paragraphs": [
            "卫武当年解赋诗，若挥椽笔定应疲。",
            "先生名德都相似，余事才能更过之。",
            "云岫图书供宴坐，沧浪风月足追随。",
            "久闲精力天教健，更看三为帝者师。"
        ],
        "title": "寿崇清陈侍郎",
        "id": "2f07a15a-cca2-4b04-9f1e-317f27f0d800"
    },
    {
        "author": "陈宓",
        "paragraphs": [
            "黄陂不挠已称贤，况复胸中别有天。",
            "最好诞朝嘉节後，更斟寿酒菊花前。",
            "平生不作南金想，晚岁真成白璧全。",
            "退食琳宫怀补报，壶山早晚祝尧年。"
        ],
        "title": "寿大兄帅参开国",
        "id": "1b895b6b-0022-4f08-88f2-2989a64a4ff1"
    },
    {
        "author": "陈宓",
        "paragraphs": [
            "寿酒今年胜去年，彩衣膝下月宫仙。",
            "丈人自有长生诀，子午常朝玉帝前。"
        ],
        "title": "寿刘学录",
        "id": "82a8536c-7b8a-4a15-9e7d-8a82bfdcc7d6"
    },
    {
        "author": "陈宓",
        "paragraphs": [
            "一阳初起黄钟宫，红日出海光曈眬。",
            "天高地下气久雺，万物闭塞如惛懵。",
            "造化环复极则通，天于此时生我公。",
            "公之累世载孝忠，受天问气和冲融。",
            "聚为文章发鸿蒙，一门二季继乃翁。",
            "平生济民愿力洪，要令飞走毋罝笼。",
            "出殿大邦眷弥隆，富沙千里无疲癃。",
            "京口移镇事益丛，流离满目罗羁穷。",
            "公为不食摩其躬，沟壑百万俱恩蒙。",
            "刻身节用财自丰，所至露积民力充。",
            "民方慕公如阜螽，上章力去横飞鸿。",
            "公以止足厉颓风，其如夏夷望肤功。",
            "晚作一第方帘栊，头白丹心尚宸枫。",
            "愿公之寿等华嵩，我宋社稷长尊雄。",
            "嗟予小子最倥侗，公安取此不言鬷。",
            "知己之恩大穹窿，当期报效如纤塳。",
            "吟诗劝侑酒一中，愧我才浅难为工。"
        ],
        "title": "寿傅忠简",
        "id": "3ab54f65-b0a7-4405-94fc-623fc611c867"
    },
    {
        "author": "陈宓",
        "paragraphs": [
            "三朝十国锡封频，八袠华龄岁律新。",
            "膝下平分千里月，门中浑作一家春。",
            "已将相业传诸子，更喜闻孙早有人。",
            "岁挹壶山入壶斝，寿溪衮衮寿杯醇。"
        ],
        "title": "寿龚国太",
        "id": "34cefbfd-aeac-450e-b462-181bf88585d9"
    },
    {
        "author": "陈宓",
        "paragraphs": [
            "一门盛事更谁同，四代班衣八十翁。",
            "有子可传医国术，在家还着活人功。",
            "平阳遗爱千年远，有道新碑百丈丰。",
            "愧我无因陪执绋，祇将双泪寄西风。"
        ],
        "title": "挽陈通直",
        "id": "03f9b428-ec99-4750-9f03-2ef3fffa963d"
    },
    {
        "author": "陈宓",
        "paragraphs": [
            "天台雄秀萃方岩，仙骨童时已不凡。",
            "才杰少魁金榜第，年高犹带侍臣衔。",
            "蚤因名节成闲退，晚等熏莸谢谤谗。",
            "衰老滥称门下客，有怀无复寄书函。"
        ],
        "title": "挽王侍郎",
        "id": "a297d958-2a07-4907-b360-86fa1983bd46"
    },
    {
        "author": "陈宓",
        "paragraphs": [
            "文价琼琚重，心期玉雪清。",
            "如何後忠惠，不使累公卿。",
            "宰县多遗爱，题舆有最声。",
            "朱幡惊断裂，怅望上杭城。"
        ],
        "title": "挽蔡汀州",
        "id": "9807a0cd-04b5-41bd-822c-3e705381d261"
    },
    {
        "author": "陈宓",
        "paragraphs": [
            "早岁功名摘颔毛，盛年丘腹壮心豪。",
            "宁知天上台躔贵，不换山中处士高。",
            "满架诗书供夜话，一园花柳送春醪。",
            "年开八袠诚何憾，无奈亲姻自惨骚。"
        ],
        "title": "挽方处士",
        "id": "3f01e4f3-c34a-46e9-aba0-2c509b915493"
    },
    {
        "author": "陈宓",
        "paragraphs": [
            "阙下家声世所宗，九侯珪组叠仍重。",
            "清风直节千寻耸，洪度澄陂万顷容。",
            "教子辛勤方折桂，为官清退谩哦松。",
            "活人未遂平生志，挥涕俄惊四尺封。"
        ],
        "title": "挽建宁林知丞",
        "id": "8836729d-4ccd-4f89-9c15-e427ab4ed847"
    },
    {
        "author": "陈宓",
        "paragraphs": [
            "艾轩今有几门人，盛德如公复丧沦。",
            "蚤岁文名喧米廪，莫年禄秩竟朱轮。",
            "闾阎方颂循良政，台阁犹传剀切陈。",
            "拟俟垂车随贺客，如何永别泪沾巾。"
        ],
        "title": "挽知府陈大着",
        "id": "916c44ee-81b7-4df9-b0b4-e73f63f8ded4"
    },
    {
        "author": "陈宓",
        "paragraphs": [
            "近来不得海阳书，但见诸公论荐渠。",
            "四十二年成夭阏，慈兄岂是泽无余。"
        ],
        "title": "闻海阳侄讣",
        "id": "c495658d-151c-4c6f-9cce-d67b6f34f5d5"
    },
    {
        "author": "陈宓",
        "paragraphs": [
            "版舆当日到莆阳，盛事于今语未央。",
            "教子延师如学校，挥金提路作康庄。"
        ],
        "title": "挽傅仲斐生母李氏  其一",
        "id": "f100a668-152d-4683-a79f-805246123be9"
    },
    {
        "author": "陈宓",
        "paragraphs": [
            "已登椿柏七旬算，终锡花钗九树妆。",
            "懿行在人今已矣，西风笳鼓助凄凉。"
        ],
        "title": "挽傅仲斐生母李氏  其二",
        "id": "4935e636-b44b-44c7-babc-197846d4b1fd"
    },
    {
        "author": "陈宓",
        "paragraphs": [
            "使轺三度破胡尘，祇为忠谋不为身。",
            "後辈金缯能不吝，却嗤木强是前人。"
        ],
        "title": "挽方漕  其一",
        "id": "a2c9309d-c322-4d3e-b896-56a78cbba8e4"
    },
    {
        "author": "陈宓",
        "paragraphs": [
            "半生与士共饥寒，百万浑将一掷看。",
            "四十世官持簜节，活人无数奉亲欢。"
        ],
        "title": "挽方漕  其二",
        "id": "96e1af33-4bf1-40e3-a4ee-0494acfcfbf3"
    },
    {
        "author": "陈宓",
        "paragraphs": [
            "淮南草木旧知名，胡骑应愁水偃成。",
            "自是人豪长不死，如何肠断些歌声。"
        ],
        "title": "挽方漕  其三",
        "id": "0c7fe7f3-38be-4afc-a24a-523011a7617e"
    },
    {
        "author": "陈宓",
        "paragraphs": [
            "璧水声名冠上游，蚤年绛帐向荆州。",
            "平生梦寐无尘土，壮岁雍容拜冕旒。",
            "共拟一麟为国瑞，俄惊五马作仙游。",
            "贞元曾是同朝士，忍见丹旌葬垄丘。"
        ],
        "title": "挽方寺丞",
        "id": "172f2ff1-da32-4b16-a5b8-b38ac8817a73"
    },
    {
        "author": "陈宓",
        "paragraphs": [
            "厚重公清誉蔼然，人言端似楚公贤。",
            "为官不取横科势，佐郡何妨二十年。",
            "徐邈介通常不变，阳城抚字已先传。",
            "双旌原上行人泣，况是交亲泪迸泉。"
        ],
        "title": "挽郑通判",
        "id": "ae8deab2-db39-4220-9985-53bd9a8df094"
    },
    {
        "author": "陈宓",
        "paragraphs": [
            "蚤得师儒赏识深，明时硕辅尽知音。",
            "惠周南海交麾节，疏上中台幞被扆。",
            "七袠正宜游桂圃，五言何遽些梅林。",
            "邻乡父老同垂泪，两县甘棠蔽芾阴。"
        ],
        "title": "挽高兵部",
        "id": "202925a6-5413-4ed6-9760-7bb829058cc1"
    },
    {
        "author": "陈宓",
        "paragraphs": [
            "孝友生来闾里推，外家双阙蚤知师。",
            "历官惠爱今龚遂，律己廉隅古伯夷。",
            "四郡声称如昨日，十年闲退未衰时。",
            "老成德望嗟难继，笳鼓原头泪满颐。"
        ],
        "title": "挽外舅",
        "id": "7a5703ff-2dfc-482c-b2c3-2ce0976c93f0"
    },
    {
        "author": "陈宓",
        "paragraphs": [
            "蚤岁收科耀里闾，家传祖训是诗书。",
            "棠阴尚使民思惠，典计能令国有储。",
            "九列簉班嗟已晚，十连奏最召方初。",
            "輀车想过桐乡道，几许鳏嫠泪洒裾。"
        ],
        "title": "挽宋大卿",
        "id": "18a14179-6392-4d1f-ae13-134cf7e0923e"
    },
    {
        "author": "陈宓",
        "paragraphs": [
            "草堂种玉在长身，黉舍蜚声四十春。",
            "佐府经纶堪活国，凌云词赋旧惊人。",
            "官联仅与冯唐伍，寿考还臻绛老邻。",
            "弱冠相知今白发，西门祖送泪沾巾。"
        ],
        "title": "挽方佥判",
        "id": "47d4be5f-3bdc-4e28-83e6-465013095c76"
    },
    {
        "author": "陈宓",
        "paragraphs": [
            "笄年踰十便孀居，苦教孤儿共瘁劬。",
            "咸叹邹公如令子，不知冀缺是贤夫。",
            "贫能守志人难及，养不酬心世所吁。",
            "我咏国风长大息，共姜谁谓在今无。"
        ],
        "title": "挽杨夫人",
        "id": "25decfe6-b576-4c3a-a4d3-d98ffe3da73c"
    },
    {
        "author": "陈宓",
        "paragraphs": [
            "绍兴宣谕一忠臣，为慕名门遂作嫔。",
            "慈训由来承乃父，清规每解助良人。",
            "山中急办瞻茔舍，囊里曾无过□珍。",
            "丹旐翻飞人叹息，诸孙祖送尽簪绅。"
        ],
        "title": "挽方琼州恭人",
        "id": "ff3119e3-b13e-4620-8246-b73da1bc8474"
    },
    {
        "author": "陈宓",
        "paragraphs": [
            "策足胶庠上，收科弱冠中。",
            "清文弥盖壤，劲气折王公。",
            "政术硎锋颖，文章武事雄。",
            "轻财缘嗜义，已矣古人风。"
        ],
        "title": "挽郑大监  其一",
        "id": "ede26eba-009c-4fd3-aabf-16275f389bf5"
    },
    {
        "author": "陈宓",
        "paragraphs": [
            "鸮鸷天生异，鹏抟世拟遥。",
            "轺麾三锡命，省监两登朝。",
            "报国丹心皦，浮生两鬓凋。",
            "受恩知几士，雨泣楚魂招。"
        ],
        "title": "挽郑大监  其二",
        "id": "ff146be8-cf76-44ec-92de-c3e58cf903ed"
    },
    {
        "author": "陈宓",
        "paragraphs": [
            "籍甚金张世，归欤王谢贤。",
            "丝萝能几日，松柏早千年。",
            "谊重不再辱，身轻得自怜。",
            "平生不朽事，看付杀青传。"
        ],
        "title": "挽张夫人",
        "id": "41ff02a1-df6b-45c1-bd9a-48c6a03a0ddd"
    },
    {
        "author": "陈宓",
        "paragraphs": [
            "远出无双裔，来嫔第一家。",
            "儿时忧患集，妇道敬恭加。",
            "伉俪终身义，凄凉十岁华。",
            "夫贤仍子幼，闾里可胜嗟。"
        ],
        "title": "挽吴县尉孺人黄氏",
        "id": "cad38438-a323-4a3a-a267-efd71d4cba07"
    },
    {
        "author": "陈宓",
        "paragraphs": [
            "前辈凋零尽，如何到月湖。",
            "壮图终未展，正论老尤孤。",
            "两忝官联旧，常蒙朋友呼。",
            "忽闻郎宿霣，衰泪倍沾鬓。"
        ],
        "title": "挽许郎中",
        "id": "96cb34fa-2ab8-4716-a82e-5f38ee7b70cd"
    },
    {
        "author": "陈宓",
        "paragraphs": [
            "长乐与家邻，安舆来往频。",
            "诗方贻五字，讣祇隔三晨。",
            "事业传贤嗣，乡闾失善人。",
            "熏风丹荔熟，追感一沾巾。"
        ],
        "title": "挽肯斋储居士",
        "id": "26464230-fcac-46ee-9ec0-02af8ac53198"
    },
    {
        "author": "陈宓",
        "paragraphs": [
            "文脉绍云龛，儒酸味转甘。",
            "一官人谓晚，三邑政无惭。",
            "身健归何早，孤贤道饱参。",
            "渊明生自祭，挥泪听佳谈。"
        ],
        "title": "挽李县丞",
        "id": "f61bf638-eef7-4099-8c45-41f62bdae24b"
    },
    {
        "author": "陈宓",
        "paragraphs": [
            "蚤出勋名裔，中年历险巇。",
            "事姑追孝妇，教子作儒师。",
            "狱为平反喜，金缘赈贷施。",
            "鱼轩归去後，两郡几人悲。"
        ],
        "title": "挽吴太夫人  其一",
        "id": "8c8ca995-0234-4c07-9033-1874f59311ee"
    },
    {
        "author": "陈宓",
        "paragraphs": [
            "昔在三山日，曾升孟母堂。",
            "官寮同令子，箴训出幽房。",
            "盛拟双封国，俄惊一奠觞。",
            "新阡缘孝感，挥涕望高冈。"
        ],
        "title": "挽吴太夫人  其二",
        "id": "1754286c-375b-4332-bea9-f08eee6f203e"
    },
    {
        "author": "陈宓",
        "paragraphs": [
            "孝友根天性，生平礼法循。",
            "躬行皆古道，胸次镇阳春。",
            "南国犹歌袴，中朝谩曳绅。",
            "最伤清苦节，海内几何人。"
        ],
        "title": "挽陈外府丞",
        "id": "59f06ffe-62b5-43fa-8c82-3524e8d4c630"
    },
    {
        "author": "陈宓",
        "paragraphs": [
            "汉代推循吏，周邦重鲁儒。",
            "庭中无滞讼，身後有遗书。",
            "生为忘家窘，形因治郡癯。",
            "天人同一理，好恶不应殊。"
        ],
        "title": "挽乡守楼宗簿  其一",
        "id": "1eae1ceb-6d51-42de-adcd-652da14bb910"
    },
    {
        "author": "陈宓",
        "paragraphs": [
            "公来当赤立，节用以为余。",
            "垂橐无金帛，穷阎有袴襦。",
            "杜门蒙枉顾，易箦阻前趋。",
            "忍见归双旐，伤心岂独莆。"
        ],
        "title": "挽乡守楼宗簿  其二",
        "id": "21a145d5-51de-4c23-adf5-43f62c2230f6"
    },
    {
        "author": "陈宓",
        "paragraphs": [
            "子云新着述，伯起旧家声。",
            "孝友全天赋，文章与性成。",
            "平津期究业，疏傅已传名。",
            "独恨门阑士，无因泣绛旍。"
        ],
        "title": "挽杨尚书",
        "id": "798d6ba8-953d-492b-a48f-12b180a5e0dc"
    },
    {
        "author": "陈宓",
        "paragraphs": [
            "中原文献旧，四世炜相传。",
            "节操生来异，勋名晚更全。",
            "方哦卫武什，遽止太丘年。",
            "竟鬰经纶志，苍黔敢扣天。"
        ],
        "title": "挽使相傅忠简  其一",
        "id": "0b1dd6df-050c-4a4d-94eb-7dcb23ed4a2f"
    },
    {
        "author": "陈宓",
        "paragraphs": [
            "先世论交旧，于今六十年。",
            "误蒙摛荐牍，深叹伏蒲篇。",
            "迅召辞何数，遗忠秘莫传。",
            "空余华发像，雨泣拜貂蝉。"
        ],
        "title": "挽使相傅忠简  其二",
        "id": "a1e00dee-03f6-4bf1-afc1-1efdde2181d4"
    },
    {
        "author": "陈宓",
        "paragraphs": [
            "华族三台烨，名门八桂芳。",
            "才虽凌贾谊，官不至冯唐。",
            "晚岁逢奇蹇，平生只直方。",
            "青春陪笑语，一恸鬓成霜。"
        ],
        "title": "挽龚知县",
        "id": "deaf8050-519f-4c2f-99e0-8db0f942541b"
    },
    {
        "author": "陈宓",
        "paragraphs": [
            "作邑古循吏，于今鲜与俦。",
            "有生持正直，不变是宽柔。",
            "食淡亲常喜，官贫俸莫酬。",
            "尝寮吾有愧，执綍泪交流。"
        ],
        "title": "挽黄总干",
        "id": "49b23960-c4ed-4f8e-9b1f-2a57561f7e9a"
    },
    {
        "author": "陈宓",
        "paragraphs": [
            "凡厥女子，号为无知。",
            "十年不字，迟归有时。",
            "正节必守，淑行惧亏。",
            "孰谓君子，身不自持。",
            "不艮其背，顾朵其颐。",
            "自鬻苟售，宁不忸怩。",
            "莫答盛意，聊赠鄙词。"
        ],
        "title": "东莱吕氏官箴以觅举求上官保庇书为第一戒今仕者往往十犯八九虽贤不免陷焉为诗以谢兼用奉勉",
        "id": "2e43f4c8-a02a-4da3-bd6a-e45240fe1fa4"
    },
    {
        "author": "陈宓",
        "paragraphs": [
            "先生之道，得天之全。",
            "气刚以和，如四时然。",
            "功在王室，惠留于泉。",
            "不怒而教，恶遏善迁。",
            "为政以德，信哉格言。",
            "先生之逝，四十三年。",
            "有庙有祠，民奉益虔。",
            "紫帽可砺，清名不骞。"
        ],
        "title": "赞梅溪王先生像",
        "id": "f1a9eced-7ed7-48ae-8e3e-fa77620a9d08"
    },
    {
        "author": "陈宓",
        "paragraphs": [
            "貌温而严，德刚而粹。",
            "春融秋肃，渊澄岳峙。",
            "道光二程，识高百氏。",
            "生遇明时，进难退易。",
            "天假之间，斯文大备。",
            "伟哉夫子，教垂万禩。"
        ],
        "title": "赞文公朱先生像",
        "id": "4573731c-b981-4b15-ae1b-adc033faa099"
    },
    {
        "author": "陈宓",
        "paragraphs": [
            "貌之癯有颜之乐，气之刚得轲之养。",
            "以身任道，老而益壮。",
            "仰止朱门，孰出其上。"
        ],
        "title": "赞勉斋黄先生像",
        "id": "0e3b5be4-6e56-4045-961e-d23796784304"
    },
    {
        "author": "陈宓",
        "paragraphs": [
            "谷城岩穴似飞来，十里湖光镜面开。",
            "夜雨松窗僧榻静，秋风柳岸钓船回。",
            "寻幽便扣生云洞，乘兴还登呼月台。",
            "每对西湖吟咏处，令人偏忆故山梅。"
        ],
        "tags": [
            "西湖"
        ],
        "title": "城山松隠岩",
        "id": "1dc946d8-5ac9-4931-9df7-8ac01d6d4f5b"
    },
    {
        "author": "陈宓",
        "paragraphs": [
            "蓝水秋来八九月，芒花山瘴一齐发。",
            "时人信巫纸多烧，病不求医命自活。"
        ],
        "title": "诗一首",
        "id": "f9944767-bfa5-4ad9-8b4a-0e1ff8c9c9d4"
    },
    {
        "author": "陈宓",
        "paragraphs": [
            "君自成龙我成道。"
        ],
        "title": "句",
        "id": "95ea7da7-07b5-431c-af1e-04994f6280bb"
    },
    {
        "author": "高翥",
        "paragraphs": [
            "人间闲日月，春後乍晴阴。",
            "半夜雨声急，一溪流水深。",
            "鸟啼花自发，诗就客能吟。",
            "短策西湖路，幽芳信意寻。"
        ],
        "tags": [
            "西湖"
        ],
        "title": "春日即事",
        "id": "06340a20-c4b0-4a0a-832f-042af0e10bff"
    },
    {
        "author": "高翥",
        "paragraphs": [
            "老去情怀怕别离，年来不作送行诗。",
            "人前举似终难信，问着垂杨便可知。"
        ],
        "title": "送别",
        "id": "eda54948-2af0-4440-b772-a7c67121008f"
    },
    {
        "author": "高翥",
        "paragraphs": [
            "人缘白石溯清溪，手剥苍苔认旧题。",
            "春色满山归不去，拆桐花里画眉啼。"
        ],
        "title": "春日北山二首  其一",
        "id": "4436c777-89de-46c5-a7b3-90805daa79b4"
    },
    {
        "author": "高翥",
        "paragraphs": [
            "插花吹笛两山中，桃李尊前日日同。",
            "待得马头飞絮满，更来沽酒看残红。"
        ],
        "title": "春日北山二首  其二",
        "id": "79008e27-adde-4df9-aa3d-c5f7385a2525"
    },
    {
        "author": "高翥",
        "paragraphs": [
            "万枝松里一篝镫，知是山房第几层。",
            "静夜数声清磬响，上方应有诵经僧。"
        ],
        "title": "僧房夜坐",
        "id": "fdc66eca-f930-44ee-9741-0c75680ae51b"
    },
    {
        "author": "高翥",
        "paragraphs": [
            "青铜留着布囊中，去谒人间小卧龙。",
            "久欲共君谋一醉，有钱却又不相逢。"
        ],
        "title": "访诸葛炼师不遇",
        "id": "6625fcdb-c4ee-406a-9661-b3dd5c56adee"
    },
    {
        "author": "高翥",
        "paragraphs": [
            "新分菊本自鉏山，手缚枯藤作矮阑。",
            "比似着书空用力，种花犹得一年看。"
        ],
        "title": "杂兴二首  其一",
        "id": "d89dfe65-79a8-4b92-916b-ff8a7c1ca1f3"
    },
    {
        "author": "高翥",
        "paragraphs": [
            "二十年前欲住山，不禁寂寞掩柴关。",
            "如今寂寞禁当得，欲掩柴关又却难。"
        ],
        "title": "杂兴二首  其二",
        "id": "d8d25618-0133-461e-b2b2-f6a28fc7bf97"
    },
    {
        "author": "高翥",
        "paragraphs": [
            "啄黍黄鸡没骨肥，绕篱绿橘缀枝垂。",
            "新酿酒，旋裁衣，正是昏男嫁女时。"
        ],
        "title": "秋日田父辞二首  其一",
        "id": "107bacd5-f46c-4880-8310-1bb68d08d006"
    },
    {
        "author": "高翥",
        "paragraphs": [
            "少妇挼蓝旋染裙，大儿敲葛自浆巾。",
            "新摘摘，笑欣欣，相唤相呼看赛神。"
        ],
        "title": "秋日田父辞二首  其二",
        "id": "a50f48b6-e597-47fe-b440-e2ab85b7a8fa"
    },
    {
        "author": "高翥",
        "paragraphs": [
            "雪後骑馿行步迟，孤山何似灞桥时。",
            "近来行辈无和靖，见说梅花不要诗。"
        ],
        "title": "孤山雪後",
        "id": "006ae046-eed2-47c7-9ac9-d3b85dd4c548"
    },
    {
        "author": "高翥",
        "paragraphs": [
            "蔡岭桑麻地，曹家桃李庄。",
            "溪流春水滑，梅度晚风香。",
            "竹屋解留客，笋舆休俶装。",
            "平生看花法，不学蜜蜂忙。"
        ],
        "title": "天台曹园",
        "id": "f3ea680e-f385-41bb-b8bd-19099461f797"
    },
    {
        "author": "高翥",
        "paragraphs": [
            "小艇沿湖看雪飞，正当骑马蹋春时。",
            "是谁乞与杨花舞，先占东风一月期。"
        ],
        "tags": [
            "西湖"
        ],
        "title": "西湖春雪",
        "id": "0087d626-201b-44e6-a188-ff8e1ca6d263"
    },
    {
        "author": "高翥",
        "paragraphs": [
            "开门遣蛮童，买花供铜佛。",
            "春风随花来，为我一披拂。",
            "风和花气清，下帘休放出。",
            "回施佛因果，供此老诗骨。"
        ],
        "title": "闲居杂兴三首  其一",
        "id": "44494f41-a6b5-4d1c-934b-37d9beb89832"
    },
    {
        "author": "高翥",
        "paragraphs": [
            "点镫酌春酒，襞纸题小诗。",
            "读尽列仙传，引调学语儿。",
            "自饮复自笑，不觉春漏迟。",
            "且了今日事，明日还任之。"
        ],
        "title": "闲居杂兴三首  其二",
        "id": "9cd616f2-cc84-4df6-bae4-ed1e35d05abc"
    },
    {
        "author": "高翥",
        "paragraphs": [
            "杜鹃休忉忉，布谷休聒聒。",
            "无田不须耕，无家自能活。",
            "行藏莫非时，造化安可夺。",
            "更放心地宽，出门行路阔。"
        ],
        "title": "闲居杂兴三首  其三",
        "id": "b6d2f50e-49bd-44be-a711-9bccbbe3138e"
    },
    {
        "author": "高翥",
        "paragraphs": [
            "乘兴行新路，凝情独老翁。",
            "马蹄春草上，人影夕阳中。",
            "飞絮沿湖白，残花染浪红。",
            "晚归云气合，双桨破空蒙。"
        ],
        "title": "春日湖上",
        "id": "6da50ee2-78c4-4188-b3f6-18cb62c43ee1"
    },
    {
        "author": "高翥",
        "paragraphs": [
            "江南春尽尚春寒，添尽征衣独掩关。",
            "日暮酒醒闻谢豹，所欢多在水云间。"
        ],
        "title": "春怀",
        "id": "c2713b1b-e6ae-41bd-8e3c-a5a947c7c6db"
    },
    {
        "author": "高翥",
        "paragraphs": [
            "征帆一似白鸥轻，起揭船篷看晓晴。",
            "梅子着花霜压岸，自披风帽过临平。"
        ],
        "title": "过临平",
        "id": "9987fab3-6f0a-45c5-9415-871e16a4d7e1"
    },
    {
        "author": "高翥",
        "paragraphs": [
            "古庙依乔木，开门对浅沙。",
            "短篱红槿树，深径碧苔花。",
            "屋破香烟湿，庭空日脚斜。",
            "山寒无赛鼓，鸣噪集神鸦。"
        ],
        "title": "古庙",
        "id": "5a222c86-a533-4de8-832d-9a0ffdb07c76"
    },
    {
        "author": "高翥",
        "paragraphs": [
            "山路荒凉出小亭，土墙斑驳带枯藤。",
            "欹斜古殿三尊佛，黯澹寒篝一点镫。",
            "碣石半磨天宝字，禅房空老政和僧。",
            "头陀礼拜迎人说，门外浮屠欠两层。"
        ],
        "title": "古寺",
        "id": "3d92d5b4-32e9-4380-930b-f3e7b2909a45"
    },
    {
        "author": "高翥",
        "paragraphs": [
            "结屋离黄道，开门对白沙。",
            "一庄千古月，三径四时花。",
            "客至旋沽酒，身闲自煮茶。",
            "相闻虫鸟外，不复听喧哗。"
        ],
        "title": "卜居",
        "id": "dbec2432-4ee8-4c71-b036-34e8eed562c9"
    },
    {
        "author": "高翥",
        "paragraphs": [
            "旋买扁舟载一翁，片帆吹下夕阳东。",
            "西风欲织江头锦，催染秋林叶叶红。"
        ],
        "title": "秋日三首  其一",
        "id": "d331212f-d01c-4736-8fbc-66cab6cfb28b"
    },
    {
        "author": "高翥",
        "paragraphs": [
            "庭草衔秋自短长，悲蛩传响答寒螀。",
            "豆花似解通邻好，引蔓殷勤远过墙。"
        ],
        "title": "秋日三首  其二",
        "id": "cf18c3e2-2818-49ea-b524-def6280af8e0"
    },
    {
        "author": "高翥",
        "paragraphs": [
            "独客飘然物外游，江南江北总宜秋。",
            "芭蕉昨夜缘何事，和雨和风作许愁。"
        ],
        "title": "秋日三首  其三",
        "id": "bdcb9c92-d4a5-4982-bb7f-b62c21064245"
    },
    {
        "author": "高翥",
        "paragraphs": [
            "庙自何年立，门深昼不扃。",
            "寒藤扶坏壁，秋草带疏棂。",
            "溪接东西碧，山分远近青。",
            "老巫逢客至，谩说有神灵。"
        ],
        "title": "松溪庙",
        "id": "76e6e7db-662f-4f2b-be18-ce57777768dc"
    },
    {
        "author": "高翥",
        "paragraphs": [
            "腻玉肌肤碧玉房，累累波面趁红芳。",
            "坐忘佛土三生梦，来结人间一夏凉。",
            "青子绽时仙掌湿，绿包分处蜜脾香。",
            "尊前笑摘酬风露，犹记西湖古柳傍。"
        ],
        "tags": [
            "西湖"
        ],
        "title": "莲实",
        "id": "9b969cec-fc07-4438-a77f-e778d61d3cc2"
    },
    {
        "author": "高翥",
        "paragraphs": [
            "独展罗衾无梦成，宝香熏彻转愁生。",
            "痴心不愿郎思妾，只愿郎今厌客情。"
        ],
        "title": "无题二首  其一",
        "id": "e911669d-c1e9-41c5-8164-92b4a73e979d"
    },
    {
        "author": "高翥",
        "paragraphs": [
            "风竹萧萧淡月明，孤眠真个可怜生。",
            "不知昨夜相思梦，去到伊行是几更。"
        ],
        "title": "无题二首  其二",
        "id": "87e773bd-3d4c-447c-abf3-ec90c0d4a976"
    },
    {
        "author": "高翥",
        "paragraphs": [
            "数声新鴈夜初长，晓起开门衣袂凉。",
            "篱菊褪黄秋兴懒，瓦沟财试一痕霜。"
        ],
        "title": "秋兴",
        "id": "031231f5-2867-4d11-9d33-e1ea772c50ac"
    },
    {
        "author": "高翥",
        "paragraphs": [
            "江头风叶舞低回，催得浓云顷刻开。",
            "万里碧天红日晚，数声新鴈送寒来。"
        ],
        "title": "秋晚即事",
        "id": "37e9fc8f-9dab-4f39-9caa-f4b18e211575"
    },
    {
        "author": "高翥",
        "paragraphs": [
            "毋自欺斋清更严，斋中人物斗之南。",
            "七朝宰相得瞻仰，四海诗人交笑谈。",
            "古调喜听琴再弄，深杯休惜酒重添。",
            "玉堂今夜无宣唤，且与江湖作小参。"
        ],
        "title": "毋自欺斋夜宴",
        "id": "1a0655b2-8d32-4323-8a04-9121efc76580"
    },
    {
        "author": "高翥",
        "paragraphs": [
            "晓上篮舆出宝坊，野塘山路尽春光。",
            "试穿松影登平陆，已觉钟声在上方。",
            "草色溪流高下碧，菜花杨柳浅深黄。",
            "杖藜切莫匆匆去，有伴行春不要忙。"
        ],
        "title": "晓出黄山寺",
        "id": "a239097a-e0f6-45a4-95d5-dfd0e63230a7"
    },
    {
        "author": "高翥",
        "paragraphs": [
            "晓策乌藤上育王，入山随处得徜徉。",
            "碑头龙护先皇字，塔下鱼悬外国香。",
            "徧谒禅房尝苦茗，闲听社媪说豪光。",
            "山深日短行难尽，僧遣头陀办客床。"
        ],
        "title": "育王寺",
        "id": "c7334b5c-54ec-49be-bc0b-734d3fac0fbe"
    },
    {
        "author": "高翥",
        "paragraphs": [
            "清波门外放船时，尽日轻寒恋客衣。",
            "花下笑声人共语，柳边樯影燕初飞。",
            "晓风不定棠梨瘦，夜雨相连荠麦肥。",
            "最忆故山春更好，夜来先遣梦魂归。"
        ],
        "title": "春日湖上",
        "id": "baebb81b-1daa-4ed3-ab0c-dcbf5975c2cb"
    },
    {
        "author": "高翥",
        "paragraphs": [
            "浮利浮名心已灰，三间茅屋白云堆。",
            "先生自酿松精酒，侍女能持藤瘿杯。",
            "养鹿晓随原草去，放猿时摘野花来。",
            "近闻身口浑无累，槲叶黄菁绕宅栽。"
        ],
        "title": "黄居士山房",
        "id": "e6383702-2f1b-445a-8bbf-3877cd16d5a7"
    },
    {
        "author": "高翥",
        "paragraphs": [
            "精蓝游历地，景物自情亲。",
            "鹤引登山客，僧迎礼塔人。",
            "名花千佛供，乔木万夫身。",
            "碑刻东坡作，重来为拂尘。"
        ],
        "title": "育王寺",
        "id": "221d6451-fdc2-4b88-810b-a877890df48c"
    },
    {
        "author": "高翥",
        "paragraphs": [
            "韶光催去太无情，祇为东君去住轻。",
            "虽欲迟留芳草梦，如何禁得杜鹃声。",
            "桐花快落春风老，梅子微酸晚雨晴。",
            "从此嬉游时节少，不须日日报诗成。"
        ],
        "title": "送春",
        "id": "f9841c2a-e4dd-459f-b76e-edbfe4edfbb1"
    },
    {
        "author": "高翥",
        "paragraphs": [
            "乍晴沙路软于尘，新着芒鞋更可人。",
            "谁道秋山不宜客，桂花多处胜行春。"
        ],
        "title": "秋山散步",
        "id": "de62485b-8580-4fb6-92b6-8c4aed46bcc7"
    },
    {
        "author": "高翥",
        "paragraphs": [
            "秋来高处不宜登，闲却西楼最上层。",
            "读罢黄庭窗户晚，自敲清磬上香镫。"
        ],
        "title": "即事",
        "id": "438663fb-f172-4763-8697-1fc958a95d84"
    },
    {
        "author": "高翥",
        "paragraphs": [
            "寂寞梁朝寺，深廊十数闲。",
            "碑存知殿古，香冷觉僧残。",
            "断岸舟横浦，平坡树补山。",
            "休文如好在，依旧带围宽。"
        ],
        "title": "乌镇普静寺寺沈休文故居也",
        "id": "a36d09b7-6606-45a9-8c80-676f9cc4ad26"
    },
    {
        "author": "高翥",
        "paragraphs": [
            "小立晴江上，潮生落照边。",
            "晚花低映水，春草暗迷烟。",
            "燕子飞官驿，鸥羣引客船。",
            "关情南浦别，相对独依然。"
        ],
        "title": "渡钱塘",
        "id": "9b0fb346-7aa1-4047-aef1-ab34079cf340"
    },
    {
        "author": "高翥",
        "paragraphs": [
            "一枕新凉供醉眠，觉来风物已凄然。",
            "山云带雨重重合，宫树鸣秋叶叶颠。",
            "满进一杯酬好节，休看两鬓换流年。",
            "双星回施痴儿等，容我长斋绣佛前。"
        ],
        "title": "七夕",
        "id": "997fe1c3-2dc8-45f3-b8a0-9d166294c693"
    },
    {
        "author": "高翥",
        "paragraphs": [
            "荆棘丛中数点春，春云态度月精神。",
            "依然竹屋茅檐下，靓女盈盈不嫁人。"
        ],
        "title": "荆棘中见梅花",
        "id": "2baafd07-3cf0-4610-b2df-537765b3c694"
    },
    {
        "author": "高翥",
        "paragraphs": [
            "人事日纷纷，不知春已分。",
            "问梅成绿叶，看杏落红云。",
            "燕向晴空语，蛙从夜静闻。",
            "感时伤老大，孤坐对炉熏。"
        ],
        "title": "感春",
        "id": "f806fa1b-1e29-4a96-ba52-b77136ecb414"
    },
    {
        "author": "高翥",
        "paragraphs": [
            "浮利浮名挽不来，故山归去恰春回。",
            "马兰旋摘和菘煮，枸杞新生傍菊栽。",
            "庭树夜留山鸟宿，洞门早为野云开。",
            "明年我亦天台寺，相伴芒鞋蹋古苔。"
        ],
        "title": "送刘允叔主簿归山中",
        "id": "bc1c44fb-ab2e-40f8-8ee7-9768f09ff0b9"
    },
    {
        "author": "高翥",
        "paragraphs": [
            "家住清江江上村，江云山影自平分。",
            "几回早起开门看，不见青山见白云。"
        ],
        "title": "江居晓咏",
        "id": "b222e595-2d6b-4af3-8890-d58411bc96f1"
    },
    {
        "author": "高翥",
        "paragraphs": [
            "庆娘颦翠眉，春瘦怯罗衣。",
            "笑问采花蝶，如何成对飞。"
        ],
        "title": "题二小姬扇二首  其一",
        "id": "678bbb3f-eacf-49cf-9380-cc0e5210b6ca"
    },
    {
        "author": "高翥",
        "paragraphs": [
            "湘湘未识羞，独坐抱箜篌。",
            "贪学耆婆舞，抬身拜部头。"
        ],
        "title": "题二小姬扇二首  其二",
        "id": "6edd9529-5624-41d4-be96-0a345d79fbbc"
    },
    {
        "author": "高翥",
        "paragraphs": [
            "云浮江雨暗，独客苦淹留。",
            "白发羞明镜，青山对小楼。",
            "酒功书下下，心事付悠悠。",
            "安得并州翦，从头翦断愁。"
        ],
        "title": "小楼雨中",
        "id": "d1e4e8a6-1749-4c48-8cf4-365a6a87d99c"
    },
    {
        "author": "高翥",
        "paragraphs": [
            "漾漾池塘碧染衣，阴阴草树绿成围。",
            "江村寂寞春归後，一点杨花不见飞。"
        ],
        "title": "首夏",
        "id": "dc9b71b5-5669-4cb7-97ec-febb38a44046"
    },
    {
        "author": "高翥",
        "paragraphs": [
            "绿发仙人山泽癯，出游入息几曾拘。",
            "种花甚少四时有，谏草不多千古无。",
            "阅世眼高磨日月，好贤名重满江湖。",
            "行藏到得无心处，钟鼎山林岂异涂。"
        ],
        "title": "寄方岩",
        "id": "39705ddc-58d4-4c79-a37a-a6b7b94a8f29"
    },
    {
        "author": "高翥",
        "paragraphs": [
            "蜗角蝇头总是虚，何须留恋市朝居。",
            "老于亲戚情当密，贫与公卿分合疏。",
            "小涧草荒元种菊，故山尘满旧抄书。",
            "几时归去重料理，啸月眠云得自如。"
        ],
        "title": "自赋",
        "id": "2f89422d-b11d-4eec-a949-1622769094f2"
    },
    {
        "author": "高翥",
        "paragraphs": [
            "醉眼横斜看菊枝，又成客里过佳期。",
            "去年行路犹持酒，今日登高懒赋诗。",
            "老泪怕从衣袖见，闲情但有帽檐知。",
            "阿髯故国才归得，岁岁须来举一巵。"
        ],
        "title": "蕺山登高",
        "id": "eac2cb14-3c5c-47c9-be4e-33a415118632"
    },
    {
        "author": "高翥",
        "paragraphs": [
            "将身托战争，世事百无情。",
            "相对生离别，浑如落叶轻。"
        ],
        "title": "戍妇吟二首  其一",
        "id": "0e25cf83-e8e8-414c-8310-62e723b39a0b"
    },
    {
        "author": "高翥",
        "paragraphs": [
            "辞家出戍边，北望隔青烟。",
            "怕作沙场梦，秋宵不敢眠。"
        ],
        "title": "戍妇吟二首  其二",
        "id": "77810b05-6acb-4d60-8741-4dac56fd2830"
    },
    {
        "author": "高翥",
        "paragraphs": [
            "佛屋欹斜老翠微，小轩犹记昔游时。",
            "江云带雨凉生竹，野水迎潮暗入篱。",
            "门外风波僧自识，山中朝莫客曾知。",
            "眼明素壁关情久，十载财能写此诗。"
        ],
        "title": "重游无量院",
        "id": "d6cbf55b-c067-45df-a506-580892f76117"
    },
    {
        "author": "高翥",
        "paragraphs": [
            "积雨才收云尽归，长空一色碧琉璃。",
            "日移帘影临书案，风飐缾花落研池。",
            "巢燕学飞犹恋母，笼鸡得食旋呼儿。",
            "眼看景物关情甚，喜为新晴赋此诗。"
        ],
        "title": "春霁",
        "id": "73d7de43-779a-4b16-81e3-695991aff6db"
    },
    {
        "author": "高翥",
        "paragraphs": [
            "萧寺经行无尽情，倚阑长是眼增明。",
            "溪因宿雨十分急，山为凝寒一味清。",
            "竹外飞花随晚吹，树头幽鸟试春声。",
            "重来又是明年事，临出门犹款款行。"
        ],
        "title": "岁除登岝崿山精舍",
        "id": "21383b42-3a07-476a-9d53-54ab3aa264e7"
    },
    {
        "author": "高翥",
        "paragraphs": [
            "一曲澄江两派分，满山修竹绿齐云。",
            "矮窗风月侵帆腹，小径烟霞隠屐痕。",
            "白鹭夜依花影宿，清猨时共橹声闻。",
            "主人与客心如水，同倚阑干得细论。"
        ],
        "title": "张氏曲江",
        "id": "989c26c8-f4b3-4e32-b97c-f7e98f3a567c"
    },
    {
        "author": "高翥",
        "paragraphs": [
            "高阁临江可契心，兴来时得一登临。",
            "山云浦树重重合，野水汀蒲日日深。",
            "鸦背夕阳供晚哺，蝉迎凉吹试秋吟。",
            "倚阑尽见诸峰出，如对风流李翰林。"
        ],
        "title": "登九华楼",
        "id": "a4471053-cceb-40e1-b4d8-8382b69acca2"
    },
    {
        "author": "高翥",
        "paragraphs": [
            "一官难换北山薇，结屋栽花度四时。",
            "果熟不妨禽摘尽，酒香惟恐客来迟。",
            "小苹低唱花间曲，阿广高吟李下诗。",
            "客久办心分半隠，尚嫌风骨欠仙姿。"
        ],
        "title": "赵仲庄都钤山居",
        "id": "09617c88-1050-4e61-a0ae-8bf81f16c409"
    },
    {
        "author": "高翥",
        "paragraphs": [
            "尽将家具载轻舟，来往长江春复秋。",
            "三世儿孙居柁尾，四方知识会沙头。",
            "老翁晓起占风信，少妇晨妆照水流。",
            "自笑此生漂泊甚，爱渠生理付浮悠。"
        ],
        "tags": [
            "长江"
        ],
        "title": "船户",
        "id": "49965c05-18e5-4259-b2fa-6223010c1278"
    },
    {
        "author": "高翥",
        "paragraphs": [
            "门前流水碧粼粼，岁晚归来亦可人。",
            "梅欲开时多是雨，草财生处便成春。",
            "娇儿对面两痴绝，老子关情一欠伸。",
            "快洗竹篘篘浊酒，举杯先为洗京尘。"
        ],
        "title": "归寓舍",
        "id": "fb9a26fc-819b-48ef-aab7-ce94da89d927"
    },
    {
        "author": "高翥",
        "paragraphs": [
            "西湖春二月，结客少年游。",
            "骏马黄金勒，长身紫绮裘。",
            "爱花论担买，嗜酒满船浮。",
            "两载缘何事，台州又越州。"
        ],
        "tags": [
            "西湖"
        ],
        "title": "忆西湖",
        "id": "c2a7f88e-1915-4ad0-b587-12d11172f18e"
    },
    {
        "author": "高翥",
        "paragraphs": [
            "长安市上僦楼居，闲里身心尽自如。",
            "十日雨声春对酒，一窗镫影夜观书。",
            "茶经未展愁先醒，药录才看病已除。",
            "所欠短檐晴景好，拆桐花月共扶疏。"
        ],
        "title": "小楼雨中",
        "id": "8bc7c456-6258-414c-a24b-efee8999e195"
    },
    {
        "author": "高翥",
        "paragraphs": [
            "萧萧春夜雨，有客渡江来。",
            "世事攒眉说，乡谈信口开。",
            "晚肴供苦笋，时果荐青梅。",
            "甚欲浇离恨，呼镫拨酒醅。"
        ],
        "title": "喜乡友来",
        "id": "04db8922-1c6e-4918-9964-fda108d3de14"
    },
    {
        "author": "高翥",
        "paragraphs": [
            "料峭东风破客衣，春寒不比腊前时。",
            "绝怜墙角樱桃树，全似梅花雪後枝。"
        ],
        "title": "春寒",
        "id": "3d031cd4-9517-4a48-8c6f-fcd797f25879"
    },
    {
        "author": "高翥",
        "paragraphs": [
            "鲸海中流地，龙峰小洞天。",
            "亭高先得月，树老久忘年。",
            "大士居邻境，闲僧指便船。",
            "若为风浪息，更结补陀缘。"
        ],
        "title": "昌国县普济寺小亭",
        "id": "10b1b9ba-9e9c-43c2-aaae-2e35b7409233"
    },
    {
        "author": "高翥",
        "paragraphs": [
            "楼头上马苦匆匆，百计相留无计从。",
            "正好看花郎却去，江边春色为谁浓。"
        ],
        "title": "春情四首  其一",
        "id": "31e2b0fa-eefd-4138-8cc2-5da5382b1608"
    },
    {
        "author": "高翥",
        "paragraphs": [
            "天涯海角水云宽，人在吴头楚尾间。",
            "弹彻箜篌难寄恨，海棠庭院独凭阑。"
        ],
        "title": "春情四首  其二",
        "id": "8eb02ae5-b546-47d1-9ef3-f1b85b72b2b1"
    },
    {
        "author": "高翥",
        "paragraphs": [
            "深院沈沈照落晖，宝香熏彻旧时衣。",
            "一春行乐谁为伴，羞见花前蛱蝶飞。"
        ],
        "title": "春情四首  其三",
        "id": "cf85c81e-75e8-4f22-9276-8793df688ac6"
    },
    {
        "author": "高翥",
        "paragraphs": [
            "斗草归来上玉阶，香尘微涴合欢鞋。",
            "全筹赢得无人赏，依旧春愁自满怀。"
        ],
        "title": "春情四首  其四",
        "id": "90c4680b-e057-4a1a-b381-2b940a07e5bf"
    },
    {
        "author": "高翥",
        "paragraphs": [
            "轻烟终日锁楼台，细雨丝丝半湿苔。",
            "杜宇一声青嶂外，溪流时送落花来。"
        ],
        "title": "晚春即事",
        "id": "da9ac88d-1b62-4f74-83f2-c6e4f5bb0b09"
    },
    {
        "author": "高翥",
        "paragraphs": [
            "叶叶东风吹客衣，昌安寺里晚游时。",
            "欹斜竹屋羲之宅，磨灭经幢率府碑。",
            "佛化是谁留实相，鹅亡犹自见方池。",
            "逢僧小作煎茶供，略问源流笑不知。"
        ],
        "title": "蕺山戒珠寺寺王右军故居也",
        "id": "35edbc50-597b-4b6b-a54a-7e61f954b594"
    },
    {
        "author": "高翥",
        "paragraphs": [
            "江上凝冰约水痕，门前残雪缀溪云。",
            "杖藜独立梅梢月，成就清寒到十分。"
        ],
        "title": "冬日即事",
        "id": "63804d6b-5cde-4382-ac76-763fdfd135ef"
    },
    {
        "author": "高翥",
        "paragraphs": [
            "乱花飞絮趁长髯，来访西湖竹里庵。",
            "行尽白云三十里，诗人又在白云南。"
        ],
        "tags": [
            "西湖"
        ],
        "title": "访铦朴翁不遇二首  其一",
        "id": "57765011-6d7d-4a3d-8327-3d34bd4417b8"
    },
    {
        "author": "高翥",
        "paragraphs": [
            "乘兴寻僧入翠微，山中无限野蔷薇。",
            "主人不见从谁赏，折得繁枝自插归。"
        ],
        "title": "访铦朴翁不遇二首  其二",
        "id": "658f9ec8-3837-4327-9704-50467c2b2b13"
    },
    {
        "author": "高翥",
        "paragraphs": [
            "浅碧池塘连路口，淡黄杨柳护檐牙。",
            "旧时岁岁春风里，长见君王出看花。"
        ],
        "title": "聚景园口号二首  其一",
        "id": "e6c97c8a-c4fe-4efb-bd2c-ac3cf7666c1b"
    },
    {
        "author": "高翥",
        "paragraphs": [
            "竹影参差临断岸，花阴历寂浸清流。",
            "游人难到阑干角，尽日垂杨盖御舟。"
        ],
        "title": "聚景园口号二首  其二",
        "id": "282a72cc-0c09-4241-9d03-3a77b2fdce8b"
    },
    {
        "author": "高翥",
        "paragraphs": [
            "淡黄越纸打残碑，尽是先皇御赐诗。",
            "白发内人和泪读，为曾亲见写诗时。"
        ],
        "title": "恭跋思陵宸翰拓本卷後",
        "id": "8e2e1ea5-e53f-4da6-8280-25d6999f5f56"
    },
    {
        "author": "高翥",
        "paragraphs": [
            "落尽桐花春已休，过墙新竹箨初抽。",
            "山行步步黄泥滑，小立溪桥听雨鸠。"
        ],
        "title": "山行即事二首  其一",
        "id": "902da4a3-9d5d-40cd-8aed-f9743f6c1fa8"
    },
    {
        "author": "高翥",
        "paragraphs": [
            "卷地东风晚更狂，樱桃吹子落泥墙。",
            "溪云自为催诗黑，忙杀条桑窈窕娘。"
        ],
        "title": "山行即事二首  其二",
        "id": "ce1b2be4-4f41-4345-8fb7-c0f2dc15a393"
    },
    {
        "author": "高翥",
        "paragraphs": [
            "老无闲事上双眉，问着穷通尽不知。",
            "两鹤忽飞因客到，一牛方病得妻医。",
            "案头几卷阴功录，壁上诸家劝世诗。",
            "见说今年公八十，鬓边财有数茎丝。"
        ],
        "title": "寄林征君",
        "id": "a2373bb1-59e5-47a2-88ea-54a566199e5e"
    },
    {
        "author": "高翥",
        "paragraphs": [
            "跨马登长路，闻鸡度远关。",
            "水光斜漾月，云影倒薶山。",
            "人迹霜桥外，禽声烟树间。",
            "自惭林下客，清梦未曾还。"
        ],
        "title": "晓行",
        "id": "e1fe76b2-bf97-4f2b-b51b-093c17a87210"
    },
    {
        "author": "高翥",
        "paragraphs": [
            "荒林依约旧山门，秋草离离故迹存。",
            "双瀑有声传宿雨，一龛无地住闲云。",
            "蜗沿坏壁丹青古，龟负残碑字画昏。",
            "三叹废兴谁可问，乱鸦鸣噪自成羣。"
        ],
        "title": "三峰废寺",
        "id": "2e49cffd-8b4c-40ac-a452-9b3a5df44bee"
    },
    {
        "author": "高翥",
        "paragraphs": [
            "日出移船日又斜，芦根时复见人家。",
            "水乡占得秋多少，岸岸红云是蓼花。"
        ],
        "title": "下塘",
        "id": "401af79a-de9c-4d74-8628-21068eeba90e"
    },
    {
        "author": "高翥",
        "paragraphs": [
            "老翁八十鬓如丝，手缚黄芦作短篱。",
            "劝客莫嗔无凳坐，去年今日是流移。"
        ],
        "title": "行淮",
        "id": "9a06ee31-7099-42ba-a5c2-9525b2dd5dd0"
    },
    {
        "author": "高翥",
        "paragraphs": [
            "老来浑不爱春游，来对兰亭烂熳秋。",
            "亭下水非当日曲，山前竹似旧时修。",
            "二三客子因怀古，八百余年续胜流。",
            "试与山灵论往事，不知还肯点头不。"
        ],
        "title": "兰亭",
        "id": "51858e8c-d82a-423d-9393-9d4280f4b916"
    },
    {
        "author": "高翥",
        "paragraphs": [
            "幙府归来赴调时，清声籍籍满京师。",
            "真如白璧藏奇石，判得黄金博断碑。",
            "借宅先寻笼鹤地，买盆权作养鱼池。",
            "客中高致犹如此，明日还山乐可知。"
        ],
        "title": "赠丁子植抚干",
        "id": "6976eba0-d90a-4a51-afa2-d496fa706161"
    },
    {
        "author": "高翥",
        "paragraphs": [
            "地胜秋清人欲仙，倚阑时节月初圆。",
            "不知寺在烟霞表，但觉身临星斗边。",
            "宝墨旧归天上去，高名今向世间传。",
            "登临莫作匆匆会，去後重来又几年。"
        ],
        "title": "天章寺",
        "id": "00732100-a7cd-4a22-9d88-bcbb382bf494"
    },
    {
        "author": "高翥",
        "paragraphs": [
            "万壑千岩非浪闻，十峰双涧不须论。",
            "袈裟旋化空王服，宫殿曾招帝子魂。",
            "山向马头回禹穴，溪分燕尾入云门。",
            "秋行既了登临愿，草草题诗对绿尊。"
        ],
        "title": "天衣寺",
        "id": "9df30efe-4b8a-4d87-a4ba-baa60ea9daca"
    },
    {
        "author": "高翥",
        "paragraphs": [
            "羣玉堂前春昼阴，主人领客步清深。",
            "上方图画无真赝，东壁诗书有古今。",
            "手转玉玑看测日，指挥金井试为霖。",
            "山翁不作蓬莱梦，但愿时来洗此心。"
        ],
        "title": "毅斋郑秘书道山领客",
        "id": "af462fc8-5882-4bbe-b598-6b5dafb10cae"
    },
    {
        "author": "高翥",
        "paragraphs": [
            "长忆儿时二老傍，元正岁岁有风光。",
            "搀先礼数修人事，着好衣裳侍酒觞。",
            "回首不堪追日月，感情空叹换星霜。",
            "尚期我老如亲老，却看儿童作节忙。"
        ],
        "title": "元日",
        "id": "9676d9c2-da46-493e-bd2b-c428a6b58c1d"
    },
    {
        "author": "高翥",
        "paragraphs": [
            "独守空庭日欲晡，满斟浊酒不须沽。",
            "白头兄弟三年别，青眼交游一字无。",
            "醉看葵榴怀旧事，馋思樱笋梦吾庐。",
            "向时痴绝今愁绝，自读离骚些老夫。"
        ],
        "title": "重五日怀旧",
        "id": "8ac75998-336f-4843-869b-58627a732c03"
    },
    {
        "author": "高翥",
        "paragraphs": [
            "见说番昜有老程，与人怀抱亦分明。",
            "一千里外未识面，二十年间长慕名。",
            "因听酒边谈旧事，便从客里定交情。",
            "他时我老君犹健，海内重逢即弟兄。"
        ],
        "title": "赠番昜程克己",
        "id": "4acd21e9-3af6-46e1-8d4f-a2fff0b66102"
    },
    {
        "author": "高翥",
        "paragraphs": [
            "二月寒犹在，春云湿未开。",
            "洒窗终夜雨，发轫数声雷。",
            "荠麦绿生脑，棠梨红拆腮。",
            "西湖花事动，从此日裴回。"
        ],
        "tags": [
            "西湖"
        ],
        "title": "初闻雷声",
        "id": "053c8eef-7b16-425d-9bd3-23f3bc2b7118"
    },
    {
        "author": "高翥",
        "paragraphs": [
            "天柱峰高逼太清，灵岩端足擅高名。",
            "人间有石皆奴仆，天下无山可弟兄。",
            "樵径雪深多虎迹，清溪风暖尽猿声。",
            "客身元是山林种，见此如何不动情。"
        ],
        "title": "灵岩寺",
        "id": "5dbceff4-11bf-40d7-b65a-14a3a627514c"
    },
    {
        "author": "高翥",
        "paragraphs": [
            "小屏相对两眉攒，长夜迢迢不肯残。",
            "鼠向镫前窥坐卧，人从梦里说悲欢。",
            "故山无计行秋晚，客路从谁守岁寒。",
            "留得浊醪相慰藉，酒肠犹喜十分宽。"
        ],
        "title": "秋夜",
        "id": "b7163947-14ad-4bbd-b00d-3a6ca7fec7d4"
    },
    {
        "author": "高翥",
        "paragraphs": [
            "别君三见鴈南飞，梦里相逢觉又非。",
            "书去不知何日到，人来先问几时归。",
            "正堪镫火亲书卷，莫遣尘埃染客衣。",
            "二老倚门知已久，交情于此亦依依。"
        ],
        "title": "寄王仲彝仲彝留三衢久不归省因以箴之",
        "id": "e87baeaa-8f47-447f-8d9f-242e6d6e087d"
    },
    {
        "author": "高翥",
        "paragraphs": [
            "自小在行伍，得官因用兵。",
            "筹边头发竖，入阵骨毛轻。",
            "战马惜如命，宝刀都有名。",
            "酒酣常骂坐，嫌客话升平。"
        ],
        "title": "李将",
        "id": "774da1e6-ce3b-4856-a6a5-0ece01d736d6"
    },
    {
        "author": "高翥",
        "paragraphs": [
            "吴楚新岐路，江湖旧散人。",
            "放船来古县，沽酒供闲身。",
            "花卸一村雨，鸟啼千树春。",
            "野塘风卷地，无复见芳尘。"
        ],
        "title": "无锡县春日",
        "id": "b6741d34-cc5e-4bea-a6b7-606bf3649349"
    },
    {
        "author": "高翥",
        "paragraphs": [
            "古县沧浪外，精蓝缥渺间。",
            "木枯曾阅世，龙老解分山。",
            "鸟道秋迷迹，禅房昼掩关。",
            "诗成游子去，流水自潺潺。"
        ],
        "title": "常熟县破山寺",
        "id": "c750e763-4cc8-44c0-987c-58b0b5cae94f"
    },
    {
        "author": "高翥",
        "paragraphs": [
            "夜宿曹娥浦，停舟是几更。",
            "闻钟知寺近，听橹信潮生。",
            "风向沙头起，天从柁尾明。",
            "梦回无意绪，两岸杜鹃声。"
        ],
        "title": "曹娥浦泊舟",
        "id": "b537c731-f384-400c-86e6-f5a359f37d0c"
    },
    {
        "author": "高翥",
        "paragraphs": [
            "玉函香骨老云根，占断孤山水月村。",
            "荐菊泉清涵竹影，种梅地冷带苔痕。",
            "生前已自全名节，身後从谁问子孙。",
            "惟是年年寒食日，游人来与酹清尊。"
        ],
        "title": "拜林和靖墓",
        "id": "83c090fc-6757-4b79-822e-7b26bfdc9d91"
    },
    {
        "author": "高翥",
        "paragraphs": [
            "一带青山欲尽头，精蓝深处着危楼。",
            "下无余地容车马，上有重檐接斗牛。",
            "鸦落野田长趁晚，鴈沉烟渚最宜秋。",
            "江南好景从来少，北望空多故国愁。"
        ],
        "title": "多景楼",
        "id": "56e78e6e-59f6-4eb5-99aa-c0babfad9e68"
    },
    {
        "author": "高翥",
        "paragraphs": [
            "江亭如倚钓鱼矶，面面云檐势欲飞。",
            "西望汀洲依白鹭，东连巷陌接乌衣。",
            "六朝更代人何在，千古兴亡事总非。",
            "客子独怜风景好，倚阑长是欲忘归。"
        ],
        "title": "赏心亭",
        "id": "a6eb8ab9-c495-430d-9f70-e32b39c54676"
    },
    {
        "author": "高翥",
        "paragraphs": [
            "独载诗书趁野航，自怜漂泊度时光。",
            "残年准拟登牛首，连夜勿忙过马当。",
            "古庙荒寒江浸影，断崖凄惨石凝霜。",
            "壮怀未分甘衰老，回首长淮恨更长。"
        ],
        "title": "夜过马当山",
        "id": "ad756ad7-d80e-4e36-8110-27855ebe2dc4"
    },
    {
        "author": "高翥",
        "paragraphs": [
            "相逢便拜十年兄，自此交游得尽情。",
            "草纸抄书传遁甲，竹筩沽酒命添丁。",
            "他时结屋期来往，今日登门隔死生。",
            "从此苕溪明月夜，小舟不复为君停。"
        ],
        "title": "挽章朋举",
        "id": "6c79d607-8879-425b-b506-8210c1a86de9"
    },
    {
        "author": "高翥",
        "paragraphs": [
            "霍地春归唤不譍，客中容易鬓星星。",
            "漫山风雨樱桃紫，绕屋烟云薜荔青。",
            "姑恶恨谁能自苦，子规催客厌人听。",
            "闭门独坐难抛酒，生怕离愁到短屏。"
        ],
        "title": "雨中",
        "id": "0c80ba81-5236-4638-8476-635551549dd1"
    },
    {
        "author": "高翥",
        "paragraphs": [
            "萧萧高冢占云根，故老相传太白坟。",
            "白骨定随风月冷，青山长共姓名存。",
            "平生出处犹如见，一死浮沈异所闻。",
            "客子开元书记後，故来浇酒些清魂。"
        ],
        "title": "拜李谪仙墓",
        "id": "9c1270c1-d06a-44a8-8452-0e4e18b57478"
    },
    {
        "author": "高翥",
        "paragraphs": [
            "自从清晓至黄昏，闲坐闲眠深闭门。",
            "犹子雨中来息担，老夫镫下起开樽。",
            "故山坟墓何人守，旧宅园亭几处存。",
            "问答恍然如隔世，若非沈醉定消魂。"
        ],
        "title": "舍侄来",
        "id": "a00fe8c6-3032-464e-8e49-6557d828e6cd"
    },
    {
        "author": "高翥",
        "paragraphs": [
            "忠言历历未曾行，尽载图书出帝城。",
            "余子但知才可忌，先生当以去为荣。",
            "门阑竹石关心久，部曲溪山照眼明。",
            "长啸归欤莫怊怅，浙江风定自潮平。"
        ],
        "title": "丁卯冬送方岩",
        "id": "5ead228e-4da7-4750-b579-443834b1a4fc"
    },
    {
        "author": "高翥",
        "paragraphs": [
            "小窗兀兀守更残，案上诗书亦懒观。",
            "频翦烛花听夜雨，尽垂帘影隔春寒。",
            "破除梦幻从头了，安置身心向下看。",
            "老子静中消日月，全然不似客长安。"
        ],
        "title": "春夜",
        "id": "20e2247a-4a04-420b-b94f-f80b1dd6a23d"
    },
    {
        "author": "高翥",
        "paragraphs": [
            "万缕千丝拂水滨，尽催飞絮送残春。",
            "风前轻薄佳人命，天外飘零宕子身。",
            "绕路铺时成素毯，就泥沾处衬芳尘。",
            "江头雨过遗踪尽，留得柔条折赠人。"
        ],
        "title": "杨花",
        "id": "84ed9479-46c4-4db0-895d-8d99347ad943"
    },
    {
        "author": "高翥",
        "paragraphs": [
            "南北山头多墓田，清明祭扫各纷然。",
            "纸灰飞作白胡蜨，泪血染成红杜鹃。",
            "日落狐狸眠冢上，夜归儿女笑镫前。",
            "人生有酒须当醉，一滴何曾到九泉。"
        ],
        "tags": [
            "相思",
            "清明节",
            "感伤"
        ],
        "title": "清明日对酒",
        "id": "a3d06efa-56e4-47aa-bff4-fb2e262859b2"
    },
    {
        "author": "高翥",
        "paragraphs": [
            "老去无心世事轻，但从景物略关情。",
            "晓看鴈阵惊秋晚，夜听鹤声知月明。",
            "石鼎煮茶论水品，土墙题字记花名。",
            "出门更自有真乐，闲向通衢稳步行。"
        ],
        "title": "秋兴",
        "id": "29769312-b8be-452b-9b22-db4d70ceb6d1"
    },
    {
        "author": "高翥",
        "paragraphs": [
            "篮舆破晓入山家，独木桥低小径斜。",
            "屋角尽悬牛蒡菜，篱根多发马兰花。",
            "主人一笑先呼酒，劝客三杯便当茶。",
            "我已经年无此乐，为怜身久在京华。"
        ],
        "title": "山行即事",
        "id": "2b0a2377-c095-49b6-ab79-1b114cc40a0a"
    },
    {
        "author": "高翥",
        "paragraphs": [
            "灵鹫名山万古名，几回无事绕廊行。",
            "殿前流水晴犹急，塔上春云晚自生。",
            "鹤傍经床听梵语，鸟窥斋钵候钟声。",
            "我来借得团蒲坐，归去闲眠梦亦清。"
        ],
        "title": "灵鹫寺",
        "id": "f69f4732-0424-46e2-8b40-03f814e307e0"
    },
    {
        "author": "高翥",
        "paragraphs": [
            "垂头终日坐当门，两臂苍龙隠墨纹。",
            "笑捻白须传阵法，手摊黄纸说君恩。",
            "中年主帅皆为鬼，晚岁虞兵见领军。",
            "每劝儿孙学刀箭，解衣教看旧瘢痕。"
        ],
        "title": "老将",
        "id": "1cb8c3e9-1363-4fc0-87b2-4e6dfc738226"
    },
    {
        "author": "高翥",
        "paragraphs": [
            "明灭孤镫缥缈香，沈沈更漏隔宫墙。",
            "秋风倦客家千里，夜雨怀人天一方。",
            "世事从他多鉏铻，生涯如我亦凄凉。",
            "亟须唤酒消长夜，休梦黄华绕涧傍。"
        ],
        "title": "秋夜书怀",
        "id": "20f121ff-13cf-4edd-b9bd-1cef0d02798c"
    },
    {
        "author": "高翥",
        "paragraphs": [
            "投老纔营一把茅，前临官路後林坳。",
            "最宜鸡犬无邻舍，好放牛羊有近郊。",
            "春韮采来胜市食，秋鲈留取续山肴。",
            "吾庐谁道难寻觅，古树排门尽鹊巢。"
        ],
        "title": "投老",
        "id": "b3b5f51b-97f4-49c0-88df-557a5977b4f9"
    },
    {
        "author": "高翥",
        "paragraphs": [
            "笑携鸡犬入城居，无复游从叹阔疏。",
            "河水通船堪载酒，桐阴近屋可修书。",
            "饭香休忆辛田米，羹美何惭丙穴鱼。",
            "我亦买山湖上住，效芹时拟贡园蔬。"
        ],
        "title": "喜杜仲高移居清湖",
        "id": "566f8746-4a4f-496c-bd65-cafbb00aca27"
    },
    {
        "author": "高翥",
        "paragraphs": [
            "西出吴门步屧轻，浮屠唤客入山行。",
            "石从试剑何年裂，池自通泉尽日平。",
            "烟径远传僧磬响，云龛深锁佛灯明。",
            "移舟更宿枫桥寺，要听疎钟半夜鸣。"
        ],
        "title": "虎丘寺",
        "id": "5ca82f3f-ec9e-4f4d-960f-5ce35bbe915c"
    },
    {
        "author": "高翥",
        "paragraphs": [
            "山拥中流翠作堆，四围竹树鬰崔嵬。",
            "殿前云向檐牙出，门外潮从海口来。",
            "乞食僧归斋鼓动，打碑人去渡船开。",
            "焦公羽化将名迹，付与瞿昙亦壮哉。"
        ],
        "title": "焦山",
        "id": "6a4759f7-fcab-490d-850f-b1c1af8b1eb6"
    },
    {
        "author": "高翥",
        "paragraphs": [
            "千尺悬崖巨浪撞，危亭高峙对微茫。",
            "远峰凝黛双蛾澹，流水连云一带长。",
            "日落江容难可尽，天寒山色不成妆。",
            "停舟欲试登临眼，北望青烟欲断肠。"
        ],
        "title": "蛾眉亭",
        "id": "fa5cde86-ccb6-4672-b0bf-4c4eac20d039"
    },
    {
        "author": "高翥",
        "paragraphs": [
            "宋祖高台山上头，三闲破屋蔽层丘。",
            "离离荒草迷行殿，漠漠寒沙拥故洲。",
            "塔影远招孤客恨，江声长替古人愁。",
            "题诗自旧知多少，清绝难磨许郢州。"
        ],
        "title": "凌歊台",
        "id": "63abeee8-e64a-471b-83a7-c89493019543"
    },
    {
        "author": "高翥",
        "paragraphs": [
            "倦游华发冷萧骚，长夏来登三峡桥。",
            "山吐湿云何日尽，溪流冻雪几时消。",
            "陆公泉在犹堪汲，五老峰高不易招。",
            "客子倚栏思羽化，未仙衣袂已飘飘。"
        ],
        "title": "三峡桥",
        "id": "f3df39d4-e4d8-4128-84d3-04b4ed465c57"
    },
    {
        "author": "高翥",
        "paragraphs": [
            "胜地从来迹易陈，东坡日月久尤新。",
            "小桥曾压归时雪，老柳长摇别後春。",
            "城郭寥寥怀独鹤，江山历历见斯人。",
            "客生较晚空惆怅，梦想陈潘结旧邻。"
        ],
        "title": "雪堂",
        "id": "6a92a761-dc99-406b-8085-ba945824ed3a"
    },
    {
        "author": "高翥",
        "paragraphs": [
            "老竹平分当建瓴，小楼从此擅高名。",
            "地连云堞登临稳，栏俯晴江梦寐清。",
            "一记自能追正始，三闲谁与续咸平。",
            "涛音日日烟中落，依约焚香读易声。"
        ],
        "title": "竹楼",
        "id": "5bb07161-8451-446f-b5f2-bd5e9a97b8cb"
    },
    {
        "author": "高翥",
        "paragraphs": [
            "萧然一室坐清虚，又见西风到客居。",
            "老去身心便懒惰，人来情意任亲疎。",
            "从僧借地秋移菊，与佛分镫夜读书。",
            "幽事复为行计夺，去留端的合何如。"
        ],
        "title": "八月旦日永定寺作",
        "id": "3b8e14b7-c6fc-4c65-a9ea-1b1bc9699f01"
    },
    {
        "author": "高翥",
        "paragraphs": [
            "小楼终日脱冠巾，白发萧疎不受尘。",
            "虽是客身犹足乐，苦无世累未为贫。",
            "家书远寄凭游子，邸报频看念故人。",
            "自叹此心清似水，为他闲事恼天真。"
        ],
        "title": "小楼",
        "id": "1f955733-c98d-4243-8f0f-32099cca6b10"
    },
    {
        "author": "高翥",
        "paragraphs": [
            "自在嬉游徧四方，不曾孤负独春光。",
            "醉眠芳草衣裳冷，笑嚼名花齿颊香。",
            "既是烟霞令久任，岂应风月断来章。",
            "故人尚有闲情不，相伴湖边举一觞。"
        ],
        "title": "清明日约宋正甫黄行之兄弟为东湖之集",
        "id": "d0598650-d2fb-4f83-9e6e-fc7699792fcb"
    },
    {
        "author": "高翥",
        "paragraphs": [
            "诗境园林万柳闲，四围秋草带愁颜。",
            "楼台寂寞鼠成穴，岩石崔嵬蚊负山。",
            "三径昔嫌前辈窄，一区今欠此翁闲。",
            "客来莫怪匆匆去，万感催人鬓易斑。"
        ],
        "title": "过方孚若寺丞故庐",
        "id": "712c097d-fce0-4ee3-96f6-ca3099665fa7"
    },
    {
        "author": "高翥",
        "paragraphs": [
            "小泊囊山古化城，山林端足擅高名。",
            "楼台影外秋风老，钟磬声中夜气清。",
            "客子情怀宜淡薄，主人言语亦分明。",
            "只应海月堂前境，从此江湖有梦成。"
        ],
        "title": "宿囊山寺",
        "id": "86c81ff7-c001-4a17-a415-c59345f7c6e7"
    },
    {
        "author": "高翥",
        "paragraphs": [
            "望诗十步九回头，目断江山望未休。",
            "所幸临行曾举似，仅能记忆可遮羞。",
            "碧云漏日村村雨，红树吟风叶叶秋。",
            "不见夜光生歇处，客身却恨欠迟留。"
        ],
        "title": "潜夫约中途遣诗相送至江山无耗寄诗督之",
        "id": "a23e8775-0b9f-4f4c-8809-110782c9cfdc"
    },
    {
        "author": "高翥",
        "paragraphs": [
            "门径萧然独自居，入无给侍出无车。",
            "江湖故旧音尘绝，里巷游从酒盏疎。",
            "豪举已抛三尺剑，神交惟有一床书。",
            "吾兄白发家空谷，岁晚灯前最忆渠。"
        ],
        "title": "门径",
        "id": "9126ba66-5824-44e0-80b2-97e9298fafa1"
    },
    {
        "author": "高翥",
        "paragraphs": [
            "破屋三间书五车，一翁醉发老髿髿。",
            "萧墙甚窄难栽竹，草地虽平不种花。",
            "井浅自能供日用，楼高谁怕被云遮。",
            "过门人问何人住，题扇桥西百姓家。"
        ],
        "title": "破屋",
        "id": "a9aa7dab-5d65-4f7e-8e98-03909ed61ed4"
    },
    {
        "author": "高翥",
        "paragraphs": [
            "面皮如铁鬓如丝，依旧粗豪似向时。",
            "嗜酒更拚三日醉，看花因费一春诗。",
            "生前富贵谁能必，身後声名我不知。",
            "且趁酴醾对醽醁，共来相与一伸眉。"
        ],
        "title": "清明日招社友",
        "id": "ba1d0e8c-5eca-4379-855f-d6a2e6aace0e"
    },
    {
        "author": "高翥",
        "paragraphs": [
            "漂泊南州又过年，恰如杜子客鄜川。",
            "酒堪度日难为醉，诗怕伤时未可传。",
            "店舍无烟兵火後，街坊有月试灯前。",
            "荒凉古驿闻吹笛，老泪纵横落枕边。"
        ],
        "title": "感怀二首  其一",
        "id": "2ff7d05a-57e9-42f6-9b25-108931f8c7d3"
    },
    {
        "author": "高翥",
        "paragraphs": [
            "行遍千山复万山，不应蜀道若为难。",
            "数茎发向殊方白，一寸心从故国丹。",
            "弓软臂无三斗力，杯深量欠十分宽。",
            "粗豪到了非吾事，只盍家居度岁寒。"
        ],
        "title": "感怀二首  其二",
        "id": "625ba191-076e-4692-a8e8-0d4b3796e5f7"
    },
    {
        "author": "高翥",
        "paragraphs": [
            "忧世心劳鬓易斑，笑颦还与世相关。",
            "秋霜烈日君臣际，和气春风母子闲。",
            "学道期传千载统，献言先办一生闲。",
            "堂堂仰止人何在，独有名如不动山。"
        ],
        "title": "挽陈复斋",
        "id": "a1ee75f2-09e0-4894-bb15-f42403bd02f6"
    },
    {
        "author": "高翥",
        "paragraphs": [
            "念念思归身欲翰，旧题无暇徧寻看。",
            "故人尽入黄泉路，远客空登乌石山。",
            "休起痴心乘九鲤，莫劳病眼望三韩。",
            "神仙未必知吾事，道在何妨两鬓斑。"
        ],
        "title": "同刘潜夫登乌石山望海有怀方孚若柯东海陈复斋旧游",
        "id": "56d5357e-a2d8-49b7-9f74-80d1ecff2708"
    },
    {
        "author": "高翥",
        "paragraphs": [
            "封章字少纳忠多，袖疏前陈无柰何。",
            "但得中天行日月，不愁平地起风波。",
            "台官论罪终投笔，山贼闻名亦倒戈。",
            "惆怅脊梁如铁硬，天胡忍使閟山河。"
        ],
        "title": "山中哭复斋",
        "id": "51c31091-034c-41bd-aa42-6abad73cdd20"
    },
    {
        "author": "高翥",
        "paragraphs": [
            "亭在唐贤好句中，阑干六曲尽春风。",
            "不知脚下是官府，但见面前如渚宫。",
            "江水逢潮音激切，山云因雨思溟蒙。",
            "主人雅兴居诗外，花影琴声事事工。"
        ],
        "title": "怀安王宰索得助诗奉题一首",
        "id": "3fc17ba0-885c-44dd-9c2b-c39cf2856aa3"
    },
    {
        "author": "高翥",
        "paragraphs": [
            "自从闽峤至延平，试问归涂第几程。",
            "人向烟岚深处出，鸟依云树密边鸣。",
            "润沾破屐春泥滑，寒入征衫晓雨晴。",
            "多谢山家插杨柳，报侬今日是清明。"
        ],
        "title": "清明日延平道上",
        "id": "88a6b5d9-96f5-4e02-b12c-f046a6184911"
    },
    {
        "author": "高翥",
        "paragraphs": [
            "九鼎重安国势牢，功名易办谤难逃。",
            "手扶日月扫云雾，身向江湖直羽毛。",
            "雪锦诗成如谶兆，金縢书启见勤劳。",
            "纷纷论定知忠定，不负朝廷两字褒。"
        ],
        "title": "赵忠定公帅蜀时题雪锦楼有扁舟衡岳问归程之句後来人以为谶题跋者甚多邵阳节使君以墨本见赠敬书其右",
        "id": "27e668b6-1663-4ef6-bcdc-5b196b92244f"
    },
    {
        "author": "高翥",
        "paragraphs": [
            "冉冉日将莫，萧萧秋欲残。",
            "浮云低阁雨，宿霭密藏山。",
            "扇觉轻蒲重，衣嫌细葛单。",
            "更交一寒暑，精进独衰颜。"
        ],
        "title": "秋阴",
        "id": "3c544d4e-1ac8-4805-931f-41a139335f3a"
    },
    {
        "author": "高翥",
        "paragraphs": [
            "古井梧桐老，平田䆉稏收。",
            "鸡豚百里社，砧杵十分秋。",
            "干鹊催归兴，寒蝉唤客愁。",
            "衔杯忆霜蟹，沙尾暮停舟。"
        ],
        "title": "富阳县秋日",
        "id": "0ef90b0c-3fe2-4ca2-95d0-720417fcae58"
    },
    {
        "author": "高翥",
        "paragraphs": [
            "僧闲甘寂寞，寺古绝纷华。",
            "鸟摘过墙枣，猿争守树樝。",
            "雨多溪没井，藤老蔓缘笆。",
            "莫坐庭前石，怕伤苔藓花。"
        ],
        "title": "秋日入无量院",
        "id": "e9982b00-3a4d-482c-9868-2c6ffdd999bb"
    },
    {
        "author": "高翥",
        "paragraphs": [
            "心懒缘忘世，身闲为不才。",
            "客愁随病散，老眼共书开。",
            "嗜酒有天戒，爱花无地栽。",
            "小楼风雨夜，还我鼻如雷。"
        ],
        "title": "小楼夜雨",
        "id": "213db6c6-1c52-45f8-8a1b-cfb0fba4deef"
    },
    {
        "author": "高翥",
        "paragraphs": [
            "宵济向西兴，钟声隔岸听。",
            "浅滩淘落月，远树纳残星。",
            "客路悠悠去，征桡在在停。",
            "明朝故山近，不必问邮亭。"
        ],
        "title": "夜过西兴",
        "id": "32f25a6c-08aa-4a41-a15d-8ec8aa28a8f2"
    },
    {
        "author": "高翥",
        "paragraphs": [
            "尽日度僊霞，西风吹鬓华。",
            "乍寒抛白苎，临晚见黄花。",
            "山险全无路，溪晴半是沙。",
            "岭头逢宿处，斜月带栖鸦。"
        ],
        "title": "度仙霞岭",
        "id": "aabe906e-42b4-46b1-9930-c877128913b4"
    },
    {
        "author": "高翥",
        "paragraphs": [
            "凛凛北风劲，行行西路赊。",
            "客情甘淡薄，世事苦参差。",
            "酒易逢知己，诗难遇作家。",
            "林闲数点雪，错认是梅花。"
        ],
        "title": "建昌道上",
        "id": "2bde19ca-74bc-4d8a-b060-692309809701"
    },
    {
        "author": "高翥",
        "paragraphs": [
            "西风来几日，荷柳早衰容。",
            "百感闻秋笛，孤吟答晚钟。",
            "事能如意少，酒不教愁浓。",
            "忆着莼鲈美，家山隔几重。"
        ],
        "title": "隆兴借东湖驿度夏杂题",
        "id": "078a4080-3c74-4101-b0df-73dad27796bc"
    },
    {
        "author": "高翥",
        "paragraphs": [
            "檐铃奏曲响珊珊，尽日重门不启关。",
            "多插缾花供宴坐，为渠消受一春闲。"
        ],
        "title": "春日杂兴二首  其一",
        "id": "ad0b20cf-60fa-461b-8020-43b85ffa1bfc"
    },
    {
        "author": "高翥",
        "paragraphs": [
            "春归门巷静深深，老去无情不强吟。",
            "风絮入帘晴昼永，自烧香餠试花沈。"
        ],
        "title": "春日杂兴二首  其二",
        "id": "4760a1e7-2e59-4e03-b3c6-c7ad5e41201d"
    },
    {
        "author": "高翥",
        "paragraphs": [
            "浓云漠漠雨飞飞，不放东风取次吹。",
            "先自一春晴意少，那堪梅子欲黄时。"
        ],
        "title": "雨中",
        "id": "27eaa744-ca06-48be-a5f1-482430c818a6"
    },
    {
        "author": "高翥",
        "paragraphs": [
            "杜鹃声里桐花落，山馆无人昼掩扃。",
            "老去未能忘结习，自调浓墨写黄庭。"
        ],
        "title": "山堂即事",
        "id": "87353ec4-676f-407c-966f-365da5e0df0f"
    },
    {
        "author": "高翥",
        "paragraphs": [
            "老去惊秋白发添，不禁凉吹逼疏帘。",
            "楼高幸自蛩声远，争柰梧桐又傍檐。"
        ],
        "title": "秋夜",
        "id": "6ffd6705-a17c-4f8b-9cf9-04a45abfc404"
    },
    {
        "author": "高翥",
        "paragraphs": [
            "三间官屋老湖滨，孺子名声日日新。",
            "下榻本非天上事，後人空自愧前人。"
        ],
        "title": "孺子祠堂",
        "id": "f3f57513-94f6-4cdb-b45c-92474c204774"
    },
    {
        "author": "高翥",
        "paragraphs": [
            "浅水摇船冷戛沙，平林暝色接栖鸦。",
            "湖边老树垂垂白，半是梅花半雪花。"
        ],
        "tags": [
            "西湖"
        ],
        "title": "西湖二首  其一",
        "id": "72bc7254-2f4b-4429-ab57-30ad414d4edf"
    },
    {
        "author": "高翥",
        "paragraphs": [
            "老鹤无踪野鸭飞，鸣琴声里画船归。",
            "伤心旧日经行地，不独人非物亦非。"
        ],
        "tags": [
            "西湖"
        ],
        "title": "西湖二首  其二",
        "id": "05e0fc12-fd04-459a-8064-916f41e0deb0"
    },
    {
        "author": "高翥",
        "paragraphs": [
            "十年重上鬰孤台，带得江湖白发来。",
            "满眼青山旧相识，晚鸦羣噪莫惊猜。"
        ],
        "title": "鬰孤台  其一",
        "id": "3d56d168-4a62-4bd1-9a17-244bda8a5e9d"
    },
    {
        "author": "高翥",
        "paragraphs": [
            "登临犹觉酒边豪，往事新愁付一陶。",
            "深浅不常章贡水，崆峒只似旧时高。"
        ],
        "title": "鬰孤台  其二",
        "id": "9cd634d7-e0a8-4a0d-9f29-1252a3af324f"
    },
    {
        "author": "高翥",
        "paragraphs": [
            "历寂黄花老涧傍，不因风雨减清芳。",
            "从教衰谢随秋草，到了能全晚节香。"
        ],
        "title": "涧傍菊花",
        "id": "09394824-61af-4597-96de-090bc6c53fae"
    },
    {
        "author": "高翥",
        "paragraphs": [
            "弄罢江潮晚入城，红旗飐飐白旗轻。",
            "不因会吃翻头浪，争得天街鼓乐迎。"
        ],
        "title": "看弄潮回",
        "id": "352f5d34-bd63-455f-a9f0-b743760ea4c1"
    },
    {
        "author": "高翥",
        "paragraphs": [
            "风荷百顷占涟漪，烟树溟蒙乳鸭飞。",
            "买断小舟休唤客，时穿萍叶载诗归。"
        ],
        "tags": [
            "西湖"
        ],
        "title": "西湖暮归",
        "id": "0ac55b2d-d0d5-4db0-a454-2505f3538b12"
    },
    {
        "author": "高翥",
        "paragraphs": [
            "城中无处听蝉鸣，短策轻鞋晚出城。",
            "行到柳阴松影下，恰纔闻得两三声。"
        ],
        "tags": [
            "西湖"
        ],
        "title": "西湖杂兴二首  其一",
        "id": "f8ae4931-0e65-40d1-aa5a-ecf2e66f78f0"
    },
    {
        "author": "高翥",
        "paragraphs": [
            "十三楼寺早餐饭，六一泉寺晚咏歌。",
            "坐断竹风无暑气，乳禽鸣处绿阴多。"
        ],
        "tags": [
            "西湖"
        ],
        "title": "西湖杂兴二首  其二",
        "id": "6c04884f-0f4d-4d96-ba24-f444e31e791f"
    },
    {
        "author": "高翥",
        "paragraphs": [
            "赛罢祠山赛二郎，酒行明日欲祠张。",
            "愚民可是都忘本，香火何曾到杜康。"
        ],
        "title": "夜步天街书所见",
        "id": "75990504-5798-4bc5-b1f7-b1360a403318"
    },
    {
        "author": "高翥",
        "paragraphs": [
            "拂晓官来簿录时，未曾吹彻玉参差。",
            "旁人不忍听鹦鹉，犹向金笼唤太师。"
        ],
        "title": "吴山绝句",
        "id": "4b52261f-4ea7-4b51-aa64-28583b6fd209"
    },
    {
        "author": "高翥",
        "paragraphs": [
            "白白黄黄自岁寒，诗人但作菊花看。",
            "牡丹茉莉非吾事，自是时人被眼瞒。"
        ],
        "title": "菊花  其一",
        "id": "f2048a5a-25d1-454a-be51-a6fcb182a4ca"
    },
    {
        "author": "高翥",
        "paragraphs": [
            "亲向东篱手自栽，夕阳小径重徘徊。",
            "花应得似人乖角，过了重阳烂漫开。"
        ],
        "title": "菊花  其二",
        "id": "422a26b1-b4b6-4484-92cb-d421250dfbef"
    },
    {
        "author": "高翥",
        "paragraphs": [
            "爱花千古说渊明，肯把秋光不似春。",
            "我重此花全晚节，剩栽三径伴闲身。"
        ],
        "title": "菊花  其三",
        "id": "62b204fd-4989-4d2d-b11d-7ba722dcc08d"
    },
    {
        "author": "高翥",
        "paragraphs": [
            "玉蕊琅玕树，天香知意熏。",
            "露寒清透骨，风定远含芬。"
        ],
        "title": "岩桂花",
        "id": "ea3ed354-9ac0-4e0c-ab3c-2bb366a31b20"
    },
    {
        "author": "高翥",
        "paragraphs": [
            "再岁佳辰捧寿巵，今年清梦浙江湄。",
            "鹡鸰地冷真堪□，鸿雁云飞会有时。",
            "芍药泛杯犹共醉，梅花照座可重期。",
            "直须千岁州成日，铜狄摩挲世自知。"
        ],
        "title": "兄寿弟",
        "id": "84e9c176-3287-4f96-8fa2-d497b26fa697"
    },
    {
        "author": "高翥",
        "paragraphs": [
            "莫言纳禄寻常事，试读唐人梦谒赋。",
            "骑馿径上东山椒，九州四海风萧萧。",
            "大瓢贮云杓斟月，却跨阴崖听冰柝。",
            "松萝影薄寒花妍，白鸥飞来亦欣然。"
        ],
        "title": "贺杨东山休致",
        "id": "56491aca-2e71-4040-9470-e2bcde11d3e4"
    },
    {
        "author": "高翥",
        "paragraphs": [
            "俗尘浮垢闭禅关，百岁身心几日闲。",
            "安得此生同草木，无营长在四时闲。"
        ],
        "title": "寂上人禅房",
        "id": "f6c3b83d-9897-4a95-8f1c-39b7d595a3ce"
    },
    {
        "author": "高翥",
        "paragraphs": [
            "近来唯一食，树下掩禅扉。",
            "落日寒山磬，多年坏衲衣。",
            "白须长更剃，青霭远还归。",
            "仍说游南岳，经行是息机。"
        ],
        "tags": [
            "衡山"
        ],
        "title": "崇圣寺斌公房",
        "id": "6873c8b6-c801-4810-aaab-b67b5be9b363"
    },
    {
        "author": "高翥",
        "paragraphs": [
            "河水新添三尺高，河边芦苇有龟巢。",
            "波流夜夜飘渔箔，空点篮灯照树梢。"
        ],
        "title": "下塘",
        "id": "f6ec2b64-4575-4ccc-a8a9-557a85a850f6"
    },
    {
        "author": "高翥",
        "paragraphs": [
            "信天巢小仅容身，中有图书障俗尘。",
            "不与世争闲意气，且随时养老精神。",
            "破铛安稳齐钟鼎，短褐参差比缙绅。",
            "渴饮三杯饥二饭，主人日用未为贫。"
        ],
        "title": "题信天巢集",
        "id": "17e2260a-f82d-411b-8274-df45c9256a1b"
    },
    {
        "author": "高翥",
        "paragraphs": [
            "静对炉烟一缕霞，谢天成就澹生涯。",
            "安排瓦砚临章草，收拾甆瓶插郑花。",
            "莫问家储无担石，休嫌人事似团沙。",
            "三杯竟醉醒时晚，卧看春云送日斜。"
        ],
        "title": "静对",
        "id": "773aa050-b790-4952-a2e7-10ffd6a642a8"
    },
    {
        "author": "高翥",
        "paragraphs": [
            "无计留连日，争来断送春。",
            "落花终日雨，流水一溪云。",
            "山鸟呼名急，林梢着色新。",
            "诗成真谩兴，吾懒事因循。"
        ],
        "title": "无计",
        "id": "83ede941-f6c1-4bd2-88b2-97448b035a4c"
    },
    {
        "author": "高翥",
        "paragraphs": [
            "客枕眠僧舍，巍然鹤发翁。",
            "事如前日异，心与少年同。",
            "一夜送春雨，五更临晓风。",
            "梦回思往事，愁在不言中。"
        ],
        "title": "客枕",
        "id": "4ba1953d-f05f-4a82-8603-5a207d3223a6"
    },
    {
        "author": "高翥",
        "paragraphs": [
            "沿路梅花管送迎，庐山初别雪初晴。",
            "若无急事相驱役，有酒人家便不行。"
        ],
        "tags": [
            "庐山"
        ],
        "title": "庐山道中",
        "id": "ab102a47-e200-49eb-9fa9-d42a359240c4"
    },
    {
        "author": "高翥",
        "paragraphs": [
            "采石兴亡地，声名宇宙齐。",
            "山眉间吴楚，江口折东西。",
            "今古多遗恨，英雄几噬脐。",
            "征尘何日尽，北望转悲凄。"
        ],
        "title": "采石",
        "id": "b3b9742f-d670-4ac3-9cb4-45421eda896c"
    },
    {
        "author": "高翥",
        "paragraphs": [
            "叹息闲身不自如，长年借屋客中居。",
            "事多只为人情熟，贫甚还因世法疎。",
            "兄弟候归应有梦，交游散去更无书。",
            "攒心万感争催老，白发萧骚欲满梳。"
        ],
        "title": "叹息",
        "id": "54175f6d-d840-4925-aec6-e4070230b856"
    },
    {
        "author": "高翥",
        "paragraphs": [
            "和靖祠堂在半村，敬瞻遗像忆师门。",
            "洛中虽去名犹重，吴下曾来道益尊。",
            "言立岂徒规後学，书存端可识真源。",
            "瓣香再拜公应鉴，自愧传衣忝嫡孙。"
        ],
        "title": "拜尹和靖先生墓",
        "id": "fe5d7109-a331-4289-8bd6-aef9ed23111a"
    },
    {
        "author": "高翥",
        "paragraphs": [
            "年年客里过佳期，时节难逢莫皱眉。",
            "酒量且为重九尽，杯行不必再三辞。",
            "登高兴懒诗仍赋，怀古情深泪自垂。",
            "纵使西风落乌帽，黄花犹恋鬓边丝。"
        ],
        "title": "重阳述怀",
        "id": "61c2b722-8627-4640-a707-ddac5549fe24"
    },
    {
        "author": "高翥",
        "paragraphs": [
            "归来成倦客，随分乐闲居。",
            "供佛换新水，课儿温旧书。",
            "已荒三迳菊，且种一园蔬。",
            "来往多邻舍，余无长者车。"
        ],
        "title": "归来",
        "id": "464823f2-e046-48f8-93c8-d42d4b4e69d8"
    },
    {
        "author": "高翥",
        "paragraphs": [
            "短帽轻盈出晚峦，儿童夹道竞来看。",
            "老夫何足惊人眼，为有猿猴把钓竿。"
        ],
        "title": "杂兴",
        "id": "3a16916b-c410-4fa4-884a-dc61fdb100d6"
    },
    {
        "author": "高翥",
        "paragraphs": [
            "惯将双手托虚空，岁事虽穷道不穷。",
            "身健不知行路远，心安还与在家同。",
            "客携酒至一樽绿，兄寄书来三印红。",
            "看罢兄书斟客酒，闲愁无事置胸中。"
        ],
        "title": "冬日书怀用正甫韵",
        "id": "3d19f236-7e36-4509-96f8-cab7967eca12"
    },
    {
        "author": "高翥",
        "paragraphs": [
            "□□□□□□□，□□□□□□□。",
            "更有诗人穷似我，夜深来共纸衾眠。"
        ],
        "title": "同周晋仙夜宿",
        "id": "717fc40a-3b7b-48d1-b6d4-355f1403b07a"
    },
    {
        "author": "高翥",
        "paragraphs": [
            "早知花木今无主，不把丰碑累放翁。"
        ],
        "title": "句",
        "id": "f9edf47b-b94c-481a-b954-b4754bfdd6a0"
    },
    {
        "author": "释法熏",
        "paragraphs": [
            "云门一棒，高峰三拜。",
            "一家不知一家，各自保守疆界。"
        ],
        "title": "偈颂一百三十三首  其一",
        "id": "d412ce71-c35e-43a2-881a-c5c1536c6805"
    },
    {
        "author": "释法熏",
        "paragraphs": [
            "高峰方丈，内外皆空。",
            "垂钩四海，只钓狞龙。"
        ],
        "title": "偈颂一百三十三首  其二",
        "id": "a59f35cc-c393-4603-b46d-70492aeeffbe"
    },
    {
        "author": "释法熏",
        "paragraphs": [
            "衲僧公验，突出难辨。",
            "手眼通身，只得一半。"
        ],
        "title": "偈颂一百三十三首  其三",
        "id": "e35385b8-fcb9-48be-b063-8acc7fdb567b"
    },
    {
        "author": "释法熏",
        "paragraphs": [
            "有大圣人，出现世间。",
            "不言而化，无为而治。",
            "节逢瑞庆，万国欢声。",
            "金轮永御三千界，玉叶长敷亿万春。"
        ],
        "title": "偈颂一百三十三首  其四",
        "id": "7426a6ad-0aa3-41b4-acdb-78379ac78720"
    },
    {
        "author": "释法熏",
        "paragraphs": [
            "晷运推移，日南长至。",
            "佛法世法，因行掉臂。",
            "高峰更嘱诸人，第一莫眠冷地。"
        ],
        "title": "偈颂一百三十三首  其五",
        "id": "1f00fabe-f56d-4a41-9620-f909fd37805d"
    },
    {
        "author": "释法熏",
        "paragraphs": [
            "一径直，二周遮。",
            "衲僧会得，万别千差。",
            "庭前闲放目，春尽尚余花，老胡不合过流沙。"
        ],
        "title": "偈颂一百三十三首  其六",
        "id": "e06e8531-28d6-45d8-962d-743bc10e68e4"
    },
    {
        "author": "释法熏",
        "paragraphs": [
            "善财采，文殊用。",
            "杀人活人，临机变弄。",
            "直须亲看海龙宫，莫看目前波浪涌。"
        ],
        "title": "偈颂一百三十三首  其七",
        "id": "15b0f730-afc3-472f-9386-a78ac18babf8"
    },
    {
        "author": "释法熏",
        "paragraphs": [
            "莲花荷叶，意在言前。",
            "神僊妙诀，父子不传。"
        ],
        "title": "偈颂一百三十三首  其八",
        "id": "a76a05fb-df1b-421f-9531-d82357b55c7c"
    },
    {
        "author": "释法熏",
        "paragraphs": [
            "大道体宽，无易无难。",
            "相头买帽，此土西天。"
        ],
        "title": "偈颂一百三十三首  其九",
        "id": "39649ec7-64d8-467d-bb48-11cf1cbab9af"
    },
    {
        "author": "释法熏",
        "paragraphs": [
            "五祖鹁鸠啼，当机直下提。",
            "隔山寻蚁迹，能有几人知。"
        ],
        "title": "偈颂一百三十三首  其一○",
        "id": "a0c7ea68-fa3b-4cbd-b295-9a06609d4f7a"
    },
    {
        "author": "释法熏",
        "paragraphs": [
            "八月秋，何处热。",
            "杜衲僧，犹未瞥。",
            "三更半夜眼闻，天上如何拣月。"
        ],
        "title": "偈颂一百三十三首  其一一",
        "id": "479c3664-767c-4b8d-9f00-6f52408f5003"
    },
    {
        "author": "释法熏",
        "paragraphs": [
            "一日日，一时时，口如鼻，眼似眉。",
            "左搓芒绳缚鬼子，倒将蒿箭射须弥。"
        ],
        "title": "偈颂一百三十三首  其一二",
        "id": "498334ae-c27f-4058-81e0-f907e18aa9fc"
    },
    {
        "author": "释法熏",
        "paragraphs": [
            "新年佛法，一切成现。",
            "明去暗来，三头两面。",
            "灵利衲僧，犹隔一线。",
            "更问如何，脑後拔箭。"
        ],
        "title": "偈颂一百三十三首  其一三",
        "id": "7b3cfb04-34f6-4011-80d2-72a0193ce255"
    },
    {
        "author": "释法熏",
        "paragraphs": [
            "指天指地，小儿子戏。",
            "无可殷懃，浇杓恶水。"
        ],
        "title": "偈颂一百三十三首  其一四",
        "id": "8a2f0ec4-c2e9-4688-82e9-97c0b3540811"
    },
    {
        "author": "释法熏",
        "paragraphs": [
            "九夏安居，眉毛厮结。",
            "一人发真归源，十方虚空迸裂。"
        ],
        "title": "偈颂一百三十三首  其一五",
        "id": "31d32d17-e9a8-4f9e-82b0-0b430f608758"
    },
    {
        "author": "释法熏",
        "paragraphs": [
            "佛祖真机，曾无准的。",
            "钩锁连环，刀挑不出。",
            "石田有个道处，未必诸人委悉。",
            "摩诃般若波罗蜜，甚深般若波罗蜜。"
        ],
        "title": "偈颂一百三十三首  其一六",
        "id": "75aa21a1-f884-48f9-bf98-9071287fca8d"
    },
    {
        "author": "释法熏",
        "paragraphs": [
            "东弗于逮，西瞿耶尼。",
            "清清之水，游鱼自迷。"
        ],
        "title": "偈颂一百三十三首  其一七",
        "id": "f595fef2-07cb-41d2-96d8-7866655ad922"
    },
    {
        "author": "释法熏",
        "paragraphs": [
            "庭开金菊宿根生，来雁新闻一两声。",
            "犹握金鞭问归客，夜深谁共御街行。"
        ],
        "title": "偈颂一百三十三首  其一八",
        "id": "0b9198c7-e7e0-4b37-b88a-f89adf33841d"
    },
    {
        "author": "释法熏",
        "paragraphs": [
            "东去亦是上座，西去亦是上座。",
            "提水放火，看风使舵。",
            "七出八没，儒雅风流。",
            "几度黑风翻大海，何曾覆却钓鱼舟。"
        ],
        "title": "偈颂一百三十三首  其一九",
        "id": "90364191-7b8b-4ec0-80e4-fc54450638ff"
    },
    {
        "author": "释法熏",
        "paragraphs": [
            "老倒慈明为指迷，钓丝绞水出群机。",
            "时人贪看芦花白，不见沙鸥隔岸飞。"
        ],
        "title": "偈颂一百三十三首  其二○",
        "id": "4a71cf02-919c-403c-9fc5-bfe907efd6e3"
    },
    {
        "author": "释法熏",
        "paragraphs": [
            "棒喝齐施，雷奔电掣。",
            "本参事中，总没交涉。",
            "没交涉，有来由，昨夜三更失却牛。"
        ],
        "title": "偈颂一百三十三首  其二一",
        "id": "75f02dd1-766c-4999-ad43-bd6c004334ea"
    },
    {
        "author": "释法熏",
        "paragraphs": [
            "乳源言中藏剑戟，这僧奸里放痴憨。",
            "西来的的意，斫额望扶桑。"
        ],
        "title": "偈颂一百三十三首  其二二",
        "id": "25c2d15d-a2be-4e5c-843e-5df714c2803c"
    },
    {
        "author": "释法熏",
        "paragraphs": [
            "去却一，拈得七。",
            "通天大路，万重铁壁。",
            "枫桥心肝五脏，一时剖出。",
            "臭骨头，信彩掷。",
            "百千万种神通，只消道个不必。"
        ],
        "title": "偈颂一百三十三首  其二三",
        "id": "7e570e1e-cbf2-4fd7-b8da-97e532251325"
    },
    {
        "author": "释法熏",
        "paragraphs": [
            "云月是同，溪山各异。",
            "拽新罗与占波闘额，跛脚阿师犹落第二。",
            "东西南北，甚处得来。",
            "好是明明说，从教鸭听雷。"
        ],
        "title": "偈颂一百三十三首  其二四",
        "id": "15cd4cd1-7133-43dc-a93a-d9143fb06287"
    },
    {
        "author": "释法熏",
        "paragraphs": [
            "识得心，山岳沉。",
            "握金成土，握土成金。",
            "脚後脚前，见成行货。",
            "少室峰前，交点不过。"
        ],
        "title": "偈颂一百三十三首  其二五",
        "id": "2cf4b634-52ff-4e42-bc9d-2f1fde3f64ce"
    },
    {
        "author": "释法熏",
        "paragraphs": [
            "解语非干舌，能言不是声。",
            "斩新提活句，冬後一阳生。"
        ],
        "title": "偈颂一百三十三首  其二六",
        "id": "e8e3e5aa-c670-4204-94b1-9c727c64dc47"
    },
    {
        "author": "释法熏",
        "paragraphs": [
            "一言道尽，却成两橛。",
            "击鼓升堂，子承父业。"
        ],
        "title": "偈颂一百三十三首  其二七",
        "id": "9f9eb705-4f69-4316-8a24-9b6a17084199"
    },
    {
        "author": "释法熏",
        "paragraphs": [
            "出一丛林，入一丛林。",
            "不具参方眼，难透祖师心。"
        ],
        "title": "偈颂一百三十三首  其二八",
        "id": "7b8fcc14-dbd9-434f-abc0-a84a7531a5f3"
    },
    {
        "author": "释法熏",
        "paragraphs": [
            "秋风高，秋叶脱。",
            "乱走衲僧，天涯海角。"
        ],
        "title": "偈颂一百三十三首  其二九",
        "id": "0060c81e-c1f5-463d-a7d5-adab3b48c9b7"
    },
    {
        "author": "释法熏",
        "paragraphs": [
            "触目不会道，运足焉知步。",
            "倒腹倾肠，翻成露布。",
            "石田顶戴诸人，争敢丝毫错悞。",
            "却忆王老师，不打这破鼓。"
        ],
        "title": "偈颂一百三十三首  其三○",
        "id": "97511e35-fc42-4376-b4d8-58dbfb9f64e4"
    },
    {
        "author": "释法熏",
        "paragraphs": [
            "坦老勾贼破家，罗山就窠打劫。",
            "勘证将来，未免髑髅敲磕。"
        ],
        "title": "偈颂一百三十三首  其三一",
        "id": "bd343422-0f18-49ea-9f8f-6a714cee7638"
    },
    {
        "author": "释法熏",
        "paragraphs": [
            "达磨不会禅，夫子不识字。",
            "第一莫将来，将来不相似。"
        ],
        "title": "偈颂一百三十三首  其三二",
        "id": "52f8cc0f-4ce8-4036-bef9-85ae77bee454"
    },
    {
        "author": "释法熏",
        "paragraphs": [
            "不是世间法，亦非西祖意。",
            "晷运推移，日南长至。",
            "幽州江口石人，不道光阴虚弃。"
        ],
        "title": "偈颂一百三十三首  其三三",
        "id": "b25d2463-3b82-4ee7-9b94-3f4b6471769b"
    },
    {
        "author": "释法熏",
        "paragraphs": [
            "一不成一，二不成二。",
            "喝水成水，敲骨出髓。",
            "眼有瞳人，色斯举矣。"
        ],
        "title": "偈颂一百三十三首  其三四",
        "id": "49b92610-0044-4fc1-a4a4-5d241c4e8643"
    },
    {
        "author": "释法熏",
        "paragraphs": [
            "无心亦无法，非法亦非心。",
            "大勋不竖赏，柴扉草自深。"
        ],
        "title": "偈颂一百三十三首  其三五",
        "id": "6bb75e3b-2460-41e0-84ec-b061a8782e58"
    },
    {
        "author": "释法熏",
        "paragraphs": [
            "通身无觅处，遍界不曾藏。",
            "闭目中秋坐，却笑月无光。"
        ],
        "title": "偈颂一百三十三首  其三六",
        "id": "c1fd2a13-3eeb-4e2b-8e34-3da7eceb7902"
    },
    {
        "author": "释法熏",
        "paragraphs": [
            "大地人人具眼，明星夜夜流辉。",
            "瞿昙不着便，失却一双眉。",
            "後代儿孙那得知，一年一度乱针锥。"
        ],
        "title": "偈颂一百三十三首  其三七",
        "id": "f3d74ae4-338a-4c2b-8ab9-54c658678a2e"
    },
    {
        "author": "释法熏",
        "paragraphs": [
            "院无大小，众无多寡。",
            "有个折脚铛儿，要人提上挈下。",
            "不堕功勋，不触风化，千里追风看良马。"
        ],
        "title": "偈颂一百三十三首  其三八",
        "id": "b50059a1-abe0-46bd-aac6-ae1f08c57795"
    },
    {
        "author": "释法熏",
        "paragraphs": [
            "透过牢关，纵横独步。",
            "脚头到处生涯，谁道此山无路。"
        ],
        "title": "偈颂一百三十三首  其三九",
        "id": "0daa77de-f201-4eca-b641-4ca3f713ec47"
    },
    {
        "author": "释法熏",
        "paragraphs": [
            "钟山乍住，百事随宜。",
            "无可不可，左之右之。",
            "些子不通方处，料想诸人未知。"
        ],
        "title": "偈颂一百三十三首  其四○",
        "id": "d7dd4100-d4e2-4d58-8687-87dae0ad4e8f"
    },
    {
        "author": "释法熏",
        "paragraphs": [
            "举古举今，和泥合水。",
            "说心说性，画虎成狸。"
        ],
        "title": "偈颂一百三十三首  其四一",
        "id": "7d70fbf4-2a1a-48a4-a051-84ab1ff34bbd"
    },
    {
        "author": "释法熏",
        "paragraphs": [
            "石中有玉，沙里无油。",
            "德山临济，未出常流。",
            "却忆寒山子，时临古渡头。"
        ],
        "title": "偈颂一百三十三首  其四二",
        "id": "daa4b465-49a3-4776-8fa4-6aec5d683bf5"
    },
    {
        "author": "释法熏",
        "paragraphs": [
            "法尔不尔，如何指南。",
            "古佛露柱，昼夜交参。",
            "蒋山虽恁么道，西天有人不甘。"
        ],
        "title": "偈颂一百三十三首  其四三",
        "id": "3daac732-1d7b-434e-af77-e7dffa444e2c"
    },
    {
        "author": "释法熏",
        "paragraphs": [
            "四月十五结，虚空遭火爇。",
            "此土与西天，同途不同辙，镇州萝卜并州铁。"
        ],
        "title": "偈颂一百三十三首  其四四",
        "id": "d220a37e-90d1-445d-8f1d-af5b41c65f87"
    },
    {
        "author": "释法熏",
        "paragraphs": [
            "今朝五月五，石田无剩语。",
            "打破鬼门关，三更日卓午，明眼衲僧迷却路。"
        ],
        "title": "偈颂一百三十三首  其四五",
        "id": "dc6d9dae-a414-4ed2-9514-f07252822538"
    },
    {
        "author": "释法熏",
        "paragraphs": [
            "深山岩崖中，迥绝无人处。",
            "个事分明，十成显露。",
            "拟着便乖张，不拟成差互。",
            "赵州亲见南泉，百丈曾参马祖。"
        ],
        "title": "偈颂一百三十三首  其四六",
        "id": "e2f0d65d-5eb4-425a-ba03-4b81166eb714"
    },
    {
        "author": "释法熏",
        "paragraphs": [
            "田地稳密，关窍玲珑。",
            "识得无寒暑处，任他寒暑相攻，个里同途辙不同。"
        ],
        "title": "偈颂一百三十三首  其四七",
        "id": "dcdeceeb-3931-489a-abc3-de8e1d4cb60a"
    },
    {
        "author": "释法熏",
        "paragraphs": [
            "长沙见处虽亲用处粗，仰山口里相呼肚里狡。",
            "灼然好个大虫，可惜已伤牙爪。"
        ],
        "title": "偈颂一百三十三首  其四八",
        "id": "ba666308-0537-449c-a816-97ba960343ae"
    },
    {
        "author": "释法熏",
        "paragraphs": [
            "焦砖打着连底冻，赤眼撞着火柴头。",
            "将军但得嘉声在，何必荣封万户侯。"
        ],
        "title": "偈颂一百三十三首  其四九",
        "id": "1acae909-e642-4794-8131-85aa01bb0bcc"
    },
    {
        "author": "释法熏",
        "paragraphs": [
            "见闻觉知，行住坐卧。",
            "眨上眉毛，早已蹉过。",
            "赤脚唱山歌，路上无人和。"
        ],
        "title": "偈颂一百三十三首  其五○",
        "id": "58964e98-5f99-4cb3-8e39-0398b173cf1d"
    },
    {
        "author": "释法熏",
        "paragraphs": [
            "直下是，直下是。",
            "钝鸟不离窠，良驹千万里。"
        ],
        "title": "偈颂一百三十三首  其五一",
        "id": "4b67ed8e-9486-4666-9266-4c18fb38591d"
    },
    {
        "author": "释法熏",
        "paragraphs": [
            "身心一如，身外无余。",
            "长安虽乐，不是久居。"
        ],
        "title": "偈颂一百三十三首  其五二",
        "id": "101eeab3-d6bb-433c-8bbb-0e1f70c10562"
    },
    {
        "author": "释法熏",
        "paragraphs": [
            "禅非意想，道绝功勋。",
            "青天白日，有迷路人。"
        ],
        "title": "偈颂一百三十三首  其五三",
        "id": "7889177f-69ad-4ea8-9abb-c9af52a5a154"
    },
    {
        "author": "释法熏",
        "paragraphs": [
            "两日晴，三日雨。",
            "衲僧皮草，无晒㫰处。"
        ],
        "title": "偈颂一百三十三首  其五四",
        "id": "ffb0695e-fde2-470f-8719-b6659142a399"
    },
    {
        "author": "释法熏",
        "paragraphs": [
            "言诠不及处，文彩未生时。",
            "电光石火，犹尚迟迟。",
            "直下横身担荷得，藕丝牵动五须弥。"
        ],
        "title": "偈颂一百三十三首  其五五",
        "id": "846ec187-ac17-48c9-a6f3-20286766f452"
    },
    {
        "author": "释法熏",
        "paragraphs": [
            "以大圆觉，无绳自缚。",
            "为我伽蓝，凡圣交参。",
            "身心安居，换水养鱼。",
            "平等性智，落在第二。",
            "莫教辜负两茎眉，九十日从今日始。"
        ],
        "title": "偈颂一百三十三首  其五六",
        "id": "b4a87ef4-080f-4494-8923-a559fdd968c4"
    },
    {
        "author": "释法熏",
        "paragraphs": [
            "明如日，黑如漆。",
            "一犬吠虚，千猱啀宝。",
            "山僧有口，多时挂壁。",
            "却烦拄杖子，与诸人通个消息。",
            "东土衲子心粗，西天蜡人泪滴。"
        ],
        "title": "偈颂一百三十三首  其五七",
        "id": "0ae883cd-cbc2-4a89-94e3-7e6efff41c5c"
    },
    {
        "author": "释法熏",
        "paragraphs": [
            "今朝端午节，钟山强饶舌。",
            "家无白泽之图，妖怪自然消灭。",
            "灭，灭，夜行一任贪明月。"
        ],
        "title": "偈颂一百三十三首  其五八",
        "id": "bf2db94f-ba69-4160-9ecf-eab819298ec1"
    },
    {
        "author": "释法熏",
        "paragraphs": [
            "有祖以来，无人奈何。",
            "德山临济，特地干戈。",
            "水到沧溟不是波。"
        ],
        "title": "偈颂一百三十三首  其五九",
        "id": "4120e1a0-e3e0-430d-84c0-737f4a55b9c2"
    },
    {
        "author": "释法熏",
        "paragraphs": [
            "未过蒋山关，须过蒋山关。",
            "过得蒋山关，呼唤不回，牢笼不住。",
            "平地鼓洪波，青天撒白雨。",
            "石田笑嘻嘻，未敢轻相许。",
            "射虎不真，徒劳没羽。"
        ],
        "title": "偈颂一百三十三首  其六○",
        "id": "5f50ab3d-ef66-478b-98c6-89720db4a7ca"
    },
    {
        "author": "释法熏",
        "paragraphs": [
            "平如镜，烂如泥。",
            "迷则迷于悟，悟则悟于迷。",
            "禹力不到处，河声流向西。"
        ],
        "title": "偈颂一百三十三首  其六一",
        "id": "a4e40d5c-70d8-4767-82a0-1a5afa37ed1a"
    },
    {
        "author": "释法熏",
        "paragraphs": [
            "江南成橘，江北成枳。",
            "还有优劣也无，具眼者辨取。"
        ],
        "title": "偈颂一百三十三首  其六二",
        "id": "d332a7a3-50ef-4128-b38d-a6703ac66172"
    },
    {
        "author": "释法熏",
        "paragraphs": [
            "慧日峰高，门庭壁立。",
            "放一线开，从这里入。"
        ],
        "title": "偈颂一百三十三首  其六三",
        "id": "b81b9076-3d0c-46a7-9ce8-f79202aa2daa"
    },
    {
        "author": "释法熏",
        "paragraphs": [
            "一径直，二周遮。",
            "擒虎兕，辨龙蛇。",
            "白玉无瑕却有瑕。"
        ],
        "title": "偈颂一百三十三首  其六四",
        "id": "2ba9c646-f73d-4a90-a46b-b3db8656389f"
    },
    {
        "author": "释法熏",
        "paragraphs": [
            "九重降旨，阖国咸知。",
            "一句当头，诸人未委。",
            "只如新长老，宁可截舌，不犯国讳。"
        ],
        "title": "偈颂一百三十三首  其六五",
        "id": "e341cd78-1c03-4b76-a1d5-5ffd6dced664"
    },
    {
        "author": "释法熏",
        "paragraphs": [
            "向上一路，千圣不然。",
            "目前无异草，脚下有青天。"
        ],
        "title": "偈颂一百三十三首  其六六",
        "id": "1c15f2a0-7f5a-40b1-86c0-16cf52d9dd1f"
    },
    {
        "author": "释法熏",
        "paragraphs": [
            "众流成海，众毛成球。",
            "一棚俊鹘，儒雅风流。",
            "石田无一事，坐地看杨州。"
        ],
        "title": "偈颂一百三十三首  其六七",
        "id": "4011a52d-f99a-400f-be2b-187598998e25"
    },
    {
        "author": "释法熏",
        "paragraphs": [
            "石田乍到，人事纷纷。",
            "拈得鼻孔，失却眼睛。",
            "佛法二字，不怕烂却，且听诸方行棒喝。"
        ],
        "title": "偈颂一百三十三首  其六八",
        "id": "96bcfd09-04f6-4e92-a56a-f88e922912c0"
    },
    {
        "author": "释法熏",
        "paragraphs": [
            "千五百人善知识，不念吾宗正岑寂。",
            "五峰趯倒浪翻空，大地山河俱失色。",
            "金风体露，叶落归根，只堪惆怅不堪陈。"
        ],
        "title": "偈颂一百三十三首  其六九",
        "id": "d0c5e938-2382-4698-bddb-3979e72a2d65"
    },
    {
        "author": "释法熏",
        "paragraphs": [
            "不结毗卢印，那弘古佛心。",
            "明月照幽谷，寒涛助夜砧。"
        ],
        "title": "偈颂一百三十三首  其七○",
        "id": "dd3dd1f2-ad9e-4a7b-82a8-8f61a23f5276"
    },
    {
        "author": "释法熏",
        "paragraphs": [
            "至人变化，体妙难名。",
            "去来不以象，动静不以形。",
            "通途自寥邈，何处不称尊。",
            "更无一法可当情，直踏毗卢顶上行。"
        ],
        "title": "偈颂一百三十三首  其七一",
        "id": "e5e254dc-697b-4033-8310-72e4d490a731"
    },
    {
        "author": "释法熏",
        "paragraphs": [
            "独能岗上，慧日峰前。",
            "云月是同，溪山各异。",
            "正法眼，破沙盆。",
            "劝君更尽一杯酒，西出阳关无故人。"
        ],
        "title": "偈颂一百三十三首  其七二",
        "id": "8006a16d-d785-4d7e-9baf-8f3f4c66ec80"
    },
    {
        "author": "释法熏",
        "paragraphs": [
            "风萧萧，雨萧萧，丝毫不动，平步丹霄。",
            "便恁么去，南山门下，土亦难消。"
        ],
        "title": "偈颂一百三十三首  其七三",
        "id": "2b2e12ef-e512-48c6-8c3b-eaaeec27f535"
    },
    {
        "author": "释法熏",
        "paragraphs": [
            "赤肉团上，壁立万仞。",
            "临济德山，因邪打正。",
            "罗纹结角，百匝千重。",
            "等闲抛一钓，惊起碧潭龙。"
        ],
        "title": "偈颂一百三十三首  其七四",
        "id": "1c40f9c4-18ed-4a4e-a4d5-f8591d45781a"
    },
    {
        "author": "释法熏",
        "paragraphs": [
            "寸丝不挂，赤肉犹存。",
            "黄头碧眼，叫屈无门。",
            "我行荒草里，汝又入深村。"
        ],
        "title": "偈颂一百三十三首  其七五",
        "id": "ea0e9218-0fda-42c7-9225-ee44f3b41d44"
    },
    {
        "author": "释法熏",
        "paragraphs": [
            "万古长空，一朝风月。",
            "有祖以来，话作两橛。",
            "石田好是明明说，八十翁翁嚼生铁。"
        ],
        "title": "偈颂一百三十三首  其七六",
        "id": "6e0ee54c-b094-45e8-9d6e-eff250d27bc5"
    },
    {
        "author": "释法熏",
        "paragraphs": [
            "古今日月，依旧山河。",
            "新年佛法，特地干戈。",
            "水到沧溟不是波。"
        ],
        "title": "偈颂一百三十三首  其七七",
        "id": "8abf3bb2-1866-43e2-88af-719366e14394"
    },
    {
        "author": "释法熏",
        "paragraphs": [
            "尽大地不是自己，参天荆棘。",
            "尽大地总是自己，满目尘埃。",
            "横三竖四，捏聚放开。",
            "要与南山相见，还我第一筹来。"
        ],
        "title": "偈颂一百三十三首  其七八",
        "id": "c2f215b4-38ec-45cb-a9af-79c1da8ae86a"
    },
    {
        "author": "释法熏",
        "paragraphs": [
            "明如日，黑如漆。",
            "通天大路，万重铁壁。",
            "南山口似血盆，争敢妄通消息。"
        ],
        "title": "偈颂一百三十三首  其七九",
        "id": "1cdf2756-5d4c-43ae-ba5f-7f890fda033c"
    },
    {
        "author": "释法熏",
        "paragraphs": [
            "至道无难，惟嫌拣择。",
            "山河大地，日月星辰。",
            "草木丛林，鸟兽人畜。",
            "不是龙门客，切忌遭点额。"
        ],
        "title": "偈颂一百三十三首  其八○",
        "id": "a9965c11-c74e-47b9-85c2-19c033065784"
    },
    {
        "author": "释法熏",
        "paragraphs": [
            "一生空拽露布，末後又把不住。",
            "灭度不灭度，总非吾弟子，破布囊尽底翻出。",
            "苍天中更添冤苦，可惜黄金成粪土。"
        ],
        "title": "偈颂一百三十三首  其八一",
        "id": "35441127-63c4-4c0f-90c4-2ca66a856d86"
    },
    {
        "author": "释法熏",
        "paragraphs": [
            "不着佛求，不着法求，不着僧求。",
            "春花烂熳，春事绸缪。",
            "若将春意会，特地惹春愁。"
        ],
        "title": "偈颂一百三十三首  其八二",
        "id": "eaf80c99-8e93-4753-9b02-67b1f2687dcc"
    },
    {
        "author": "释法熏",
        "paragraphs": [
            "悉达今朝出母胎，无端满目是尘埃。",
            "山僧倾倒西湖水，索性从头洗一回。"
        ],
        "tags": [
            "西湖"
        ],
        "title": "偈颂一百三十三首  其八三",
        "id": "cb5c6872-57d7-4412-90b1-353f8e494ab1"
    },
    {
        "author": "释法熏",
        "paragraphs": [
            "四月十五同结，此土西天不别。",
            "杀尽安居，只得一橛，杨花不是天边雪。"
        ],
        "title": "偈颂一百三十三首  其八四",
        "id": "de7413bd-68a1-4cc3-8221-ebc178825fa4"
    },
    {
        "author": "释法熏",
        "paragraphs": [
            "是句亦刬，非句亦刬。",
            "公案见成，打叠不辨。",
            "瞎馿趁队过新罗，临济德山空眨眼。"
        ],
        "title": "偈颂一百三十三首  其八五",
        "id": "bee29c7b-f348-48d1-bfa3-8f57915253c0"
    },
    {
        "author": "释法熏",
        "paragraphs": [
            "眼似流星，机如掣电。",
            "过得南山门，未见南山面。",
            "天气稍热，别时相见。"
        ],
        "title": "偈颂一百三十三首  其八六",
        "id": "28c9df01-05d5-424e-87de-1c4bc2f81c33"
    },
    {
        "author": "释法熏",
        "paragraphs": [
            "摩耶佛母，现女主身。",
            "退藏于密，得一以宁。",
            "贵无敌，富无伦。",
            "节逢寿庆，四海欢声。",
            "愿将西祖真消息，仰祝皇龄万万春。"
        ],
        "title": "偈颂一百三十三首  其八七",
        "id": "0b4f99e5-fccc-457f-9070-b0814e888fc1"
    },
    {
        "author": "释法熏",
        "paragraphs": [
            "一不成，二不是。",
            "建立乖宗，扫除失旨。"
        ],
        "title": "偈颂一百三十三首  其八八",
        "id": "1b348ff4-da40-41a5-a140-4afe3d843fc7"
    },
    {
        "author": "释法熏",
        "paragraphs": [
            "佛法二字，不怕烂却。",
            "俊快衲僧，隔墙见角。",
            "临济德山，蹉过一着。"
        ],
        "title": "偈颂一百三十三首  其八九",
        "id": "d12714e4-49d4-42e2-b6aa-99dc9ebd4b6e"
    },
    {
        "author": "释法熏",
        "paragraphs": [
            "巧尽拙出，水到渠成。",
            "举足下足，十字纵横。",
            "三千里外，已被南山换却眼睛。"
        ],
        "title": "偈颂一百三十三首  其九○",
        "id": "81b0a967-533f-4d8a-8106-b91ec531215e"
    },
    {
        "author": "释法熏",
        "paragraphs": [
            "雪峰辊球，禾山打皷。",
            "要觅旨归，月不破五。"
        ],
        "title": "偈颂一百三十三首  其九一",
        "id": "4f4b8733-4e6a-41e7-921e-0da91ad6748c"
    },
    {
        "author": "释法熏",
        "paragraphs": [
            "取不得，舍不得，状不得。",
            "西天碧眼胡，尽力道不识。",
            "识不识，临际德山，太平奸贼。"
        ],
        "title": "偈颂一百三十三首  其九二",
        "id": "4549d4fc-13b7-49c2-8462-1e58e2945112"
    },
    {
        "author": "释法熏",
        "paragraphs": [
            "息虑迷源，明机自昧。",
            "祖师知有处，诸人不知。",
            "诸人知有处，祖师不会。",
            "知不知，会不会，国有宪章，三千条罪。"
        ],
        "title": "偈颂一百三十三首  其九三",
        "id": "8c8b3c8b-7b22-40c9-967e-0111c3e465dc"
    },
    {
        "author": "释法熏",
        "paragraphs": [
            "有祖以来，递相欺诳。",
            "两两三三，隔靴抓痒。",
            "山僧有口未曾开，早已龟毛长数丈。"
        ],
        "title": "偈颂一百三十三首  其九四",
        "id": "d2b2afb5-5416-412e-b9b3-3bf95897eed7"
    },
    {
        "author": "释法熏",
        "paragraphs": [
            "见得彻，用得亲。",
            "阳春不同调，入水见长人。",
            "可惜黄金如粪土，撒向阎浮人不顾。"
        ],
        "title": "偈颂一百三十三首  其九五",
        "id": "ea2d7e71-d801-4714-8cf3-65c8d2318e3c"
    },
    {
        "author": "释法熏",
        "paragraphs": [
            "饱丛林，没量汉，法战当先，清机历掌。",
            "假饶千佛出头，也下一槌定当。"
        ],
        "title": "偈颂一百三十三首  其九六",
        "id": "f4fbe137-cc42-4380-bc7a-eefe62558a24"
    },
    {
        "author": "释法熏",
        "paragraphs": [
            "深闻浅悟，浅闻深悟。",
            "只知贪程，不觉蹉路。"
        ],
        "title": "偈颂一百三十三首  其九七",
        "id": "132b98ee-f873-4a3b-bd9b-ebd0aa0d8037"
    },
    {
        "author": "释法熏",
        "paragraphs": [
            "天无门，地无户。",
            "文殊维摩，撒手归去。",
            "衲僧向这里插得嘴，南山分半院与你住。"
        ],
        "title": "偈颂一百三十三首  其九八",
        "id": "28321eb4-f2a4-4e58-89ca-907c276d84e1"
    },
    {
        "author": "释法熏",
        "paragraphs": [
            "深固幽远，无人能到。",
            "山前一片闲田，松竹清风浩浩，缺齿老胡不得妙。"
        ],
        "title": "偈颂一百三十三首  其九九",
        "id": "f0f59eff-663b-49e8-8932-c11ac4b49516"
    },
    {
        "author": "释法熏",
        "paragraphs": [
            "九年坐兀兀，胡僧无妙诀。",
            "长安路坦然，夜行人不绝。"
        ],
        "title": "偈颂一百三十三首  其一○○",
        "id": "6699434b-b2bc-4613-a652-8447de3f65fe"
    },
    {
        "author": "释法熏",
        "paragraphs": [
            "布袋头结，圣凡路绝。",
            "蜡人冰，鹅护雪。",
            "西天恁么，此土还别。"
        ],
        "title": "偈颂一百三十三首  其一○一",
        "id": "c195de37-9abd-43b3-b985-69049fb52812"
    },
    {
        "author": "释法熏",
        "paragraphs": [
            "直下是，直下是，没量大人，抬脚不起。",
            "可怜伎死杜禅和，犹是哓哓挂唇齿。"
        ],
        "title": "偈颂一百三十三首  其一○二",
        "id": "d03f131f-c039-4efb-a160-13a0fc9b2bb7"
    },
    {
        "author": "释法熏",
        "paragraphs": [
            "前佛纪纲，後佛性命。",
            "衲僧腰间古历日，定是三年逢一闰，不知东平打破镜。"
        ],
        "title": "偈颂一百三十三首  其一○三",
        "id": "c9caf907-7143-45b0-8133-11cccc7ce054"
    },
    {
        "author": "释法熏",
        "paragraphs": [
            "溪东溪西水牯，四海五湖皇化。",
            "俱胝指头禅，一生受用不尽，赵州无拣择，五年分疎不下。",
            "南山忍俊不禁，今日轻酬重价。"
        ],
        "title": "偈颂一百三十三首  其一○四",
        "id": "d36a77c5-1865-4656-939e-95475bdaaf1c"
    },
    {
        "author": "释法熏",
        "paragraphs": [
            "肥儱俑，无腹孔。",
            "不识字，有钱用。"
        ],
        "title": "偈颂一百三十三首  其一○五",
        "id": "e4590822-93fe-4978-83b3-4023e7e5a1ff"
    },
    {
        "author": "释法熏",
        "paragraphs": [
            "一夏过半，久参事慢。",
            "伶俐衲僧，一咬便断。"
        ],
        "title": "偈颂一百三十三首  其一○六",
        "id": "5792e820-a319-4888-a6b3-0f6cef87a597"
    },
    {
        "author": "释法熏",
        "paragraphs": [
            "不坐空王殿，不挂本来衣。",
            "何须便恁么，切忌未生时。"
        ],
        "title": "偈颂一百三十三首  其一○七",
        "id": "3cde5014-785e-4506-ae48-317d14288251"
    },
    {
        "author": "释法熏",
        "paragraphs": [
            "三通皷罢，簇簇上来。",
            "诸人减却多少威光，南山入地三尺。"
        ],
        "title": "偈颂一百三十三首  其一○八",
        "id": "3138c188-daa8-465e-a4b0-a80e20780856"
    },
    {
        "author": "释法熏",
        "paragraphs": [
            "当头一句，无过直与。",
            "南山有口，不敢错举，笑破露柱。"
        ],
        "title": "偈颂一百三十三首  其一○九",
        "id": "b4f123a6-02df-4480-9fbd-eecbde54601f"
    },
    {
        "author": "释法熏",
        "paragraphs": [
            "祖师门下，尺水丈波。",
            "若也觑得破，轮王髻中珠分文不直。",
            "若觑不破，迦叶粪扫衣价重娑婆。",
            "千个万个伎死禅和，临济德山将奈何。"
        ],
        "title": "偈颂一百三十三首  其一一○",
        "id": "126cf4d0-b128-47f8-93f7-019a76607907"
    },
    {
        "author": "释法熏",
        "paragraphs": [
            "禁足护生，西天此土。",
            "尽是死门，终非活路。"
        ],
        "title": "偈颂一百三十三首  其一一一",
        "id": "9e06a14b-0d30-4ed8-b370-4d2ddbc86a7f"
    },
    {
        "author": "释法熏",
        "paragraphs": [
            "从上佛祖逆风扬尘，後代儿孙日中迷路。",
            "却忆禾山老古锥，逢人偏道解打皷。"
        ],
        "title": "偈颂一百三十三首  其一一二",
        "id": "3ca0009d-e30b-48f0-a72b-f5173e0d03b7"
    },
    {
        "author": "释法熏",
        "paragraphs": [
            "东头贵买，西头贱卖。",
            "田地稳密衲僧，不妨游戏自在。"
        ],
        "title": "偈颂一百三十三首  其一一三",
        "id": "2be19b8c-d3d1-423e-8838-8482fbbaa030"
    },
    {
        "author": "释法熏",
        "paragraphs": [
            "和尚子，莫妄想。",
            "怀州牛吃禾，益州马腹胀。",
            "南山饶你七穿八穴，也未免手中痛棒。"
        ],
        "title": "偈颂一百三十三首  其一一四",
        "id": "5ae137e7-8e1c-47e6-b127-eddaa74c807d"
    },
    {
        "author": "释法熏",
        "paragraphs": [
            "相见不须瞋，君穷我亦贫。",
            "谓言侵早起，更有夜行人。"
        ],
        "title": "偈颂一百三十三首  其一一五",
        "id": "ffa56d44-d448-49fc-8a2f-4d57eee5e217"
    },
    {
        "author": "释法熏",
        "paragraphs": [
            "南斗七，北斗八。",
            "风来树动，鱼行水浊。",
            "诸人三十年後眼开，莫道南山有口无舌。"
        ],
        "title": "偈颂一百三十三首  其一一六",
        "id": "a2a0bdda-02a2-4b12-b4cb-af9b186bd2cf"
    },
    {
        "author": "释法熏",
        "paragraphs": [
            "九十日安居，徧地无行路。",
            "意不停玄，眼不挂户。",
            "布袋头开，干坤独露。",
            "万里寸草无，踏着不相似。"
        ],
        "title": "偈颂一百三十三首  其一一七",
        "id": "07931c6d-2d3f-4d37-a9e3-915bda21440c"
    },
    {
        "author": "释法熏",
        "paragraphs": [
            "推不进前，约不退後。",
            "临济白拈，未是好手。",
            "南山不惜两茎眉，玉筯空将撑虎口。"
        ],
        "title": "偈颂一百三十三首  其一一八",
        "id": "8524476a-211c-4a06-9f35-040c4aacad2f"
    },
    {
        "author": "释法熏",
        "paragraphs": [
            "吾常于此切，密意在汝边。",
            "麟龙不为瑞，鹤龟自成僊。"
        ],
        "title": "偈颂一百三十三首  其一一九",
        "id": "d893424d-62ff-47f4-a807-a7ec4875954f"
    },
    {
        "author": "释法熏",
        "paragraphs": [
            "东西南北，𡎺着磕着，四维上下，天平地平。",
            "佛法大有在，只是无人证明。",
            "咄，我行荒草里，你又入深村。",
            "长者长法身，短者短法身。",
            "袖头打领，腋下剜襟，即不问你诸人。"
        ],
        "title": "偈颂一百三十三首  其一二○",
        "id": "961c7d9f-d6e8-4530-afb1-0a123522078e"
    },
    {
        "author": "释法熏",
        "paragraphs": [
            "棒喝交驰如雷掣，颠言倒语三寸舌。",
            "南州打到北州头，瓮里何曾失却鳖。"
        ],
        "title": "偈颂一百三十三首  其一二一",
        "id": "facaf3fc-8bf9-4ead-940e-79e9f1d1fe99"
    },
    {
        "author": "释法熏",
        "paragraphs": [
            "养子不及父，家门一世衰。",
            "过山寻蚁迹，能有几人知。",
            "老和尚你知我知，莫教漏泄天机。"
        ],
        "title": "偈颂一百三十三首  其一二二",
        "id": "d165be1c-7059-4a7c-855f-5d5b0b48a130"
    },
    {
        "author": "释法熏",
        "paragraphs": [
            "冷水点沸锅，舌头不出口。",
            "可惜老岩头，慈悲成过咎。"
        ],
        "title": "偈颂一百三十三首  其一二三",
        "id": "cfe21dce-b600-46bc-8cfb-697b79ba9416"
    },
    {
        "author": "释法熏",
        "paragraphs": [
            "秋风凋败叶，游子未归家。",
            "直饶归得後，无处立生涯。",
            "白苹红蓼对芦花，令人长忆老玄沙。"
        ],
        "title": "偈颂一百三十三首  其一二四",
        "id": "1f795459-90d4-4a7a-9812-6ba11e5a86bb"
    },
    {
        "author": "释法熏",
        "paragraphs": [
            "指天指地，讨甚巴鼻。",
            "钉钉胶粘，刀刮水洗。",
            "儿孙一杓香汤，大似恭而无礼。"
        ],
        "title": "偈颂一百三十三首  其一二五",
        "id": "767f0c66-fe69-4a42-8d09-359ab1fbc81e"
    },
    {
        "author": "释法熏",
        "paragraphs": [
            "古人一期恁么道，白玉无瑕却有瑕。",
            "路途之乐，终不到家。"
        ],
        "title": "偈颂一百三十三首  其一二六",
        "id": "adf2d123-a5c4-4915-bc54-4d60468bcb8c"
    },
    {
        "author": "释法熏",
        "paragraphs": [
            "释迦已往，弥勒未生。",
            "正当无佛世界，大地共乐升平。",
            "不图打草，只要蛇惊。"
        ],
        "title": "偈颂一百三十三首  其一二七",
        "id": "b3324f5c-e2a9-4844-89f2-3500f110a1eb"
    },
    {
        "author": "释法熏",
        "paragraphs": [
            "九十日饭钱且置，浆水钱教谁还。",
            "若是眼生三角，衲僧便解乘时豹变。"
        ],
        "title": "偈颂一百三十三首  其一二八",
        "id": "7cf2d085-2f57-4057-ac5f-ada011c6e535"
    },
    {
        "author": "释法熏",
        "paragraphs": [
            "妙旨迅速，言说来迟。",
            "龙门上客，未举先知。"
        ],
        "title": "偈颂一百三十三首  其一二九",
        "id": "be1c6f06-ce95-4e97-a135-90d490bc74e4"
    },
    {
        "author": "释法熏",
        "paragraphs": [
            "九夏安居毕，布袋结头开。",
            "衲僧无定度，南岳与天台。",
            "中路𡎺着脚指头，方知南山一夏不辜负你。"
        ],
        "tags": [
            "衡山"
        ],
        "title": "偈颂一百三十三首  其一三○",
        "id": "59bd1830-a36f-4925-9c9c-cd5719d5d7c7"
    },
    {
        "author": "释法熏",
        "paragraphs": [
            "通天大路，铁壁万重。",
            "全机拶透，笑破虚空，羚羊挂角不留迹。"
        ],
        "title": "偈颂一百三十三首  其一三一",
        "id": "28e24b9e-cdf4-4200-999f-f6aa0598b4fc"
    },
    {
        "author": "释法熏",
        "paragraphs": [
            "寻常颠说倒说，何曾开口动舌。",
            "不妨雪上加霜，更与诸人一决。"
        ],
        "title": "偈颂一百三十三首  其一三二",
        "id": "8a1dd1a4-0b61-49e4-864b-c09f5c5edcc2"
    },
    {
        "author": "释法熏",
        "paragraphs": [
            "无门之门，七通八达。",
            "入之一字，也不消得。"
        ],
        "title": "偈颂六十八首  其一",
        "id": "3b50576b-abf1-47f8-b4a0-4c118ad29de0"
    },
    {
        "author": "释法熏",
        "paragraphs": [
            "有路可行，更高也上。",
            "须弥灯王，退身合掌。"
        ],
        "title": "偈颂六十八首  其二",
        "id": "5d823f6d-8ed3-4822-a04a-50be175e927b"
    },
    {
        "author": "释法熏",
        "paragraphs": [
            "十八十九，痴人夜走。",
            "十九二十，人信不及。",
            "信得及，观音院里有弥勒。"
        ],
        "title": "偈颂六十八首  其三",
        "id": "266463f3-48a8-4bae-a121-cbe33183bb52"
    },
    {
        "author": "释法熏",
        "paragraphs": [
            "腊月烧山，火势炎炎。",
            "目前包裹，借手行拳。",
            "若是衲衣下事，犹较十万八千。",
            "御楼看射猎，不是刈茆田。"
        ],
        "title": "偈颂六十八首  其四",
        "id": "3c921104-b873-4e9d-87d3-0384ec14322b"
    },
    {
        "author": "释法熏",
        "paragraphs": [
            "大雪满长安，春来特地寒。",
            "新年头佛法，一点不相瞒。"
        ],
        "title": "偈颂六十八首  其五",
        "id": "127989c0-0988-4d26-bc93-3a826faf6aa9"
    },
    {
        "author": "释法熏",
        "paragraphs": [
            "折脚铛子，大家知有。",
            "左提右挈，劳烦众手。",
            "山僧赢得百无忧，一向面南看北斗。"
        ],
        "title": "偈颂六十八首  其六",
        "id": "b418b69a-2d3d-4e41-9470-e8fd878e4ff5"
    },
    {
        "author": "释法熏",
        "paragraphs": [
            "干峰锦包特石，云门铁裹泥团。",
            "筑着磕着，言端语端。",
            "不是任公子，徒劳话钓竿。"
        ],
        "title": "偈颂六十八首  其七",
        "id": "a07cd379-a69a-4681-b08f-42e0c015b3a6"
    },
    {
        "author": "释法熏",
        "paragraphs": [
            "不问有言，不问无言。",
            "灵山拄杖，斜靠壁边。",
            "风光都占尽，不费一文钱。"
        ],
        "title": "偈颂六十八首  其八",
        "id": "fa030ce2-8858-497b-a916-7e198de48cd7"
    },
    {
        "author": "释法熏",
        "paragraphs": [
            "古人一指头禅，一生受用不尽。",
            "得恁么明白，得恁么简径。",
            "灵山这里不较多，三尺杖子搅黄河。"
        ],
        "title": "偈颂六十八首  其九",
        "id": "9d1d2c11-d909-486b-ac4c-25741fb40b00"
    },
    {
        "author": "释法熏",
        "paragraphs": [
            "日迁月化，又见中夏。",
            "衲僧那事，如何问着，人人口哑。",
            "有誵讹，不借借。",
            "六月卖松风，人间恐无价。"
        ],
        "title": "偈颂六十八首  其一○",
        "id": "47f5e190-c1f3-4335-bb4a-80293b169520"
    },
    {
        "author": "释法熏",
        "paragraphs": [
            "祖师门下，讨甚巴鼻，满耳春风浩浩地。",
            "草木丛林，灯笼露柱，心空及第。",
            "汝等诸人，因甚却来这里瞌睡。"
        ],
        "title": "偈颂六十八首  其一一",
        "id": "697cd8db-e1a7-4fa8-9dd6-e8558de153eb"
    },
    {
        "author": "释法熏",
        "paragraphs": [
            "巴陵三转语，钝置老僧门。",
            "灵山无半句，报尽破庵恩。"
        ],
        "title": "偈颂六十八首  其一二",
        "id": "627eee6e-5609-4f73-9e47-a343615ccb79"
    },
    {
        "author": "释法熏",
        "paragraphs": [
            "秘魔老儿，擎个叉子，不肯放下。",
            "灵山这里，凈躶躶，赤洒洒，没可把。"
        ],
        "title": "偈颂六十八首  其一三",
        "id": "c750cc9b-deb1-4440-89f4-23ec08e149f6"
    },
    {
        "author": "释法熏",
        "paragraphs": [
            "不是琅琊，洎被这僧惑乱。",
            "若非这僧，琅琊令不虚行。",
            "末後棒头卖峭，更向露柱藏身，笑杀毗耶杜口人。"
        ],
        "title": "偈颂六十八首  其一四",
        "id": "df31d277-f654-44e8-bac9-e1459468bc0a"
    },
    {
        "author": "释法熏",
        "paragraphs": [
            "水流湿，火就燥。",
            "临安纸贵，一状领过。"
        ],
        "title": "偈颂六十八首  其一五",
        "id": "038999e3-d9c9-498f-9fe9-e11ab2d92484"
    },
    {
        "author": "释法熏",
        "paragraphs": [
            "节令不相饶，阳生第一爻。",
            "诸佛道长，众生道消。",
            "拄杖子，独孤标。"
        ],
        "title": "偈颂六十八首  其一六",
        "id": "e388f750-8aab-4aac-b130-5a2517e6d251"
    },
    {
        "author": "释法熏",
        "paragraphs": [
            "世尊拈花，迦叶微笑。",
            "正法眼藏，永永流通。",
            "古佛今佛，心同道同。",
            "风从虎，云从龙。",
            "节启天基伸祝颂，寿齐南北两高峰。"
        ],
        "title": "偈颂六十八首  其一七",
        "id": "f87100de-c95b-43f9-a26e-266f679d7a58"
    },
    {
        "author": "释法熏",
        "paragraphs": [
            "我若坐时汝须立，同坐同立成瞎汉。",
            "非瞎汉，把手大家行那畔。"
        ],
        "title": "偈颂六十八首  其一八",
        "id": "e559d09a-4d65-4d9b-a912-330495cb68c8"
    },
    {
        "author": "释法熏",
        "paragraphs": [
            "海上明公秀，赵州东院西。",
            "不移毫发许，平步上云梯。"
        ],
        "title": "偈颂六十八首  其一九",
        "id": "e5b1a2bb-f59e-47c1-af07-d0fda8e608a7"
    },
    {
        "author": "释法熏",
        "paragraphs": [
            "赵州老汉，心如蘗，口如蜜。",
            "一埦粗茶，多虚少实。",
            "院主两眼瞇𥊚，毕竟何曾得吃。"
        ],
        "title": "偈颂六十八首  其二○",
        "id": "1d3b8b78-401f-4d27-967b-df4e4aa6510d"
    },
    {
        "author": "释法熏",
        "paragraphs": [
            "不在内，不在外，不在中间。",
            "朝看云冉冉，暮听水潺潺。"
        ],
        "title": "偈颂六十八首  其二一",
        "id": "326e4f1c-5786-49e9-9898-0e9fb1e899bf"
    },
    {
        "author": "释法熏",
        "paragraphs": [
            "直如弦，曲如钩。",
            "易见难识，老倒赵州。",
            "世事但将公道断，人心难似水长流。"
        ],
        "title": "偈颂六十八首  其二二",
        "id": "d1abcc03-faf5-4516-8ad4-285b094c16b1"
    },
    {
        "author": "释法熏",
        "paragraphs": [
            "释迦悭，弥勒富。",
            "甘草甜，黄连苦。",
            "法法小相干，人人各自度。",
            "咄，莫来拦我球门路。"
        ],
        "title": "偈颂六十八首  其二三",
        "id": "7b0692bb-a441-45ae-adf9-54cad5e4b798"
    },
    {
        "author": "释法熏",
        "paragraphs": [
            "盲禅暗证，日中迷路。",
            "深闻浅悟，未入正流，不到乌江不肯休。"
        ],
        "title": "偈颂六十八首  其二四",
        "id": "2762be7a-e2f7-4636-af86-0ba0b65af23a"
    },
    {
        "author": "释法熏",
        "paragraphs": [
            "登天不假梯，徧地无行路。",
            "可怜杜衲僧，邯郸学唐步。"
        ],
        "title": "偈颂六十八首  其二五",
        "id": "f013b03f-1e8f-4170-b3a6-918162729560"
    },
    {
        "author": "释法熏",
        "paragraphs": [
            "动容扬古路，不堕悄然机。",
            "承言者丧，滞句者迷。",
            "不承言，不滞句，虾𢋙跳上梵天，灯笼吞却露柱。"
        ],
        "title": "偈颂六十八首  其二六",
        "id": "4c58d79c-501a-4950-bcc4-c32448d127c8"
    },
    {
        "author": "释法熏",
        "paragraphs": [
            "百尺竿头行阔步，紫罗帐里撒真珠。",
            "山僧赢得呵呵笑，未审诸人会也无。"
        ],
        "title": "偈颂六十八首  其二七",
        "id": "1f06c0d6-c7dc-459c-8225-aa77ffb6cdad"
    },
    {
        "author": "释法熏",
        "paragraphs": [
            "东山正脉，不绝如线。",
            "睡虎去无踪，一斑今复见。"
        ],
        "title": "偈颂六十八首  其二八",
        "id": "1984fc1c-6b65-4edf-bc25-eac11ff7e996"
    },
    {
        "author": "释法熏",
        "paragraphs": [
            "若论此事，何必多言。",
            "不在内，不在外，不在中间，离娄行处浪滔天。"
        ],
        "title": "偈颂六十八首  其二九",
        "id": "e64f2e01-b289-48a7-8684-97f52eb03285"
    },
    {
        "author": "释法熏",
        "paragraphs": [
            "识得一，万事毕。",
            "秘魔擎叉，鲁祖面壁。",
            "临际三玄三要，洞山五位君臣，云门念七，是一不是一。",
            "昨夜新州老卢，失却腰间特石。"
        ],
        "title": "偈颂六十八首  其三○",
        "id": "109394db-8f6b-40c2-88ff-a36119571afd"
    },
    {
        "author": "释法熏",
        "paragraphs": [
            "不参禅，不论义，拖个破席日里睡。",
            "赚他伎死禅和，至今坐在冷地。",
            "灵山不然，因行掉臂。",
            "买石得云饶，移花兼蝶至。"
        ],
        "title": "偈颂六十八首  其三一",
        "id": "6945ac1d-0565-44f3-9abb-c83fee50337b"
    },
    {
        "author": "释法熏",
        "paragraphs": [
            "喝如雷，棒如雨。",
            "大地绝纤尘，回头无觅处。",
            "无觅处，昨日有人从天台来，却往径山去。"
        ],
        "title": "偈颂六十八首  其三二",
        "id": "4b1eb500-4149-4a3d-b346-6f7178b51d1e"
    },
    {
        "author": "释法熏",
        "paragraphs": [
            "七十九年间，大地遭欺诳。",
            "且喜葛藤根，今朝嚗地断。",
            "後代儿孙，三马九乱。"
        ],
        "title": "偈颂六十八首  其三三",
        "id": "f963a695-b5ff-494f-9e07-44f1ebe9c07f"
    },
    {
        "author": "释法熏",
        "paragraphs": [
            "佛来也打，祖来也打，德山老人，甚生风彩。",
            "灵山这里，佛来也着，祖来也着，手中拄杖，权且架阁。",
            "擎茶扫地，也要一个半个。"
        ],
        "title": "偈颂六十八首  其三四",
        "id": "fb374ef0-a802-401a-833a-1c6f5cd89bd8"
    },
    {
        "author": "释法熏",
        "paragraphs": [
            "兔马有角，牛羊无角。",
            "不知不会，事同一家。",
            "多见多闻，千差万别，毕竟天无第二月。"
        ],
        "title": "偈颂六十八首  其三五",
        "id": "3ee63230-ffa1-455c-8f2a-4f6fb860c2ef"
    },
    {
        "author": "释法熏",
        "paragraphs": [
            "昨宵困倒床上，直至五皷方苏。",
            "今日升堂，言句都无。",
            "且望大众，智不责愚。"
        ],
        "title": "偈颂六十八首  其三六",
        "id": "9478b891-238f-46e8-9519-63bbe28dd5f8"
    },
    {
        "author": "释法熏",
        "paragraphs": [
            "网细鱼稠，药多病甚。",
            "棒喝交驰，一品二品。",
            "山僧恁么逞馿唇，痴客徒劳劝主人。"
        ],
        "title": "偈颂六十八首  其三七",
        "id": "594cf4ed-839b-44bb-8d40-0a9148f758e8"
    },
    {
        "author": "释法熏",
        "paragraphs": [
            "春光冉冉，春日迟迟。",
            "春风包裹，上下四维。",
            "黄鶑声在柳阴西，此意明明说向谁。"
        ],
        "title": "偈颂六十八首  其三八",
        "id": "b03b97e4-e1ff-4a28-9393-2c340dd8cd47"
    },
    {
        "author": "释法熏",
        "paragraphs": [
            "欲得见前，莫存顺逆。",
            "筑着磕着，无处寻觅。"
        ],
        "title": "偈颂六十八首  其三九",
        "id": "aa8e2f7f-1794-4406-9c0d-9de0347fb414"
    },
    {
        "author": "释法熏",
        "paragraphs": [
            "铁壁铁壁复铁壁，那边那边更那边。",
            "事到极头须倒断，瞎馿𨁝跳过西天。"
        ],
        "title": "偈颂六十八首  其四○",
        "id": "02918925-a22a-4ac3-bffc-10e7179a2795"
    },
    {
        "author": "释法熏",
        "paragraphs": [
            "灵隠虽则无能，要与花药相见。",
            "十七十八，证龟成鳖。",
            "十九二十，半夜泼墨。",
            "直须枯木生花，胡餠出汁。"
        ],
        "title": "偈颂六十八首  其四一",
        "id": "9d5eef08-2b05-4851-8315-0dacb02a522d"
    },
    {
        "author": "释法熏",
        "paragraphs": [
            "海上明公秀，衲僧不知有。",
            "冷地忽相逢，寻常无处讨。",
            "无处讨，莫草草，龙王宫殿，有谁亲到。"
        ],
        "title": "偈颂六十八首  其四二",
        "id": "9985e1cf-8714-43c3-8bf9-3390594673f7"
    },
    {
        "author": "释法熏",
        "paragraphs": [
            "临际顶中髓，杨岐眼里筋。",
            "欲明这个事，须还这个人。",
            "风前有路，秤尾无星。",
            "大家赢得笑忻忻，笑道秤尾无星。"
        ],
        "title": "偈颂六十八首  其四三",
        "id": "2d704f18-b132-47c3-bb69-4dca6318f68f"
    },
    {
        "author": "释法熏",
        "paragraphs": [
            "刀不自割，水不自洗。",
            "山僧拄杖化为龙，吞却干坤大地。"
        ],
        "title": "偈颂六十八首  其四四",
        "id": "3e94015c-3ade-4af0-b039-c50bcd42e942"
    },
    {
        "author": "释法熏",
        "paragraphs": [
            "春花烂漫，春光欲暮。",
            "杜宇声声，送春归去。",
            "诸人何不向这里眼明心悟。"
        ],
        "title": "偈颂六十八首  其四五",
        "id": "f01bb248-7ea9-4ada-a551-0be0b229c079"
    },
    {
        "author": "释法熏",
        "paragraphs": [
            "明如镜，黑如漆。",
            "四七二三，多虚少实。",
            "灵山拄杖，且拈靠壁。"
        ],
        "title": "偈颂六十八首  其四六",
        "id": "61822dd2-1381-433e-9184-537f9cdc23f8"
    },
    {
        "author": "释法熏",
        "paragraphs": [
            "非不非，是不是。",
            "建立则乖张，扫除则失旨。",
            "德山临际出来，换却髑髅里底。"
        ],
        "title": "偈颂六十八首  其四七",
        "id": "90a495a5-7072-48c2-b923-53fc5c51628e"
    },
    {
        "author": "释法熏",
        "paragraphs": [
            "九十日已过半，那事毕竟如何。",
            "直饶穷到底，终是涉风波。"
        ],
        "title": "偈颂六十八首  其四八",
        "id": "50e62432-fc41-4ed7-a903-18b8eafd855f"
    },
    {
        "author": "释法熏",
        "paragraphs": [
            "不识字却识字，合识字却不识字。",
            "石田恁么判断，且道意在于何。",
            "万人争仰处，一箭落双鵰。"
        ],
        "title": "偈颂六十八首  其四九",
        "id": "48804728-90ae-4568-ba27-2426361a2638"
    },
    {
        "author": "释法熏",
        "paragraphs": [
            "青山不举步，日下不挑灯。",
            "黄头碧眼，臭肉生蝇。",
            "诸人三十年後悟去，不得错怪老僧。"
        ],
        "title": "偈颂六十八首  其五○",
        "id": "d1834e56-e800-4c05-9194-ce3642f30b1e"
    },
    {
        "author": "释法熏",
        "paragraphs": [
            "德山雨点棒，临际雷奔喝。",
            "收拾将来，七零八落。",
            "灵山咬定牙关，尽力也难提掇，睦州拶折云门脚。"
        ],
        "title": "偈颂六十八首  其五一",
        "id": "cc613ac4-3b88-4f01-901f-000d88a7f525"
    },
    {
        "author": "释法熏",
        "paragraphs": [
            "时时九夏，日日三秋。",
            "闹市里，百草头。",
            "夹山老子卖峭，重价未有轻酬。"
        ],
        "title": "偈颂六十八首  其五二",
        "id": "25f1fe28-f015-4232-b3e5-93734506fbb2"
    },
    {
        "author": "释法熏",
        "paragraphs": [
            "目前无法，意在目前。",
            "从上若佛若祖，天下老和尚罪过弥天。",
            "天，天，昨夜山僧针线囊中，打失一文古老钱。"
        ],
        "title": "偈颂六十八首  其五三",
        "id": "7add69bf-e5d4-4ad5-8f73-d9db68f4d1e9"
    },
    {
        "author": "释法熏",
        "paragraphs": [
            "西来无意，直指无旨。",
            "引得痴儿，尽卧冷地。"
        ],
        "title": "偈颂六十八首  其五四",
        "id": "77051584-e63d-4afc-8f6d-23a352de4e94"
    },
    {
        "author": "释法熏",
        "paragraphs": [
            "月旦升堂，无可垂示。",
            "便恁么散去，诸人未必灵利。",
            "且向秤锤上，捏出些子汁，贵图有个滋味。",
            "见之不取，思之千里。"
        ],
        "title": "偈颂六十八首  其五五",
        "id": "1c6758c2-72a4-49fa-a094-b2b04a1918bb"
    },
    {
        "author": "释法熏",
        "paragraphs": [
            "曲曲弯弯，平平坦坦。",
            "七穿八穴，十字纵横。",
            "是汝诸人，不妨东行西行，第一莫教撞着跛脚老云门。"
        ],
        "title": "偈颂六十八首  其五六",
        "id": "ec745795-4534-42ab-8135-0fa1563c75e2"
    },
    {
        "author": "释法熏",
        "paragraphs": [
            "意到句到，宗通说通。",
            "一品二品，百匝千重。",
            "推倒面前案山子，长衫大袖舞春风。",
            "穷鬼子，莫莫莫，更须知有朱顶王菩萨。"
        ],
        "title": "偈颂六十八首  其五七",
        "id": "139d4e62-3464-4bf5-9f6f-371b807787a5"
    },
    {
        "author": "释法熏",
        "paragraphs": [
            "灵隠门下，不犯之令。",
            "九十日中，头正尾正。",
            "衲僧路活，脚下生烟，老僧终不学云门索饭钱。"
        ],
        "title": "偈颂六十八首  其五八",
        "id": "fca130b3-0812-41d7-afb2-69dd209f639e"
    },
    {
        "author": "释法熏",
        "paragraphs": [
            "大小大香岩，尾巴拖地。",
            "灵隠一机，全无所示。",
            "若也不会，投子道底。"
        ],
        "title": "偈颂六十八首  其五九",
        "id": "970d0d5e-3aa7-451f-9b99-d4976b018ac5"
    },
    {
        "author": "释法熏",
        "paragraphs": [
            "入室升堂，门庭施设。",
            "无途辙中，翻成途辙。",
            "百丈老常得一橛，解道吃茶珍重歇。"
        ],
        "title": "偈颂六十八首  其六○",
        "id": "9ae6fac6-cb1c-461d-9f75-2efb7c7f8a29"
    },
    {
        "author": "释法熏",
        "paragraphs": [
            "放下觅无踪，尽力提不起。",
            "寸铁未施，刀锵满地，明眼衲僧失巴鼻。"
        ],
        "title": "偈颂六十八首  其六一",
        "id": "93e4e29f-01ac-45fa-a1f9-be028bf0703d"
    },
    {
        "author": "释法熏",
        "paragraphs": [
            "德山棒头短，临济喝声低。",
            "不伤物义句，赵州东院西。"
        ],
        "title": "偈颂六十八首  其六二",
        "id": "7458b3df-cb59-46cb-b1d5-266622f46fe2"
    },
    {
        "author": "释法熏",
        "paragraphs": [
            "全提半提，向上向下，冷泉直是口哑。",
            "真人面前，不得说假。"
        ],
        "title": "偈颂六十八首  其六三",
        "id": "c9ca389c-0840-4900-9cea-bf61bfadbf18"
    },
    {
        "author": "释法熏",
        "paragraphs": [
            "说短说长，自起自倒。",
            "跛脚老云门，慈悲成过咎。",
            "长安一路坦然平，往来曾不禁人行。"
        ],
        "title": "偈颂六十八首  其六四",
        "id": "d495e2a6-2676-4ecd-9704-8cb8519f33bb"
    },
    {
        "author": "释法熏",
        "paragraphs": [
            "秋声满林壑，秋雨滴梧桐。",
            "门外未归客，飘泊在途中。",
            "归也，归也，通身白汗，下载清风。"
        ],
        "title": "偈颂六十八首  其六五",
        "id": "16488b00-273c-4d35-adfd-f718bb7a0554"
    },
    {
        "author": "释法熏",
        "paragraphs": [
            "赵州禅，口皮边。",
            "墙外底，透长安。",
            "𡎺着磕着，言端语端。",
            "不是钓鳌手，徒劳把钓竿。"
        ],
        "title": "偈颂六十八首  其六六",
        "id": "0c530ec3-541e-48e3-9145-4efc2da3d517"
    },
    {
        "author": "释法熏",
        "paragraphs": [
            "松柏千年青，不入时人意。",
            "牡丹一日红，满城公子醉。"
        ],
        "title": "偈颂六十八首  其六七",
        "id": "0e30ee3a-1211-4a0d-9a2c-efe5ae55e7b1"
    },
    {
        "author": "释法熏",
        "paragraphs": [
            "采药与用药，相逢一会家。",
            "杀人活人不眨眼，白玉无瑕却有瑕。"
        ],
        "title": "偈颂六十八首  其六八",
        "id": "2425b842-8abd-4951-b8ef-a462ebe44051"
    },
    {
        "author": "释法熏",
        "paragraphs": [
            "即心即佛，甜瓜甜彻蒂。",
            "非心非佛，苦瓠苦连根。",
            "不是心，不是佛，不是物，斫却月中桂，清光迸海门。",
            "个里若能开正眼，一毫头上定干坤。"
        ],
        "title": "拈古十四首  其一",
        "id": "2dd3fe11-571d-4ee6-b4f7-d4acda133e0e"
    },
    {
        "author": "释法熏",
        "paragraphs": [
            "闻声悟道，见色明心。",
            "林鸩砧，井底种林擒。",
            "今年桃李贵，一颗直千金。"
        ],
        "title": "拈古十四首  其二",
        "id": "e8f2f95a-6503-49d3-87af-4d569b61b4db"
    },
    {
        "author": "释法熏",
        "paragraphs": [
            "昨日定，今日不定。",
            "大小瞿昙，因邪打正。",
            "更问如何，钵盂安柄。"
        ],
        "title": "拈古十四首  其三",
        "id": "d6d05808-081b-40a7-8422-03339c2bfb40"
    },
    {
        "author": "释法熏",
        "paragraphs": [
            "大家在这里，廓彻无依倚。",
            "有口难分疎，冻破一双耳。"
        ],
        "title": "拈古十四首  其四",
        "id": "88cfdf49-ab32-4eb5-8828-09c79afd4c63"
    },
    {
        "author": "释法熏",
        "paragraphs": [
            "这僧已是露出眼睛，云门更与揭却脑盖。",
            "若是佛法，未梦见在。"
        ],
        "title": "拈古十四首  其五",
        "id": "442dfe88-7ffb-4ac0-bb91-fa6763b435a6"
    },
    {
        "author": "释法熏",
        "paragraphs": [
            "来风可辨，驷马难追。",
            "若无後语，讨甚大悲。"
        ],
        "title": "拈古十四首  其六",
        "id": "87f9c535-661f-4aa8-9a80-45d26a3b57e4"
    },
    {
        "author": "释法熏",
        "paragraphs": [
            "南山不会禅，一向外边走。",
            "腊月三十日，舌头不出口。"
        ],
        "title": "拈古十四首  其七",
        "id": "ad583c9e-1cee-4659-ab09-cdc09fa0aa43"
    },
    {
        "author": "释法熏",
        "paragraphs": [
            "毡拍板，无孔笛。",
            "狭路相逢，五音六律。",
            "流落丛林知几年，至今谁敢通消息。"
        ],
        "title": "拈古十四首  其八",
        "id": "36fb70ba-29c1-4a79-aaea-6606e9973044"
    },
    {
        "author": "释法熏",
        "paragraphs": [
            "镜清摇头，这僧摆尾。",
            "虽则一期可观，争奈玄沙道底。"
        ],
        "title": "拈古十四首  其九",
        "id": "e97fff4e-b102-489b-b6b6-c9c148b65a4e"
    },
    {
        "author": "释法熏",
        "paragraphs": [
            "马师智藏，病痛一般。",
            "海兄不会，当面热瞒。",
            "头白头黑，言端语端。",
            "衲僧不用空啖啄，秤在星兮不在盘。"
        ],
        "title": "拈古十四首  其一○",
        "id": "78c2c20d-f80f-46ad-a863-1f79b92e3c86"
    },
    {
        "author": "释法熏",
        "paragraphs": [
            "云居打草惊蛇，雪峰开口见胆。",
            "保福独上高台，要且众眼难瞒。"
        ],
        "title": "拈古十四首  其一一",
        "id": "ae100a31-bcd7-4ef7-9b09-c901d22e4010"
    },
    {
        "author": "释法熏",
        "paragraphs": [
            "父子至亲，心眼无二。",
            "筑着磕着，透顶透底。",
            "傍观只把当儿戏，苍龙搅动澄潭水。"
        ],
        "title": "拈古十四首  其一二",
        "id": "6cddae6b-31c8-4537-80ad-bcfd286d2450"
    },
    {
        "author": "释法熏",
        "paragraphs": [
            "这老汉，手头短。",
            "灵隠即不然，见成公案，与汝三十棒。",
            "棒头有眼，龙蛇易辨。"
        ],
        "title": "拈古十四首  其一三",
        "id": "45032c33-5f6c-4ce2-9a5d-4947230644ea"
    },
    {
        "author": "释法熏",
        "paragraphs": [
            "开田甚难，难中却易。",
            "展手甚易，易中却难。",
            "说难说易，转见颟顸。",
            "自己若无僊骨，谩言九转还丹。"
        ],
        "title": "拈古十四首  其一四",
        "id": "52c170d7-3633-486e-82fa-1de841561729"
    },
    {
        "author": "释法熏",
        "paragraphs": [
            "道人相见问如何，举手寒温事已多。",
            "潦倒赵州呈漆器，岳阳船子洞庭波。"
        ],
        "tags": [
            "洞庭湖"
        ],
        "title": "颂古十首  其一",
        "id": "d80c4cf1-29b5-442f-ad41-505bdb92c539"
    },
    {
        "author": "释法熏",
        "paragraphs": [
            "百丈机先疾似风，巍巍独坐大雄峰。",
            "要知奇特中奇特，明月难教下碧空。"
        ],
        "title": "颂古十首  其二",
        "id": "fba664c1-6d26-473a-8dcb-5761bdacef4d"
    },
    {
        "author": "释法熏",
        "paragraphs": [
            "东村王老夜烧钱，鼻孔依稀露半边。",
            "武帝求仙求不得，王乔端坐却升天。"
        ],
        "title": "颂古十首  其三",
        "id": "abeb3d8b-08e6-4661-87f0-4003791dbe54"
    },
    {
        "author": "释法熏",
        "paragraphs": [
            "百千诸佛在何居，黄鹤楼诗锦不如。",
            "问汝秀才题也未，一篇题取莫踌躇。"
        ],
        "title": "颂古十首  其四",
        "id": "2f9988d5-adf0-4f41-9242-b3b1c950690f"
    },
    {
        "author": "释法熏",
        "paragraphs": [
            "万法归一一何归，海口难酬这一问。",
            "不得青州一领衫，几乎丧却穷性命。"
        ],
        "title": "颂古十首  其五",
        "id": "aa3dba74-8808-4bf2-adae-9d9ede8f354e"
    },
    {
        "author": "释法熏",
        "paragraphs": [
            "天地根元与我同，拨波求水谩劳功。",
            "时人见此花如梦，坐断须弥信不通。"
        ],
        "title": "颂古十首  其六",
        "id": "986343ed-f727-4743-aa64-aa156952493e"
    },
    {
        "author": "释法熏",
        "paragraphs": [
            "冬来底事要商量，向道京师出大黄。",
            "多少病猫餐死鼠，日中抬首眼无光。"
        ],
        "title": "颂古十首  其七",
        "id": "a9699842-deb5-48f5-9c1d-ad843ffb03f6"
    },
    {
        "author": "释法熏",
        "paragraphs": [
            "无宾主话意深深，流落丛林古到今。",
            "火冷灰寒口挂壁，衲僧冻死不知心。"
        ],
        "title": "颂古十首  其八",
        "id": "ebcad980-23f8-4f71-bf15-a25ba75cd34d"
    },
    {
        "author": "释法熏",
        "paragraphs": [
            "安居三月不论玄，水牯朝昏痛着鞭。",
            "拽脱鼻绳无觅处，山童走得脚皮穿。"
        ],
        "title": "颂古十首  其九",
        "id": "c18fbe28-67f3-4403-8cd0-980dd5b66378"
    },
    {
        "author": "释法熏",
        "paragraphs": [
            "曾到未到俱吃茶，为君抉出眼中花。",
            "犀因翫月纹生角，象被雷惊花入牙。"
        ],
        "title": "颂古十首  其一○",
        "id": "b5f08b70-13cb-43ee-b8ce-667b63315423"
    },
    {
        "author": "释法熏",
        "paragraphs": [
            "莫行心处路，不挂本来衣。",
            "何须更恁么，切忌未生时。"
        ],
        "title": "偈颂十五首  其一",
        "id": "6fd3d535-e5d0-4ddf-9bf4-d9973513058a"
    },
    {
        "author": "释法熏",
        "paragraphs": [
            "床窄先卧，粥稀後坐。",
            "耳聩要声高，眼昏宜字大。"
        ],
        "title": "偈颂十五首  其二",
        "id": "c67256fa-c738-4742-b2e2-2ca858374027"
    },
    {
        "author": "释法熏",
        "paragraphs": [
            "以大圆觉，为我伽蓝。",
            "望云上树，身心安居。",
            "平等性智，熟睡寐语。"
        ],
        "title": "偈颂十五首  其三",
        "id": "cfd53212-1fc2-4dde-bfd8-db39d7c644c9"
    },
    {
        "author": "释法熏",
        "paragraphs": [
            "飞来峰高攀不上，冷泉水深饮不竭。",
            "衲僧到此拟奚为，尽力神疲好休歇。"
        ],
        "title": "偈颂十五首  其四",
        "id": "e62afb51-71fb-402a-8368-42b9e7e83725"
    },
    {
        "author": "释法熏",
        "paragraphs": [
            "透骨霜风入户庭，日南长至又逢迎。",
            "衲僧不解论时节，只么堆堆过此生。"
        ],
        "title": "偈颂十五首  其五",
        "id": "d5613f98-7f16-451e-b142-77cd623f67fb"
    },
    {
        "author": "释法熏",
        "paragraphs": [
            "乌兔东西疾，一年时序毕。",
            "窦八布衫穿，乌龟眼睛赤。"
        ],
        "title": "偈颂十五首  其六",
        "id": "11bcd2cf-e3fd-459f-a1ec-99e41e9603e3"
    },
    {
        "author": "释法熏",
        "paragraphs": [
            "以大圆觉，为我伽蓝。",
            "头上着枷，脚下着杻。",
            "身心安居，平等性智。",
            "困鱼止沥，病鸟栖芦。"
        ],
        "title": "偈颂十五首  其七",
        "id": "3d6fd212-eee2-49e5-a610-9bd739d929d9"
    },
    {
        "author": "释法熏",
        "paragraphs": [
            "保福借水献花，这僧白日迷路。",
            "南山门下，总是粗心底。",
            "只是不敢说着，小慈妨大慈。"
        ],
        "title": "偈颂十五首  其八",
        "id": "b842b5d4-ccd1-4cdd-aa26-7a99d8a8729c"
    },
    {
        "author": "释法熏",
        "paragraphs": [
            "洞山前施妙略，这僧暗透重关。",
            "若不得後着，前话也难圆。",
            "将军但有嘉声在，不得封侯也是关。"
        ],
        "title": "偈颂十五首  其九",
        "id": "903c3a3f-09bb-4450-988c-9c8d697dc3d4"
    },
    {
        "author": "释法熏",
        "paragraphs": [
            "赵老应机，如风吹水。",
            "第一座香烟起，馿年梦见汗臭气。"
        ],
        "title": "偈颂十五首  其一○",
        "id": "80775728-fc7d-432e-ad86-b395334e6576"
    },
    {
        "author": "释法熏",
        "paragraphs": [
            "夏末秋初万万千，石头路滑脚皮穿。",
            "这僧剑刃翻身疾，也被云门索饭钱。"
        ],
        "title": "偈颂十五首  其一一",
        "id": "1461d11a-c192-49e6-b5a1-e61c4104cf3f"
    },
    {
        "author": "释法熏",
        "paragraphs": [
            "吾家那事苦无多，不在频搜故纸箩。",
            "未解语言先作赋，却参钟阜问如何。"
        ],
        "title": "偈颂十五首  其一二",
        "id": "9d1f091e-c4d8-49d8-81e8-68ffb1a2191d"
    },
    {
        "author": "释法熏",
        "paragraphs": [
            "大海波涛涌，于江水逆流。",
            "龙王宫殿里，不见一人游。"
        ],
        "title": "偈颂十五首  其一三",
        "id": "18bfa6f7-33b5-4295-83ed-7cd4ecf68dba"
    },
    {
        "author": "释法熏",
        "paragraphs": [
            "夫子不识字，达磨不会禅。",
            "御楼看射猎，不是刈茅田。"
        ],
        "title": "偈颂十五首  其一四",
        "id": "28740495-f26a-48a8-bf22-17bac47c2db2"
    },
    {
        "author": "释法熏",
        "paragraphs": [
            "解用不须双刃剑，延龄何必九还丹。",
            "尉迟□不在家死，狮子那能食兔钱。"
        ],
        "title": "偈颂十五首  其一五",
        "id": "ebc3a96b-20f5-4e80-8401-716ac7160ecb"
    },
    {
        "author": "释法熏",
        "paragraphs": [
            "未出山时，四方风悄悄。",
            "纔出山来，平地洪波涌。",
            "个般丑举止，邈得将何用。",
            "也好长时展起，随分爇三钱兜楼香，熏他鼻孔。"
        ],
        "title": "出山相赞  其一",
        "id": "e92f3d21-defc-499c-b47d-4d9af86a08ba"
    },
    {
        "author": "释法熏",
        "paragraphs": [
            "健即经行，倦即打坐。",
            "思惟四十九年，做得许多口过。",
            "开眼堂堂，只成话堕。",
            "浩浩清风树杪来，直下知机能几个。"
        ],
        "title": "出山相赞  其二",
        "id": "8c43db42-9364-4ac3-bc14-523085cec40e"
    },
    {
        "author": "释法熏",
        "paragraphs": [
            "入正定，作正观。",
            "众生受苦，我心何安。",
            "随类现身无处觅，天风卷海夜涛寒。"
        ],
        "title": "观音赞  其一",
        "id": "f82c4237-75dd-4cc9-a550-011b534007a1"
    },
    {
        "author": "释法熏",
        "paragraphs": [
            "闻声闻无所闻，见色见非是见。",
            "燕坐盘陀，不定不乱。",
            "尽大地悉证圆通，我方满度生悲愿。"
        ],
        "title": "观音赞  其二",
        "id": "9d3f804e-ec08-4c2e-bbf3-772cae492a56"
    },
    {
        "author": "释法熏",
        "paragraphs": [
            "苦海深，悲愿广。",
            "作是思惟，云何方便。",
            "普使群生登彼岸。"
        ],
        "title": "观音思惟像赞",
        "id": "e1e9bb96-1928-4c70-aaa8-4b097608669b"
    },
    {
        "author": "释法熏",
        "paragraphs": [
            "声色纯真，见闻不碍。",
            "宴坐经行，得大自在。",
            "脚头脚底黑漫漫，又逐春风妇马郎。"
        ],
        "title": "马郎妇赞",
        "id": "f9f171a6-b5c2-47a2-b6c4-874047d1de9d"
    },
    {
        "author": "释法熏",
        "paragraphs": [
            "白璧暗投，遭他按剑。",
            "折得茎芦，还冲巨浪。",
            "阖国人追亦不回，掩羞頼有闲和尚。"
        ],
        "title": "达磨赞  其一",
        "id": "926f882e-b5e3-45b8-8b0e-695fa2c2dc2e"
    },
    {
        "author": "释法熏",
        "paragraphs": [
            "我东土人，一性纯真。",
            "被他明破，不直半文。",
            "皮肉骨髓，狼藉分争。",
            "当时若药得死，今日定见太平。"
        ],
        "title": "达磨赞  其二",
        "id": "4e9046e5-a2c0-478a-b84a-a32a530b7657"
    },
    {
        "author": "释法熏",
        "paragraphs": [
            "孟浪到梁朝，不契梁朝意。",
            "放过一着，走入魏地。",
            "神光谩说安心，未免失却一臂。"
        ],
        "title": "达磨赞  其三",
        "id": "bb197b08-784f-4b79-87eb-512b010d3b3a"
    },
    {
        "author": "释法熏",
        "paragraphs": [
            "航海越漠来，几度药不杀。",
            "坏我震旦人，至今厮淈𣸩。"
        ],
        "title": "初祖赞",
        "id": "6985686f-8047-418f-adec-057ccd4a3035"
    },
    {
        "author": "释法熏",
        "paragraphs": [
            "觅心无处觅，当下便心安。",
            "早知冰是水，两臂定完全。"
        ],
        "title": "二祖赞",
        "id": "43d72dfd-4205-4566-95f6-49a0090df133"
    },
    {
        "author": "释法熏",
        "paragraphs": [
            "觅罪不可得，更于何处忏。",
            "云翳豁然开，青天孤月上。"
        ],
        "title": "三祖赞",
        "id": "8446bf65-63f4-480e-bd3d-48f4eff8b676"
    },
    {
        "author": "释法熏",
        "paragraphs": [
            "谁缚无人缚，何更求解脱。",
            "未必右军鹅，便是支郎鹤。"
        ],
        "title": "四祖赞",
        "id": "75594410-98eb-4792-8c71-d5af69b995db"
    },
    {
        "author": "释法熏",
        "paragraphs": [
            "栽遍满山松，暗地翻身转。",
            "虽然得信衣，何曾识爷面。"
        ],
        "title": "五祖赞",
        "id": "6018c560-0660-4063-95cd-97b77ab81428"
    },
    {
        "author": "释法熏",
        "paragraphs": [
            "腰石碓坊舂，不识一丁字。",
            "无树亦无台，犹传钵袋子。"
        ],
        "title": "六祖赞",
        "id": "3ad03759-fe2f-4809-9f53-91772dd6399f"
    },
    {
        "author": "释法熏",
        "paragraphs": [
            "杖挑布袋，云生脚下。",
            "前街後巷，浑无顾籍。",
            "拊背唤得回，几人能领话。",
            "也且只得奈烦，铁奉化人难化。"
        ],
        "title": "布袋赞  其一",
        "id": "d023f176-8c64-4f44-b6c5-a9b03268a94e"
    },
    {
        "author": "释法熏",
        "paragraphs": [
            "辞兜率，混凡尘。",
            "闭眼昨夜，肚里惺惺。",
            "何如起来，提却拄杖子，东行西行，忽然等看个人。"
        ],
        "title": "布袋赞  其二",
        "id": "e78809ed-9d0b-4494-8d1b-b64caa29be46"
    },
    {
        "author": "释法熏",
        "paragraphs": [
            "乞钱钱又无，等人人不见。",
            "不知兜率天，何如奉化悬。",
            "拍手呵呵，天回地转。"
        ],
        "title": "布袋赞  其三",
        "id": "b53840c3-3e3e-456e-bb18-be50a4d709f7"
    },
    {
        "author": "释法熏",
        "paragraphs": [
            "三人必有我师，臭肉元同一味。",
            "把手聚头，苏卢悉里。",
            "只因一等饶舌，两个隠身无地。",
            "可惜当初国清寺里，一队蒙憧师僧，更没些子意智。"
        ],
        "title": "丰干寒山拾得图赞",
        "id": "4dc04393-c092-4d43-ba60-a5b1e4f0a0c1"
    },
    {
        "author": "释法熏",
        "paragraphs": [
            "一等骑虎来，两个挨肩去。",
            "松门外聚头，辊作一处睡。",
            "梦蝶栩栩不知，孰为人孰为虎。",
            "待渠眼若开时，南山有一转语。"
        ],
        "title": "四睡图赞",
        "id": "39eeb47e-a9bf-4286-90b0-8b04ea739214"
    },
    {
        "author": "释法熏",
        "paragraphs": [
            "脚踏木履，手指虚空。",
            "法华三昧，舌本玲珑。",
            "连书十三，如虫蚀木。",
            "引得一类邪徒，至今胡卜乱卜。"
        ],
        "title": "言法华赞",
        "id": "05271153-1525-437f-9f79-64978d39a2d6"
    },
    {
        "author": "释法熏",
        "paragraphs": [
            "木叶题诗，寺厨执爨。",
            "遇夜乘闲，林间舒散。",
            "一片冰壶无影像，分明照破渠肝胆。",
            "堪笑当时天台山中，也无一个具眼。"
        ],
        "title": "寒山拾得望月赞",
        "id": "31f2c543-849b-42c8-9881-86f9d1f62a28"
    },
    {
        "author": "释法熏",
        "paragraphs": [
            "手把猪头，易见难识。",
            "莫教说破，分文不直。"
        ],
        "title": "猪头和尚赞",
        "id": "68806b0d-a80c-4618-b0cb-cbd9b3b8fbc6"
    },
    {
        "author": "释法熏",
        "paragraphs": [
            "把个里捞波，做尽穷伎俩。",
            "推出酒台盘，至今收不上。"
        ],
        "title": "蚬子和尚赞",
        "id": "a8ac4159-1df3-4522-b9f9-584e93f669d8"
    },
    {
        "author": "释法熏",
        "paragraphs": [
            "不会禅，也住院。",
            "旨的全无，种田博饭。",
            "大笑接□白云瞎汉，无端带累徧地儿孙。",
            "至今东西不分，南北不辨。"
        ],
        "title": "杨岐和尚赞",
        "id": "732bb091-00af-47f8-a78d-8ec24a7534c3"
    },
    {
        "author": "释法熏",
        "paragraphs": [
            "参录公犹未，瞥见白云方始彻果。",
            "有超师之作，敢道端师翁语拙。",
            "一生居淮不入浙，独弄单提这一着。",
            "至于接三佛，控南堂，以一大藏，切入啰娘。",
            "夫是之谓东山正续，毫发不移，亘千万世，源深流长者也。"
        ],
        "title": "赞五祖演和尚",
        "id": "b5257e61-5b7d-4afb-a749-e426f98ea9ce"
    },
    {
        "author": "释法熏",
        "paragraphs": [
            "走城郭，摇铃铎。",
            "堂前吃生菜，触着馿性发。",
            "勘破河阳木塔，擒下临济小卒。",
            "赚却镇州一城人，铎声已远青天阔。"
        ],
        "title": "普化和尚赞",
        "id": "cd6fa72d-f7a5-4b7b-8118-666a7de065ce"
    },
    {
        "author": "释法熏",
        "paragraphs": [
            "空拳捺定，喝声雷震。",
            "闪电光中，要分邪正。",
            "驾大脱空，卖无主赃。",
            "似恁落頼心肠，至今却有儿郎。"
        ],
        "title": "临济和尚赞",
        "id": "3aa094ab-96ca-4372-98db-5d881b2c88e0"
    },
    {
        "author": "释法熏",
        "paragraphs": [
            "据坐胡床，风悄悄地。",
            "四八痴人夜走，未免落他圈樻。",
            "七佛之师，也遭连累。",
            "石田当时在傍，只消打个喷嚏。"
        ],
        "title": "维摩赞",
        "id": "780cb835-a932-46c5-96a4-61673dc70ca4"
    },
    {
        "author": "释法熏",
        "paragraphs": [
            "恶种草，生冤家。",
            "笊篱定价，分文不差。",
            "末梢犹尀耐，机先不让爷。"
        ],
        "title": "灵照女赞",
        "id": "7c215932-2407-49b2-b824-b1460eca2361"
    },
    {
        "author": "释法熏",
        "paragraphs": [
            "百无能，得人憎。",
            "火中钓鳖，日里藏冰。",
            "养子不曾教，绳上更安绳。",
            "谷孤古东山正脉，乌户呼真本川僧。"
        ],
        "title": "破庵和尚赞",
        "id": "11019b73-0c2c-4234-b8fb-c778f736e998"
    },
    {
        "author": "释法熏",
        "paragraphs": [
            "现自在端严相，起利他悲悯心。",
            "水茫茫，月沉沉。",
            "众生无尽，我愿方兴。",
            "晓而复昏，泯去来今。"
        ],
        "title": "赞水月观音",
        "id": "3397bea5-11a7-4c83-87b8-5274d42042be"
    },
    {
        "author": "释法熏",
        "paragraphs": [
            "走松门，寻寒拾。",
            "虎斑易见，人斑难识。",
            "识不识，恶声恶迹成狼藉。"
        ],
        "title": "赞丰干",
        "id": "60c4bb7f-b5f8-4344-9b11-e8b2d840676c"
    },
    {
        "author": "释法熏",
        "paragraphs": [
            "掣风颠，走市廛。",
            "回头顾盼，拄杖横肩。",
            "山僧既见，不可无言。",
            "㘞，放下破布袋，与你一文钱。"
        ],
        "title": "赞布袋",
        "id": "34e8f56a-49b8-4fcb-9a63-f482ce71bbbd"
    },
    {
        "author": "释法熏",
        "paragraphs": [
            "警世昏，三老翁，服虽殊，心亦同。",
            "于中议优劣，蒿箭射虚空。"
        ],
        "title": "赞三教图",
        "id": "aa3d74b8-9748-4f7b-ad87-8d7c3ece43a8"
    },
    {
        "author": "释法熏",
        "paragraphs": [
            "不解倒骑，惟牛所之。",
            "郊原平衍，鞭索不施。",
            "山黯黯，水漪漪。",
            "知我者，白鹭鸶。"
        ],
        "title": "赞政黄牛",
        "id": "27556b3d-d70d-4624-94ad-87efa77cfbaa"
    },
    {
        "author": "释法熏",
        "paragraphs": [
            "夜静山空月半弯，挽衣垂足涤潺湲。",
            "无人领此深深意，别向壶中更觅天。"
        ],
        "title": "仙人望月濯足",
        "id": "cb6c0a34-f1e9-4901-90aa-e371fcd3f7cd"
    },
    {
        "author": "释法熏",
        "paragraphs": [
            "走下桐城赤脚归，半风颠又半憨痴。",
            "草鞋却把袈裟裹，二虎双鸦笑杀伊。"
        ],
        "title": "赞宗道者",
        "id": "2977e723-1af8-4011-ad12-121dad6a0b8e"
    },
    {
        "author": "释法熏",
        "paragraphs": [
            "破布裹真珠，古寺甘守拙。",
            "与裴国安名，对百丈吐舌。",
            "棒头敲出小厮儿，却向大愚言下瞥。",
            "瞥不瞥，返遭一掌如何雪。"
        ],
        "title": "赞黄檗和尚",
        "id": "08d2c591-e36f-4ee0-a6a9-f7186db981d9"
    },
    {
        "author": "释法熏",
        "paragraphs": [
            "佯狂混迹养天和，上界其如官府多。",
            "暑了又寒寒又暑，一蓑衣外更无他。"
        ],
        "title": "赞蓑衣道人",
        "id": "ec58c519-cb24-48c8-bc0c-c4fd9e88650a"
    },
    {
        "author": "释法熏",
        "paragraphs": [
            "一衲三冬，千针万线。",
            "日影上三竿，眼力增一半。"
        ],
        "title": "赞朝阳穿破衲待月了残经  其一",
        "id": "702f9132-91bb-42de-862f-9c29ebe2399d"
    },
    {
        "author": "释法熏",
        "paragraphs": [
            "日晷已殂，我经未了。",
            "掩卷立须臾，冰壶挂林杪。"
        ],
        "title": "赞朝阳穿破衲待月了残经  其二",
        "id": "3e4504a6-65d2-426e-8129-38f6e1af005a"
    },
    {
        "author": "释法熏",
        "paragraphs": [
            "施不犯令，用无病药。",
            "笑有祖已来，错会者多。",
            "将衲僧珍财，尽底籍没。",
            "空腹高心，有年无德。",
            "就中一处最堪怜，车子横推向途辙。"
        ],
        "title": "福长老绘师像请赞",
        "id": "79228219-c84c-492a-ac50-99186e8d7fe5"
    },
    {
        "author": "释法熏",
        "paragraphs": [
            "面如死灰，匙挑不上。",
            "祖翁活业，尽情破荡。",
            "无星秤子拈来，也解分斤定两。",
            "礼长老，少思算。",
            "鳄鱼幸自徙化方，勾引渠归成祸患。"
        ],
        "title": "潮州礼长老请赞",
        "id": "63c759c6-6a45-46bb-8902-8d505c01ab84"
    },
    {
        "author": "释法熏",
        "paragraphs": [
            "处世昏昏，临事草草。",
            "太近实头，人谓古老。",
            "是非到耳，风吹石臼。",
            "只有一般，最不恰好。",
            "解骑三脚馿，来往长安道。"
        ],
        "title": "自赞",
        "id": "9b4aa645-2e94-4d26-8285-ef3e717ccee6"
    },
    {
        "author": "释法熏",
        "paragraphs": [
            "百种无能，面冷如冰。",
            "与世落落，任运腾腾。",
            "爱将一字禅，靠倒杜衲僧。",
            "厨山长老，却要禀承。",
            "谷孤古，林鸩砧。",
            "各自有响音，又何必书此处无金。"
        ],
        "title": "总长老请赞",
        "id": "73bb3d50-f0b5-4366-b5a7-8d843060bd38"
    },
    {
        "author": "释法熏",
        "paragraphs": [
            "刀不自截，水不自洗。",
            "我真我赞，成何道理。",
            "请之既坚，却之不已。",
            "有一句子，玄沙道底。"
        ],
        "title": "炬长老请赞",
        "id": "7f46484e-bee7-4a94-be52-c036cafdf5fe"
    },
    {
        "author": "释法熏",
        "paragraphs": [
            "以石为田，举世怪笑。",
            "一粒入土，不耘自秀。",
            "也无禅，也无道。",
            "衲僧未跨门，早已勘破了。",
            "顶门自有通天窍。"
        ],
        "title": "清庵主请赞",
        "id": "ec4c9e2c-bdc1-45c7-bdc1-93b38176d770"
    },
    {
        "author": "释法熏",
        "paragraphs": [
            "全无孔窍，指桑骂柳。",
            "瞎衲僧正眼，破东山暗号。",
            "三点前，三点後。",
            "起模画样已无端，一任傍人论好丑。"
        ],
        "title": "昭长老请赞",
        "id": "e3a3d3e4-1343-43ae-910e-88f07c165acc"
    },
    {
        "author": "释法熏",
        "paragraphs": [
            "末法无知老比丘，虚空寻缝陆行舟。",
            "寒岩可谓心肠毒，写出令人骂不休。"
        ],
        "title": "寒岩居士请赞",
        "id": "bcc840d2-5a35-490d-b7a0-2954da724572"
    },
    {
        "author": "释法熏",
        "paragraphs": [
            "住山三十载，潦倒福缘微。",
            "全提一着，衲子攒眉。",
            "我无沩山之作，汝有铁磨之机。",
            "自知水底难捞月，却倩丹青染污伊。"
        ],
        "title": "尼长老请赞",
        "id": "7f7b96d5-c9d4-46f9-afb9-cb91acf4dec8"
    },
    {
        "author": "释法熏",
        "paragraphs": [
            "飞来峰下，龙床角畔。",
            "用没意志一着，师僧遭他惑乱。",
            "胡笳忽转阳春调，也有知音来合伴。",
            "描邈将来，未得一半。",
            "直饶即今此话大行，已是彼此两不着便。"
        ],
        "title": "秀长老请赞",
        "id": "c2d257c1-8f2e-4d73-ae62-d600816d8046"
    },
    {
        "author": "释法熏",
        "paragraphs": [
            "昭昭灵灵，未脱生死。",
            "等闲狭路相逢，无奈这冤家子。",
            "天竺山前招角歌，至今余韵在松萝。"
        ],
        "title": "赞李源圆泽图",
        "id": "5c0cf335-ef11-45e1-9c71-4d3ba6a77e37"
    },
    {
        "author": "释法熏",
        "paragraphs": [
            "为儒儒不达，学仙仙非真。",
            "黄龙门下过，秋蚊咬铁钉。",
            "回先生，回先生。",
            "岳阳人不识，老树却成精。"
        ],
        "title": "赞吕先生",
        "id": "d7f5caaa-e434-4e22-b632-41feeedc4bce"
    },
    {
        "author": "释法熏",
        "paragraphs": [
            "全无寸长，但据馿性。",
            "不行深深海底，不立高高峰顶。",
            "问佛法，今日困。",
            "瞎衲僧眼，识毗耶病。",
            "素与觉城无冤，何事图形画影。"
        ],
        "title": "觉城居士请赞师顶相",
        "id": "88cba58c-6fc7-471e-8627-c6ad4385d521"
    },
    {
        "author": "释法熏",
        "paragraphs": [
            "削发村院里，僻陋少见闻。",
            "信脚到南地，也作住山人。",
            "龙床角畔脱空话，引得衲子如蜂屯。",
            "思归未得，故国梦频。",
            "殷懃藉汝将予去，且看梨花二月春。"
        ],
        "title": "受业师孙请赞",
        "id": "73cd9591-5621-40e5-894a-da66e5bf9e0f"
    },
    {
        "author": "释法熏",
        "paragraphs": [
            "人弃我取，人夺我与。",
            "涉世全乖，独行无侣。",
            "超佛越祖当头句，冷泉日夜滔滔举。",
            "敛手忌言坐闲处，可怜也被丹青污。"
        ],
        "title": "自赞  其一",
        "id": "b9cb7300-a068-4067-9f08-899d6c0d7870"
    },
    {
        "author": "释法熏",
        "paragraphs": [
            "握拂子，坐绳床。",
            "默尔无言，其声琅琅。",
            "断衲僧命脉，坏丛林纪纲。",
            "丹青写出，丑恶难藏。",
            "一任傍人话短长。"
        ],
        "title": "自赞  其二",
        "id": "29999a1d-8e4d-4e87-b5a4-8da2a6216764"
    },
    {
        "author": "释法熏",
        "paragraphs": [
            "铁树花开半夜间，枝头结个子团团。",
            "古今药杀人无数，不信教伊咬破看。"
        ],
        "title": "道号毒果",
        "id": "3dc79b2c-d88a-458b-99f1-98a4325ce815"
    },
    {
        "author": "释法熏",
        "paragraphs": [
            "祖翁元是卖柴汉，今日无柴却可怜。",
            "去谒檀门好收拾，归来要接午炊烟。"
        ],
        "title": "化柴",
        "id": "40c2d657-a639-4f04-8df3-26bb9d490965"
    },
    {
        "author": "释法熏",
        "paragraphs": [
            "昔日随流今逆流，昔时今日有来由。",
            "李将军本穿杨手，误向南山射石头。"
        ],
        "title": "送圭士庵归蜀",
        "id": "f6e0979b-84a4-4554-8997-fd916b8afc3b"
    },
    {
        "author": "释法熏",
        "paragraphs": [
            "镬已铸成无渗漏，灶犹未砌正经营。",
            "嵩山杖子休拈出，我要粥香闻五更。"
        ],
        "title": "化砌灶",
        "id": "0b98a01b-0166-4963-9510-a0a0f6686757"
    },
    {
        "author": "释法熏",
        "paragraphs": [
            "桐江江上一丝风，不钓盲龟只钓龙。",
            "浮定有无谁识意，夜凉如水月如弓。"
        ],
        "title": "送琮监寺住院",
        "id": "88c96686-56ff-4caa-93dd-7e1160381a7e"
    },
    {
        "author": "释法熏",
        "paragraphs": [
            "南山近日饭篱空，衲子难教口欱风。",
            "引臂上方香积界，须劳金粟展神通。"
        ],
        "title": "上张及庵乞米",
        "id": "d945ac0c-c8df-45e8-83f4-e74d7d59364c"
    },
    {
        "author": "释法熏",
        "paragraphs": [
            "满甑熟炊无米饭，半途长接不来人。",
            "但持此语诸方去，博得知音一笑新。"
        ],
        "title": "接待",
        "id": "da698b78-5d1b-4a42-87ca-f06e44dfc3b1"
    },
    {
        "author": "释法熏",
        "paragraphs": [
            "一念慈容元不隔，何须特地肆乖张。",
            "平高就下婆心切，恼得雷公一夜忙。"
        ],
        "title": "题石霜雷迁塔",
        "id": "e085ff7b-1c6c-47c9-aefd-23d111498e7d"
    },
    {
        "author": "释法熏",
        "paragraphs": [
            "石上栽田世所稀，老农闻说也攒眉。",
            "有人下得泥犁种，别甑炊香供养伊。"
        ],
        "title": "自颂石田",
        "id": "4ca6da7e-72a0-4777-9b8c-1197a042ee4a"
    },
    {
        "author": "释法熏",
        "paragraphs": [
            "剑客重寻眼翳生，至今孤露不堪闻。",
            "老韶直下能扶起，十□精神减八分。"
        ],
        "title": "送韶化士干灵云古寺基",
        "id": "ace7ba0a-32b5-420f-9488-06c481905551"
    },
    {
        "author": "释法熏",
        "paragraphs": [
            "大炉鞴里笑翻身，空腹高心许十成。",
            "好听玉楼撞动处，和声送出太分明。"
        ],
        "title": "送干钟",
        "id": "82fc9b9d-3b9a-4655-ab28-1a3db3f58f72"
    },
    {
        "author": "释法熏",
        "paragraphs": [
            "名字馨香满道途，挽将洞水注南湖。",
            "他时把杖来轻探，莫谓从前一滴无。"
        ],
        "title": "送皎中庵住广寿",
        "id": "c44cd28e-aa99-4343-8023-c5ed97bb1ef5"
    },
    {
        "author": "释法熏",
        "paragraphs": [
            "结草为庵自昔贤，古今谁後复谁先。",
            "客来须得通方句，莫只随邪竖起拳。"
        ],
        "title": "送月首座住庵",
        "id": "9286fe11-6038-462d-b291-940be4dbbaa0"
    },
    {
        "author": "释法熏",
        "paragraphs": [
            "南高峰对北高峰，两峰矗上摩青穹。",
            "上人阁锡在其下，咬姜呷醋期心空。",
            "心空一物无依倚，却笑老胡成曲指。",
            "回头重觅旧家山，莫学我行荒草里。"
        ],
        "title": "送珪上人归乡",
        "id": "79558383-228b-4408-835d-3b871b5f6677"
    },
    {
        "author": "释法熏",
        "paragraphs": [
            "走得波波两履穿，担头书卷未能捐。",
            "待君患过维摩病，却好重来见石田。"
        ],
        "title": "吴道夫乞语",
        "id": "b0e8fae6-f0c0-4a99-808b-764fa25e7cff"
    },
    {
        "author": "释法熏",
        "paragraphs": [
            "一点灵光触处通，心空不见太虚空。",
            "五千言把为玄妙，湿纸如何裹大虫。"
        ],
        "title": "送巢道士",
        "id": "26c1654e-9dfa-4519-9074-e17354fb0a83"
    },
    {
        "author": "释法熏",
        "paragraphs": [
            "语言动静总天真，叉手徒劳问别人。",
            "旧说青原白家酒，子归切忌再沾唇。"
        ],
        "title": "送吉州云上人",
        "id": "f930ac1a-bf70-4899-a5da-a14d4925a947"
    },
    {
        "author": "释法熏",
        "paragraphs": [
            "个事全超浩劫前，借功明位不徒然。",
            "但能不触亲爷讳，一任冰轮在处圆。"
        ],
        "title": "和真歇墨迹三颂  其一",
        "id": "e34fb8a2-cca4-4ccc-8463-3e9c84b8f59d"
    },
    {
        "author": "释法熏",
        "paragraphs": [
            "纵然万象体元真，雨沐云蒸到眼新。",
            "开口恐成随类堕，相逢多是笑吟吟。"
        ],
        "title": "和真歇墨迹三颂  其二",
        "id": "53e7af08-2aa4-4aaa-925d-86c6bc018972"
    },
    {
        "author": "释法熏",
        "paragraphs": [
            "撒手悬空万仞崖，方知佛祖绝梯阶。",
            "无端诸老争呈丑，未免将身一处埋。"
        ],
        "title": "和真歇墨迹三颂  其三",
        "id": "85760d1b-c45f-4532-a253-1b2635360c0c"
    },
    {
        "author": "释法熏",
        "paragraphs": [
            "三遶绳床眼未开，起模画样为安排。",
            "葛藤桩子如成就，自有龙天出手椎。"
        ],
        "title": "尼了然干藏乞语",
        "id": "19b29f37-7055-4cfe-aa96-4e8ca80beb00"
    },
    {
        "author": "释法熏",
        "paragraphs": [
            "铺心无下亦无高，一等无心次第浇。",
            "便是口吞三世佛，沾他涓滴也难消。"
        ],
        "title": "茶汤会乞颂",
        "id": "9e316604-6669-4338-8d0b-a4c7f472205e"
    },
    {
        "author": "释法熏",
        "paragraphs": [
            "人家百万帝城中，应念南山彻骨穷。",
            "铁壁重重挨得入，笊篱无柄舀春风。"
        ],
        "title": "城中出队",
        "id": "f1ead714-c4e9-4afe-b345-c3077e40a27d"
    },
    {
        "author": "释法熏",
        "paragraphs": [
            "古人断臂觅安心，岂有他能我不能。",
            "好手手中夸好手，千年常住一朝僧。"
        ],
        "title": "断臂僧复田业",
        "id": "3ba4c00c-2a60-40be-bd24-c5f2f8e3b378"
    },
    {
        "author": "释法熏",
        "paragraphs": [
            "西余旧说端狮子，解弄如今有几人。",
            "不是区区谩相屈，要看手眼一时亲。"
        ],
        "title": "送韶铁鞭住西余",
        "id": "f16c2865-fb2a-417c-915a-19cf081f55a0"
    },
    {
        "author": "释法熏",
        "paragraphs": [
            "久旱吴田半不收，子今西浙往东州。",
            "且图有展炊巾处，佛法从教烂却休。"
        ],
        "title": "送僧",
        "id": "850de1f8-5363-4218-8deb-b9a4d5f41591"
    },
    {
        "author": "释法熏",
        "paragraphs": [
            "灵山无地可容身，好泛江潮去问津。",
            "东浙丛林如海阔，但参露柱莫参人。"
        ],
        "title": "送圆禅人",
        "id": "75c3db16-2e8c-4a3d-801d-e117fb30d874"
    },
    {
        "author": "释法熏",
        "paragraphs": [
            "锦绣乍脱玉为肌，更着油煎供养伊。",
            "盐醋费他多少了，舌头换却不曾知。"
        ],
        "title": "煎笋",
        "id": "c7093eef-cfe2-4a0f-8aed-4e3a188deae5"
    },
    {
        "author": "释法熏",
        "paragraphs": [
            "阅世双眸自有神，酒浇胸次语生春。",
            "一蓑衣底干坤大，切莫怱怱说向人。"
        ],
        "title": "相士朱蓑衣",
        "id": "81d5fb3f-da00-4e85-a5b1-7a916c18d3d8"
    },
    {
        "author": "释法熏",
        "paragraphs": [
            "冷泉近日饭箩空，无奈栽田岁不逢。",
            "有个休粮方子妙，衲僧竞去问天童。"
        ],
        "title": "空上人乞颂",
        "id": "4640ce47-485a-4ec6-9c71-40cb519a21c1"
    },
    {
        "author": "释法熏",
        "paragraphs": [
            "两目瞠瞠视碧霄，生吞佛祖气雄豪。",
            "石潭谁得知深浅，尽日金风鼓怒涛。"
        ],
        "title": "和戒首座韵",
        "id": "dfb50bf5-1e14-4b5f-b7c3-50090dbecad5"
    },
    {
        "author": "释法熏",
        "paragraphs": [
            "我堕南来鬓已衰，汝今何得悔来迟。",
            "乌藤𨁝跳还归那，佛祖从教不展眉。"
        ],
        "title": "送照上人归蜀",
        "id": "c8e6cfa9-f1da-43d6-b728-e3a53b532348"
    },
    {
        "author": "释法熏",
        "paragraphs": [
            "卦盘掇转味天机，祸有胎兮福有基。",
            "昨夜孛星移一位，先生睡着不曾知。"
        ],
        "title": "赠云谷先生",
        "id": "ef49244c-4907-4943-8b21-5aba7afe4a31"
    },
    {
        "author": "释法熏",
        "paragraphs": [
            "祖祖相传直至今，天高地迥少知音。",
            "到家人问相传事，但道真鍮不博金。"
        ],
        "title": "送祖上人",
        "id": "85cdccfa-0d08-4d1b-a02d-37464a346418"
    },
    {
        "author": "释法熏",
        "paragraphs": [
            "欲书火後旧时经，剔血和煤字字真。",
            "未举笔前全藏了，闻弦应有赏音人。"
        ],
        "title": "一化士取血和墨写藏经乞颂",
        "id": "40b2e477-aa90-49a5-bdab-4daa70232041"
    },
    {
        "author": "释法熏",
        "paragraphs": [
            "衲僧公验既分明，祖父田园尽力争。",
            "他日水云同一饱，几人放筯便忘恩。"
        ],
        "title": "彬监寺争田",
        "id": "f9c68932-9a9f-4065-a30d-8781dbd0350b"
    },
    {
        "author": "释法熏",
        "paragraphs": [
            "峻峺门庭老末山，清风凛凛固难攀。",
            "古今彼此元无间，只在当人反掌间。"
        ],
        "title": "端大师",
        "id": "08b220d0-5263-44f9-a203-99edaf9efc1f"
    },
    {
        "author": "释法熏",
        "paragraphs": [
            "莫辞脚力造诸方，佛法无多要久长。",
            "历尽崎岖到平地，归来掀倒破禅床。"
        ],
        "title": "送小师游方",
        "id": "d6bbf186-7999-4012-b478-e5d8fd91f707"
    },
    {
        "author": "释法熏",
        "paragraphs": [
            "剑刃翻身犹是钝，屋头问路太无端。",
            "楚鸡不是丹山凤，何必临风刷羽翰。"
        ],
        "title": "示众",
        "id": "a64130aa-5460-4f25-bcb6-9b44c9a566d4"
    },
    {
        "author": "释法熏",
        "paragraphs": [
            "江海浮游岁月移，五峰曾契少林机。",
            "白拈果有超师作，和我南山载取归。"
        ],
        "title": "送炳藏主归乡",
        "id": "2edf5f79-153d-4f16-a4b1-7191846a8c98"
    },
    {
        "author": "释法熏",
        "paragraphs": [
            "及早游方及早归，参禅须是後生时。",
            "傍人不必轻相笑，临际元呼小厮儿。"
        ],
        "title": "送小然还乡",
        "id": "6948e1ae-b9bd-42e1-a3cd-33177254e329"
    },
    {
        "author": "释法熏",
        "paragraphs": [
            "龙墀问法动天颜，天赠黄金一万钱。",
            "打得衲僧公验正，通禅依旧是通禅。"
        ],
        "title": "赠通禅客",
        "id": "04e4f3bc-3d56-4142-a327-a5cd94872966"
    },
    {
        "author": "释法熏",
        "paragraphs": [
            "十五为僧二十归，途中莫比在家时。",
            "老僧留浙汝回蜀，三昧从来古不知。"
        ],
        "title": "送师孙昧禅人",
        "id": "2b28eade-4cce-4869-94c4-5aa3e48605e4"
    },
    {
        "author": "释法熏",
        "paragraphs": [
            "湖上牢牢把一关，孤危独立绝跻攀。",
            "老无定力随风转，又向南山过北山。"
        ],
        "title": "辞浄慈赴灵隠",
        "id": "06f64eb4-0934-4e1c-86b1-afe0ebd44b21"
    },
    {
        "author": "释法熏",
        "paragraphs": [
            "皎然书平定字，攻媿写二圆相，引得多少平人望云上树。",
            "且喜两没交涉，要知的实，却须亲见石田。"
        ],
        "title": "题参政楼公二圆相图",
        "id": "b411ca83-6be0-4049-8701-37ba9ad4c95e"
    },
    {
        "author": "释法熏",
        "paragraphs": [
            "卍庵空里采花，诸人石上种藕。",
            "三点前三点后，动南星蹉北斗。",
            "山僧口似磉盘，舜若多神失笑。"
        ],
        "title": "题卍庵墨迹",
        "id": "a4fc424d-be86-48b5-b181-c04a159a66b7"
    },
    {
        "author": "释法熏",
        "paragraphs": [
            "胡须赤，赤须胡。",
            "珠走盘兮盘走珠。",
            "狭路相逢夸好手，两边雪刃血模糊。"
        ],
        "title": "颂古",
        "id": "5d036148-1a92-4cb9-a944-a4220140249d"
    },
    {
        "author": "喻峙",
        "paragraphs": [
            "我是山中万户侯，明知骑马胜骑牛。",
            "晚来马上看山色，不似骑牛得自由。"
        ],
        "title": "山中",
        "id": "bef1aa1a-9d0d-4e02-9fe2-5cc3d3475186"
    },
    {
        "author": "丁伯桂",
        "paragraphs": [
            "小雨流花急，香风随晚荷。",
            "清天闻野磬，高木乱秋波。",
            "人度红桥少，灯来溪径多。",
            "幽冥间一坐，深恐负苍萝。"
        ],
        "title": "晚坐",
        "id": "7cdf9342-57ae-45a8-aba4-3b462daa276b"
    },
    {
        "author": "刘天益",
        "paragraphs": [
            "欲下未下属玉双，喧瀑飞雪明石矼。",
            "扁舟激沥苍雪淙，断岸菰柳穿蓬窗。",
            "舟程未达君子邦，心源直指如湍泷。",
            "後生薄俗邪说哤，老成砥柱回淳庞。",
            "雄文翼道宝鼎扛，日月旗常九仞杠。",
            "急流勇退挂冠逄，饮水啮雪嗤羊腔。",
            "孤轮绝翳空吠尨，飞蛾眇影捉明釭。",
            "翻思解缆鹿城江，寸莛不揣洪钟撞。",
            "八年乔岳劳心悾，北望云迷翠羽幢。",
            "袖里虹霓气不降，珍储未辨珉与玒。",
            "借公大扣声枞枞，庶几蚊蝱附奔駹。"
        ],
        "title": "呈陈紫微",
        "id": "fdb72274-29e1-4df1-9100-e4d24733685a"
    },
    {
        "author": "刘天益",
        "paragraphs": [
            "亲去镜亦去，镜还亲不还。",
            "从今磨积垢，终不对慈颜。",
            "明月挂台上，白云生匣间。",
            "洪恩何以报，羞见鬓毛斑。"
        ],
        "title": "遗镜",
        "id": "dcc9ea3f-d1b9-46a0-bab7-eb3e212c3e62"
    },
    {
        "author": "吴振",
        "paragraphs": [
            "古剎深沉一水边，清虚疑是翠微间。",
            "门前滚滚红尘闹，堂上翛翛白日闲。",
            "燕坐不知增夏腊，冥心安在更云山。",
            "静中别有真消息，于此谁何合往还。"
        ],
        "title": "题招提院静照堂",
        "id": "0a9bd81b-8b71-47fe-9445-c7e33b2e4a87"
    },
    {
        "author": "王容",
        "paragraphs": [
            "昭陵永閟千年迹，定武相传几样碑。",
            "此是中原旧时本，石今焉往落东夷。",
            "君家何处得此纸，刻画烂然犹可喜。",
            "六丁神物好护持，更有诸君题姓字。"
        ],
        "title": "题兰亭帖",
        "id": "94008c6a-6eda-4035-8fd3-620ab260bdd0"
    },
    {
        "author": "徐文卿",
        "paragraphs": [
            "纸衣竹几一蒲团，闭户然萁自屈盘。",
            "诵彻离骚二千五，不知月落夜深寒。"
        ],
        "title": "绝句",
        "id": "a9ce957f-2d0d-4f31-87ee-3312ec1cfd16"
    },
    {
        "author": "徐文卿",
        "paragraphs": [
            "跨马绝风烟，夜与云俱宿。",
            "弹琴向窗间，微月挂森木。",
            "晓行岩上路，一溪缘浄绿。",
            "路穷入其中，溪流贯山腹。",
            "岩开类天设，石乱疑鬼伏。",
            "水从何自来，乃尔莹心目。",
            "岩前野僧居，种桃满空谷。",
            "惜已过芳时，不见花芬馥。",
            "平生青霞志，耻受红尘辱。",
            "老我茅三间，兹山疑可卜。"
        ],
        "title": "游洞岩",
        "id": "57e20354-58f2-4823-9714-5553b50b9b7a"
    },
    {
        "author": "徐文卿",
        "paragraphs": [
            "嫩柳行边行未匝，落梅香里立多时。",
            "一杯径醉归来晚，江上伶俜瘦影随。"
        ],
        "title": "南涧小饮夜过景德次仲止韵",
        "id": "5704d15c-1531-4a91-84f2-3db8c37b01b0"
    },
    {
        "author": "徐文卿",
        "paragraphs": [
            "种豆山园中，土瘠豆不实。",
            "攟收能几何，倚杖三叹息。",
            "况此山下田，旱久苗叶赤。",
            "无豆尚犹可，无禾孰供食。",
            "已孤丰稔望，徒费耘耕力。",
            "官吏更索租，真尔从何出。"
        ],
        "title": "秋後二首  其一",
        "id": "baa677a9-9d22-412c-b49c-74754c3cd3e6"
    },
    {
        "author": "徐文卿",
        "paragraphs": [
            "剧暑不易摧，屡雨方肯低。",
            "晓行残月里，秋意乃忽凄。",
            "习习风搅树，曳曳云出溪。",
            "伴我尘外躅，更有白鹭儿。",
            "节往四叙改，人老百虑非。",
            "策世竟莫售，勤身复奚为。",
            "徘徊发咏叹，苍茫度荒陂。",
            "且归煮香秔，解此腹中饥。"
        ],
        "title": "秋後二首  其二",
        "id": "5a771415-d5c7-4b2d-84b4-acd4a229bbe6"
    },
    {
        "author": "徐文卿",
        "paragraphs": [
            "百谷所成就，乃在摇落时。",
            "天欲金玉汝，乃有寒与饥。",
            "寒饥天所赐，勿遽令心悲。",
            "草玄寂寞滨，可与古人归。"
        ],
        "title": "感兴",
        "id": "f2dfe4a4-8a3b-49a9-adbc-9d52cd366e3a"
    },
    {
        "author": "徐文卿",
        "paragraphs": [
            "绿阴青子渐能佳，杨柳深藏三四鸦。",
            "春有余情无处着，林边野草亦开花。"
        ],
        "title": "送春",
        "id": "585aecaf-2fdc-4a1f-969a-def22b4ea8dc"
    },
    {
        "author": "徐文卿",
        "paragraphs": [
            "绿树何稠叠，清风稍羡余。",
            "枕萦云片片，帘透雨疏疏。",
            "修笕通泉壑，残碑出野鉏。",
            "丘陵知几变，耕稼杂陶渔。"
        ],
        "title": "偶题",
        "id": "4b5bb230-5c11-4a4d-81fd-35a91cbc2f2a"
    },
    {
        "author": "徐文卿",
        "paragraphs": [
            "冲雨入穷山，山民犹闭关。",
            "橘垂茅屋畔，梅映竹篱间。",
            "奇石依林立，清泉绕舍湾。",
            "吾思隠兹地，凝立未知还。"
        ],
        "title": "雨後到南山村家",
        "id": "609fca3c-7180-4710-8a9d-9e9df0db29af"
    },
    {
        "author": "徐文卿",
        "paragraphs": [
            "半生诵公流传诗，每恨收拾多所遗。",
            "岂知二千五百二十有四首，一旦俱为吾得之。",
            "长松驾壑风烟老，春花嫣然动碧草。",
            "祇今忠愤欲白头，四海但推言语好。",
            "有文如此何所忧，世间万事元悠悠。",
            "君不见李杜千载名不休，岂不胜彼公与侯。"
        ],
        "title": "因放翁以剑南诗稿为赠咏叹之余赋短歌以谢",
        "id": "beb50238-e6e1-45ed-a4b8-b11f79b8a2e4"
    },
    {
        "author": "徐文卿",
        "paragraphs": [
            "夜半诗坛喜解围，楚天云淡玉绳低。",
            "撞钟自得兴不浅，泣鬼初成人未知。",
            "踏月过桥惊鹤睡，犯霜对语伴乌啼。",
            "萧条此意欣重见，绝胜围红醉玉巵。"
        ],
        "title": "庐陵刘氏以仲立于枕上和余韵夜半得诗句敲门唤余余摄衣而起相对语于野航桥上殊为胜绝因再用韵",
        "id": "c36d328b-503a-4e4a-8e4c-79abfba25465"
    },
    {
        "author": "陈洵直",
        "paragraphs": [
            "仙人十二楼，缈缈垂重镮。",
            "志士悯幽阻，鬰观何繇攀。",
            "栖真历几尘，洞户方孱颜。",
            "一锁度灵钥，九虎开天关。"
        ],
        "title": "九锁步虚词 第一天关锁",
        "id": "971d5f74-7dbc-4eaa-95fe-4726652c5a9b"
    },
    {
        "author": "陈洵直",
        "paragraphs": [
            "圆象默交感，序气翔氛氲。",
            "飙欻偃华盖，贯络百宝熏。",
            "八景非真遥，款扣虚皇君。",
            "二锁度灵钥，松风卷藏云。"
        ],
        "title": "九锁步虚词 第二藏云锁",
        "id": "a49bb55a-7f4c-49e4-8ecf-d3aeee45a4a5"
    },
    {
        "author": "陈洵直",
        "paragraphs": [
            "琅轩列朱房，风露峨高寒。",
            "森罗九宫道，隠约八卦坛。",
            "春酣酌金浆，彻视挥外丹。",
            "三锁度灵钥，悠悠控飞鸾。"
        ],
        "title": "九锁步虚词 第三飞鸾锁",
        "id": "13478303-ddb5-4b62-b685-e1ea1cc4fd9b"
    },
    {
        "author": "陈洵直",
        "paragraphs": [
            "太虚本非有，团块何迂疎。",
            "一旬更五日，风乎驶轩如。",
            "神驭两腋轻，绛霞理襟裾。",
            "四锁度灵钥，八表当凌虚。"
        ],
        "title": "九锁步虚词 第四凌虚锁",
        "id": "82099049-6402-4f0e-ba17-8dba574a72df"
    },
    {
        "author": "陈洵直",
        "paragraphs": [
            "神气化虚晃，太上尊玉宸。",
            "炼此沈下质，感彼元上春。",
            "灵液反流用，偃息昆阆津。",
            "五锁度灵钥，滞散潜通真。"
        ],
        "title": "九锁步虚词 第五通真锁",
        "id": "9841990a-be63-46bb-941e-d1e59cae6be8"
    },
    {
        "author": "陈洵直",
        "paragraphs": [
            "崿嶂洞阴窅，嶕峣鬰千寻。",
            "中有不测渊，蜿蜒伏萧森。",
            "作霈待时举，妙化通天心。",
            "六锁度灵钥，综御归龙吟。"
        ],
        "title": "九锁步虚词 第六龙吟锁",
        "id": "8bd8da65-16ee-415c-a77a-8b43050993bd"
    },
    {
        "author": "陈洵直",
        "paragraphs": [
            "嘉遁仰灵范，世道何缰鞿。",
            "长生昔对面，皇皇昧玄机。",
            "沆瀣不足吞，正一知所归。",
            "七锁度灵钥，进力行洞微。"
        ],
        "title": "九锁步虚词 第七洞微锁",
        "id": "b9f09350-8194-4547-ad9f-860a8d77f438"
    },
    {
        "author": "陈洵直",
        "paragraphs": [
            "荦确玉峰矗，真朋夐遨游。",
            "洗耳发清响，蹑蹻玱鸾高。",
            "飞泉落松杪，节奏风萧骚。",
            "八锁度灵钥，铿铿引云璈。"
        ],
        "title": "九锁步虚词 第八云璈锁",
        "id": "df97b276-daa6-4ec8-9aec-86f7c0c7f9ad"
    },
    {
        "author": "陈洵直",
        "paragraphs": [
            "矫首太霞真，飞忱紫微垣。",
            "委蜕速霞举，脱洒人命门。",
            "羽葆交芝云，琳琅飙神旛。",
            "九锁度灵钥，五气身朝元。"
        ],
        "title": "九锁步虚词 第九朝元锁",
        "id": "5b6f641c-ab95-46e9-8793-c0f35af718d7"
    },
    {
        "author": "陈洵直",
        "paragraphs": [
            "风动归云清，日落众山楚。",
            "重来兴弥深，托宿此何所。",
            "浪浪鸣玉泉，恍恍对床雨。",
            "梦断身高低，尘劳深夜语。"
        ],
        "title": "游大涤假宿鸣玉馆偶成",
        "id": "6ce69348-8e71-4ee4-885c-d4833523f97e"
    },
    {
        "author": "陈洵直",
        "paragraphs": [
            "绝顶方知天柱云，早芽先破禁宫春。",
            "琳罂入贡无多种，附陇鎗旗尽得珍。"
        ],
        "title": "茶岭",
        "id": "6cad1973-d084-4f54-a24a-225d40952f0a"
    },
    {
        "author": "陈洵直",
        "paragraphs": [
            "洞君一榻为谁悬，云帐苔茵不外传。",
            "我醉欲眠非有地，也应重应寝虚缘。"
        ],
        "title": "石床",
        "id": "7a9c0c7d-017f-4d43-8c2e-61462716d387"
    },
    {
        "author": "陈洵直",
        "paragraphs": [
            "峰顶侵云法象寒，远游虚唱肃天官。",
            "松吟泉漱人仙去，犹想箫声落旧坛。"
        ],
        "title": "天坛",
        "id": "bf3f3953-761a-44e1-a689-5d4395178141"
    },
    {
        "author": "陈洵直",
        "paragraphs": [
            "老树根深络石顽，危檐飞栋插高寒。",
            "为谁洗尽苍龙骨，成岭成峰上上看。"
        ],
        "title": "翠蛟亭",
        "id": "fab7a0ad-f459-4bcf-bd63-1359a536758e"
    },
    {
        "author": "陈洵直",
        "paragraphs": [
            "洞天三釂碧琳腴，大涤峰高蹑太虚。",
            "落日寒山宫阙近，恨无人寄绝家书。"
        ],
        "title": "盘天柱绝峰",
        "id": "49b6d011-1005-45b4-bc00-97f771cdaf3f"
    },
    {
        "author": "陈洵直",
        "paragraphs": [
            "箓简深投几井函，金堂玉室指空岩。",
            "不须骑气求林屋，一柱县虚政隔凡。"
        ],
        "title": "大涤洞",
        "id": "4779fd65-2c53-412b-a2f0-6f0124bda6ea"
    },
    {
        "author": "陈洵直",
        "paragraphs": [
            "碧涧淙流缭一源，闸机不露暗惊湍。",
            "李翶千载涛江兴，猛跨鳌头立足看。"
        ],
        "title": "放水涧",
        "id": "42f0e588-f79b-407a-8c00-56cee964b865"
    },
    {
        "author": "陈洵直",
        "paragraphs": [
            "众真霞佩上三天，谁见回飙□驾旋。",
            "洞府後门人不信，片云鹤鹤是归仙。"
        ],
        "title": "归云洞",
        "id": "b41aca79-ef33-44b0-a8a6-1e29147d704f"
    },
    {
        "author": "陈洵直",
        "paragraphs": [
            "朱鸟何年作瑞来，岂缘梧竹划山开。",
            "醴泉只在嵌岩里，醉入幽栖更不回。"
        ],
        "title": "鸣风洞",
        "id": "460ffa70-c909-4093-b87d-f402eb0fbabd"
    },
    {
        "author": "陈洵直",
        "paragraphs": [
            "朵云朝起北山阴，暮入西岗散莫寻。",
            "谁谓植根元不动，自从归後出无心。"
        ],
        "title": "云根",
        "id": "5f9d6432-3222-4822-827f-2b2abd3b7626"
    },
    {
        "author": "陈洵直",
        "paragraphs": [
            "不发藏丹采石英，蘼芜昌歜预芬荣。",
            "五山瑶草无人见，为问灵苗种得成。"
        ],
        "title": "药圃",
        "id": "1d069f4f-1050-4dfb-bf4f-c222fd34f0e4"
    },
    {
        "author": "陈洵直",
        "paragraphs": [
            "茅君职守屡经年，悬窦回中坐几仙。",
            "酒瓮若盈吾欲客，不须灵窍仰观天。"
        ],
        "title": "白茅洞",
        "id": "3f57392a-9f6d-4088-98d5-b10161ad27ec"
    },
    {
        "author": "陈洵直",
        "paragraphs": [
            "骨横虎口孰当雄，处士临坛风自从。",
            "猛伏丹成俱解化，至今灵草记沉踪。"
        ],
        "title": "驯虎岩",
        "id": "d7090494-8c8e-44f0-b031-c46b21806426"
    },
    {
        "author": "陈洵直",
        "paragraphs": [
            "一穴中通百尺湫，骨寒空蜕洞门秋。",
            "鳞潜变化疑相近，贝阙珠宫入海求。"
        ],
        "title": "龙蜕洞",
        "id": "a2511b35-1900-4108-abc1-d1ad2034b2a5"
    },
    {
        "author": "陈洵直",
        "paragraphs": [
            "山中绀箬元无脊，炉里金丹日月开。",
            "不是潜藏杜尘世，有人曾见碧蟾来。"
        ],
        "title": "无骨箬",
        "id": "73ee8a33-81c9-4873-947c-09523e1eb142"
    },
    {
        "author": "陈洵直",
        "paragraphs": [
            "金色辉祥发洞灵，是中日月久分精。",
            "煌煌烨烨常如在，却笑时人不眼明。"
        ],
        "title": "祥光亭",
        "id": "150c8517-ad9d-4599-acbf-2105cdc9177b"
    },
    {
        "author": "陈洵直",
        "paragraphs": [
            "云广翛闲失故宫，泓泉虬木古今同。",
            "诗仙羽化无踪迹，後世何人识此风。"
        ],
        "title": "石室  其一",
        "id": "6b65ea9d-9f0b-427d-9adb-8ca439dc80b0"
    },
    {
        "author": "陈洵直",
        "paragraphs": [
            "石梯之字上青峰，碧玉琅玕扫碧空。",
            "内隠一壶尘外室，夜吞明月晓吞风。"
        ],
        "title": "石室  其二",
        "id": "e158c9d0-c397-4b58-a058-2b14a2b2e737"
    },
    {
        "author": "陈洵直",
        "paragraphs": [
            "琅玕蘂笈藏幽谷，唯见白云三五幅。",
            "昔日天师其姓吴，岩前遗下云中屋。"
        ],
        "title": "石室  其三",
        "id": "1428ad38-1eaa-456f-8d9b-d388662bcbe6"
    },
    {
        "author": "陈洵直",
        "paragraphs": [
            "紫霭丹霓磨壁金，岩桥跨麓横青阴。",
            "陆先生事今何在，石室云深无客寻。"
        ],
        "title": "石室  其四",
        "id": "9bbb0062-011b-4ea0-a0e7-62d32400a8e2"
    },
    {
        "author": "陈洵直",
        "paragraphs": [
            "水石何曾有古今，如丝如竹度高深。",
            "自疑扁榜通尘听，百代潺潺无赏音。"
        ],
        "title": "清音亭",
        "id": "56b3546c-b927-4495-867a-d83ed6a0eb92"
    },
    {
        "author": "陈洵直",
        "paragraphs": [
            "泯泯长流彻底清，石间松下倦心情。",
            "洞天咫尺枢衣便，抖擞精神为濯缨。"
        ],
        "title": "冷泉亭",
        "id": "8fdfbc50-1aab-4274-9513-bcee335d9064"
    },
    {
        "author": "陈洵直",
        "paragraphs": [
            "神力何年揭此门，破云穿月扣天阍。",
            "平生不得朝天路，猿鹤相招试与言。"
        ],
        "title": "石门",
        "id": "714f1ccb-f661-4c1b-a941-8f1c87faf7a6"
    },
    {
        "author": "陈洵直",
        "paragraphs": [
            "老木槎牙罨涧深，翠蛟舞处一庭阴。",
            "响泉不住流佳句，想见坡仙笔外心。"
        ],
        "title": "舞翠亭",
        "id": "a0e0bc15-4dbd-463f-8e06-cecb5f65aa11"
    },
    {
        "author": "陈洵直",
        "paragraphs": [
            "聚散空中不可期，虚含五色岂多姿。",
            "归来便合沈踪迹，却是行人见出时。"
        ],
        "title": "归云庵",
        "id": "5be32cfe-5c2d-416b-b933-c99bdfdbdfb9"
    },
    {
        "author": "郢州太守",
        "paragraphs": [
            "松垣笔力破苍溟，欲援任涛免税丁。",
            "一段风流好公案，锦江重写入图经。"
        ],
        "title": "判幸倅求免税丁",
        "id": "f3ba4cf1-3874-438d-8960-7c4fc9ab71b2"
    },
    {
        "author": "杨幼舆",
        "paragraphs": [
            "戴星蹑履谒灵祠，俯瞰龙宫映绿漪。",
            "镜样清潭三百尺，峰峦环绕耸苍碧。",
            "道旁野老忽长嘘，昔也原为安民居。",
            "嫂笑小姑借梳掠，插梳横耳走送却。",
            "姑嗔大嫂方作喧，迅雷陷宅变深潭。",
            "是时水底犹存屋，入夜人闻尚舂粟。",
            "历年既久已无形，神龙守护称安灵。",
            "呼吸风雷作云雨，爰与人间茂禾黍。",
            "大观邦人因祷祈，沛然甘澍满郊圻。",
            "人皆怀惠颂灵迹，侯爵初封助欢怿。",
            "近时响应达朝廷，屡颁显号莫与京。",
            "我来假守三逢夏，每遇干枯叩祠下。",
            "灵湫一滴涨塞天，冲倒天河频有年。",
            "终始恩波如一日，躬趋端拜感何极。",
            "肃容亲炷一瓣香，稽首皈依谢休祥。",
            "潭心水面跳双鲤，已觉威灵示人喜。",
            "南游行矣归故乡，更愿神兮长久与民作丰穰。"
        ],
        "title": "龙潭祷雨记事",
        "id": "cc85d960-dc43-485e-ae5b-9c0713e3bbe3"
    },
    {
        "author": "杨幼舆",
        "paragraphs": [
            "阴阳无端更去流，世间盛福难全收。",
            "古人一麾耻外郡，今我半刺来边州。",
            "到官未久出按县，满眼猺獞森戈矛。",
            "谁知造化默相补，玉融山水何清幽。",
            "苍崖翠壁老君洞，健非巧宦能兼游。",
            "万岁乳成滴白柱，一卷溪畔眠青牛。",
            "真仙遗迹览不尽，散发坐石临清流。",
            "洒然形质已自失，欲酿溟滓觞浮邱。",
            "襟怀浩浩隘八极，身外何物非轻沤。",
            "数声长笑下山去，几点白云天际头。"
        ],
        "title": "游老君洞",
        "id": "e807c1d6-f7bc-4254-bfb2-7acd3c219dbb"
    },
    {
        "author": "幸元龙",
        "paragraphs": [
            "上得越山半，方壶紫翠环。",
            "山幽春溜响，花落午阴闲。",
            "梵剎依松外，仙家在竹间。",
            "小窗借高枕，风定鸟绵蛮。"
        ],
        "title": "游越山",
        "id": "6797dc12-55f5-4d6d-9f72-52516d9cf80b"
    },
    {
        "author": "史弥坚",
        "paragraphs": [
            "月色花光正可人，笙歌会处喜津津。",
            "跨鳌海上文章客，揽辔天隅礼乐臣。",
            "丹碧屏间三月暮，玻璃杯里一团春。",
            "暂听紫燕黄鹂语，更捧红云侍玉宸。"
        ],
        "title": "宴黄状元大任",
        "id": "e9b7b328-5bfa-4d50-932a-619b81521fb6"
    },
    {
        "author": "周端朝",
        "paragraphs": [
            "上林不花一水凈，游鱼姿媚翻寒景。",
            "钓蓑风冷天欲霜，惟有白鸥双对影。",
            "北邻白帻南乌巾，暮鸦共集无行人。",
            "草堂老翁唤不醒，孤照野梅消息新。"
        ],
        "title": "草堂",
        "id": "eeb5d2f5-dbf8-4b50-b62b-3ee8cc1ad02d"
    },
    {
        "author": "周端朝",
        "paragraphs": [
            "秾桃复秾李，照影落春水。",
            "渡头看青杨，剪剪从风起。",
            "裁书写连环，殷勤问行李。",
            "一笼幺凤翼，一系青鸾尾。",
            "江南三月天，羣英烂如绮。",
            "开到芜菁花，春事良未已。",
            "何当缓缓归，荡漾绿波里。"
        ],
        "title": "拟古",
        "id": "d2a714ba-dc46-46b8-b023-c76ebc45ed4b"
    },
    {
        "author": "周端朝",
        "paragraphs": [
            "客去深闭门，晏坐支其颐。",
            "门前车马喧，而此不及知。",
            "独鼓无弦琴，自着一色棋。",
            "鸟啼花含笑，相对亦怡怡。"
        ],
        "title": "客去",
        "id": "6c41b9c4-bfb1-418c-9707-2b6a20d5ede8"
    },
    {
        "author": "周端朝",
        "paragraphs": [
            "越人犹绩禹，疏凿此江边。",
            "地合秦城水，门浮楚客船。",
            "荫槐为帝里，种稻属徭田。",
            "嘲异常巫言罢，寒云又惨然。"
        ],
        "title": "黄田禹庙",
        "id": "23c0f57d-086c-4162-9c26-c17be860270e"
    },
    {
        "author": "周端朝",
        "paragraphs": [
            "吴门台北竹楼隅，三日追陪漫叟居。",
            "晓梦惊辞赤壁鹤，夜栖看打武昌鱼。",
            "横洲遥溆分灯影，落月斜河运斗车。",
            "回伏三江问汉口，陆离兰叶响环琚。"
        ],
        "title": "三江口",
        "id": "8c7d5bf6-b424-4595-ba37-45a65b2bd889"
    },
    {
        "author": "邹应龙",
        "paragraphs": [
            "夙有斯岩约，今朝喜践盟。",
            "路从支涧入，人在半空行。",
            "六月如霜候，四时长雨声。",
            "愿求容膝地，着我过浮生。"
        ],
        "title": "游宝盖岩",
        "id": "dbf85c42-d624-42a7-8798-b69482a0e8d6"
    },
    {
        "author": "邹应龙",
        "paragraphs": [
            "乳燕啼鸠三月暮，淡云疎雨午时天。",
            "金雀花落无人管，断送韶光又一年。"
        ],
        "title": "游宝林寺",
        "id": "c502205f-bbae-4841-a310-30803152958c"
    },
    {
        "author": "赵汝鐩",
        "paragraphs": [
            "九秋半矩月团团，琼瑶世界夜气寒。",
            "羽士跃身导阿瞒，麾斥八极青云端。",
            "老柯掷桂香不死，银桥跨空一万里。",
            "飞步抽簪扣玉扃，中有素娥三千人。",
            "绿瞳翦水鬓堆雾，风卷缟袖条脱露。",
            "琅璈云笛广庭舞，笑乘白鸾弄蟾兔。",
            "归裁仙曲作霓裳，天音尽洗凡丝簧。",
            "霞裾星佩罗两行，玉环垂手春风场。",
            "樽前尽日看未足，绛膏泣凤夜继烛。",
            "宫商忽变不可听，马嵬斜谷雨霖铃。"
        ],
        "title": "广寒游",
        "id": "5f9fd9f3-e357-4c79-a670-2da51551c9fc"
    },
    {
        "author": "赵汝鐩",
        "paragraphs": [
            "妾离父母来从君，相期百年终此身。",
            "初合鸾凰席未暖，熟视眉目识未真。",
            "兵符捉人夜调遣，丁宁克日到边面。",
            "红旗在手弓在腰，花骢一跃迅于箭。",
            "回头语我勿惨伤，归来印斗金带黄。",
            "我闻军功未易就，膏血紫塞十八九。",
            "嫁狗逐狗鸡逐鸡，耿耿不寐展转思。",
            "吠月啼晓喧孤帏，泪雨千行心肝摧。",
            "与其眼穿万里见无日，何如同赴沙场战死俱白骨。"
        ],
        "title": "古别离",
        "id": "199e0411-e639-4eab-bd2c-d98741bbcf13"
    },
    {
        "author": "赵汝鐩",
        "paragraphs": [
            "羽人窟宅压沧溟，昆仑阆风天墉城。",
            "紫兰绛节跨彩凤，殷勤传命邀同盟。",
            "七月七日凉秋霁，千官锵佩森幢卫。",
            "王母云车九色龙，上元霜袍三角髻。",
            "刘彻屏息迎两仙，兜香涂门高馥天。",
            "星裳黼衮自酬酢，方朔窥窗不敢前。",
            "金浆玉醴濯凡腹，红颗绚饤蟠桃熟。",
            "宴酣乐奏瑶池音，琅璈子登笛双成。",
            "乞怜请药承华殿，教戒丁宁先自反。",
            "三尸欲脱毋淫乱，五性尽舍更勤俭。",
            "各出数语针膏肓，此是长生度世方。",
            "彻心未悟益猖狂，万八千里周遐荒。",
            "少翁栾大诛相继，海上何日无方士。",
            "五柞宫中梦断时，铜盘玉露胡为不起死。"
        ],
        "title": "迎仙引",
        "id": "25b5394b-ab25-45a5-83f1-fad41e1f3577"
    },
    {
        "author": "赵汝鐩",
        "paragraphs": [
            "阿蛮妙舞翠袖长，臂鞴珠络带宝装。",
            "春风按试清元殿，粉白黛绿立两傍。",
            "三郎老手打羯鼓，太真纤指弹龙香。",
            "箜篌野狐拍怀智，觱篥龟年笛宁王。",
            "中有八姨坐绮席，淡扫蛾眉压宫妆。",
            "醉看阿蛮小垂手，飞燕轻盈惊鸿翔。",
            "八姨指挥三郎听，颁赉岂惜倾篚箱。",
            "缠头一局三百万，莫遣傍人笑大唐。",
            "尾声方断地衣卷，忽闻鼙鼓喧渔阳。",
            "播迁纔出望贤路，玉食未进日卓午。",
            "粝饭胡餠能几许，不饱皇孙及妃主。",
            "阿蛮知是何处去，但见猪龙胡旋舞。"
        ],
        "title": "缠头曲",
        "id": "31b0b768-2864-4f76-bfe7-a201ce377c33"
    },
    {
        "author": "赵汝鐩",
        "paragraphs": [
            "乌骓马，紫游缰，戍夫一鞭天一方。",
            "揆程想过长城下，思古筑役摧人肠。",
            "白骨如雪浸水窟，骨上犹带秦时血。",
            "雨打风吹宇宙腥，君渴莫饮救马渴。",
            "衣适寒暄饭加餐，省酒戒勿离军门。",
            "鴈来不惜数行字，鴈回我亦寄平安。",
            "自从君出与君别，怕听砧声怕见月。",
            "细思人生能几何，未卜彼此俱白发。",
            "官有好爵与尔靡，万死一生方得之。",
            "不如更戍闻早归，百年邻里夸齐眉。"
        ],
        "title": "饮马长城窟",
        "id": "379749ff-22c0-4a16-af62-0a2d4807a821"
    },
    {
        "author": "赵汝鐩",
        "paragraphs": [
            "冶容丽质世鲜比，择对年少风流子。",
            "并栏观鱼双戏水，妾心郎心誓如此。",
            "一朝结束万里行，东欲到海西到秦。",
            "醉中慷慨跃马去，出门十年无信音。",
            "或传淫荡归不得，或传已作泉下客。",
            "郎兮郎兮奈若何，恨泪彻夜孤枕滴。",
            "君不闻鶑鶑锦字寄西游，玉环彩丝意绸缪。",
            "郎心忍向他人笑，下床徒自为郎羞。",
            "又不闻盼盼樽前小垂手，燕子楼深情独厚。",
            "岂期红粉遽成灰，怨句空吟三百首。"
        ],
        "title": "妾薄命",
        "id": "29e1a026-e3f3-448d-8f34-e3c7d2897217"
    },
    {
        "author": "赵汝鐩",
        "paragraphs": [
            "一二三四月如眉，积累如梳截半规。",
            "玉斧昼夜修不彻，修成团镜当空垂。",
            "十眉有样列象几，梳裁春冰镜涵水。",
            "瑶娥睡起拂菱花，扫黛插鬓云绕指。",
            "敛袂亭亭天上妆，环佩隠体璆琳锵。",
            "骖鸾跨鹤舞仙谱，子登弹璈飞琼簧。",
            "天风飕飂冷到骨，银河澎浪溅罗袜。",
            "一轮千古广寒深，折尽桂花应白发。"
        ],
        "title": "瑶娥曲",
        "id": "3d077d0d-1550-4a72-b44f-74ae2748fc01"
    },
    {
        "author": "赵汝鐩",
        "paragraphs": [
            "御戎岂别无经纶，娄敬作俑言和亲。",
            "或结或绝患不已，至呼韩邪朝竟宁。",
            "稽首愿得壻汉氏，秭归有女王昭君。",
            "临时失捐画工赂，蛾眉远嫁单于庭。",
            "玉容惨淡落紫塞，粉泪阑干挥黄云。",
            "下马穹庐移步涩，弹丝谁要胡儿听。",
            "年年两军苦争战，杀人如麻盈边城。",
            "若藉此行赎万骨，甘忍吾耻縻一身。",
            "闻笳常使梦魂惊，倚楼惟恐烽火明。",
            "狼子野心何可凭，呜呼狼子野心何可凭。"
        ],
        "title": "昭君曲",
        "id": "c141bbb4-50a1-42c7-bf09-10fe0a06c36c"
    },
    {
        "author": "赵汝鐩",
        "paragraphs": [
            "凭栏日日望归驺，书来又报潇湘游。",
            "卷书默坐泪自雨，弹向花上花替愁。",
            "想郎快意杨州鹤，风光何地非行乐。",
            "妾肠寸断郎岂知，独步苔阶空听鹊。",
            "风滤碧纱夜窗深，弄针灯下无心情。",
            "蜀罗一段茸五色，看定鸳鸯绣不成。",
            "妾貌留春春要去，妆镜孤鸾无力舞。",
            "辘轳吚哑残梦惊，晓嘶似是郎马声。",
            "卷帘无人帘再下，遣童水东占打瓦。"
        ],
        "title": "断肠曲",
        "id": "02159cac-0c27-46fd-b050-6f469d5eb103"
    },
    {
        "author": "赵汝鐩",
        "paragraphs": [
            "屋一百间台十丈，岧峣突兀九霄上。",
            "明月空照八尺床，几点酸风摇繐帐。",
            "离宫金锁掣不开，美人红粉今成灰。",
            "兰麝分恩销余馥，铜雀飞去无时回。",
            "太官朝暮荐酒脯，迷魂尚爱残歌舞。",
            "恋恋西陵一抔土，上马横槊平日诧英武。"
        ],
        "title": "铜雀台辞",
        "id": "d736b56d-7e23-4acd-8696-7396b0a430c4"
    },
    {
        "author": "赵汝鐩",
        "paragraphs": [
            "叔宝沉迷建邺宫，厌厌夜饮清昼同。",
            "金碧三阁插晴汉，沉檀十里闻香风。",
            "叠石为山水为沼，後庭万花坼春丛。",
            "狎客倡酬女学士，污词媚句争新工。",
            "被之弦歌恣酣乐，千娥行列纷青红。",
            "将军忽遇韩擒虎，江神今识清河公。",
            "凭栏璧月词未终，谁知携手两妃游井中。"
        ],
        "title": "三阁曲",
        "id": "94e00f35-064c-42b2-9e23-44d703fadef3"
    },
    {
        "author": "赵汝鐩",
        "paragraphs": [
            "太公严子陵，皤然两渔人。",
            "文王尚西伯，光皇已中兴。",
            "太公所以竟卷饵，子陵所以归垂纶。",
            "趋向固异辙，出处同一心。",
            "当日遭逢傥易地，两翁亦必随时而屈伸。",
            "钓台高兮渭水清，或隠或显俱彰千古名。"
        ],
        "title": "出处辞",
        "id": "77fd96ab-ae92-4a3f-ab47-540456bfba82"
    },
    {
        "author": "赵汝鐩",
        "paragraphs": [
            "东风飘花谁共惜，暑雨馥莲不忺摘。",
            "琱栏倚露月千里，铜铺锁寒雪一尺。",
            "终年汉漏滴四时，屈指三百六十日。",
            "远山蹙断懒涂抹，怕开妆镜鸾舞只。",
            "怨泪阑干落离宫，纤玉弹珠香风湿。",
            "梦回想像巫山云，檐鹊似传天上音。",
            "便教粉黛近君侧，未卜胶漆投君心。",
            "岂不闻东宫婕妤作歌悲团扇，又不闻长门阿娇买赋捐黄金。"
        ],
        "title": "汉离宫四时词",
        "id": "5865371b-8d47-46eb-b149-98a8b8fba924"
    },
    {
        "author": "赵汝鐩",
        "paragraphs": [
            "君不见明皇有象能拜舞，看定禄山瞪目怒。",
            "又不见昭宗有猴能起居，望见全忠奋臂呼。",
            "两朝玩物固丧志，异类报国乃仗义。",
            "天宝大驾蜀道巡，开平初元唐祚倾。",
            "百僚奉贼身尽窜，宰相畏族神不宁。",
            "尔象尔猴忿且嗔，其面虽兽心则人。",
            "当时节士知有几，壮哉义兽不怕死。"
        ],
        "title": "义兽行",
        "id": "763e54d8-b36c-4058-9f74-b94c0eefac4e"
    },
    {
        "author": "赵汝鐩",
        "paragraphs": [
            "莲浴双鸳鸯，梧栖双凤凰。",
            "双舞蝶度墙，双飞燕归梁。",
            "倚栏人颦翠，忍泪心暗伤。",
            "闭户罗帏悄，孤灯耿空房。",
            "欲睡睡未得，独坐理丝簧。",
            "弹吹不成调，征夫天一方。"
        ],
        "title": "征妇叹",
        "id": "6f20568e-2fe2-49fa-84ce-899212418a3d"
    },
    {
        "author": "赵汝鐩",
        "paragraphs": [
            "三六乘鸾初嫁君，琴瑟朝暮誓不分。",
            "酒酣使气浪自许，片舌仪秦弄风云。",
            "东吴西蜀几千里，鴈来数年无幅纸。",
            "有便我必寄锦笺，岂应皆沉石头水。",
            "酸风一点泪两行，凭栏瞥过双鸳鸯。",
            "霜花迫帘冷蜡焰，雨梧傍枕敲银床。",
            "乞灵每日扣巫祝，更向静处听响卜。",
            "人言卯夜验不差，又言元宵应尤速。",
            "二说果如神，俱占敢厌频。",
            "斋心通我意，侧步潜我身。",
            "或坼翠幌视，或靠绿窗避。",
            "两夕行人语，字字还家意。",
            "罗袜走褪奔绣帏，欢喜无地魂天飞。",
            "小儿放娇来牵衣，抱我门前接爷归。"
        ],
        "title": "响卜辞",
        "id": "e4015611-56ef-40bf-a331-cfe8950faf1e"
    },
    {
        "author": "赵汝鐩",
        "paragraphs": [
            "君不见卢生枕上客邯郸，君不见淳于穴中到槐安。",
            "出将入相羣儿仕，赐爵锡邑公主贵。",
            "黄粱未熟已欠伸，清樽尚在遽惊起，人生荣华欢乐亦如此。",
            "双毂昼飞夜旋一弹指，胡不看取二人梦中事。"
        ],
        "title": "君不见",
        "id": "d9af308d-d3f9-4fc8-b1b7-2d9da78bc343"
    },
    {
        "author": "赵汝鐩",
        "paragraphs": [
            "旱曦赫空岁不熟，炊甑飞尘煮薄粥。",
            "翁媪饥雷常转腹，大儿嗷嗷小儿哭。",
            "愁死未死此何时，县道赋不遗毫厘。",
            "科胥督欠烈星火，诟言我已遭榜笞。",
            "壮丁偷身出走避，病妇抱子诉下泪。",
            "掉头不恤尔有无，多寡但照帖中字。",
            "盘鸡岂能供大嚼，杯酒安足直一醉。",
            "沥血祈哀容贷纳，拍案邀需仍痛詈。",
            "百请幸听去须臾，冲夜搥门谁叫呼。",
            "後胥复持朱书急急符，预借明年一年租。"
        ],
        "title": "翁媪叹",
        "id": "0b27864a-dce6-4467-971a-f1c4153592ea"
    },
    {
        "author": "赵汝鐩",
        "paragraphs": [
            "君马踏边尘，绣帷妾一身。",
            "仰天无过鴈，俯水无游鳞。",
            "酒难独自酌，蚁樽空浮春。",
            "食亦不知味，驼峰徒荐珍。",
            "忆昔送君君已醉，醉言更戍一年事。",
            "兜鍪北去几寒暑，两地肝肠摧万里。",
            "别来容貌似旧无，寄去衣裳知到未。",
            "折柳丝丝紫塞心，对花片片青春泪。",
            "夜闻琴瑟鼓邻家，人皆齐眉老年华。",
            "不忍恨君翻自恨，长吁矫首天之涯。",
            "几度虚传归信息，爱听干鹊怕听鸦。",
            "孤枕有时髣髴梦中见，觉来霜角咽梅花。"
        ],
        "title": "寄远曲",
        "id": "de8ac60b-a0b9-43a4-8235-b3ab7f886425"
    },
    {
        "author": "赵汝鐩",
        "paragraphs": [
            "精神如熊气如虹，梦寐思勒燕然功。",
            "龙泉宝鞘横三尺，犀甲茸绦擐两重。",
            "鸣镝飞空挟霜远，认旗贴身飐日红。",
            "玉辔绣鞯鞲骢马，眼有紫焰炯双瞳。",
            "誓缚单于献天子，离觞不挥儿女泪。",
            "笳鼓动地归来时，金印斗大肘後系。",
            "君不见燕颔虎颈班超侯万里，又不见风声鹤唳谢玄破肥水。"
        ],
        "title": "上马曲",
        "id": "827e79e8-15cf-4660-b621-615e0d710e2c"
    },
    {
        "author": "赵汝鐩",
        "paragraphs": [
            "入得良人门，自誓终此身。",
            "扫室拥箕箒，进盥躬盘巾。",
            "采桑趋陇首，荐苹洁涧滨。",
            "十年尽妇道，惟恐堂前嗔。",
            "上和下睦本无事，一二小姑恣萋斐。",
            "浸润既深贝锦成，不弃不出谮不已。",
            "良人缱绻涕涟洏，父母之命安敢违。",
            "举头天边指缺月，暂缺须有团圆时。",
            "君不闻章台长条依旧垂，乐昌半镜还复归。"
        ],
        "title": "去妇辞",
        "id": "9c0fa00b-c438-4968-aba8-0dbb5d69b8bc"
    },
    {
        "author": "赵汝鐩",
        "paragraphs": [
            "春催农工动阡陌，耕犂纷纭牛背血。",
            "种莳已徧复耘耔，久晴渴雨车声发。",
            "往来逻视晓夕忙，香穗垂头秋登场。",
            "一年苦辛今幸熟，壮儿健妇争扫仓。",
            "官输私负索交至，勺合不留但糠秕。",
            "我腹不饱饱他人，终日茅檐愁饿死。"
        ],
        "title": "耕织叹二首  其一",
        "id": "a5997f00-6d0b-44df-a743-544295118d10"
    },
    {
        "author": "赵汝鐩",
        "paragraphs": [
            "春气熏陶蚕动纸，采桑女儿哄如市。",
            "昼饲夜餧时分盘，扃门谢客谨俗忌。",
            "雪团落架抽茧丝，小姑缲车妇织机。",
            "全家勤劳各有望，翁媪处分将裁衣。",
            "官输私负索交至，尺寸不留但箱篚。",
            "我身不暖暖他人，终日茅檐愁冻死。"
        ],
        "title": "耕织叹二首  其二",
        "id": "8c4ca6d3-5781-45c2-9f32-0e2037a4890c"
    },
    {
        "author": "赵汝鐩",
        "paragraphs": [
            "赤龙驾轮飞上天，倏东倏西昼夜旋。",
            "流光万古去不返，少壮翻手成华颠。",
            "阆风层城羽衣仙，方瞳绿发耕芝田。",
            "玉楼贮春春不老，蟠桃一实三千年。",
            "我欲访仙弱水隔，住世奈此急景煎，茫然无计相留连。",
            "打并万事不放到眼前，右杯左蟹拍浮百斛船。"
        ],
        "title": "短歌行",
        "id": "e7c09af3-1fab-4b90-972b-720cc42a0901"
    },
    {
        "author": "赵汝鐩",
        "paragraphs": [
            "霁江浮春新水肥，粼粼鸭绿东风微。",
            "波心上下舴艋滑，钓车香饵卷落晖。",
            "纤鳞噞喁锦穿柳，半留卖钱半换酒。",
            "烂醉茅檐红杏家，折花簪发把两手。",
            "沙岸寻芳青骢嘶，弹丝吹竹挟蛾眉。",
            "笑指渔父何寂寞，渔父掉头我自乐。"
        ],
        "title": "渔父四时曲 春",
        "id": "acf721d2-f3ac-4219-bc74-d32ec8f50aca"
    },
    {
        "author": "赵汝鐩",
        "paragraphs": [
            "烟溪流碧浸炎空，涤濯袢蒸蒹葭风。",
            "大港小港凉世界，隔堤荷荡香到篷。",
            "侬家生长舟一叶，岂识人间半点热。",
            "青笠绿蓑山雨来，雨过波平夜撑月。",
            "水亭避暑冰玉肌，枕设珊瑚簟琉璃。",
            "笑指渔父何辛苦，渔父掉头浑不顾。"
        ],
        "title": "渔父四时曲 夏",
        "id": "47483663-5157-45f2-8f51-51dfd659acea"
    },
    {
        "author": "赵汝鐩",
        "paragraphs": [
            "新鴈衔秋访水涯，分屯洲渚傍芦花。",
            "停桡相约结溪社，来往无嫌同一家。",
            "酒酣把笛吹村曲，声曳兰风入山腹。",
            "钓竿到手万事轻，孰是孰非孰荣辱。",
            "江楼邀月粉黛浓，簧璈嘈杂彻桂宫。",
            "笑指渔父何冷落，渔父掉头吾岂错。"
        ],
        "title": "渔父四时曲 秋",
        "id": "1fe71810-778a-423b-aac8-51466574ae93"
    },
    {
        "author": "赵汝鐩",
        "paragraphs": [
            "六花坼冻云模糊，钓钩空掷寒无鱼。",
            "系舟枯柳归茅舍，拨火煨薪拥地炉。",
            "赊邻一榼醅酦玉，老稚分沾春回谷。",
            "重来解维放夜筒，横风打向别港宿。",
            "溪馆对雪歌妓围，釜出驼峰酒羔儿。",
            "笑指渔父何憔悴，渔父掉头但称醉。"
        ],
        "title": "渔父四时曲 冬",
        "id": "553a7d2e-1258-40a9-b504-623dd3ac4f64"
    },
    {
        "author": "赵汝鐩",
        "paragraphs": [
            "平生几两谢公屐，爱山爱水真成癖。",
            "集云峰在指顾间，年来抗尘乃绝迹。",
            "西风从臾作意登，佛境未入心境清。",
            "九秋颢气接岚气，五里松声答泉声。",
            "招提金碧压深窈，钟皷四时递昏晓。",
            "梵音独许山鸟听，禅梦不惊胡蝶遶。",
            "土腴露饱蔬笋鲜，一粥一饭天上僧。",
            "伊蒲供罢日卓午，浮空半是烹茶烟。",
            "四藤欲知阁中味，万字欲参堂上意。",
            "请将此事且姑置，坐看山雨濯晚翠。"
        ],
        "title": "仰山行",
        "id": "e55ac241-47f9-4452-ae60-4bb775349026"
    },
    {
        "author": "赵汝鐩",
        "paragraphs": [
            "湖光荡绿春拍塞，百雉之东纔咫尺。",
            "五步一亭十步榭，轩窗处处临水辟。",
            "露浓昼淑花溜红，烟嫩堤平草连碧。",
            "俯窥萍罅鱼上下，仰听木杪禽格磔。",
            "拂拭尘埃读祖碑，摩挲峰窍怜卢石。",
            "中年怀抱多感慨，东西跳丸驹过隙。",
            "山林钟鼎同一尽，可笑世网甘形役。",
            "瓮边吏部真得计，右酒左蟹船中拍。",
            "明朝风雨那可料，且对湖山醉今夕。",
            "沙鸥许我再寻盟，从此时携杖头百。"
        ],
        "title": "东湖歌",
        "id": "4fd9c050-5664-4374-9745-b363b75203df"
    },
    {
        "author": "赵汝鐩",
        "paragraphs": [
            "浙江之东千岩出，参差半天气葱鬰。",
            "禹昔不返南巡车，越人交口说遗迹。",
            "日往月来三千春，宫有龙瑞洞阳明。",
            "搜深陟危辨旧穴，讹以传讹终难寻。",
            "荒山一片老风雨，徘徊问山山无语。",
            "寒林朝号万壑秋，冷烟暮结太古愁。",
            "谁能为起马迁死，指点当时所探何处是。"
        ],
        "title": "禹穴行",
        "id": "ad2889df-670e-4924-90a2-8e4ed1201a0e"
    },
    {
        "author": "赵汝鐩",
        "paragraphs": [
            "二十年前客中都，壁间谁挂蒙泉图。",
            "天造地设有如此，果若所画疑蓬壶。",
            "御风来游洞庭北，此境突兀眼前出。",
            "荆门之外天下稀，翻思画图纔髣髴。",
            "山根寒源月一泓，细流循沼曲折分。",
            "天光倒影写晴碧，对此洗我潇洒心。",
            "云木枕崖影湿翠，金莲铺镜葩在水。",
            "流觞自是模兰亭，山阴今日那得尔。",
            "向暮深林啼子规，柳花作团贴水飞。",
            "吟兴未尽征马嘶，他时清梦犹见之。"
        ],
        "tags": [
            "洞庭湖"
        ],
        "title": "蒙泉行",
        "id": "92e2f6dd-0b61-4fdb-9a69-2b57f70baa08"
    },
    {
        "author": "赵汝鐩",
        "paragraphs": [
            "去年曾问荆门途，鸡鸣狗吠民耕锄。",
            "摇鞭重来意惨澹，前日井邑今丘墟。",
            "云昏雨涩草堆碧，四野荒荒人迹疎。",
            "深山扶携皆露处，骨肉荡没况室庐。",
            "老农无力倚林卧，少定举首来向余。",
            "官人且坐待侬说，未说泗涕先横裾。",
            "老夫老岂识兵革，忽见远近皆狂胡。",
            "悬崖绝壁鱼贯进，飞马上下争驰驱。",
            "吾军非是无身手，未鼓弃甲先奔趋。",
            "时平廪帛官不计，战胜爵赏官不辜。",
            "进怯锋镝退焚掠，虏既难堪堪汝乎。",
            "归来未暇正其罪，官有金币还招呼。",
            "老夫莫晓军旅事，但闻败衄深嗟吁。",
            "我听其言为蹙頞，含凄独下西山隅。",
            "金莲似恨膻风染，蒙泉未洗血水污。",
            "九秋半破明月夕，照我孤愤行绕壁。",
            "天子尝胆方仄席，微臣敢作楚囚泣，秋风一劔楼兰国。"
        ],
        "title": "荆门行",
        "id": "82fd4609-666e-4f96-a559-ade30b62ac07"
    },
    {
        "author": "赵汝鐩",
        "paragraphs": [
            "吾闻楚乡江山多胜处，今之楚观尤得江山趣。",
            "万象排拶索应酬，丹青阁笔无所措。",
            "大则湘水小临蒸，众流合派银河倾。",
            "陶写秋气浸明月，夜波爽透百雉城。",
            "右则鴈峰左石鼓，双屏竞秀苍龙舞。",
            "吞吐岚光飞乱云，凉风暝送两崖雨。",
            "江山之趣于此无不宜，朝暮变化愈出而愈奇。",
            "最爱鸥鹭甘冷淡，占断汀渚供娱嬉。",
            "东涂西抹晚烟翠，渔父归舟卷钩饵。",
            "鼓枻而歌倚半醉，中有沧浪濯缨意。",
            "杜若一片迷芳洲，凭栏怀古生新愁。",
            "更上崔嵬千尺湘春楼，纵目干坤尽见衡岳秋。"
        ],
        "title": "楚观歌",
        "id": "2101195a-1d64-4649-bcb0-4a41888b916c"
    },
    {
        "author": "赵汝鐩",
        "paragraphs": [
            "吾尝诵麓山盘纡句，又尝诵深林玲珑诗。",
            "前有工部後吏部，拈出千古湘西奇。",
            "扶藜游目逐萧爽，扪萝陟磴忘崄巇。",
            "杉桧摇空蛟虬舞，岭壑翳雾猿猱悲。",
            "晨昏两钟递名剎，日月一坛老仙祠。",
            "摩干徘徊怜晋柏，剥苔俯仰认唐碑。",
            "碧虚心照眼已阔，更上万仞层台危。",
            "楚涛左渺连七泽，蛮烟右涌迷九嶷。",
            "学宫岧峣压胜槩，百泉曲折流方池。",
            "英才涵濡教育乐，风雩慨想莫春时。",
            "登临殊未徧幽境，残阳木末坠红影。",
            "松阴夹道倒接䍦，不遣前诃杀风景。",
            "小留一片潇湘亭，双鹭飞来妆秋屏。",
            "橘垂嫩颗匝洲青，芷纷柔叶飘岸馨。",
            "冥搜枯肠浪着语，对人欲举不敢举。",
            "拍栏但吟工部吏部两大篇，水光山色俱欣然。"
        ],
        "title": "湘西行",
        "id": "8b26e065-6ffa-4e5b-bbb3-1b0eccc12f9a"
    },
    {
        "author": "赵汝鐩",
        "paragraphs": [
            "嗷嗷哀鸣肃肃羽，魂清意爽爱湘楚。",
            "西风作恶阵脚散，斜行千点下烟浦。",
            "飞力已困日且晡，便欲就宿依寒芦。",
            "大者居中围以奴，丁宁缓急相惊呼。",
            "嗟此何景兮平沙鴈落，丹青欲尽未易着。"
        ],
        "title": "八景歌  其一",
        "id": "be856529-f310-4444-8145-e222e20e7e45"
    },
    {
        "author": "赵汝鐩",
        "paragraphs": [
            "晚日放晴雨脚收，楚山千里江吞秋。",
            "上水风生荻花渚，漠漠幅蒲天际浮。",
            "轻云骤掩目力断，云消似过芳洲半。",
            "危樯逐乌惟恐缓，燕子争飞先到岸。",
            "嗟此何景兮远浦帆归，丹青欲尽殊堪嗤。"
        ],
        "title": "八景歌  其二",
        "id": "c12be56e-c0c3-489a-8589-7927549b1f25"
    },
    {
        "author": "赵汝鐩",
        "paragraphs": [
            "朝氛吐吞影模糊，嫩日隠见光卷舒。",
            "湘峦滴翠石径滑，远近憧憧人趁虚。",
            "天风作意扶霁色，嘘拂昏翳半明灭。",
            "槿篱髣髴橘林隔，一竿斜插酒旗揭。",
            "嗟此何景兮山市晴岚，丹青欲尽良独难。"
        ],
        "title": "八景歌  其三",
        "id": "063f4678-1ffd-4474-abf7-685a3f18308d"
    },
    {
        "author": "赵汝鐩",
        "paragraphs": [
            "云拥黄昏朔风急，长空杳杳水拍拍。",
            "六花舞白徧三湘，失却寒峰翠千尺。",
            "片琼屑玉响羣林，芦丛萧瑟声更清。",
            "冻月开奁俄吐晴，银宫一色上下明。",
            "嗟此何景兮江天暮雪，丹青欲尽不可得。"
        ],
        "title": "八景歌  其四",
        "id": "5d572064-ed7f-454a-94ae-5dc25757ebc6"
    },
    {
        "author": "赵汝鐩",
        "paragraphs": [
            "西颢沆砀露华白，河汉浩浩浴素魄。",
            "平湖万顷摇银光，祇留君山一点碧。",
            "帝子扬灵驾飞龙，鼓瑟来游水精宫。",
            "声彻桂娥亦敛容，叶下北渚袅袅风。",
            "嗟此何景兮洞庭秋月，丹青欲尽那免拙。"
        ],
        "tags": [
            "洞庭湖"
        ],
        "title": "八景歌  其五",
        "id": "c45085de-d1e4-4e95-a81b-355edeefb634"
    },
    {
        "author": "赵汝鐩",
        "paragraphs": [
            "楚天浓云如墨泼，通宵滂沱翻江阔。",
            "寒声徧撼蒹葭林，要将秋容洗到骨。",
            "杜若洲有鸿鴈栖，震凌喧梦时惊疑。",
            "钓翁醉睡却不知，桩脱缆断船偷移。",
            "嗟此何景兮潇湘夜雨，丹青欲尽浪自苦。"
        ],
        "title": "八景歌  其六",
        "id": "22ab6b56-2248-4c29-a33f-54911e46347d"
    },
    {
        "author": "赵汝鐩",
        "paragraphs": [
            "西岭骤暗销残晖，芷岸兰汀堆夕霏。",
            "数声撞空九天半，知有招提隠翠微。",
            "风助余音响崖谷，萧萧暝港孤舟宿。",
            "禅关栖鸟争寒木，归僧疾步穿山麓。",
            "嗟此何景兮烟寺晚钟，丹青欲尽焉能穷。"
        ],
        "title": "八景歌  其七",
        "id": "5ab85860-c4db-4d75-8a6a-6316631d7432"
    },
    {
        "author": "赵汝鐩",
        "paragraphs": [
            "积雨初过湘水满，夕阳荡金接天远。",
            "影挂寒罾江步斜，红残茅檐沙巷晚。",
            "小艇泽畔收钓缗，鼓枻沧浪歌濯缨。",
            "醉眼西望送沉轮，系缆篱根穿锦鳞。",
            "嗟此何景兮渔村落照，丹青欲尽无由妙。"
        ],
        "title": "八景歌  其八",
        "id": "ea5d9b71-0162-475a-adaa-87ee8a2835bf"
    },
    {
        "author": "赵汝鐩",
        "paragraphs": [
            "湖之绿兮如蓝，湖之明兮如镜。",
            "蓝染晴空晚色鲜，镜照天宇秋毫浄。",
            "干坤两间共开辟，鱼鸟四时自飞泳。",
            "炎州着脚苦蒸鬰，对此恍入清凉境。",
            "其东羣木合抱森，观政观鱼连秀阴。",
            "濂泉沸甃珠的皪，饮瓢洗我太古心。",
            "其西冰壶爽到骨，晓波澄秋夜印月。",
            "藏春园种杂花稠，分得庾梅搀先发。",
            "其南粉雉霄汉横，旋补杨柳沿堤青。",
            "上下天光同一碧，我来拈出营新亭。",
            "其北千片石洲石，或虬或凤或劔戟。",
            "环流轩馆瘴雾收，檐影倒漾水底日。",
            "葛仙昔炼九转丹，丹成飞上罗浮山。",
            "海边亭外春万里，御风忽挹仙翁袂。",
            "翁乘飙车拥霓旌，约我十二楼五城。",
            "翁言羽化世已久，问湖风月依旧否。"
        ],
        "title": "仙湖歌",
        "id": "1e6be1e1-cc69-434d-bfd6-6c7b4e5bbb06"
    },
    {
        "author": "赵汝鐩",
        "paragraphs": [
            "君不见少君诧安期海上之枣，又不见坡仙咏安期宅边之蒲。",
            "枣失其种岂复得，蒲生于涧何时无。",
            "涧流涓涓浅可涉，牵蔓披沙搜九节。",
            "仙家自欲供仙饵，灵根不容凡齿啮。",
            "循涧探奇岩石幽，瀑音迎耳锵琅球。",
            "阴壑常寒失炎热，终日自雨鸣春秋。",
            "振衣策足崔嵬顶，跨历列缺凌倒景。",
            "天风海涛撼宇宙，神清骨冷肝胆醒。",
            "声传九霄景泰钟，更上上方梯晴空。",
            "两眼有尽天不尽，沧溟浩与银河通。",
            "指顾神山似非远，弱水谁云隔三万。",
            "乘风直到金银台，握手安期话蒲涧。"
        ],
        "title": "蒲涧行",
        "id": "1e4268a1-66d5-4857-a9c0-26bb4d11d9ea"
    },
    {
        "author": "赵汝鐩",
        "paragraphs": [
            "戊戌正月二十五，摇辔东风蒲涧去。",
            "年年今日是时节，飞盖倾城车塞路。",
            "野亭山馆坐不徧，幙天席地千百处。",
            "开壶设樏纷酒炙，擘蟹锥蚝间醢脯。",
            "笑言相续乐甚真，礼文不侈意则古。",
            "我亦随众穷胜览，先访安期登梵宇。",
            "入春少雨多是晴，穹岩寒溜仅一缕。",
            "白云千级逼象纬，沧海万里渺烟雾。",
            "倚栏方快心目远，牛羊下山林壑暮。",
            "小儿队队逐归驺，拍手呼舞趁箫鼓。",
            "游人到晚欢未厌，徘徊不忍收樽俎。",
            "行穿梅岭还江西，首为南州诧风土。"
        ],
        "title": "续蒲涧行",
        "id": "0347ab7b-d595-49f3-a28d-58b2cad81be7"
    },
    {
        "author": "赵汝鐩",
        "paragraphs": [
            "洞庭吞天天无风，月印一镜星涵空。",
            "波心千丈光五色，渔人啧啧疑垂虹。",
            "睨而视之寂不见，举网下罩追遗踪。",
            "须臾雷轰怒涛吼，鼓荡六合雰溟蒙。",
            "所得非鱼亦非龙，炯然三尺贯当中。",
            "肉销骨立精气融，铿鍧其声韬其锋。",
            "越砥稍稍加磨礲，壮士见之肝胆雄。",
            "雷焕已死不可起，有谁解识斗间气。",
            "人疑龙泉或太阿，万古凡剑空一洗。",
            "倚楼西北望边城，连月亘天烽火明。",
            "隠忧枕上思请缨，夜半跃鞘床头鸣。",
            "梦中见告若有神，吾价岂但直百金，吾勇岂但敌一人。",
            "知君素有击楫中流心，誓当助君报国万里清胡尘。"
        ],
        "tags": [
            "洞庭湖"
        ],
        "title": "古剑歌",
        "id": "766b5592-de41-46ac-a8ae-2aaa14244d95"
    },
    {
        "author": "赵汝鐩",
        "paragraphs": [
            "神山鼎峙沧海东，瑶池翠水环银宫。",
            "朝霞夕霏自今古，飙车羽轮何憧憧。",
            "文馆岧峣霄汉立，群贤飞佩翔鹓鸿。",
            "人间风日总不到，逍遥宛在神山中。",
            "苕溪闽山两仙伯，双槎贯月凌溟蒙。",
            "分光东壁笔摛锦，携手西昆气垂虹。",
            "承明厌直江湖去，回首云雾迷方蓬。",
            "风萍既散俄复聚，赤帷朱轓巧相逢。",
            "旧游共说横秋下，城隅胜槩髣髴同。",
            "寓意瀛洲规小筑，轩楹突兀浮青红。",
            "弱水休论三万里，玉楼未羡十二重。",
            "洞门无锁棠阴昼，太华吹香藕花风。",
            "夜藜吐耀来太乙，旨酒共饮烦壶公。",
            "临汝自昔号仙窟，左有灵谷右峨蜂。",
            "浮丘老翁跨白鹤，魏坛元君携青童。",
            "欣闻琼宙出金柅，往往挽袂来相从。",
            "祇恐济世缘未了，一麾一节难久容。",
            "九天丹凤衔双诏，修门并辔摇冬珑。",
            "不但十八学士同步武，风云廊庙两两登夔龙。",
            "共办霖雨舟楫功，他年相与骑鲸追乔松。"
        ],
        "title": "瀛洲行",
        "id": "9bd3dfb5-9b90-4ad9-aa78-e6bcb09634c0"
    },
    {
        "author": "赵汝鐩",
        "paragraphs": [
            "西清平生雅好奇，夜则忘寐昼忘饥。",
            "搜今抉古竭心力，常恐世间一物遗。",
            "云雾轩窗烟月户，万宝汇列牙签垂。",
            "循环逻视日千匝，拊摩拂拭心融怡。",
            "惊寇披猖变仓卒，六丁下取留毫厘。",
            "收拾售用自不足，尚辍三珍赠我为。",
            "六幅之珍老坡字，印可谁氏参寥师。",
            "怒鹏九万气吞吐，骊珠百二光陆离。",
            "两轴之珍云子画，李杜跨蹇将何之。",
            "华阴县里过门日，浣花溪上寻春时。",
            "一张之珍太古琴，孤桐斲削峄阳枝。",
            "刻名漱玉世少比，较昔响泉彼堪嗤。",
            "银钩铁画贵楷正，此则倚醉飞蛟螭。",
            "寸马豆人贵纤密，此则纵意隳藩篱。",
            "金徽玉轸贵音韵，此则得趣绝弦丝。",
            "天机皆由胸襟出，妙处莫以形迹窥。",
            "爱兹三珍每自随，酒酣呼馿任倒骑。",
            "抱琴委辔乌角欹，琅然高吟夏夜诗。"
        ],
        "title": "三珍行",
        "id": "5a4c970b-b61f-4a1d-a7ba-0b47424e86e8"
    },
    {
        "author": "赵汝鐩",
        "paragraphs": [
            "解维武陵岸，江肥雨新止。",
            "兼程趋洞庭，势疾建瓴比。",
            "银光吞上下，莫辨天与水。",
            "我乃航其间，滉瀁藉一苇。",
            "吏尘贮两袖，到此划湔洗。",
            "黄昏打头风，洪波半空起。",
            "舟子惶束手，喧呼互排诋。",
            "有篙无处着，有缆无地舣。",
            "铁索二百丈，牵猫卧沙底。",
            "进难退不可，簸弄任所以。",
            "巨浪声洪钟，合力撞舟尾。",
            "一撞心一折，通夕不知几。",
            "刻烛验天明，狂势稍披靡。",
            "卷索急飞橹，半昼见涯涘。",
            "危命脱针孔，再生自今始。",
            "人言岳州程，风便五日耳。",
            "漂滞费半月，初意所不拟。",
            "粉堞俄在眼，层楼九霄峙。",
            "凭栏气方豁，东望酸彻髓。",
            "前日我片帆，掀舞怒涛里。",
            "羊肠百八盘，行路难如此。",
            "今知惊浪上，羊肠尚可履。",
            "在家贫亦好，身安门扫轨。",
            "鼾鼻喧午窗，风波尽千里。"
        ],
        "tags": [
            "洞庭湖"
        ],
        "title": "泛洞庭",
        "id": "14c17cdc-2946-49ac-b4c2-7b6abdc0363d"
    },
    {
        "author": "赵汝鐩",
        "paragraphs": [
            "奔走异轨辙，聚散水上萍。",
            "谁知风月夕，同登藕花亭。",
            "驹隙昼夜駃，尘埃鬓俱星。",
            "朋旧半埋玉，念此慨颓龄。",
            "天涯幸合席，相对谈飘零。",
            "昔别君韦布，照眼袍今青。",
            "羣儿俨成行，诵书如建瓴。",
            "瞳人纷炯炯，捧斚倾绿醽。",
            "溪茹芹莼美，秋核查梨馨。",
            "开口笑岂易，主人愁罄缾。",
            "命仆更沽觅，痛饮俱忘形。",
            "明日又分袂，眠食加丁宁。"
        ],
        "title": "赠闾丘广文",
        "id": "070a53d9-0c3b-4c0d-8108-571aaeabe871"
    },
    {
        "author": "赵汝鐩",
        "paragraphs": [
            "明镜明于月，白发白于雪。",
            "月照雪转添，使我心断绝。",
            "连年事行役，曾不须臾歇。",
            "陟冈脚双茧，凌湖舟一叶。",
            "五觌君山面，洪涛涨天阔。",
            "重倚南楼栏，远鴈逐云灭。",
            "西风落破帽，龙山酬九节。",
            "摇鞭荆门去，蒙泉弄清洁。",
            "游观固不恶，奔走计则拙。",
            "眠指几千里，意者遂休辙。",
            "困翮堕渚宫，因循入覊绁。",
            "天涯寒苦早，袖穿手龟裂。",
            "村沽酒力薄，连釂耳方热。",
            "矫首飞白云，杳杳望吴越。",
            "儒冠信误身，铸尽六州铁。"
        ],
        "title": "荆渚书怀",
        "id": "2a30e908-900d-4d55-bd51-c92fea029eb4"
    },
    {
        "author": "赵汝鐩",
        "paragraphs": [
            "似阴还似晴，好风弄轻柔。",
            "土膏春犂滑，竹深鸣禽幽。",
            "农家颇潇洒，{氵虢}{氵虢}氵清泉流。",
            "蹇余入茅檐，解带为小留。",
            "荆钗三两妇，竞将机杼投。",
            "吹炉问官人，肯吃村茶不。",
            "羣儿窗下读，千字文蒙求。",
            "余因拊其背，劝汝早休休。",
            "泓颖纔识面，白尽年少头。",
            "耕食而凿饮，胡不安箕裘。",
            "乃翁听我言，急把书卷收。",
            "遣儿出门去，一人骑一牛。"
        ],
        "title": "憩农家",
        "id": "aa8f73e3-769d-4721-a57b-fd40a65b0592"
    },
    {
        "author": "赵汝鐩",
        "paragraphs": [
            "卓庵远入深林去，生怕世人知得处。",
            "四边剩却许多云，重重塞断山前路。"
        ],
        "title": "隠者",
        "id": "c889a554-9bf9-4321-9f3a-83a52693d820"
    },
    {
        "author": "赵汝鐩",
        "paragraphs": [
            "虱形仅如麻粟微，虱毒过于刀锥惨。",
            "上循鬓发贯绀珠，下匿裳衣缀玉糁。",
            "呼朋引类极猖蹶，摇头举足恣餐啖。",
            "晴窗晓扪屡迁坐，雨床夜搔不安毯。",
            "急唤童子具汤沐，奔迸出没似丧胆。",
            "童子蹙頞代请命，姑责戒励後不敢。",
            "念其昔日到明光，曾游相须经御览。"
        ],
        "title": "虱",
        "id": "2876acb2-cb05-4ce0-9e2d-ad53c8aab1f8"
    },
    {
        "author": "赵汝鐩",
        "paragraphs": [
            "扪萝入石径，野衲栖其间。",
            "杖锡知何处，留云守禅关。",
            "当户走饥鼠，隔林巢白鹇。",
            "候久移晚照，困来漱寒湾。",
            "翛然非人世，欲去且复还。",
            "木杪猿一声，六窗契山山。"
        ],
        "title": "寻僧不遇",
        "id": "0a93acec-e542-4bee-9efb-7323463f38a6"
    },
    {
        "author": "赵汝鐩",
        "paragraphs": [
            "青春挽不回，白发摘不尽。",
            "减围羞敝带，照面怯皎镜。",
            "功名知傥来，肯问终南径。",
            "荣枯默有数，岂待盖棺定。",
            "人世如梦幻，具眼须猛省。",
            "毋为尘埃役，而败山林兴。",
            "亭前富葵花，隔帘烜红影。",
            "雨余老苞困，欲谢若未忍。",
            "有客适过秋，对此惜芳景。",
            "从事在青州，呼儿往三请。"
        ],
        "title": "有客",
        "id": "66c6d20f-659e-4b62-b2aa-99d1f04f7f90"
    }
]