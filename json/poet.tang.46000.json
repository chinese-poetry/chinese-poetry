[
    {
        "author": "贯休",
        "paragraphs": [
            "可惜复可惜，如今何所之。",
            "信来堪大恸，余复用生为。",
            "乱世今交鬬，玄宫玉柱隳。",
            "春风五陵道，回首不胜悲。"
        ],
        "title": "怀赤松故舒道士",
        "id": "4273dd44-be33-493c-8b2a-8e56844c678a"
    },
    {
        "author": "贯休",
        "paragraphs": [
            "无端为五字，字字鬓星星。",
            "祗觉人情薄，空余鹤眼青。",
            "砌莎藏坠果，窗雪浸残经。",
            "祗有归山计，茫茫何所营。"
        ],
        "title": "偶作",
        "id": "9462fbdb-3e82-4c66-9664-4a9a48f26145"
    },
    {
        "author": "贯休",
        "paragraphs": [
            "龙钟多病后，日望遇升平。",
            "远念穿嵩雪，前林啭早莺。",
            "厨香烹瓠叶，道友扣门声。",
            "还似青溪上，微吟踏叶行。"
        ],
        "title": "春日许征君见访",
        "id": "96febb86-fd57-4d6f-a5fe-eff5eb405508"
    },
    {
        "author": "贯休",
        "paragraphs": [
            "古庙积烟萝，威灵及物多。",
            "因知曹孟德，争奈此公何。",
            "树古雷痕剥，碑荒篆画讹。",
            "今朝冥祷祝，祗望息干戈。"
        ],
        "title": "经先主庙作",
        "id": "252eeb01-543e-4090-92d0-ee1e07104815"
    },
    {
        "author": "贯休",
        "paragraphs": [
            "柏梯杉影里，头白药山孙。",
            "今古管不得，是非争肯论。",
            "虎须悬瀑滴，禅衲带苔痕。",
            "常恨龙钟也，无因接话言。"
        ],
        "title": "寄中条道者",
        "id": "fc2dae4f-0088-4da7-b321-684daa48de3e"
    },
    {
        "author": "贯休",
        "paragraphs": [
            "登临聊一望，不觉意恞然。",
            "陶侃寒溪寺，如今何处边。",
            "汀沙生旱雾，山火照平川。",
            "终事东归去，干戈满许田。"
        ],
        "title": "夏日晚望",
        "id": "d9b20a13-863b-4ef4-b123-acf03a25c13c"
    },
    {
        "author": "贯休",
        "paragraphs": [
            "眼青禅帔赤，气岸出尘埃。",
            "霞外终须去，人间作么来。",
            "崖香泉吐乳，坞燥烧□靁。",
            "他日终相觅，山门何处开。"
        ],
        "title": "送僧归山",
        "id": "96f2b887-08cf-48cd-bf65-e6ca0804651c"
    },
    {
        "author": "贯休",
        "paragraphs": [
            "学力不相敌，清还彷彿同。",
            "高于宝月月，谁得射雕弓。",
            "至鉴封姚监，良工遇鲁公。",
            "如斯深可慕，千古共清风。"
        ],
        "title": "览皎然渠南乡集",
        "id": "4d149d11-0994-4c0e-ac02-5e83fe7326ee"
    },
    {
        "author": "贯休",
        "paragraphs": [
            "至览如日月，今时即古时。",
            "发如边草白，谁念射声□。",
            "好鸟挨花落，清风出院迟。",
            "知音郭有道，始为一吟之。"
        ],
        "title": "览姚合极玄集",
        "id": "ad271a01-f877-47f3-ae99-62dd84891260"
    },
    {
        "author": "贯休",
        "paragraphs": [
            "军书日日催，处处起尘埃。",
            "黎庶何由泰，銮舆早晚回。",
            "夏租方减食，秋日更闻雷。",
            "莫道苍苍意，苍苍眼甚开。"
        ],
        "title": "大驾西幸秋日闻雷",
        "id": "51dc8948-fd9c-45fd-a69d-fb15c8e59589"
    },
    {
        "author": "贯休",
        "paragraphs": [
            "经天纬地物，动必计仙才。",
            "几处觅不得，有时还自来。",
            "真风含素发，秋色入灵台。",
            "吟向霜蟾下，终须神鬼哀。"
        ],
        "title": "诗",
        "id": "6a2d484d-209e-44ba-82b2-1967f8adcb1e"
    },
    {
        "author": "贯休",
        "paragraphs": [
            "莽莽古江滨，纷纷坠叶频。",
            "烟霞谁是主，丘陇自伤神。",
            "吞并宁唯汉，凄凉莫问陈。",
            "尽随流水去，寂寞野花春。"
        ],
        "title": "秋末江上望",
        "id": "0255decc-b5bb-4da3-98a0-a4cb948840a8"
    },
    {
        "author": "贯休",
        "paragraphs": [
            "擎钵貌清羸，天寒出寺迟。",
            "朱门当大路，风雪立多时。",
            "似月心常净，如麻事不知。",
            "行人莫轻诮，古佛尽如斯。"
        ],
        "title": "乞食僧",
        "id": "00a6ca5c-3e98-4fda-a295-c362713e692b"
    },
    {
        "author": "贯休",
        "paragraphs": [
            "九朵碧芙蕖，王维图未图。",
            "层层皆有瀑，一一合吾居。",
            "雨歇如争出，霜严不例枯。",
            "世犹多事在，为尔久踌躇。"
        ],
        "title": "寒望九峰作",
        "id": "f254cac9-e2dc-4085-af8b-e40a895c0032"
    },
    {
        "author": "贯休",
        "paragraphs": [
            "蓟门寒到骨，战碛鴈相悲。",
            "古屋不胜雪，严风欲断髭。",
            "清吟得冷句，远念失佳期。",
            "寂莫谁相问，迢迢天一涯。"
        ],
        "title": "蓟北寒月作",
        "id": "49741534-bb7c-488a-8d2a-be1507a461b3"
    },
    {
        "author": "贯休",
        "paragraphs": [
            "寻常看不见，花落树多苔。",
            "忽向高枝发，又从何处来？风清声更揭，月苦意弥哀。",
            "多少求名者，年年被尔催。"
        ],
        "title": "新猨",
        "id": "61bf19ab-bb91-4333-a986-aea3dc04b191"
    },
    {
        "author": "贯休",
        "paragraphs": [
            "千峰映碧湘，真隐此中藏。",
            "饼不煮石吃，眉应似发长。",
            "风榸支酒瓮，鹤蝨落琴床。",
            "虽斅忘机者，斯人尚未忘。"
        ],
        "title": "怀南岳隐士二首 一",
        "id": "c900276a-a8ca-4dea-866a-478a565f5fb2"
    },
    {
        "author": "贯休",
        "paragraphs": [
            "见说祝融峰，擎天势似腾。",
            "藏千寻瀑布，出十八高僧。",
            "古路无人迹，新霞出石棱。",
            "终期将尔叟，一一月中登。"
        ],
        "title": "怀南岳隐士二首 二",
        "id": "29ae6173-c0a7-48eb-9389-93a839d8a133"
    },
    {
        "author": "贯休",
        "paragraphs": [
            "盛德方清贵，旋闻逐逝波。",
            "令人翻不会，积善合如何。",
            "直道登朝晚，分忧及物多。",
            "至今新定郡，犹咏袴襦歌。"
        ],
        "title": "追忆冯少常",
        "id": "ab617656-3109-4691-8035-bb1c072e35b2"
    },
    {
        "author": "贯休",
        "paragraphs": [
            "前牓年年见，高名日日闻。",
            "常因不平事，便欲见吾君。",
            "兄弟居清岛，园林生白云。",
            "相思空怅望，庭叶赤纷纷。"
        ],
        "title": "闻闵廷言周琏下第",
        "id": "0d5769b1-7767-4a07-bd05-fbc09bef304b"
    },
    {
        "author": "贯休",
        "paragraphs": [
            "渚宫江上别，倏忽十余年。",
            "举世唯攻说，多君即不然。",
            "浦珠为履重，园柳助诗玄。",
            "勉力酬知己，昌朝正急贤。"
        ],
        "title": "寄景地判官",
        "id": "8edf0d94-af14-4e33-bee9-b72de300b828"
    },
    {
        "author": "贯休",
        "paragraphs": [
            "区终不下岛，岛亦不多区。",
            "冷格俱无敌，贫根亦似愚。",
            "青云终叹命，白阁久围鑪。",
            "今日成名者，还堪为尔吁。"
        ],
        "title": "读贾区贾岛集",
        "id": "5f4709ba-359c-4c74-af9a-2723ea82799b"
    },
    {
        "author": "贯休",
        "paragraphs": [
            "索索复索索，无凭却有凭。",
            "过溪遭恶雨，乞食得干菱。",
            "祗有山相伴，终无事可仍。",
            "如逢梅岭旦，向道祗宁馨。"
        ],
        "title": "送衲僧之江西",
        "id": "b5b63a09-77d3-43e3-bd65-ff0b6aa43843"
    },
    {
        "author": "贯休",
        "paragraphs": [
            "朗吟无一事，孤坐瀔江濆。",
            "媚世非吾道，良图有白云。",
            "蠹鱼开卷落，啄木隔花闻。",
            "唯寄壶中客，金丹许共分。"
        ],
        "title": "故林偶作",
        "id": "4c9f354c-2295-4388-9f19-4b5921e744fc"
    },
    {
        "author": "贯休",
        "paragraphs": [
            "流浪江湖久，攀缘岁月阑。",
            "高名当世重，好句逼人寒。",
            "月苦蝉声嗄，钟清柿叶干。",
            "龙钟千万里，拟欲访师难。"
        ],
        "title": "寄栖白大师二首 一",
        "id": "add5fcf7-82bd-47c4-aba9-706a2dfce502"
    },
    {
        "author": "贯休",
        "paragraphs": [
            "苍苍龙阙晚，九陌杂香尘。",
            "方外无他事，僧中有近臣。",
            "青门玉露滴，紫阁锦霞新。",
            "莫话三峰去，浇风正荡淳。"
        ],
        "title": "寄栖白大师二首 二",
        "id": "70e0bd29-19cc-47be-9c51-656fb0cccdf6"
    },
    {
        "author": "贯休",
        "paragraphs": [
            "国之东北角，有国每朝天。",
            "海力浸不尽，夷风常宛然。",
            "山藏罗刹宅，水杂巨鼇涎。",
            "好去吴乡子，归来莫隔年。"
        ],
        "title": "送人之渤海",
        "id": "e890fa8f-ef38-4559-bf37-41f23fbb986f"
    },
    {
        "author": "贯休",
        "paragraphs": [
            "常见高人说，犹来不偶然。",
            "致身同槁木，话道出忘诠。",
            "长啸仙钟外，眠楂海月边。",
            "倘修阴姹姹，一望寄余焉。"
        ],
        "title": "寄李道士",
        "id": "3243f69c-2781-43db-94fc-80d9ff2619f2"
    },
    {
        "author": "贯休",
        "paragraphs": [
            "归客指吴国，风帆几日程。",
            "新诗陶雪字，玄发有霜茎。",
            "微月生沧海，残涛傍石城。",
            "从兹江岛意，应续子陵名。"
        ],
        "title": "秋送夏郢归钱塘",
        "id": "285410fe-e0ee-4048-8da3-ea16725ce326"
    },
    {
        "author": "贯休",
        "paragraphs": [
            "祗衲一个衲，翠微归旧岑。",
            "不知何岁月，即得到师心。",
            "迳遶千峰细，庵开乱木深。",
            "倘然云外老，他日亦相寻。"
        ],
        "title": "送僧归翠微",
        "id": "80ebb584-ba83-444f-88ae-08edaf422888"
    },
    {
        "author": "贯休",
        "paragraphs": [
            "多君坟在此，令我过悲凉。",
            "可惜为人好，刚须被数将。",
            "白云从冢出，秋草为谁荒。",
            "不觉频回首，西风满白杨。"
        ],
        "title": "经友生坟",
        "id": "6e66327a-4ad6-4149-9049-0a3a16707d17"
    },
    {
        "author": "贯休",
        "paragraphs": [
            "一减三张价，幽居少室前。",
            "岂应贫似我，不得信经年。",
            "木落多诗藁，山枯见墨烟。",
            "何时深夜坐，共话草堂禅。"
        ],
        "title": "怀洛下卢缙云",
        "id": "5c433894-b8ad-4808-b9d0-7969988a6c80"
    },
    {
        "author": "贯休",
        "paragraphs": [
            "诗业务经纶，新皆意外新。",
            "因知登第牓，不著不平人。",
            "句得孤舟月，心飞九陌尘。",
            "明年相贺日，应到曲江滨。"
        ],
        "title": "送李铏赴举",
        "id": "df6803fd-a80d-436f-8843-8805fbfacfff"
    },
    {
        "author": "贯休",
        "paragraphs": [
            "山兄心似我，岸谷亦难交。",
            "不见还相忆，来唯添寂寥。",
            "茶烟黏衲叶，云水透蘅茆。",
            "因话流年事，斯须不可抛。"
        ],
        "title": "宝禅师见访",
        "id": "fe6b97eb-7117-4ef1-948c-0e09955607a8"
    },
    {
        "author": "贯休",
        "paragraphs": [
            "逸格格难及，半先相遇稀。",
            "落花方满地，一局到斜晖。",
            "褚胤死不死，将军飞已飞。",
            "今朝慙一行，无以造玄微。"
        ],
        "title": "观碁",
        "id": "a93b2ba2-9953-44b2-bfec-d3eb0443bb92"
    },
    {
        "author": "贯休",
        "paragraphs": [
            "鸟外何须去，衣如藓亦从。",
            "但能无一事，即是住孤峰。",
            "雨歇云埋阁，月明霜洒松。",
            "师心多似我，所以访师重。"
        ],
        "title": "题一上人经阁",
        "id": "cf79bf91-0526-4cf8-b359-acfab4c88ea1"
    },
    {
        "author": "贯休",
        "paragraphs": [
            "陋巷冬将尽，东风细杂篮。",
            "解牵窗梦远，先是涧梅谙。",
            "茶癖金铛快，松香玉露含。",
            "书斋山帚撅，盘馔药花甘。",
            "雅得琴中妙，常挼脸似酣。",
            "雪消闻苦蛰，气候似宜蚕。",
            "密勿须清甲，朝归遶碧潭。",
            "丹心空拱北，新作继周南。",
            "竹杖无斑点，纱巾不著簪。",
            "大朝名益重，后进力皆覃。",
            "至理虽亡一，臣时亦说三。",
            "不知门下客，谁上晏婴骖。"
        ],
        "title": "和毛学士舍人早春",
        "id": "60ba02ca-1661-4bcc-8c0a-81f1ff06cc42"
    },
    {
        "author": "贯休",
        "paragraphs": [
            "九天宫上圣，降世共昭回。",
            "万汇须亭毓，羣仙送下来。",
            "承干当否极，庶事尽康哉。",
            "祗有羲轩比，其余不可陪。"
        ],
        "title": "寿春进祝圣七首 千载降祥",
        "id": "be4ea984-34ba-4689-b7b4-3846ca440d03"
    },
    {
        "author": "贯休",
        "paragraphs": [
            "武宿与文星，常如掌上擎。",
            "孙吴机不动，周邵事多行。",
            "旰食炉烟细，宵衣隙月明。",
            "还闻夔进曲，吹出泰阶平。"
        ],
        "title": "寿春进祝圣七首 文有武备",
        "id": "fb48b6a9-020f-4bb7-a038-8c4178f14a3d"
    },
    {
        "author": "贯休",
        "paragraphs": [
            "及霤龙鳞动，君臣道义深。",
            "万年轩后镜，一片汉高心。",
            "北狄皆输欵，南夷尽贡琛。",
            "从兹千万岁，枝叶玉森森。"
        ],
        "title": "寿春进祝圣七首 从谏如流",
        "id": "dcb629c4-f793-4628-94d7-f75c5dea1f44"
    },
    {
        "author": "贯休",
        "paragraphs": [
            "俟时兼待价，垂棘出尘埃。",
            "仄席三旌切，移山万里来。",
            "烟霞衣上落，阊阖雪中开。",
            "寿酒今朝进，无非出世才。"
        ],
        "title": "寿春进祝圣七首 搜扬草泽",
        "id": "d4b31556-2fae-40ca-9409-359c7793c986"
    },
    {
        "author": "贯休",
        "paragraphs": [
            "天将兴大蜀，有道遂君临。",
            "四塞同诸子，三边共一心。",
            "阇婆香似雪，回鹘马如林。",
            "曾读前皇传，巍巍冠古今。"
        ],
        "title": "寿春进祝圣七首 守在四夷",
        "id": "02db6361-eca2-424a-807a-0c1b7861f39e"
    },
    {
        "author": "贯休",
        "paragraphs": [
            "曈曈悬佛日，天俣动云韶。",
            "缝掖诸生集，麟洲羽客朝。",
            "非烟生玉砌，御柳吐金条。",
            "击壤翁知否，吾皇即帝尧。"
        ],
        "title": "寿春进祝圣七首 大兴三教",
        "id": "a717cfb6-f815-42d1-bd45-761be72bb35d"
    },
    {
        "author": "贯休",
        "paragraphs": [
            "声教无为日，山呼万岁声。",
            "隆隆如谷响，合合似雷鸣。",
            "翠拔为天柱，根盘倚凤城。",
            "恭唯千万岁，岁岁致升平。"
        ],
        "title": "寿春进祝圣七首 山呼万岁",
        "id": "0d543fc0-87fd-4499-b023-e7b9ec10a29a"
    },
    {
        "author": "贯休",
        "paragraphs": [
            "微凉砧满城，林下石牀平。",
            "发岂无端白，诗须出世清。",
            "邻僧同树影，砌月浸蛩声。",
            "独自更深坐，无人知此情。"
        ],
        "title": "早秋夜坐",
        "id": "7d1c3b2f-07c9-45d9-9bf7-fbc564e38a07"
    },
    {
        "author": "贯休",
        "paragraphs": [
            "夜坐还早起，寂寥多病身。",
            "神清寻梦在，香极觉花新。",
            "树露繁于雨，溪云动似人。",
            "又知何处客，轧轧转征轮。"
        ],
        "title": "早起",
        "id": "5a462560-cf31-4b31-8ee4-750840065796"
    },
    {
        "author": "贯休",
        "paragraphs": [
            "闲步不觉远，萧萧木落初。",
            "诗情抛阃阈，江影动襟裾。",
            "阁北鸿行出，霞西雨脚疎。",
            "金峰秋更好，乞取又何如。"
        ],
        "title": "秋晚野步",
        "id": "087be504-e02f-456d-9862-961c7dc55a9d"
    },
    {
        "author": "贯休",
        "paragraphs": [
            "旷望危桥上，微吟落照前。",
            "烟霞浓浸海，川岳阔连天。",
            "白鸟格不俗，孤云态可怜。",
            "终期将尔辈，归去旧江边。"
        ],
        "title": "晚望",
        "id": "b26cd082-0c0b-41cb-98a1-2a13389b22ea"
    },
    {
        "author": "贯休",
        "paragraphs": [
            "颜冉商参甲，鸾凰密勿才。",
            "帘垂仙鸟下，吟次圣人来。",
            "宝辇千官捧，宫花九色开。",
            "何时重一见，为我话蓬莱。"
        ],
        "title": "寄翰林陆学士",
        "id": "586f5ce1-3b73-4d88-8bbc-de3891ad2e48"
    },
    {
        "author": "贯休",
        "paragraphs": [
            "薝卜气雍雍，门深圣泽重。",
            "七丝奔小蟹，五字逼雕龙。",
            "药转红金鼎，茶开紫阁封。",
            "圭峰争去得，卿相日憧憧。"
        ],
        "title": "赠造微禅师院",
        "id": "3f66ede0-1e60-49d0-82d4-c007469decd1"
    },
    {
        "author": "贯休",
        "paragraphs": [
            "海上聊一望，舶帆天际飞。",
            "狂蛮莫挂甲，圣主正垂衣。",
            "风恶巨鱼出，山昏羣獠归。",
            "无人知此意，吟到月腾辉。"
        ],
        "title": "南海晚望",
        "id": "c92b7f80-2183-45e3-8b19-2209b4a9be24"
    },
    {
        "author": "贯休",
        "paragraphs": [
            "石上桂成丛，师庵在桂中。",
            "皆云习凿齿，未可扣真风。",
            "雪洗香鑪碧，霞藏瀑布红。",
            "何时甘露偈，一寄剡山东。"
        ],
        "tags": [
            "庐山"
        ],
        "title": "寄庐山大愿和尚",
        "id": "b15167ff-7ef9-43e4-879b-4e5d66447f56"
    },
    {
        "author": "贯休",
        "paragraphs": [
            "得力未得力，高吟夏又残。",
            "二毛非自出，万事到诗难。",
            "蝉见木叶落，雷将雨气寒。",
            "何妨槌琢后，更献至公看。"
        ],
        "title": "怀薛尚书兼呈东阳王使君",
        "id": "4b68df73-e583-47ce-ac8b-ff76445646f8"
    },
    {
        "author": "贯休",
        "paragraphs": [
            "泠泠瀑滴清，贯串有规程。",
            "将讽观空偈，全胜照乘明。",
            "龙神多共惜，金玉比终轻。",
            "愿在玄晖手，常资物外情。"
        ],
        "title": "上冯使君水晶数珠",
        "id": "fb0322ad-df37-4932-b240-3dbb7b36ad88"
    },
    {
        "author": "贯休",
        "paragraphs": [
            "去去楞伽子，春深道路长。",
            "鸟啼青嶂险，花落紫衣香。",
            "此去非余事，还归内道场。",
            "凭师将老倒，一向说荥阳。"
        ],
        "title": "送明觉大师兼寄郑山人",
        "id": "79e090ac-1376-4d6c-adec-6069b28da39d"
    },
    {
        "author": "贯休",
        "paragraphs": [
            "久别稀相见，深山道益孤。",
            "叶全离大朴，君尚在新吴。",
            "钟嗄声飘驿，山顽气喷湖。",
            "留诗如和得，一望寄前途。"
        ],
        "tags": [
            "庐山"
        ],
        "title": "庐山寻灵纪不遇",
        "id": "0a4e4d59-759d-4007-8025-2ab7f56716b5"
    },
    {
        "author": "贯休",
        "paragraphs": [
            "皎洁曹溪月，嵯峨七宝林。",
            "空传智药记，岂见祖禅心。",
            "信衣非苎麻，白云无知音。",
            "大哉双峰溪，万古青沈沈。"
        ],
        "title": "题曹溪祖师堂",
        "id": "3f449a6b-eb57-4303-9220-5313d7846672"
    },
    {
        "author": "贯休",
        "paragraphs": [
            "常忆将吾友，穿云过瀑西。",
            "有碑皆读彻，无处不相携。",
            "柽桂株株湿，猨猱个个啼。",
            "等闲成远别，窗月又如珪。"
        ],
        "tags": [
            "庐山"
        ],
        "title": "怀匡山道侣",
        "id": "73480f2d-300a-455f-9a5c-777d6f40f3a6"
    },
    {
        "author": "贯休",
        "paragraphs": [
            "冥搜忍饥冻，嗟尔不能休。",
            "几叹不得力，到头还白头。",
            "姓名归紫府，妻子在沧洲。",
            "又是蝉声也，如今何处游。"
        ],
        "title": "怀卢延让",
        "id": "553f082e-b6b0-4583-8296-1902d013a9ba"
    },
    {
        "author": "贯休",
        "paragraphs": [
            "幽居湖北滨，相访值残春。",
            "路远诸峰雨，时多擉鼈人。",
            "蒸花初酿酒，渔艇劣容身。",
            "莫讶频来此，伊余亦隐沦。"
        ],
        "title": "春晚访镜湖方干",
        "id": "7f1f4e41-ea61-4c6c-9d42-6c5e769d8ede"
    },
    {
        "author": "贯休",
        "paragraphs": [
            "见说相思寺，今来似有期。",
            "瘴乡终有出，天意固难欺。",
            "昼雨先花岛，秋云挂戍旗。",
            "故人多在蜀，不去更何之。"
        ],
        "title": "秋过相思寺",
        "id": "3b852117-3c03-433f-9c8e-1d3b7c9ee392"
    },
    {
        "author": "贯休",
        "paragraphs": [
            "玉节金珂响似雷，水晶宫殿步裴回。",
            "祗缘支遁谈经妙，所以许询都讲来。",
            "帝释镜中遥仰止，魔军殿上动崔巍。",
            "千重香拥龙鳞立，五种风生锦绣开。",
            "宽似大溟生日月，秀如四岳出尘埃。",
            "一条紫气随高步，九色仙花落古台。",
            "谢太傅须同八凯，姚梁公可并三台。",
            "登楼喜色禾将熟，望国诚明首不回。",
            "驾驭英雄如赤子，雌黄贤哲贡琼瑰。",
            "六条消息心常苦，一劒晶荧敌尽摧。",
            "木铎声中天降福，景星光里地无灾。",
            "百千民拥听经座，始见重天社稷才。"
        ],
        "title": "蜀王入大慈寺听讲",
        "id": "ff97bdaf-a4d5-40a5-b55b-53e233cd4beb"
    },
    {
        "author": "贯休",
        "paragraphs": [
            "天资忠孝佐金轮，香火空王有宿因。",
            "此世喜登金骨塔，前生应是育王身。",
            "封疆岁暮笙歌合，襦袴正初锦绣新。",
            "释子沾恩无以报，祗擎章句贡平津。"
        ],
        "title": "蜀王登福感寺塔三首 一",
        "id": "38257a71-72af-4dd8-8120-cee65750abf7"
    },
    {
        "author": "贯休",
        "paragraphs": [
            "似圣悲增道不穷，忧民忧国契尧聪。",
            "两髯有雪丹霄外，万里无尘一望中。",
            "南照微明连莽苍，峨嵋拥秀接崆峒。",
            "林僧岁月知何幸，还似支公见谢公。"
        ],
        "title": "蜀王登福感寺塔三首 二",
        "id": "58774bdc-c259-487e-8897-587a215626d1"
    },
    {
        "author": "贯休",
        "paragraphs": [
            "步步层层孰可陪，相轮边日照三台。",
            "喜欢烝庶皆相逐，惆怅銮舆尚未回。",
            "金铎撼风天乐近，仙花含露瑞烟开。",
            "一年一度常如此，愿见文翁百度来。"
        ],
        "title": "蜀王登福感寺塔三首 三",
        "id": "c383e645-eb47-40e1-b5e5-1471574063e5"
    },
    {
        "author": "贯休",
        "paragraphs": [
            "器琢仙珪美有余，席珍国宝比难如。",
            "衔花乳燕看调瑟，衣锦佳人侍读书。",
            "荀氏门风龙变化，谢家庭树玉扶疎。",
            "即期寰海隆平日，归佐吾皇侍玉除。"
        ],
        "title": "少监三首 一",
        "id": "7f732099-b457-4858-905d-eeda486117f3"
    },
    {
        "author": "贯休",
        "paragraphs": [
            "益友相随益自强，趋庭问礼日昭彰。",
            "袍新宫锦千人目，马骏桃花一巷香。",
            "偏爱曾颜终必及，或如韩白亦无妨。",
            "八龙三虎森如也，万古千秋瑞圣唐。"
        ],
        "title": "少监三首 二",
        "id": "91d5945e-454b-43ad-9f48-7b44430b5b12"
    },
    {
        "author": "贯休",
        "paragraphs": [
            "具体而微太少年，凤毛五色带非烟。",
            "倚天长劒看无敌，遶树号猨已应弦。",
            "接士开襟清圣熟，分题得句落花前。",
            "即应出将传家法，圣泽恩波浩浩然。"
        ],
        "title": "少监三首 三",
        "id": "7e859272-53c0-4bd2-814f-9e5551983999"
    },
    {
        "author": "贯休",
        "paragraphs": [
            "六七年来到豫章，旧游知己半凋伤。",
            "春风还有花千树，往事都如梦一场。",
            "无限丘墟侵郭路，几多台榭浸湖光。",
            "祗应唯有西山色，依旧崔巍上寺墙。"
        ],
        "title": "再到钟陵作",
        "id": "fc53e776-58ad-4b45-99d6-1798cade7a04"
    },
    {
        "author": "贯休",
        "paragraphs": [
            "泪不曾垂此日垂，山前弟妹冢离离。",
            "年长于吾未得力，家贫抛尔去多时。",
            "鸿冲□□霜中断，蕙杂黄蒿冢上衰。",
            "恩爱苦情抛未得，不堪回首步迟迟。"
        ],
        "title": "经弟妹坟",
        "id": "b5ee3dc2-2581-413e-ac6e-643033f074d5"
    },
    {
        "author": "贯休",
        "paragraphs": [
            "深隐犹为未死灰，远寻知己遇三台。",
            "如何麋鹿群中出，又见鹓鸾天上来。",
            "劒阁霞黏残雪在，锦江香甚百花开。",
            "谩期王谢来相访，不是支公出世才。"
        ],
        "title": "到蜀与郑中丞相遇",
        "id": "d85496ee-d568-44d2-a8c8-edd45f16bcca"
    },
    {
        "author": "贯休",
        "paragraphs": [
            "瓦砾文章岂有媒，两三年祗在金台。",
            "本师头白须归去，太守门清愿再来。",
            "皓皓玉霜孤鴈远，萧萧松岛片帆开。",
            "从兹林下终无事，唯祗焚香祝上台。"
        ],
        "title": "别冯使君",
        "id": "4c7c7ccf-328c-402f-b249-1e1bdd418372"
    },
    {
        "author": "贯休",
        "paragraphs": [
            "禅坐吟行谁与同，杉松共在寂寥中。",
            "碧云诗里终难到，白藕花经讲始终。",
            "水叠山层擎草疏，砧清月苦立霜风。",
            "十年勤苦今酬了，得句桐江识谢公。"
        ],
        "title": "上新定宋使君",
        "id": "86928a21-0110-4362-9446-47d22a7290e3"
    },
    {
        "author": "贯休",
        "paragraphs": [
            "失意荆枝滴泪频，陟冈何翅不知春。",
            "心中岐路平如砥，天上文章妙入神。",
            "休说宋风回鹢首，即看雷火燎龙鳞。",
            "从兹相次红霞里，留取方书与世人。"
        ],
        "title": "和李判官见新榜为兄下第",
        "id": "56f08311-ac21-4463-9892-c25b72fbeef8"
    },
    {
        "author": "贯休",
        "paragraphs": [
            "方得论心又别离，黯然江上步迟迟。",
            "不堪回首崎岖路，正是寒风皴错时。",
            "美似郄超终有日，去依刘表更何疑。",
            "前程不少南飞鴈，聊寄新诗慰所思。"
        ],
        "title": "送罗邺赴许昌辟",
        "id": "1f61dd74-db33-4bea-88a8-f8f6f1ce640d"
    },
    {
        "author": "贯休",
        "paragraphs": [
            "盐梅金鼎美调和，诗寄空林问讯多。",
            "秦客弈棋抛已久，楞严禅髓更无过。",
            "万般如幻希先觉，一丈临山且奈何。",
            "空讽平津好珠玉，不知更得及门么。"
        ],
        "title": "酬韦相公见寄",
        "id": "a3e65314-b712-4f10-9886-d9b22f0363ae"
    },
    {
        "author": "贯休",
        "paragraphs": [
            "周郎怀抱好知音，常爱山僧物外心。",
            "闭户不知芳草歇，无能唯拟住山深。",
            "感通未合三生石，骚雅欢擎九转金。",
            "但似前朝萧与蒋，老僧风雪亦相寻。"
        ],
        "title": "酬张相公见寄",
        "id": "2ba5041b-9af1-48f4-bfff-bafa8a9fccb3"
    },
    {
        "author": "贯休",
        "paragraphs": [
            "孤拙将来岂偶然，不能为漏滴青莲。",
            "一从麟笔题墙后，常祗冥心古像前。",
            "九德陶镕空有迹，六窗清净始通禅。",
            "今朝幸捧琼瑶赠，始见玄中更有玄。"
        ],
        "title": "酬王相公见赠",
        "id": "7d3ec8cc-4c6c-4b3b-9bf1-a308e25e44b5"
    },
    {
        "author": "贯休",
        "paragraphs": [
            "三界无家是出家，岂宜拊凤覩新麻。",
            "幸生白发逢今圣，曾梦青莲映玉沙。",
            "境陟名山烹锦水，睡忘东白洞平茶。",
            "喜擎绣段攀金鼎，谢朓余霞始是霞。"
        ],
        "title": "酬周相公见赠",
        "id": "fb6e48a5-51b8-4e70-ae3e-e4f916e1ce26"
    },
    {
        "author": "贯休",
        "paragraphs": [
            "崆峒老人专一一，黄梅真叟却无无。",
            "独坐松根石头上，四溟无限月轮孤。"
        ],
        "title": "道情偈三首 一",
        "id": "1dd0b5f7-7d20-430f-9c63-929fbfce0f3b"
    },
    {
        "author": "贯休",
        "paragraphs": [
            "非色非空非不空，空中真色不玲珑。",
            "可怜卢大担柴者，拾得骊珠橐籥中。"
        ],
        "title": "道情偈三首 二",
        "id": "93a1ed0f-23ff-4e61-809e-d70932a8999f"
    },
    {
        "author": "贯休",
        "paragraphs": [
            "优钵罗花万劫春，频犂田地绝纤尘。",
            "道吾道者相招好，不是香林采叶人。"
        ],
        "title": "道情偈三首 三",
        "id": "817d2135-66c1-49c6-87ee-e350e6309e6f"
    },
    {
        "author": "贯休",
        "paragraphs": [
            "柳岸花堤夕照红，风清襟袖辔璁珑。",
            "行人莫讶频回首，家在凝岚一点中。"
        ],
        "title": "马上作",
        "id": "f7b5502a-a589-4039-b865-9284dd01a693"
    },
    {
        "author": "贯休",
        "paragraphs": [
            "赤椶榈笠眉毫垂，拄楖栗杖行迟迟。",
            "时人祗施盂中饭，心似白莲那得知。"
        ],
        "title": "道中逢乞食老僧",
        "id": "5399642f-0c00-4bcd-96d7-8108ae7f9a0b"
    },
    {
        "author": "贯休",
        "paragraphs": [
            "见说武昌江上住，柏枯槐朽战时风。",
            "知师诗癖难医也，霜洒芦花明月中。"
        ],
        "title": "秋末寄武昌一公",
        "id": "c29e31f6-eb93-4bbf-a61b-9a192baf9ae0"
    },
    {
        "author": "贯休",
        "paragraphs": [
            "坠叶如花欲满沟，破篱荒井一蝉幽。",
            "亦知希骥无希者，作么令人强转头。"
        ],
        "title": "陋巷",
        "id": "e5d91570-6811-4b44-9bcc-84fd8a3e3817"
    },
    {
        "author": "贯休",
        "paragraphs": [
            "声利掀天竟不闻，草衣木食度朝昏。",
            "遥思山雪深一丈，时有仙人来打门。"
        ],
        "title": "终南僧",
        "id": "eabbb105-ed66-40ed-8d2d-c1b4b9e14c49"
    },
    {
        "author": "贯休",
        "paragraphs": [
            "家近吴王古战城，海风终日打墙声。",
            "今朝乡思浑堆积，琴上闻师大蟹行。"
        ],
        "title": "听僧弹琴",
        "id": "ad89a50f-b5b7-4342-b3e7-609eb2687613"
    },
    {
        "author": "贯休",
        "paragraphs": [
            "风恶波狂身似闲，满头霜雪背青山。",
            "相逢略问家何在，回指芦花满舍间。"
        ],
        "title": "渔者",
        "id": "0ad54d0c-1041-463d-8c8f-d3877fb1792f"
    },
    {
        "author": "贯休",
        "paragraphs": [
            "岳渎殊祥日月精，入尧金镜佐休明。",
            "衣严黻黼皇恩重，劒折芙蓉紫气横。",
            "玉甃金汤山岳峻，花藏台榭管弦清。",
            "已闻图上凌烟阁，宠渥穹窿玉不名。"
        ],
        "title": "大蜀皇帝潜龙日述圣德诗五首 一",
        "id": "b42bdc79-8105-4556-8ef6-fad6d1d7ac82"
    },
    {
        "author": "贯休",
        "paragraphs": [
            "扶持社稷似齐桓，百万雄师贵可观。",
            "神智发中真莫测，贡输天下学应难。",
            "风清鼙角□□□，□肃神龙草木寒。",
            "堪羨蜀民恒有福，太平时节一般般。"
        ],
        "title": "大蜀皇帝潜龙日述圣德诗五首 二",
        "id": "5ea2d1b3-cb59-4206-bc94-eb0ffa6f1377"
    },
    {
        "author": "贯休",
        "paragraphs": [
            "珠履三千侍玉除，宫花飘锦早莺初。",
            "虽然周孔心相似，其奈龚黄政不如。",
            "浩浩歌谣闻禁掖，重重襦袴满樵渔。",
            "若论朝野艰难日，第一之功美有余。"
        ],
        "title": "大蜀皇帝潜龙日述圣德诗五首 三",
        "id": "2a901d11-ad9f-4c89-8677-c2423625f016"
    },
    {
        "author": "贯休",
        "paragraphs": [
            "紫髯青眼代天才，韩白孙吴稍可陪。",
            "祗见赤心尧日下，岂知真气梵天来。",
            "听经瑞雪时时落，登塔天花步步开。",
            "尽祝庄椿同寿考，人间岁月岂能催。"
        ],
        "title": "大蜀皇帝潜龙日述圣德诗五首 四",
        "id": "b150e9a4-ca5e-49de-add0-95699f47b394"
    },
    {
        "author": "贯休",
        "paragraphs": [
            "丈夫勋业正干坤，麟凤龟龙尽在门。",
            "西伯最怜耕让畔，曹参空爱酒盈樽。",
            "心慈为受金仙嘱，发白缘酬玉砌恩。",
            "从此于门转高大，可怜子子与孙孙。"
        ],
        "title": "大蜀皇帝潜龙日述圣德诗五首 五",
        "id": "c8a389cf-4094-41d4-ab89-0c4d5efa24b4"
    },
    {
        "author": "贯休",
        "paragraphs": [
            "河北江东处处灾，唯闻全蜀勿尘埃。",
            "一缾一钵垂垂老，千水千山得得来。",
            "奈菀幽栖多胜景，巴歈陈贡媿非才。",
            "自慙林薮龙钟者，亦得亲登郭隗台。"
        ],
        "title": "陈情献蜀皇帝",
        "id": "1e4bb2c4-aa18-4a7e-8600-f459d9933dcf"
    },
    {
        "author": "贯休",
        "paragraphs": [
            "上玄大帝降坤维，箕尾为臣副圣期。",
            "岂比赤光盈室日，全同白象下天时。",
            "文经武纬包三古，日角龙颜遏四夷。",
            "今日降神天上会，愿将天福比须弥。"
        ],
        "title": "寿春节进大蜀皇帝五首 一",
        "id": "2bcec78a-c7c4-4d02-ab9e-0afa04f290ed"
    },
    {
        "author": "贯休",
        "paragraphs": [
            "异香滴露降纷纷，紫电环枢照禁门。",
            "先冠百王临亿兆，后称十号震干坤。",
            "羲轩之道方为道，草木沾恩始是恩。",
            "今以謏才歌睿德，犹如饮海妙难论。"
        ],
        "title": "寿春节进大蜀皇帝五首 二",
        "id": "fcf8b768-0c7a-42ad-9470-e1a5b10b55d7"
    },
    {
        "author": "贯休",
        "paragraphs": [
            "茂祉遐宣胜事幷，薰风微入舜弦清。",
            "四洲不必归王化，一统那能计圣情。",
            "合合鼓钟膏雨滴，峨峨宫阙瑞烟横。",
            "西逾昆岳东连海，谁不梯山贺圣明。"
        ],
        "title": "寿春节进大蜀皇帝五首 三",
        "id": "4288f550-33e5-4ae8-99aa-5db9976c067d"
    },
    {
        "author": "贯休",
        "paragraphs": [
            "远人玉帛尽来归，及物天慈物物肥。",
            "春力遍时皆甲拆，王言闻者尽光辉。",
            "家家锦绣香醪熟，处处笙歌乳燕飞。",
            "为报蜀皇勤祷祝，圣明天子古今稀。"
        ],
        "title": "寿春节进大蜀皇帝五首 四",
        "id": "d6fb92d5-4635-447d-b8d9-91bec5b341d0"
    },
    {
        "author": "贯休",
        "paragraphs": [
            "积劫修来似炼金，为皇为帝万灵钦。",
            "能当浊世为清世，始见君心是佛心。",
            "九野黎民耕浩浩，百蛮朝骑日骎骎。",
            "今朝献寿将何比，愿似庄椿一万寻。"
        ],
        "title": "寿春节进大蜀皇帝五首 五",
        "id": "d21a3e31-5782-409b-aea0-4f978a64de1b"
    },
    {
        "author": "贯休",
        "paragraphs": [
            "仙掌空思归未能，焚香冥目对残灯。",
            "岂知瑞雪千山合，空觉春寒半夜增。",
            "翳月素云埋粉堞，堆巢孤鹤下金绳。",
            "因思太守忧民切，吟对琼枝喜不胜。"
        ],
        "title": "对雪寄新定冯使君二首 一",
        "id": "f4bbb7b1-783a-4766-a175-baf5d41ae7bc"
    },
    {
        "author": "贯休",
        "paragraphs": [
            "政化由来通上灵，丰年祥瑞满窗明。",
            "气严坐久灯凝燄，片大更深屋作声。",
            "飘掩烟霞何处去，欹斜杉竹向帘倾。",
            "雪林中客虽无事，还有新诗半夜成。"
        ],
        "title": "对雪寄新定冯使君二首 二",
        "id": "37ad7074-b7ac-4a3d-9e06-dbdb29b4fd40"
    },
    {
        "author": "贯休",
        "paragraphs": [
            "九苞仙瑞曜垂衣，一品高标百辟师。",
            "魏相十思常自切，曹溪一句几生知。",
            "久交玉帐虽难别，须佐金轮去已迟。",
            "唯杜荆州最惆怅，柳门回首落花时。"
        ],
        "title": "送刘相公朝觐二首 一",
        "id": "d4cdbedc-53b2-48d8-ab71-3f428ee8728d"
    },
    {
        "author": "贯休",
        "paragraphs": [
            "急征祗是再登庸，生意人心万国同。",
            "燮理久征殷傅说，谭真欲过李玄通。",
            "程穿岘首春光老，马速商于曙色红。",
            "从此龙颜又应瘦，寰瀛俱荷代天功。"
        ],
        "title": "送刘相公朝觐二首 二",
        "id": "f734d6d5-611d-452a-a638-354e2555cbba"
    },
    {
        "author": "贯休",
        "paragraphs": [
            "成福僧留不拟归，猕猴菌嫩豆苗肌。",
            "那堪蚕月偏多雨，况复衢城未解围。",
            "翠拥槿篱泉乱入，云开花岛雉双飞。",
            "堪嗟大似悠悠者，祗向诗中话息机。"
        ],
        "title": "避寇游成福山院",
        "id": "ba3bf248-f778-4836-8541-71389aed9d6a"
    },
    {
        "author": "贯休",
        "paragraphs": [
            "楚水和烟海浪通，又擎杯锡去山东。",
            "道情虽拟攀孤鹤，诗业那堪至远公。",
            "梦入深云香雨滴，吟搜残雪石林空。",
            "朱门再到知何日，一片征帆万里风。"
        ],
        "title": "别李常侍",
        "id": "d85b30b5-a548-45c0-ae43-d0f1ed57cd45"
    },
    {
        "author": "贯休",
        "paragraphs": [
            "便便书腹德无邻，健笔从知又入闽。",
            "鹦鹉才须归紫禁，真珠履不称清贫。",
            "武夷山夹仙霞薄，螺女潭通海树春。",
            "从此应多好消息，莫忘江上一闲人。"
        ],
        "title": "送郑阁赴闽辟",
        "id": "71ba0446-36d4-4537-ad19-1497eff98180"
    },
    {
        "author": "贯休",
        "paragraphs": [
            "水坛柽殿地含烟，领鹤行吟积翠间。",
            "数阁凉飔终日去，满怀明月上方还。",
            "时来自有鹓鸾识，道在从如草木闲。",
            "唯羨灵溪贤太守，一麾清坐似深山。"
        ],
        "title": "寄信州张使君",
        "id": "604ec555-b453-4d51-ad01-dda96a0012ee"
    },
    {
        "author": "贯休",
        "paragraphs": [
            "暮角[含]风雨气曛，寂寥莓翠上衣巾。",
            "道情不向莺花薄，诗意自如天地春。",
            "梦入乱峰仍履雪，吟看芳草祗思人。",
            "手中孤桂月中在，来听泉声莫厌频。"
        ],
        "title": "春末寄周琏",
        "id": "99af7127-342b-4ed6-a7e5-28037397cad2"
    },
    {
        "author": "贯休",
        "paragraphs": [
            "犹来吴越尽须慙，背德违盟又信谗。",
            "宰嚭一言终杀伍，大夫七事祗须三。",
            "功成献寿歌飘雪，谁爱扁舟水似蓝。",
            "今日雄图又何在，野花香径鸟喃喃。"
        ],
        "title": "读吴越春秋",
        "id": "97bfe5b2-80fb-405a-b843-931d3bc7d632"
    },
    {
        "author": "贯休",
        "paragraphs": [
            "水蹴危梁翠拥沙，钟声微径入深花。",
            "嘴红涧鸟啼芳草，头白山僧自扞茶。",
            "松色摧残遭贼火，水声幽咽落人家。",
            "因寻古迹空惆怅，满袖香风白日斜。"
        ],
        "title": "春游灵泉寺",
        "id": "552d7977-f7c8-4c32-9291-596c7f6190b1"
    },
    {
        "author": "贯休",
        "paragraphs": [
            "小谢清高大谢才，圣君令泰此方来。",
            "一从到后常无事，铃阁公庭满绿苔。"
        ],
        "title": "归东阳临岐上杜使君七首 一",
        "id": "671383d6-8372-4465-9b59-ced99aad4d1a"
    },
    {
        "author": "贯休",
        "paragraphs": [
            "红锦帐中歌白雪，乌皮几畔抚青英。",
            "不知何物为心地，赛却澄江彻底清。"
        ],
        "title": "归东阳临岐上杜使君七首 二",
        "id": "e1c2e8c9-08fa-4b1a-9348-f976a3f13bac"
    },
    {
        "author": "贯休",
        "paragraphs": [
            "谁报田中有黑虫，一家斋戒减仙容。",
            "分忧若也皆如此，天下家家有剩舂。"
        ],
        "title": "归东阳临岐上杜使君七首 三",
        "id": "39590d50-ca69-4826-b31b-7021a509798b"
    },
    {
        "author": "贯休",
        "paragraphs": [
            "忧民心切出冲炎，禾稼如云喜气兼。",
            "林下闲人亦何幸，也随旌斾到银尖。"
        ],
        "title": "归东阳临岐上杜使君七首 四",
        "id": "9e3b7a62-8616-4d44-a738-a072f74fe6a9"
    },
    {
        "author": "贯休",
        "paragraphs": [
            "方恐狱中桃树出，忽闻枯木却生烟。",
            "褚祥为郡曾如此，却恐当时是偶然。"
        ],
        "title": "归东阳临岐上杜使君七首 五",
        "id": "9b687322-23b5-4f5f-8826-dd5766026a62"
    },
    {
        "author": "贯休",
        "paragraphs": [
            "枯骨纵横遍水湄，尽收为冢碧参差。",
            "分明为报精灵辈，好送旌旗到凤池。"
        ],
        "title": "归东阳临岐上杜使君七首 六",
        "id": "a33bb62b-4f4d-499b-af98-c0747eae5db2"
    },
    {
        "author": "贯休",
        "paragraphs": [
            "舍鲁依刘一片云，好风吹去远纤尘。",
            "犹期明月清风夜，来作西园第八人。"
        ],
        "title": "归东阳临岐上杜使君七首 七",
        "id": "c869dcf8-cf16-43a1-9e2d-e0f649463b5e"
    },
    {
        "author": "贯休",
        "paragraphs": [
            "自来自去动洪鑪，无象无私无处无。",
            "回鴈不多消气力，染花应最费工夫。",
            "溟濛便恨豪家惜，浓暖深为政笔驱。",
            "莫讶相逢只添睡，伊余心不在荣枯。"
        ],
        "title": "春",
        "id": "70eb6649-830c-491b-8286-304cf375d1e3"
    },
    {
        "author": "贯休",
        "paragraphs": [
            "四海无波八表臣，恭闻今岁礼真身。",
            "七重鏁未开今钥，五色光先入紫宸。",
            "丹凤楼台飘瑞雪，岐阳草木亚香尘。",
            "可怜优钵罗花树，三十年来一度春。"
        ],
        "title": "闻迎真身",
        "id": "e110c034-7bad-46d1-b838-25d0a4e57230"
    },
    {
        "author": "贯休",
        "paragraphs": [
            "剑刓秋水鬓梳霜，回首胡天与恨长。",
            "官竟不封右校尉，鬬曾生挟左贤王。",
            "寻班超传空垂泪，读李陵书更断肠。",
            "今日灞陵陵畔见，春风花雾共茫茫。"
        ],
        "title": "灞陵战叟",
        "id": "2fc31113-d522-415b-aac0-71743f16c0b2"
    },
    {
        "author": "贯休",
        "paragraphs": [
            "鹤骨松筋风貌殊，不言名姓绝荣枯。",
            "寻常藜杖九衢里，莫是商山一皓无。",
            "身带烟霞游汗漫，药兼神鬼在葫芦。",
            "只应张果支公辈，时复相逢醉海隅。"
        ],
        "title": "遇道者",
        "id": "c6acd38f-908a-455e-94ab-9c7a18999da6"
    },
    {
        "author": "贯休",
        "paragraphs": [
            "否极方生社稷才，唯谭帝道鄙梯媒。",
            "高吟千首精怪动，长啸一声天地开。",
            "湖上独居多草木，山前频醉过风雷。",
            "吾皇仄席求贤久，莫待征书两度来。"
        ],
        "title": "赠钟陵陈处士",
        "id": "35753cf7-66ca-4520-98be-235ba949a922"
    },
    {
        "author": "贯休",
        "paragraphs": [
            "常思东溪[庞]眉翁，是非不解两颊红。",
            "桔橰打水声嘎嘎，紫芋白薤肥濛濛。",
            "鸥鸭静游深竹里，儿孙多在好花中。",
            "千门万户皆车马，谁爱如斯太古风。"
        ],
        "title": "怀邻叟",
        "id": "3dc32f43-980e-48b2-84f5-27d4db2b3fb0"
    },
    {
        "author": "贯休",
        "paragraphs": [
            "曾亲文景上金銮，语共容城语一般。",
            "久向红霞居不出，若非清世见应难。",
            "满鑪药熟分仙尽，几局棋终看海干。",
            "略问先生真甲子，只言弟子是刘安。"
        ],
        "title": "赠轩辕先生",
        "id": "f6363771-d1dc-446c-b97b-5065a5a05433"
    },
    {
        "author": "贯休",
        "paragraphs": [
            "是是非非竟不真，桃花流水送青春。",
            "姓刘姓项今何在，争利争名愁杀人。",
            "必竟输他常寂默，只应赢得苦沈沦。",
            "深云道者相思否，归去来兮湘水滨。"
        ],
        "title": "偶作因怀山中道侣",
        "id": "43d1a1c6-5d39-4676-954c-afcd0e0f047e"
    },
    {
        "author": "贯休",
        "paragraphs": [
            "捧桂香和紫禁烟，远乡程彻巨鼇边。",
            "莫言挂席飞连夜，见说无风即数年。",
            "衣上日光真是火，岛旁鱼骨大于船。",
            "到乡必遇来王使，与作唐书寄一篇。"
        ],
        "title": "送新罗人及第归",
        "id": "757feaf5-4233-4d55-aa95-744d2a56c94b"
    },
    {
        "author": "贯休",
        "paragraphs": [
            "扶桑枝西真气奇，古人呼为师子儿。",
            "六环金锡轻摆撼，万仞雪峤空参差。",
            "枕上已无乡国梦，囊中犹挈石头碑。",
            "多慙不便随高步，正是风清无事时。"
        ],
        "title": "送新罗衲僧",
        "id": "3d3f453c-6a9d-4c62-893d-da291b4c1e70"
    },
    {
        "author": "贯休",
        "paragraphs": [
            "江上车声落日催，纷纷扰扰起红埃。",
            "更无人望青山立，空有帆冲夜色来。",
            "沙鸟似云钟外去，汀花如火雨中开。",
            "可怜潇洒鸱夷子，散发扁舟去不回。"
        ],
        "title": "春晚桐江上闲望作",
        "id": "955e7f76-91e8-414d-9925-4eddaa09e2fb"
    },
    {
        "author": "贯休",
        "paragraphs": [
            "五千言外得玄音，石屋寒栖隔雪林。",
            "多傍松风梳绿发，只烧崖药点黄金。",
            "澄潭龙气来萦砌，月冷星精下听琴。",
            "曾梦先生非此处，碧桃溪上紫烟深。"
        ],
        "title": "商山道者",
        "id": "88bace35-b989-4721-bf37-255f8a673b40"
    },
    {
        "author": "贯休",
        "paragraphs": [
            "时清道合出尘埃，清苦为诗不杖媒。",
            "今日桂枝平折得，几年春色并将来。",
            "势扶九万风初极，名到三山花正开。",
            "更有平人居蛰屋，还应为作一声雷。"
        ],
        "title": "闻许棠及第因寄桂雍",
        "id": "e2f2ce6c-0e04-4bff-a56d-a32453c6da66"
    },
    {
        "author": "贯休",
        "paragraphs": [
            "无事相关性自摅，庭前拾叶等闲书。",
            "青山万里竟不足，好竹数竿凉有余。",
            "近看老经加澹泊，欲归少室复何如。",
            "面前小沼清如镜，终养琴高赤鲤鱼。"
        ],
        "title": "瀔江秋居作",
        "id": "b8de2b80-8047-4533-94de-f08e493d446f"
    },
    {
        "author": "贯休",
        "paragraphs": [
            "清畏人知人尽知，缙云三载得宣尼。",
            "活民刀尺虽无象，出世文章岂有师。",
            "术气芝香粘瓮榼，云痕翠点满旌旗。",
            "今朝暂到金台上，颇觉心如太古时。"
        ],
        "title": "上缙云段使君",
        "id": "841762ef-596e-434e-9c6c-a6761073122a"
    },
    {
        "author": "贯休",
        "paragraphs": [
            "山花零落红与绯，汀烟濛茸江水肥。",
            "人担犂锄细雨歇，路入桑柘斜阳微。",
            "深喜东州云寇去，不知西狩何时归？清平时节何时是，转觉人心与道违。"
        ],
        "title": "春末兰谿道中作",
        "id": "744fa8c8-bf75-46c1-9963-63d7e94ba1b8"
    },
    {
        "author": "贯休",
        "paragraphs": [
            "高谈清虚即是家，何须须占好烟霞。",
            "无心于道道自得，有意向人人转赊。",
            "风触好花文锦落，砌横流水玉琴斜。",
            "但令如此还如此，谁羨前程未可涯。"
        ],
        "title": "野居偶作",
        "id": "c185ed02-a354-440e-a938-f3c04c9a5bd0"
    },
    {
        "author": "贯休",
        "paragraphs": [
            "台殿参差耸瑞烟，桂花飘雪水潺潺。",
            "莫疑远去无消息，七万余年始半年。"
        ],
        "title": "再游东林寺作五首 一",
        "id": "0dcf75a4-3924-4eae-8185-dd2d0e7cfe83"
    },
    {
        "author": "贯休",
        "paragraphs": [
            "桓玄旧辇残云湿，耶舍孤坟落照迟。",
            "有个山僧倚松睡，恐人来取白猨儿。"
        ],
        "title": "再游东林寺作五首 二",
        "id": "319369ae-aac6-4019-b076-3984878341e3"
    },
    {
        "author": "贯休",
        "paragraphs": [
            "玉像珠龛香阵横，锦霞多傍石墙生。",
            "辟蛇行者今何在，花里唯闻鸠鸟声。"
        ],
        "title": "再游东林寺作五首 三",
        "id": "98ebed5e-3909-4a64-908b-cea527a6fe27"
    },
    {
        "author": "贯休",
        "paragraphs": [
            "爱陶长官醉兀兀，送陆道士行迟迟。",
            "买酒过溪皆破戒，斯何人斯师如斯。"
        ],
        "title": "再游东林寺作五首 四",
        "id": "22a3843a-37d2-43f1-8555-2714c6b40684"
    },
    {
        "author": "贯休",
        "paragraphs": [
            "白薝卜花露滴滴，红苾刍草香濛濛。",
            "田地更无尘一点，是何人合住其中。"
        ],
        "title": "再游东林寺作五首 五",
        "id": "d43d699b-2166-40fb-8edb-a89ee8a57567"
    },
    {
        "author": "贯休",
        "paragraphs": [
            "一生只著一麻衣，道业还欺习彦威。",
            "手把新诗说山梦，石桥天柱雪霏霏。"
        ],
        "title": "题兰江言上人院二首 一",
        "id": "83059f64-45b6-4c4d-aa5b-7bef179837d7"
    },
    {
        "author": "贯休",
        "paragraphs": [
            "只是危吟坐翠层，门前岐路自崩腾。",
            "青云名士时相访，茶煮西峰瀑布冰。"
        ],
        "title": "题兰江言上人院二首 二",
        "id": "185a314c-a93c-4015-bdb4-2ec7df744c16"
    },
    {
        "author": "贯休",
        "paragraphs": [
            "噀雪喷霜满碧虚，王孙公子翫相呼。",
            "从来天匠为轮足，自是人心此夜余。",
            "静入万家危露滴，清埋众象呌鸿孤。",
            "坐来惟觉情无极，何况三湘与五湖。"
        ],
        "title": "中秋十五夜月",
        "id": "51d18a79-0381-4cf6-9b51-c73b61b2bcc9"
    },
    {
        "author": "贯休",
        "paragraphs": [
            "粉魄霜华为尔枯，鸳鸯相伴更堪图。",
            "爱来沙岛遗银屋，终作金笼养雪雏。",
            "栖宿必多清濑梦，品流还次白猨徒。",
            "今朝不觉频回首，曾伴瑶花近玉壶。"
        ],
        "title": "鹭鸶有怀",
        "id": "9c0b41c1-26f3-4792-8b61-34b1d6a29f4b"
    },
    {
        "author": "贯休",
        "paragraphs": [
            "昨来祗对汉诸侯，胜事消磨不自由。",
            "裂地鼓鼙军□急，连天烽火阵云秋。",
            "砍毛淬剑虽无数，歃血为盟不到头。",
            "谁为今朝奉明主，使君司户在隋州。"
        ],
        "title": "东阳罹乱后怀王慥使君五首 一",
        "id": "48cc69b5-d101-4406-85fc-6bc8635d19b1"
    },
    {
        "author": "贯休",
        "paragraphs": [
            "只报精兵过大河，东西南北杀人多。",
            "可怜白日浑如此，来似蝗虫争奈何。",
            "天意岂应容版乱，人心都改太凋讹。",
            "不胜惆怅还惆怅，一曲东风月胯歌。"
        ],
        "title": "东阳罹乱后怀王慥使君五首 二",
        "id": "c510d8ec-3628-4b20-8c48-7c1a81556a88"
    },
    {
        "author": "贯休",
        "paragraphs": [
            "为郡无如王使君，一家清冷似云根。",
            "货财不入崔洪口，俎豆尝闻夫子言。",
            "须发坐成三载雪，黎氓空负二天恩。",
            "不堪西望西风起，纵火昆仑谁为论。"
        ],
        "title": "东阳罹乱后怀王慥使君五首 三",
        "id": "38145034-fc16-41d1-9911-66ebc4e7e388"
    },
    {
        "author": "贯休",
        "paragraphs": [
            "魄慑魂飞骨亦销，此魂此魄亦难招。",
            "黄今白玉家家尽，绣闼雕甍处处烧。",
            "惊动干坤常黯惨，深藏山岳亦倾摇。",
            "恭闻国有英雄将，拟把何心荅圣朝。"
        ],
        "title": "东阳罹乱后怀王慥使君五首 四",
        "id": "6f54379d-e75a-4c43-b5b9-ebeeff5321a7"
    },
    {
        "author": "贯休",
        "paragraphs": [
            "不是龚黄覆育才，即须清苦远尘埃。",
            "无人与奏吾皇去，致乱唯因酷吏来。",
            "刳剥生灵为事业，巧通毫谮作梯媒。",
            "令人转忆王夫子，一片真风去不回。"
        ],
        "title": "东阳罹乱后怀王慥使君五首 五",
        "id": "ba5f771c-102b-4bb2-9cb5-5f5e69558390"
    },
    {
        "author": "贯休",
        "paragraphs": [
            "鑪爇旃檀不称贫，霏霏玉露湿禅巾。",
            "紫金地上三更月，红藕香中一病身。",
            "少室少年偏入梦，多时多事去无因。",
            "如今憔悴头成雪，空想嵯峨羨故人。"
        ],
        "title": "秋夜怀嵩少因寄洛中旧知",
        "id": "92382e59-eaa8-4f9c-b5b7-75790a1fe3a0"
    },
    {
        "author": "贯休",
        "paragraphs": [
            "一到毘陵心更劳，冷吟闲步拥云袍。",
            "岂缘思妙尘埃少，自是风清物态高。",
            "野色疎黄连楚甸，故山奇碧隔河桥。",
            "终须愚谷中安致，不是人间好羽毛。"
        ],
        "title": "避地毘陵寒月上孙徽使君兼寄东阳王使君三首 一",
        "id": "8ab56be7-54bf-4efe-a025-01a42ab67c64"
    },
    {
        "author": "贯休",
        "paragraphs": [
            "常忆双溪八咏前，讲诗论道接清贤。",
            "文欺白凤真难及，药撚红蕖岂偶然。",
            "花湿瑞烟粘玉磬，帘垂幽鸟啄苔钱。",
            "自怜不是悠悠者，吟嚼真风二十年。"
        ],
        "title": "避地毘陵寒月上孙徽使君兼寄东阳王使君三首 二",
        "id": "daec1866-f2ca-41f1-abf5-d23b024c1eab"
    },
    {
        "author": "贯休",
        "paragraphs": [
            "□雷车雨滴阶声，寂寞焚香独闭扃。",
            "锦绣文章无路达，袴襦歌咏隔墙听。",
            "松声冷浸茶轩碧，苔点狂吞纳线青。",
            "唯有孤高江太守，不忘病客在禅灵。"
        ],
        "title": "避地毘陵寒月上孙徽使君兼寄东阳王使君三首 三",
        "id": "af51bc11-f7b7-401b-8136-c936d2180264"
    },
    {
        "author": "贯休",
        "paragraphs": [
            "山东山色胜诸山，谢守清高不可攀。",
            "薄俗尽于言下泰，苦心唯到醉中闲。",
            "香凝锦帐抄书后，月转棠阴送客还。",
            "野客霑恩归未得，萧萧霜叶满柴关。"
        ],
        "title": "秋末寄上桐江冯使君",
        "id": "ad76517b-cf80-42f1-8ead-bee4e6feda65"
    },
    {
        "author": "贯休",
        "paragraphs": [
            "击鼓求亡益是非，木中生火更何为。",
            "吾师别是醍醐昧，不是知心人不知。"
        ],
        "title": "禅师",
        "id": "f48698d0-cbf7-40cd-8f1f-7470b9e1e08d"
    },
    {
        "author": "贯休",
        "paragraphs": [
            "花岛相逢满袖云，藉花论道过金巾。",
            "腾腾又入仙山去，只恐是青城丈人。"
        ],
        "title": "道士",
        "id": "c203d62d-b1c5-40c1-bc15-c13ab2b9308a"
    },
    {
        "author": "贯休",
        "paragraphs": [
            "至境心为造化功，一枝青竹四弦风。",
            "寥寥双耳更深后，如在缑山明月中。"
        ],
        "title": "风琴",
        "id": "b0714809-e500-4946-821b-eb57b43c3006"
    },
    {
        "author": "贯休",
        "paragraphs": [
            "蚁踏金苞四五株，洞庭山上味何殊。",
            "不缘松树称君子，肯便甘人唤木奴。"
        ],
        "tags": [
            "洞庭湖"
        ],
        "title": "庭橘",
        "id": "651dcc84-03cf-4e51-b2cb-cecc0f3f51cc"
    },
    {
        "author": "贯休",
        "paragraphs": [
            "蝶醉蜂痴一簇香，绣葩红蔕堕残芳。",
            "因嗟好德人难得，公子王孙尽断肠。"
        ],
        "title": "落花",
        "id": "9ceb9287-a08a-4b28-9efd-8144f3032cb6"
    },
    {
        "author": "贯休",
        "paragraphs": [
            "将比鹭鸶还恐屈，始思残雪不如多。",
            "清风相引去更远，皎洁孤高奈尔何。"
        ],
        "title": "孤云",
        "id": "f3f141a2-c586-44c2-a485-ea0c6f4a330d"
    },
    {
        "author": "贯休",
        "paragraphs": [
            "河薄星疎雪月孤，松枝清气入肌肤。",
            "因知好句胜金玉，心极神劳特地无。"
        ],
        "title": "苦吟",
        "id": "57d7c976-9e10-477d-9e34-9bab3d6532e0"
    },
    {
        "author": "贯休",
        "paragraphs": [
            "鬼气苍黄棘叶红，昔时人血此时风。",
            "相怜极目无疆地，曾落将军一阵中。"
        ],
        "title": "古战处",
        "id": "4faef17f-ed0f-4954-80b7-0c16d7012965"
    },
    {
        "author": "贯休",
        "paragraphs": [
            "蝉声引出石中蛩，寂寞门扃叶数重。",
            "谁道思山心不切，等闲尽出两三峰。"
        ],
        "title": "偶然作",
        "id": "0593420f-6783-49a0-979f-f6f9fa4210a7"
    },
    {
        "author": "贯休",
        "paragraphs": [
            "银地无尘金菊开，紫梨红枣堕莓苔。",
            "一泓秋水一轮月，今夜故人来不来。"
        ],
        "title": "招友人宿",
        "id": "abbb5449-dddd-4ec7-890d-d22180728505"
    },
    {
        "author": "贯休",
        "paragraphs": [
            "休话諠譁事事难，山翁只合住深山。",
            "数声清磬是非外，一个闲人天地间。",
            "绿圃空阶云冉冉，异禽灵草水潺潺。",
            "无人与向羣儒说，巖桂枝高亦好扳。"
        ],
        "title": "山居诗二十四首 一",
        "id": "b39981e5-3d2a-4aed-9f01-a4e3dd28fc84"
    },
    {
        "author": "贯休",
        "paragraphs": [
            "难是言休即便休，清吟孤作碧溪头。",
            "三间茆屋无人到，十里松阴独自游。",
            "明月清风宗炳社，夕阳秋色庾公楼。",
            "修心未到无心地，万种千般逐水流。"
        ],
        "title": "山居诗二十四首 二",
        "id": "d2e57b57-2500-4e95-8375-e6c585c62ba5"
    },
    {
        "author": "贯休",
        "paragraphs": [
            "好鸟声长睡眼开，好茶擎乳坐莓苔。",
            "不闻荣辱成番尽，只见熊罴作队来。",
            "诗里从前欺白雪，道情终遣似婴孩。",
            "由来此事知音少，不是真风去不回。"
        ],
        "title": "山居诗二十四首 三",
        "id": "a917cddc-8152-4b2c-b30f-e44d1ed449d6"
    },
    {
        "author": "贯休",
        "paragraphs": [
            "万境忘机是道华，碧芙蓉里日空斜。",
            "幽深有径通仙窟，寂寞无人落异花。",
            "掣电浮云真好喻，如龙似凤不须夸。",
            "君看江上英雄冢，只有松根与柏槎。"
        ],
        "title": "山居诗二十四首 四",
        "id": "5bb2b579-c51c-411f-be6a-199f45909911"
    },
    {
        "author": "贯休",
        "paragraphs": [
            "鞭后从他素发兼，涌清奔碧冷侵帘。",
            "高奇章句无人爱，澹泊身心举世嫌。",
            "白石桥高吟不足，红霞影暖卧无厌。",
            "居山别有非山意，莫错将予比宋纤。"
        ],
        "title": "山居诗二十四首 五",
        "id": "e2764600-4f3e-492b-9625-8103910621e2"
    },
    {
        "author": "贯休",
        "paragraphs": [
            "鸟外尘中四十秋，亦曾高挹汉诸侯。",
            "如斯标致虽清拙，大丈夫儿合自由。",
            "紫术黄菁苗蕺蕺，锦囊香麝语啾啾。",
            "终须心到曹溪叟，千岁槠根雪满头。"
        ],
        "title": "山居诗二十四首 六",
        "id": "522f216f-0be5-40b7-b1d8-7030d5ced7d1"
    },
    {
        "author": "贯休",
        "paragraphs": [
            "慵甚嵇康竟不回，何妨方寸似寒灰。",
            "山精日作儿童出，仙者时将玉器来。",
            "筠帚埽花惊睡鹿，地垆烧树带枯苔。",
            "不行朝市多时也，许史金张安在哉。"
        ],
        "title": "山居诗二十四首 七",
        "id": "ea7cee7e-95fa-43cd-81ff-72e3fac82df4"
    },
    {
        "author": "贯休",
        "paragraphs": [
            "心心心不住希夷，石屋巉巖鬓发垂。",
            "养竹不除当路笋，爱松留得碍人枝。",
            "焚香开卷霞生砌，卷箔冥心月在池。",
            "多少故人头尽白，不知今日又何之。"
        ],
        "title": "山居诗二十四首 八",
        "id": "524102ae-bf44-4be2-ac4b-e9d877fe91a3"
    },
    {
        "author": "贯休",
        "paragraphs": [
            "龙藏琅函遍九垓，霜钟金鼓振琼台。",
            "堪嗟一句无人得，遂使吾师特地来。",
            "无角铁牛眠少室，生儿石女老黄梅。",
            "令人转忆庞居士，天上人间不可陪。"
        ],
        "title": "山居诗二十四首 九",
        "id": "324eeb50-2980-430b-9e43-79cc55568963"
    },
    {
        "author": "贯休",
        "paragraphs": [
            "五岳烟霞连不断，三山洞穴去应通。",
            "石窗欹枕疎疎雨，水碓无人浩浩风。",
            "童子念经深竹里，猕猴拾蝨夕阳中。",
            "因思往事抛心力，六七年来楚水东。"
        ],
        "title": "山居诗二十四首 十",
        "id": "89221d02-759e-4155-b38f-bc5c12483aaa"
    },
    {
        "author": "贯休",
        "paragraphs": [
            "尘埃中更有埃尘，时复双眉十为颦。",
            "赖有年光飞似箭，是何心地亦称人。",
            "回贤参孝时时说，蜂虿狼贪日日新。",
            "天意刚容此徒在，不堪惆怅不堪陈。"
        ],
        "title": "山居诗二十四首 十一",
        "id": "4e9cb47d-1e85-481c-9d2a-81b36eb2fd7b"
    },
    {
        "author": "贯休",
        "paragraphs": [
            "翠窦烟巖画不成，桂华瀑沫杂芳馨。",
            "拨霞扫雪和云母，掘石移松得茯苓。",
            "好鸟傍花窥玉磬，嫩苔和水没金缾。",
            "从他人说从他笑，地覆天翻也只宁。"
        ],
        "title": "山居诗二十四首 十二",
        "id": "687ea415-b382-4fef-a2c4-e9eddf033aa4"
    },
    {
        "author": "贯休",
        "paragraphs": [
            "腾腾兀兀步迟迟，兆朕消磨只自知。",
            "龙猛金膏虽未作，孙登土窟且相宜。",
            "薜萝山帔偏能𫃷，橡栗年粮亦且支。",
            "已得真人好消息，人间天上更无疑。"
        ],
        "title": "山居诗二十四首 十三",
        "id": "6cc5f04b-8d45-4041-8336-68ef9105b6e5"
    },
    {
        "author": "贯休",
        "paragraphs": [
            "岚嫩风轻似碧纱，雪楼金像隔烟霞。",
            "葛苞玉粉生香垅，菌簇银钉满净楂。",
            "举世只知嗟逝水，无人微解悟空花。",
            "可怜扰扰尘埃里，双鬓如银事似麻。"
        ],
        "title": "山居诗二十四首 十四",
        "id": "c05f6f71-75a8-4205-9696-638f053e1183"
    },
    {
        "author": "贯休",
        "paragraphs": [
            "千巖万壑路倾欹，杉桧濛濛独掩扉。",
            "斸药童穿溪𥕕去，采花蜂冒晓烟归。",
            "闲行放意寻流水，静坐支颐到落晖。",
            "长忆南泉好言语，如斯痴钝者还稀。"
        ],
        "title": "山居诗二十四首 十五",
        "id": "d623364d-e154-411f-8f17-5588cfb18bab"
    },
    {
        "author": "贯休",
        "paragraphs": [
            "一庵冥目在穹冥，菌枕松牀藓阵青。",
            "乳鹿暗行柽径雪，瀑泉微溅石楼经。",
            "闲行不觉过天井，长啸深能动岳灵。",
            "应恐无人知此意，非凡非圣独醒醒。"
        ],
        "title": "山居诗二十四首 十六",
        "id": "c7cd52e2-8188-4b4a-a1f4-10a431f24238"
    },
    {
        "author": "贯休",
        "paragraphs": [
            "慵刻芙蓉传永漏，休夸丽藻鄙汤休。",
            "且为小囤盛红粟，别有珍禽胜白鸥。",
            "拾栗远寻深涧底，弄猨多在小峯头。",
            "不能更出尘中也，百炼刚为绕指柔。"
        ],
        "title": "山居诗二十四首 十七",
        "id": "649346a9-a04a-439c-bd99-3e77fa032007"
    },
    {
        "author": "贯休",
        "paragraphs": [
            "业薪心火日烧煎，浪死虚生自古然。",
            "陆氏称龙终妄矣，汉家得鹿更空焉。",
            "白衣居士深深说，青眼胡僧远远传。",
            "刚地无人知此意，不堪惆怅落花前。"
        ],
        "title": "山居诗二十四首 十八",
        "id": "0032e555-ef03-45c5-94c8-dcb4a81bfe09"
    },
    {
        "author": "贯休",
        "paragraphs": [
            "露滴红兰玉满畦，闲拖象屣到峯西。",
            "但令心似莲花洁，何必身将槁木齐。",
            "古壍细烟红树老，半岩残雪白猨啼。",
            "虽然不是桃源洞，春至桃花亦满蹊。"
        ],
        "title": "山居诗二十四首 十九",
        "id": "56e8845b-da91-4de1-b849-633d568f10e7"
    },
    {
        "author": "贯休",
        "paragraphs": [
            "自休自已自安排，常愿居山事偶谐。",
            "僧采树衣临绝壑，狖争山果落空阶。",
            "闲担茶器缘青障，静衲禅袍坐绿崖。",
            "虚作新诗反招隐，出来多与此心乖。"
        ],
        "title": "山居诗二十四首 二十",
        "id": "9542ad78-4178-4d89-beed-e844338927a0"
    },
    {
        "author": "贯休",
        "paragraphs": [
            "石罏金鼎红蕖嫩，香阁茶棚绿巘齐。",
            "坞烧崩腾奔涧鼠，岩花狼籍鬬山鸡。",
            "蒙庄环外知音少，阮籍途穷旨趣低。",
            "应有世人来觅我，水重山叠几层迷。"
        ],
        "title": "山居诗二十四首 二十一",
        "id": "2832230e-2df2-4911-aa1c-b938e552a97e"
    },
    {
        "author": "贯休",
        "paragraphs": [
            "自古浮华能几几，逝波终日去滔滔。",
            "汉王废苑生秋草，吴主荒宫入夜涛。",
            "满屋黄金机不息，一头白发气犹高。",
            "岂知知足金仙子，霞外天香满毳袍。"
        ],
        "title": "山居诗二十四首 二十二",
        "id": "940bd761-57ad-458e-a1c3-efd9a61dd32b"
    },
    {
        "author": "贯休",
        "paragraphs": [
            "如愚何止直如弦，只合深藏碧嶂前。",
            "但见山中常有雪，不知世上是何年。",
            "野人爱向庵前笑，赤玃频来袖畔眠。",
            "只有逍遥好知己，何须更问洞中天。"
        ],
        "title": "山居诗二十四首 二十三",
        "id": "d1139583-ba1f-4800-bb7b-8ce53c077dee"
    },
    {
        "author": "贯休",
        "paragraphs": [
            "支公放鹤情相似，范泰论交趣不同。",
            "有念尽为烦恼相，无私方称水晶宫。",
            "香焚薝卜诸峯晓，珠掐金刚万境空。",
            "若买山资言不及，恒河沙劫用无穷。"
        ],
        "title": "山居诗二十四首 二十四",
        "id": "07aa0959-baeb-4482-a39d-1673882accea"
    },
    {
        "author": "贯休",
        "paragraphs": [
            "天目西峯古坏坛，坛边相别雪漫漫。",
            "如今四十余年也，还共当时恰一般。"
        ],
        "title": "再逢虚中道士三首 一",
        "id": "d0bdb9ce-ff21-40e6-beb9-8d91dd99b65c"
    },
    {
        "author": "贯休",
        "paragraphs": [
            "囊里灵龟小似钱，道伊年与我同年。",
            "壶中长挈天相逐，何处升天更有天。"
        ],
        "title": "再逢虚中道士三首 二",
        "id": "9d21f30c-04c2-466e-acc1-128ee5af716c"
    },
    {
        "author": "贯休",
        "paragraphs": [
            "吾道将君道且殊，君须全似老君须。",
            "寻常有语争堪信，爱说蟠桃似瓮麤。"
        ],
        "title": "再逢虚中道士三首 三",
        "id": "e3789544-e970-496b-b085-a1f979da7f80"
    },
    {
        "author": "贯休",
        "paragraphs": [
            "一领彤弓下赤墀，惟将清净作藩篱。",
            "马卿山岳金相似，张绪风情柳不如。",
            "心染烟霞新句出，笔驱奸蠹宿根隳。",
            "鄱阳黎庶还堪羨，头有重天足有牦。"
        ],
        "title": "上卢使君二首 一",
        "id": "315e3e1e-5cff-4764-b34e-88b989b60706"
    },
    {
        "author": "贯休",
        "paragraphs": [
            "司马迁文亚圣人，三头九陌碾香尘。",
            "尽传棣萼麟兼凤，终作昌朝甫与申。",
            "楼耸娇歌疎雨过，风含和气满城春。",
            "因知寰海升平去，又见高宗梦里人。"
        ],
        "title": "上卢使君二首 二",
        "id": "cbd411ee-7154-4fb9-b6bf-4a4cb03b00db"
    },
    {
        "author": "贯休",
        "paragraphs": [
            "拥翠扪萝山屐轻，飘飖红斾在青冥。",
            "仙科朱绂言非贵，溪鸟林泉癖爱听。",
            "古桂林边棋局湿，白云堆里茗烟青。",
            "因思庐岳弥天客，手把金书倚石屏。"
        ],
        "title": "陪冯使君游六首 登干霄亭",
        "id": "8fec40be-623a-4f2c-960f-7ca2976265e8"
    },
    {
        "author": "贯休",
        "paragraphs": [
            "珂珮喧喧满路岐，乱泉声里扣禅扉。",
            "对花语合希夷境，坐石苔黏黻黼衣。",
            "鸟啄古杉云冉冉，风吹清磬露霏霏。",
            "惠巖亦有孤峯在，只恋繙经未得归。"
        ],
        "title": "陪冯使君游六首 游灵泉院",
        "id": "364e597c-adf1-41f5-aa10-f3a8249b1c82"
    },
    {
        "author": "贯休",
        "paragraphs": [
            "誉自馨香道自怡，相思岭上却无机。",
            "荒蕖叶覆深霞在，片石人吟一鸟飞。",
            "何处风砧传古曲，谁家冢树挂斜晖。",
            "因思往事真堪笑，鹤背渔竿未是归。"
        ],
        "title": "陪冯使君游六首 过相思岭",
        "id": "3e19ff8f-b0c8-4b67-8cf7-adcfea1770ed"
    },
    {
        "author": "贯休",
        "paragraphs": [
            "临水登山兴自奇，锦沙墩上最多时。",
            "虽云发白孤峯好，其奈名清圣主知。",
            "草媚莲塘资逸步，云生松壑有新诗。",
            "翛然别是神仙趣，岂羨东山妓乐随。"
        ],
        "title": "陪冯使君游六首 锦沙墩",
        "id": "e0807c5b-ae76-4dba-9b13-a10bf22234ff"
    },
    {
        "author": "贯休",
        "paragraphs": [
            "境静江清无事时，红旌画鹢动渔矶。",
            "心期只是行春去，日暮还应待鹤归。",
            "风破绮霞山寺出，人歌白雪岛花飞。",
            "自怜亦在仙舟上，玉浪翻翻溅草衣。"
        ],
        "title": "陪冯使君游六首 钓罾潭",
        "id": "fc173248-bc42-4c25-9a2b-ccf0fc0e24f9"
    },
    {
        "author": "贯休",
        "paragraphs": [
            "涧香霞影遶楼台，卷箔凭阑耳目开。",
            "况从旌旗近鸾凤，可怜谈笑出尘埃。",
            "火云不入长松径，露茗何须白玉杯。",
            "谁道迎仙仙不至，今朝还有谢公来。"
        ],
        "title": "陪冯使君游六首 迎仙阁",
        "id": "4bbe4e98-ee3e-4e1f-a428-a4e2ccbddf78"
    },
    {
        "author": "贯休",
        "paragraphs": [
            "一片丹心合万灵，应时甘雨带龙腥。",
            "驱尘煞烧连穷□，□电冲霓满窅冥。",
            "处处已知仓廪溢，家家皆歇管弦听。",
            "应须蚤勒南山石，黄霸清风满内庭。"
        ],
        "title": "贺雨上王使君二首 一",
        "id": "2409a641-89b0-4bc7-b055-f44ec862d0b7"
    },
    {
        "author": "贯休",
        "paragraphs": [
            "由来天赞德唯馨，朋祷心期事尽行。",
            "玄妙久闻谈佛母，感通今日见神明。",
            "破除秋热飘萧尽，还似春时散漫倾。",
            "他日为霖亦如此，诸生无不沐经营。"
        ],
        "title": "贺雨上王使君二首 二",
        "id": "91ca652b-c1af-4896-9f42-6715bb6ad7d0"
    },
    {
        "author": "贯休",
        "paragraphs": [
            "緜緜远念近来多，喜鹊随函到绿萝。",
            "虽匪二贤曾入洛，忽惊六义减沈疴。",
            "童扳邻杏隳墙瓦，燕啄花泥落砌莎。",
            "好更因人寄消息，沃州归去已蹉跎。"
        ],
        "title": "感怀寄卢给事二首 一",
        "id": "abd241df-4d58-4f19-ac44-67a32fb03e5a"
    },
    {
        "author": "贯休",
        "paragraphs": [
            "常忆团圆绣像前，东归经乱独生全。",
            "孤峯已住六七处，万事无成三十年。",
            "每想苑墙危逼路，更思钵塔晓凌烟。",
            "如今憔悴荆枝尽，一讽来书一怆然。"
        ],
        "title": "感怀寄卢给事二首 二",
        "id": "3053742a-97b1-4121-950b-5e65420c0091"
    },
    {
        "author": "贯休",
        "paragraphs": [
            "三衢蜂虿陷城池，八咏龙韬整武貔。",
            "才谕危亡书半幅，便思父母泪双垂。",
            "戈收甲束投仁境，汗浃魂飘拜虎旗。",
            "死地再生知德重，精兵连譀觉山移。",
            "人和美叶祯祥出，阵善深为典教推。",
            "仗信输诚方始是，执俘折馘欲何为。",
            "清威严令无纤𡏖，长路深山不拾遗。",
            "七邑恩波歌浩渺，一方云物自鲜奇。",
            "天文仰视同诸掌，劒术无前更数谁。",
            "战马闲眠汀草远，秋鼙干揭岳霞隳。",
            "义为土地精灵伏，仁作金汤铁石卑。",
            "龚遂刘宽同煦妪，张飞关羽太驱驰。",
            "笙歌席上偏怜客，刀劒林中亦念诗。",
            "縠渚美为长饮水，金山高作受降碑。",
            "时犹草草秋方尽，陈是堂堂孰敢窥。",
            "宠渥岂唯分节钺，勋庸须勒上钟彝。",
            "神资天赞谁堪比，名遂功成自不知。",
            "卷箔倚阑云欲雪，拥罏倾榼酒如饴。",
            "扶尧社稷常忧老，到郭汾阳亦未迟。",
            "释子沾恩无以报，只将葑菲贺阶墀。"
        ],
        "title": "贺郑使君",
        "id": "e282b6db-9dff-4f40-bd98-0b97d81fdfad"
    },
    {
        "author": "贯休",
        "paragraphs": [
            "刺婺廉闽动帝台，唯将清净作梯媒。",
            "绿沈枪卓妖星落，白玉壶澄苦雾开。",
            "仁爱久悬溪上月，恩光又发领头梅。",
            "天资刘邵龚黄笔，神助韩彭卫霍才。",
            "古驿劒江分掩映，画旗花舫下喧豗。",
            "凤麟帟幕芙蓉坼，洞壑清威霹雳来。",
            "礼乐封疆添礼乐，尘埃时节勿尘埃。",
            "荔支花下驱千骑，薝葡林中礼万回。",
            "视事蛮奴磨玉砚，邀宾海月射金杯。",
            "讴歌合合千门乐，鼙角雄雄一阁雷。",
            "君父恩深头早白，子孙荣袭日难陪。",
            "东阳缁素如何好，空向生祠祝上台。"
        ],
        "title": "送郑使君",
        "id": "2823dfe3-4a12-47f1-bcc4-d295a66e0c4b"
    },
    {
        "author": "贯休",
        "paragraphs": [
            "分尽君忧一不遗，凤书征入万民悲。",
            "风云终日如相逐，雨露前程即可知。",
            "画舸还盛江革石，秋山又看谢安棋。",
            "谈谐尽是经邦术，头角由来出世姿。",
            "天地事须归橐籥，文章谁得到罘罳。",
            "扣舷傍岛清吟健，问俗看渔晚泊迟。",
            "霞影满江摇枕簟，鸟行和月下涟漪。",
            "周秦汉魏书书在，麟凤龟龙步步随。",
            "金殿恩波将浩浩，圭峯意绪谩孜孜。",
            "郡中条令春常在，境外謌谣美更奇。",
            "道者药罏留要妙，林僧禅偈寄相思。",
            "王杨卢骆真何者，房杜萧张更是谁。",
            "应念衢民千万户，家家皆置一生祠。"
        ],
        "title": "赠杨公杜之舅",
        "id": "96876542-ffa7-4bfa-8eab-aaa2f6aa4ca1"
    },
    {
        "author": "贯休",
        "paragraphs": [
            "兹地曾栖菩萨僧，旃檀楼殿瀑崩腾。",
            "因知境胜终难到，问著人来悉不曾。",
            "斜谷暗藏千载雪，薄岚常翳一龛灯。",
            "多慙不及当时海，又下嵯峨一万层。"
        ],
        "title": "游金华山禅院",
        "id": "36ccc72c-ccaa-4cea-9113-6766fabc8094"
    },
    {
        "author": "贯休",
        "paragraphs": [
            "常忆苏耽好羽仪，信安山观住多时。",
            "不知玉质双栖处，两个仙人是阿谁。"
        ],
        "title": "寄郑道士二首 一",
        "id": "e7831490-30bc-4ca7-a01a-18c32f92c280"
    },
    {
        "author": "贯休",
        "paragraphs": [
            "谁带金轮髻里珠，何妨相逐去清都。",
            "旧山大有闲田地，五色香茆有子无。"
        ],
        "title": "寄郑道士二首 二",
        "id": "daaf0474-5d00-4df4-afac-9620183b3215"
    },
    {
        "author": "贯休",
        "paragraphs": [
            "秀眉青目树花衣，一钵随缘智不知。",
            "佛与轮王嫌不作，世间刚有个痴儿。"
        ],
        "title": "送少年禅师二首 一",
        "id": "13b1b26e-21d7-47a4-a90a-1c050ce5f705"
    },
    {
        "author": "贯休",
        "paragraphs": [
            "万水千山一鹤飞，岂愁游子暮何之。",
            "古今此著无人会，王积新输更不疑。"
        ],
        "title": "送少年禅师二首 二",
        "id": "4568800d-6951-4c00-a1fc-98a9c28f4c5d"
    },
    {
        "author": "贯休",
        "paragraphs": [
            "秋水莲花三四枝，我来慷慨步迟迟。",
            "不决浮云斩邪佞，真成龙去拟何为。"
        ],
        "title": "古劒池",
        "id": "4b249508-0611-4674-86bb-7ea073dabd98"
    },
    {
        "author": "贯休",
        "paragraphs": [
            "高碑说尔孝应难，弹指端思白浪间。",
            "堪叹行人不回首，前山应是苎萝山。"
        ],
        "title": "曹娥碑",
        "id": "bead3a53-0606-4b5e-827a-35daa5f40fa8"
    },
    {
        "author": "贯休",
        "paragraphs": [
            "昏王亡国岂堪陈，只见明诚不见身。",
            "想得先生也知自，欲将留与后来人。"
        ],
        "title": "比干传",
        "id": "a1fcc4c3-a0c9-41f5-bb28-889e9ab1aa29"
    },
    {
        "author": "贯休",
        "paragraphs": [
            "鸟啼花笑煖纷纷，路入青云白石门。",
            "君到前头好看好，老僧或恐是茆君。"
        ],
        "title": "送人游茆山",
        "id": "c9474027-c994-4c16-a569-e1ecbcea2769"
    },
    {
        "author": "贯休",
        "paragraphs": [
            "咽雨哀风更不停，春光于尔岂无情。",
            "宜须唤得谢豹出，方始年年无此声。"
        ],
        "title": "闻杜宇",
        "id": "b67d1517-f383-45b5-bfe4-3867ef9d26b4"
    },
    {
        "author": "贯休",
        "paragraphs": [
            "三会单于满阁风，五行无忒月朦胧。",
            "如何十万家休戚，只在呜呜咽咽中。"
        ],
        "title": "听晓角",
        "id": "2eefe0f8-ef53-45d1-9bf4-43935fd784f9"
    },
    {
        "author": "贯休",
        "paragraphs": [
            "珠殿香軿倚翠棱，寒栖吾道寄孙登。",
            "岂应肘后终无分，见说仙中亦有僧。",
            "云敛石泉飞险窦，月明山鼠下枯藤。",
            "还如华顶清谈夜，因有新诗寄郑弘。"
        ],
        "title": "宿赤松山观题道人水阁兼寄郡守",
        "id": "d9aa6ac4-66cc-4d19-9a12-061b8580c342"
    },
    {
        "author": "贯休",
        "paragraphs": [
            "一到凉泉未拟归，迸珠喷玉落阶[墀]。",
            "几多僧祗因泉在，无限松如泼墨为。",
            "云堑含香啼鸟细，茗瓯擎乳落花迟。",
            "青山看著不可上，多病多慵争奈伊。"
        ],
        "title": "春游凉泉寺",
        "id": "bef28a93-ce6b-4710-859f-b00747c763a2"
    },
    {
        "author": "贯休",
        "paragraphs": [
            "夫差昏暗霸图倾，千古凄凉地不灵。",
            "妖艳恩余宫露浊，忠臣心苦海山青。",
            "萧条陵陇侵寒水，彷彿楼台出杳冥。",
            "此是前车况非远，六朝何更不惺惺。"
        ],
        "title": "经吴宫",
        "id": "ff0a8bd0-7d58-4239-b835-867b5c0f235c"
    },
    {
        "author": "贯休",
        "paragraphs": [
            "得罪唯惊恩未酬，夷陵山谁称闲游。",
            "人知八凯须当国，猨到三声不用愁。",
            "花落扁舟香冉冉，草侵公署雨脩脩。",
            "因人好寄新诗好，不独江东有沃州。"
        ],
        "title": "送薛侍郎贬峡州司马",
        "id": "7c9ec1bf-b9a9-4f1b-a95e-e6990821b1d6"
    },
    {
        "author": "贯休",
        "paragraphs": [
            "一宿兰堂接上才，白云归去几裴回。",
            "黛青峯朵孤吟后，雪白猨儿必寄来。",
            "帘卷茶烟萦堕叶，月明棋子落深苔。",
            "明朝江上空回首，始觉清风不可陪。"
        ],
        "tags": [
            "庐山"
        ],
        "title": "将入匡山宿韩判官宅",
        "id": "d54aba44-4de7-4479-9938-44fe131616c1"
    },
    {
        "author": "贯休",
        "paragraphs": [
            "文章国器尽琅玕，朝骑骎骎岁欲残。",
            "彩笔祗宜天上用，绣衣偏称雪中看。",
            "休惊断鴈离三楚，渐入祥烟下七槃。",
            "翰苑旧知凭与说，紫金轮畔寄书难。"
        ],
        "title": "送郑侍郎骞赴阙",
        "id": "d01b6b15-b0bd-437f-b3c5-90b87ff65d79"
    },
    {
        "author": "贯休",
        "paragraphs": [
            "一别旌旗已一年，二林真子劝安禅。",
            "常思双戟华堂里，还似孤峯峭壁前。",
            "步出林泉多吉梦，帆侵分野入祥烟。",
            "自怜酷似随阳鴈，霜打风飘到日边。"
        ],
        "title": "上卢使君",
        "id": "a350cc5e-3f0d-4a6a-b55e-113886e8fe32"
    },
    {
        "author": "贯休",
        "paragraphs": [
            "一听玄音下竹亭，却思窗雪与囊萤。",
            "祗将清净酬恩德，敢信文章有性灵。",
            "梦历山牀闻鹤语，吟思海月上沙汀。",
            "不堪回首沧江上，万仞庐峯在杳冥。"
        ],
        "tags": [
            "庐山"
        ],
        "title": "寄匡山大愿和尚",
        "id": "3c5033b1-2b3b-499e-8fcd-a0a86220d2e7"
    },
    {
        "author": "贯休",
        "paragraphs": [
            "雨气濛濛草满庭，式微吟剧更谁听。",
            "诗逢匠化唯贪住，日觉恩深不易铭。",
            "心苦祗应消鬓黑，梦游频入倚天青。",
            "从兹还似归回首，唯祝台星与福星。"
        ],
        "title": "别卢使君归东阳二首 一",
        "id": "cbff8bb7-1890-4df0-9e9c-ef9169544c04"
    },
    {
        "author": "贯休",
        "paragraphs": [
            "家在严陵钓渚旁，细涟嘉树拂窗凉。",
            "难医林薮烟霞癖，又出芝兰父母乡。",
            "孤帆好风千里煖，深花黄鸟一声长。",
            "终期金鼎调羹日，再近尼丘日月光。"
        ],
        "title": "别卢使君归东阳二首 二",
        "id": "1ea3444e-8165-4907-9795-02e0f601fb28"
    },
    {
        "author": "贯休",
        "paragraphs": [
            "溪木萧条一凭阑，玉霜飞后浪花寒。",
            "钓鱼船上风烟暝，古木林中砧杵干。",
            "至竟道心方始是，空耽山色亦无端。",
            "谁如太守分忧外，时把西经尽日看。"
        ],
        "title": "溪寺水阁闲眺因寄宋使君",
        "id": "4f58e728-9449-48f3-b276-a2b123235bf6"
    },
    {
        "author": "贯休",
        "paragraphs": [
            "喜继于悲锦水东，还乡仙骑却寻嵩。",
            "再烧良玉尧云动，方报深恩绛帐空。",
            "远道灵[輀]春欲尽，乱山羸马恨无穷。",
            "他年必立吾君侧，好把书绅荅至公。"
        ],
        "title": "春送赵文观送故合州座主神榇归洛",
        "id": "1f7ba2c9-3692-4cb7-9814-804ba910666d"
    },
    {
        "author": "贯休",
        "paragraphs": [
            "雪压千峯横枕上，穷困虽多还激壮。",
            "看师逸蹟两相宜，高适歌行李白诗。",
            "海上惊驱山猛烧，吹断狂烟著沙草。",
            "江楼曾见落星石，几回试发将军砲。",
            "别有寒雕掠绝壁，提上玄猨更生力。",
            "又见吴中磨角来，舞槊盘刀初触击。",
            "好文天子挥宸翰，御制本多推玉案。",
            "晨开水殿教题壁，题罢紫衣亲宠锡。",
            "僧家爱诗自拘束，僧家爱画亦局促。",
            "唯师草圣艺偏高，一掬山泉心便足。"
        ],
        "title": "{巩/言}光大师草书歌",
        "id": "ca1d5eb2-46e6-48a4-90b3-58e5e064e98d"
    },
    {
        "author": "贯休",
        "paragraphs": [
            "我见苏州昆山佛殿中，金城柱上有二龙。",
            "老僧相传道是僧繇手，寻常入海共龙鬬。",
            "又闻蜀国玉局观有孙遇蹟，蟠屈身长八十尺。",
            "游人争看不敢近，头覻寒泉万丈碧。"
        ],
        "title": "题成都玉局观孙位画龙",
        "id": "41002bdd-8178-4a0c-855a-04893a35a6ae"
    },
    {
        "author": "贯休",
        "paragraphs": [
            "峨峨非劒阁，有树不堪攀。",
            "佛手遮不得，人心似等闲。",
            "周王应未雪，白起作何颜。",
            "尽日空弹指，茫茫尘世间。"
        ],
        "title": "观地狱图",
        "id": "b0e33ac1-1d66-4f21-965d-6fd48693fee2"
    },
    {
        "author": "贯休",
        "paragraphs": [
            "任官征战后，度日寄闲身。",
            "封卷还高客，飞书问野人。",
            "废田教种谷，生路遣寻薪。",
            "若起柴桑兴，无先漉酒巾。"
        ],
        "title": "赠雷卿张明府",
        "id": "d604def2-02ce-45b6-99c2-9f8f0e1a7651"
    },
    {
        "author": "贯休",
        "paragraphs": [
            "贵逼人来不自由，龙骧凤翥势难收。",
            "满堂花醉三千客，一劒霜寒十四州。",
            "鼓角揭天嘉气冷，风涛动地海山秋。",
            "东南永作金天柱，谁羨当时万户侯。"
        ],
        "tags": [
            "写人",
            "赞美",
            "写人诗"
        ],
        "title": "献钱尚父",
        "id": "c39edcf7-7ab6-46a8-9bb0-ef3b5a628753"
    },
    {
        "author": "贯休",
        "paragraphs": [
            "德符唐德瑞通天，曾叱谗谀玉座前。",
            "千袭彩衣宫锦薄，数牀御札主恩偏。",
            "出师暂放张良箸，得罪惟撑范蠡船。",
            "未报君恩终必报，不妨金地礼青莲。"
        ],
        "title": "绣州张相公见访",
        "id": "c76f37f1-efad-4125-aa0a-a0da55b293ec"
    },
    {
        "author": "贯休",
        "paragraphs": [
            "宅成天下借图看，始笑平生眼力悭。",
            "地占百湾多是水，楼无一面不当山。",
            "荷深似入苕溪路，石怪疑行鴈荡间。",
            "只恐中原方鼎沸，天心未遣主人闲。"
        ],
        "title": "题某公宅",
        "id": "1206a6b8-5634-4094-81a7-32a0caf50a83"
    },
    {
        "author": "贯休",
        "paragraphs": [
            "人言海觉老宗师，隐绝层巅世莫知。",
            "青草不生行道迹，白云常护坐禅扉。",
            "六环金锡飞来后，一派银河泻落时。",
            "借问大心能济物，龙门风雹卷天池。"
        ],
        "title": "海觉禅师山院",
        "id": "ca22768e-68f7-49f6-9d79-8510fbde9b7f"
    },
    {
        "author": "贯休",
        "paragraphs": [
            "清河逝水大悤悤，东观无人失至公。",
            "天上君恩三载隔，鉴中鸾影一时空。",
            "坟生苦雾苍茫外，门掩寒云寂寞中。",
            "惆怅斯人又如此，一声蛮笛满江风。"
        ],
        "title": "悼张道古",
        "id": "86db44bb-e795-46ea-93c8-1639f9d38bcb"
    },
    {
        "author": "贯休",
        "paragraphs": [
            "霜月夜裴回，楼中羌笛催。",
            "晓风吹不尽，江上落残梅。"
        ],
        "title": "月夕",
        "id": "b14b868b-a12f-40f7-a9f9-40d3b976e7e6"
    },
    {
        "author": "贯休",
        "paragraphs": [
            "夜雨山草湿，爽籁杂枯木。",
            "闲吟笁仙偈，清绝过于玉。"
        ],
        "title": "夜雨",
        "id": "250caca0-1923-45da-af7c-b6e30bafe065"
    },
    {
        "author": "贯休",
        "paragraphs": [
            "落日碧江静，莲唱清且闲。",
            "更寻花发处，借月过前湾。"
        ],
        "title": "晚望",
        "id": "84290a47-4e78-4463-a1a5-59124b398cd7"
    },
    {
        "author": "贯休",
        "paragraphs": [
            "昨夜楚钟鸣，飞霜下楚城。",
            "定知迁客鬓，先向鉴中生。"
        ],
        "title": "早霜寄蔡大",
        "id": "841abb9e-9d47-4d1b-ab12-e12faaaedb60"
    },
    {
        "author": "贯休",
        "paragraphs": [
            "剔皮刺血诚何苦，为写灵山九会文。",
            "十指沥干终七轴，后来求法更无君。"
        ],
        "title": "赠写经僧楚云",
        "id": "34bd8a4d-e3b7-4da1-abbb-8fefa4256a05"
    },
    {
        "author": "贯休",
        "paragraphs": [
            "锦溪光里耸楼台，师院高凌积翠开。",
            "深竹杪闻残磐尽，一茶中见数帆来。",
            "焚香只是看新律，幽步犹疑损绿苔。",
            "莫讶题诗又东去，石房清冷在天台。"
        ],
        "title": "寄题诠律师院",
        "id": "577c4ebf-a237-43c8-ace3-0f32a8418607"
    },
    {
        "author": "贯休",
        "paragraphs": [
            "负局高风不可陪，玉霄峯北置楼台。",
            "注参同契未将出，寻楖栗僧多宿来。",
            "飕槭松风山枣落，闲关溪鸟术花开。",
            "终须肘后相传好，莫便乘鸾去不回。"
        ],
        "title": "寄天台叶道士",
        "id": "1ff4ac11-4a8f-4ad9-977e-d7deb6127bd1"
    },
    {
        "author": "贯休",
        "paragraphs": [
            "藓浓苔湿冷层层，珍重先生独去登。",
            "气养三田传未得，药非八石许还曾。",
            "云根应狎玉斧子，月迳多寻银地僧。",
            "太守苦留终不住，可怜江上去腾腾。"
        ],
        "title": "送道友归天台",
        "id": "4a502043-8347-4426-9f2f-d9ecce39a62e"
    },
    {
        "author": "贯休",
        "paragraphs": [
            "高步南山南，高歌北山北。",
            "数载买柑橙，山资近又足。"
        ],
        "title": "陶种柑橙令山童买之",
        "id": "3b99d516-4282-45fd-9abd-5ebbdbe1e8df"
    },
    {
        "author": "贯休",
        "paragraphs": [
            "蜀魄关关花雨深，送师冲雨到江浔。",
            "不能更折江头柳，自有青青松柏心。"
        ],
        "tags": [
            "送别",
            "春天",
            "写景"
        ],
        "title": "春送僧",
        "id": "0ae9b7d7-62ef-460a-a241-bdc13382c555"
    },
    {
        "author": "贯休",
        "paragraphs": [
            "薝卜花红径草青，雪肤冰骨步轻轻。",
            "今朝暂到焚香处，只恐牀前有蝨声。"
        ],
        "title": "律师",
        "id": "b9880c4d-e0a5-485c-8b1f-3c3553d38006"
    },
    {
        "author": "贯休",
        "paragraphs": [
            "赤旃檀塔六七级，白菡萏花三四枝。",
            "禅客相逢只弹指，此心能有几人知。"
        ],
        "title": "书石壁禅居屋壁",
        "id": "9e5d341d-73a5-4352-81b9-49dc9673e9b3"
    },
    {
        "author": "贯休",
        "paragraphs": [
            "今日再三难更识，谶辞唯道待钱来。",
            "鴈荡经行云漠漠，龙湫宴坐雨濛濛。",
            "刻成筝柱鴈相挨。",
            "黄昏风雨黑如磐，别我不知何处去。",
            "郭尚父休夸塞北，裴中令莫说淮西。",
            "万计交人买，华轩保惜深。",
            "如何忠为主，至竟不封侯。",
            "但看千骑去，知有几人归。",
            "一生不蓄买田钱，华屋何心亦偶然。",
            "客至多逢僧在坐，钓归惟许鹤随船。",
            "家为买琴添旧价，厨因养鹤减晨炊。",
            "黏粉为题栖凤竹，带香因洗落花泉。"
        ],
        "title": "句",
        "id": "82945f4b-9b24-4610-a96a-b61fb9bf0c4a"
    },
    {
        "author": "齐己",
        "paragraphs": [
            "沙泉带草堂，纸帐卷空牀。",
            "静是真消息，吟非俗肺肠。",
            "园林坐清影，梅杏嚼红香。",
            "谁住原西寺，钟声送夕阳。"
        ],
        "title": "夏日草堂作",
        "id": "d56305d8-52ec-43b1-bb8f-d31eabfd0185"
    },
    {
        "author": "齐己",
        "paragraphs": [
            "贺监旧山川，空来近百年。",
            "闻君与琴鹤，终日在渔船。",
            "岛露深秋石，湖澄半夜天。",
            "云门几回去，题徧好林泉。"
        ],
        "title": "寄镜湖方干处士",
        "id": "bbc775ba-d10c-4bc5-80bd-44e37559a24d"
    },
    {
        "author": "齐己",
        "paragraphs": [
            "比说归耕钓，迢迢向海涯。",
            "春寒游子路，村晚主人家。",
            "□□□□□，□山绿过茶。",
            "重寻旧邻里，菱藕正开花。"
        ],
        "title": "送人归吴",
        "id": "07ad9594-0b2f-4dbf-9e0a-15b78b3175c8"
    },
    {
        "author": "齐己",
        "paragraphs": [
            "避地依真境，安闲似旧溪。",
            "干戈百里外，泉石乱峰西。",
            "草瑞香难歇，松灵盖尽低。",
            "寻应报休马，瓶锡向南携。"
        ],
        "title": "赠仰上人",
        "id": "44dcf956-3bba-47c6-82e2-bbd2aa3dee77"
    },
    {
        "author": "齐己",
        "paragraphs": [
            "百虫声里坐，夜色共冥冥。",
            "远忆诸峰顶，曾栖此性灵。",
            "月华澄有象，诗思在无形。",
            "彻曙都忘寝，虚牕日照经。"
        ],
        "title": "夜坐",
        "id": "b56350fa-e151-41c0-95e0-255f150fce02"
    },
    {
        "author": "齐己",
        "paragraphs": [
            "野僧教种法，苒苒出蓬蒿。",
            "百岁催人老，千年待尔高。",
            "静宜兼竹石，幽合近猨猱。",
            "他日成阴后，秋风吹海涛。"
        ],
        "title": "新栽松",
        "id": "089af8ba-1989-4556-8c4a-bfad31509fee"
    },
    {
        "author": "齐己",
        "paragraphs": [
            "早晚逐兹来，闲门日为开。",
            "乱蛩鸣白草，残菊藉苍苔。",
            "困卧谁惊起，闲行自欲回。",
            "何时此携手，吾子本多才。"
        ],
        "title": "期友人",
        "id": "3437e6d0-4bc3-436e-a3bd-01819bd789dd"
    },
    {
        "author": "齐己",
        "paragraphs": [
            "个是仙家事，何人合用心。",
            "几时终一局，万木老千岑。",
            "有路如飞出，无机似陆沈。",
            "樵夫可能解，也此废光阴。"
        ],
        "title": "和郑谷郎中看棋",
        "id": "63a24942-856d-4cb0-8cff-9cf8ffd413be"
    },
    {
        "author": "齐己",
        "paragraphs": [
            "愤愤呕谗书，无人诵子虚。",
            "伤心天祐末，搔首懿宗初。",
            "海树青丛短，湖山翠点疎。",
            "秋涛看足否，罗刹石边居。"
        ],
        "title": "寄钱塘罗给事",
        "id": "fdc10952-f0bf-4d70-959a-34ae4379c98d"
    },
    {
        "author": "齐己",
        "paragraphs": [
            "白发久慵簪，常闻病亦吟。",
            "瘦应成鹤骨，闲想似禅心。",
            "上国杨花乱，沧洲荻笋深。",
            "不堪思翠巘，西望独沾襟。"
        ],
        "title": "戊辰岁湘中寄郑谷郎中",
        "id": "93a1791f-1127-44f0-bad8-4f18ea9f999f"
    },
    {
        "author": "齐己",
        "paragraphs": [
            "造化安能保，山川凿欲翻。",
            "精华销地底，珠玉聚侯门。",
            "始作骄奢本，终为祸乱根。",
            "亡家与亡国，云此更何言。"
        ],
        "title": "寓言",
        "id": "e619aaab-2603-43fc-a3a5-2e222a37abe0"
    },
    {
        "author": "齐己",
        "paragraphs": [
            "折槛意何如，平安信不虚。",
            "近来焚谏草，深去觅山居。",
            "□□□□□，□□□□余。",
            "分明知在处，难寄乱离书。"
        ],
        "title": "寄王振拾遗",
        "id": "e187a5bb-1427-43ed-8813-02fe5f7528db"
    },
    {
        "author": "齐己",
        "paragraphs": [
            "先生居处所，野烧几为灰。",
            "若有吟魂在，应随夜魄回。",
            "地宁销志气，天忍罪清才。",
            "古木霜风晚，江禽共宿来。"
        ],
        "title": "经贾岛旧居",
        "id": "71f16b34-f83a-4089-8b40-68a5da849811"
    },
    {
        "author": "齐己",
        "paragraphs": [
            "槐柳野桥边，行尘暗马前。",
            "秋风来汉地，客路入胡天。",
            "鴈聚河流浊，羊羣碛草膻。",
            "那堪陇头宿，乡梦逐潺湲。"
        ],
        "tags": [
            "送别",
            "边塞"
        ],
        "title": "送人游塞",
        "id": "b6b781b8-b71c-466e-8110-000e9973f48e"
    },
    {
        "author": "齐己",
        "paragraphs": [
            "千株含露态，何处照人红？风暖仙源里，春和水国中。",
            "流莺应见落，舞蜨未知空。",
            "拟欲求图画，枝枝带竹丛。"
        ],
        "title": "桃花",
        "id": "22293a4c-c4c3-4010-9948-a5c1ea760360"
    },
    {
        "author": "齐己",
        "paragraphs": [
            "何处人惊起，飞来过草堂。",
            "丹心劳避弋，万里念随阳。",
            "影断风天月，声孤荻岸霜。",
            "明年趁春去，江上别鸳鸯。"
        ],
        "title": "闻鴈",
        "id": "62a5d50e-5aa3-43b9-a7cb-4572d868c088"
    },
    {
        "author": "齐己",
        "paragraphs": [
            "南国多山水，君游兴可知。",
            "船中江上景，晚泊早行时。",
            "子美遗魂地，藏真旧墨池。",
            "经过几销日，荒草里寻碑。"
        ],
        "title": "送人游南",
        "id": "98e44f41-26bd-49f9-9e41-49910bf7953e"
    },
    {
        "author": "齐己",
        "paragraphs": [
            "旧隐终牵梦，春残结束归。",
            "溪山无伴过，风雨有花飞。",
            "片石留题字，孤潭照浣衣。",
            "邻僧喜相接，埽迳与开扉。"
        ],
        "title": "送益公归旧居",
        "id": "69f3b4c5-9dd4-4e45-aaab-98566f58d8f0"
    },
    {
        "author": "齐己",
        "paragraphs": [
            "永夜不欲睡，虚堂闭复开。",
            "却离灯影去，待得月光来。",
            "落叶逢巢住，飞萤值我回。",
            "天明拂经案，一炷白檀灰。"
        ],
        "title": "不睡",
        "id": "2ec65acb-a2e6-4881-a6a3-41e47d8e4d95"
    },
    {
        "author": "齐己",
        "paragraphs": [
            "夜雨洗河汉，诗怀觉有灵。",
            "篱声新蟋蟀，草影老蜻蜓。",
            "静引闲机发，凉吹远思醒。",
            "逍遥向谁说，时注漆园经。"
        ],
        "title": "新秋雨后",
        "id": "0c5ac245-b8c6-4795-884b-5202a69f4395"
    },
    {
        "author": "齐己",
        "paragraphs": [
            "百发百中□，□□□□年。",
            "丹枝如计分，一箭的无偏。",
            "文物兵销国，关河雪霁天。",
            "都人看春牓，韩字在谁前。"
        ],
        "title": "送刘蜕秀才赴举",
        "id": "387efba8-9b97-4768-95cb-f07d8280a5da"
    },
    {
        "author": "齐己",
        "paragraphs": [
            "岚光叠杳冥，晓翠湿窗明。",
            "欲起游方去，重来绕塔行。",
            "乱云开鸟道，羣木发秋声。",
            "曾约诸徒弟，香灯尽此生。"
        ],
        "title": "留题仰山大师塔院",
        "id": "b8c4f85d-2248-4731-84ed-00a5a5cf804b"
    },
    {
        "author": "齐己",
        "paragraphs": [
            "小谏才埋玉，星郎亦逝川。",
            "国由多聚盗，天似不容贤。",
            "兵火焚诗草，江流涨墓田。",
            "长安已涂炭，追想更凄然。"
        ],
        "title": "乱中闻郑谷吴延保下世",
        "id": "652c3575-2ca8-4931-b0db-c4057eff07c8"
    },
    {
        "author": "齐己",
        "paragraphs": [
            "八月江行好，风帆日夜飘。",
            "烟霞经北固，禾黍过南朝。",
            "社客无宗炳，诗家有鲍昭。",
            "莫因贤相请，不返旧山椒。"
        ],
        "title": "送东林寺睦公往吴国",
        "id": "2011e0a5-5b95-4c21-9a43-97c243e169d2"
    },
    {
        "author": "齐己",
        "paragraphs": [
            "夜久谁同坐，炉寒鼎亦澄。",
            "乱松飘雨雪，一室掩香灯。",
            "白发添新岁，清吟减旧朋。",
            "明朝待晴旭，池上看春冰。"
        ],
        "title": "除夜",
        "id": "08296017-2fa9-4227-9fa5-850ad4db1833"
    },
    {
        "author": "齐己",
        "paragraphs": [
            "谁喜老闲身，春山起送君。",
            "欲凭莲社信，转入洞庭云。",
            "道路长无阻，干戈渐不闻。",
            "秋来向何处，相忆鴈成羣。"
        ],
        "tags": [
            "洞庭湖"
        ],
        "title": "送祕上人",
        "id": "121489aa-4a00-4dea-89eb-5516530db8dd"
    },
    {
        "author": "齐己",
        "paragraphs": [
            "去岁来寻我，留题在藓痕。",
            "又因风雪夜，重宿古松门。",
            "玉有疑休泣，诗无主且言。",
            "明朝此相送，披褐入桃源。"
        ],
        "title": "寓居岳麓谢进士沈彬再访",
        "id": "0f2f7eda-d888-4c0d-9494-967e08ed3ea3"
    },
    {
        "author": "齐己",
        "paragraphs": [
            "松门堆复积，埋石亦埋莎。",
            "为瑞还难得，居贫莫厌多。",
            "听怜终夜落，吟惜一年过。",
            "谁在江楼望，漫漫堕绿波。"
        ],
        "title": "对雪",
        "id": "c75267e1-beaa-44fb-81e8-98da18107f3a"
    },
    {
        "author": "齐己",
        "paragraphs": [
            "兵火销邻境，龙沙有去人。",
            "江潭牵兴远，风物入题新。",
            "雪湛将残腊，霞明向早春。",
            "郡侯开宴处，桃李照歌尘。"
        ],
        "title": "和岷公送李评事往宜春",
        "id": "eb0a53de-28f1-4e0e-8d99-ac257ff10ff2"
    },
    {
        "author": "齐己",
        "paragraphs": [
            "老忆游方日，天涯锡独摇。",
            "凌晨从北固，冲雪向南朝。",
            "鬓发泉边剃，香灯树下烧。",
            "双峰诸道友，夏满有书招。"
        ],
        "title": "送僧",
        "id": "cab60911-500a-49ec-9f37-1889b03ebdec"
    },
    {
        "author": "齐己",
        "paragraphs": [
            "路出荆门远，行行日欲西。",
            "草枯蛮冢乱，山断汉江低。",
            "野店丛蒿短，烟村簇树齐。",
            "翻思故林去，在处有猨啼。"
        ],
        "title": "过荆门",
        "id": "419b83aa-b19f-4f6e-bad8-e4a345b4c748"
    },
    {
        "author": "齐己",
        "paragraphs": [
            "谩道诗名出，何曾著苦吟。",
            "忽来还有意，已过即无心。",
            "夏月山长往，霜天寺独寻。",
            "故人怜拙朴，时复寄空林。"
        ],
        "title": "山中荅人",
        "id": "4d8b285b-6ca2-4e35-ac95-5fbd66b6238c"
    },
    {
        "author": "齐己",
        "paragraphs": [
            "鬓霜垂七十，江国久辞官。",
            "满箧新风雅，何人旧岁寒。",
            "闲居当野水，幽鸟宿渔竿。",
            "终欲相寻去，兵戈时转难。"
        ],
        "title": "赠卢明府闲居",
        "id": "88c8ec99-8d0c-4c2e-8735-5f7651ab7072"
    },
    {
        "author": "齐己",
        "paragraphs": [
            "不放生纤草，从教徧绿苔。",
            "还防长者至，未著牡丹栽。",
            "蛱蝶空飞过，鹡鸰时下来。",
            "南邻折芳子，到此寂寥回。"
        ],
        "title": "幽庭",
        "id": "61447f61-c0d4-47c4-ac26-1644ba239fd5"
    },
    {
        "author": "齐己",
        "paragraphs": [
            "吾子此归宁，风烟是旧经。",
            "无穷芳草色，何处故山青？偶泊鸣蝉岛，难眠好月汀。",
            "殷勤问安外，湘岸采诗灵。"
        ],
        "title": "送休师归长沙宁觐",
        "id": "a3262a25-fa6e-480c-b9e3-09e21358c1ba"
    },
    {
        "author": "齐己",
        "paragraphs": [
            "莲峰映敷水，嵩岳压伊河。",
            "两处思归久，前贤隐去多。",
            "闲身应绝迹，在世幸无他。",
            "会向红霞峤，僧龛对薜萝。"
        ],
        "title": "将游嵩华行次荆渚",
        "id": "07fd4fb1-ae0a-42e6-8d74-23a07217c46e"
    },
    {
        "author": "齐己",
        "paragraphs": [
            "远思极何处，南楼烟水长。",
            "秋风过鸿鴈，游子在潇湘。",
            "海面云生白，天涯堕晚光。",
            "徘徊古堤上，曾此赠垂杨。"
        ],
        "title": "远思",
        "id": "a21b4ce5-902b-4668-aa27-d28892a8aaa2"
    },
    {
        "author": "齐己",
        "paragraphs": [
            "不见二三子，悠然吴楚间。",
            "尽应生白发，几个在青山。",
            "□□□□□，□□莫放闲。",
            "君闻国风否，千秋咏关关。"
        ],
        "title": "寄勉二三子",
        "id": "2e270394-f4da-4491-b01a-213d4f2b57a1"
    },
    {
        "author": "齐己",
        "paragraphs": [
            "津亭虽极望，未称本心闲。",
            "白有三江水，青无一点山。",
            "新鸿喧夕浦，远櫂聚空湾。",
            "终遂归匡社，孤帆即此还。"
        ],
        "title": "渚宫江亭寓目",
        "id": "3d52dbae-43b9-45c3-adf6-0254bdbc7f4d"
    },
    {
        "author": "齐己",
        "paragraphs": [
            "何处背繁红，迷芳到槛重。",
            "分飞还独出，成队偶相逢。",
            "远害终防雀，争先不避蜂。",
            "桃蹊牵往复，兰径引相从。",
            "翠裛丹心冷，香凝粉翅浓。",
            "可寻穿树影，难觅宿花踪。",
            "日晚来仍急，春残舞未慵。",
            "西风旧池馆，犹得采芙蓉。"
        ],
        "title": "蝴蝶",
        "id": "8b3b2817-a0d7-4afc-aa67-c88a6e8ead55"
    },
    {
        "author": "齐己",
        "paragraphs": [
            "羨子去东周，行行非旅游。",
            "烟霄有兄弟，事业尽曹刘。",
            "洛水清奔夏，嵩云白入秋。",
            "来年遂鹏化，一举上瀛洲。"
        ],
        "title": "送刘秀才往东洛",
        "id": "ba3d0f58-a3e6-4985-8f8c-415e07bc59c0"
    },
    {
        "author": "齐己",
        "paragraphs": [
            "旧溪千万竿，风雨夜珊珊。",
            "白首来江国，黄金买岁寒。",
            "乍移伤粉节，终遶著朱栏。",
            "会得承春力，新抽锦箨看。"
        ],
        "title": "移竹",
        "id": "8c141ef3-f5b2-4382-b66a-d2724528f618"
    },
    {
        "author": "齐己",
        "paragraphs": [
            "角角类关关，春晴锦羽干。",
            "文呈五色异，瑞入九苞难。",
            "暮宿红兰暖，朝飞绿野寒。",
            "山梁从行者，错解仲尼叹。"
        ],
        "title": "雉",
        "id": "7891348a-8f0d-4d17-968c-78fa45a724ab"
    },
    {
        "author": "齐己",
        "paragraphs": [
            "不得先生信，空怀汗漫秋。",
            "月华离鹤背，日影上鼇头。",
            "欲学孤云去，其如重骨留。",
            "槎程在何处，人世屡荒丘。"
        ],
        "title": "怀轩辕先生",
        "id": "f263415a-363d-4b13-8abb-72952bbbfb52"
    },
    {
        "author": "齐己",
        "paragraphs": [
            "展转复展转，所思安可论。",
            "夜凉难就枕，月好重开门。",
            "霜杀百草尽，蛩归四壁根。",
            "生来苦章句，早遇至公言。"
        ],
        "title": "永夜感怀寄郑谷郎中",
        "id": "50c91c7f-2ccd-44fa-939c-cb466c201378"
    },
    {
        "author": "齐己",
        "paragraphs": [
            "未得凌云价，何慙所买真。",
            "自知桃李世，有爱岁寒人。",
            "瑟瑟初离涧，青青未识尘。",
            "宁同买花者，贵逐片时春。"
        ],
        "title": "卖松者",
        "id": "07f88174-575a-4b67-b695-47ab2052791e"
    },
    {
        "author": "齐己",
        "paragraphs": [
            "九土尽荒墟，干戈杀害余。",
            "更须忧去国，未可守贫居。",
            "康泰终来在，编联莫破除。",
            "他年遇知己，无耻报襜褕。"
        ],
        "title": "丙寅岁寄潘归仁",
        "id": "e3fb6171-5605-4094-90d1-9be740851bf4"
    },
    {
        "author": "齐己",
        "paragraphs": [
            "石屋晚烟生，松窗铁碾声。",
            "因留来客试，共说寄僧名。",
            "味击诗魔乱，香搜睡思轻。",
            "春风霅川上，忆傍绿丛行。"
        ],
        "title": "尝茶",
        "id": "eced4d25-e7f5-4fcc-b147-f015978e7844"
    },
    {
        "author": "齐己",
        "paragraphs": [
            "暖景照悠悠，遮空势渐稠。",
            "乍如飞雪远，未似落花休。",
            "万带都门外，千株渭水头。",
            "纷纭知近夏，销歇恐成秋。",
            "软著朝簪去，狂随别骑游。",
            "斾冲离馆驿，莺扑绕宫楼。",
            "江国晴愁对，池塘晚见浮。",
            "虚窗萦笔雅，深院藉苔幽。",
            "静堕王孙酒，繁黏客子裘。",
            "咏吟何洁白，根本属风流。",
            "向日还轻举，因风更自由。",
            "不堪思汴岸，千里到扬州。"
        ],
        "title": "杨花",
        "id": "d662dbbb-8328-4253-83b9-fd5a5112e556"
    },
    {
        "author": "齐己",
        "paragraphs": [
            "万物患有象，不能逃大明。",
            "始随残魄灭，又逐晓光生。",
            "曲直宁相隐，洪纤必自呈。",
            "还如至公世，洞鉴是非情。"
        ],
        "title": "咏影",
        "id": "737cbc0b-05ce-43c2-bd8b-81672ec782f8"
    },
    {
        "author": "齐己",
        "paragraphs": [
            "南归乘客櫂，道路免崎岖。",
            "江上经时节，船中听鹧鸪。",
            "春容含众岫，雨气泛平芜。",
            "落日停舟望，王维未有图。"
        ],
        "title": "南归舟中二首 一",
        "id": "631c2be7-61c4-4114-9ea8-d9aaf7debc88"
    },
    {
        "author": "齐己",
        "paragraphs": [
            "长江春气寒，客况櫂声闲。",
            "夜泊诸村雨，程回数郡山。",
            "桑根垂断岸，浪沫聚空湾。",
            "已去邻园近，随缘是暂还。"
        ],
        "tags": [
            "长江"
        ],
        "title": "南归舟中二首 二",
        "id": "daaf6ed2-12c0-4fd7-ac88-9d33271666fb"
    },
    {
        "author": "齐己",
        "paragraphs": [
            "天涯即爱州，谪去莫多愁。",
            "若似承恩好，何如傍主休。",
            "瘴昏铜柱黑，草赤火山秋。",
            "应想尧阴下，当时獬豸头。"
        ],
        "title": "送迁客",
        "id": "7dbbe7b3-77bc-400c-b6aa-3b60281b1da9"
    },
    {
        "author": "齐己",
        "paragraphs": [
            "高房占境幽，讲退即冥搜。",
            "欠鹤同支遁，多诗似惠休。",
            "缾澄孤井浪，案白小窗秋。",
            "莫道归山字，朝贤日献酬。"
        ],
        "title": "题中上人院",
        "id": "acfebc9f-3e72-4ff2-8ecb-f7945e84df2e"
    },
    {
        "author": "齐己",
        "paragraphs": [
            "无况来江岛，逢君话滞留。",
            "生缘同一国，相识共他州。",
            "竹影斜青藓，茶香在白瓯。",
            "犹怜心道合，多事亦冥搜。"
        ],
        "title": "逢乡友",
        "id": "5c6e3ced-47a1-49cb-aadd-39f08ad60e4a"
    },
    {
        "author": "齐己",
        "paragraphs": [
            "试筭平生事，中年欠五年。",
            "知非未落后，读易尚加前。",
            "分受诗魔役，宁容俗态牵。",
            "闲吟见秋水，数只钓鱼船。"
        ],
        "title": "自勉",
        "id": "500b7d8b-97ce-407e-a53f-4dde875fd4fb"
    },
    {
        "author": "齐己",
        "paragraphs": [
            "天地有万物，尽应输苦心。",
            "他人虽欲解，此道奈何深。",
            "返朴遗时态，关门度岁阴。",
            "相思去秋夕，共对冷灯吟。"
        ],
        "title": "寄诗友",
        "id": "41138879-7e8f-4d84-b81c-58dac438a9f5"
    },
    {
        "author": "齐己",
        "paragraphs": [
            "花落水喧喧，端居信昼昏。",
            "谁来看山寺，自要埽松门。",
            "是事皆能讳，唯诗未嬾言。",
            "传闻好时世，亦欲背啼猨。"
        ],
        "title": "居道林寺书怀",
        "id": "5a01f571-9285-4d69-b9c0-4079095aab72"
    },
    {
        "author": "齐己",
        "paragraphs": [
            "中元斋醮后，残烬满空坛。",
            "老鹤心何待，尊师鬓已干。",
            "幡灯古殿夜，霜霰大椿寒。",
            "谁见长生路，人间事万端。"
        ],
        "title": "经吴平观",
        "id": "095bbae9-6326-4c3f-ad15-7e8a8b77177a"
    },
    {
        "author": "齐己",
        "paragraphs": [
            "拔劒遶残樽，歌终便出门。",
            "西风满天雪，何处报人恩。",
            "勇死寻常事，轻讐不足论。",
            "翻嫌易水上，细碎动离魂。"
        ],
        "tags": [
            "宴饮",
            "送别",
            "写人"
        ],
        "title": "劒客",
        "id": "8ac8299d-72ec-4370-baf0-2626058066f5"
    },
    {
        "author": "齐己",
        "paragraphs": [
            "莫染亦莫镊，任从伊满头。",
            "白虽无耐药，黑也不禁秋。",
            "静枕听蝉卧，闲垂看水流。",
            "浮生未达此，多为尔为愁。"
        ],
        "title": "白发",
        "id": "840831a9-a13c-4449-85c2-7fb9b1a7ec31"
    },
    {
        "author": "齐己",
        "paragraphs": [
            "风声吹竹健，凉气著身轻。",
            "谁有闲心去，江边看水行。",
            "村遥红树远，野阔白烟平。",
            "试裂芭蕉片，题诗问竺卿。"
        ],
        "title": "秋兴寄胤公",
        "id": "c61b4087-6df3-4f7b-9acf-9c908ef38b83"
    },
    {
        "author": "齐己",
        "paragraphs": [
            "城里无闲处，却寻城外行。",
            "田园经雨水，乡国忆桑耕。",
            "傍涧蕨薇老，隔村冈陇横。",
            "何穷此心兴，时复鹧鸪声。"
        ],
        "title": "野步",
        "id": "264a1f1d-f76b-4d14-a28d-a5d9b59e5cd7"
    },
    {
        "author": "齐己",
        "paragraphs": [
            "三月看无也，芳时此可嗟。",
            "园林欲向夕，风雨更吹花。",
            "影乱冲人蝶，声繁遶堑蛙。",
            "那堪傍杨柳，飞絮满邻家。"
        ],
        "title": "残春",
        "id": "391d1b26-301e-481a-b98d-644efc8f499f"
    },
    {
        "author": "齐己",
        "paragraphs": [
            "取尽风骚妙，名高身倍闲。",
            "久离王者阙，欲向祖师山。",
            "幕府秋招去，溪邻日望还。",
            "伊余岂酬敌，来往踏苔斑。"
        ],
        "title": "酬尚颜",
        "id": "c23e4b45-c7f6-4d15-a223-d2f49605dfe1"
    },
    {
        "author": "齐己",
        "paragraphs": [
            "云势崄于峰，金流断竹风。",
            "万方应望雨，片景欲焚空。",
            "毒害芙蓉死，烦蒸瀑布红。",
            "恩多是团扇，出入画屏中。"
        ],
        "title": "苦热",
        "id": "21000c47-63d8-4d83-b09a-86954a265e4c"
    },
    {
        "author": "齐己",
        "paragraphs": [
            "莫疑空手去，无援取高科。",
            "直是文章好，争如德行多。",
            "烟霄心一寸，霜雪路千坡。",
            "称意东归后，交亲那喜何。"
        ],
        "title": "送欧阳秀才赴举",
        "id": "3e4b0eca-5e02-46dd-a635-5b2376e98f61"
    },
    {
        "author": "齐己",
        "paragraphs": [
            "洁白虽堪爱，腥膻不那何。",
            "到头从所欲，还汝旧沧波。"
        ],
        "title": "放鹭鸶",
        "id": "ba5ff7e1-d6b9-4987-b75a-81a556dcb65c"
    },
    {
        "author": "齐己",
        "paragraphs": [
            "谁见少年心，低摧向苦吟。",
            "后须离影响，得必洞精深。",
            "道院春苔径，僧楼夏竹林。",
            "天如爱才子，何虑未知音。"
        ],
        "title": "谢王秀才见示诗卷",
        "id": "afb290e4-6e86-4d10-9ff2-a4661c387d99"
    },
    {
        "author": "齐己",
        "paragraphs": [
            "吴都霸道昌，才子去观光。",
            "望阙云天近，朝宗水路长。",
            "海门收片雨，建业泊残阳。",
            "欲问淮王信，仙都即帝乡。"
        ],
        "title": "送徐秀才之吴",
        "id": "f4d1bbf4-5ac5-4acf-8cc1-d4e9e4d07b1c"
    },
    {
        "author": "齐己",
        "paragraphs": [
            "风篁清一院，坐卧润肌肤。",
            "此境终抛去，邻房肯信无。",
            "身非王者役，门是祖师徒。",
            "毕竟伊云鸟，从来我友于。"
        ],
        "title": "独院偶作",
        "id": "d5ab1300-c686-4d94-8eac-beb9c6279856"
    },
    {
        "author": "齐己",
        "paragraphs": [
            "僻巷谁相访，风篱翠蔓牵。",
            "易中通性命，贫里过流年。",
            "且有吟情挠，都无俗事煎。",
            "时闻得新意，多是此忘缘。"
        ],
        "title": "酬元员外见寄",
        "id": "f0062af4-dce3-4e01-b5c4-885f9b605ca7"
    },
    {
        "author": "齐己",
        "paragraphs": [
            "皎然灵一时，还有屈于诗。",
            "世岂无英主，天何惜大师。",
            "道终归正始，心莫问多岐。",
            "览卷堪惊立，贞风喜未衰。"
        ],
        "title": "寄文秀大师",
        "id": "2e92fabf-a06d-4881-a2e3-4836d3ca5c5e"
    },
    {
        "author": "齐己",
        "paragraphs": [
            "霮䨴蔽穹苍，冥濛自一方。",
            "当时消酷毒，随处有清凉。",
            "著物声虽暴，滋农润即长。",
            "乍红萦急电，微白露残阳。",
            "应祷尤难得，经旬甚不妨。",
            "吟听喧竹树，立见涨池塘。",
            "众类声休出，羣峰色尽藏。",
            "颓沱来洞壑，汗漫入潇湘。",
            "下叶黎甿望，高祛旱暵光。",
            "幽斋飘卧簟，极浦洒归樯。",
            "藓在堦从湿，花衰苑任伤。",
            "闲思济时力，謌咏发哀肠。"
        ],
        "title": "夏雨",
        "id": "d83bbd59-59ca-4db7-8d71-77335922d563"
    },
    {
        "author": "齐己",
        "paragraphs": [
            "半幅古潺颜，看来心意闲。",
            "何须寻鸟道，即此出人间。",
            "巘暮疑啼狖，松深认掩关。",
            "知君远相惠，免我忆归山。"
        ],
        "title": "谢兴公上人寄山水簇子",
        "id": "f51e1a65-b210-48bc-a6d7-28dec1a0e01b"
    },
    {
        "author": "齐己",
        "paragraphs": [
            "古律皆深妙，新吟复造微。",
            "搜难穷月窟，琢苦尽天机。",
            "晚桧清蝉咽，寒江白鸟飞。",
            "他年旧山去，为子远携归。"
        ],
        "title": "酬微上人",
        "id": "d3b0d997-32c9-4f59-aa2b-6ecbe66b8142"
    },
    {
        "author": "齐己",
        "paragraphs": [
            "西笑道何光，新朝旧桂堂。",
            "春官如白傅，内试似文皇。",
            "变化龙三十，升腾凤一行。",
            "还家几多兴，满袖月中香。"
        ],
        "title": "同光岁送人及第东归",
        "id": "f01b1f52-8147-464f-b6e5-855da05e3251"
    },
    {
        "author": "齐己",
        "paragraphs": [
            "野癖虽相似，生涯即不同。",
            "红霞禅石上，明月钓船中。",
            "醉倒芦花白，吟缘蓼岸红。",
            "相思何以寄，吾道本空空。"
        ],
        "title": "寄江居耿处士",
        "id": "7a56c542-7938-4a57-8852-891af32e3b9f"
    },
    {
        "author": "齐己",
        "paragraphs": [
            "一卧四十日，起来秋气深。",
            "已甘长逝魄，还见旧交心。",
            "撑拄筇犹重，枝梧力未任。",
            "终将此形陋，归死故丘林。"
        ],
        "title": "病起二首 一",
        "id": "930240ab-8807-4b0b-a308-2ecc3115eab0"
    },
    {
        "author": "齐己",
        "paragraphs": [
            "秋风已伤骨，更带竹声吹。",
            "抱疾关门久，扶羸傍砌时。",
            "无生即不可，有死必相随。",
            "除却归真觉，何由拟免之。"
        ],
        "title": "病起二首 二",
        "id": "a53fc624-ef50-44ce-9793-50e6356a04f2"
    },
    {
        "author": "齐己",
        "paragraphs": [
            "一论破双空，持行大国中。",
            "不知从此去，何处挫邪宗。",
            "昼雨悬帆黑，残阳泊岛红。",
            "应游到㴩岸，相忆遶茶丛。"
        ],
        "title": "送中观进公归巴陵",
        "id": "5e7b35d7-de37-4191-bef9-8abf211f564d"
    },
    {
        "author": "齐己",
        "paragraphs": [
            "高名喧省闼，雅颂出吾唐。",
            "叠巘供秋望，无云到夕阳。",
            "自封修药院，别埽著僧牀。",
            "几梦中朝事，依依鹓鹭行。"
        ],
        "title": "寄郑谷郎中",
        "id": "41412043-048c-4772-bf29-a537e0950c2a"
    },
    {
        "author": "齐己",
        "paragraphs": [
            "塞门春已暖，连影起苹风。",
            "云梦千行去，潇湘一夜空。",
            "江人休举网，虏将又虚弓。",
            "莫失南来伴，衡阳树即红。"
        ],
        "title": "归鴈",
        "id": "97aad611-14bf-4160-a186-25f4075cf155"
    },
    {
        "author": "齐己",
        "paragraphs": [
            "九叠苍崖里，禅家凿翠开。",
            "清时谁梦到，白傅独寻来。",
            "怪石和僧定，闲云共鹤回。",
            "任兹休去者，心是不然灰。"
        ],
        "title": "登大林寺观白太傅题版",
        "id": "14287725-784a-42bd-bdf9-e6b3f93e4724"
    },
    {
        "author": "齐己",
        "paragraphs": [
            "今岁赴春闱，达如夫子稀。",
            "山中把卷去，榜下注官归。",
            "楚月吟前落，江禽酒外飞。",
            "闲游向诸寺，却看白麻衣。"
        ],
        "title": "赠曹松先辈",
        "id": "38cb69f5-11dc-413a-9fb7-acc8020739b0"
    },
    {
        "author": "齐己",
        "paragraphs": [
            "讲终斋磬罢，何处称真心。",
            "古寺高杉下，炎天独院深。",
            "燕和江鸟语，墙夺暮花阴。",
            "大府多才子，闲过在竹林。"
        ],
        "title": "夏日江寺寄无上人",
        "id": "820e3835-770a-4b29-a3dd-da246e6831e5"
    },
    {
        "author": "齐己",
        "paragraphs": [
            "梅月来林寺，冥冥各闭门。",
            "已应双履迹，全没乱云根。",
            "琢句心无味，看经眼亦昏。",
            "何时见清霁，招我凭巖轩。"
        ],
        "title": "夏日梅雨中寄睦公",
        "id": "618fe135-f216-4ccd-a809-869ba1b5bc4c"
    },
    {
        "author": "齐己",
        "paragraphs": [
            "钟陵千首作，笔绝亦身终。",
            "知落干戈里，谁家煨烬中。",
            "吟斋春长蕨，钓渚夜鸣鸿。",
            "惆怅秋江月，曾招我看同。"
        ],
        "title": "伤郑谷郎中",
        "id": "78ce4ca7-6aba-4866-b990-87f0a21867c0"
    },
    {
        "author": "齐己",
        "paragraphs": [
            "山衲宜何处，经行避暑深。",
            "峰西多古寺，日午乱松阴。",
            "鹤默堪分静，蝉凉解助吟。",
            "慇懃题壁去，秋早此相寻。"
        ],
        "title": "临行题友生壁",
        "id": "0c39b309-75de-424f-a99c-590abb846075"
    },
    {
        "author": "齐己",
        "paragraphs": [
            "昨夜从香社，辞君出薜萝。",
            "晚来巾舃上，已觉俗尘多。",
            "远路萦芳草，遥空共白波。",
            "南朝在天末，此去重经过。"
        ],
        "title": "别东林后回寄修睦",
        "id": "b734d4d1-1989-4634-b163-f9b0e7ee6fbe"
    },
    {
        "author": "齐己",
        "paragraphs": [
            "雷电不敢伐，鳞皴势万端。",
            "蠹依枯节死，蛇入朽根盘。",
            "影浸僧禅湿，声吹鹤梦寒。",
            "寻常风雨夜，应有鬼神看。"
        ],
        "title": "古松",
        "id": "b63b43cb-5c7a-4985-8a3d-c9cafb3fc2f0"
    },
    {
        "author": "齐己",
        "paragraphs": [
            "人中林下现，名自有闲忙。",
            "建业红尘热，栖霞白石凉。",
            "倚身柽几稳，洒面瀑流香。",
            "不似高斋里，花连竹影长。"
        ],
        "title": "夏日西霞寺书怀寄张逸人",
        "id": "f49e0176-dd11-48a8-8006-04eba01eaa8b"
    },
    {
        "author": "齐己",
        "paragraphs": [
            "然诺竟如何，诸侯见重多。",
            "高房度江雨，经月长寒莎。",
            "道本同骚雅，书曾到薜萝。",
            "相寻未相见，危阁望沧波。"
        ],
        "title": "访自牧上人不遇",
        "id": "b9733437-6629-4215-8344-4fa9afba429c"
    },
    {
        "author": "齐己",
        "paragraphs": [
            "大士生兜率，空池满白莲。",
            "秋风明月下，斋日影堂前。",
            "色后羣芳拆，香殊百和燃。",
            "谁知不染性，一片好心田。"
        ],
        "title": "题东林白莲",
        "id": "9152e5d5-6c15-4533-a0aa-f53031270229"
    },
    {
        "author": "齐己",
        "paragraphs": [
            "乱后江边寺，堪怀二律师。",
            "几番新弟子，一样旧威仪。",
            "院影连春竹，窗声接雨池。",
            "共缘山水癖，久别共题诗。"
        ],
        "title": "寄怀江西征岷二律师",
        "id": "3aaeae4d-d712-45fe-8611-f677db61a8b5"
    },
    {
        "author": "齐己",
        "paragraphs": [
            "十八贤真在，时来拂榻看。",
            "已知前事远，更结后人难。",
            "泉滴胜清磬，松香掩白檀。",
            "凭君听朝贵，谁欲厌簪冠。"
        ],
        "title": "东林作寄金陵知己",
        "id": "c650154c-a623-48dd-aaf5-724ee45f924e"
    },
    {
        "author": "齐己",
        "paragraphs": [
            "闰年春过后，山寺始花开。",
            "还有无心者，闲寻此境来。",
            "鸟幽声忽断，茶好味重回。",
            "知住南巖久，冥心坐绿苔。"
        ],
        "title": "山寺喜道者至",
        "id": "8e97e4d1-f28c-4d67-8251-ace8c1094b30"
    },
    {
        "author": "齐己",
        "paragraphs": [
            "紫霄兼二老，相对倚空寒。",
            "久别成衰病，重来更上难。",
            "径危云母滑，崖旱瀑流干。",
            "目断岚烟际，神仙有石坛。"
        ],
        "tags": [
            "庐山"
        ],
        "title": "再游匡山",
        "id": "8a593bcb-b63f-4247-b759-983809edb915"
    },
    {
        "author": "齐己",
        "paragraphs": [
            "他皆恃勋贵，君独爱诗玄。",
            "终日秋光里，无人竹影边。",
            "东楼生倚月，北固积吟烟。",
            "闻说鸳行里，多才复少年。"
        ],
        "title": "赠浙西李推官",
        "id": "262cc8a0-eba5-4075-afde-44bdbb5d983a"
    },
    {
        "author": "齐己",
        "paragraphs": [
            "终南山北面，直下是长安。",
            "自埽青苔室，闲攲白石看。",
            "风吹窗树老，日晒窦云干。",
            "时向圭峰宿，僧房瀑布寒。"
        ],
        "tags": [
            "终南山"
        ],
        "title": "题终南山隐者室",
        "id": "3f1479ec-7014-41b0-a192-6431d84ecdb4"
    },
    {
        "author": "齐己",
        "paragraphs": [
            "错错在禅庭，高宜与竹名。",
            "健添秋雨响，干助夜风清。",
            "雀静如枯折，僧闲见笋生。",
            "对吟殊洒落，负气甚孤贞。",
            "密谢编栏固，齐由灌溉平。",
            "松姿真可敌，柳态薄难幷。",
            "映带兼苔石，参差近画楹。",
            "雪霜消后色，虫鸟默时声。",
            "远忆沧洲岸，寒连暮角城。",
            "幽根狂乱迸，劲叶动相撑。",
            "避暑须临坐，逃眠必遶行。",
            "未逢仙手咏，俗眼见犹轻。"
        ],
        "title": "禅庭芦竹十二韵呈郑谷郎中",
        "id": "26e38b06-5654-486d-b664-12fa01489504"
    },
    {
        "author": "齐己",
        "paragraphs": [
            "九重方侧席，四海仰文明。",
            "好把孤吟去，便随公道行。",
            "梁园浮雪气，汴水涨春声。",
            "此日登仙众，君应最后生。"
        ],
        "title": "送孙凤秀才赴举",
        "id": "84f109dd-2b1c-46fb-8a9f-0f1ae5f8c2d3"
    },
    {
        "author": "齐己",
        "paragraphs": [
            "朝开暮亦衰，雨打复风吹。",
            "古屋无人处，残阳满地时。",
            "静依青藓片，闲缀绿莎枝。",
            "繁艳根枝在，明年向此期。"
        ],
        "title": "落花",
        "id": "73aca2c7-9fe1-4545-b8d6-c2cdfc25df49"
    },
    {
        "author": "齐己",
        "paragraphs": [
            "独怜苍翠文，长与寂寥存。",
            "鹤静窥秋片，僧闲踏冷痕。",
            "月明疎竹径，雨歇败莎根。",
            "别有深宫里，兼花锁断魂。"
        ],
        "title": "秋苔",
        "id": "5d6fa5c9-4dc0-47ee-86a7-c443a5d14ed3"
    },
    {
        "author": "齐己",
        "paragraphs": [
            "破虏与平戎，曾居第一功。",
            "明时不用武，白首向秋风。",
            "马病霜飞草，弓闲鴈过空。",
            "儿孙已成立，胆气亦英雄。"
        ],
        "title": "老将",
        "id": "250bdae6-d4d8-409f-87fd-30a0764af24a"
    },
    {
        "author": "齐己",
        "paragraphs": [
            "久与寒灰合，人中亦觉闲。",
            "重城不锁梦，每夜自归山。",
            "雨破冥鸿出，桐枯井月还。",
            "唯君道心在，来往寂寥间。"
        ],
        "title": "城中示友人",
        "id": "7a646a58-94de-4878-9c27-6de558b5d4cf"
    },
    {
        "author": "齐己",
        "paragraphs": [
            "怀才难自住，此去亦如僧。",
            "何处西风夜，孤吟旅舍灯。",
            "路沿湘树叠，山入楚云层。",
            "若有东来札，归鸿亦可凭。"
        ],
        "title": "送友人游湘中",
        "id": "8ae1b9fa-fadc-477d-bc72-4e4176da1e41"
    },
    {
        "author": "齐己",
        "paragraphs": [
            "高眠当圣代，云鸟未为孤。",
            "天子征不起，闲人亲得无。",
            "猿猱狂欲坠，水石怪难图。",
            "寂寞荒斋外，松杉相倚枯。"
        ],
        "title": "经费征君旧居",
        "id": "78ffe2f1-93c1-4917-b1ef-88240977548f"
    },
    {
        "author": "齐己",
        "paragraphs": [
            "夫子垂竿处，空江照古台。",
            "无人更如此，白浪自成堆。",
            "鹤静寻僧去，鱼狂入海回。",
            "登临秋值晚，树石尽多苔。"
        ],
        "title": "严陵钓台",
        "id": "b7ac169d-b7d9-43a6-bfb7-3c58d0f0802c"
    },
    {
        "author": "齐己",
        "paragraphs": [
            "倚杖聊摅望，寒原远近分。",
            "夜来何处火，烧出古人坟。",
            "野势盘空泽，江流合暮云。",
            "残阳催百鸟，各自著栖羣。"
        ],
        "title": "原上晚望",
        "id": "c11bbe3c-f0e1-4dab-9d9c-3e8dbe1753b0"
    },
    {
        "author": "齐己",
        "paragraphs": [
            "尘中名利热，鸟外水云闲。",
            "吾子多高趣，秋风独自还。",
            "空囊随客櫂，几宿泊湖山。",
            "应有吟僧在，邻居树影间。"
        ],
        "title": "送惠空上人归",
        "id": "86913720-5fcf-40e3-ae04-2e96ba4b2df2"
    },
    {
        "author": "齐己",
        "paragraphs": [
            "新吟忽有寄，千里到荆门。",
            "落日云初碧，残年眼正昏。",
            "已为难敌手，谁更入深论。",
            "后信多相寄，吾生重此言。"
        ],
        "title": "酬章水知己",
        "id": "ec69b0e2-6bac-4fe2-9e72-3f58c1a2ed55"
    },
    {
        "author": "齐己",
        "paragraphs": [
            "渐觉春光媚，尘销作土膏。",
            "微寒放杨柳，纤草入风骚。",
            "睡少全无病，身轻乍去袍。"
        ],
        "title": "闲居",
        "id": "9a8a2e84-cea6-4b79-b32a-da7885fb3252"
    },
    {
        "author": "齐己",
        "paragraphs": [
            "林下高眠起，相招得句时。",
            "开门流水入，静话鹭鸶知。",
            "每许题成晚，多嫌雪阻期。",
            "西斋坐来久，风竹撼疎篱。"
        ],
        "title": "次韵酬郑谷郎中",
        "id": "8014ab61-8204-4083-81bd-768ba3e8b865"
    },
    {
        "author": "齐己",
        "paragraphs": [
            "刚有峨嵋念，秋来锡欲飞。",
            "会抛湘寺去，便逐蜀帆归。",
            "难世堪言善，闲人合见机。",
            "殷勤别诸友，莫厌楚江薇。"
        ],
        "title": "思游峨嵋寄林下诸友",
        "id": "d7d7d478-a9c7-4297-baa7-4e16a5d28822"
    },
    {
        "author": "齐己",
        "paragraphs": [
            "南去谒诸侯，名山亦得游。",
            "便应寻瀑布，乘兴上岣嵝。",
            "高鸟随云起，寒星向地流。",
            "相思应北望，天晚石桥头。"
        ],
        "title": "送刘秀才南游",
        "id": "6fad6db7-6fab-426a-b96a-ba9cc0b86de1"
    },
    {
        "author": "齐己",
        "paragraphs": [
            "莫问年将朽，加餐已不多。",
            "形容浑瘦削，行止强牵拖。",
            "死也何忧恼，生而有咏歌。",
            "侯门终谢去，却埽旧松萝。"
        ],
        "title": "示诸姪",
        "id": "7a78a910-aa30-487f-8bcf-61f667b8aee3"
    },
    {
        "author": "齐己",
        "paragraphs": [
            "生老病死者，早闻天竺书。",
            "相随几汩没，不了堪欷歔。",
            "自理自可适，他人谁与袪。",
            "应当入寂灭，乃得长销除。",
            "前月已骨立，今朝还貌舒。",
            "披衣试步履，倚策聊踌躇。",
            "江月青眸冷，秋风白发疎。",
            "新题忆剡硾，旧约怀匡庐。",
            "张野久绝迹，乐[天]曾卜居。",
            "空龛掩薜荔，瀑布歕蟾蜍。",
            "古桧鸣玄鹤，凉泉跃锦鱼。",
            "狂吟树荫映，纵踏花蔫菸。",
            "唇舌既已闲，心脾亦散摅。",
            "松窗有偃息，石径无趦趄。",
            "梦冷通仙阙，神融合太虚。",
            "千峰杳霭际，万壑明清初。",
            "长往期非晚，半生闲有余。",
            "依刘未是咏，访戴宁忘诸。",
            "稽古堪求己，观时好笑渠。",
            "埋头逐小利，没脚拖长裾。",
            "道种将闲养，情田把药鉏。",
            "幽香发兰蕙，秽莽摧丘墟。",
            "敢谓囊盈物，那言庾满储。",
            "微烟动晨爨，细雨滋园蔬。",
            "藓乱珍禽羽，门稀长者车。",
            "冥机坐兀兀，著履行徐徐。",
            "每许亲朱履，多怜奉隼旟。",
            "簪嫌红玳瑁，社念金芙蕖。",
            "海内竞铁马，箧中藏纸驴。",
            "常言谢时去，此意将何如。"
        ],
        "tags": [
            "庐山"
        ],
        "title": "荆渚病中因思匡庐遂成三百字寄梁先辈",
        "id": "2a7f9958-dbb5-4147-b420-7031562c25ed"
    },
    {
        "author": "齐己",
        "paragraphs": [
            "高迹何来此，游方渐老身。",
            "欲投莲岳夏，初过竟陵春。",
            "锡影离云远，衣痕拂藓新。",
            "无言即相别，此处不迷津。"
        ],
        "title": "竟陵遇昼公",
        "id": "a864a0a5-f045-4bf5-abe2-ca6f6272338d"
    },
    {
        "author": "齐己",
        "paragraphs": [
            "吾师诗匠者，真个碧云流。",
            "争得梁太子，重为文选楼。",
            "锦江新冢树，婺女旧山秋。",
            "欲去焚香礼，啼猨峡阻修。"
        ],
        "title": "闻贯休下世",
        "id": "70b7197d-3d90-4302-965c-34442ce5f857"
    },
    {
        "author": "齐己",
        "paragraphs": [
            "山带金名远，楼台压翠层。",
            "鱼龙光照像，风浪影摇灯。",
            "槛外扬州树，船通建业僧。",
            "尘埃何所到，青石坐如冰。"
        ],
        "title": "金山寺",
        "id": "62492b1a-dfba-4cf0-a21a-80bec4558b82"
    },
    {
        "author": "齐己",
        "paragraphs": [
            "暑气时将薄，虫声夜转稠。",
            "江湖经一雨，日月换新秋。",
            "有景堪援笔，何人未上楼。",
            "欲承凉冷兴，西向碧嵩游。"
        ],
        "title": "早秋雨后晚望",
        "id": "7cc0a488-6891-4e6a-a5b2-561b4e0a6b1d"
    },
    {
        "author": "齐己",
        "paragraphs": [
            "空江平野流，风岛苇飕飕。",
            "残日衔西塞，孤帆向北洲。",
            "边鸿渡汉口，楚树出吴头。",
            "终入高云里，身依片石休。"
        ],
        "title": "过西塞山",
        "id": "9129bbf3-e9a8-44d5-a65d-5a9413e314b7"
    },
    {
        "author": "齐己",
        "paragraphs": [
            "岂敢言招隐，归休喜自安。",
            "一溪云卧稳，四海路行难。",
            "瑞兽藏头角，幽禽惜羽翰。",
            "子猷何处在，老尽碧琅玕。"
        ],
        "title": "溪斋二首 一",
        "id": "703f5f44-4147-45e8-880a-6adadcaee339"
    },
    {
        "author": "齐己",
        "paragraphs": [
            "杉竹映溪关，修修共岁寒。",
            "幽人眠日晏，花雨落春残。",
            "道妙言何强，诗玄论甚难。",
            "闲居有亲赋，搔首忆潘安。"
        ],
        "title": "溪斋二首 二",
        "id": "fccc8dc4-a7a9-4fc6-8766-19575d39b2df"
    },
    {
        "author": "齐己",
        "paragraphs": [
            "始惊三伏尽，又遇立秋时。",
            "露彩朝还冷，云峰晚更奇。",
            "垅香禾半熟，原迥草微衰。",
            "幸好清光里，安仁谩起悲。"
        ],
        "title": "新秋",
        "id": "f5d0f225-4bcd-4dec-87d7-06126a3edaf6"
    },
    {
        "author": "齐己",
        "paragraphs": [
            "梦绕嵯峨里，神疎骨亦寒。",
            "觉来谁共说，壁上自图看。",
            "古翠松藏寺，春红杏湿坛。",
            "归心几时遂，日向渐衰残。"
        ],
        "title": "寄上荆渚因梦庐岳乃图壁赋诗",
        "id": "607e7fb0-5f9a-41db-b60c-57c3e87dbfda"
    },
    {
        "author": "齐己",
        "paragraphs": [
            "河冰连地冻，朔气压春寒。",
            "开户思归远，出门移步难。",
            "湖云黏鴈重，庙树刮风干。",
            "坐看孤灯焰，微微向晓残。"
        ],
        "title": "己卯岁值冻阻归有作",
        "id": "70a402db-0387-4111-b58f-e8a10436a2ef"
    },
    {
        "author": "齐己",
        "paragraphs": [
            "兵寇残江墅，生涯尽荡除。",
            "事堪煎桂玉，时莫倚诗书。",
            "暮狖啼空半，春山列雨余。",
            "舟中有新作，回寄示慵疎。"
        ],
        "title": "送卢说乱后投知己",
        "id": "ee09a2ce-0bf7-49a5-80ad-ecbd8dd79279"
    },
    {
        "author": "齐己",
        "paragraphs": [
            "三载羊公政，千年岘首碑。",
            "何人更堕泪，此道亦殊时。",
            "兵火烧文缺，江云触藓滋。",
            "那堪望黎庶，匝地是疮痍。"
        ],
        "title": "读岘山碑",
        "id": "5d7b2a22-ef4d-4435-b366-b39b71777d35"
    },
    {
        "author": "齐己",
        "paragraphs": [
            "鹿门埋孟子，岘首载羊公。",
            "万古千秋里，青山明月中。",
            "政从襄沔绝，诗过洞庭空。",
            "尘路谁回眼，松声两处风。"
        ],
        "tags": [
            "洞庭湖"
        ],
        "title": "过鹿门作",
        "id": "da77c41f-d9b3-4eb9-b3b9-94374d78d223"
    },
    {
        "author": "齐己",
        "paragraphs": [
            "大化终华顶，灵踪示玉泉。",
            "由来负高尚，合向好山川。",
            "洞壑藏诸怪，杉松列瘦烟。",
            "千秋空树影，犹似覆长禅。"
        ],
        "title": "题玉泉寺大师影堂",
        "id": "b2f2f43c-8878-4a91-84a6-7ba018f0ca42"
    },
    {
        "author": "齐己",
        "paragraphs": [
            "秋光明水国，游子倚长亭。",
            "海浸全吴白，山澄百越青。",
            "英雄贵黎庶，封土绝精灵。",
            "句践魂如在，应悬战血腥。"
        ],
        "title": "秋日钱塘作",
        "id": "b26f64c5-8dd3-422f-bdd2-70c90ca09de2"
    },
    {
        "author": "齐己",
        "paragraphs": [
            "分有争忘得，时来须出山。",
            "白云终许在，清世莫空还。",
            "驿树秋声健，行衣雨点斑。",
            "明年从月里，满握度春关。"
        ],
        "title": "送人赴举",
        "id": "cb5da6b0-aa8b-40e5-9b60-0ffec5d1f4d9"
    },
    {
        "author": "齐己",
        "paragraphs": [
            "通宵亦孤坐，但念旧峰云。",
            "白日还如此，清闲本共君。",
            "二毛凋一半，百岁去三分。",
            "早晚寻流水，同归麋鹿羣。"
        ],
        "title": "友人寒夜所寄",
        "id": "4c895152-ae26-46ae-b986-3c4eaaa046b6"
    },
    {
        "author": "齐己",
        "paragraphs": [
            "何必要识面，见诗惊苦心。",
            "此门从自古，难学至如今。",
            "青草湖云阔，黄陵庙木深。",
            "精搜当好景，得即动知音。"
        ],
        "tags": [
            "洞庭湖"
        ],
        "title": "酬洞庭陈秀才",
        "id": "5166c6dc-aaf9-4853-bb3a-8ecf0206ba71"
    },
    {
        "author": "齐己",
        "paragraphs": [
            "嘹泪遗踪去，澄明物掩难。",
            "喷开山面碧，飞落寺门寒。",
            "汲引随缾满，分流逐处安。",
            "幽虫乘叶过，渴狖拥条看。",
            "上有危峰叠，旁宜怪石盘。",
            "冷吞双树影，甘润百毛端。",
            "异早闻镌玉，灵终别建坛。",
            "潇湘在何处，终日自波澜。"
        ],
        "title": "题鹤鸣泉八韵",
        "id": "2114783f-a3be-4a5e-a083-ed83565b40bf"
    },
    {
        "author": "齐己",
        "paragraphs": [
            "四面白波声，中流翠峤横。",
            "望来堪目断，上彻始心平。",
            "鸟向天涯去，云连水国生。",
            "重来与谁约，题罢自吟行。"
        ],
        "title": "登金山寺",
        "id": "47a6342f-35f9-4d5a-864e-23b53f858cef"
    },
    {
        "author": "齐己",
        "paragraphs": [
            "归休兴若何，朱绂尽还他。",
            "自有园林阔，谁争山水多。",
            "村烟晴莽苍，僧磬晚嵯峨。",
            "野醉题招隐，相思可寄么。"
        ],
        "title": "寄吴都沈员外彬",
        "id": "7ee5fa87-75d1-4cbb-8298-fc27a4e9403e"
    },
    {
        "author": "齐己",
        "paragraphs": [
            "山称明月好，月出徧山明。",
            "要上诸峰去，无妨半夜行。",
            "白猨真雪色，幽鸟古琴声。",
            "吾子居来久，应忘我在城。"
        ],
        "title": "寄明月山僧",
        "id": "f073b5a0-ea41-40d3-a224-ac0f3f6a71a5"
    },
    {
        "author": "齐己",
        "paragraphs": [
            "千万僧中宝，三朝帝宠身。",
            "还源未化火，举国葬全真。",
            "文集编金在，碑铭刻玉新。",
            "有谁于异代，弹指礼遗尘。"
        ],
        "title": "寄哭西川坛长广济大师",
        "id": "69688924-edb0-4941-9f20-53a7ae6ee1f8"
    },
    {
        "author": "齐己",
        "paragraphs": [
            "玉垒峨嵋秀，岷江锦水清。",
            "古人搜不尽，吾子得何精。",
            "可信由前习，堪闻正后生。",
            "东西五千里，多谢寄无成。"
        ],
        "title": "酬西川楚峦上人卷",
        "id": "535133d5-b507-4169-8e91-d827439a68bd"
    },
    {
        "author": "齐己",
        "paragraphs": [
            "今体雕镂妙，古风研考精。",
            "何人忘律韵，为子辨诗声。",
            "贾岛苦兼此，孟郊清独行。",
            "荆门见编集，媿我老无成。"
        ],
        "title": "览延栖上人卷",
        "id": "418b5309-1378-4234-a1cf-fc8b182ee11a"
    },
    {
        "author": "齐己",
        "paragraphs": [
            "贾岛存正始，王维留格言。",
            "千篇千古在，一咏一惊魂。",
            "离别无他寄，相思共此门。",
            "阳春堪永恨，郢路转尘昏。"
        ],
        "title": "寄洛下王彝训先辈二首 一",
        "id": "c6735a02-79de-412e-81c4-464a4f5c099f"
    },
    {
        "author": "齐己",
        "paragraphs": [
            "北极新英主，高科旧少年。",
            "风流传贵达，谈笑取荣迁。",
            "洛水秋空底，嵩峰晓翠巅。",
            "寻常谁竝马，桥上戏成篇。"
        ],
        "title": "寄洛下王彝训先辈二首 二",
        "id": "ea764679-765d-4a26-9198-05f970928ee2"
    },
    {
        "author": "齐己",
        "paragraphs": [
            "把卷思高兴，潇湘阔浸门。",
            "无云生翠浪，有月动清魂。",
            "倚槛应穷底，凝情合到源。",
            "为君吟所寄，难甚至忘筌。"
        ],
        "title": "酬岳阳李主簿卷",
        "id": "b831a058-979b-4187-bfba-080262df35c7"
    },
    {
        "author": "齐己",
        "paragraphs": [
            "长忆旧山日，与君同聚沙。",
            "未能精贝叶，便学咏杨花。",
            "苦甚伤心骨，清还切齿牙。",
            "何妨继余习，前世是诗家。"
        ],
        "title": "寄怀江西僧达禅翁",
        "id": "239cb3cb-7ca2-4264-b21c-b8177b957751"
    },
    {
        "author": "齐己",
        "paragraphs": [
            "凭君游蜀去，细为话幽奇。",
            "丧乱嘉陵驿，尘埃贾岛诗。",
            "未应过锦府，且合上峨嵋。",
            "既逐高科后，东西任所之。"
        ],
        "title": "送吴守明先辈游蜀",
        "id": "20cab7f6-b799-4144-a75b-71fd5cc55f80"
    },
    {
        "author": "齐己",
        "paragraphs": [
            "莲岳三征者，论诗旧与君。",
            "相留曾几岁，酬唱有新文。",
            "翠窦容闲憇，岚峰许共分。",
            "当年若同访，合得伴吟云。"
        ],
        "title": "寄普明大师可准",
        "id": "75708e2b-13dd-4377-bc8d-95b3b86ea1d8"
    },
    {
        "author": "齐己",
        "paragraphs": [
            "求己甚忘筌，得之经浑然。",
            "僻能离诡差，清不尚妖妍。",
            "冷澹闻姚监，精奇见浪仙。",
            "如君好风格，自可继前贤。"
        ],
        "title": "还黄平素秀才卷",
        "id": "99d4d0ce-823d-4c94-8d4d-bfb6b1200752"
    },
    {
        "author": "齐己",
        "paragraphs": [
            "为□□□者，各自话离心。",
            "及第还全蜀，游方归二林。",
            "巴江□□涨，楚野入吴深。",
            "他日传消息，东西不易寻。"
        ],
        "title": "与张先辈话别",
        "id": "a3c65f71-2984-4336-bd52-a97b4f120a69"
    },
    {
        "author": "齐己",
        "paragraphs": [
            "一闻归阙下，几番熟金桃。",
            "沧海期仍晚，清资路渐高。",
            "研冰濡谏笔，赋雪拥朝袍。",
            "岂念空林下，冥心坐石劳。"
        ],
        "title": "寄朱拾遗",
        "id": "59418ffd-76a9-4e5f-afda-16c75b6e98ae"
    },
    {
        "author": "齐己",
        "paragraphs": [
            "洒落南宗子，游方迹似云。",
            "青山寻处处，赤叶路纷纷。",
            "虎共松巖宿，猨和石溜闻。",
            "何峰一回首，忆我在人羣。"
        ],
        "title": "荆门送兴禅师",
        "id": "4c19824c-d4dd-4ab7-b431-29743afdf86d"
    },
    {
        "author": "齐己",
        "paragraphs": [
            "大志终难起，西峰卧翠堆。",
            "牀前倒秋壑，枕上过春雷。",
            "鹤见丹成去，僧闻栗熟来。",
            "荒斋松竹老，鸾鹤自裴回。"
        ],
        "title": "过西山施肩吾旧居",
        "id": "7bc27d6e-1ed4-4180-9c7e-be7b03ea9627"
    },
    {
        "author": "齐己",
        "paragraphs": [
            "四郊云影合，千里雨声来。",
            "尽洗红埃去，并将清气回。",
            "潺湲浮楚甸，萧散露荆台。",
            "欲赋随车瑞，濡毫渴謏才。"
        ],
        "title": "喜夏雨",
        "id": "c5b01055-2065-45e1-81db-a01df4856499"
    },
    {
        "author": "齐己",
        "paragraphs": [
            "旧隐梦牵仍，归心只似蒸。",
            "远青怜岛峭，轻白爱云腾。",
            "艳冶丛翻蝶，腥膻地聚蝇。",
            "雨声连洒竹，诗兴继填膺。",
            "访戴情弥切，依刘力不胜。",
            "众人忘苦苦，独自媿兢兢。",
            "处世无他望，流年有病僧。",
            "时慙大雅客，遗韵许相承。"
        ],
        "title": "酬元员外见寄八韵",
        "id": "73c9f292-3c6b-4957-83d2-ee44996d494b"
    },
    {
        "author": "齐己",
        "paragraphs": [
            "根盘潜岳半，顶逼日轮边。",
            "冷碧无云点，危棱有瀑悬。",
            "秀轻毛女下，名与鼎湖偏。",
            "谁见扶持力，峨峨出后天。"
        ],
        "title": "浣口泊舟晓望天柱峰",
        "id": "092e8280-28f0-4491-b5de-94b3aded6d07"
    },
    {
        "author": "齐己",
        "paragraphs": [
            "北面香炉秀，南边瀑布寒。",
            "自来还独去，夏满又秋残。",
            "日影松杉乱，云容洞壑宽。",
            "何峰是邻侧，片石许相安。"
        ],
        "title": "寄楚萍上人",
        "id": "9aa8b28e-83ef-42cd-94ef-24466d056a07"
    },
    {
        "author": "齐己",
        "paragraphs": [
            "我来深处坐，剩觉有吟思。",
            "忽似潇湘岸，欲生风雨时。",
            "冷烟濛古屋，干箨堕秋墀。",
            "径熟因频入，身闲得徧欹。",
            "踏多鞭节损，题乱粉痕隳。",
            "犹见前山叠，微茫隔短篱。"
        ],
        "title": "竹里作六韵",
        "id": "1832cc7e-500e-436f-acd4-2a2e2c8a6a1e"
    },
    {
        "author": "齐己",
        "paragraphs": [
            "簪履为官兴，芙蓉结社缘。",
            "应思陶令醉，时访远公禅。",
            "茶影中残月，松声里落泉。",
            "此门曾共说，知未遂终焉。"
        ],
        "title": "寄江西幕中孙鲂员外",
        "id": "0fb192db-b56d-4098-ab81-601aae5b9c0a"
    },
    {
        "author": "齐己",
        "paragraphs": [
            "盆沼陷花边，孤明似玉泉。",
            "涵虚心不浅，待月底长圆。",
            "平稳承天泽，依微泛曙烟。",
            "何须照菱镜，即此鉴媸妍。"
        ],
        "title": "盆池",
        "id": "08836432-4823-47b9-805a-ac82d7d511ae"
    },
    {
        "author": "齐己",
        "paragraphs": [
            "彼此垂七十，相逢意若何。",
            "圣明殊未至，离乱更应多。",
            "澹泊门难到，从容日易过。",
            "余生消息外，只合听诗魔。"
        ],
        "title": "喜干昼上人远相访",
        "id": "a3bc2075-7661-4f31-babb-957eb3c0e6f7"
    },
    {
        "author": "齐己",
        "paragraphs": [
            "一室贮琴尊，诗皆大雅言。",
            "夜过秋竹寺，醉打老僧门。",
            "远烧来篱下，寒蔬簇石根。",
            "闲庭除鹤迹，半是杖头痕。"
        ],
        "title": "过陈陶处士旧居",
        "id": "d4c04d80-df58-43aa-971d-4afcab2e8008"
    },
    {
        "author": "齐己",
        "paragraphs": [
            "敬亭山色古，庙与寺松连。",
            "住此修行过，春风四十年。",
            "鼎尝天柱茗，诗硾剡溪牋。",
            "冥目应思著，终南北阙前。"
        ],
        "title": "寄敬亭清越",
        "id": "d7af4fe5-c45b-4b09-a5bb-474baaa93502"
    },
    {
        "author": "齐己",
        "paragraphs": [
            "湘潭春水满，岸远草青青。",
            "有客钓烟月，无人论醉醒。",
            "门前蛟蜃气，蓑上蕙兰馨。",
            "曾受蒙庄子，逍遥一卷经。"
        ],
        "title": "湘江渔父",
        "id": "8c661efb-f02f-4f2b-ab86-f31ee3a7fbab"
    },
    {
        "author": "齐己",
        "paragraphs": [
            "绿树深深处，长明焰焰灯。",
            "春时游寺客，花落闭门僧。",
            "万法心中寂，孤泉石上澄。",
            "劳生莫相问，喧默不相应。"
        ],
        "title": "书古寺僧房",
        "id": "42962339-76b9-4a3f-9fde-8d77c90881d9"
    },
    {
        "author": "齐己",
        "paragraphs": [
            "老隐洞庭西，渔樵共一溪。",
            "琴前孤鹤影，石上远僧题。",
            "橘柚园林熟，蒹葭径路迷。",
            "君能许邻并，分药斸春畦。"
        ],
        "tags": [
            "洞庭湖"
        ],
        "title": "湖西逸人",
        "id": "dca3f054-1b49-4fa8-90e3-9d6ed2c079cf"
    },
    {
        "author": "齐己",
        "paragraphs": [
            "二水远难论，从离向坎奔。",
            "冷穿千嶂脉，清过几州门。",
            "阔去都凝白，傍来尽带浑。",
            "经游闻舜禹，表里见干坤。",
            "浦静鱼闲钓，湾凉鴈自屯。",
            "月来分夜底，云度见秋痕。",
            "暮气藏邻寺，寒涛聒近村。",
            "离骚传永恨，鼓瑟奏遗魂。",
            "雾拥鱼龙窟，槎欹岛屿根。",
            "秋风帆上下，落日树沈昏。",
            "柳少沙洲缺，苔多古岸存。",
            "禽巢依橘柚，獭迳入兰荪。",
            "色自江南绝，名闻海内尊。",
            "吴头雄莫遏，汉口壮堪吞。",
            "寥泬晴方映，冯夷信忽翻。",
            "渡遥峰翠叠，汀小荻花繁。",
            "势接湖烟涨，声和瘴雨歕。",
            "急摇吟客舫，狂溅野人樽。",
            "疎凿谁穷本，澄鲜自有源。",
            "对兹伤九曲，含浊出昆仑。"
        ],
        "title": "潇湘二十韵",
        "id": "e9c5b1d0-e828-4ef4-9bd5-bb23c18e6d39"
    },
    {
        "author": "齐己",
        "paragraphs": [
            "舟子相呼起，长江未五更。",
            "几看星月在，犹带梦魂行。",
            "鸟乱村林迥，人喧水栅横。",
            "苍茫平野外，渐认远峰名。"
        ],
        "tags": [
            "长江"
        ],
        "title": "江行早发",
        "id": "00c6fdc4-baa7-4a49-8922-f1c1974b3265"
    },
    {
        "author": "齐己",
        "paragraphs": [
            "宜阳南面路，下岳又经过。",
            "枫叶红遮店，芒花白满坡。",
            "猨无山渐薄，鴈众水还多。",
            "日落犹前去，诸村牧竖歌。"
        ],
        "title": "宜阳道中作",
        "id": "e978d0f5-2e55-47f1-9478-e895a40aca75"
    },
    {
        "author": "齐己",
        "paragraphs": [
            "晚照背高台，残钟残角催。",
            "能销几度落，已是半生来。",
            "吹叶阴风发，漫空暝色回。",
            "因思古人事，更变尽尘埃。"
        ],
        "title": "落日",
        "id": "6da6efcd-4019-4f21-b820-d90cbf86ce31"
    },
    {
        "author": "齐己",
        "paragraphs": [
            "柳暖莺多语，花明草尽长。",
            "风流在诗句，牵率遶池塘。",
            "叫切禽名宇，飞忙蝶姓庄。",
            "时来真可惜，自勉掇兰芳。"
        ],
        "title": "春兴",
        "id": "93e329a4-bbb9-4f72-acfb-5ea783db7db0"
    },
    {
        "author": "齐己",
        "paragraphs": [
            "天际云根破，寒山列翠回。",
            "幽人当立久，白鸟背飞来。",
            "瀑溅何州地，僧寻几峤苔。",
            "终须拂巾履，独去谢尘埃。"
        ],
        "title": "远山",
        "id": "eb938ee6-61a4-4fab-831e-5b6a1d11f326"
    },
    {
        "author": "齐己",
        "paragraphs": [
            "谁知闲退迹，门迳入寒汀。",
            "静倚云僧杖，孤看野烧星。",
            "墨霑吟石黑，苔染钓船青。",
            "相对唯溪寺，初宵闻念经。"
        ],
        "title": "和郑谷郎中幽栖之什",
        "id": "83d6e735-fde0-4a30-98d6-04ede7f05c2c"
    },
    {
        "author": "齐己",
        "paragraphs": [
            "旧林诸姪在，还住本师房。",
            "共埽焚修地，同闻水石香。",
            "莫将闲世界，拟敌好时光。",
            "须看南山下，无名冢满冈。"
        ],
        "title": "勉道林谦光鸿蕴二姪",
        "id": "41795542-a684-461f-8b8a-b88b74899034"
    },
    {
        "author": "齐己",
        "paragraphs": [
            "晨午殊丰足，伊何挠肺肠。",
            "形容侵老病，山水忆韬藏。",
            "必谢金台去，还携铁锡将。",
            "东林露坛畔，旧对白莲房。"
        ],
        "title": "渚宫自勉二首 一",
        "id": "b7850763-3f51-410b-b499-97a70cb74184"
    },
    {
        "author": "齐己",
        "paragraphs": [
            "毕竟拟何求，随缘去住休。",
            "天涯游胜境，海上宿仙洲。",
            "梦好寻无迹，诗成旋不留。",
            "从他笑轻事，独自忆庄周。"
        ],
        "title": "渚宫自勉二首 二",
        "id": "a7865e6e-0d8b-46a3-8f1a-1a063ed9044f"
    },
    {
        "author": "齐己",
        "paragraphs": [
            "㴩湖唯上贡，何以惠寻常。",
            "还是诗心苦，堪消蜡面香。",
            "碾声通一室，烹色带残阳。",
            "若有新春者，西来信勿忘。"
        ],
        "title": "谢㴩湖茶",
        "id": "650ad76c-dc6b-48bb-91a5-37a4d90aea1c"
    },
    {
        "author": "齐己",
        "paragraphs": [
            "郡带女𡡓名，民康境亦宁。",
            "晏梳秋鬓白，闲坐暮山青。",
            "赠客椒初熟，寻僧酒半醒。",
            "应怀旧居处，歌管隔墙听。"
        ],
        "title": "寄归州马判官",
        "id": "d67b7439-eef5-436d-80e9-c7c6a19e15ff"
    },
    {
        "author": "齐己",
        "paragraphs": [
            "闭眼即开门，人间事倦闻。",
            "如何迎好客，不似看闲云。",
            "少欲资三要，多言让十分。",
            "疎慵本吾性，任笑早离羣。"
        ],
        "title": "倦客",
        "id": "20b83822-4c15-4540-a81b-5e4d4fa283ff"
    },
    {
        "author": "齐己",
        "paragraphs": [
            "此去清凉顶，期瞻大圣容。",
            "便应过洛水，即未上嵩峰。",
            "残照催行影，幽林惜驻踪。",
            "想登金阁望，东北极兵锋。"
        ],
        "title": "送灵{巩/言}上人游五台",
        "id": "8d114de5-b582-4563-b2c3-5763ed9b8fa0"
    },
    {
        "author": "齐己",
        "paragraphs": [
            "坐卧与行住，入禅还出吟。",
            "也应长日月，消得个身心。",
            "默论相如少，黄梅付嘱深。",
            "门前古松径，时起步清阴。"
        ],
        "title": "静坐",
        "id": "e59b0761-8246-4b26-8826-766359671ea0"
    },
    {
        "author": "齐己",
        "paragraphs": [
            "天策二首作，境幽搜亦玄。",
            "阁横三楚上，题挂九霄边。",
            "寺额因标胜，诗人合遇贤。",
            "他时谁倚槛，吟此岂忘筌。"
        ],
        "title": "谢虚中上人寄示题天策阁诗",
        "id": "1391f0de-1bcc-499f-b434-6ff4063d84ca"
    },
    {
        "author": "齐己",
        "paragraphs": [
            "紫衣居贵上，青衲老关中。",
            "事佛门相似，朝天路不同。",
            "神凝无恶梦，诗澹老真风。",
            "闻道知音在，官高信莫通。"
        ],
        "title": "荆门寄怀章供奉兼呈幕中知己",
        "id": "9f28d134-8d67-484b-a588-45740f08b0bb"
    },
    {
        "author": "齐己",
        "paragraphs": [
            "思量江令意，爱石甚悠悠。",
            "贪向深宫去，死同亡国休。",
            "两株荒草里，千古暮江头。",
            "若似黄金贵，隋军也不留。"
        ],
        "title": "江令石",
        "id": "a1cc2535-5f6e-4faa-904b-dce571a5c9fd"
    },
    {
        "author": "齐己",
        "paragraphs": [
            "良夜如清昼，幽人在小庭。",
            "满空垂列宿，那个是文星。",
            "世界归谁是，心魂向自宁。",
            "何当见尧舜，重为造生灵。"
        ],
        "title": "月下作",
        "id": "83bccb39-1507-41b6-ba47-d7168124db92"
    },
    {
        "author": "齐己",
        "paragraphs": [
            "宋杜诗题在，风骚到此真。",
            "独来终日看，一为拂秋尘。",
            "古石生寒仞，春松脱老鳞。",
            "高僧眼根静，应见客吟神。"
        ],
        "title": "游道林寺四绝亭观宋杜诗版",
        "id": "c9ca9e66-99e0-4919-a270-ab66a60d1354"
    },
    {
        "author": "齐己",
        "paragraphs": [
            "莫把毛生刺，低佪谒李膺。",
            "须防知佛者，解笑爱名僧。",
            "道性宜如水，诗情合似冰。",
            "还同莲社客，联唱遶香灯。"
        ],
        "title": "勉诗僧",
        "id": "fbf07096-03b8-4c17-b214-14daf96efc3b"
    },
    {
        "author": "齐己",
        "paragraphs": [
            "珍重岁寒烟，携来路几千。",
            "只应真典诰，消得苦磨研。",
            "正色浮端砚，精光动蜀牋。",
            "因君强濡染，舍此即忘筌。"
        ],
        "title": "谢人墨",
        "id": "0d890812-78b8-4fb7-926a-13a28f78cc4a"
    },
    {
        "author": "齐己",
        "paragraphs": [
            "西峰大雪开，万叠向空堆。",
            "客贵犹寻去，僧高肯不来。",
            "潭澄猨覰月，窦冷鹿眠苔。",
            "公子将才子，联题兴未回。"
        ],
        "title": "送人游玉泉寺",
        "id": "892cf82d-9cd9-48b3-a671-ae332cea8afe"
    },
    {
        "author": "齐己",
        "paragraphs": [
            "诗心何以传，所证自同禅。",
            "觅句如探虎，逢知似得仙。",
            "神清太古在，字好雅风全。",
            "曾沐星郎许，终慙是斐然。"
        ],
        "title": "寄郑谷郎中",
        "id": "dd28c4a2-034a-4f2e-801b-0ba34830854e"
    },
    {
        "author": "齐己",
        "paragraphs": [
            "欲布如膏势，先闻动地雷。",
            "云龙相得起，风电一时来。",
            "霡霂农桑野，冥濛杨柳台。",
            "何人待晴暖，庭有牡丹开。"
        ],
        "title": "春雨",
        "id": "408b97c2-539c-45dd-90e1-e03935b04202"
    },
    {
        "author": "齐己",
        "paragraphs": [
            "明月峰头石，曾闻学月明。",
            "别舒长夜彩，高照一村耕。",
            "颇乱无私理，徒惊鄙俗情。",
            "传云遭凿后，顽白在峥嵘。"
        ],
        "title": "明月峰",
        "id": "629c6e7b-3662-444b-a22b-8df30f90b1a7"
    },
    {
        "author": "齐己",
        "paragraphs": [
            "仙掌峰前得，何当此见遗。",
            "百年衰朽骨，六尺岁寒姿。",
            "雪外兼松凭，泉边待月欹。",
            "他时出山去，犹谢见相随。"
        ],
        "title": "谢人惠紫栗拄杖",
        "id": "347ff74b-3ac5-4a01-b2c4-a15222b967c7"
    },
    {
        "author": "齐己",
        "paragraphs": [
            "君游南国去，旅梦若为宁。",
            "一路随鸿鴈，千峰遶洞庭。",
            "林明枫尽落，野黑烧初经。",
            "有兴寻僧否，湘西寺最灵。"
        ],
        "tags": [
            "洞庭湖"
        ],
        "title": "送人游湘湖",
        "id": "3f9132ae-c791-4d4c-9ffd-034199d38222"
    },
    {
        "author": "齐己",
        "paragraphs": [
            "发地才过膝，蟠根已有灵。",
            "严霜百草白，深院一林青。",
            "后夜萧骚动，空阶蟋蟀听。",
            "谁于千岁外，吟遶老龙形。"
        ],
        "title": "小松",
        "id": "f969d44e-8927-4fb8-869b-be86c2234ebb"
    },
    {
        "author": "齐己",
        "paragraphs": [
            "考槃应未永，聊此养闲疎。",
            "野趣今何似，诗题旧不如。",
            "春篁离箨尽，陂藕折花初。",
            "终要秋云是，从风恣卷舒。"
        ],
        "title": "金江寓居",
        "id": "3dc51ba0-80f6-44d9-8a2b-57ecbc59e8a4"
    },
    {
        "author": "齐己",
        "paragraphs": [
            "日日冲残热，相寻入乱蒿。",
            "闲中滋味远，诗里是非高。",
            "碧耸新生竹，红垂半熟桃。",
            "时难未可出，且欲淬豪曹。"
        ],
        "title": "晚夏金江寓居答友生",
        "id": "abbbd055-7935-417b-9ea6-db52300d5806"
    },
    {
        "author": "齐己",
        "paragraphs": [
            "到处听时论，知君屈最深。",
            "秋风几西笑，抱玉但伤心。",
            "野水翻红藕，沧江老白禽。",
            "相思未相识，闻在蜀中吟。"
        ],
        "title": "寄李洞秀才",
        "id": "a5a855ad-92d2-495f-afc6-8a692eeed140"
    },
    {
        "author": "齐己",
        "paragraphs": [
            "叠叠叠岚寒，红尘翠里盘。",
            "前程有名利，此路莫艰难。",
            "云水侵天老，轮蹄到月残。",
            "何能寻四皓，过尽见长安。"
        ],
        "title": "过商山",
        "id": "0068feff-a674-4cda-b330-8ea23ab56a1c"
    },
    {
        "author": "齐己",
        "paragraphs": [
            "咽咽复啾啾，多来自早秋。",
            "园林凉正好，风雨思相收。",
            "在处声无别，何人泪欲流。",
            "冷怜天露滴，伤共野禽游。",
            "静息深依竹，惊移瞥过楼。",
            "分明晴渡口，凄切暮关头。",
            "时节推应定，飞鸣即未休。",
            "年年闻尔苦，远忆所居幽。"
        ],
        "title": "蝉八韵",
        "id": "fd5c1942-a090-468c-a456-6c4c5a2f49d2"
    },
    {
        "author": "齐己",
        "paragraphs": [
            "日日沧江去，时时得意归。",
            "自能终洁白，何处悮翻飞。",
            "晚立银塘阔，秋栖玉露微。",
            "残阳苇花畔，双下钓鱼矶。"
        ],
        "title": "鹭鸶二首 一",
        "id": "af9018bc-b647-4429-9b00-413fa12bfc69"
    },
    {
        "author": "齐己",
        "paragraphs": [
            "雪里曾迷我，笼中旧养君。",
            "忽从红蓼岸，飞出白鸥羣。",
            "影照翘滩浪，翎濡宿岛云。",
            "鸳鸿解相忆，天上列纷纷。"
        ],
        "title": "鹭鸶二首 二",
        "id": "b09d4d44-088a-4694-9263-549fc3af24f9"
    },
    {
        "author": "齐己",
        "paragraphs": [
            "浊世住终难，孤峰念永安。",
            "逆风眉磔磔，冲雪锡珊珊。",
            "石室关霞嫩，松枝拂藓干。",
            "巖猨应认得，连臂下句栏。"
        ],
        "title": "送僧归南岳",
        "id": "8ff20737-ba4e-482e-b1d6-b053ecd0c713"
    },
    {
        "author": "齐己",
        "paragraphs": [
            "烦暑莫相煎，森森在眼前。",
            "暂来还尽日，独坐只闻蝉。",
            "草媚终难死，花飞卒未蔫。",
            "秋风舍此去，满箧贮新篇。"
        ],
        "title": "夏日林下作",
        "id": "8f086365-2930-4dde-9ac3-a922af30550c"
    },
    {
        "author": "齐己",
        "paragraphs": [
            "风雨如尧代，何心欲退藏。",
            "诸侯行教化，下国自耕桑。",
            "道挫时机尽，禅留话路长。",
            "前溪久不过，忽觉早禾香。"
        ],
        "title": "村居寄怀",
        "id": "e1b41c40-52db-462b-a6e0-543cdc5ffe5a"
    },
    {
        "author": "齐己",
        "paragraphs": [
            "相于分倍亲，静论到吟真。",
            "王泽曾无外，风骚甚少人。",
            "鸿随秋过尽，雪向腊飞频。",
            "何处多幽胜，期君作近邻。"
        ],
        "title": "酬王秀才",
        "id": "7386ed93-4b1f-4618-a5bd-93f18f55b0f0"
    },
    {
        "author": "齐己",
        "paragraphs": [
            "往年吟月社，因乱散扬州。",
            "未免无端事，何妨出世流。",
            "洞庭禅过腊，衡岳坐经秋。",
            "终说将衣钵，天台老去休。"
        ],
        "tags": [
            "洞庭湖"
        ],
        "title": "赠无本上人",
        "id": "32c9245c-8730-4b81-b133-5427f14946ce"
    },
    {
        "author": "齐己",
        "paragraphs": [
            "天下艰难际，全家入华山。",
            "几劳丹诏问，空见使臣还。",
            "瀑布寒吹梦，莲峰翠湿关。",
            "兵戈阻相访，身老瘴云间。"
        ],
        "title": "寄华山司空图",
        "id": "2b9e51e7-dd6e-4fdb-a12c-dd083ebea766"
    },
    {
        "author": "齐己",
        "paragraphs": [
            "波心精舍好，那岸是繁华。",
            "碍目无高树，当门即远沙。",
            "晨斋来海客，夜磬到渔家。",
            "石鼎秋涛静，禅回有岳茶。"
        ],
        "title": "题真州精舍",
        "id": "e0147be6-bd00-47a4-b53d-841accddaa08"
    },
    {
        "author": "齐己",
        "paragraphs": [
            "名山知不远，长忆寺门松。",
            "昨晚登楼见，前年过夏峰。",
            "雨余云脚树，风外日西钟。",
            "莫更来东岸，红尘没马踪。"
        ],
        "title": "怀道林寺因寄仁用二上人",
        "id": "ff75ba70-8fcb-434d-ba52-cecff1bfd2f7"
    },
    {
        "author": "齐己",
        "paragraphs": [
            "秋声连岳树，草色徧汀洲。",
            "多事时为客，无人处上楼。",
            "云疎片雨歇，野阔九江流。",
            "欲向南朝去，诗僧有惠休。"
        ],
        "title": "寻阳道中作",
        "id": "cb216bc4-0d81-479f-a3ef-2ee9faa1ed11"
    },
    {
        "author": "齐己",
        "paragraphs": [
            "翠湿僧窗里，寒堆鸟道边。",
            "静思寻去路，急遶落来泉。",
            "暮雨开青壁，朝阳照紫烟。",
            "二林多长老，谁忆上头禅。"
        ],
        "title": "东林雨后望香炉峰",
        "id": "74054d40-b588-4403-a595-55698869fc34"
    },
    {
        "author": "齐己",
        "paragraphs": [
            "清泉流眼底，白道倚巖棱。",
            "后夜禅初入，前溪树折冰。",
            "南凉来的的，北魏去腾腾。",
            "敢把吾师意，密传门外僧。"
        ],
        "title": "寄双泉大师师兄",
        "id": "576da9e4-fb3f-47ca-8b1b-ee3171a66d33"
    },
    {
        "author": "齐己",
        "paragraphs": [
            "君话南徐去，迢迢过建康。",
            "弟兄新得信，鸿鴈久离行。",
            "木落空林浪，秋残渐雪霜。",
            "闲游登北固，东望海苍苍。"
        ],
        "title": "送人润州寻兄弟",
        "id": "24875964-dec1-410b-8bb8-f10fb93eb57d"
    },
    {
        "author": "齐己",
        "paragraphs": [
            "日日见入寺，未曾含酒容。",
            "闲听老僧语，坐到夕阳钟。",
            "竹里行多影，花边偶过踪。",
            "犹言谢生计，随我去孤峰。"
        ],
        "title": "贻张生",
        "id": "d79dd82d-2f37-4304-b510-62b446485d1d"
    },
    {
        "author": "齐己",
        "paragraphs": [
            "君来乞诗别，聊与怆前程。",
            "九野未无事，少年何远行。",
            "商云盘翠险，秦甸下烟平。",
            "应见周南化，如今在雍京。"
        ],
        "title": "送人游雍京",
        "id": "acc06edc-6b58-4a25-a462-d4541e9a2fb2"
    },
    {
        "author": "齐己",
        "paragraphs": [
            "处处碧萋萋，平原带日西。",
            "堪随游子路，远入鹧鸪啼。",
            "金谷园应没，夫差国已迷。",
            "欲寻兰蕙径，荒秽满汀畦。"
        ],
        "title": "春草",
        "id": "700b5dfc-8c45-40b4-a559-20494d5ff44f"
    },
    {
        "author": "齐己",
        "paragraphs": [
            "华顶星边出，真宜上士家。",
            "无人触牀榻，满屋贮烟霞。",
            "坐卧临天井，晴明见海涯。",
            "禅余石桥去，屐齿印松花。"
        ],
        "title": "怀华顶道人",
        "id": "d6db9572-1035-4fdf-9e29-efca749f51e5"
    },
    {
        "author": "齐己",
        "paragraphs": [
            "五老回无计，三峰去不成。",
            "何言谢云鸟，此地识公卿。",
            "梦媿将僧说，心嫌触类生。",
            "南朝古山寺，曾忆共寻行。"
        ],
        "title": "寄自牧上人",
        "id": "32216375-4854-487a-b2be-b89a6d9f8148"
    },
    {
        "author": "齐己",
        "paragraphs": [
            "日日只腾腾，心机何以兴。",
            "诗魔苦不利，禅寂颇相应。",
            "砚满尘埃点，衣多作卧棱。",
            "如斯自消息，合是个闲僧。"
        ],
        "title": "静坐",
        "id": "26ef4d65-5bc5-4d4f-b157-4f41b66b81e5"
    },
    {
        "author": "齐己",
        "paragraphs": [
            "荆楚腊将残，江湖苍莽间。",
            "孤舟载高兴，千里向名山。",
            "雪浪来无定，风帆去是闲。",
            "石桥僧问我，应寄岳茶还。"
        ],
        "title": "送人游衡岳",
        "id": "532305fe-18ed-4cf1-b2b3-6a8efee3512d"
    },
    {
        "author": "齐己",
        "paragraphs": [
            "故人劳札翰，千里寄荆台。",
            "知恋文明在，来寻江汉来。",
            "羣机喧白昼，陆海涨黄埃。",
            "得路应相笑，无成守死灰。"
        ],
        "title": "荅知己自阙下寄书",
        "id": "ef031c67-5e6e-441e-a405-b9c8dbef1c45"
    },
    {
        "author": "齐己",
        "paragraphs": [
            "乱迸苔钱破，参差出小栏。",
            "层层离锦箨，节节露琅玕。",
            "直上心终劲，四垂烟渐宽。",
            "欲知含古律，试剪凤箫看。"
        ],
        "title": "新笋",
        "id": "b7ade9e4-a623-4b61-978d-6aff8147a113"
    },
    {
        "author": "齐己",
        "paragraphs": [
            "行僧去湘水，归鴈度荆门。",
            "彼此亡家国，东西役梦魂。",
            "多慵如长傲，久住不生根。",
            "曾问兴亡事，丁宁寄勿言。"
        ],
        "title": "寄唐洙处士",
        "id": "24ffa383-10c1-4ef6-8ea8-e9848276aed2"
    },
    {
        "author": "齐己",
        "paragraphs": [
            "妙刮筠篁制，纤柔玉柄同。",
            "拂蝇声满室，指月影摇空。",
            "敢舍经行外，常将宴坐中。",
            "挥谈一无取，千万媿生公。"
        ],
        "title": "谢人惠竹蝇拂",
        "id": "faaae310-4449-42da-ae3c-d5b44769c6ec"
    },
    {
        "author": "齐己",
        "paragraphs": [
            "燕燕知何事，年年应候来。",
            "却缘华屋在，长得好时催。",
            "花外衔泥去，空中接食回。",
            "不同黄雀意，迷逐网罗媒。"
        ],
        "title": "新燕",
        "id": "eaa53729-5851-4d2a-8b41-990b07014c9b"
    },
    {
        "author": "齐己",
        "paragraphs": [
            "深谢高科客，名毡寄惠重。",
            "静思生朔漠，和雪长蒙茸。",
            "折坐资禅悦，铺眠减病容。",
            "他年从破碎，担去卧孤峰。"
        ],
        "title": "谢王先辈寄毡",
        "id": "ecd1e51d-7705-4ddb-98a2-ecb9b56bee62"
    },
    {
        "author": "齐己",
        "paragraphs": [
            "去岁逢京使，因还所寄诗。",
            "难留天上作，曾换月中枝。",
            "趣极僧迷旨，功深鬼不知。",
            "仍闻得名后，特地更忘疲。"
        ],
        "title": "寄还阙下高辇先辈卷",
        "id": "8b9c7c5b-3e12-427a-b6fc-564760456159"
    },
    {
        "author": "齐己",
        "paragraphs": [
            "忆就江僧乞，和烟得一茎。",
            "剪黄憎旧本，科绿惜新生。",
            "护噪蝉身稳，资吟客眼明。",
            "星郎有佳咏，雅合此君声。"
        ],
        "title": "和孙支使惠示院中庭竹之什",
        "id": "3b7b986e-cd7d-4350-82ef-1a7d0d662a4b"
    },
    {
        "author": "齐己",
        "paragraphs": [
            "旧寄炉峰下，杉松遶石房。",
            "年年五六月，江上忆清凉。",
            "久别应荒废，终归隔渺茫。",
            "何当便摇落，披衲玩秋光。"
        ],
        "title": "苦热中江上怀炉峰旧居",
        "id": "ab29e751-dee0-4fa2-ab51-9fc2b6a76058"
    },
    {
        "author": "齐己",
        "paragraphs": [
            "君到香山寺，探幽莫损神。",
            "且寻风雅主，细看乐天真。"
        ],
        "title": "送僧游龙门香山寺",
        "id": "101ceb21-6e66-457b-91b4-7d5ce891c4a0"
    },
    {
        "author": "齐己",
        "paragraphs": [
            "江臯正月雨，平陆亦波澜。",
            "半是峨嵋雪，重为泽国寒。",
            "农田淹寖尽，客櫂往来难。",
            "愁杀骚人路，沧浪正渺漫。"
        ],
        "title": "江上值春雨",
        "id": "be0d5be9-5b04-4d28-8556-1f039ca31a99"
    },
    {
        "author": "齐己",
        "paragraphs": [
            "七十去百岁，都来三十春。",
            "纵饶生得到，终免死无因。",
            "密理方通理，栖真始见真。",
            "沃洲匡阜客，几劫不迷人。"
        ],
        "title": "七十作",
        "id": "2f300006-2568-4c7e-a6d8-45d674dc30ab"
    },
    {
        "author": "齐己",
        "paragraphs": [
            "旧友一千里，新诗五十篇。",
            "此文经大匠，不见已多年。",
            "趣极同无迹，精深合自然。",
            "相思把行坐，南望隔尘烟。"
        ],
        "title": "谢虚中寄新诗",
        "id": "aac88dd4-40e4-48e0-b613-e22b305ef1e6"
    },
    {
        "author": "齐己",
        "paragraphs": [
            "两论久研精，龙安受请行。",
            "春城雨雪霁，古寺殿堂明。",
            "白发老僧听，金毛师子声。",
            "同流有谁共，别著国风清。"
        ],
        "title": "送彬座主赴龙安请讲",
        "id": "f2f9f1d7-4122-41b2-ac92-357d0fe05e00"
    },
    {
        "author": "齐己",
        "paragraphs": [
            "嵩岳去值乱，匡庐回阻兵。",
            "中途息瓶锡，十载依公卿。",
            "不那猨鸟性，但怀林泉声。",
            "何时遂情兴，吟遶杉松行。"
        ],
        "tags": [
            "庐山"
        ],
        "title": "夏日荆渚书怀",
        "id": "a4c5f940-e701-45ec-ae27-7b63cae6ae7d"
    },
    {
        "author": "齐己",
        "paragraphs": [
            "一水遶孤岛，闲门掩春草。",
            "曾无长者辙，枉此问衰老。"
        ],
        "tags": [
            "西湖"
        ],
        "title": "春日西湖作",
        "id": "25eab67e-065e-4ca3-9464-9b55a950813c"
    },
    {
        "author": "齐己",
        "paragraphs": [
            "春山谷雨前，并手摘芳烟。",
            "绿嫩难盈笼，清和易晚天。",
            "且招邻院客，试煮落花泉。",
            "地远劳相寄，无来又隔年。"
        ],
        "title": "谢中上人寄茶",
        "id": "32796434-5818-4ebb-ab20-16e6d6951086"
    },
    {
        "author": "齐己",
        "paragraphs": [
            "西京曾入内，东洛又朝天。",
            "圣上方虚席，僧中正乏贤。",
            "晨光金殿里，紫气玉帘前。",
            "知祝唐尧化，新恩异往年。"
        ],
        "title": "送节大德归阙",
        "id": "dd83d4bd-984a-4b86-9b25-abea03996ac4"
    },
    {
        "author": "齐己",
        "paragraphs": [
            "李洞僻相似，得诗先示师。",
            "鬼神迷去处，风日背吟时。",
            "格已搜清竭，名还着紫卑。",
            "从容味高作，翻为古人疑。"
        ],
        "title": "览清尚卷",
        "id": "dab0b054-181b-4058-aca9-7fdd9f1fe00d"
    },
    {
        "author": "齐己",
        "paragraphs": [
            "彭泽旧居在，匡庐翠叠前。",
            "因思从楚寺，便附入吴船。",
            "岸遶春残树，江浮晓霁天。",
            "应过虎溪社，伫立想诸贤。"
        ],
        "tags": [
            "庐山"
        ],
        "title": "荆门送昼公归彭泽旧居",
        "id": "adee4133-be4b-4325-8c55-752c589be191"
    },
    {
        "author": "齐己",
        "paragraphs": [
            "猨鸟共不到，我来身欲浮。",
            "四边空碧落，绝顶正清秋。",
            "宇宙知何极，华夷见细流。",
            "坛西独立久，白日转神州。"
        ],
        "title": "登祝融峯",
        "id": "8a0ef495-fc54-48d2-ae3e-e9bd88ab8523"
    },
    {
        "author": "齐己",
        "paragraphs": [
            "子美曾吟处，吾师复去吟。",
            "是何多胜地，销得二公心。",
            "锦水流春阔，峨嵋叠雪深。",
            "时逢蜀僧说，或道近游黔。"
        ],
        "title": "寄贯休",
        "id": "65e9f151-6e57-4d6e-bb55-fa20321f0992"
    },
    {
        "author": "齐己",
        "paragraphs": [
            "霜须芸阁吏，久掩白云扉。",
            "来谒元戎后，还骑病马归。",
            "烟村蔬饮淡，江驿雪泥肥。",
            "知到中林日，春风长涧薇。"
        ],
        "title": "送唐禀正字归萍川",
        "id": "012628f0-7000-4266-9d08-9f17234f9c35"
    },
    {
        "author": "齐己",
        "paragraphs": [
            "龙沙为别日，庐阜得书年。",
            "不见来香社，相思遶白莲。",
            "江僧归海寺，楚路接吴烟。",
            "老病何堪说，扶羸寄此篇。"
        ],
        "title": "寄怀江西栖公",
        "id": "2bc4e451-749c-4b0e-a0e1-91eaf750b679"
    },
    {
        "author": "齐己",
        "paragraphs": [
            "柴门关树石，未省梦尘埃。",
            "落日啼猨里，同人有信来。",
            "自成为拙隐，难以谢多才。",
            "见说相思处，前峯对古台。"
        ],
        "title": "山中喜得友生书",
        "id": "0d9f31c2-c991-4291-9e0e-a77b877719a2"
    },
    {
        "author": "齐己",
        "paragraphs": [
            "鎗旗封蜀茗，圆洁制鲛绡。",
            "好客分烹煮，青蝇避动摇。",
            "陆生夸妙法，班女恨凉飙。",
            "多谢崔居士，相思寄寂寥。"
        ],
        "title": "谢人惠扇子及茶",
        "id": "36f396a8-4e27-466a-89ea-77a57dc8a632"
    },
    {
        "author": "齐己",
        "paragraphs": [
            "诗家为政别，清苦日闻新。",
            "乱后无荒地，归来尽远人。",
            "宽容民赋税，憔悴吏精神。",
            "何必河阳县，空传桃李春。"
        ],
        "title": "寄监利司空学士",
        "id": "9cc69a02-6180-4801-8378-d9f7f2e4b6d9"
    },
    {
        "author": "齐己",
        "paragraphs": [
            "万事皆可了，有诗门最深。",
            "古人难得志，吾子苦留心。",
            "野叠凉云朵，苔重怪木阴。",
            "他年立名字，笑我老双林。"
        ],
        "title": "荅陈秀才",
        "id": "ba9d2070-76f4-4239-984d-a8999ed41639"
    },
    {
        "author": "齐己",
        "paragraphs": [
            "春日上芳洲，经春兰杜幽。",
            "此时寻橘岸，昨日在城楼。",
            "鹭立青枫杪，沙沈白浪头。",
            "渔家好生计，簷底系扁舟。"
        ],
        "title": "游橘洲",
        "id": "5b720442-c06f-4d1c-9bd6-b77fe6b8f866"
    },
    {
        "author": "齐己",
        "paragraphs": [
            "阮肇迷仙处，禅门接紫霞。",
            "不知寻鹤路，几里入桃花。",
            "晚树阴摇藓，春潭影弄砂。",
            "何当见招我，乞与片生涯。"
        ],
        "title": "寄武陵道友",
        "id": "80fbef34-d9af-46b6-a956-eae7d192aa37"
    },
    {
        "author": "齐己",
        "paragraphs": [
            "五金元造化，九炼更精新。",
            "敢谓长生客，将遗必死人。",
            "久餐应换骨，一服已通神。",
            "终逐淮王去，永抛浮世尘。"
        ],
        "title": "谢人惠药",
        "id": "6a150b95-ea6a-4072-9e97-7a5df29a24e9"
    },
    {
        "author": "齐己",
        "paragraphs": [
            "岂要私相许，君诗自入神。",
            "风骚何句出，瀑布一联新。",
            "□若长如此，名须远逐身。",
            "闲斋舒复卷，留滞忽经旬。"
        ],
        "title": "还族弟卷",
        "id": "1c50308e-e896-4d0b-94eb-20eaf22548f8"
    },
    {
        "author": "齐己",
        "paragraphs": [
            "又向夔城去，知难动旅魂。",
            "自非亡国客，何虑断肠猨。",
            "灩滪分高仞，瞿塘露浅痕。",
            "明年期此约，平稳到荆门。"
        ],
        "title": "送周秀游峡",
        "id": "d9b02980-23c1-4110-a92c-1f079197b3a9"
    },
    {
        "author": "齐己",
        "paragraphs": [
            "湖光摇翠木，灵洞叠云深。",
            "五月经行处，千秋桧栢阴。",
            "山形临北渚，僧格继东林。",
            "莫惜相招信，余心是此心。"
        ],
        "title": "荆门夏日寄洞山节公",
        "id": "130b988b-2ffd-46bc-8118-410a3dd0fdb6"
    },
    {
        "author": "齐己",
        "paragraphs": [
            "远迹都如雁，南行又北回。",
            "老僧犹记得，往岁已曾来。",
            "话遍名山境，烧残黑栎灰。",
            "无因伴师往，归思在天台。"
        ],
        "title": "再经蒋山与诸长老夜话",
        "id": "27250571-0a5b-4ec5-8f65-ed85059d204d"
    },
    {
        "author": "齐己",
        "paragraphs": [
            "玉泉神运寺，寒磬彻琴堂。",
            "有境灵如此，为官兴亦长。",
            "吏愁清白甚，民乐赋输忘。",
            "闻说巴山县，今来尚忆张。"
        ],
        "title": "寄当阳张明府",
        "id": "48312d91-56b2-4efc-af18-64b74d089427"
    },
    {
        "author": "齐己",
        "paragraphs": [
            "白石路重重，萦纡势忽穷。",
            "孤峯擎像阁，万木蔽星空。",
            "世论随时变，禅怀历劫同。",
            "良宵正冥目，海日上窗红。"
        ],
        "title": "游三觉山",
        "id": "653dc6c0-5bd2-4925-9463-9f981126e6b2"
    },
    {
        "author": "齐己",
        "paragraphs": [
            "九月将欲尽，幽丛始绽芳。",
            "都缘含正气，不是背重阳。",
            "采去蜂声远，寻来蝶路长。",
            "王孙归未晚，犹得泛金觞。"
        ],
        "title": "庭际晚菊上主人",
        "id": "41f6bd08-177e-484c-9bd5-60fd076528ed"
    },
    {
        "author": "齐己",
        "paragraphs": [
            "荆门与闽越，关戍隔三千。",
            "风雪扬帆去，台隍指海边。",
            "客情消旅火，王化似尧年。",
            "莫失春回约，江城谷雨前。"
        ],
        "title": "送赵长史归闽川",
        "id": "a7b7ebab-e5f7-48c9-8eef-0cfc1b6a6a88"
    },
    {
        "author": "齐己",
        "paragraphs": [
            "何处同嵇懒，吾徒道异诸。",
            "本无文字学，何有往来书。",
            "岳寺逍遥梦，侯门勉强居。",
            "相知在玄契，莫讶八行疎。"
        ],
        "title": "拟嵇康绝交寄湘中贯微",
        "id": "ae2faebf-6c7b-483e-b114-e21a162bf02f"
    },
    {
        "author": "齐己",
        "paragraphs": [
            "北来儒士说，许下有吟僧。",
            "白日身长倚，清秋塔上层。",
            "言虽依景得，理要入无征。",
            "敢望多相示，孱微老不胜。"
        ],
        "title": "寄许州清古",
        "id": "377f8157-763c-4911-9620-67afa7ac5ae8"
    },
    {
        "author": "齐己",
        "paragraphs": [
            "五首新裁翦，搜罗尽指归。",
            "谁曾师古律，君自负天机。",
            "圣后求贤久，明公得隽稀。",
            "乘秋好携去，直望九霄飞。"
        ],
        "title": "谢丁秀才见示赋卷",
        "id": "a5c0ef43-fd52-4e7a-b7c7-6af4f527c806"
    },
    {
        "author": "齐己",
        "paragraphs": [
            "褰帘听秋信，晚傍竹声归。",
            "多故堪伤骨，孤峯好拂衣。",
            "梧桐凋绿尽，菡萏堕红稀。",
            "却恐吾形影，嫌心与口违。"
        ],
        "title": "惊秋",
        "id": "5c74f141-7829-4aa1-8531-733b28cccef8"
    },
    {
        "author": "齐己",
        "paragraphs": [
            "北风吹夏雨，和竹亚南轩。",
            "豆枕欹凉冷，莲峯入梦魂。",
            "窗多斜迸湿，庭徧瀑流痕。",
            "清兴知无限，晴来示一言。"
        ],
        "title": "夏日雨中寄幕中知己",
        "id": "9ddb23fd-e5bf-4b01-bd37-cc986da31a75"
    },
    {
        "author": "齐己",
        "paragraphs": [
            "风涛出洞庭，帆影入澄清。",
            "何处惊鸿起，孤舟趂月行。",
            "时难多战地，野阔绝春耕。",
            "骨肉知存否，林园近郡城。"
        ],
        "tags": [
            "洞庭湖"
        ],
        "title": "夜次湘阴",
        "id": "b90db8fa-9e35-4fa5-90b4-5a2848728e66"
    },
    {
        "author": "齐己",
        "paragraphs": [
            "疎野还如旧，何曾称在城。",
            "水边无伴立，天际有山横。",
            "落日云霞赤，高窗笔砚明。",
            "鲍昭多所得，时忆寄汤生。"
        ],
        "title": "寄唐禀正字",
        "id": "e1757c5c-b293-4c17-8e4b-3c431000c59c"
    },
    {
        "author": "齐己",
        "paragraphs": [
            "入寺先来此，经窗半在湖。",
            "秋风新菡萏，暮雨老菰蒲。",
            "任听浮生速，能消默坐无。",
            "语来灯焰短，嘒唳发高梧。"
        ],
        "title": "宿舒湖希上人房",
        "id": "4b6048fa-3de7-4fa4-a705-554f25cc8d68"
    },
    {
        "author": "齐己",
        "paragraphs": [
            "忽忽动中私，人间何所之。",
            "老过离乱世，生在太平时。",
            "桃李春无主，杉松寺有期。",
            "曾吟子山赋，何啻旧凌迟。"
        ],
        "title": "戊辰岁江南感怀",
        "id": "eb8708d4-9150-4e59-95ae-0cea61f098dc"
    },
    {
        "author": "齐己",
        "paragraphs": [
            "东越常悬思，山门在永嘉。",
            "秋光浮楚水，帆影背长沙。",
            "城黑天台雨，村明海峤霞。",
            "时寻谢公迹，春草有瑶花。"
        ],
        "title": "送林上人归永嘉旧居",
        "id": "b99dc438-cfdf-4e8a-b890-7fd9311608a4"
    },
    {
        "author": "齐己",
        "paragraphs": [
            "嘉遁有新吟，因僧寄竹林。",
            "静思来鸟外，闲味遶松阴。",
            "兵寇凭凌甚，溪山几许深。",
            "休为反招隐，携取一相寻。"
        ],
        "title": "荅友生山居寄示",
        "id": "db3f5064-de5e-462c-81f2-d4cef62027a9"
    },
    {
        "author": "齐己",
        "paragraphs": [
            "雨霁湘楚晚，水凉天亦澄。",
            "山中应解夏，渡口有行僧。",
            "鸟列沧洲队，云排碧落层。",
            "孤峯磬声绝，一点石龛灯。"
        ],
        "title": "新秋霁后晚眺怀先公",
        "id": "868d338b-f7f2-42b8-a5ba-3e1ccbf159d8"
    },
    {
        "author": "齐己",
        "paragraphs": [
            "所向似无端，风前吟凭栏。",
            "旁人应闷见，片水自闲看。",
            "碧底红鳞鬣，澄边白羽翰。",
            "南山众木叶，飘著竹声干。"
        ],
        "title": "池上感兴",
        "id": "948ca68b-3617-4024-ae29-dbc18fe6c9b7"
    },
    {
        "author": "齐己",
        "paragraphs": [
            "百病煎衰朽，栖迟战国中。",
            "思量青壁寺，行坐赤松风。",
            "道寄虚无合，书传往复空。",
            "可怜禅月子，香火国门东。"
        ],
        "title": "和昙域上人寄赠之什",
        "id": "44e94f48-009f-4fb2-adc0-b1d00643e339"
    },
    {
        "author": "齐己",
        "paragraphs": [
            "塔耸层峯后，碑镌巨石新。",
            "不知将一句，分付与何人。",
            "静坐云生衲，空山月照真。",
            "后徒游礼者，犹认指迷津。"
        ],
        "title": "吊双泉大师真塔",
        "id": "6e1d9deb-7fc0-48cc-a171-49c863272e7f"
    },
    {
        "author": "齐己",
        "paragraphs": [
            "故园虽不远，那免怆行思。",
            "莽苍平湖路，霏微过雪时。",
            "全无山阻隔，或有客相随。",
            "得见交亲后，春风动柳丝。"
        ],
        "title": "暮冬送璘上人归华容",
        "id": "1794b283-41e7-4702-88e1-5c860a22a789"
    },
    {
        "author": "齐己",
        "paragraphs": [
            "万物都寂寂，堪闻弹正声。",
            "人心尽如此，天下自和平。",
            "湘水泻秋碧，古风吹太清。",
            "往年庐岳奏，今夕更分明。"
        ],
        "title": "秋夜听业上人弹琴",
        "id": "152831ca-dab0-4b8a-b7ed-8d20355baf49"
    },
    {
        "author": "齐己",
        "paragraphs": [
            "别后闻餐饵，相逢讶道情。",
            "肌肤红色透，髭发黑光生。",
            "仙洞谁传与，松房自炼成。",
            "常蒙远分惠，亦觉骨毛轻。"
        ],
        "title": "谢人惠丹药",
        "id": "2fb49f22-8daa-4b6e-8cd8-23d72739097d"
    },
    {
        "author": "齐己",
        "paragraphs": [
            "我衰君亦老，相忆更何言。",
            "除泥安禅力，难医必死根。",
            "梅寒争雪彩，日冷让冰痕。",
            "早晚东归去，同寻入石门。"
        ],
        "title": "荆门病中寄怀贯微上人",
        "id": "392d77ac-1557-47b7-805a-dc99da4709c4"
    },
    {
        "author": "齐己",
        "paragraphs": [
            "早向文章里，能降少壮心。",
            "不愁人不爱，闲处自闲吟。",
            "水国云雷阔，僧园竹树深。",
            "无嫌我衰飒，时此一相寻。"
        ],
        "title": "荅孔秀才",
        "id": "74c0a9a1-1ba2-4818-94da-b5ec78b987d2"
    },
    {
        "author": "齐己",
        "paragraphs": [
            "两岸山青映，中流一櫂声。",
            "远无风浪动，正向夕阳横。",
            "岛屿蝉分宿，沙洲客独行。",
            "浩然心自合，何必濯吾缨。"
        ],
        "title": "秋江",
        "id": "fa544607-7279-4af0-9c66-d2e6fea02338"
    },
    {
        "author": "齐己",
        "paragraphs": [
            "孤舸凭幽窗，清波逼面凉。",
            "举头还有碍，低眼即无妨。",
            "瞥过沙禽翠，斜分夕照光。",
            "何时到山寺，上阁看江乡。"
        ],
        "title": "船窗",
        "id": "cce648a4-bcec-4232-a9bf-75e9634228ed"
    },
    {
        "author": "齐己",
        "paragraphs": [
            "永日还欹枕，良宵亦曲肱。",
            "神闲无万虑，壁冷有残灯。",
            "香影浮龛象，瓶声著井冰。",
            "寻思到何处，海上断崖僧。"
        ],
        "title": "永夜",
        "id": "22ebe39f-2753-4b30-a85e-e56ca9811756"
    },
    {
        "author": "齐己",
        "paragraphs": [
            "眼暗心还白，逢春强凭栏。",
            "因闻积雨夜，却忆旧山寒。",
            "竹撼烟丛滑，花烧露朵干。",
            "故人相会处，应话此衰残。"
        ],
        "title": "中春怆怀寄二三知己",
        "id": "b7b91fd7-4e72-4b2b-ab60-6be500d1d4eb"
    },
    {
        "author": "齐己",
        "paragraphs": [
            "了然知是梦，既觉更何求。",
            "死入孤峯去，灰飞一烬休。",
            "云无空碧在，天静月华流。",
            "免有诸徒弟，时来吊石头。"
        ],
        "title": "自遣",
        "id": "e92c4c40-9641-43d1-b9cc-11fc47b7b6ad"
    },
    {
        "author": "齐己",
        "paragraphs": [
            "凉风动行兴，含笑话临途。",
            "已得身名了，全忘客道孤。",
            "乡程过百越，帆影遶重湖。",
            "家在飞鸿外，音书可寄无。"
        ],
        "title": "送陈霸归闽",
        "id": "bff83ec9-9cc9-44a9-bba2-8259bb620777"
    },
    {
        "author": "齐己",
        "paragraphs": [
            "衡岳去都忘，清吟恋省郎。",
            "淹留才半月，詶唱颇盈箱。",
            "雪长松柽格，茶添语话香。",
            "因论乐安子，年少老篇章。"
        ],
        "title": "寄孙辟呈郑谷郎中",
        "id": "4fd69186-f20c-4167-a41b-664f52ccf641"
    },
    {
        "author": "齐己",
        "paragraphs": [
            "峨嵋来已远，衡岳去犹赊。",
            "南浦悬帆影，西风乱荻花。",
            "天涯遥梦泽，山众近长沙。",
            "有兴多新作，携将大府夸。"
        ],
        "title": "荆门送人自峨嵋游南岳",
        "id": "96f14a05-6a78-4201-b3d9-87338e18f5fc"
    },
    {
        "author": "齐己",
        "paragraphs": [
            "西园罢宴游，东阁念林丘。",
            "特减花边峭，来添竹里幽。",
            "忆过阳朔见，曾记大湖求。",
            "从此频吟遶，归山意亦休。"
        ],
        "title": "谢主人石笋",
        "id": "82ff5bbe-c3a1-4023-81df-a370a1af1d02"
    },
    {
        "author": "齐己",
        "paragraphs": [
            "大圣威灵地，安公宴坐踪。",
            "未知长寂默，不见久从容。",
            "塔影高羣木，江声压暮钟。",
            "此游幽胜后，来梦亦应重。"
        ],
        "title": "经安公寺",
        "id": "669c9314-fa46-408b-96f8-2317c6f9c236"
    },
    {
        "author": "齐己",
        "paragraphs": [
            "每到秋残夜，灯前忆故乡。",
            "园林红橘柚，窗户碧潇湘。",
            "离别身垂老，艰难路去长。",
            "弟兄应健在，兵火里耕桑。"
        ],
        "title": "秋夕寄诸姪",
        "id": "67cd8fb5-67b3-41b4-b574-3f75822417e2"
    },
    {
        "author": "齐己",
        "paragraphs": [
            "正拥寒灰次，何当惠寂寥。",
            "且留连夜向，未敢满炉烧。",
            "必恐吞难尽，唯愁拨易消。",
            "豪家揑为兽，红迸锦茵焦。"
        ],
        "title": "谢炭",
        "id": "bbdaba64-df70-46b8-8d8b-182386c9bb5e"
    },
    {
        "author": "齐己",
        "paragraphs": [
            "一百二十日，煎熬几不胜。",
            "忆归沧海寺，冷倚翠崖棱。",
            "旧扇犹操执，新秋更郁蒸。",
            "何当见凉月，拥衲访诗朋。"
        ],
        "title": "夏满日偶作寄孙支使",
        "id": "648c2705-316b-470c-b16b-6ddb45d96b05"
    },
    {
        "author": "齐己",
        "paragraphs": [
            "山门摇落空，霜霰满杉松。",
            "明月行禅处，青苔遶石重。",
            "泉声喧万壑，钟韵遍千峯。",
            "终去焚香老，同师大士踪。"
        ],
        "title": "寄清溪道友",
        "id": "23c54279-e6c7-4ada-a770-a98fc35fcef9"
    },
    {
        "author": "齐己",
        "paragraphs": [
            "敢望重缘饰，微茫洞壑春。",
            "坐看终未是，归卧始应真。",
            "已觉心中朽，犹怜四面新。",
            "不因公子鉴，零落几成尘。"
        ],
        "title": "谢重缘旧山水障子",
        "id": "ba2501bc-0f53-4b64-abae-ab3a569981f9"
    },
    {
        "author": "齐己",
        "paragraphs": [
            "邻井双梧上，一蝉鸣隔墙。",
            "依稀旧林日，撩乱遶山堂。",
            "难嘿吟风口，终清饮露肠。",
            "老僧加护物，应任噪残阳。"
        ],
        "title": "寺居",
        "id": "6701e0f4-a46d-4db4-91d0-e76d7d653eaf"
    },
    {
        "author": "齐己",
        "paragraphs": [
            "金刀闪冷光，一剃一清凉。",
            "未免随朝夕，依前长雪霜。",
            "夏林欹石腻，春涧水泉香。",
            "向老凋疎尽，寒天不出房。"
        ],
        "title": "剃发",
        "id": "d324f8f0-34f3-4a6f-994c-f53f79ccec07"
    },
    {
        "author": "齐己",
        "paragraphs": [
            "敢谓神仙手，多怀老比丘。",
            "编联来鹿野，酬唱在龙楼。",
            "洛浦精灵慑，邙山鬼魅愁。",
            "二南风雅道，从此化东周。"
        ],
        "title": "谢高辇先辈寄新唱和集",
        "id": "4e723e3e-07c8-425e-b28f-2d12a7276728"
    },
    {
        "author": "齐己",
        "paragraphs": [
            "西江东注急，孤櫂若流星。",
            "风浪相随白，云中独过青。",
            "他时谁共说，此路我曾经。",
            "好向吴朝看，衣冠尽汉庭。"
        ],
        "title": "送徐秀才游吴国",
        "id": "8abd48a4-f65e-4fbe-a8fa-28e44ed11f51"
    },
    {
        "author": "齐己",
        "paragraphs": [
            "忆在匡庐日，秋风八月时。",
            "松声虎溪寺，塔影雁门师。",
            "步碧葳蕤径，吟香菡萏池。",
            "何当旧泉石，归去洗心脾。"
        ],
        "tags": [
            "庐山"
        ],
        "title": "忆在匡庐日",
        "id": "45361806-b765-4352-b4dc-1ed6c8270756"
    },
    {
        "author": "齐己",
        "paragraphs": [
            "山下人来说，多时不下山。",
            "是应终未是，闲得且须闲。",
            "海面云归窦，猿边月上关。",
            "寻思乱峯顶，空送衲僧还。"
        ],
        "title": "寄三觉山从益上人",
        "id": "c30560bc-7750-4783-9978-e8e89f1c27e2"
    },
    {
        "author": "齐己",
        "paragraphs": [
            "日日加衰病，心心趣寂寥。",
            "残阳起闲望，万木耸寒条。",
            "楚寺新为客，吴江旧看潮。",
            "此怀何以寄，风雨暮萧萧。"
        ],
        "title": "残秋感怆",
        "id": "01d5570f-d796-4845-a25d-d730a11edd8c"
    },
    {
        "author": "齐己",
        "paragraphs": [
            "竟陵兵革际，归复旧园林。",
            "早岁为官苦，常闻说此心。",
            "海边山夜上，城外寺秋寻。",
            "应讶嵩峯约，蹉跎直到今。"
        ],
        "title": "寄南徐刘员外二首 一",
        "id": "1581cbba-e5bf-442a-99c0-6b32b460d156"
    },
    {
        "author": "齐己",
        "paragraphs": [
            "昼公评众制，姚监选诸文。",
            "风雅谁收我，编联独有君。",
            "余生终此道，万事尽浮云。",
            "争得重携手，探幽楚水濆。"
        ],
        "title": "寄南徐刘员外二首 二",
        "id": "f502be35-ca22-462c-964c-886f013e83a6"
    },
    {
        "author": "齐己",
        "paragraphs": [
            "功到难搜处，知难始是诗。",
            "自能探虎子，何虑屈男儿。",
            "此道真清气，前贤早白髭。",
            "须教至公手，不惜付丹枝。"
        ],
        "title": "贻王秀才",
        "id": "03ef0aad-9a57-4c64-8df5-fdf43435f902"
    },
    {
        "author": "齐己",
        "paragraphs": [
            "见君诗自别，君是继诗人。",
            "道出千途外，功争一字新。",
            "寂寥中影迹，霜雪里精神。",
            "待折东堂桂，归来更苦辛。"
        ],
        "title": "赠孙生",
        "id": "599a982e-ea9a-48fb-8746-f377418bb0bd"
    },
    {
        "author": "齐己",
        "paragraphs": [
            "清洛碧嵩根，寒流白照门。",
            "园林经难别，桃李几株存。",
            "衰老江南日，凄凉海上村。",
            "闲来晒朱绂，泪滴旧朝恩。"
        ],
        "title": "酬元员外",
        "id": "1b05d5f8-7ee4-4a3b-a078-dbad34de57c9"
    },
    {
        "author": "齐己",
        "paragraphs": [
            "庾信哀何极，仲宣悲苦多。",
            "因思学文赋，不胜弄干戈。",
            "自古有如此，于今终若何。",
            "到头重策蹇，归去旧烟萝。"
        ],
        "title": "与杨秀才话别",
        "id": "7273a215-4def-4ca0-8c64-8ccc88f8c9d9"
    },
    {
        "author": "齐己",
        "paragraphs": [
            "门底桃源水，涵空复映山。",
            "高吟烟雨霁，残日郡楼间。",
            "变俗真无事，分题是不闲。",
            "寻思章岸见，全未有年颜。"
        ],
        "title": "寄何崇丘员外",
        "id": "dd9dbb48-520e-4ca8-9862-61096cac69ab"
    },
    {
        "author": "齐己",
        "paragraphs": [
            "往年长白山，发愤忍饥寒。",
            "埽叶雪霜湿，读书唇齿干。",
            "羣经通讲解，八十尚轻安。",
            "今日江南寺，相逢话世难。"
        ],
        "title": "赠刘五经",
        "id": "e0a29abb-56b7-4f93-b3d5-4c9f3ca1099f"
    },
    {
        "author": "齐己",
        "paragraphs": [
            "我亦游山者，常经旧所经。",
            "雪消天外碧，春晓海中青。",
            "可见乱离世，况临衰病形。",
            "怜君此行兴，独入白云屏。"
        ],
        "title": "送游山道者",
        "id": "ce8b068d-a17f-426f-9378-d2e18c286121"
    },
    {
        "author": "齐己",
        "paragraphs": [
            "残照玉梁巅，峨峨远櫂前。",
            "古来传胜异，人去学神仙。",
            "白鹿老碧壑，黄猨啼紫烟。",
            "谁心共无事，局上度流年。"
        ],
        "title": "舟中江上望玉梁山怀李尊师",
        "id": "fd55629a-3965-48d8-a6be-0cc313488900"
    },
    {
        "author": "齐己",
        "paragraphs": [
            "闻说征人说，呜呜何处边。",
            "孤城沙塞地，残月雪霜天。",
            "会转胡风急，吹长碛雁连。",
            "应伤汉车骑，名未勒燕然。"
        ],
        "title": "角",
        "id": "36f66970-f369-4a07-bbe4-aabe9be62d75"
    },
    {
        "author": "齐己",
        "paragraphs": [
            "毕竟将何状，根元在正思。",
            "达人皆一贯，迷者自多岐。",
            "触类风骚远，怀贤肺腑衰。",
            "河桥送别者，二子好相知。"
        ],
        "title": "言诗",
        "id": "82e63e98-5564-4742-8810-f902ad1555ff"
    },
    {
        "author": "齐己",
        "paragraphs": [
            "离乱几时休，儒生厄远游。",
            "亡家非汉代，何处觅荆州？旅梦寒灯屋，乡怀昼雨楼。",
            "相逢话相杀，谁复念风流。"
        ],
        "title": "詶王秀才",
        "id": "055c6836-9f71-479c-a5c3-a6135bc0b616"
    },
    {
        "author": "齐己",
        "paragraphs": [
            "莎径荒芜甚，君应共此情。",
            "江村雷雨发，竹屋梦魂惊。",
            "社过多来燕，花繁渐老莺。",
            "相思意何切，新作未曾评。"
        ],
        "title": "春居寄友生",
        "id": "8812736e-d0b8-4afb-abff-bc004ae316b5"
    },
    {
        "author": "齐己",
        "paragraphs": [
            "十万雄军幕，三千上客才。",
            "何当谈笑外，远慰寂寥来。",
            "骚雅锵金掷，风流醉玉颓。",
            "争知江雪寺，老病向寒灰。"
        ],
        "title": "寄荅武陵幕中何支使二首 一",
        "id": "f7ddb088-42f3-4eb4-ab5a-598a104bafd0"
    },
    {
        "author": "齐己",
        "paragraphs": [
            "南州无百战，北地有长征。",
            "闲杀何从事，伤哉苏子卿。",
            "江楼联雪句，野寺看春耕。",
            "门外沧浪水，风波杂雨声。"
        ],
        "title": "寄荅武陵幕中何支使二首 二",
        "id": "fec96228-ff9b-4e87-81d9-28f379ca5ae4"
    },
    {
        "author": "齐己",
        "paragraphs": [
            "去年曾到此，久立滞前程。",
            "岐路时难处，风涛晚未平。",
            "汀蝉含老韵，岸荻簇枯声。",
            "莫泥关河险，多游自远行。"
        ],
        "title": "浙江晚渡",
        "id": "d51da6c9-30dc-4a0d-82e1-9a6aac04d656"
    },
    {
        "author": "齐己",
        "paragraphs": [
            "一战偶不捷，东归计未空。",
            "还携故书劒，去谒旧英雄。",
            "楚雪连吴树，西江正北风。",
            "男儿艺若是，会合值明公。"
        ],
        "title": "送人下第东归再谒旧主人",
        "id": "f1a6e436-4bcc-44f5-9319-98896320e8f4"
    },
    {
        "author": "齐己",
        "paragraphs": [
            "穿凿堪伤骨，风骚久痛心。",
            "永言无绝唱，忽此惠希音。",
            "杨柳江湖晚，芙蓉岛屿深。",
            "何因会仙手，临水一披襟。"
        ],
        "title": "寄谢高先辈见寄二首 一",
        "id": "8c0b7acb-8cbb-403d-8771-2514a59e6a8e"
    },
    {
        "author": "齐己",
        "paragraphs": [
            "诗在混茫前，难搜到极玄。",
            "有时还积思，度岁未终篇。",
            "片月双松际，高楼阔水边。",
            "前贤多此得，风味若为传。"
        ],
        "title": "寄谢高先辈见寄二首 二",
        "id": "f2dffbed-74b9-43b3-95d1-2ac08382a0bf"
    },
    {
        "author": "齐己",
        "paragraphs": [
            "大仰禅栖处，杉松到顶阴。",
            "下来虽有路，归去每无心。",
            "鸟道峯形直，龙湫石影深。",
            "径行谁得见，半夜老猨吟。"
        ],
        "title": "寄仰山光味长者",
        "id": "0899174e-5bcd-4da2-b165-61f707eaaa2d"
    },
    {
        "author": "齐己",
        "paragraphs": [
            "为儒老双鬓，勤苦竟何如。",
            "四海方磨劒，空山自读书。",
            "石围泉眼碧，秋落洞门虚。",
            "莫虑搜贤僻，征君旧此居。"
        ],
        "title": "贻庐岳陈沆秀才",
        "id": "ee460ced-cba8-476e-aaa1-59cd7c7cc6cf"
    },
    {
        "author": "齐己",
        "paragraphs": [
            "汉地从休马，胡家自牧羊。",
            "都来销帝道，浑不用兵防。",
            "草上孤城白，沙翻大漠黄。",
            "秋风起边雁，一一向潇湘。"
        ],
        "title": "边上",
        "id": "926183c4-574b-44ff-9670-7c1c25309e5a"
    },
    {
        "author": "齐己",
        "paragraphs": [
            "声异蟪蛄声，听须是正听。",
            "无风来竹院，有月在莎庭。",
            "虽不妨调瑟，多堪伴诵经。",
            "谁人向秋夕，为尔欲忘形。"
        ],
        "title": "蟋蟀",
        "id": "e0079db9-14ed-40cf-8baf-8f51a34942b2"
    },
    {
        "author": "齐己",
        "paragraphs": [
            "西望郑先生，焚修在杳冥。",
            "几番松骨朽，未换鬓根青。",
            "石阙凉调瑟，秋坛夜拜星。",
            "俗人应抚掌，闲处诵黄庭。"
        ],
        "title": "寄西山郑谷神",
        "id": "281ac260-3a09-4e4f-8b31-3b33d1e2c824"
    },
    {
        "author": "齐己",
        "paragraphs": [
            "堪笑修仙侣，烧金觅大还。",
            "不知消息火，只在寂寥关。",
            "鬓白炉中术，魂飞海上山。",
            "悲哉五千字，无用在人间。"
        ],
        "title": "读参同契",
        "id": "c8b8a440-0ea9-48e7-a815-55f9e3d7c601"
    },
    {
        "author": "齐己",
        "paragraphs": [
            "楚树雪晴后，萧萧落晚风。",
            "因思故国夜，临水几株空。",
            "煮茗烧干脆，行苔踏烂红。",
            "来年未离此，还见碧丛丛。"
        ],
        "title": "闻落叶",
        "id": "9e371c3f-ccb6-46df-8612-3db2b1c33649"
    },
    {
        "author": "齐己",
        "paragraphs": [
            "潇湘多胜异，宗社久裴回。",
            "兄弟同游去，幽奇尽采来。",
            "只应求妙唱，何以示寒灰。",
            "上国携归后，唯呈不世才。"
        ],
        "title": "谢王先辈昆弟游湘中回各见示新诗",
        "id": "c90bf8d3-9cf6-4526-a406-8f76cc3afb11"
    },
    {
        "author": "齐己",
        "paragraphs": [
            "道自闲机长，诗从静境生。",
            "不知春艳尽，但觉雅风清。",
            "竹腻题幽碧，蕉干裂脆声。",
            "何当九霄客，重叠记无名。"
        ],
        "title": "寄酬高辇推官",
        "id": "de260931-f7aa-4f9d-adb8-78cfef3061a5"
    },
    {
        "author": "齐己",
        "paragraphs": [
            "禅玄无可并，诗妙有何评。",
            "五七字中苦，百千年后清。",
            "难求方至理，不朽始为名。",
            "珍重重相见，忘机话此情。"
        ],
        "title": "逢诗僧",
        "id": "f2866b5a-4e07-44e2-87b7-bf9b78cbbd03"
    },
    {
        "author": "齐己",
        "paragraphs": [
            "大道多大笑，寂寥何以论。",
            "霜枫翻落叶，水鸟啄闲门。",
            "服药还伤性，求珠亦损魂。",
            "无端凿混沌，一死不还源。"
        ],
        "title": "话道",
        "id": "161240b4-f608-4f6f-8815-a25ccfc5d8d3"
    },
    {
        "author": "齐己",
        "paragraphs": [
            "宫锦三十段，金梭新织来。",
            "殷勤谢君子，迢递寄寒灰。",
            "鸑鷟对鼓舞，神仙双裴回。",
            "谁当巧裁制，披去升瑶台。"
        ],
        "title": "谢欧阳侍郎寄示新集",
        "id": "270578b5-9787-4551-acd8-48459a209b6e"
    },
    {
        "author": "齐己",
        "paragraphs": [
            "渐渐见苔青，疎疎遍地生。",
            "闲穿藤屐起，乱踏石阶行。",
            "野鸟啼幽树，名僧笑此情。",
            "残阳竹阴里，老圃打门声。"
        ],
        "title": "西墅新居",
        "id": "b23c08ea-3ba7-41b7-95a5-bd2e4af5a6da"
    },
    {
        "author": "齐己",
        "paragraphs": [
            "幽人还爱云，才子已从军。",
            "可信鸳鸿侣，更思麋鹿羣。",
            "新题虽有寄，旧论竟难闻。",
            "知己今如此，编联悉欲焚。"
        ],
        "title": "酬孙鲂",
        "id": "c0c7c036-8922-4dc0-8fdb-2aa6126dd21f"
    },
    {
        "author": "齐己",
        "paragraphs": [
            "日日扫复洒，不容纤物侵。",
            "敢望来客口，道似主人心。",
            "蚁过光中少，苔依润处深。",
            "门前亦如此，一径入疎林。"
        ],
        "title": "扫地",
        "id": "d265deac-e6b3-4a30-b737-ab7baf51545a"
    },
    {
        "author": "齐己",
        "paragraphs": [
            "红霞青壁底，石室薜萝垂。",
            "应有迷仙者，曾逢采药时。",
            "桃花饶两颊，松叶浅长髭。",
            "直是来城市，何人识得伊。"
        ],
        "tags": [
            "庐山"
        ],
        "title": "书匡山隐者壁",
        "id": "530d9f84-6b32-4f15-a952-f91aa57a051f"
    },
    {
        "author": "齐己",
        "paragraphs": [
            "由来喧滑境，难驻寂寥踪。",
            "逼夏摇孤锡，离城入乱峯。",
            "云门应近寺，石路或穿松。",
            "知在栖禅外，题诗寄北宗。"
        ],
        "title": "送干康禅师入山过夏",
        "id": "b749368c-dab2-4163-9542-93673456a69d"
    },
    {
        "author": "齐己",
        "paragraphs": [
            "野鸭殊家鸭，离羣忽远飞。",
            "长生缘甚瘦，近死为伤肥。",
            "江海游空阔，池塘啄细微。",
            "红兰白苹渚，春暖刷毛衣。"
        ],
        "title": "野鸭",
        "id": "9326b06d-a918-491e-8b3a-e7080b3a5e10"
    },
    {
        "author": "齐己",
        "paragraphs": [
            "旦暮余生在，肌肤十分无。",
            "眠寒半榻朽，立月一株枯。",
            "梦已随双树，诗犹却万夫。",
            "名山未归得，可惜死江湖。"
        ],
        "title": "伤秋",
        "id": "153b30b7-5328-4623-b529-aaa8b7ab3cfa"
    },
    {
        "author": "齐己",
        "paragraphs": [
            "铁柱东湖岸，寺高人亦闲。",
            "往年曾每日，来此看西山。",
            "竹径青苔合，茶轩白鸟还。",
            "而今在天末，欲去已衰颜。"
        ],
        "title": "怀东湖寺",
        "id": "e5208479-98cb-42b1-b828-a4d6db85c333"
    },
    {
        "author": "齐己",
        "paragraphs": [
            "形影更谁亲，应怀漆道人。",
            "片言酬凿齿，半偈伏姚秦。",
            "榛莽池经烧，蒿莱寺过春。",
            "心期重西去，一共吊遗尘。"
        ],
        "title": "寄岘山愿公三首 一",
        "id": "724b3749-b445-4990-a5da-8adc515beee5"
    },
    {
        "author": "齐己",
        "paragraphs": [
            "相思恨相远，至理那时何。",
            "道笑忘言甚，诗嫌背俗多。",
            "青苔闲阁闭，白日断人过。",
            "独上西楼望，荆门千万坡。"
        ],
        "title": "寄岘山愿公三首 二",
        "id": "77ac0ebf-37b4-4625-a2d1-8cbba8bc5dff"
    },
    {
        "author": "齐己",
        "paragraphs": [
            "彼此无消息，所思江汉遥。",
            "转闻多患难，甚说远相招。",
            "老至何悲叹，生知便寂寥。",
            "终期踏松影，携手虎溪桥。"
        ],
        "title": "寄岘山愿公三首 三",
        "id": "0d0e3f32-de7a-4ae3-a0e9-5023dde274d0"
    },
    {
        "author": "齐己",
        "paragraphs": [
            "不惜白日短，乍容清夜长。",
            "坐闻风露滴，吟觉骨毛凉。",
            "兴寝无诸病，空闲有一牀。",
            "天明振衣起，苔砌落花香。"
        ],
        "title": "清夜作",
        "id": "82a41183-1339-4859-809f-27f71b1dac50"
    },
    {
        "author": "齐己",
        "paragraphs": [
            "莘野居何定，浮生知是谁。",
            "衣衫同[野]叟，指趣似禅师。",
            "白发应无也，丹砂久服之。",
            "仍闻创行计，春暖向峨嵋。"
        ],
        "title": "赠白处士",
        "id": "bbb45e7c-cac2-49ae-b076-613ea662d1e1"
    },
    {
        "author": "齐己",
        "paragraphs": [
            "事转闻多事，心休话苦心。",
            "相留明月寺，共忆白云岑。",
            "藓壁残虫韵，霜轩倒竹阴。",
            "开门又言别，谁竟慰尘襟。"
        ],
        "title": "崔秀才宿话",
        "id": "1716432f-5f0f-44f6-a78a-f1de0cfede4a"
    },
    {
        "author": "齐己",
        "paragraphs": [
            "华顶危临海，丹霞里石桥。",
            "曾从国清寺，上看月明潮。",
            "好鸟亲香火，狂泉喷泬寥。",
            "欲归师智者，头白路迢迢。"
        ],
        "title": "怀天台华顶僧",
        "id": "98268253-d4c4-486a-84fa-901435b22d92"
    },
    {
        "author": "齐己",
        "paragraphs": [
            "年少作初官，还如行路难。",
            "兵荒经邑里，风俗久凋残。",
            "照砚花光淡，漂书柳絮干。",
            "聊应充侍膳，薄俸继朝餐。"
        ],
        "title": "送人赴官",
        "id": "2d6b176d-c181-4c0d-aa6f-78bf7c4ac843"
    },
    {
        "author": "齐己",
        "paragraphs": [
            "鸳鸯与㶉鶒，相狎岂慙君。",
            "比雪还胜雪，同羣亦出羣。",
            "静巢孤岛月，寒梦九臯云。",
            "归路分明[过]，飞鸣即可闻。"
        ],
        "title": "水鹤",
        "id": "70a7ea31-5ea5-4161-92b0-ab92e4856371"
    },
    {
        "author": "齐己",
        "paragraphs": [
            "渔翁那会我，傲兀苇边行。",
            "乱世难逸迹，乘流拟濯缨。",
            "江花红细碎，沙鸟白分明。",
            "向夕题诗处，春风斑竹声。"
        ],
        "title": "湘中感怀",
        "id": "d1b1d440-8312-40c3-9a01-4d2bcf619b62"
    },
    {
        "author": "齐己",
        "paragraphs": [
            "楚后萍台下，相逢九日时。",
            "干戈人事地，荒废菊花篱。",
            "我已多衰病，君犹尽黑髭。",
            "皇天安罪得，解语便吟诗。"
        ],
        "title": "九日逢虚中虚受",
        "id": "9d02f226-cb75-46f4-be46-77408672fb22"
    },
    {
        "author": "齐己",
        "paragraphs": [
            "名家宰名邑，将谓屈锋铓。",
            "直是难苏俗，能消不下堂。",
            "冰痕生砚水，柳影透琴牀。",
            "何必称潇洒，独为诗酒狂。"
        ],
        "title": "赠李明府",
        "id": "02cf9a3d-544c-4d1e-b135-e2e9fa42046d"
    },
    {
        "author": "齐己",
        "paragraphs": [
            "积雨向春阴，冥冥独院深。",
            "已无花落地，空有竹藏禽。",
            "簷溜声何暴，隣僧影亦沈。",
            "谁知力耕者，桑麦最关心。"
        ],
        "title": "暮春久雨作",
        "id": "8a2fae7d-feaa-4012-a1a7-02be3ce443b7"
    },
    {
        "author": "齐己",
        "paragraphs": [
            "莫问疎人事，王侯已任伊。",
            "不妨随野性，还似在山时。",
            "静入无声乐，狂抛正律诗。",
            "自为仍自爱，清净里寻思。"
        ],
        "title": "渚宫莫问诗一十五首 一",
        "id": "cbd575ef-45c1-48a8-8a50-0b1c7f3b3fad"
    },
    {
        "author": "齐己",
        "paragraphs": [
            "莫问伊嵇嬾，流年已付他。",
            "话通时事少，诗着野题多。",
            "梦外春桃李，心中旧薜萝。",
            "浮生此不悟，剃发竟如何。"
        ],
        "title": "渚宫莫问诗一十五首 二",
        "id": "79369fb4-5b90-487b-9201-560489445857"
    },
    {
        "author": "齐己",
        "paragraphs": [
            "莫问休行脚，南方已徧寻。",
            "了应须自了，心不是他心。",
            "赤水珠何觅，寒山偈莫吟。",
            "谁同论此理，杜口少知音。"
        ],
        "title": "渚宫莫问诗一十五首 三",
        "id": "f07f4d36-2258-491d-a742-5a10e39b60fa"
    },
    {
        "author": "齐己",
        "paragraphs": [
            "莫问孱愚格，天应只与闲。",
            "合居长树下，那称众人间。",
            "迹绝为真隐，机忘是大还。",
            "终当学支遁，买取个青山。"
        ],
        "title": "渚宫莫问诗一十五首 四",
        "id": "351a7ea7-a637-4ab1-9fde-5a0357637284"
    },
    {
        "author": "齐己",
        "paragraphs": [
            "莫问无求意，浮云喻可知。",
            "满盈如不戒，倚伏更何疑。",
            "乐矣贤颜子，穷乎圣仲尼。",
            "已过知命岁，休把运行推。"
        ],
        "title": "渚宫莫问诗一十五首 五",
        "id": "884486ca-3578-4989-a855-15db06a7d1af"
    },
    {
        "author": "齐己",
        "paragraphs": [
            "莫问闲行趣，春风野水涯。",
            "千门无谢女，两岸有杨花。",
            "好鹤曾为客，真龙或作蛇。",
            "踌蹰自回首，日脚背楼斜。"
        ],
        "title": "渚宫莫问诗一十五首 六",
        "id": "ad8ebf52-1763-4a4a-80f7-387ba6e880c6"
    },
    {
        "author": "齐己",
        "paragraphs": [
            "莫问真消息，中心只自知。",
            "清风含笑咏，明月混希夷。",
            "坏衲凉天拥，玄文静夜披。",
            "善哉温伯子，言望至公知。"
        ],
        "title": "渚宫莫问诗一十五首 七",
        "id": "defe26ac-1f0e-4f1f-9d19-dd159551c565"
    },
    {
        "author": "齐己",
        "paragraphs": [
            "莫问休持钵，从贫乞已疎。",
            "侯门叨月俸，斋食剩年储。",
            "簪履三千外，形骸六十余。",
            "旧峯呵练若，松径接匡庐。"
        ],
        "tags": [
            "庐山"
        ],
        "title": "渚宫莫问诗一十五首 八",
        "id": "364eedb9-6400-48c8-9fb2-d790c0c5dd5e"
    },
    {
        "author": "齐己",
        "paragraphs": [
            "莫问依刘迹，金台又度秋。",
            "威仪非上客，谭笑愧诸侯。",
            "礼许无拘检，诗推异辈流。",
            "东林未归得，摇落楚江头。"
        ],
        "title": "渚宫莫问诗一十五首 九",
        "id": "d216a40c-8f66-42a2-acae-365af2704cbd"
    },
    {
        "author": "齐己",
        "paragraphs": [
            "莫问无机性，甘名百钝人。",
            "一牀铺冷落，长日卧精神。",
            "分已疎知旧，诗还得意新。",
            "多才碧云客，时或此相亲。"
        ],
        "title": "渚宫莫问诗一十五首 十",
        "id": "a5f3bc27-1526-4a1e-9cf4-5639794f0f11"
    },
    {
        "author": "齐己",
        "paragraphs": [
            "莫问关门意，从来寡往还。",
            "道应归淡泊，身合在空闲。",
            "四面苔围绿，孤窗雨洒斑。",
            "梦寻何处去，秋色水边山。"
        ],
        "title": "渚宫莫问诗一十五首 十一",
        "id": "dbb7b498-06c0-479b-9377-917d8aacb206"
    },
    {
        "author": "齐己",
        "paragraphs": [
            "莫问□□□，□□逐性情。",
            "人间高此道，禅外剩他名。",
            "夏□松边坐，秋光水畔行。",
            "更无时忌讳，容易得题成。"
        ],
        "title": "渚宫莫问诗一十五首 十二",
        "id": "bcc31b61-df29-4361-98cc-5471b70a4df8"
    },
    {
        "author": "齐己",
        "paragraphs": [
            "莫问多山兴，晴楼独凭时。",
            "六年沧海寺，一别白莲池。",
            "句早逢名匠，禅曾见祖师。",
            "冥搜与真性，清外认扬眉。"
        ],
        "title": "渚宫莫问诗一十五首 十三",
        "id": "513215d9-080a-4f3a-bf74-d58c7638f252"
    },
    {
        "author": "齐己",
        "paragraphs": [
            "莫问衰残质，流光速可悲。",
            "寸心修未了，长命欲何为。",
            "坐卧身多倦，经行骨渐疲。",
            "分明说此苦，珍重竺干师。"
        ],
        "title": "渚宫莫问诗一十五首 十四",
        "id": "97044e4a-594d-4075-85f3-d40daaa8dd97"
    },
    {
        "author": "齐己",
        "paragraphs": [
            "莫问野腾腾，劳形已不能。",
            "慇懃无上士，珍重有名僧。",
            "坐觉心心默，行思步步冰。",
            "终归石房里，一点夜深灯。"
        ],
        "title": "渚宫莫问诗一十五首 十五",
        "id": "478fe904-bb32-4cba-b050-aa6bbf9f5169"
    },
    {
        "author": "齐己",
        "paragraphs": [
            "病起见王化，融融古帝乡。",
            "晓烟凝气紫，晚色作云黄。",
            "四野歌丰稔，千门唱乐康。",
            "老身仍未死，犹咏好风光。"
        ],
        "title": "荆州新秋病起杂题一十五首 病起见王化",
        "id": "34810d96-2252-4ef6-908b-f70f3bd61fd0"
    },
    {
        "author": "齐己",
        "paragraphs": [
            "病起见图画，云门兴似饶。",
            "衲衣椶笠重，嵩岳华山遥。",
            "命在斋犹赴，刀闲发尽凋。",
            "秋光渐轻健，欲去倚江桥。"
        ],
        "title": "荆州新秋病起杂题一十五首 病起见图画",
        "id": "12b31106-ef69-45b3-a015-a3035723bba5"
    },
    {
        "author": "齐己",
        "paragraphs": [
            "病起见苔钱，规模遍地圆。",
            "儿童扫不破，子母自相连。",
            "润屋何曾有，缘墙谩可怜。",
            "虚教作铜臭，空使外人传。"
        ],
        "title": "荆州新秋病起杂题一十五首 病起见苔钱",
        "id": "eaf5c02b-4774-4671-aa6c-1f074d236802"
    },
    {
        "author": "齐己",
        "paragraphs": [
            "病起见庭竹，君应悲我情。",
            "何妨甚消瘦，却称苦修行。",
            "每谢侵牀影，时回傍枕声。",
            "秋来渐平复，吟遶骨毛轻。"
        ],
        "title": "荆州新秋病起杂题一十五首 病起见庭竹",
        "id": "d2593a48-ace3-4479-801e-764674a85a49"
    },
    {
        "author": "齐己",
        "paragraphs": [
            "病起见生涯，资缘觉甚奢。",
            "方袍嫌垢弊，律服变光华。",
            "颇愧同诸俗，何尝异出家。",
            "三衣如两翼，珍重汝寒鸦。"
        ],
        "title": "荆州新秋病起杂题一十五首 病起见生涯",
        "id": "2f7035b2-3976-4cfc-ad82-007a27a2d2c1"
    },
    {
        "author": "齐己",
        "paragraphs": [
            "病起见秋扇，风前悟感伤。",
            "念予当咽绝，得尔致清凉。",
            "沙鹭如摇影，汀莲似绽香。",
            "不同婕妤咏，托意怨君王。"
        ],
        "title": "荆州新秋病起杂题一十五首 病起见秋扇",
        "id": "ee69bded-a1e8-4cbf-8e90-1d6b386359af"
    },
    {
        "author": "齐己",
        "paragraphs": [
            "病起见衰叶，飘然似我身。",
            "偶乘风有韵，初落地无尘。",
            "纵得红霑露，争如绿带春。",
            "因伤此怀抱，聊寄一篇新。"
        ],
        "title": "荆州新秋病起杂题一十五首 病起见衰叶",
        "id": "0b6856c7-6a47-4ac6-a015-e5384f4094df"
    },
    {
        "author": "齐己",
        "paragraphs": [
            "病起见庭栢，青青我不任。",
            "力扶干瘦骨，勉对岁寒心。",
            "韵谢疎篁合，根容片石侵。",
            "衰残想长寿，时倚就闲吟。"
        ],
        "title": "荆州新秋病起杂题一十五首 病起见庭栢",
        "id": "02afe8f4-f6c5-4bf1-a20a-68a07e65c022"
    },
    {
        "author": "齐己",
        "paragraphs": [
            "病起见庭莲，风荷已飒然。",
            "开时闻馥郁，枕上正缠绵。",
            "本在沧江阔，移来碧沼圆。",
            "却思香社里，叶叶漏声连。"
        ],
        "title": "荆州新秋病起杂题一十五首 病起见庭莲",
        "id": "ea3e6403-e22f-47aa-93ef-8b9929c134d5"
    },
    {
        "author": "齐己",
        "paragraphs": [
            "病起见庭菊，几劳栽种工。",
            "可能经卧疾，相倚自成丛。",
            "翠萼低含露，金英尽亚风。",
            "那知予爱尔，不在酒杯中。"
        ],
        "title": "荆州新秋病起杂题一十五首 病起见庭菊",
        "id": "7d282653-f873-49a3-91e9-46f2f73abdb9"
    },
    {
        "author": "齐己",
        "paragraphs": [
            "病起见庭石，岂知经夏眠。",
            "不能资药价，空自作苔钱。",
            "翠忆蓝光底，青思瀑影边。",
            "巖僧应笑我，细碎种阶前。"
        ],
        "title": "荆州新秋病起杂题一十五首 病起见庭石",
        "id": "6bbb6efa-94f3-40db-b461-6791ccad2279"
    },
    {
        "author": "齐己",
        "paragraphs": [
            "病起见庭莎，绿阶傍竹多。",
            "遶行犹未得，静听复如何。",
            "蟋蟀幽中响，蟪蛄深处歌。",
            "不缘田地窄，剩种任婆娑。"
        ],
        "title": "荆州新秋病起杂题一十五首 病起见庭莎",
        "id": "470fa0fa-3a55-4bc0-814d-7067ceae0fb8"
    },
    {
        "author": "齐己",
        "paragraphs": [
            "病起见苔色，凝然阵未枯。",
            "浅深围柱础，诘曲遶廊庑。",
            "碧翠文相间，青黄势自铺。",
            "为钱虚玷染，毕竟不如无。"
        ],
        "title": "荆州新秋病起杂题一十五首 病起见苔色",
        "id": "36add9ff-b52f-4191-a038-be2c16ccdc6e"
    },
    {
        "author": "齐己",
        "paragraphs": [
            "病起见秋月，正当三五时。",
            "清光应鉴我，幽思更同谁。",
            "惜坐身犹倦，牵吟气尚羸。",
            "明年七十六，约此健相期。"
        ],
        "title": "荆州新秋病起杂题一十五首 病起见秋月",
        "id": "46d85d40-5315-44c8-b0f6-33afd118bf9c"
    },
    {
        "author": "齐己",
        "paragraphs": [
            "病起见闲云，空中聚又分。",
            "滞留堪笑我，舒卷不如君。",
            "触石终无迹，从风或有闻。",
            "仙山足鸾凤，归去自同羣。"
        ],
        "title": "荆州新秋病起杂题一十五首 病起见闲云",
        "id": "7e140d77-9824-4361-a7e1-8b332e939143"
    },
    {
        "author": "齐己",
        "paragraphs": [
            "初宵飞霰急，竹树洒干轻。",
            "不是知音者，难教爱此声。",
            "渐凌孤烛白，偏激苦心清。",
            "堪笑同文友，忘眠坐到明。"
        ],
        "title": "夜坐闻雪寄所知",
        "id": "882f7430-bfcf-4e7f-a585-f8b11f5537aa"
    },
    {
        "author": "齐己",
        "paragraphs": [
            "忆过巴陵岁，无人问去留。",
            "中宵满湖月，独自在僧楼。",
            "渔父真闲唱，灵均是谩愁。",
            "今来欲长往，谁借木兰舟。"
        ],
        "tags": [
            "洞庭湖"
        ],
        "title": "怀洞庭",
        "id": "5fda31cb-fd30-477b-a4a5-8237bab9f5a2"
    },
    {
        "author": "齐己",
        "paragraphs": [
            "龙山门不远，鹿苑路非遥。",
            "合逐闲身去，何须待客招。",
            "年华残两鬓，筋骨倦长宵。",
            "闻说峯前寺，新修白石桥。"
        ],
        "title": "欲游龙山鹿苑有作",
        "id": "98fdb4ac-1359-4ede-b573-5d9bba2080df"
    },
    {
        "author": "齐己",
        "paragraphs": [
            "竟陵西别后，徧地起刀兵。",
            "彼此无缘着，云山有处行。",
            "久吟难敌句，终忍不求名。",
            "年鬓俱如雪，相看眼且明。"
        ],
        "title": "再逢昼公",
        "id": "51a93ef5-81f4-4a27-be27-8be261022261"
    },
    {
        "author": "齐己",
        "paragraphs": [
            "为子歌行乐，西南入武陵。",
            "风烟无战士，宾榻有吟僧。",
            "山遶军城叠，江临寺阁层。",
            "遍寻幽胜了，湘水泛清澄。"
        ],
        "title": "送人游武陵湘中",
        "id": "32badc31-3d02-46de-896b-9087d105da9c"
    },
    {
        "author": "齐己",
        "paragraphs": [
            "九经三史学，穷妙又穷微。",
            "长白山初出，青云路欲飞。",
            "江僧酬雪句，沙鹤识麻衣。",
            "家在黄河北，南来偶未归。"
        ],
        "tags": [
            "黄河"
        ],
        "title": "酬九经者",
        "id": "3de1c6fc-2432-46f4-b110-81770248bc50"
    },
    {
        "author": "齐己",
        "paragraphs": [
            "闻有难名境，因君住更名。",
            "轩窗中夜色，风月遶滩声。",
            "客好过无厌，禽幽画不成。",
            "终期一寻去，聊且寄吟情。"
        ],
        "title": "寄赠集滩二公",
        "id": "5945190a-363d-4c3a-a443-891ba8501cee"
    },
    {
        "author": "齐己",
        "paragraphs": [
            "燕雀语相和，风池满芰荷。",
            "可惊成事晚，殊喜得闲多。",
            "竹众凉欺水，苔繁绿胜莎。",
            "无慙孤圣代，赋咏有诗歌。"
        ],
        "title": "夏日作",
        "id": "23e8fe38-6052-44ee-9407-c8541e0aa31a"
    },
    {
        "author": "齐己",
        "paragraphs": [
            "下浸与高盘，不为行路难。",
            "是非真险恶，翻覆作峯峦。",
            "漆媿同时黑，朱慙巧处丹。",
            "令人畏相识，欲画白云看。"
        ],
        "title": "行路难",
        "id": "00ec915a-7260-43dd-ad4b-5b42631ade45"
    },
    {
        "author": "齐己",
        "paragraphs": [
            "却忆西峯顶，经行绝爱憎。",
            "别来心念念，归去雪层层。",
            "石坞寻春笋，苔龛续夜灯。",
            "应悲尘土里，追逐利名僧。"
        ],
        "title": "送玉泉道者回山寺",
        "id": "307af128-8709-41c2-b7a0-57130271570f"
    },
    {
        "author": "齐己",
        "paragraphs": [
            "竹里安禅处，生涯一印灰。",
            "经年乞食过，昨日谏臣来。",
            "愧把黄梅偈，曾酬白雪才。",
            "因令识鸟迹，重叠在苍苔。"
        ],
        "title": "谢王拾遗见访兼寄篇什",
        "id": "7c6e5441-5e97-43c9-b214-8aa62f3a669e"
    },
    {
        "author": "齐己",
        "paragraphs": [
            "树石丛丛别，诗家趣向幽。",
            "有时闲客散，始觉细泉流。",
            "蝶到琴棋畔，花过岛屿头。",
            "月明红藕上，应见白龟游。"
        ],
        "title": "题张氏池亭",
        "id": "00a313cd-bf1b-44cd-8173-a61058525404"
    },
    {
        "author": "齐己",
        "paragraphs": [
            "且听吟赠远，君此去蒙州。",
            "瘴国频闻说，边鸿亦不游。",
            "[蛮]花藏孔雀，野石乱犀牛。",
            "到彼谁相慰，知音有郡侯。"
        ],
        "title": "送人南游",
        "id": "f96f1c17-fa9a-4cac-b203-97ebb0e465b4"
    },
    {
        "author": "齐己",
        "paragraphs": [
            "寺北闻湘浪，窗南见岳云。",
            "自然高日用，何要出人羣。",
            "瓦滴残松雨，香炉匝印文。",
            "近年精易道，疑者晓纷纷。"
        ],
        "title": "题明公房",
        "id": "2b708007-3148-42a6-a9ff-4a991d487183"
    },
    {
        "author": "齐己",
        "paragraphs": [
            "半年离别梦，来往即湖边。",
            "两幅关山雪，寻常在眼前。",
            "项容藏古翠，张藻卷寒烟。",
            "蓝淀图花鸟，时人不惜钱。"
        ],
        "title": "寄顾处士",
        "id": "f2a024be-2085-4af0-afd4-41bd0310314a"
    },
    {
        "author": "齐己",
        "paragraphs": [
            "可能东海子，清苦在贫居。",
            "扫地无闲客，堆窗有古书。",
            "少年犹若此，向老合何如。",
            "去岁频相访，今来见亦疎。"
        ],
        "title": "贻徐生",
        "id": "e3188be4-268f-4b36-aec4-8a11ba78b584"
    },
    {
        "author": "齐己",
        "paragraphs": [
            "楚外同文在，荆门得信时。",
            "几重相别意，一首晚秋诗。",
            "日暮山沈雨，莲残水满池。",
            "登楼试南望，为子动归思。"
        ],
        "title": "谢虚中上人晚秋见寄",
        "id": "b37b3b4c-4f84-4fb2-934c-bf94c5d35929"
    },
    {
        "author": "齐己",
        "paragraphs": [
            "闻思相送后，幽院闭苔钱。",
            "使我吟还废，闻君病未痊。",
            "听秋唯困坐，怕客但佯眠。",
            "可惜东窗月，无寥过一年。"
        ],
        "title": "寄东林言之禅子",
        "id": "3323ae6a-232d-45ad-9be9-887fda861cd9"
    },
    {
        "author": "齐己",
        "paragraphs": [
            "岁岁逢寒食，寥寥古寺家。",
            "踏青思故里，垂白看杨花。",
            "原野稀疎雨，江天冷澹霞。",
            "沧浪与湘水，归恨共无涯。"
        ],
        "title": "寒节日寄乡友",
        "id": "0365bb66-4fc5-418c-874c-8eec2bb1731b"
    },
    {
        "author": "齐己",
        "paragraphs": [
            "瀑布见高低，巖开巖壁西。",
            "碧云多旧作，红叶几新题。",
            "滴沥中疎磬，嵌空半倚梯。",
            "仍闻樵子径，□不到前溪。"
        ],
        "title": "闻西蟾从弟卜巖居岳西有寄",
        "id": "c6595eac-e121-4906-b4f8-b66ead3ac6a9"
    },
    {
        "author": "齐己",
        "paragraphs": [
            "万里八九月，一身西北风。",
            "自从相示后，长记在吟中。",
            "见说南游远，堪怀我姓同。",
            "江边忽得信，回到岳门东。"
        ],
        "title": "寄怀西蟾师弟",
        "id": "601f4010-2087-40f0-86c7-6e8329248115"
    },
    {
        "author": "齐己",
        "paragraphs": [
            "祗爱满我腹，争如满害身。",
            "到头须扑破，却散与他人。"
        ],
        "title": "扑满子",
        "id": "c9351812-15dc-48ff-8fd0-0d248f01dac4"
    },
    {
        "author": "齐己",
        "paragraphs": [
            "禅月有名子，相知面未曾。",
            "笔精垂壁溜，诗涩滴杉冰。",
            "蜀国从栖泊，芜城几废兴。",
            "忆归应寄梦，东北过金陵。"
        ],
        "title": "寄西川惠光大师昙域",
        "id": "22f74441-68c6-4125-b938-90b3fe9bacfa"
    },
    {
        "author": "齐己",
        "paragraphs": [
            "忆别匡山日，无端是远游。",
            "却回看五老，飜悔上孤舟。",
            "蹭蹬三千里，蹉跎二十秋。",
            "近来空寄梦，时到虎溪头。"
        ],
        "tags": [
            "庐山"
        ],
        "title": "忆别匡山寄彭泽干昼上人",
        "id": "42c871d7-b40c-476f-8b9d-20cf75258855"
    },
    {
        "author": "齐己",
        "paragraphs": [
            "闻君彭泽住，结搆近陶公。",
            "种菊心相似，尝茶味不同。",
            "湖光秋枕上，岳翠夏窗中。",
            "八月东林去，吟香菡萏风。"
        ],
        "title": "又寄彭泽昼公",
        "id": "f623a51e-4768-4c26-8d7d-7530d622df3c"
    },
    {
        "author": "齐己",
        "paragraphs": [
            "一千篇里选，三百首菁英。",
            "玉尺新量出，金刀旧剪成。",
            "锦江增古翠，仙掌减元精。",
            "自此为风格，留传诸后生。"
        ],
        "title": "因览支使孙中丞看可准大师诗序有寄",
        "id": "fc224112-c305-4c52-a17d-383b339e67fb"
    },
    {
        "author": "齐己",
        "paragraphs": [
            "枕上稍醒醒，忽闻蝉一声。",
            "此时知不死，昨日即前生。",
            "更欲临窗听，犹难策杖行。",
            "寻应同蜕壳，重饮露华清。"
        ],
        "title": "新秋病中枕上闻蝉",
        "id": "32f53149-5549-46e8-9017-cd3b61412b40"
    },
    {
        "author": "齐己",
        "paragraphs": [
            "曾寻湘水东，古翠积秋浓。",
            "长老禅栖处，半天云盖峯。",
            "闲牀饶得石，杂树少于松。",
            "近有谁堪语，浏阳妙指踪。"
        ],
        "title": "寄云盖山先禅师",
        "id": "7e353afe-506b-4331-a1be-e5de4ba27607"
    },
    {
        "author": "齐己",
        "paragraphs": [
            "落多秋亦晚，窗外见诸邻。",
            "世上谁惊尽，林间独扫频。",
            "萧骚微月夜，重叠早霜晨。",
            "昨日繁阴在，莺声树树春。"
        ],
        "title": "落叶",
        "id": "56b1ff2a-937a-45a0-89e1-7484fce8b835"
    },
    {
        "author": "齐己",
        "paragraphs": [
            "遶岳复沿湘，衡阳又耒阳。",
            "不堪思北客，从此入南荒。",
            "旦夕多猨狖，淹留少雪霜。",
            "因经杜公墓，惆怅学文章。"
        ],
        "title": "次耒阳作",
        "id": "c8f10ccd-9ba3-4a51-8be0-c5686d3f51b1"
    },
    {
        "author": "齐己",
        "paragraphs": [
            "天际卓寒青，舟中望晚晴。",
            "十年关梦寐，此日向峥嵘。",
            "巨石凌空黑，飞泉照夜明。",
            "终当蹑孤顶，坐看白云生。"
        ],
        "title": "舟中晚望祝融峯",
        "id": "1b8763bb-cddb-4993-ad1e-47112403a9b6"
    },
    {
        "author": "齐己",
        "paragraphs": [
            "鹏翅蹋于斯，明君知不知。",
            "[域]中诗价大，荒外土坟卑。",
            "瘴雨无时滴，蛮风有穴吹。",
            "唯应李太白，魂魄往来疲。"
        ],
        "title": "吊杜工部坟",
        "id": "93936db3-3a85-4975-a978-b95c0b9adffc"
    },
    {
        "author": "齐己",
        "paragraphs": [
            "出岳与入岳，前题继后题。",
            "遍寻僧壁上，多在雁峯西。",
            "近说游江寺，将谁话石梯。",
            "相思立高巘，山下草萋萋。"
        ],
        "title": "岳中寄殷处士",
        "id": "b18f0ea2-40a6-4df2-a1a0-2a7a9c7d44f0"
    },
    {
        "author": "齐己",
        "paragraphs": [
            "霜繁野叶飞，长老卷行衣。",
            "浮世不知处，白云相待归。",
            "磬和天籁响，禅动岳神威。",
            "莫便言长往，劳生待发机。"
        ],
        "title": "送幽禅师",
        "id": "4450ed44-2cba-4677-84b5-0636cf6759cf"
    },
    {
        "author": "齐己",
        "paragraphs": [
            "猎猎寒芜引，承风势不还。",
            "放来应有主，焚去到何山。",
            "焰入空濛里，烟飞苍莽间。",
            "石中有良玉，惆怅但伤颜。"
        ],
        "title": "观烧",
        "id": "2ef0396a-9b74-441d-b12d-ef44d8fd2b90"
    },
    {
        "author": "齐己",
        "paragraphs": [
            "百草让为灵，功先百草成。",
            "甘传天下口，贵占火前名。",
            "出处春无雁，收时谷有莺。",
            "封题从泽国，贡献入秦京。",
            "齅觉精新极，尝知骨自轻。",
            "研通天柱响，摘遶蜀山明。",
            "赋客秋吟起，禅师昼卧惊。",
            "角开香满室，炉动绿凝铛。",
            "晚忆凉泉对，闲思异果平。",
            "松黄干旋泛，云母滑随倾。",
            "颇贵高人寄，尤宜别匮盛。",
            "曾寻修事法，妙尽陆先生。"
        ],
        "title": "咏茶十二韵",
        "id": "2824799b-be82-42e0-98c8-4d11bc4f0398"
    },
    {
        "author": "齐己",
        "paragraphs": [
            "西峯残照东，瀑布洒冥鸿。",
            "闲忆高牕外，秋晴万里空。",
            "藤阴藏石磴，衣毳落杉风。",
            "日有谁来觅，层层鸟道中。"
        ],
        "title": "寄阳岐西峯僧",
        "id": "10cd1f03-0b8c-4aa3-a50b-d9803271fe2f"
    },
    {
        "author": "齐己",
        "paragraphs": [
            "瘴雨过孱颜，危边有径盘。",
            "壮堪扶寿岳，灵合置仙坛。",
            "影北鸿声乱，青南客道难。"
        ],
        "title": "回雁峯",
        "id": "9da2719c-6faa-48e8-83d1-cbcbe6634027"
    },
    {
        "author": "齐己",
        "paragraphs": [
            "威仪何贵重，一室贮水清。",
            "终日松杉径，自多虫蚁行。",
            "像前孤立影，钟外数珠声。",
            "知悟修来事，今为第几生。"
        ],
        "title": "赠询公上人",
        "id": "142f8709-117e-4a0e-94d3-afa5b7bb2589"
    },
    {
        "author": "齐己",
        "paragraphs": [
            "所见背时情，闲行亦独行。",
            "晚凉思水石，危阁望峥嵘。",
            "雨外残云片，风中乱叶声。",
            "旧山吟友在，相忆梦应清。"
        ],
        "title": "秋兴",
        "id": "73615dae-d26a-4c08-99a8-a6533e8af2d5"
    },
    {
        "author": "齐己",
        "paragraphs": [
            "百岁禅师说，先师指此松。",
            "小年行道遶，早见偃枝重。",
            "月槛移孤影，秋亭卓一峯。",
            "终当因夜电，拏攫从云龙。"
        ],
        "title": "古寺老松",
        "id": "72cfc47c-43e6-4129-b5c4-5cbebfba920c"
    },
    {
        "author": "齐己",
        "paragraphs": [
            "闲地从莎藓，谁人爱此心。",
            "琴棋怀客远，风雪闭门深。",
            "枕外江滩响，窗西树石阴。",
            "他年衡岳寺，为我一相寻。"
        ],
        "title": "题无余处士书斋",
        "id": "b7aa491a-afaf-4ba5-ab62-c466fe0dd096"
    },
    {
        "author": "齐己",
        "paragraphs": [
            "山依枯槁容，何处见年终？风雪军城外，蒹葭古寺中。",
            "孤村谁认磬，极浦夜鸣鸿。",
            "坐忆匡庐隐，泉声滴半空。"
        ],
        "tags": [
            "庐山"
        ],
        "title": "岁暮江寺住",
        "id": "9fc45fca-f3d8-448e-95e8-033cb9b3dcd0"
    },
    {
        "author": "齐己",
        "paragraphs": [
            "栖托近佳人，应怜巧语新。",
            "风光华屋暖，弦管牡丹晨。",
            "远采江泥腻，双飞麦雨匀。",
            "差池自有便，敢触杏梁尘。"
        ],
        "title": "新燕",
        "id": "f754fb00-1b8c-41cb-b098-9fa1c9fade4a"
    },
    {
        "author": "齐己",
        "paragraphs": [
            "日用是何专，吟疲即坐禅。",
            "此生还可喜，余事不相便。",
            "头白无邪里，魂清有象先。",
            "江花与芳草，莫染我情田。"
        ],
        "title": "喻吟",
        "id": "85d0e845-f7ae-43da-9278-eef010bfa700"
    },
    {
        "author": "齐己",
        "paragraphs": [
            "四邻无俗迹，终日大开门。",
            "水晚来边雁，林秋下楚猨。",
            "一家随难在，双眼向书昏。",
            "沈近骚人庙，吟应见古魂。"
        ],
        "title": "过湘江唐弘书斋",
        "id": "335e53a1-a2b1-4976-bff8-adda5fd43ea4"
    },
    {
        "author": "齐己",
        "paragraphs": [
            "遗篇三百首，首首是遗冤。",
            "知到千年外，更逢何者论。",
            "离秦空得罪，入蜀但听猨。",
            "还似长沙祖，唯余赋鵩言。"
        ],
        "title": "读贾岛集",
        "id": "9184b407-bfa9-4307-af79-cb8439ebf014"
    },
    {
        "author": "齐己",
        "paragraphs": [
            "自归城里寺，长忆宿山门。",
            "终夜冥心客，诸峯呌月猨。",
            "岚光生眼力，泉滴爽吟魂。",
            "只待游方遍，还来埽树根。"
        ],
        "title": "寄山中诸友",
        "id": "148eb136-e973-4785-810c-9f25f9ec2af0"
    },
    {
        "author": "齐己",
        "paragraphs": [
            "扰扰一京尘，何门是了因。",
            "万重千叠嶂，一去不来人。",
            "鸟道春残雪，萝龛昼定身。",
            "寥寥石窗外，天籁动衣巾。"
        ],
        "title": "怀终南僧",
        "id": "97d985cd-b7dd-4911-8f29-e126f163cbfd"
    },
    {
        "author": "齐己",
        "paragraphs": [
            "二生俱我友，清苦辈流稀。",
            "旧国居相近，孤帆秋共归。",
            "残阳沙鸟乱，疎雨岛枫飞。",
            "几宿多山处，猨啼烛影微。"
        ],
        "title": "送二友生归宜阳",
        "id": "a8f6c869-6a72-44bb-b5b4-ba39eefd8815"
    },
    {
        "author": "齐己",
        "paragraphs": [
            "孤窗烛影微，何事阻吟思。",
            "兄弟断消息，山川长路岐。",
            "日沈栖鹤坞，霜著呌猨枝。",
            "可想为怀抱，多愁多难时。"
        ],
        "title": "怀从弟",
        "id": "50ef47d6-a89f-4b9d-a332-5d35664df760"
    },
    {
        "author": "齐己",
        "paragraphs": [
            "客思寻常动，未如今断魂。",
            "路岐经乱后，风雪少人村。",
            "大泽鸣寒雁，千峯啼昼猨。",
            "争教此时白，不上鬓须根。"
        ],
        "title": "岳阳道中作",
        "id": "2c5c5ec4-7aa7-41e4-a90a-64ea41fbeb6f"
    },
    {
        "author": "齐己",
        "paragraphs": [
            "何处陪游胜，龙兴古观时。",
            "诗悬大雅作，殿礼七真仪。",
            "远继周南美，弥旌拱北思。",
            "雄方垂朴略，后辈仰箴规。",
            "对坐茵花暖，偕行藓阵隳。",
            "僧绦初学结，朝服久慵披。",
            "到处琴碁傍，登楼笔砚随。",
            "论禅忘视听，谭老极希夷。",
            "照日江光远，遮轩桧影欹。",
            "触鞋松子响，窥立鹤雏痴。",
            "始贵茶巡爽，终怜酒散迟。",
            "放怀还把杖，憇石或搘颐。",
            "眺远凝清眄，吟高动白髭。",
            "风鹏心不小，蒿雀志徒卑。",
            "顾我专无作，于身忘有为。",
            "叨因五字解，每忝重言期。",
            "舍此应休也，何人更赏之。",
            "淹留仙境晚，回骑雪风吹。"
        ],
        "title": "赴郑谷郎中招游龙兴观读题诗[板]谒七真仪像因有十八韵",
        "id": "dc9c3333-5275-46c5-9ce4-9c557efe9465"
    },
    {
        "author": "齐己",
        "paragraphs": [
            "干戈阻上日，南国寄贫居。",
            "旧里荒应尽，新年病未除。",
            "窗风连岛树，门迳接隣蔬。",
            "我有闲来约，相看雪满[株]。"
        ],
        "title": "书李秀才壁",
        "id": "139de24b-1661-41cd-a20f-20d59c670d38"
    },
    {
        "author": "齐己",
        "paragraphs": [
            "岳僧传的信，闻在麓山亡。",
            "郡有为诗客，谁来一影堂。",
            "梦休寻灞浐，迹已绝潇湘。",
            "远忆同吟石，新秋桧栢凉。"
        ],
        "title": "闻尚颜下世",
        "id": "277a4ee9-8d7f-41de-9399-6c52833aa58a"
    },
    {
        "author": "齐己",
        "paragraphs": [
            "根本似玫瑰，繁英刾外开。",
            "香高藂有架，红落地多苔。",
            "去住闲人看，晴明远蝶来。",
            "牡丹先几日，销歇向尘埃。"
        ],
        "title": "蔷薇",
        "id": "5d362c18-fcfe-4036-a697-1f73701e453c"
    },
    {
        "author": "齐己",
        "paragraphs": [
            "独携谭柄去，千里指人寰。",
            "未断生徒望，难教白日闲。",
            "空江横落照，大府向西山。",
            "好骋陈那孔，谁云劫石顽。"
        ],
        "title": "送隆公上人",
        "id": "b5f033de-71c5-4f37-8b6f-24a1384d2c64"
    },
    {
        "author": "齐己",
        "paragraphs": [
            "万壑云霞影，千年松桧声。",
            "如何教下士，容易信长生。",
            "月共虚无白，香和沆𤅈清。",
            "闲寻古廊画，记得列仙名。"
        ],
        "title": "宿简寂观",
        "id": "576ddeac-7aa5-4fce-a92c-94b92f7c835c"
    },
    {
        "author": "齐己",
        "paragraphs": [
            "七泽过名山，相逢黄落残。",
            "杉松开寺晚，泉月话心寒。",
            "祖遍诸方礼，经曾几处看。",
            "应怀出家院，紫阁近长安。"
        ],
        "title": "遇元上人",
        "id": "dc04c087-e9d7-4996-ab1a-2e67ee8c4fbc"
    },
    {
        "author": "齐己",
        "paragraphs": [
            "万木冻欲折，孤根暖独回。",
            "前村深雪里，昨夜一枝开。",
            "风遰幽香去，禽窥素艳来。",
            "明年如应律，先发映春台。"
        ],
        "tags": [
            "咏物",
            "梅花",
            "言志",
            "咏物诗"
        ],
        "title": "早梅",
        "id": "b9d32a46-de5f-41ba-a261-437611f80d0d"
    },
    {
        "author": "齐己",
        "paragraphs": [
            "落石几万仞，冷声飘远空。",
            "高秋初雨后，半夜乱山中。",
            "只有照壁月，更无吹叶风。",
            "几曾庐岳听，到晓与僧同。"
        ],
        "title": "听泉",
        "id": "ad519176-a940-4622-b846-11a18a6c1f7c"
    },
    {
        "author": "齐己",
        "paragraphs": [
            "独自担琴鹤，还归瀑布东。",
            "逍遥非俗趣，杨柳谩春风。",
            "草遶村程绿，花盘石磴红。",
            "他时许相觅，五老乱云中。"
        ],
        "tags": [
            "庐山"
        ],
        "title": "送孙逸人归庐山",
        "id": "9776b3c1-a67f-4d20-bd37-45097beb0378"
    },
    {
        "author": "齐己",
        "paragraphs": [
            "仙子弄瑶琴，仙山松月深。",
            "此声含太古，谁听到无心。",
            "洒石霜千片，歕崖泉万寻。",
            "何人传指法，携向海中岑。"
        ],
        "title": "听李尊师弹琴",
        "id": "e0ceaa89-9df4-4566-9a26-c049ce1d6eb0"
    },
    {
        "author": "齐己",
        "paragraphs": [
            "善卷台边寺，松筠遶祖堂。",
            "秋声度风雨，晓色遍沧浪。",
            "白石同谁坐，清吟过我狂。",
            "近闻为古律，雅道更重光。"
        ],
        "title": "寄武陵微上人",
        "id": "4cdce8c2-e3ac-4971-a1b6-0a1ceef8335b"
    },
    {
        "author": "齐己",
        "paragraphs": [
            "外物尽已外，闲游且自由。",
            "好山逢过夏，无事住经秋。",
            "树影残阳寺，茶香古石楼。",
            "何时定休讲，归漱虎溪流。"
        ],
        "tags": [
            "庐山"
        ],
        "title": "匡山寓居栖公",
        "id": "b9e5266f-e328-43fc-9b27-e0a25012ce58"
    },
    {
        "author": "齐己",
        "paragraphs": [
            "太尉遗孤井，寒澄七百年。",
            "未闻陵谷变，终与姓名传。",
            "影浸无风树，光含有月天。",
            "林僧晓来此，满汲洒金田。"
        ],
        "title": "湘西道林寺陶太尉井",
        "id": "1140aed1-c7d0-433e-8c2d-b4cf74b30d81"
    },
    {
        "author": "齐己",
        "paragraphs": [
            "万卷功何用，徒称处士休。",
            "闲欹太湖石，醉听洞庭秋。",
            "道在谁开口，诗成自点头。",
            "中间欲相访，寻便阻戈矛。"
        ],
        "tags": [
            "太湖",
            "洞庭湖"
        ],
        "title": "寄松江陆龟蒙处士",
        "id": "54bb81d9-24c6-4720-bb37-4bb81e8bb40d"
    },
    {
        "author": "齐己",
        "paragraphs": [
            "外事休关念，灰心独闭门。",
            "无人来问我，白日又黄昏。",
            "灯集飞蛾影，窗销迸雪痕。",
            "中心自明了，一句祖师言。"
        ],
        "title": "闭门",
        "id": "a12b8e11-1ceb-4656-a7b9-9e07046a0f99"
    },
    {
        "author": "齐己",
        "paragraphs": [
            "范蠡东浮阔，灵均北泛长。",
            "谁知远烟浪，别有好思量。",
            "故国门前急，天涯照里忙。",
            "难收上楼兴，渺漫正斜阳。"
        ],
        "title": "看水",
        "id": "adc36a10-c127-4a7c-89aa-249c8c02c171"
    },
    {
        "author": "齐己",
        "paragraphs": [
            "万国争名地，吾师独此闲。",
            "题诗招上相，看雪下南山。",
            "内殿承恩久，中条进表还。",
            "常因秋贡客，少得掩禅关。"
        ],
        "title": "寄栖白上人",
        "id": "47b6cc86-2094-426b-9e9b-f21bc50f66f7"
    },
    {
        "author": "齐己",
        "paragraphs": [
            "禅外求诗妙，年来鬓已秋。",
            "未尝将一字，容易谒诸侯。",
            "挂梦山皆远，题名石尽幽。",
            "敢言梁太子，傍采碧云流。"
        ],
        "title": "自题",
        "id": "9882b26c-af56-44b6-b5ab-8630d8b26c4d"
    },
    {
        "author": "齐己",
        "paragraphs": [
            "冥搜从少小，随分得淳元。",
            "闻说吟僧口，多传过蜀门。",
            "相寻江岛上，共看夏云根。",
            "坐落迟迟日，新题互把论。"
        ],
        "title": "孙支使来借诗集因有谢",
        "id": "ea8aa096-9bdf-4d8f-bbb4-95eb8acd0586"
    },
    {
        "author": "齐己",
        "paragraphs": [
            "苦被流年迫，衰羸老病情。",
            "得归青嶂死，便共白云生。",
            "树枿烧炉响，崖棱蹑屐声。",
            "此心人信否，魂梦自分明。"
        ],
        "title": "夏日言怀",
        "id": "4e7876be-c640-4cb1-89ac-6fa8640a3587"
    },
    {
        "author": "齐己",
        "paragraphs": [
            "雨多残暑歇，蝉急暮风清。",
            "谁有闲心去，江边看水行。",
            "河遥红蓼簇，野阔白烟平。",
            "试折秋莲叶，题诗寄竺卿。"
        ],
        "title": "早秋寄友生",
        "id": "029d9706-a709-4a05-b283-e592e593d964"
    },
    {
        "author": "齐己",
        "paragraphs": [
            "松滋闻古县，明府是诗家。",
            "静理余无事，[攲]眠尽落花。",
            "江光摇夕照，柳影带残霞。",
            "君去应相与，乘船泛月华。"
        ],
        "title": "送王秀才往松滋夏课",
        "id": "b6fa3173-7ecd-434f-8ac9-194c44625a04"
    },
    {
        "author": "齐己",
        "paragraphs": [
            "已尽沧浪兴，还思相楚行。",
            "鬓全无旧黑，诗别有新清。",
            "暂憇临寒水，时来扣静荆。",
            "囊中有灵药，终不献公卿。"
        ],
        "title": "喜{巩/言}公自武陵至",
        "id": "a7462858-2a79-4f27-91b7-d163407fde03"
    },
    {
        "author": "齐己",
        "paragraphs": [
            "匡庐久别离，积翠杳天涯。",
            "静室曾图峭，幽亭复创奇。",
            "典衣酬土价，择日运工时。",
            "信手成重叠，随心作蔽亏。",
            "根盘惊院窄，顶耸讶簷卑。",
            "镇地那言重，当轩未厌危。",
            "巨灵何忍擘，秦政肯轻移。",
            "晚觉莎烟触，寒闻竹籁吹。",
            "蓝灰澄古色，泥水合凝滋。",
            "引看僧来数，牵吟客散迟。",
            "九华浑髣髴，五老颇参差。",
            "蛛网藤萝挂，春霖瀑布垂。",
            "加添双石笋，映带小莲池。",
            "旧说雷居士，曾闻远大师。",
            "红霞中结社，白壁上题诗。",
            "顾此诚徒尔，劳心是妄为。",
            "经营慙培塿，赏翫愧童儿。",
            "会入千峯去，[闲]踪任属谁。"
        ],
        "tags": [
            "庐山"
        ],
        "title": "假山",
        "id": "6cee7519-f5f6-49d7-b973-e371d47fcfe1"
    },
    {
        "author": "齐己",
        "paragraphs": [
            "匡社经行外，沃洲禅宴余。",
            "吾师还继此，后辈复何如。",
            "江上传风雅，静中时卷舒。",
            "堪随乐天集，共伴白芙蕖。"
        ],
        "title": "谢西川可准上人远寄诗集",
        "id": "a53b111a-c5a2-4f7e-8304-662e7d18451e"
    },
    {
        "author": "齐己",
        "paragraphs": [
            "已觉秋空极，更堪寥泬青。",
            "只应容好月，争合有妖星。",
            "耿耿高河截，翛翛一雁经。",
            "曾于洞庭宿，上下彻心灵。"
        ],
        "tags": [
            "洞庭湖"
        ],
        "title": "秋空",
        "id": "49e7f63d-6571-4ae8-bdba-45e325d04945"
    },
    {
        "author": "齐己",
        "paragraphs": [
            "伯阳遗妙旨，杳杳与冥冥。",
            "说即非难说，行还不易行。",
            "药中迷九转，心外觅长生。",
            "毕竟荒原上，一盘蒿陇平。"
        ],
        "title": "与聂尊师话道",
        "id": "382a3b64-6374-455b-a715-9d577c482db9"
    },
    {
        "author": "齐己",
        "paragraphs": [
            "夷门诗客至，楚寺闭萧骚。",
            "老病语言涩，少年风韵高。",
            "难于寻阆岛，险甚涉云涛。",
            "珍重西归去，无忘役思劳。"
        ],
        "title": "送相里秀才自京至却回",
        "id": "3e29ac01-f34f-4c12-9e77-73e6ce9b9e41"
    },
    {
        "author": "齐己",
        "paragraphs": [
            "幸附全材长，良工斸器殊。",
            "千林文栢有，一尺锦榴无。",
            "品格宜仙果，精光称玉壶。",
            "怜君远相寄，多愧野蔬麤。"
        ],
        "title": "谢人寄南榴卓子",
        "id": "b287f163-b33d-4e59-992f-0e13d164075e"
    },
    {
        "author": "齐己",
        "paragraphs": [
            "别后知何趣，搜奇少客同。",
            "几层山影下，万树雪声中。",
            "晚鼎烹茶绿，晨厨爨粟红。",
            "何时携卷出，世代有名公。"
        ],
        "title": "寄旧居隣友",
        "id": "c5445ef9-62b4-4f4f-9462-1bd1eba27b5e"
    },
    {
        "author": "齐己",
        "paragraphs": [
            "荆门来几日，欲往又囊空。",
            "远客归南越，单衣背北风。",
            "近乡微有雪，到海渐无鸿。",
            "努力成诗业，无谋谒至公。"
        ],
        "title": "送朱秀才归闽",
        "id": "1ce1a692-e2b1-459b-b6b3-7d05a3c3e5c8"
    },
    {
        "author": "齐己",
        "paragraphs": [
            "乍临毛发竖，双壁夹湍流。",
            "白日鸟影过，青苔龙气浮。",
            "蔽空云出石，应祷雨翻湫。",
            "四面耕桑者，先闻贺有秋。"
        ],
        "title": "龙潭作",
        "id": "529f8a00-8427-4bb2-b44a-423e30a60555"
    },
    {
        "author": "齐己",
        "paragraphs": [
            "南国搜奇久，偏伤杜甫坟。",
            "重来经汉浦，又去入嵩云。",
            "旧别人稀见，新朝事渐闻。",
            "莫将高尚迹，闲处傲明君。"
        ],
        "title": "依韵酬谢尊师见赠二首 一",
        "id": "c1381762-eaca-4d76-a975-f2f1bc452257"
    },
    {
        "author": "齐己",
        "paragraphs": [
            "岳顶休高卧，荆门访掩扉。",
            "新诗遗我别，旧约与谁归。",
            "贤路曾无滞，良时肯自违。",
            "明年窥日窟，仙桂露霏微。"
        ],
        "title": "依韵酬谢尊师见赠二首 二",
        "id": "b2f368df-6460-4a8a-a50e-067120f6a62e"
    },
    {
        "author": "齐己",
        "paragraphs": [
            "行心宁肯住，南去与谁羣。",
            "碧落高空处，清秋一片云。",
            "穿林瓶影灭，背雨锡声分。",
            "应笑游方久，龙钟楚水濆。"
        ],
        "title": "送冰禅再往湖中",
        "id": "6f8322ff-7c32-4fe4-91fe-9435aecf8c68"
    },
    {
        "author": "齐己",
        "paragraphs": [
            "已闻人舍地，结构旧基平。",
            "一面湖光白，邻家竹影清。",
            "应难寻辇道，空说是王城。",
            "谁信兴亡迹，今来有磬声。"
        ],
        "title": "喜表公往楚王城",
        "id": "187f7b35-5b29-45bc-bafe-bc52158d0e7e"
    },
    {
        "author": "齐己",
        "paragraphs": [
            "数日不见日，飘飘势忽开。",
            "虽无忙事出，还有故人来。",
            "已尽南簷滴，仍残北牖堆。",
            "明朝望平远，相约在春台。"
        ],
        "title": "春雪初晴喜友生至",
        "id": "b0a827f4-c831-495e-8d03-403e6adecf57"
    },
    {
        "author": "齐己",
        "paragraphs": [
            "南邻阻杖藜，屐齿遶牀泥。",
            "漠漠门长掩，迟迟日又西。",
            "不知何兴味，更有好诗题。",
            "还忆东林否，行苔傍虎溪。"
        ],
        "title": "残春连雨中偶作怀故人",
        "id": "ce741969-818b-4249-9595-72962b75aac4"
    },
    {
        "author": "齐己",
        "paragraphs": [
            "白首从颜巷，青袍去佐官。",
            "只应微俸禄，聊补旧饥寒。",
            "地说丘墟甚，民闻旱歉残。",
            "春风吹绮席，宾主醉相欢。"
        ],
        "title": "送崔判官赴归倅",
        "id": "e2604ea6-5676-4a2a-b1b0-cfe1e8c70e7c"
    },
    {
        "author": "齐己",
        "paragraphs": [
            "万井追寒食，闲扉独不开。",
            "梨花应折尽，柳絮自飞来。",
            "梦觉怀仙岛，吟行遶砌苔。",
            "浮生已悟了，时节任相催。"
        ],
        "title": "寒食日怀寄友人",
        "id": "c9e8cbd1-1f7b-4021-bf12-747e5207fd84"
    },
    {
        "author": "齐己",
        "paragraphs": [
            "洞庭云梦秋，空碧共悠悠。",
            "孟子狂题后，何人更倚楼。",
            "日西来远棹，风外见平流。",
            "终欲重寻去，僧窗古岸头。"
        ],
        "tags": [
            "洞庭湖"
        ],
        "title": "怀巴陵旧游",
        "id": "c68a41ae-a46f-4772-9be4-2520fc9af597"
    },
    {
        "author": "齐己",
        "paragraphs": [
            "连夜因风雪，相留在寂寥。",
            "禅心谁指示，诗卷自焚烧。",
            "语默邻寒漏，窗扉向早朝。",
            "天台若长往，还渡海门潮。"
        ],
        "title": "招干昼上人宿话",
        "id": "11219b1a-a88a-4404-a9a2-3e17ea6f9f41"
    },
    {
        "author": "齐己",
        "paragraphs": [
            "青溪知不远，白首要难归。",
            "空想烟云里，春风鸾鹤飞。",
            "谁论传法偈，自补坐禅衣。",
            "未谢侯门去，寻常即掩扉。"
        ],
        "title": "荆门秋日寄友人",
        "id": "dccb3b25-1628-4de0-9ca8-82a7b36c6b03"
    },
    {
        "author": "齐己",
        "paragraphs": [
            "朝衣闲典尽，酒病觉难医。",
            "下世无遗恨，传家有大诗。",
            "新坟青嶂叠，寒食白云垂。",
            "长忆招吟夜，前年风雪时。"
        ],
        "title": "哭郑谷郎中",
        "id": "f04fc4c7-cefc-4ed3-8f84-b993dd9a557e"
    },
    {
        "author": "齐己",
        "paragraphs": [
            "白藕花前旧影堂，刘雷风骨画龙章。",
            "共轻天子诸侯贵，同爱吾师一法长。",
            "陶令醉多招不得，谢公心乱入无方。",
            "何人到此思高躅，岚点苔痕满粉墙。"
        ],
        "title": "题东林十八贤真堂",
        "id": "fc80325a-99e4-4054-a9dc-bd9ad4243cfc"
    },
    {
        "author": "齐己",
        "paragraphs": [
            "诸峯翠少中峯翠，五寺名高此寺名。",
            "石路险盘岚霭滑，僧窗高倚泬寥明。",
            "凌空殿阁由天设，遍地杉松是自生。",
            "更有上方难上处，紫苔红藓遶峥嵘。"
        ],
        "title": "题南岳般若寺",
        "id": "78c3aadb-7b08-4345-990e-57401f8d564b"
    },
    {
        "author": "齐己",
        "paragraphs": [
            "一闻飞锡别区中，深入西南瀑布峯。",
            "天际雪埋千片石，洞门冰折几株松。",
            "烟霞明媚栖心地，苔藓萦纡出世踪。",
            "莫问江边旧居寺，火烧兵劫断秋钟。"
        ],
        "title": "寄庐岳僧",
        "id": "3161e003-06a1-4c10-b9cc-fa4f4cdc6fcf"
    },
    {
        "author": "齐己",
        "paragraphs": [
            "城里寻常见碧棱，水边朝暮送归僧。",
            "数峯云脚垂平地，一径松声彻上层。",
            "寒涧不生浮世物，阴崖犹积去年冰。",
            "此身有底难抛事，时复携筇信步登。"
        ],
        "title": "游谷山寺",
        "id": "9c764e5a-afbc-41ad-b82d-2858301564c5"
    },
    {
        "author": "齐己",
        "paragraphs": [
            "寒炉局促坐成劳，暗淡灯光照二毛。",
            "水寺闲来僧寂寂，雪风吹去雁嗷嗷。",
            "江山积叠归程远，魂梦穿沿过处高。",
            "毕竟忘言是吾道，袈裟不称揖萧曹。"
        ],
        "title": "楚寺寒夜作",
        "id": "6c7e3855-313c-491c-9d69-d4ed7dacf80d"
    },
    {
        "author": "齐己",
        "paragraphs": [
            "石龛闲鏁白猨边，归去程途半在船。",
            "林簇晓霜离水寺，路穿新烧入山泉。",
            "已寻岚壁临空尽，却看星辰向地悬。",
            "有兴寄题红叶上，不妨收拾别为编。"
        ],
        "title": "送泰禅师归南岳",
        "id": "60d33344-d3cc-497c-b5c0-f59ee8e6b9f4"
    },
    {
        "author": "齐己",
        "paragraphs": [
            "一炉薪尽室空然，万象何妨在眼前。",
            "时有兴来还觅句，已无心去即安禅。",
            "山门影落秋风树，水国光凝夕照天。",
            "借问荀家兄弟内，八龙头角让谁先。"
        ],
        "title": "山中寄凝密大师兄弟",
        "id": "479e0432-a820-4788-a579-0f4448c1a3e6"
    },
    {
        "author": "齐己",
        "paragraphs": [
            "繁于桃李盛于梅，寒食旬前社后开。",
            "半月暄和留艳态，两时风雨免伤摧。",
            "人怜格异诗重赋，蝶恋香多夜更来。",
            "犹得残红向春暮，牡丹相继发池台。"
        ],
        "title": "海棠花",
        "id": "53c6cfa7-ac39-401b-ad07-2a7c3606f75b"
    },
    {
        "author": "齐己",
        "paragraphs": [
            "头白已无行脚念，自开荒寺住烟萝。",
            "门前路到潇湘尽，石上云归岳麓多。",
            "南祖衣盂曾礼谒，东林泉月旧经过。",
            "闲来松外看城郭，一片红尘隔逝波。"
        ],
        "title": "题赠湘西龙安寺利禅师",
        "id": "08fef0e4-f09b-4bf2-be68-016c0f8bff2f"
    },
    {
        "author": "齐己",
        "paragraphs": [
            "当时六祖在黄梅，五百人中眼独开。",
            "入室偈闻传绝唱，升堂客谩恃多才。",
            "铁牛无用成真角，石女能生是圣胎。",
            "闻说欲抛经论去，莫教惆怅却空回。"
        ],
        "title": "寄文浩百法",
        "id": "c48bfcc5-f3b2-4451-8ee8-af4531a5026b"
    },
    {
        "author": "齐己",
        "paragraphs": [
            "所闻新事即戈矛，欲去终疑是暗投。",
            "远客寄言还有在，此门将谓总无休。",
            "千篇著述诚难得，一字知音不易求。",
            "时入思量向何处，月圆孤凭水边楼。"
        ],
        "title": "谢人寄新诗集",
        "id": "6e958390-3dd2-4373-ab95-99622c7481a6"
    },
    {
        "author": "齐己",
        "paragraphs": [
            "白首萧条居汉浦，清吟编集号檀溪。",
            "有人收拾应如玉，无主知音只似泥。",
            "入理半同黄叶句，遣怀多拟碧云题。",
            "犹能为我相思在，千里封来梦泽西。"
        ],
        "title": "谢元愿上人远寄檀溪集",
        "id": "6423f9d6-9d28-4564-bb87-b32d57f06a78"
    },
    {
        "author": "齐己",
        "paragraphs": [
            "吟兴终依异境长，旧游时入静思量。",
            "江声里过东西寺，树影中行上下方。",
            "春色湿僧巾屦腻，松花沾鹤骨毛香。",
            "老来何计重归去，千里重湖浪渺茫。"
        ],
        "title": "寄道林寺诸友",
        "id": "80f879b3-0b18-43af-94ca-c774e89e9480"
    },
    {
        "author": "齐己",
        "paragraphs": [
            "灌顶清凉一滴通，大毗卢藏遍虚空。",
            "欲飞薝卜花无尽，须待陀罗尼有功。",
            "金杵力摧魔界黑，水精光透夜灯红。",
            "可堪东献明天子，命服新酬赞国风。"
        ],
        "title": "赠智满三藏",
        "id": "ac535cf7-3d3c-4a8b-88cc-10860986b0a6"
    },
    {
        "author": "齐己",
        "paragraphs": [
            "少小即怀风雅情，独能遗象琢淳精。",
            "不教霜雪侵玄鬓，便向云霄换好名。",
            "携去湘江闻鼓瑟，袖来缑岭伴吹笙。",
            "多君百首贻衰飒，留把吟行访竺卿。"
        ],
        "title": "谢王先辈湘中回惠示卷轴",
        "id": "70b0dd8f-3815-40ea-9d7b-0e0c1b22d8a1"
    },
    {
        "author": "齐己",
        "paragraphs": [
            "大沩心付白崖前，宝月分辉照蜀天。",
            "圣主降情延北内，诸侯稽首问南禅。",
            "清秋不动骊龙海，红日无私罔象川。",
            "欲听吾宗旧山说，地边身老楚江边。"
        ],
        "title": "荆渚寄怀西蜀无染大师兄",
        "id": "3cf7c137-d5b8-48e1-812e-0ea9b056ac71"
    },
    {
        "author": "齐己",
        "paragraphs": [
            "五字才将七字争，为君聊敢试悬衡。",
            "鼎湖菡萏摇金影，蓬岛鸾皇舞翠声。",
            "还是灵龟巢得稳，要须仙子驾方行。",
            "两边珍重遥相惠，何夕灯前尽此情。"
        ],
        "title": "谢武陵徐巡官远寄五七字诗集",
        "id": "94cb5b04-e3f9-4cb2-849e-8b7657796deb"
    },
    {
        "author": "齐己",
        "paragraphs": [
            "曾此栖心过十冬，今来潇洒属生公。",
            "檀栾旧植青添翠，菡萏新栽白换红。",
            "北面城临灯影合，西隣壁近讲声通。",
            "不知门下趋筵士，何似当时石解空。"
        ],
        "title": "重宿旧房与愚上人静话",
        "id": "a91bf2b0-6ba5-4c88-8433-ff456d70a128"
    },
    {
        "author": "齐己",
        "paragraphs": [
            "五色文章类彩鸾，楚人罗得半摧残。",
            "金笼莫恨伤冠帻，玉粒颁慙剪羽翰。",
            "孤立影危丹槛里，双栖伴在白云端。",
            "上台爱育通幽细，却放溪山去不难。"
        ],
        "title": "谢南平王赐山鸡",
        "id": "69ccd68e-76b6-4472-a228-7fac8116d0a0"
    },
    {
        "author": "齐己",
        "paragraphs": [
            "病根翻作忆山劳，一雨聊堪浣郁陶。",
            "心白未能忘水月，眼青独得见秋毫。",
            "蝉声晚簇枝枝急，云影晴分片片高。",
            "还忆赤松兄弟否，别来应见鹤衣毛。"
        ],
        "title": "荆门病中雨后书怀寄幕中知己",
        "id": "e45df110-8ab8-4e43-b5bb-d8ef0ac82b63"
    },
    {
        "author": "齐己",
        "paragraphs": [
            "岛僧留宿慰衰颜，旧住何妨老未还。",
            "身共锡声离鸟外，迹同云影过人间。",
            "曾无梦入朝天路，忆有诗题隔海山。",
            "珍重来晨渡江去，九华青里扣松关。"
        ],
        "title": "宿江寺",
        "id": "759ee047-917a-4a49-affd-383fee929dd2"
    },
    {
        "author": "齐己",
        "paragraphs": [
            "四轴骚词书八行，捧吟肌骨遍清凉。",
            "谩求龙树能医眼，休问图澄学洗肠。",
            "今体尽搜初剖判，古风淳凿未玄黄。",
            "不知谁肯降文阵，闇点旌旗敌子房。"
        ],
        "title": "谢贯微上人寄示古风今体四轴",
        "id": "698fd1d7-bd94-4db8-a131-fca4bd77ef7b"
    },
    {
        "author": "齐己",
        "paragraphs": [
            "疎篁抽笋柳垂阴，旧是休公种境吟。",
            "入贡文儒来请益，出官卿相驻过寻。",
            "右军书画神传髓，康乐文章梦授心。",
            "销得青城千嶂下，白莲标塔帝恩深。"
        ],
        "title": "荆州贯休大师旧房",
        "id": "ef913822-6acf-4bb9-993c-4ebcdf3ce131"
    },
    {
        "author": "齐己",
        "paragraphs": [
            "游遍名山祖遍寻，却来尘世浑光阴。",
            "肯将的的吾师意，拟付茫茫弟子心。",
            "岂有虚空遮道眼，不妨文字问知音。",
            "沧浪万顷三更月，天上何如水底深。"
        ],
        "title": "寄谷山长老",
        "id": "cdb5e910-b2dd-472d-a292-3fd991281be0"
    },
    {
        "author": "齐己",
        "paragraphs": [
            "蒙氏艺传黄氏子，独闻相继得名高。",
            "锋铓妙夺金鸡距，纤利精分玉兔毫。",
            "濡染只应亲赋咏，风流不称近方刀。",
            "何妨寄我临池兴，忍使江淹役梦劳。"
        ],
        "title": "寄黄晖处士",
        "id": "03f9784e-5572-4bd5-a336-edd81a34b189"
    },
    {
        "author": "齐己",
        "paragraphs": [
            "荣枯得失理昭然，谁斅离骚更问天。",
            "生下便知真梦幻，老来何必叹流年。",
            "清风不变诗应在，明月无踪道可传。",
            "珍重匡庐沃洲主，拂衣抛却好林泉。"
        ],
        "tags": [
            "庐山"
        ],
        "title": "荆门勉怀寄道林寺诸友",
        "id": "f52e91b4-136a-419b-929c-3a768939524b"
    },
    {
        "author": "齐己",
        "paragraphs": [
            "雪色衫衣绝点尘，明知富贵是浮云。",
            "不随喧滑迷真性，何用潺湲洗汚闻。",
            "北阙会抛红駊騀，东林社忆白氛氲。",
            "清吟有兴频相示，欲得多慙蠹蚀文。"
        ],
        "title": "荅崔校书",
        "id": "1fa14626-2576-4120-be7f-9b7a44b71295"
    },
    {
        "author": "齐己",
        "paragraphs": [
            "去年曾赋此花诗，几听南园烂熟时。",
            "嚼破红香堪换骨，摘残丹颗欲烧枝。",
            "流莺偷啄心应醉，行客潜窥眼亦痴。",
            "闻说张筵就珠树，任从攀折半离披。"
        ],
        "title": "乞樱桃",
        "id": "8a7c74d4-ccf3-44ea-8c23-5caadc174805"
    },
    {
        "author": "齐己",
        "paragraphs": [
            "曾得音书慰暮年，相思多故信难传。",
            "清吟何处题红叶，旧社空怀堕白莲。",
            "山水本同真趣向，侯门刚有薄因缘。",
            "他时不得君招隐，会逐南归楚客船。"
        ],
        "title": "寄南雅上人",
        "id": "8e3fd930-32f2-4055-a97a-f45045d26e40"
    },
    {
        "author": "齐己",
        "paragraphs": [
            "又闻繁总在嘉州，职重身闲倚寺楼。",
            "大象影和山面落，两江声合郡前流。",
            "棋轻国手知难敌，诗是天才肯易酬。",
            "毕竟男儿自高达，从来心不是悠悠。"
        ],
        "title": "寄欧阳侍郎",
        "id": "e0d3b21d-07c4-468c-856b-650d7f34d1d7"
    },
    {
        "author": "齐己",
        "paragraphs": [
            "同年生在咸通里，事佛为儒趣尽高。",
            "我性已甘披祖衲，君心犹待脱蓝袍。",
            "霜髭晓几临铜镜，雪鬓寒疎落剃刀。",
            "出世朝天俱未得，不妨还往有风骚。"
        ],
        "title": "与崔校书静话言怀",
        "id": "9421ca75-ec29-4853-b00d-e3a7fe24e0a8"
    },
    {
        "author": "齐己",
        "paragraphs": [
            "邛州灵境产修篁，九节材应表九阳。",
            "造化已能分尺度，保持争合与寻常。",
            "幽林剪破清秋影，高手携来绿玉光。",
            "深谢鲁儒怜潦倒，欲教撑拄遶禅牀。"
        ],
        "title": "谢人惠拄杖",
        "id": "64ebd3bb-0b7f-402a-8ab4-ea31cb490079"
    },
    {
        "author": "齐己",
        "paragraphs": [
            "秦王手笔序丹台，不错褒扬最上才。",
            "凤阙几传为匠硕，龙门曾用振风雷。",
            "钱郎未竭精华去，元白终存作者来。",
            "两轴蚌胎骊颔耀，枉临禅室伴寒灰。"
        ],
        "title": "谢秦府推官寄丹台集",
        "id": "2c4422f1-a943-453f-92ab-f5e9b10371a2"
    },
    {
        "author": "齐己",
        "paragraphs": [
            "曾向沧江看不真，却因图画见精神。",
            "何妨金粉资高格，不用丹青点此身。",
            "蒲叶岸长堪映带，荻花丛晚好相亲。",
            "思量画得胜笼得，野性由来不恋人。"
        ],
        "title": "题画鹭鸶兼简孙郎中",
        "id": "d0cd71b5-447f-47c1-b7fd-c1897b40a355"
    },
    {
        "author": "齐己",
        "paragraphs": [
            "乐天歌咏有遗编，留在东林伴白莲。",
            "百尺典坟随丧乱，一家风雅独完全。",
            "常闻荆渚通侯论，果遂吴都使者传。",
            "仰贺斯文归朗鉴，永资声政入薰弦。"
        ],
        "title": "贺行军太傅得白氏东林集",
        "id": "6d4eabee-0c78-4b7a-b0e8-d72fc2ce4568"
    },
    {
        "author": "齐己",
        "paragraphs": [
            "曲江晴影石千株，吾子思归梦断初。",
            "有信北来山叠叠，无言南去雨疎疎。",
            "祖师门接园林路，丞相家同井邑居。",
            "闲野老身留得否，相招多是秀才书。"
        ],
        "title": "韶阳微公",
        "id": "cde282bf-0fc9-4137-b86d-2ea05b7e800c"
    },
    {
        "author": "齐己",
        "paragraphs": [
            "帆过寻阳晚霁开，西风北雁似相催。",
            "大都浪后青堆没，五老云中翠叠来。",
            "此路便堪归水石，何门更合向尘埃。",
            "远公林下莲池畔，个个高人尽有才。"
        ],
        "title": "将之匡岳过寻阳",
        "id": "99059bde-ecf3-413e-820c-586952a4ef99"
    },
    {
        "author": "齐己",
        "paragraphs": [
            "抛掷浟江旧钓矶，日参筹画废吟诗。",
            "可能有事关心后，得似无人识面时。",
            "官好近闻加茜服，药灵曾说换霜髭。",
            "高才直气平生志，除却徒知即不知。"
        ],
        "title": "寄湘幕王重书记",
        "id": "c7c6ae30-66f8-49c1-ba5c-03b62bf81c12"
    },
    {
        "author": "齐己",
        "paragraphs": [
            "相期只为话篇章，踏雪曾来宿此房。",
            "喧滑尽消城漏滴，窗扉初掩岳茶香。",
            "旧山春暖生薇蕨，大国尘昏惧杀伤。",
            "应有太平时节在，寒宵未卧共思量。"
        ],
        "title": "宿沈彬进士书院",
        "id": "d5cc543d-11aa-4deb-aa8d-5e17b2f72a0b"
    },
    {
        "author": "齐己",
        "paragraphs": [
            "花院相重点破苔，谁心肯此话心灰。",
            "好风时傍疎篁起，幽鸟晚从何处来？笔砚兴狂师沈谢，香灯魂断忆宗雷。",
            "浮生已问空王了，箭急光阴一任催。"
        ],
        "title": "静院",
        "id": "6df5256e-78af-4c54-9395-007ad3463acf"
    },
    {
        "author": "齐己",
        "paragraphs": [
            "闲身谁道是羁游，西指峨嵋碧顶头。",
            "琴鹤几程随客棹，风霜何处宿龙湫。",
            "寻僧石磴临天井，斸药秋崖倒瀑流。",
            "莫为寰瀛多事在，客星相逐不回休。"
        ],
        "title": "送白处士游峨嵋",
        "id": "a89b1879-338a-4912-a6c6-5e21bac3f4d2"
    },
    {
        "author": "齐己",
        "paragraphs": [
            "久闻为客过苍梧，休说携家归镜湖。",
            "山水颠狂应尽在，[鬓]毛凋落免贫无。",
            "和僧抢入云中峭，带鹤驱成涧底孤。",
            "春醉醒来有余兴，因人乞与武陵图。"
        ],
        "title": "寄顾蟾处士",
        "id": "13e741a2-9c9e-4594-8238-e390d182754c"
    },
    {
        "author": "齐己",
        "paragraphs": [
            "海门相别住荆门，六度秋光两鬓根。",
            "万象倒心难盖口，一生无事可伤魂。",
            "石头城外青山叠，北固窗前白浪翻。",
            "尽是共游题版处，有谁惆怅拂苔痕。"
        ],
        "title": "怀金陵知旧",
        "id": "cc40b164-5d54-419a-acdd-60141cad70a5"
    },
    {
        "author": "齐己",
        "paragraphs": [
            "吴都使者泛惊涛，灵一传书慰毳袍。",
            "别兴偶随云水远，知音本自国风高。",
            "身依闲淡中销日，发向清凉处落刀。",
            "闻著括囊新集了，拟教谁与序离骚。"
        ],
        "title": "喜得自牧上人书",
        "id": "907749c8-6b53-4587-a4c2-d0ef699e13c8"
    },
    {
        "author": "齐己",
        "paragraphs": [
            "晓窗惊觉向秋风，万里心凝淡荡中。",
            "池影碎飜红菡萏，井声干落绿梧桐。",
            "破除闲事浑归道，销耗劳生旋逐空。",
            "妖杀九原狐兔意，岂知丘陇是英雄。"
        ],
        "title": "惊秋",
        "id": "6f2263b7-4acf-4fc8-9c8b-0b64421f5ce0"
    },
    {
        "author": "齐己",
        "paragraphs": [
            "长讶高眠得稳无，果随征辟起江湖。",
            "鸳鸯已列罇罍贵，鸥鹤休怀钓渚孤。",
            "白日不妨扶汉祚，清才何让赋吴都。",
            "可能更忆相寻夜，雪满诸峯火一炉。"
        ],
        "title": "闻沈彬赴吴都请辟",
        "id": "408fa9f3-969b-4ced-872d-3c67988c8b9a"
    },
    {
        "author": "齐己",
        "paragraphs": [
            "寺阁高连黄鹤楼，簷前槛底大江流。",
            "几因秋霁澄空外，独为诗情到上头。",
            "白日有余闲送客，紫衣何啻贵封侯。",
            "别来多少新吟也，不寄南宗老比丘。"
        ],
        "tags": [
            "黄鹤楼"
        ],
        "title": "寄江夏仁公",
        "id": "8664f8c0-15c3-46f6-a291-12d426efd682"
    },
    {
        "author": "齐己",
        "paragraphs": [
            "净境无人可共携，闲眠未起日光低。",
            "浮生莫把还丹续，万事须将至理齐。",
            "花在月明蝴蝶梦，雨余山绿杜鹃啼。",
            "何能向外求攀折，巖桂枝条拂石梯。"
        ],
        "title": "中春林下偶作",
        "id": "9f478fc9-82f5-46bb-a7c2-32c312f2109a"
    },
    {
        "author": "齐己",
        "paragraphs": [
            "归和初喜戢戈矛，乍捧乡书感去留。",
            "雁序分飞离汉口，鸰原骞翥在鼇头。",
            "家邻紫塞仍千里，路过黄河更几州。",
            "应到高堂问安后，却携文入帝京游。"
        ],
        "tags": [
            "黄河"
        ],
        "title": "送刘秀才归桑水宁觐",
        "id": "b1aacbaa-27b9-40c5-8ed4-5708c9b778f7"
    },
    {
        "author": "齐己",
        "paragraphs": [
            "旧制新题削复刊，工夫过甚琢琅玕。",
            "药中求见黄芽易，诗里思闻白雪难。",
            "扣寂颇同心在定，凿空何止发冲冠。",
            "夜来月苦怀高论，数树霜边独傍栏。"
        ],
        "title": "寄曹松",
        "id": "4f76a711-3d6a-45d4-9385-07bdda535ba5"
    },
    {
        "author": "齐己",
        "paragraphs": [
            "因缘刘表驻经行，又听西风堕叶声。",
            "鹤发不堪言此世，峨嵋空约在他生。",
            "已从禅祖参真性，敢向诗家认好名。",
            "深愧故人怜潦倒，每传仙语下南荆。"
        ],
        "title": "酬蜀国欧阳学士",
        "id": "b6720361-8068-43b2-b768-5be3081a5b31"
    },
    {
        "author": "齐己",
        "paragraphs": [
            "珠履风流忆富春，三千鹓鹭让精神。",
            "诗工凿破清求妙，道论研通白见真。",
            "四座共推操檄健，一家谁信买书贫。",
            "别来乡国魂应断，劒阁东西尽战尘。"
        ],
        "title": "寄荆幕孙郎中",
        "id": "0de2b0b9-eec7-4310-b4ee-f9e65aaa0926"
    },
    {
        "author": "齐己",
        "paragraphs": [
            "鸟外孤峯未得归，人间触类是无机。",
            "方悲鹿轸栖江寺，忽讶轺车降竹扉。",
            "王泽乍闻谭涣汗，国风那得话玄微。",
            "应惊老病炎天里，枯骨肩横一衲衣。"
        ],
        "title": "谢王詹事垂访",
        "id": "5da58fe6-8dd7-404b-9039-b97f4c1de736"
    },
    {
        "author": "齐己",
        "paragraphs": [
            "暖披烟艳照西园，翠幄朱栏护列仙。",
            "玉帐笙歌留尽日，瑶台伴侣待归天。",
            "香多觉受风光剩，红重知含雨露偏。",
            "上客分明记开处，明年开更胜今年。"
        ],
        "title": "题南平后园牡丹",
        "id": "90ba8d2f-0cd0-4b92-a735-9b95b652a47b"
    },
    {
        "author": "齐己",
        "paragraphs": [
            "繁极全分青帝功，开时独占上春风。",
            "吴姬舞雪非真艳，汉后题诗是怨红。",
            "远蜨恋香抛别苑，野莺衔得出深宫。",
            "君看万态当筵处，羞杀蔷薇点碎丛。"
        ],
        "title": "和李书记",
        "id": "5b149cbb-8afb-4733-8c81-3b2ddec93ee7"
    },
    {
        "author": "齐己",
        "paragraphs": [
            "一念禅余味国风，早因持论偶名公。",
            "久伤琴丧人亡后，忽有云和雪唱同。",
            "绳琢静闻罤象外，是非闲见寂寥中。",
            "时来日往缘真趣，不觉秋江度塞鸿。"
        ],
        "title": "谢孙郎中寄示",
        "id": "90cd671b-e7d6-44da-98dd-98b545733145"
    },
    {
        "author": "齐己",
        "paragraphs": [
            "正堪凝思掩禅扃，又被诗魔恼竺卿。",
            "偶凭窗扉从落照，不眠风雪到残更。",
            "皎然未必迷前习，支遁宁非悟后生。",
            "传写会逢精鉴者，也应知是咏闲情。"
        ],
        "title": "爱吟",
        "id": "bf679d8e-9c66-443b-ba26-8483114622d4"
    },
    {
        "author": "齐己",
        "paragraphs": [
            "南岳别来无约后，东林归住有前缘。",
            "闲搜好句题红叶，静敛霜眉对白莲。",
            "雁塔影分疎桧月，虎溪声合几峯泉。",
            "修心若似伊耶舍，传记须添十九贤。"
        ],
        "title": "寄怀东林寺匡白监寺",
        "id": "2bbc37d7-649f-4ab0-bb44-d629736310ab"
    },
    {
        "author": "齐己",
        "paragraphs": [
            "陵州棋子浣花牋，深愧携来自锦州。",
            "海蚌琢成星落落，吴绫隐出雁翩翩。",
            "留防桂苑题诗客，惜寄桃源敌手仙。",
            "捧受不堪思出处，七千余里劒门前。"
        ],
        "title": "谢人惠十色花牋幷棋子",
        "id": "b21f9b40-9614-4147-88e6-1feb24e56553"
    },
    {
        "author": "齐己",
        "paragraphs": [
            "北游兵阻复南还，因寄荆州病掩关。",
            "日月坐销江上寺，清凉魂断剡中山。",
            "披缁影迹堪藏拙，出世身心合向闲。",
            "多谢扶风大君子，相思时到寂寥间。"
        ],
        "title": "夏日寓居寄友人",
        "id": "521f5114-a3ab-4cad-97ca-0ec76f4237a3"
    },
    {
        "author": "齐己",
        "paragraphs": [
            "今宵前夕皆堪翫，何必圆时始竭才。",
            "空说轮中有天子，不知何处是楼台？终忧明夜云遮却，且埽闲居坐看来。",
            "玉兔银蟾似多意，乍临棠树影裴回。"
        ],
        "title": "中秋十四日夜对月上南平主人",
        "id": "4d9b4c79-fb34-46de-b9a6-4a5abed3e38a"
    },
    {
        "author": "齐己",
        "paragraphs": [
            "丹青妙写十才人，玉峭冰棱姑射神。",
            "醉舞离披真鸑鷟，狂吟崩倒瑞麒麟。",
            "飜腾造化山曾竭，采掇珠玑海几贫。",
            "犹得知音与图画，草堂闲挂似相亲。"
        ],
        "title": "谢人惠十才子图",
        "id": "fa36ef5d-e5f9-40d9-85fb-d73e935d5bec"
    },
    {
        "author": "齐己",
        "paragraphs": [
            "谁会荆州一老夫，梦劳神役忆匡庐。",
            "碧云雁影纷纷去，黄叶蟾声渐渐无。",
            "口淡莫分餐气味，身羸但觉病肌肤。",
            "可怜馔玉烧兰者，肯慰寒偎雪夜炉。"
        ],
        "tags": [
            "庐山"
        ],
        "title": "荆门病中寄怀乡人欧阳侍郎彬",
        "id": "bcadd6e1-05cf-4e4d-981f-a26d44e49960"
    },
    {
        "author": "齐己",
        "paragraphs": [
            "阿阇梨与佛身同，灌顶难施利济功。",
            "持咒力须资运祚，度人心要似虚空。",
            "东周路踏红尘里，北极门瞻紫气中。",
            "好进焚文霑帝泽，却归天策继真风。"
        ],
        "title": "送谭三藏入京",
        "id": "44cfe45d-a987-435f-b01e-deeef3e7f9ce"
    },
    {
        "author": "齐己",
        "paragraphs": [
            "天台衡岳旧曾寻，闲忆留题白石林。",
            "岁月已残衰飒鬓，风骚犹壮寂寥心。",
            "缑山碧树遮藏密，丹穴红霞掩暎深。",
            "争得相逢一携手，拂衣同去听玄音。"
        ],
        "title": "寄酬秦府高推官辇",
        "id": "1810abca-6fb3-4d0e-be59-160a9dd73336"
    },
    {
        "author": "齐己",
        "paragraphs": [
            "搜新编旧与谁评，自向无声认有声。",
            "已觉爱来多废道，可堪传去更沽名。",
            "风松韵里忘形坐，霜月光中共影行。",
            "还胜御沟寒夜水，狂吟冲尹甚伤情。"
        ],
        "title": "叙怀寄高推官",
        "id": "c168defd-466e-442c-b561-10058e26cd1d"
    },
    {
        "author": "齐己",
        "paragraphs": [
            "寻常西望故园时，几处魂随落照飞。",
            "客路旧萦秦甸出，乡程今遶汉阳归。",
            "已过巫峡沈青霭，忽认峨嵋在翠微。",
            "从此倚门休望断，交亲喜换老莱衣。"
        ],
        "title": "送朱侍御自洛阳归阆州宁觐",
        "id": "951d6b65-df55-4929-b4d9-e04d019257e1"
    },
    {
        "author": "齐己",
        "paragraphs": [
            "经论功余更业诗，又于难里纵天机。",
            "吴朝客见投文去，楚国僧迎著紫归。",
            "已得声名先振俗，不妨风雪更探微。",
            "金陵高忆恩门在，终挂云帆重一飞。"
        ],
        "title": "贻惠暹上人",
        "id": "ba046639-36e2-4c14-a065-3fd108868e7a"
    },
    {
        "author": "齐己",
        "paragraphs": [
            "犹得吾师继颂声，百篇相爱寄南荆。",
            "卷开锦水霞光烂，吟入峨嵋雪气清。",
            "楚外已甘推绝唱，蜀中谁敢共悬衡。",
            "应怜无可同无本，终向风骚作弟兄。"
        ],
        "title": "酬西蜀广济大师见寄",
        "id": "582d1357-8688-4ca3-b140-7d20b9ced881"
    },
    {
        "author": "齐己",
        "paragraphs": [
            "谁遣西来负岳云，自由归去竟何因。",
            "山龛薜荔应残雪，江寺玫瑰又度春。",
            "早岁便师无学士，临年却作有为人。",
            "何妨夜醮时相忆，伴醉佯狂笑老身。"
        ],
        "title": "江寺春残寄幕中知己二首 一",
        "id": "7f26f8f0-41fd-4768-9f0e-d60d22c3cffb"
    },
    {
        "author": "齐己",
        "paragraphs": [
            "社莲惭与幕莲同，岳寺萧条俭府雄。",
            "冷淡独开香火里，殷妍行列绮罗中。",
            "秋加玉露何伤白，夜醉金缸不那红。",
            "闲忆遗民此心地，一般无染喻真空。"
        ],
        "title": "江寺春残寄幕中知己二首 二",
        "id": "99401bfe-0dd5-4d61-b9fc-b2dc666ad753"
    },
    {
        "author": "齐己",
        "paragraphs": [
            "往岁曾寻圣迹时，树边三遶礼吾师。",
            "敢望护法将军记，且喜焚香弟子知。",
            "后会未期心的的，前峯欲下步迟迟。",
            "今来老劣难行甚，空寂无缘但寄诗。"
        ],
        "title": "寄玉泉实仁上人",
        "id": "806fc8b2-fb8f-4d66-be20-faab4c1100db"
    },
    {
        "author": "齐己",
        "paragraphs": [
            "电击流年七十三，齿衰气沮竟何堪。",
            "谁云有句传天下，自愧无心寄岭南。",
            "晓漱气嫌通市井，晚烹香忆落云潭。",
            "邻峯道者应弹指，藓剥藤缠旧石龛。"
        ],
        "title": "荆渚感怀寄僧达禅弟三首 一",
        "id": "4979a8e7-75d5-4633-99a3-6f38efdc40fa"
    },
    {
        "author": "齐己",
        "paragraphs": [
            "十五年前会虎溪，白莲斋后便来西。",
            "干戈时变信虽绝，吴楚路长魂不迷。",
            "黄叶喻曾同我悟，碧云情近与谁携。",
            "春残相忆荆江岸，一只杜鹃头上啼。"
        ],
        "title": "荆渚感怀寄僧达禅弟三首 二",
        "id": "7ad8764d-4748-4f5d-90e3-0784e322f023"
    },
    {
        "author": "齐己",
        "paragraphs": [
            "鹤岭僧来细话君，依前高尚迹难羣。",
            "自抛南岳三生石，长傍西山数片云。",
            "丹访葛洪无旧灶，诗寻灵观有遗文。",
            "莫将离别为相隔，心似虚空几处分。"
        ],
        "title": "荆渚感怀寄僧达禅弟三首 三",
        "id": "8e8f9d86-5cb7-437a-b9a7-265a786a46eb"
    },
    {
        "author": "齐己",
        "paragraphs": [
            "郡楼东面寺墙西，颜子生涯竹屋低。",
            "书案飞飏风落絮，地苔狼藉燕衔泥。",
            "吟窗晚凭春篁密，行径斜穿夏菜齐。",
            "别后相思频梦到，二年同此赋闲题。"
        ],
        "title": "寄孙鲂秀才",
        "id": "400a774f-d199-449b-9279-798e6ed92337"
    },
    {
        "author": "齐己",
        "paragraphs": [
            "兰舟西去是通津，名郡贤侯下礼频。",
            "山遍寺楼看仰岫，台连城阁上宜春。",
            "鸿心夜过乡心乱，雪韵朝飞句韵新。",
            "别有官荣身外趣，月江松径访禅人。"
        ],
        "title": "送李评事往宜春",
        "id": "c2f93c9b-9745-4b23-8bda-1517094ab72b"
    },
    {
        "author": "齐己",
        "paragraphs": [
            "春风日日雨时时，寒力潜从暖势衰。",
            "一气不言含有象，万灵何处谢无私。",
            "诗通物理行堪掇，道合天机坐可窥。",
            "应是正人持造化，尽驱幽细入罏锤。"
        ],
        "title": "中春感兴",
        "id": "5e9ce2f2-8bfa-462f-8920-4ab9ad7f89a8"
    },
    {
        "author": "齐己",
        "paragraphs": [
            "何处经年閟好音，暖风催出啭乔林。",
            "羽毛新刷陶潜菊，喉舌初调叔夜琴。",
            "藏雨并栖红杏密，避人双入绿杨深。",
            "晓来枝上千般语，应共桃花说旧心。"
        ],
        "title": "早莺",
        "id": "7b4e4d7f-0398-4e4e-859b-618fa08481cb"
    },
    {
        "author": "齐己",
        "paragraphs": [
            "紫绶苍髭百岁侵，绿苔芳草遶堦深。",
            "不妨好鸟喧高卧，切忌闲人聒正吟。",
            "鲁鼎寂寥休辨口，劫灰销变莫宣心。",
            "还怜我有冥搜癖，时把新诗过竹寻。"
        ],
        "title": "酬尚颜上人",
        "id": "e9a255c6-6562-489b-9bd2-6f30457faed9"
    },
    {
        "author": "齐己",
        "paragraphs": [
            "风雨冥冥春闇移，红残绿满海棠枝。",
            "帝乡久别江乡住，椿笋何如樱笋时。",
            "海内擅名君作赋，林间外学我为诗。",
            "近闻南国升南省，应笑无机老病师。"
        ],
        "title": "寄倪署郎中",
        "id": "bd976e08-8954-4be2-9dea-e00bedbf29b7"
    },
    {
        "author": "齐己",
        "paragraphs": [
            "簷壁层层映水天，半乘冈垅半民田。",
            "王维爱甚难抛画，支遁怜多不惜钱。",
            "巨石尽含金玉气，乱峯深锁栋梁烟。",
            "秦争汉夺虚劳力，却是巢由得稳眠。"
        ],
        "title": "题郑郎中谷仰山居",
        "id": "5c695097-e927-4739-81f5-d5364d905608"
    },
    {
        "author": "齐己",
        "paragraphs": [
            "江禽野兽两堪伤，避射惊弹各自忙。",
            "头角任多无獬豸，羽毛虽众让鸳鸯。",
            "落苔红小樱桃熟，侵井青纤燕麦长。",
            "吟把离骚忆前事，汨罗春浪撼残阳。"
        ],
        "title": "湘中寓居春日感怀",
        "id": "43840e11-48c5-411c-ac5e-b0ee437e3c21"
    },
    {
        "author": "齐己",
        "paragraphs": [
            "寒清健碧远相含，珠媚根源在极南。",
            "流古遰今空作岛，逗山冲壁自为潭。",
            "迁来贾谊愁无限，谪过灵均恨不堪。",
            "毕竟输他老渔叟，绿蓑青竹钓浓蓝。"
        ],
        "title": "潇湘",
        "id": "80b06d39-4ae9-4450-a21d-3c14001091dd"
    },
    {
        "author": "齐己",
        "paragraphs": [
            "风骚情味近如何，门底寒流屋里莎。",
            "曾摘园蔬留我宿，共吟江月看鸿过。",
            "时危苦恨无收拾，道妙深夸有琢磨。",
            "凉夜欹眠应得梦，平生心肺似君多。"
        ],
        "title": "寄友生",
        "id": "860aeae7-09cc-4d42-b8be-ecef133560d3"
    },
    {
        "author": "齐己",
        "paragraphs": [
            "须鬓三分白二分，一生踪迹出人羣。",
            "嵩丘梦忆诸峰雪，衡岳禅依五寺云。",
            "青衲几临高瀑濯，苦吟曾许断猿闻。",
            "荒村残腊相逢夜，月满鸿多楚水濆。"
        ],
        "title": "酬荅退上人",
        "id": "9394cbf8-1ee7-4817-958b-97ad57239d6a"
    },
    {
        "author": "齐己",
        "paragraphs": [
            "心魂役役不曾归，万象相牵向极微。",
            "所得或忧逢郢刃，凡言皆欲夺天机。",
            "游深晚谷香充鼻，坐苦春松粉满衣。",
            "何物不为狼籍境，桃花和雨更霏霏。"
        ],
        "title": "山中春怀",
        "id": "6cf026d9-3101-406e-965b-c9f3862712e0"
    },
    {
        "author": "齐己",
        "paragraphs": [
            "上国谁传消息过，醉眠醒坐对嵯峨。",
            "身离道士衣裳少，笔荅禅师句偈多。",
            "南岸郡钟凉度枕，西斋竹露冷霑莎。",
            "还应笑我降心外，惹得诗魔助佛魔。"
        ],
        "title": "寄郑谷郎中",
        "id": "19e855e5-4949-43d9-bcbd-7247f31e73a3"
    },
    {
        "author": "齐己",
        "paragraphs": [
            "新书声价满皇都，高卧林中更起无。",
            "春兴酒香薰肺腑，夜吟云气湿髭须。",
            "同登水阁僧皆别，共上渔船鹤亦孤。",
            "长忆前年送行处，洞门残日照菖蒲。"
        ],
        "title": "寄萍乡唐禀正字",
        "id": "a312852c-7859-4f22-bafe-ff04554d45ba"
    },
    {
        "author": "齐己",
        "paragraphs": [
            "凉多夜永拥山袍，片石闲欹不觉劳。",
            "蟋蟀遶牀无梦寐，梧桐满地有萧骚。",
            "平生乐道心常切，五字逢人价合高。",
            "破落西窗向残月，露声如雨滴蓬蒿。"
        ],
        "title": "秋夕书怀",
        "id": "8e247f7c-b878-4168-96ea-d364fd243edf"
    },
    {
        "author": "齐己",
        "paragraphs": [
            "松烧寺破是刀兵，谷变陵迁事可惊。",
            "云里乍逢新住主，石边重认旧题名。",
            "闲临菡萏荒池坐，乱踏鸳鸯破瓦行。",
            "欲伴高僧重结社，此身无计舍前程。"
        ],
        "title": "乱后经西山寺",
        "id": "a0206127-03ce-48da-943d-3bffc19062ce"
    },
    {
        "author": "齐己",
        "paragraphs": [
            "吴王庙侧有高房，帘影南轩日正长。",
            "吹苑野风桃叶碧，压畦春露菜花黄。",
            "悬灯向后惟冥默，凭案前头即渺茫。",
            "知有虎溪归梦切，寺门松折社僧亡。"
        ],
        "title": "题梁贤巽公房",
        "id": "e997d2b3-1b23-438e-8b44-be0ac1858921"
    },
    {
        "author": "齐己",
        "paragraphs": [
            "闲行闲坐藉莎烟，此兴堪思二古贤。",
            "陶靖节居彭泽畔，贺知章在镜池边。",
            "鸳鸯著对能飞绣，菡萏成羣不语仙。",
            "形影腾腾夕阳里，数峰危翠滴渔船。"
        ],
        "title": "塘上闲作",
        "id": "805df3c2-f7b3-4bfe-a0d4-ded719d46c26"
    },
    {
        "author": "齐己",
        "paragraphs": [
            "危碧层层映水天，半垂冈陇下民田。",
            "王维爱甚难抛画，支遁高多不惜钱。",
            "巨石尽含金玉气，乱峰闲锁栋梁烟。",
            "秦争汉夺空劳力，却是巢由得稳眠。"
        ],
        "title": "江上望远山寄郑谷郎中",
        "id": "0901d774-7d42-4120-86ea-de20528ed4de"
    },
    {
        "author": "齐己",
        "paragraphs": [
            "锦水东浮情尚郁，湘波南泛思何长。",
            "蜀魂巴狖悲残夜，越鸟燕鸿叫夕阳。",
            "烟月几般为客路，林泉四绝是吾乡。",
            "寻幽必有僧相指，宋杜题诗近旧房。"
        ],
        "title": "送人自蜀回南游",
        "id": "e8155a25-b507-4e55-92ac-506392a73bce"
    },
    {
        "author": "齐己",
        "paragraphs": [
            "六十八去七十岁，与师年鬓不争多。",
            "谁言生死无消处，还有修行那得何。",
            "开士安能穷好恶，故人堪忆旧经过。",
            "会归原上焚身后，一阵灰飞也[任他]。"
        ],
        "title": "寄无愿上人",
        "id": "b4bc6da1-63ce-4931-84ba-8f6f8072fa3d"
    },
    {
        "author": "齐己",
        "paragraphs": [
            "浸野淫空澹荡和，十年邻住听渔歌。",
            "城临远櫂浮烟泊，寺近闲人泛月过。",
            "岸引绿芜春雨细，汀连斑竹晚风多。",
            "可怜千古怀沙处，还有鱼龙弄白波。"
        ],
        "title": "怀潇湘即事寄友人",
        "id": "f40f92df-1a70-465c-b207-fcf98cadc0e3"
    },
    {
        "author": "齐己",
        "paragraphs": [
            "洞庭栽种似潇湘，绿遶人家带夕阳。",
            "霜裛露蒸千树熟，浪围风撼一洲香。",
            "洪崖遣后名何远，陆绩怀来事更长。",
            "藏贮待供宾客好，石榴宜称映舟光。"
        ],
        "tags": [
            "洞庭湖"
        ],
        "title": "谢橘洲人寄橘",
        "id": "5918924b-3b3b-4a58-a8b4-d2a106f59290"
    },
    {
        "author": "齐己",
        "paragraphs": [
            "心中身外更何猜，坐石看云养圣胎。",
            "名在好诗谁逐去，迹依闲处自归来。",
            "时添瀑布新缾水，旋换旃檀旧印灰。",
            "晴出寺门惊往事，古松千尺半苍苔。"
        ],
        "title": "自贻",
        "id": "f5128fc6-ddea-4359-be1f-134f9ed9151d"
    },
    {
        "author": "齐己",
        "paragraphs": [
            "长想寻君道路遥，乱山霜后火新烧。",
            "近闻移住邻衡岳，几度题诗上石桥。",
            "古木传声连峭壁，一灯悬影过中宵。",
            "风骚味薄谁相爱，攲枕常多梦鲍昭。"
        ],
        "title": "寄益上人",
        "id": "ab60a4e1-93e8-453e-9055-f5a9abe51740"
    },
    {
        "author": "齐己",
        "paragraphs": [
            "幸无名利路相迷，双履寻山上柏梯。",
            "衣钵祖辞梅岭外，香灯社别橘洲西。",
            "云中石壁青[侵]汉，树下苔钱绿遶溪。",
            "我爱远游君爱住，此心他约与谁携。"
        ],
        "title": "行次宜春寄湘西诸友",
        "id": "8d5a9149-b703-4f7d-8467-a2f1b61e2ccc"
    },
    {
        "author": "齐己",
        "paragraphs": [
            "林下钟残又拂衣，锡声还独向南飞。",
            "千峰[冷]截冥鸿处，一径险通禅客归。",
            "青石上行苔片片，古杉边宿雨霏霏。",
            "劳生有愿应回首，忍著无心与物违。"
        ],
        "title": "送略禅者归南岳",
        "id": "c49308e2-1a42-4536-8c4a-30189e7a85ec"
    },
    {
        "author": "齐己",
        "paragraphs": [
            "已得浮生到老闲，且将新句拟玄关。",
            "自知清兴来无尽，谁道淳风去不还。",
            "三百正声传世后，五千真理在人间。",
            "此心终待相逢说，时复登楼看暮山。"
        ],
        "title": "咏怀寄知己",
        "id": "ff9b89c8-455b-445a-b3e3-792d1276e899"
    },
    {
        "author": "齐己",
        "paragraphs": [
            "新竹将谁搉重轻，皎然评里见权衡。",
            "非无苦到难搜处，合有清垂不朽名。",
            "疎雨晚冲莲叶响，乱蝉凉抱桧梢鸣。",
            "野桥闲背残阳立，翻忆苏卿送子卿。"
        ],
        "title": "寄吴拾遗",
        "id": "1a72a217-0b56-475e-85b5-3c2dab844dde"
    },
    {
        "author": "齐己",
        "paragraphs": [
            "连旬阴翳晓来晴，水满圆塘照日明。",
            "岸草短长边过客，江花红白里啼莺。",
            "野无征战时堪望，山有楼台煖好行。",
            "桑柘依依禾黍绿，可怜归去是张衡。"
        ],
        "title": "春晴感兴",
        "id": "1c4f9662-7fe7-4c15-9ce6-c1a39528e475"
    },
    {
        "author": "齐己",
        "paragraphs": [
            "翦自南巖瀑布边，寒光七尺乳珠连。",
            "持来未入尘埃路，乞与应怜老病年。",
            "欹影夜归青石涧，卓痕秋过绿苔钱。",
            "他时携上嵩峰顶，把倚长松看洛川。"
        ],
        "title": "谢道友拄杖",
        "id": "89b6b63f-7899-416d-9c27-e2f8e0848bb8"
    },
    {
        "author": "齐己",
        "paragraphs": [
            "行心乞得见秋风，双履难留去住踪。",
            "红叶正多离社客，白云无限向嵩峰。",
            "囊中自欠诗千首，身外谁知事几重。",
            "此别不能为后约，年华相似逼衰容。"
        ],
        "title": "东林寄别修睦上人",
        "id": "9e806ac8-3084-46ee-8530-630623ad4d0c"
    },
    {
        "author": "齐己",
        "paragraphs": [
            "热烟疎竹古原西，日日乘凉此杖藜。",
            "闲处雨声随霹雳，旱田人望隔虹霓。",
            "蝉依独树干吟苦，鸟忆平川渴过齐。",
            "别有相招好泉石，瑞花瑶草尽堪携。"
        ],
        "title": "夏日原西避暑寄吟友",
        "id": "50cd4ba1-47b5-476b-9b7c-1b3bba01cad6"
    },
    {
        "author": "齐己",
        "paragraphs": [
            "荆州连岁滞游方，拄杖尘封六尺光。",
            "洗面有香思石溜，冥心无挠忆山牀。",
            "闲机但媿时机速，静论须慙世论长。",
            "昨夜分明梦归去，薜萝幽迳遶禅房。"
        ],
        "title": "怀匡阜",
        "id": "78c0e5b9-fe24-41b2-9e32-b5664a0d12e2"
    },
    {
        "author": "齐己",
        "paragraphs": [
            "绳牀欹坐任崩颓，双眼醒醒闭复开。",
            "日月更无闲里过，风骚时有静中来。",
            "天真自得生难舍，世幻谁惊死不回。",
            "何处堪投此踪迹，水边晴去上高台。"
        ],
        "title": "静坐",
        "id": "b46a564e-934c-4423-9127-c214763a059c"
    },
    {
        "author": "齐己",
        "paragraphs": [
            "碧云诸友尽黄眸，石点花飞更说无。",
            "岚翠湿衣松接院，芙蓉薰面寺临湖。",
            "沃洲高卧心何僻，匡社长禅兴亦孤。",
            "争似楚王文物国，金镳紫绶让前途。"
        ],
        "title": "寄湘中诸友",
        "id": "422fca69-2b55-4658-a4ef-6bd53f89d2d1"
    },
    {
        "author": "齐己",
        "paragraphs": [
            "郑生驱蹇岘山回，传得安公好信来。",
            "千里阻修俱老骨，八行重叠慰寒灰。",
            "春残桃李犹开户，雪满松杉始上台。",
            "必有南游山水兴，汉江平稳好浮杯。"
        ],
        "title": "荅无愿上人书",
        "id": "7a78089b-83ca-4aef-ba3f-db272023bc30"
    },
    {
        "author": "齐己",
        "paragraphs": [
            "西朝归去见高情，应恋香灯近圣明。",
            "关令莫疑非马辩，道安还跨赤驴行。",
            "充斋野店蔬无味，洒笠平原雪有声。",
            "忍惜文章便闲得，看他趋竞取时名。"
        ],
        "title": "送胤公归阙",
        "id": "00752ffe-f56c-4cb1-9370-0488dd1736e0"
    },
    {
        "author": "齐己",
        "paragraphs": [
            "忽忽枕前蝴蝶梦，悠悠觉后利名尘。",
            "无穷今日明朝事，有限生来死去人。",
            "终与狐狸为窟穴，谩师龟鹤养精神。",
            "可怜颜子能消息，虚室坐忘心最真。"
        ],
        "title": "感时",
        "id": "9c0f6275-b20c-4e76-9a42-76124ee2be99"
    },
    {
        "author": "齐己",
        "paragraphs": [
            "澹荡光中翡翠飞，田田初出柳丝丝。",
            "吟沿绿岛时逢鹤，醉泛清波或见龟。",
            "七泽钓师应识我，中原逐鹿不知谁。",
            "秋风水寺僧相近，一径芦花到竹篱。"
        ],
        "title": "湖上逸人",
        "id": "fc0442bb-141a-4a4d-b9db-c6f43e689ae6"
    },
    {
        "author": "齐己",
        "paragraphs": [
            "垂白堪思大乱前，薄游曾驻洞庭边。",
            "寻僧古寺沿沙岸，倚杖残阳落水天。",
            "兰蘂蔫菸骚客庙，烟波晴阔钓师船。",
            "此时欲买君山住，嬾就商人乞个钱。"
        ],
        "tags": [
            "洞庭湖"
        ],
        "title": "怀巴陵",
        "id": "2f478b21-d349-4d73-b9f1-1b95f0c00dca"
    },
    {
        "author": "齐己",
        "paragraphs": [
            "嵩峰有客远相寻，尘满麻衣袖苦吟。",
            "花尽草长方闭户，道孤身老正伤心。",
            "红堆落日云千仞，碧撼凉风竹一林。",
            "惆怅雅声消歇去，喜君聊此暂披襟。"
        ],
        "title": "渚宫谢杨秀才自嵩山相访",
        "id": "d0897db5-c1ed-4ddd-b043-1e508d81712e"
    },
    {
        "author": "齐己",
        "paragraphs": [
            "罢趋明圣嬾从知，鹤氅褵褷遂性披。",
            "道有静君堪托迹，诗无贤子拟传谁。",
            "松声白日边行止，日影红霞里梦思。",
            "珍重两篇千里达，去年江上雪飞时。"
        ],
        "title": "荆门寄沈彬",
        "id": "28c497eb-4a9e-46ad-9420-d1cd8e72a57e"
    },
    {
        "author": "齐己",
        "paragraphs": [
            "遶窗风竹骨轻安，闲借阴符仰卧看。",
            "绝利一源真有谓，空劳万卷是无端。",
            "清虚可保升云易，嗜欲终知入圣难。",
            "三要洞开何用闭，高台时去凭栏干。"
        ],
        "title": "读阴符经",
        "id": "1c7179df-f20d-4bfe-ae79-218891f3dd0b"
    },
    {
        "author": "齐己",
        "paragraphs": [
            "淮甸当年忆旅游，衲衣椶笠外何求。",
            "城中古巷寻诗客，桥上残阳背酒楼。",
            "晴色水云天合影，晚声名利市争头。",
            "可怜王化融融里，惆怅无僧似惠休。"
        ],
        "title": "寄吴国知旧",
        "id": "0cec80ce-9fd4-4421-a6d2-15b9a4f6a102"
    },
    {
        "author": "齐己",
        "paragraphs": [
            "上台言任养疎愚，乞与西城水满湖。",
            "吹榻好风终日有，趂凉闲客片时无。",
            "檀栾翠拥清蝉在，菡萏红残白鸟孤。",
            "欲问存思搜抉妙，几联诗许敌三都。"
        ],
        "title": "移居",
        "id": "3c29e843-3fe1-4dd8-b105-ab9db3d94806"
    },
    {
        "author": "齐己",
        "paragraphs": [
            "高吟欲继沃州师，千里相寻问课虚。",
            "残腊江山行尽处，满衣风雪到闲居。",
            "携来律韵清何甚，趣入幽微旨不疎。",
            "莫惜天机细搥琢，他时终可拟芙蕖。"
        ],
        "title": "喜彬上人见访",
        "id": "57185aa8-e155-45d7-8869-e5c9c758202d"
    },
    {
        "author": "齐己",
        "paragraphs": [
            "竹如翡翠侵帘影，苔学琉璃布地纹。",
            "高卧更无如此乐，远游何必爱他云。",
            "闲听谢朓吟为政，静看萧何坐致君。",
            "只恐老身衰朽速，他年不得颂鸿勋。"
        ],
        "title": "荆州新秋寺居写怀诗五首上南平王 一",
        "id": "c200b097-3c92-4d31-bc8f-0f6e9ba5b4d6"
    },
    {
        "author": "齐己",
        "paragraphs": [
            "井梧黄落暮蝉清，久驻金台但暗惊。",
            "事佛未怜诸弟子，谈空争动上公卿。",
            "合归鸟外藏幽迹，敢向人前认好名。",
            "满印白檀灯一醆，可能酬谢得聪明。"
        ],
        "title": "荆州新秋寺居写怀诗五首上南平王 二",
        "id": "0634b87b-4642-4eb5-b515-d20343955284"
    },
    {
        "author": "齐己",
        "paragraphs": [
            "金汤里面境何求，宝殿东边院最幽。",
            "栽种已添新竹影，画图兼列远山秋。",
            "形容岂合亲公子，章句争堪狎士流。",
            "虚负岷峨老僧约，年年雪水下汀洲。"
        ],
        "title": "荆州新秋寺居写怀诗五首上南平王 三",
        "id": "cea97cf1-bab7-4002-b648-ce7b36e5eaba"
    },
    {
        "author": "齐己",
        "paragraphs": [
            "汉江西岸蜀江东，六稔安禅教化中。",
            "托迹幸将王粲别，归心宁与子山同。",
            "尊罍岂识曹参酒，宾客还亲宋玉风。",
            "又见去年三五夕，一轮寒魄破烟空。"
        ],
        "title": "荆州新秋寺居写怀诗五首上南平王 四",
        "id": "8ebaa588-df7d-43c9-9473-34a544be9b7c"
    },
    {
        "author": "齐己",
        "paragraphs": [
            "石龛闲锁旧居峰，何事膺门岁月重。",
            "五七诗中叨见遇，三千客外许疎慵。",
            "迎凉蟋蟀喧闲思，积雨莓苔没屐踪。",
            "会待英雄启金口，却教担锡入云松。"
        ],
        "title": "荆州新秋寺居写怀诗五首上南平王 五",
        "id": "02671a74-c809-4b0d-bda5-9c0c13a0cbc7"
    },
    {
        "author": "齐己",
        "paragraphs": [
            "词客携文访病夫，因吟送别忆湘湖。",
            "寒消浦溆催鸿鴈，暖入溪山养鹧鸪。",
            "僧向月中寻岳麓，云从城上去苍梧。",
            "君归为问峰前寺，旧住僧房锁在无。"
        ],
        "title": "送李秀才归湘中",
        "id": "9ee9828b-0fac-4fad-8102-580d2f6b32ce"
    },
    {
        "author": "齐己",
        "paragraphs": [
            "别来相忆梦多迷，君住东朝我楚西。",
            "瑶阙合陪龙象位，春山休记鹧鸪啼。",
            "承恩位与千官别，应制才将十子齐。",
            "几笑远公慵送客，慇懃只到寺前溪。"
        ],
        "title": "寄吴国西供奉",
        "id": "06bc7707-ca57-457a-a9d9-4ae5e76d1e27"
    },
    {
        "author": "齐己",
        "paragraphs": [
            "端人凿断碧溪浔，善价争教惜万金。",
            "砻琢已曾经敏手，研磨终见透坚心。",
            "安排得主难移动，含贮随时任浅深。",
            "保重更求装钿匣，闲将濡染寄知音。"
        ],
        "title": "谢人惠端溪砚",
        "id": "c9426817-cbbc-4a85-b69e-8cb396095c43"
    },
    {
        "author": "齐己",
        "paragraphs": [
            "烟霄已遂明经第，江汉重来问苦吟。",
            "托兴偶凭风月远，忘机终在寂寥深。",
            "千篇未听常徒口，一字须防作者心。",
            "此日与君聊话别，老身难约更相寻。"
        ],
        "title": "送吴先辈赴京",
        "id": "ed98061e-db22-4793-80dc-2f01955f9e9a"
    },
    {
        "author": "齐己",
        "paragraphs": [
            "莫知何路去追攀，空想人间出世间。",
            "杜口已同居士室，传心休问祖师山。",
            "禅中不住方为定，说处无生始是闲。",
            "珍重希音远相寄，乱峰西望叠孱颜。"
        ],
        "title": "和西蜀可准大师远寄之什",
        "id": "3ceeb434-dc8e-4b20-ae8b-6a151e4f762e"
    },
    {
        "author": "齐己",
        "paragraphs": [
            "漳河湘岸柳关头，离别相逢四十秋。",
            "我忆黄梅梦南国，君怀明主去东周。",
            "几程霜雪经残腊，何处封疆过旧游。",
            "好及春风承帝泽，莫忘衰朽卧林丘。"
        ],
        "title": "荆门暮冬与节公话别",
        "id": "aa96314f-39bf-4ecc-8319-cf8aa39fceb7"
    },
    {
        "author": "齐己",
        "paragraphs": [
            "别认公侯礼上才，筑金何啻旧燕台。",
            "地连东阁横头买，门对西园正面开。",
            "不隔红尘趋棨戟，只拖珠履赴尊罍。",
            "应逢明月清霜夜，闲领笙歌宴此来。"
        ],
        "title": "贺孙支使郎中迁居",
        "id": "c9e99678-f359-4705-a24e-76d33876b05c"
    },
    {
        "author": "齐己",
        "paragraphs": [
            "三茎瘦竹两株松，瑟瑟翛翛韵且同。",
            "抱节乍离新涧雪，盘根远别旧林风。",
            "岁寒相倚无尘地，荫影分明有月中。",
            "更待阳和信催促，碧梢青杪看凌空。"
        ],
        "title": "庭际新移松竹",
        "id": "0942ddd7-e853-4d06-90a9-d4b6d7d0a753"
    },
    {
        "author": "齐己",
        "paragraphs": [
            "泽国闻师泥日后，蜀王全礼葬余灰。",
            "白莲塔向清泉锁，禅月堂临锦水开。",
            "西岳千篇传古律，南宗一句印灵台。",
            "不堪只履还西去，葱岭如今无使回。"
        ],
        "title": "荆门寄题禅月大师影堂",
        "id": "a5437149-3579-42fe-b4ef-7073774c942b"
    },
    {
        "author": "齐己",
        "paragraphs": [
            "上清凝结下干坤，为瑞为祥表致君。",
            "日月影从光外过，山河形向静中分。",
            "歌扬郢路谁同听，声洒梁园客共闻。",
            "堪想画堂帘卷次，轻随舞袖正纷纷。"
        ],
        "title": "贺雪",
        "id": "e28aa6b6-1d1e-4c32-84c5-01a7ce57690e"
    },
    {
        "author": "齐己",
        "paragraphs": [
            "旧斋休忆对松关，各在王侯顾遇间。",
            "命服已霑天渥泽，衲衣犹拥祖斓斑。",
            "相思莫救烧心火，留滞难移压脑山。",
            "得失两途俱不是，笑他高卧碧孱颜。"
        ],
        "title": "荆州寄贯微上人",
        "id": "47b20531-9fb9-43cf-a7c4-35ca1cfa60e2"
    },
    {
        "author": "齐己",
        "paragraphs": [
            "高堂亲老本师存，多难长悬两处魂。",
            "已说战尘消汉口，便随征櫂别荆门。",
            "晴吟野阔无耕地，晚宿湾深有钓村。",
            "他日更思衰老否，七年相伴琢诗言。"
        ],
        "title": "送休师归长沙宁觐",
        "id": "8481a319-3e97-417e-b80c-80ef3c3be2d6"
    },
    {
        "author": "齐己",
        "paragraphs": [
            "无处清阴似剡溪，火云奇崛倚空齐。",
            "千山冷叠湖光外，一扇凉摇楚色西。",
            "碧树影疎风易断，绿芜平远日难低。",
            "故园旧寺临湘水，斑竹烟深越鸟啼。"
        ],
        "title": "江上夏日",
        "id": "09b794d3-9891-42ce-963a-6956af4a4974"
    },
    {
        "author": "齐己",
        "paragraphs": [
            "旧业树连湘树远，家山云与岳云平。",
            "僧来已说无耕钓，鴈去那知有弟兄。",
            "客思莫牵蝴蝶梦，乡心自忆鹧鸪声。",
            "沙头南望堪肠断，谁把归舟载我行。"
        ],
        "title": "渚宫春日因怀有作",
        "id": "0be9ef35-add8-4d77-b340-74a6c1434f42"
    },
    {
        "author": "齐己",
        "paragraphs": [
            "盘根几耸翠崖前，却偃凌云化至坚。",
            "乍结精华齐永劫，不随凋变已千年。",
            "逢贤必用镌辞立，遇圣终将刻印传。",
            "肯似荆山凿余者，藓封顽滞卧岚烟。"
        ],
        "title": "松化为石",
        "id": "ee1819e9-bcc9-4e19-91eb-a7459e2d9ab6"
    },
    {
        "author": "齐己",
        "paragraphs": [
            "南客西来话使君，涔阳风雨变行春。",
            "四邻耕钓趋仁政，千里烟花压路尘。",
            "去兽未胜除狡吏，还珠争似复逋民。",
            "红兰浦暖携才子，烂醉连题赋白苹。"
        ],
        "title": "寄澧阳吴使君",
        "id": "9359c006-efa4-4fe7-b5d3-8fca624a8ae1"
    },
    {
        "author": "齐己",
        "paragraphs": [
            "湘江秋色湛如冰，楚客离怀暮不胜。",
            "千里碧云闻塞鴈，几程青草见巴陵。",
            "寒涛响叠晨征樐，岸苇丛明夜泊灯。",
            "鹦鹉洲边若回首，为思前事一扪膺。"
        ],
        "title": "湘江送客",
        "id": "aedb4818-0a73-498a-bc4c-2f2819f92180"
    },
    {
        "author": "齐己",
        "paragraphs": [
            "寺楼高出碧崖棱，城里谁知在上层。",
            "初雪洒来乔木暝，远禽飞过大江澄。",
            "闲消不睡怜长夜，静照无言谢一灯。",
            "回首何边是空地，四村桑麦遍丘陵。"
        ],
        "title": "暮游岳麓寺",
        "id": "6bc4c6a4-b467-4081-a690-5506b0e4ef86"
    },
    {
        "author": "齐己",
        "paragraphs": [
            "住亦无依去是闲，何心终恋此林间。",
            "片云孤鹤东西路，四海九州多少山。",
            "静坐趁凉移树影，兴随题处著苔斑。",
            "秋来洗浣行衣了，还尔邻僧旧竹关。"
        ],
        "title": "林下留别道友",
        "id": "786007f1-0304-4231-92c6-205172c3c6e9"
    },
    {
        "author": "齐己",
        "paragraphs": [
            "门前石路彻中峰，树影泉声在半空。",
            "寻去未应劳上下，往来殊已倦西东。",
            "髭根尽白孤云并，心迹全忘片月同。",
            "长忆高窗夏天里，古松青桧午时风。"
        ],
        "title": "道林寺居寄岳麓禅师二首 一",
        "id": "2989cae6-17f2-4307-b616-d08e8645325c"
    },
    {
        "author": "齐己",
        "paragraphs": [
            "山袍不称下红尘，各是闲居岛外身。",
            "两处烟霞门寂寂，一般苔藓石磷磷。",
            "禅关悟后宁疑物，诗格玄来不傍人。",
            "月照经行更谁见，露华松粉点衣巾。"
        ],
        "title": "道林寺居寄岳麓禅师二首 二",
        "id": "f85ba725-3ce0-4d6c-be80-8870ff1300f1"
    },
    {
        "author": "齐己",
        "paragraphs": [
            "旧游重到倍悲凉，吟忆同人倚寺墙。",
            "何处暮蝉喧逆旅，此中山鸟噪垂杨。",
            "寰区有主权兵器，风月无人掌桂香。",
            "欲寄此心空北望，塞鸿天末失归行。"
        ],
        "title": "乱后江西过孙鲂旧居因寄",
        "id": "cb5a8a7b-3a52-49f5-9668-d1b23be22207"
    },
    {
        "author": "齐己",
        "paragraphs": [
            "水隔孤城城隔山，水边时望忆师闲。",
            "清泉白日中峰上，落日半空栖鸟还。",
            "云影触衣分朵朵，雨声吹磬散潺潺。",
            "传心莫学罗浮去，后辈思量待扣关。"
        ],
        "title": "宜春江上寄仰山长老二首 一",
        "id": "c185b257-7c7a-4910-a29c-368417fb5345"
    },
    {
        "author": "齐己",
        "paragraphs": [
            "雨晴天半碧光流，影倒残阳湿郡楼。",
            "绝顶有人经劫在，浮生无客暂时游。",
            "窗开万壑春泉乱，塔锁孤灯万木稠。",
            "欲为吾师拂衣去，白云红叶又新秋。"
        ],
        "title": "宜春江上寄仰山长老二首 二",
        "id": "25e3d347-bc4f-4ed2-93d2-e3167b608fa6"
    },
    {
        "author": "齐己",
        "paragraphs": [
            "透窗穿竹住还移，万类俱闲始见伊。",
            "难把寸光藏暗室，自持孤影助明时。",
            "空庭散逐金风起，乱叶争投玉露垂。",
            "后代儒生懒收拾，夜深飞过读书帷。"
        ],
        "title": "萤",
        "id": "d51cab45-a2b4-4fc5-8cc0-14a2db2e0eb3"
    },
    {
        "author": "齐己",
        "paragraphs": [
            "船满琴书与酒杯，清湘影里片帆开。",
            "人归南国乡园去，鴈逐西风日夜来。",
            "天势渐低分海树，山程欲尽见城台。",
            "此身未别江边寺，犹看星郎奉诏回。"
        ],
        "title": "湘中送翁员外归闽",
        "id": "3582f0b1-a468-4cd5-9fa1-97c91524e890"
    },
    {
        "author": "齐己",
        "paragraphs": [
            "岚湿南朝殿塔寒，此中因得谢尘寰。",
            "已同庭树千株老，未负溪云一片闲。",
            "石镜旧游临皎洁，岳莲曾上彻孱颜。",
            "如今衰飒成多病，黄叶风前昼掩关。"
        ],
        "title": "寄居道林寺作",
        "id": "31f6c917-bfc8-42ff-8747-db914d4e684f"
    },
    {
        "author": "齐己",
        "paragraphs": [
            "暖傍渔船睡不惊，可怜孤洁似华亭。",
            "晚来湾浦冲平碧，晴过汀洲拂浅青。",
            "翡翠静中修羽翼，鸳鸯闲处事仪形。",
            "何如飞入汉宫里，留与兴亡作典经。"
        ],
        "title": "沙鸥",
        "id": "845d1ec6-2222-41c7-a335-a68be3292540"
    },
    {
        "author": "齐己",
        "paragraphs": [
            "飞尘不敢下相干，闇脉傍应润牡丹。",
            "心任短长投玉绠，底须三五映金盘。",
            "神工旧制泓澄在，天泽时加潋滟寒。",
            "太傅欲旌前古事，星郎属思久凭栏。"
        ],
        "title": "和翁员外题马太傅宅贾相公井",
        "id": "e09dac8e-d8d4-41ee-9a69-545e90ff32a3"
    },
    {
        "author": "齐己",
        "paragraphs": [
            "何峰触石湿苔钱，便逐高风离瀑泉。",
            "深处卧来真隐逸，上头行去是神仙。",
            "千寻有影沧江底，万里无踪碧落边。",
            "长忆旧山青壁里，遶庵闲伴老僧禅。"
        ],
        "title": "看云",
        "id": "a67a7489-ad7f-4f08-8368-e508911cdea3"
    },
    {
        "author": "齐己",
        "paragraphs": [
            "猛势微开万里清，月中看似日中明。",
            "此时鸥鹭无人见，何处关山有客行。",
            "郢唱转高谁敢和，巴歌相顾自销声。",
            "江斋卷箔含毫久，应想梁王礼不经。"
        ],
        "title": "对雪寄荆幕知己",
        "id": "a9865338-b3f8-463f-b8b9-7edd736926f7"
    },
    {
        "author": "齐己",
        "paragraphs": [
            "两上东堂不见春，文明重去有谁亲。",
            "曾逢少海尊前客，旧是神仙会里人。",
            "已遂风云催化羽，却将雷电助烧鳞。",
            "明年自此登龙后，回首荆门一路尘。"
        ],
        "title": "送相里秀才赴举",
        "id": "76b5edde-423b-4f81-b569-5d29d631707a"
    },
    {
        "author": "齐己",
        "paragraphs": [
            "闲堂昼卧眼初开，强起徐行遶砌苔。",
            "鹤氅人从衡岳至，鹑衣客自洛阳来。",
            "坐闻邻树栖幽鸟，吟觉江云发早雷。",
            "西笑东游此相别，两途消息待谁回。"
        ],
        "tags": [
            "衡山"
        ],
        "title": "荆门疾中喜谢尊师自南岳来相里秀才自京至",
        "id": "35f52c07-03db-48c5-b687-5b55cdad2c99"
    },
    {
        "author": "齐己",
        "paragraphs": [
            "前习都由未尽空，生知雅学妙难穷。",
            "一千首出悲哀外，五十年销雪月中。",
            "兴去不妨归静虑，情来何止发真风。",
            "曾无一字干声利，岂愧操心负至公。"
        ],
        "title": "吟兴自述",
        "id": "3c24ecb6-8eb2-4d59-81ba-191bcf2d3e19"
    },
    {
        "author": "齐己",
        "paragraphs": [
            "曾听鹿鸣逢世乱，因披羽服隐衡阳。",
            "几多事隔丹霄兴，三十年成两鬓霜。",
            "芝术未甘销勇气，风骚无那激刚肠。",
            "中朝旧有知音在，可是悠悠入帝乡。"
        ],
        "tags": [
            "衡山"
        ],
        "title": "送谢尊师自南岳出入京",
        "id": "eeb6e700-8559-43e8-b261-1d817479b9c5"
    },
    {
        "author": "齐己",
        "paragraphs": [
            "弘文初命下江边，难恋沙鸥与钓船。",
            "蓝绶乍称新学士，白衫初脱旧神仙。",
            "龙山送别风生路，鸡树从容雪照筵。",
            "重谒往年金牓主，便将才术佐陶甄。"
        ],
        "title": "送司空学士赴京",
        "id": "b8c30576-e071-46e2-9b32-cc86000cc015"
    },
    {
        "author": "齐己",
        "paragraphs": [
            "含桃花谢杏花开，杜宇新啼燕子来。",
            "好事可能无分得，名山长似有人催。",
            "簷声未断前旬雨，电影还连后夜雷。",
            "心迹共师争几许，似人嫌处自迟回。"
        ],
        "title": "春寄尚颜",
        "id": "b3f96422-be66-4f78-9741-b6a16328b978"
    },
    {
        "author": "齐己",
        "paragraphs": [
            "慈恩塔下曲江边，别后多应梦到仙。",
            "时去与谁论此事，乱来何处觅同年？陈琳笔砚甘前席，甪里烟霞待共眠。",
            "爱惜麻衣好颜色，未教朱紫汚天然。"
        ],
        "title": "寄梁先辈",
        "id": "92ab02e1-5588-41d7-9e9e-efa688155a86"
    },
    {
        "author": "齐己",
        "paragraphs": [
            "无味吟诗即把经，竟将疎野访谁行。",
            "身依江寺庭无树，山遶天涯路有兵。",
            "竹瓦雨声漂永日，纸窗灯焰照残更。",
            "从容一觉清凉梦，归到龙潭扫石枰。"
        ],
        "title": "荆诸偶作",
        "id": "2a08e0e5-cb2f-4af0-9b05-b4e1e49edbbd"
    },
    {
        "author": "齐己",
        "paragraphs": [
            "葛衣霑汗功虽健，纸扇摇风力甚卑。",
            "苦热恨无行脚处，微凉喜到立秋时。",
            "竹轩静看蜘蛛挂，莎径闲听蟋蟀移。",
            "天外有山归即是，岂同游子暮何之。"
        ],
        "title": "城中晚夏思山",
        "id": "2e0653b9-7543-451c-ace3-bb723c193c47"
    },
    {
        "author": "齐己",
        "paragraphs": [
            "谁请衰羸住北州，七年魂梦旧山丘。",
            "心清槛底潇湘月，骨冷禅中太华秋。",
            "高节未闻驯虎豹，片言何以傲王侯。",
            "应须脱洒孤峰去，始是分明个剃头。"
        ],
        "title": "忆旧山",
        "id": "f8057999-df23-4bc7-b453-5314b2d6ced1"
    },
    {
        "author": "齐己",
        "paragraphs": [
            "南州君去为寻医，病色应除似旧时。",
            "久别莫忘庐阜约，却来须有洞庭诗。",
            "金陵往岁同窥井，岘首前秋共读碑。",
            "两处山河见兴废，相思更切卧云期。"
        ],
        "tags": [
            "洞庭湖"
        ],
        "title": "寄体休",
        "id": "5876f377-86a8-4d2b-aa52-7f9f5799938a"
    },
    {
        "author": "齐己",
        "paragraphs": [
            "楚客西来过旧居，读碑寻传见终初。",
            "佯狂未必轻儒业，高尚何妨诵佛书。",
            "种竹岸香连菡萏，煮茶泉影落蟾蜍。",
            "如今若更生来此，知有何人赠白驴。"
        ],
        "title": "过陆鸿渐旧居",
        "id": "b6c5f195-2466-4111-a607-7d04f15948e2"
    },
    {
        "author": "齐己",
        "paragraphs": [
            "洗井僧来说旧游，西江东岸是城楼。",
            "昔年淹迹因王化，长日凭栏看水流。",
            "真观上人栖树石，陈陶处士在林丘。",
            "终拖老病重寻去，得到匡庐死便休。"
        ],
        "tags": [
            "庐山"
        ],
        "title": "寄怀钟陵旧游因寄知己",
        "id": "9a72bd30-0a5a-4e6d-a379-a306f7d55350"
    },
    {
        "author": "齐己",
        "paragraphs": [
            "病肠休洗老休医，七十能饶百岁期。",
            "不死任还蓬岛客，无生自有雪山师。",
            "浮云聚散俱关虑，明月相逢好展眉。",
            "既兆未萌闲酌度，不如中抱是寻思。"
        ],
        "title": "遣怀",
        "id": "94625b68-648e-4e16-8ecd-6d7d872836b2"
    },
    {
        "author": "齐己",
        "paragraphs": [
            "武陵嘉致迹多幽，每见图经恨白头。",
            "溪浪碧通何处去，桃花红过郡前流。",
            "常闻相幕鸳鸿兴，日向神仙洞府游。",
            "凿井耕田人在否，如今天子正征搜。"
        ],
        "title": "怀武陵因寄幕中韩先辈何从事",
        "id": "89136f94-cbae-4c64-8d93-ef416bb838d3"
    },
    {
        "author": "齐己",
        "paragraphs": [
            "小子声名天下知，满簪霜雪白麻衣。",
            "谁将一著争先后，共向长安定是非。",
            "有路未曾迷日用，无贪终不乱天机。",
            "闲寻道士过仙观，赌得黄庭两卷归。"
        ],
        "title": "赠樊处士",
        "id": "eceea92a-673b-48d5-b5e6-12cad740aed8"
    },
    {
        "author": "齐己",
        "paragraphs": [
            "泽国相逢话一宵，云山偶别隔前朝。",
            "社思匡岳无宗炳，诗忆扬州有鲍昭。",
            "晨野黍离春漠漠，水天星粲夜遥遥。",
            "闲吟莫忘传心祖，曾立阶前雪到腰。"
        ],
        "title": "荆渚逢禅友",
        "id": "9ed4861c-0dee-4bcc-80c4-9e4227fd2fa3"
    },
    {
        "author": "齐己",
        "paragraphs": [
            "赤日彤霞照晚坡，东州道路兴如何。",
            "蝉离楚柳鸣犹少，叶到嵩云落渐多。",
            "海内自为闲去住，关头谁问旧经过。",
            "叮咛与访春山寺，白乐天真在也么。"
        ],
        "title": "送僧归洛中",
        "id": "abdd7568-fbdd-4ba2-aeee-8ed4483c6788"
    },
    {
        "author": "齐己",
        "paragraphs": [
            "秋泉一片树千株，暮汲寒烧外有余。",
            "青嶂这边来已熟，红尘那畔去应疎。",
            "风骚未肯忘雕琢，潇洒无妨更剃除。",
            "即问沃州开士僻，爱禽怜骏意何如。"
        ],
        "title": "道林寓居",
        "id": "9e01acfd-beec-4345-933d-19d0f212ea21"
    },
    {
        "author": "齐己",
        "paragraphs": [
            "峭形寒倚夕阳天，毛女莲花翠影连。",
            "云外自为高出手，人间谁合鬬挥拳。",
            "鹤抛青汉来巖桧，僧隔黄河望顶烟。",
            "晴露红霞长满掌，只应栖托是神仙。"
        ],
        "tags": [
            "黄河"
        ],
        "title": "仙掌",
        "id": "7d0dbc01-842e-43ee-aa6a-e6d31966cce7"
    },
    {
        "author": "齐己",
        "paragraphs": [
            "空碧无云露湿衣，羣星光外涌清规。",
            "东楼莫碍渐高势，四海待看当午时。",
            "还许分明吟皓魄，肯教幽暗取丹枝。",
            "可怜半夜婵娟影，正对五侯残酒池。"
        ],
        "title": "中秋月",
        "id": "bf3fc1be-e0fc-41ea-a7c5-f5bc57ed6ea9"
    },
    {
        "author": "齐己",
        "paragraphs": [
            "忽随南櫂去衡阳，谁住江边树下房。",
            "尘梦是非都觉了，野云心地更何妨。",
            "渐临瀑布听猨思，却背岣嵝有鴈行。",
            "想到中峰上层寺，石窗秋霁见潇湘。"
        ],
        "title": "送禅者游南岳",
        "id": "9d63bb71-c82a-476e-82e7-07504f0de911"
    },
    {
        "author": "齐己",
        "paragraphs": [
            "枪旗冉冉绿丛园，谷雨初晴叫杜鹃。",
            "摘带岳华蒸晓露，碾和松粉煮春泉。",
            "高人梦惜藏巖里，白硾封题寄火前。",
            "应念苦吟耽睡起，不堪无过夕阳天。"
        ],
        "title": "闻道林诸友尝茶因有寄",
        "id": "579a5aee-42b5-4567-98f8-26a5b697523b"
    },
    {
        "author": "齐己",
        "paragraphs": [
            "旧峰前昨下来时，白石丛丛间紫薇。",
            "章句不堪歌有道，溪山只合退无机。",
            "云含暧态晴犹在，鹤养闲神昼不飞。",
            "欲去更思过丈室，二年频此揖清晖。"
        ],
        "title": "将归旧山留别错公",
        "id": "d0f164e6-56f4-49a6-9fd1-5423bfdef258"
    },
    {
        "author": "齐己",
        "paragraphs": [
            "麓山南面橘洲西，别搆新斋与竹齐。",
            "野客已闻将鹤赠，江僧未说有诗题。",
            "窗临杳霭寒千嶂，枕遍潺湲月一溪。",
            "可想乍移禅榻处，松阴冷湿壁新泥。"
        ],
        "title": "闻尚颜上人剏居有寄",
        "id": "0553a7d2-4691-4a15-afb8-b69f83229a6f"
    },
    {
        "author": "齐己",
        "paragraphs": [
            "门底秋苔嫩似蓝，此中消息兴何堪。",
            "乱离偷过九月九，头尾算来三十三。",
            "云影半晴开梦泽，菊花微暖傍江潭。",
            "故人今日在不在，胡鴈背风飞向南。"
        ],
        "title": "庚午岁九日作",
        "id": "b546a6e8-eaca-40a7-a80a-962b9f99c8b9"
    },
    {
        "author": "齐己",
        "paragraphs": [
            "欲话趋时首重骚，因君倍惜剃头刀。",
            "千般贵在能过达，一片心闲不那高。",
            "山叠好云藏玉鸟，海翻狂浪隔金鼇。",
            "时应记得长安事，曾向文场属思劳。"
        ],
        "title": "逢进士沈彬",
        "id": "043978af-e3aa-4166-a0c0-99ab38fa0e1f"
    },
    {
        "author": "齐己",
        "paragraphs": [
            "欲退无因贵逼来，少仪官美右丞才。",
            "青袍早许淹花幕，霜简方闻谢柏台。",
            "金诺静宜资讲诵，玉山寒称奉尊罍。",
            "西峰有客思相贺，门隔潇湘雪未开。"
        ],
        "title": "闻王员外新恩有寄",
        "id": "a333073d-79a7-4d7e-9847-ecdcf98baa6e"
    },
    {
        "author": "齐己",
        "paragraphs": [
            "休问蒙庄材不材，孤灯影共傍寒灰。",
            "忘筌话道心甘死，候体论诗口懒开。",
            "窗外风涛连建业，梦中云水忆天台。",
            "相疎却是相知分，谁讶经年一度来。"
        ],
        "title": "秋夕言怀寄所知",
        "id": "4137f4d3-87f4-4bb6-98da-50119620e993"
    },
    {
        "author": "齐己",
        "paragraphs": [
            "五老峰前相遇时，两无言语只扬眉。",
            "南宗北祖皆如此，天上人间更问谁。",
            "山衲静披云片片，铁刀凉削鬓丝丝。",
            "闲吟莫学汤从事，抛却袈裟负本师。"
        ],
        "title": "答禅者",
        "id": "569d6d04-e8e1-4d9d-bea3-e818919a830e"
    },
    {
        "author": "齐己",
        "paragraphs": [
            "莫向孤峰道息机，有人偷眼羨吾师。",
            "满身光化年前宠，几轴开平岁里诗。",
            "北阙故人随丧乱，南山旧寺在参差。",
            "清吟但忆徐方政，应恨当时不见时。"
        ],
        "title": "寄尚颜",
        "id": "60b40ae2-e5bb-473b-8a5f-7cccd10cfc3a"
    },
    {
        "author": "齐己",
        "paragraphs": [
            "禅家何物赠分襟，只有天台杖一寻。",
            "拄去客归青洛远，采来僧入白云深。",
            "游山曾把探龙穴，出世期将指佛心。",
            "此日江边赠君后，却携筇杖向东林。"
        ],
        "title": "梓栗杖送人",
        "id": "e7c70edd-9890-4313-a80a-4a3f6672dfac"
    },
    {
        "author": "齐己",
        "paragraphs": [
            "潇湘曾宿话诗评，荆楚连秋阻野情。",
            "金锡罢游双鬓白，铁盂终守一斋清。",
            "篇章老欲齐高手，风月闲思到极精。",
            "南望山门石何处，沧浪云梦浸天横。"
        ],
        "title": "寄朗陵二禅友",
        "id": "f7a8914f-7cb4-4eaf-863a-39af17cae487"
    },
    {
        "author": "齐己",
        "paragraphs": [
            "幽光耿耿草堂空，窗隔飞蛾恨不通。",
            "红烬自凝清夜朵，赤心长谢碧纱笼。",
            "云藏水国城台里，雨闭松门殿塔中。",
            "金屋玉堂开照睡，岂知萤雪有深功。"
        ],
        "title": "灯",
        "id": "191bd6b5-afe7-41f0-99d7-008b771b8e6e"
    },
    {
        "author": "齐己",
        "paragraphs": [
            "龙门支派富才能，年少飞翔便大鹏。",
            "久待尊罍临铁瓮，又从幢节镇金陵。",
            "精神一只秋空鹤，骚雅千寻夏井冰。",
            "长忆相招宿华馆，数宵忘寝尽寒灯。"
        ],
        "title": "寄金陵幕中李郎中",
        "id": "b2ef0000-07b7-4280-bcb7-714c3dde5e04"
    },
    {
        "author": "齐己",
        "paragraphs": [
            "松门高不似侯门，藓迳鞋踪触处分。",
            "远事即为无害鸟，多闲便是有情云。",
            "那忧宠辱来惊我，且寄风骚去敌君。",
            "[知]伴李膺琴酒外，绛纱闲卷共论文。"
        ],
        "title": "寄韩蜕秀才",
        "id": "a1778ab5-de06-4036-a3d6-60dfc0bf4d66"
    },
    {
        "author": "齐己",
        "paragraphs": [
            "雨歇江明苑树干，物妍时泰恣游盘。",
            "更无轻翠胜杨柳，尽觉浓华在牡丹。",
            "终日去还抛寂寞，遶池回却凭栏干。",
            "红芳片片由青帝，忍向西园看落残。"
        ],
        "title": "湘中春兴",
        "id": "030c2e5a-4197-4d1f-a081-60190821b101"
    },
    {
        "author": "齐己",
        "paragraphs": [
            "洪偃汤休道不殊，高帆共载兴何俱。",
            "北京丧乱离丹凤，南国烟花入鹧鸪。",
            "明月团圆临桂水，白云重叠起苍梧。",
            "威仪本是朝天士，暂向辽荒住得无。"
        ],
        "title": "送错公栖公南游",
        "id": "c4b6ef5c-7fa4-471c-989c-09eefb397dac"
    },
    {
        "author": "齐己",
        "paragraphs": [
            "南望衡阳积瘴开，去年曾踏雪游回。",
            "谩为楚客蹉跎过，却是边鸿的当来。",
            "乳窦孤明含海日，石桥危滑长春苔。",
            "终寻十八高人去，共坐苍崖养圣胎。"
        ],
        "title": "寄南岳诸道友",
        "id": "fc734223-28c2-4e54-806e-55ed2f4ea0e0"
    },
    {
        "author": "齐己",
        "paragraphs": [
            "槐花馆驿暮尘昏，此去分明吏部孙。",
            "才器合居科第首，风流幸是缙绅门。",
            "春和洛水清无浪，雪洗高峰碧断根。",
            "堪想都人齐指点，列仙相次上昆仑。"
        ],
        "title": "送韩蜕秀才赴举",
        "id": "ac097c85-092b-42c1-81fc-fbf374e4ac28"
    },
    {
        "author": "齐己",
        "paragraphs": [
            "秋蔬数垅傍潺湲，颇觉生涯异俗缘。",
            "诗兴难穷花草外，野情何限水云边。",
            "虫声遶屋无人语，月影当松有鹤眠。",
            "寄向东溪老樵道，莫催丹桂博青钱。"
        ],
        "title": "[溪]居寓言",
        "id": "d44b4860-13a9-4bdd-9e03-6e212b34e1f0"
    },
    {
        "author": "齐己",
        "paragraphs": [
            "诗病相兼老病深，世医徒更费千金。",
            "余生岂必虚抛掷，未死何妨乐咏吟。",
            "流水不回休叹息，白云无迹莫追寻。",
            "闲身自有闲消处，黄叶清风蝉一林。"
        ],
        "title": "遣怀",
        "id": "cde18858-f034-40ef-ae14-e99e2ff9630f"
    },
    {
        "author": "齐己",
        "paragraphs": [
            "巾舃初随入蜀船，风帆吼过洞庭烟。",
            "七千里路到何处，十二峰云更那边。",
            "巫女暮归林淅沥，巴猨吟断月婵娟。",
            "来年五月峨嵋雪，坐看消融满锦川。"
        ],
        "tags": [
            "洞庭湖"
        ],
        "title": "自湘中将入蜀留别诸友",
        "id": "9317d841-2126-47db-bab7-d2e2e5288641"
    },
    {
        "author": "齐己",
        "paragraphs": [
            "松头柏顶碧森森，虚槛寒吹夏景深。",
            "静社可追长往迹，白莲难问久修心。",
            "山围四面才容寺，月到中宵始满林。",
            "争学忘言住幽胜，吾师遗集尽清吟。"
        ],
        "title": "寄匡阜诸公二首 一",
        "id": "5a03ac44-f9e8-4554-b280-89298ed3504b"
    },
    {
        "author": "齐己",
        "paragraphs": [
            "峰前林下东西寺，地角天涯来往僧。",
            "泉月净流闲世界，杉松深锁尽香灯。",
            "争无大士重修社，合有诸贤更服膺。",
            "曾寄邻房挂缾锡，雨闻巖溜解春冰。"
        ],
        "title": "寄匡阜诸公二首 二",
        "id": "48c3f519-0bc3-45d0-9bef-c71b41819c10"
    },
    {
        "author": "齐己",
        "paragraphs": [
            "何必闲吟蜀道难，知君心出崄巘间。",
            "寻常秋泛江陵去，容易春浮锦水还。",
            "两面碧悬神女峡，几重青出丈人山。",
            "文君酒市逢初雪，满贳新沽洗旅颜。"
        ],
        "title": "送人入蜀",
        "id": "b1a77c3d-e4e2-4df3-9384-c3b258c7a83d"
    },
    {
        "author": "齐己",
        "paragraphs": [
            "发枯身老任浮沉，懒泥秋风更役吟。",
            "新事向人堪结舌，旧诗开卷但伤心。",
            "苔牀卧忆泉声遶，麻履行思树影深。",
            "终谢柴桑与彭泽，醉游闲访入东林。"
        ],
        "tags": [
            "庐山"
        ],
        "title": "酬庐山张处士",
        "id": "9074264d-f9ae-452d-a5ca-4eeadb950347"
    },
    {
        "author": "齐己",
        "paragraphs": [
            "凤门高对鹿门青，往岁经过恨未平。",
            "辩鼎上人方话道，卧龙丞相忽追兵。",
            "炉峰已负重回计，华岳终悬未去情。",
            "闻说东周天子圣，会摇金锡却西行。"
        ],
        "tags": [
            "华山"
        ],
        "title": "寄岘山道人",
        "id": "be9a8954-4c83-4652-b934-d9037b29c419"
    },
    {
        "author": "齐己",
        "paragraphs": [
            "又挂寒帆向锦川，木兰舟里过残年。",
            "自修姹姹炉中物，拟作飘飘水上仙。",
            "三峡浪喧明月夜，万州山到夕阳天。",
            "来年的有荆南信，回札应缄十色牋。"
        ],
        "title": "送王处士游蜀",
        "id": "45eb45b5-0c32-4195-9f26-90a04e72486f"
    },
    {
        "author": "齐己",
        "paragraphs": [
            "秣陵长忆共吟游，儒释风骚道上流。",
            "莲幕少年轻谢朓，雪山真子鄙汤休。",
            "也应有作怀清苦，莫谓无心过白头。",
            "欲附别来千万意，病身初起向残秋。"
        ],
        "title": "怀金陵李推官僧自牧",
        "id": "552c55a6-5b99-4b8b-9617-f94fdf22aeba"
    },
    {
        "author": "齐己",
        "paragraphs": [
            "闻在湓城多寄住，随时谈笑浑尘埃。",
            "孤峰恐忆便归去，浮世要看还下来。",
            "万顷野烟春雨断，九条寒浪晚窗开。",
            "虎溪桥上龙潭寺，曾此相寻踏雪回。"
        ],
        "title": "寄寻萍公",
        "id": "0547d4c2-f1ec-4c00-a00e-c74a6de1b13c"
    },
    {
        "author": "齐己",
        "paragraphs": [
            "荆门前岁使乎回，求得星郎近制来。",
            "连日借吟终不已，一灯忘寝又重开。",
            "秋风漫作牵情赋，春草真为入梦才。",
            "堪笑陈宫诸狎客，当时空有个追陪。"
        ],
        "title": "得李推官近寄怀",
        "id": "e07b043d-1caf-4d42-8016-c1ba1dbe07b2"
    },
    {
        "author": "齐己",
        "paragraphs": [
            "蝶醉风狂半折时，冷烟清露压离披。",
            "欲倾琥珀杯浮尔，好把茱萸朵配伊。",
            "孔雀毛衣应者是，凤凰金翠更无之。",
            "何因栽向僧园里，门外重阳过不知。"
        ],
        "title": "对菊",
        "id": "7b93cea2-1597-485b-af2b-02958879c9ac"
    },
    {
        "author": "齐己",
        "paragraphs": [
            "好向东林度此生，半天山脚寺门平。",
            "红霞嶂底潺潺色，清夜房前瑟瑟声。",
            "偶别十年成瞬息，欲来千里阻刀兵。",
            "可怜二子同归兴，南国烟花路好行。"
        ],
        "title": "忆东林因送二生归",
        "id": "6e89121a-f091-4712-9f15-c292d9e4e0c0"
    },
    {
        "author": "齐己",
        "paragraphs": [
            "城东移锡住城西，绿遶春波引杖藜。",
            "翡翠满身衣有异，鹭鸶通体格非低。",
            "风摇柳眼开烟小，暖逼兰芽出土齐。",
            "犹有幽深不相似，剡溪乘櫂入耶溪。"
        ],
        "title": "渚宫西城池上居",
        "id": "ad80fb74-de34-494f-8fc6-528730ec3d78"
    },
    {
        "author": "齐己",
        "paragraphs": [
            "白莲香散沼痕干，绿篠阴浓藓地寒。",
            "年老寄居思隐切，夜凉留客话时难。",
            "行僧尽去云山远，宾鴈同来泽国宽。",
            "时谢孔璋操檄外，每将空病问衰残。"
        ],
        "title": "中秋夕怆怀寄荆幕孙郎中",
        "id": "c8b37f4d-3a71-4d1e-af69-28eda4ca7444"
    },
    {
        "author": "齐己",
        "paragraphs": [
            "东海儒宗事业全，冰棱孤峭类神仙。",
            "诗同李贺精通鬼，文拟刘轲妙入禅。",
            "珠履早曾从相府，玳簪今又别官筵。",
            "篇章几谢传西楚，空想雄风度十年。"
        ],
        "title": "酬湘幕徐员外见寄",
        "id": "53ac9da3-60ea-43d0-8a20-778ff5cbba47"
    },
    {
        "author": "齐己",
        "paragraphs": [
            "冰压霜坛律格清，三千传授尽门生。",
            "禅心尽入空无迹，诗句闲搜寂有声。",
            "满国繁华徒自乐，两朝更变未曾惊。",
            "终思相约岷峨去，不得携筇一路行。"
        ],
        "title": "寄蜀国广济大师",
        "id": "e683122a-1bb3-4dc7-b970-27ccd3fd4ac8"
    },
    {
        "author": "齐己",
        "paragraphs": [
            "衲衣禅客袖篇章，江上相寻共感伤。",
            "秦甸乱来栖白没，杼山空后皎然亡。",
            "清留岛月秋凝露，苦寄巴猨夜叫霜。",
            "珍重南宗好才子，灰心冥目外无妨。"
        ],
        "title": "答献上人卷",
        "id": "0ad60c34-cf5c-448e-a26b-791055a44955"
    },
    {
        "author": "齐己",
        "paragraphs": [
            "知泛沧浪櫂未还，西峰房锁夜潺潺。",
            "春陪相府游仙洞，雪共宾寮对玉山。",
            "诗里几添新菡萏，衲痕应换旧斓斑。",
            "莫忘一句曹溪妙，堪塞孙孙骋度关。"
        ],
        "title": "寄武陵贯微上人二首 一",
        "id": "2b7294b4-d7b7-4c23-8e0d-154edac67012"
    },
    {
        "author": "齐己",
        "paragraphs": [
            "吴头东面楚西边，云接苍梧水浸天。",
            "两地别离身已老，一言相合道休传。",
            "风骚妙欲凌春草，踪迹闲思遶岳莲。",
            "不是傲他名利世，吾师本在雪山巅。"
        ],
        "title": "寄武陵贯微上人二首 二",
        "id": "b1af4005-e439-4ef6-b382-0f288b246726"
    },
    {
        "author": "齐己",
        "paragraphs": [
            "仲宣楼上望重湖，君到潇湘得健无。",
            "病遇何人分药饵，诗逢谁子论功夫。",
            "杉萝寺里寻秋早，橘柚洲边度日晡。",
            "许送自身归华岳，待来朝暮拂缾盂。"
        ],
        "tags": [
            "华山"
        ],
        "title": "怀体休上人",
        "id": "157a8f0c-1cd1-4369-98e5-98be0e3d2acf"
    },
    {
        "author": "齐己",
        "paragraphs": [
            "去岁得君消息在，两凭人信过重湖。",
            "忍贪风月当年少，不寄音书慰老夫。",
            "药鼎近闻传祕诀，诗门曾说拥寒炉。",
            "汉江江路西来便，好傍扁舟访我无。"
        ],
        "title": "招湖上兄弟",
        "id": "4199e133-c2a3-425b-9468-f5abd4859a49"
    },
    {
        "author": "齐己",
        "paragraphs": [
            "多病多慵汉水边，流年不觉已皤然。",
            "旧栽花地添黄竹，新陷盆池换白莲。",
            "雪月未忘招远客，云山终待去安禅。",
            "八行书札君休问，不似风骚寄一篇。"
        ],
        "title": "江居寄关中知己",
        "id": "9e422a9e-8d20-4034-a808-4f85119c2dc3"
    },
    {
        "author": "齐己",
        "paragraphs": [
            "高河瑟瑟转金盘，歕露吹光逆凭栏。",
            "四海鱼龙精魄冷，五山鸾鹤骨毛寒。",
            "今宵尽向圆时望，后夜谁当缺处看。",
            "何事清光与蟾兔，却教才小少留难。"
        ],
        "title": "中秋十五夜寄人",
        "id": "8e50ac36-6057-4ee5-8fc7-13466a37f699"
    },
    {
        "author": "齐己",
        "paragraphs": [
            "故人犹忆苦吟劳，所惠何殊金错刀。",
            "霜雪剪栽新剡硾，锋铓管束本宣毫。",
            "知君倒箧情何厚，借我临池价斗高。",
            "词客分张看欲尽，不堪来处隔秋涛。"
        ],
        "title": "谢人自钟陵寄纸笔",
        "id": "c7daab8b-5fca-43cc-a286-294b8e5cae76"
    },
    {
        "author": "齐己",
        "paragraphs": [
            "火云阳焰欲烧空，小槛幽窗想旧峰。",
            "白汗此时流枕簟，清风何处动杉松。",
            "残更正好眠凉月，远寺俄闻报晓钟。",
            "只待秋声涤心地，衲衣新洗健形容。"
        ],
        "tags": [
            "西湖"
        ],
        "title": "移居西湖作二首 一",
        "id": "81166747-5b87-45bb-8f44-000830cedaf5"
    },
    {
        "author": "齐己",
        "paragraphs": [
            "官园树影昼阴阴，咫尺清凉莫浣心。",
            "桃李别教人主掌，烟花不称我追寻。",
            "蜩[螗]晚噪风枝稳，翡翠闲眠宿处深。",
            "争似出尘地行止，东林苔径入西林。"
        ],
        "tags": [
            "西湖"
        ],
        "title": "移居西湖作二首 二",
        "id": "dbb47aa0-8c50-4f35-b263-351ac055223d"
    },
    {
        "author": "齐己",
        "paragraphs": [
            "高韵双悬张曲江，联题兼是孟襄阳。",
            "后人才地谁称短，前辈经天尽负长。",
            "胜景饱于闲采拾，灵踪销得正思量。",
            "时移两板成尘迹，犹挂吾师旧影堂。"
        ],
        "title": "题玉泉寺",
        "id": "cf037bf6-0846-4e07-a15a-5c782c6b56d8"
    },
    {
        "author": "齐己",
        "paragraphs": [
            "六朝图画战争多，最是陈宫计数讹。",
            "若爱苍生似歌舞，隋皇自合耻干戈。"
        ],
        "title": "看金陵图",
        "id": "c40a925a-4ee8-4fc4-b54f-500aa315d040"
    },
    {
        "author": "齐己",
        "paragraphs": [
            "江头默想坐禅峰，白石山前万丈空。",
            "山下猎人应不到，雪深花鹿在庵中。"
        ],
        "tags": [
            "衡山"
        ],
        "title": "寄南岳泰禅师",
        "id": "4ba2e903-92f4-4598-8669-ed0cf7482833"
    },
    {
        "author": "齐己",
        "paragraphs": [
            "水底分明天上云，可怜形影似吾身。",
            "何妨舒作从龙势，一雨吹销万里尘。"
        ],
        "title": "片云",
        "id": "9c115628-e252-4131-9985-53ab7a102c15"
    },
    {
        "author": "齐己",
        "paragraphs": [
            "万重千叠红霞嶂，夜烛朝香白石龛。",
            "常寄溪窗凭危槛，看经影落古龙潭。"
        ],
        "title": "寄清溪道者",
        "id": "6d924414-65f1-4f6e-a7f3-42b4a8b2d07b"
    },
    {
        "author": "齐己",
        "paragraphs": [
            "丰衣足食处莫住，圣迹灵踪好遍寻。",
            "忽遇文殊开慧眼，他年应记老师心。"
        ],
        "title": "病中勉送小师往清凉山礼大圣",
        "id": "b632b049-5f19-4a75-b8d3-837e524a6002"
    },
    {
        "author": "齐己",
        "paragraphs": [
            "何处云根采得来，黑龙狂欲作风雷。",
            "知师念我形骸老，教把经行拄绿苔。"
        ],
        "title": "谢人惠拄杖",
        "id": "3e089ac7-84f5-4b10-8a6f-6a56496568c2"
    },
    {
        "author": "齐己",
        "paragraphs": [
            "剥皮刺血诚何苦，欲写灵山九会文。",
            "十指沥干终七轴，后来求法更无君。"
        ],
        "title": "送楚云上人往南岳刺血写法华经",
        "id": "e1aa2da2-4928-4d8b-9f20-13eca752111f"
    },
    {
        "author": "齐己",
        "paragraphs": [
            "内唯胎发外秋毫，绿玉新栽管束牢。",
            "老病手疼无那尔，却资年少写风骚。"
        ],
        "title": "送胎发笔寄仁公",
        "id": "b9affc58-da60-4902-9b01-d89a0584d273"
    },
    {
        "author": "齐己",
        "paragraphs": [
            "玉筯真文久不兴，李斯传到李阳冰。",
            "正悲千载无来者，果见僧中有个僧。"
        ],
        "title": "谢西川昙域大师玉筯篆书",
        "id": "4167fad1-1a9c-4da2-8d6a-05a333ee7ed3"
    },
    {
        "author": "齐己",
        "paragraphs": [
            "七丝湘水秋深夜，五字河桥日暮时。",
            "借问祕书郎此意，静弹高咏有谁知。"
        ],
        "title": "偶作寄王祕书",
        "id": "657ae538-3c71-46e3-a303-9a7861a0176e"
    },
    {
        "author": "齐己",
        "paragraphs": [
            "烘焙几工成晓雪，轻明百幅叠春冰。",
            "何消才子题诗外，分与能书贝叶僧。"
        ],
        "title": "谢人惠纸",
        "id": "cd91b638-fb2e-468a-93b0-522080d2dab5"
    },
    {
        "author": "齐己",
        "paragraphs": [
            "才把文章干圣主，便承恩泽换禅衣。",
            "应嫌六祖传空衲，只向曹溪求息机。"
        ],
        "title": "答文胜大师清柱书",
        "id": "e51ce086-48d7-4caa-a4f4-733da4811206"
    },
    {
        "author": "齐己",
        "paragraphs": [
            "著紫袈裟名已贵，吟红菡萏价兼高。",
            "秋风曾忆西游处，门对平湖满白涛。"
        ],
        "title": "寄怀曾口寺文英大师",
        "id": "8052aa34-cb8e-448c-a7b2-5967d1efcf37"
    },
    {
        "author": "齐己",
        "paragraphs": [
            "四绝堂前万木秋，碧参差影压湘流。",
            "闲思宋杜题诗板，一日凭栏到夜休。"
        ],
        "title": "怀道林寺道友",
        "id": "899be99c-22c0-46a2-94ca-e30774069dba"
    },
    {
        "author": "齐己",
        "paragraphs": [
            "华亭来复去芝田，丹顶霜毛性可怜。",
            "纵与乘轩终误主，不如还放却辽天。"
        ],
        "title": "辞主人绝句四首 放鹤",
        "id": "27b7211e-66eb-4f26-a999-fdac806700ec"
    },
    {
        "author": "齐己",
        "paragraphs": [
            "堪忆春云十二峰，野桃山杏摘香红。",
            "王孙可念愁金锁，从放断肠明月中。"
        ],
        "title": "辞主人绝句四首 放猨",
        "id": "89928dc2-f766-4102-a53a-5c93de7584d4"
    },
    {
        "author": "齐己",
        "paragraphs": [
            "白萍红蓼碧江涯，日暖双双立睡时。",
            "顾揭金笼放归去，却随沙鹤鬬轻丝。"
        ],
        "title": "辞主人绝句四首 放鹭鸶",
        "id": "d77f06d4-c6e4-4e51-96e0-1f64f22d9950"
    },
    {
        "author": "齐己",
        "paragraphs": [
            "陇西苍巘结巢高，本为无人识翠毛。",
            "今日笼中强言语，乞归天外啄含桃。"
        ],
        "title": "辞主人绝句四首 放鹦鹉",
        "id": "07aa13ab-2292-4707-a173-d3b143e1d357"
    },
    {
        "author": "齐己",
        "paragraphs": [
            "磨尔牙，错尔爪，狐莫威，兔莫狡，饥来吞噬[取]肠饱。",
            "横行不怕日月明，皇天产尔为生狞。",
            "前村半夜闻吼声，何人按劒灯荧荧。"
        ],
        "title": "猛虎行",
        "id": "ed16a365-15b7-4513-912b-44f907cb6050"
    },
    {
        "author": "齐己",
        "paragraphs": [
            "西山中，多狼虎，去岁伤儿复伤妇。",
            "官家不问孤老身，还在前山山下住。"
        ],
        "title": "西山叟",
        "id": "a7465ad2-368c-4eb1-9acc-d3e13f23b293"
    },
    {
        "author": "齐己",
        "paragraphs": [
            "圣人不生，麟龙何瑞？梧桐不高，凤凰何止？吾闻古之有君子，行藏以时，进退求己。",
            "荣必为天下荣，耻必为天下耻。",
            "苟进不如此，退不如此。",
            "亦何必用虚伪之文章，取荣名而自美。"
        ],
        "title": "君子行",
        "id": "aa76c5d9-f753-4dab-8bad-fd5fb5a1abf4"
    },
    {
        "author": "齐己",
        "paragraphs": [
            "大鹏刷翮谢溟渤，青云万层高突出。",
            "下视秋涛空渺弥，旧处鱼龙皆细物。",
            "人生在世何容易，眼浊心昏信生死。",
            "愿除嗜欲待身轻，携手同寻列仙事。"
        ],
        "title": "善哉行",
        "id": "bb415a1b-6b9c-44a8-9b66-1ec309a4f7e2"
    },
    {
        "author": "齐己",
        "paragraphs": [
            "日日日东上，日日日西没。",
            "任是神仙容，也须成朽骨。",
            "浮云灭复生，芳草死还出。",
            "不知千古万古人，葬向青山为底物。"
        ],
        "title": "日日曲",
        "id": "a731f134-b922-401c-bcab-4a07aa582166"
    },
    {
        "author": "齐己",
        "paragraphs": [
            "春风吹蓑衣，暮雨滴箬笠。",
            "夫妇耕共劳，儿孙饥对泣。",
            "田园高且瘦，赋税重复急。",
            "官仓鼠雀羣，共待新租入。"
        ],
        "title": "耕叟",
        "id": "4d604122-86c3-4d12-aaac-ef556be82580"
    },
    {
        "author": "齐己",
        "paragraphs": [
            "离宫划开赤帝怒，喝出六龙奔日驭。",
            "下土熬熬若煎煮，苍生惶惶无处处。",
            "火云峥嵘焚泬寥，东臯老农肠欲焦。",
            "何当一雨苏我苗，为君击壤歌帝尧。"
        ],
        "title": "苦热行",
        "id": "639368bd-320d-4853-8d7b-2e08c42909b2"
    },
    {
        "author": "齐己",
        "paragraphs": [
            "冰峰撑空寒矗矗，云凝水冻埋海陆。",
            "杀物之性，伤人之欲。",
            "既不能断绝蒺藜荆棘之根株，又不能展凤皇麒麟之拳跼。",
            "如此，则何如为和煦，为膏雨？自然天下之荣枯，融融于万户。"
        ],
        "tags": [
            "忧国忧民",
            "哲理",
            "冬天"
        ],
        "title": "苦寒行",
        "id": "80f2cb4f-fab0-49ce-8991-9dbbd48c7a32"
    },
    {
        "author": "齐己",
        "paragraphs": [
            "春风有何情，旦暮来林园。",
            "不问桃李主，吹落红无言。"
        ],
        "title": "春风曲",
        "id": "0e6b5b8c-4c8d-4fa9-83d7-31ad6dc6c3e8"
    },
    {
        "author": "齐己",
        "paragraphs": [
            "春城来往桃李碧，煖艳红香断消息。",
            "吾徒自有山中邻，白昼冥心坐岚壁。"
        ],
        "title": "城中怀山友",
        "id": "3fee248d-4b49-4d04-a26a-f2c67f0d5bb2"
    },
    {
        "author": "齐己",
        "paragraphs": [
            "赤水无精华，荆山亦枯槁。",
            "玄珠与虹玉，璨璨李贺抱。",
            "清晨醉起临春台，吴绫蜀锦胸襟开。",
            "狂多两手掀蓬莱，珊瑚掇尽空土堆。"
        ],
        "title": "读李贺歌集",
        "id": "948d8473-84e1-4320-9535-3aa9c3e67210"
    },
    {
        "author": "齐己",
        "paragraphs": [
            "挼吴丝，雕楚竹，高托天风拂为曲。",
            "一一宫商在素空，鸾鸣凤语翘梧桐。",
            "夜深天碧松风多，孤窗寒梦惊流波。",
            "愁魂傍枕不肯去，翻疑住处邻湘娥。",
            "金风声尽熏风发，冷泛虚堂韵难歇。",
            "常恐听多耳渐烦，清音不绝知音绝。"
        ],
        "title": "风琴引",
        "id": "d64a419e-2aff-447a-910e-6d19ad1eb089"
    },
    {
        "author": "齐己",
        "paragraphs": [
            "红嵯峨，烁晚波，乖龙慵卧旱鬼多。",
            "爞爞万里压天堑，飏雷电光空闪闪。",
            "好雨不雨风不风，徒倚穹苍作巖险。",
            "男巫女觋更走魂，焚香祝天天不闻。",
            "天若闻，必能使尔为润泽，洗埃氛，而又变之成五色。",
            "捧日轮，将以表唐尧虞舜之明君。"
        ],
        "title": "夏云曲",
        "id": "32bb9ae8-5811-4b43-b81f-f72cb511ab1d"
    },
    {
        "author": "齐己",
        "paragraphs": [
            "竭云涛，刳巨鼇，搜括造化空牢牢。",
            "冥心入海海神怖，骊龙不敢为珠主。",
            "人间物象不供取，饱饮游神向悬圃。",
            "锵金铿玉千余篇，脍吞炙嚼人口传。",
            "须知一一丈夫气，不是绮罗儿女言。"
        ],
        "title": "读李白集",
        "id": "8f774df5-7c80-40d3-a546-3832227e07c0"
    },
    {
        "author": "齐己",
        "paragraphs": [
            "玉瓮瑶坛二三级，学仙弟子参差入。",
            "霓旌队仗下不下，松桧森森天露湿。",
            "殿前寒气束香云，朝祈暮祷玄元君。",
            "茫茫俗骨醉更昏，楼台十二遥昆仑。",
            "昆仑纵广一万二千里，中有五色云霞五色水。",
            "何当断欲便飞去，不要九转神丹换精髓。"
        ],
        "title": "祈真坛",
        "id": "bc9eb025-d2dc-4aed-8cf3-3d13d745a224"
    },
    {
        "author": "齐己",
        "paragraphs": [
            "双双野田雀，上下同饮啄。",
            "暖去栖蓬蒿，寒归傍篱落。",
            "殷勤避罗网，乍可遇雕鹗。",
            "雕鹗虽不仁，分明在寥廓。"
        ],
        "title": "黄雀行",
        "id": "e1327917-f259-4bbc-bf00-9d2abb2fe053"
    },
    {
        "author": "齐己",
        "paragraphs": [
            "石竹花开照庭石，红藓自禀离宫色。",
            "一枝两枝初笑风，猩猩血泼低低丛。",
            "常嗟世眼无真鉴，却被丹青苦相陷。",
            "谁为根寻造化功，为君吐出淳元胆。",
            "白日当午方盛开，彤霞灼灼临池台。",
            "繁香浓艳如未已，粉蝶游蜂狂欲死。"
        ],
        "title": "石竹花",
        "id": "39c85d83-a6bb-445f-b67c-f814f29bc805"
    },
    {
        "author": "齐己",
        "paragraphs": [
            "猨猱休啼月皎皎，蟋蟀不吟山悄悄。",
            "大耳仙人满颔须，醉倚长松一声啸。"
        ],
        "title": "寄南岳白莲道士能于长啸",
        "id": "7efd6084-78bd-4f0e-9188-942e4d7eda7c"
    },
    {
        "author": "齐己",
        "paragraphs": [
            "古人手中铸神物，百炼百淬始提出。",
            "今人不要强硎磨，莲锷星文未曾没。",
            "一弹一抚闻铮铮，老龙影夺秋灯明。",
            "何时得遇英雄主，用尔平治天下去。"
        ],
        "title": "古劒歌",
        "id": "cb800859-cf83-464e-8518-6ec688a1ade9"
    },
    {
        "author": "齐己",
        "paragraphs": [
            "湘烟濛濛湘水急，汀露凝红裛莲湿。",
            "苍梧云叠九嶷深，二女魂飞江上立。",
            "相携泣，凤盖龙舆追不及。",
            "庙荒松朽啼飞猩，笋鞭迸出阶基倾。",
            "黄昏一岸阴风起，新月如眉生阔水。"
        ],
        "title": "湘妃庙",
        "id": "84a34957-ca4b-41cf-acb8-b883edcc20c4"
    },
    {
        "author": "齐己",
        "paragraphs": [
            "巫山高，巫女妖。",
            "雨为暮兮云为朝，楚王顦顇魂欲销。",
            "秋猨嗥嗥日将夕，红霞紫烟凝老壁。",
            "千巖万壑花皆坼，但恐芳菲无正色。",
            "不知今古行人行，几人经此无秋情。",
            "云深庙远不可觅，十二峰头插天碧。"
        ],
        "title": "巫山高",
        "id": "665cfbe3-194c-48bc-8c57-4ce73bb306df"
    }
]