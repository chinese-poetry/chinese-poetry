[
    {
        "author": "萧立之",
        "paragraphs": [
            "庐山山里石头路，我自舍车便杖藜。",
            "西林云物古时塔，东林秋声堂下溪。"
        ],
        "tags": [
            "庐山"
        ],
        "title": "东西林二首  其一",
        "id": "4411ac32-e740-4954-9ab2-363d33f7b121"
    },
    {
        "author": "萧立之",
        "paragraphs": [
            "远公与客亦从容，未至当年似懒慵。",
            "送过虎溪元不恶，不妨门外听松风。"
        ],
        "title": "东西林二首  其二",
        "id": "e8cb2ea8-c35b-4aac-b8f6-9c7d6889d3af"
    },
    {
        "author": "萧立之",
        "paragraphs": [
            "江南开山松十围，石耳德色坡翁诗。",
            "胡孙夜半叫绝壁，宿客梦回风雨时。"
        ],
        "title": "圆通寺",
        "id": "cf52b362-34de-4048-8265-5e427ac18b71"
    },
    {
        "author": "萧立之",
        "paragraphs": [
            "柴桑祠前松菊秋，清风天地与同流。",
            "它山之石可攻玉，撺掇先生是督邮。"
        ],
        "title": "靖节先生祠",
        "id": "04d30974-a8ef-4e34-a524-1ec64d4357d1"
    },
    {
        "author": "萧立之",
        "paragraphs": [
            "仙人喜作狡狯事，幻此溪声成雨声。",
            "我听以心非以耳，是溪是雨本分明。"
        ],
        "title": "太平宫赋听雨",
        "id": "f77dc2e9-4a02-4357-bcf7-20e9c1b42ba4"
    },
    {
        "author": "萧立之",
        "paragraphs": [
            "天涯偶尔伤流落，聊复吟情寄水云。",
            "说梦痴儿千载后，邮亭有曲不堪闻。"
        ],
        "title": "琵琶亭二首  其一",
        "id": "5f2b5bdb-e815-4f98-9662-297b22f286d3"
    },
    {
        "author": "萧立之",
        "paragraphs": [
            "鲁男子事无人记，此地琵琶更结亭。",
            "独倚阑干成一笑，晚风低雁著寒汀。"
        ],
        "title": "琵琶亭二首  其二",
        "id": "26c4ac59-fd63-48b7-92ab-46b0e02abf3e"
    },
    {
        "author": "萧立之",
        "paragraphs": [
            "嗔目相如长是怒，它肠卫绾本来无。",
            "江湖结客知多少，识面微生只蔡谟。"
        ],
        "title": "食蟹九首  其一",
        "id": "72f1334e-9362-4ad0-9eb4-74529519b304"
    },
    {
        "author": "萧立之",
        "paragraphs": [
            "横行颇有壮士气，黄中似是君子人。",
            "当年水底缘谁怒，此日樽前有许珍。"
        ],
        "title": "食蟹九首  其二",
        "id": "c76de66a-3188-4b94-b88b-347cf53f9db5"
    },
    {
        "author": "萧立之",
        "paragraphs": [
            "人间族系遍湖海，岂亦避秦之子孙。",
            "似是外黄坑向尽，内黄一种至今存。"
        ],
        "title": "食蟹九首  其三",
        "id": "2ff7a5ab-2e41-4117-a1a1-1dfb7d9b48a7"
    },
    {
        "author": "萧立之",
        "paragraphs": [
            "诸公俎豆亦风流，肥腯何曾为彘谋。",
            "欲免镬汤君自择，速营将老有糟丘。"
        ],
        "title": "食蟹九首  其四",
        "id": "3d15df4a-4fbc-497b-949c-b876b5e9f6e5"
    },
    {
        "author": "萧立之",
        "paragraphs": [
            "纷纷炙热总成擒，束缚归来若不禁。",
            "出涸阴乡奚所恨，煌煌堂上祸机深。"
        ],
        "title": "食蟹九首  其五",
        "id": "90861fa3-4d7c-4dca-9635-6dab0aa98631"
    },
    {
        "author": "萧立之",
        "paragraphs": [
            "新酒黄花秋满城，看渠觳{瞉殳=束}可怜生。",
            "前身岂亦为书悮，死则从人五鼎烹。"
        ],
        "title": "食蟹九首  其六",
        "id": "06a3b49f-46fc-4a49-9a11-cd52dabce421"
    },
    {
        "author": "萧立之",
        "paragraphs": [
            "霜前入市勿增价，鬭拣团脐作席珍。",
            "知味□□□□□，□□□□□□□。"
        ],
        "title": "食蟹九首  其七",
        "id": "680e70c9-ed6d-4f50-98ff-d2d979b3b696"
    },
    {
        "author": "萧立之",
        "paragraphs": [
            "人事几何千载长，南州一梦亦荒凉。",
            "浮云忽散秋空晓，双井如今水亦香。"
        ],
        "title": "失题",
        "id": "cda53f3c-3a6d-4099-a565-fd526aa99b24"
    },
    {
        "author": "萧立之",
        "paragraphs": [
            "租地编茅且数椽，孤悬浮寄亦堪怜。",
            "山深无复农桑事，别有人间种药田。"
        ],
        "title": "毛竹山四首  其一",
        "id": "3bf17c58-59bf-4cf2-ac42-65997c237bac"
    },
    {
        "author": "萧立之",
        "paragraphs": [
            "山围水匝径百里，树老苔封知几春。",
            "谁遣五丁开栈径，当时疑有避秦人。"
        ],
        "title": "毛竹山四首  其二",
        "id": "d58f92ac-584b-419d-89e2-04bb5c1f44ea"
    },
    {
        "author": "萧立之",
        "paragraphs": [
            "云间樵子罕曾逢，时有携镵采药翁。",
            "树树山猿摇落日，榧林无实老秋风。"
        ],
        "title": "毛竹山四首  其三",
        "id": "9380e5ea-1c2a-4f0d-8044-d9c6440d1633"
    },
    {
        "author": "萧立之",
        "paragraphs": [
            "道傍虎迹大如盌，落日平林客子惊。",
            "问宿转湾知有店，山根一路笕泉声。"
        ],
        "title": "毛竹山四首  其四",
        "id": "ef020336-6775-4484-ad9f-d565d2409622"
    },
    {
        "author": "萧立之",
        "paragraphs": [
            "隔水山青欲染衣，一簷云影树高低。",
            "白鸥似笑客尘土，飞过亭前却下溪。"
        ],
        "title": "一翠亭二首  其一",
        "id": "22f79500-465c-486d-a1de-cd3a7455e961"
    },
    {
        "author": "萧立之",
        "paragraphs": [
            "缘云觅路石钩衣，山谷曾来尚有碑。",
            "黄帽打船催客去，一栏秋思是谁诗。"
        ],
        "title": "一翠亭二首  其二",
        "id": "14711b7d-3006-4665-829a-4ef3d7e185fe"
    },
    {
        "author": "萧立之",
        "paragraphs": [
            "涿水茫茫何处边，此台名姓为谁传。",
            "未论跨鲤当年事，有许溪山意亦仙。"
        ],
        "title": "失题  其一",
        "id": "abe920ab-6dc7-43dd-81f3-ed96b5744f60"
    },
    {
        "author": "萧立之",
        "paragraphs": [
            "台上秋风草木疏，台前清泚数游鱼。",
            "谪仙他日骑鲸去，未必三生不是渠。"
        ],
        "title": "失题  其二",
        "id": "e551663a-7d31-46e1-b673-3bc25a94bdcf"
    },
    {
        "author": "萧立之",
        "paragraphs": [
            "吟得秋痕入鬓髭，梅花窗下一编诗。",
            "梅花奇处君知否，不在春风烂熳时。"
        ],
        "title": "题揭梅窗诗卷二首  其一",
        "id": "b8caee64-ea27-480d-8d17-d0f0d8f868f0"
    },
    {
        "author": "萧立之",
        "paragraphs": [
            "金膏水碧须沧海，万里扬帆东更东。",
            "我辈欲为千岁计，古人还是几生功。"
        ],
        "title": "题揭梅窗诗卷二首  其二",
        "id": "800b58ad-15cd-4052-b775-9994304836fe"
    },
    {
        "author": "萧立之",
        "paragraphs": [
            "后山诗法似参禅，参到无言意已传。",
            "莫以家鸡疏野鹜，短檠疏雨月光前。"
        ],
        "title": "题东畈陈上舍吟稿二首  其一",
        "id": "5203a236-36b4-4d3b-b839-748fbb330613"
    },
    {
        "author": "萧立之",
        "paragraphs": [
            "君家诗有简斋翁，南渡流离语更工。",
            "好继翁诗致华要，墨梅题入御屏风。"
        ],
        "title": "题东畈陈上舍吟稿二首  其二",
        "id": "6fd3558d-8b84-495d-aabc-edafe717e66a"
    },
    {
        "author": "萧立之",
        "paragraphs": [
            "东南诗境有湖山，爱子敲成百咏看。",
            "历历眼中都过尽，一檠风雨客窗寒。"
        ],
        "tags": [
            "西湖"
        ],
        "title": "题黄立轩西湖百咏三首  其一",
        "id": "72b2c6fd-0adc-4ac1-bf55-a04f9d87ee6f"
    },
    {
        "author": "萧立之",
        "paragraphs": [
            "欲雕好句老经行，读子清吟客梦醒。",
            "意象见前无笔力，一如前辈说西铭。"
        ],
        "tags": [
            "西湖"
        ],
        "title": "题黄立轩西湖百咏三首  其二",
        "id": "361cee9d-a283-44d9-a6c0-42c4f6d92541"
    },
    {
        "author": "萧立之",
        "paragraphs": [
            "王气随潮到海壖，出湖车马下湖船。",
            "可怜万事如春梦，艳舞清歌过百年。"
        ],
        "tags": [
            "西湖"
        ],
        "title": "题黄立轩西湖百咏三首  其三",
        "id": "6e06e823-20f0-4b46-9c7b-76ee44a1b12b"
    },
    {
        "author": "萧立之",
        "paragraphs": [
            "篝灯细读芳洲卷，清似江南雪外枝。",
            "吟到蛾灯最奇崛，猩毛笔后有君诗。"
        ],
        "title": "题危定之芳洲吟卷",
        "id": "a7a062a8-64a4-42c5-98a9-0c656abe85d3"
    },
    {
        "author": "萧立之",
        "paragraphs": [
            "压簷秋影玉参差，小小游亭面面诗。",
            "扁著净香堪一笑，渠香元不要人知。"
        ],
        "title": "题穆叔晦雨净风香亭三首  其一",
        "id": "b991d493-ede1-482d-b785-e21674232412"
    },
    {
        "author": "萧立之",
        "paragraphs": [
            "风标王谢佳子弟，气岸夷齐旧典刑。",
            "骑马纷纷尘及腹，几人爱此竹间亭。"
        ],
        "title": "题穆叔晦雨净风香亭三首  其二",
        "id": "bf56c5ea-b8b8-4845-837d-a476cd3bd2d5"
    },
    {
        "author": "萧立之",
        "paragraphs": [
            "别久重来有此亭，鸣球敲筑碎风櫺。",
            "却怜客鬓垂垂白，不奈霜枝冉冉青。"
        ],
        "title": "题穆叔晦雨净风香亭三首  其三",
        "id": "006db383-e765-4e8a-871c-499fe38f477d"
    },
    {
        "author": "萧立之",
        "paragraphs": [
            "学不前人生谩前，老来嫌怕占人先。",
            "只便岁晚屠苏酒，后饮翻成最少年。"
        ],
        "title": "老叹",
        "id": "415e8494-5ecb-4834-b147-494fb510af3c"
    },
    {
        "author": "萧立之",
        "paragraphs": [
            "岁晚才花花已迟，于春何意独先知。",
            "由来迟底应偏耐，不看南枝看北枝。"
        ],
        "title": "寄题邹氏观梅亭二首  其一",
        "id": "34b00cd2-07f0-4738-982f-b9ff868c5b74"
    },
    {
        "author": "萧立之",
        "paragraphs": [
            "诗人爱梅说道理，弄影团香未觉难。",
            "枝上干坤参得透，不妨来此倚阑干。"
        ],
        "title": "寄题邹氏观梅亭二首  其二",
        "id": "7493744c-cd57-4795-b002-38d2ee38ef53"
    },
    {
        "author": "萧立之",
        "paragraphs": [
            "诗来执热濯寒淙，剪剪西风破玉蓉。",
            "二十年间四方恨，不教东野化为龙。"
        ],
        "title": "次韵郑琴山并谢中书君之贶三首  其一",
        "id": "c850a09c-aa13-4782-ba98-1e27b04acccf"
    },
    {
        "author": "萧立之",
        "paragraphs": [
            "我屋梅花为客栽，吟梅君独未能来。",
            "山中欠了连床约，却对西湖笑口开。"
        ],
        "tags": [
            "西湖"
        ],
        "title": "次韵郑琴山并谢中书君之贶三首  其二",
        "id": "cddffeef-edc0-43a8-b5c6-55412bb3ce63"
    },
    {
        "author": "萧立之",
        "paragraphs": [
            "落笔何能观堵墙，山间只合傲羲皇。",
            "惭君遗我湘枝束，愁与吟䯲一样霜。"
        ],
        "title": "次韵郑琴山并谢中书君之贶三首  其三",
        "id": "354fcdb8-d812-47f0-9f6a-b3e9f12c7649"
    },
    {
        "author": "萧立之",
        "paragraphs": [
            "清吟未了又成行，是处青山入瘦藤。",
            "两袖晓风荷叶露，自摇明月渡西兴。"
        ],
        "title": "送雪溪徐高士之越三首  其一",
        "id": "8457afe9-15e7-4fbe-8708-6728a67a73f4"
    },
    {
        "author": "萧立之",
        "paragraphs": [
            "雁雁欲啼江上秋，旧题诗在水边楼。",
            "潮风一夜移帆去，明日书来是越州。"
        ],
        "title": "送雪溪徐高士之越三首  其二",
        "id": "f5ed2db8-d903-4e9d-901b-563526a97278"
    },
    {
        "author": "萧立之",
        "paragraphs": [
            "团扇应堪障夕晖，晓凉犹嫩且綀衣。",
            "去时宽著秋风担，留贮千岩万壑归。"
        ],
        "title": "送雪溪徐高士之越三首  其三",
        "id": "e35bd1ae-71c4-4bf5-be1f-98d5f692e25f"
    },
    {
        "author": "萧立之",
        "paragraphs": [
            "何掾向来吟有阁，杨家今日筑为楼。",
            "看他压尽凡花倒，只放诗人出一头。"
        ],
        "title": "题杨达可梅楼二首  其一",
        "id": "c86cb62f-7a07-4dab-866a-ee676bd81e13"
    },
    {
        "author": "萧立之",
        "paragraphs": [
            "先生豪气元龙似，眉骨凛凛闽山秋。",
            "从渠俗子卧地下，不是梅花不上楼。"
        ],
        "title": "题杨达可梅楼二首  其二",
        "id": "44cb2025-1273-4ca0-af90-b7f2f1a4aaec"
    },
    {
        "author": "萧立之",
        "paragraphs": [
            "十日工夫不到诗，绳床兀兀夕阳低。",
            "黄昏几点敲窗雨，又是西风趱木犀。"
        ],
        "title": "校文京庠呈黄立轩朱南湖十首  其一",
        "id": "1f4f5a57-a1b4-46ee-b39c-98e7774836e5"
    },
    {
        "author": "萧立之",
        "paragraphs": [
            "旧嫌诗被西湖隔，一笑谁教却此同。",
            "为有简书闲不得，不知吟鬓又秋风。"
        ],
        "tags": [
            "西湖"
        ],
        "title": "校文京庠呈黄立轩朱南湖十首  其二",
        "id": "83a9e8ef-529b-44fb-be60-1e5099dd42d6"
    },
    {
        "author": "萧立之",
        "paragraphs": [
            "西山南浦住经时，又住吴山送落晖。",
            "燕子不知家近远，年年秋社一番归。"
        ],
        "title": "校文京庠呈黄立轩朱南湖十首  其三",
        "id": "cb1ba4b1-a47a-4a5f-94de-b8df890b0e48"
    },
    {
        "author": "萧立之",
        "paragraphs": [
            "独自携文校短长，隔帘人静雨沧浪。",
            "龙公倒卷西湖水，一夜满城荷气香。"
        ],
        "tags": [
            "西湖"
        ],
        "title": "校文京庠呈黄立轩朱南湖十首  其四",
        "id": "df041003-5a69-40bb-96b7-11d333b85111"
    },
    {
        "author": "萧立之",
        "paragraphs": [
            "远枕惊回昨夜秋，月痕依约去年愁。",
            "移牀欲避梧桐去，谁有西风背处楼。"
        ],
        "title": "校文京庠呈黄立轩朱南湖十首  其五",
        "id": "cbb94021-4e08-4c03-b88d-128e13f3cff3"
    },
    {
        "author": "萧立之",
        "paragraphs": [
            "笼冬饭鼓动回廊，乍换生綀浴晚凉。",
            "双鹊自闲来又去，不知帘底有人忙。"
        ],
        "title": "校文京庠呈黄立轩朱南湖十首  其六",
        "id": "e236d1d6-2896-42d8-a4c6-776345e50351"
    },
    {
        "author": "萧立之",
        "paragraphs": [
            "雪绕冰围不可支，轻纨那得敌炎威。",
            "雷公恶发夜来雨，试问热官何处归。"
        ],
        "title": "校文京庠呈黄立轩朱南湖十首  其七",
        "id": "f92a2a35-cc7d-41bf-9a61-a0c94b748768"
    },
    {
        "author": "萧立之",
        "paragraphs": [
            "山水宜秋风雨后，坐窗得瘦奈愁何。",
            "传闻近长湖船价，天气乍凉游子多。"
        ],
        "title": "校文京庠呈黄立轩朱南湖十首  其八",
        "id": "777b7547-b86a-45d1-8174-37d80950c921"
    },
    {
        "author": "萧立之",
        "paragraphs": [
            "头脑涔涔醉梦中，起梳短发受西风。",
            "青綀要换秋来著，自汲寒泉濯软红。"
        ],
        "title": "校文京庠呈黄立轩朱南湖十首  其九",
        "id": "537111b8-6384-4aa7-8f07-9ea9cbcb5512"
    },
    {
        "author": "萧立之",
        "paragraphs": [
            "月过阑干客睡迟，官河桐叶学鸦飞。",
            "鬓丝不了三千丈，也费秋虫促夜机。"
        ],
        "title": "校文京庠呈黄立轩朱南湖十首  其一○",
        "id": "812e7bc7-3424-4866-b721-1bf927137c74"
    },
    {
        "author": "萧立之",
        "paragraphs": [
            "种近春风鼎鼐家，竹篱茅舍亦光华。",
            "开时不作寻常实，著眼溪头看此花。"
        ],
        "title": "题修水黄公端梅溪二首  其一",
        "id": "30262a23-490b-4330-a59c-5b8b101d8f5c"
    },
    {
        "author": "萧立之",
        "paragraphs": [
            "此地梅花非隠沦，向来双井属诗人。",
            "如今添著调梅手，却与江南作好春。"
        ],
        "title": "题修水黄公端梅溪二首  其二",
        "id": "97ff6b01-2684-4701-9734-31ed74fafab3"
    },
    {
        "author": "萧立之",
        "paragraphs": [
            "雨妬游人故作难，禁持闲了下湖船。",
            "城中岂识农耕好，却恨悭晴放纸鸢。"
        ],
        "title": "偶成",
        "id": "e9b53764-729a-4ac0-8fb0-7a8c2f2edfc4"
    },
    {
        "author": "萧立之",
        "paragraphs": [
            "月落云窗黑如漆，一纸家书灯下笔。",
            "不知昨夜秋浅深，五更枕前啼蟀蟋。"
        ],
        "title": "绝句四首  其一",
        "id": "f4edba9e-0b6a-4385-b556-8bd4c7f8a717"
    },
    {
        "author": "萧立之",
        "paragraphs": [
            "官河中有去来舟，舟上无人记得愁。",
            "千年城郭送白日，旧雨客来今雨楼。"
        ],
        "title": "绝句四首  其二",
        "id": "60b57abc-2874-41c8-9541-241e7589f669"
    },
    {
        "author": "萧立之",
        "paragraphs": [
            "风雨城中秋几家，城根细草亦秋花。",
            "一声绿树乌啼昼，睡起隔帘人卖茶。"
        ],
        "title": "绝句四首  其三",
        "id": "81e7befb-3197-4f1e-92c3-74d177e778a6"
    },
    {
        "author": "萧立之",
        "paragraphs": [
            "翠玉玲珑朵朵娇，熟衣裁得替生绡。",
            "都人不识悲秋苦，只等西风出看潮。"
        ],
        "title": "绝句四首  其四",
        "id": "a6edfaef-3a81-4b67-8126-a6da6abdca5c"
    },
    {
        "author": "萧立之",
        "paragraphs": [
            "帝城谁有青山梦，洗眼新图竹树村。",
            "此地何须户司马，断无人与子争墩。"
        ],
        "title": "题仇仁近山村图",
        "id": "23c3df9f-f32b-41df-993e-51cfe56e0638"
    },
    {
        "author": "萧立之",
        "paragraphs": [
            "竹夫人有专房想，曲秀才难折柬招。",
            "一卷桐阴风不动，避灯坐过月平桥。"
        ],
        "title": "夏夜纳凉",
        "id": "7a698059-625d-45fb-9ec3-1fb5482ace11"
    },
    {
        "author": "萧立之",
        "paragraphs": [
            "龙骧百斛与湖宜，舟小何堪月四围。",
            "认取坳堂置杯意，漆园此语是诗机。"
        ],
        "title": "题傅德藻月湖小舟集",
        "id": "9eebda20-c2a6-4715-97fa-7971ef5dc903"
    },
    {
        "author": "萧立之",
        "paragraphs": [
            "更阑持檄走乌衣，立马阶除月上时。",
            "急唤睡魔君且去，天街聊作看灯嬉。"
        ],
        "title": "九月十日府委撞点巡铺马上得四绝  其一",
        "id": "2175b115-17c0-46d8-8e27-3a5db19cf7cd"
    },
    {
        "author": "萧立之",
        "paragraphs": [
            "天上斜河星灭明，人间宫漏隔重城。",
            "老兵几度搀前立，一簇寒灯听点名。"
        ],
        "title": "九月十日府委撞点巡铺马上得四绝  其二",
        "id": "7bdde06f-f749-40bd-aefb-bd9e3b31d3fe"
    },
    {
        "author": "萧立之",
        "paragraphs": [
            "家家门巷月徘徊，洗净街声鼻观雷。",
            "几处狭斜和梦过，喝更人逐马蹄来。"
        ],
        "title": "九月十日府委撞点巡铺马上得四绝  其三",
        "id": "4768dbaa-1dfb-4991-a420-a5446fd05c18"
    },
    {
        "author": "萧立之",
        "paragraphs": [
            "云母灯光夜向阑，干坤都在梦中间。",
            "街头月好无人看，十二阑干相对闲。"
        ],
        "title": "九月十日府委撞点巡铺马上得四绝  其四",
        "id": "01c428f8-1fea-4081-a026-261fd02b609e"
    },
    {
        "author": "萧立之",
        "paragraphs": [
            "看诗未了不成眠，自揭吟蓬月满川。",
            "几日秋晴夜来雨，五更半港木犀船。"
        ],
        "title": "北新桥发舟",
        "id": "717fb7d5-57c9-4946-b842-a6059f077432"
    },
    {
        "author": "萧立之",
        "paragraphs": [
            "湖光秋色渺苍寒，一似前时画得看。",
            "画里人家浑不觉，夕阳留客倚阑干。"
        ],
        "title": "垂虹桥三首  其一",
        "id": "c2988e24-814e-4708-a6f6-cafe0ac2a6ab"
    },
    {
        "author": "萧立之",
        "paragraphs": [
            "湖天已阔秋更阔，收拾不得难为题。",
            "欲把平生诗担子，换三间屋住桥西。"
        ],
        "title": "垂虹桥三首  其二",
        "id": "e9c959a1-b256-4bdb-8636-138ddeffc2a2"
    },
    {
        "author": "萧立之",
        "paragraphs": [
            "三百里湖桥柱西，谁将并剪上秋机。",
            "短船不爱闲风月，载得吴松落照归。"
        ],
        "title": "垂虹桥三首  其三",
        "id": "00fb80a3-3e0c-4aea-96fb-f7d9e379684a"
    },
    {
        "author": "萧立之",
        "paragraphs": [
            "响屧廊空王气销，五湖烟雨送归桡。",
            "鸱夷出自吴宫里，却载沉胥起怒潮。"
        ],
        "title": "范蠡祠二首  其一",
        "id": "a3e88abe-1e4b-4c4f-ad89-7adabcf6586f"
    },
    {
        "author": "萧立之",
        "paragraphs": [
            "载得蛾眉共五湖，风流应是阿甄如。",
            "越王不作曹瞒语，杀贼今年正为渠。"
        ],
        "title": "范蠡祠二首  其二",
        "id": "010cec61-d8c4-413f-b510-01167a4a7fba"
    },
    {
        "author": "萧立之",
        "paragraphs": [
            "金楣玉几翠云裘，那识春风半点愁。",
            "麋鹿也疑知正色，不应还上此台游。"
        ],
        "title": "姑苏台五首  其一",
        "id": "0aea3277-d078-426d-b9da-fc04da3805c3"
    },
    {
        "author": "萧立之",
        "paragraphs": [
            "间关薪胆有谁知，正是苏台歌舞时。",
            "可惜不如陈后主，吴宫无井号臙脂。"
        ],
        "title": "姑苏台五首  其二",
        "id": "16bed558-2fb9-470f-acdc-8eb6c8e6c239"
    },
    {
        "author": "萧立之",
        "paragraphs": [
            "当年忠死亦堪冤，千古遗编为断魂。",
            "此恨老天疑未了，长教明月照胥门。"
        ],
        "title": "姑苏台五首  其三",
        "id": "01d9bcf6-0213-459c-91b7-ba9459f9cd66"
    },
    {
        "author": "萧立之",
        "paragraphs": [
            "娃舘繁华事几年，堕钿遗珥尚依然。",
            "流香腻粉归何处，都入春风小砑牋。"
        ],
        "title": "姑苏台五首  其四",
        "id": "71a8bb0d-b75b-466c-8e61-111da3e5431c"
    },
    {
        "author": "萧立之",
        "paragraphs": [
            "荒荒灌木长烟苔，人道吴王此筑台。",
            "一望等闲三百里，未应无见越兵来。"
        ],
        "title": "姑苏台五首  其五",
        "id": "c2bf7140-7c71-4edd-ae9d-8fb4a69b5438"
    },
    {
        "author": "萧立之",
        "paragraphs": [
            "黄帽牵船客自摇，水花压岸送归潮。",
            "晚风忽断疏蓬雨，秋在烟波第四桥。"
        ],
        "title": "第四桥二首  其一",
        "id": "44d46654-2ad2-4549-83c3-7c6054fe59de"
    },
    {
        "author": "萧立之",
        "paragraphs": [
            "自折孤樽擘蟹斟，荻花洲渚月平林。",
            "一江秋色无人管，柔艣风前语夜深。"
        ],
        "title": "第四桥二首  其二",
        "id": "97c49207-7fd1-4faf-8c11-e76a20c8298c"
    },
    {
        "author": "萧立之",
        "paragraphs": [
            "笔床茶灶且追随，不管征尘涴客衣。",
            "三百里秋诗卷里，担头挑得大湖归。"
        ],
        "title": "出船",
        "id": "0a10f2ba-5fb9-4f8f-8095-abd913499f22"
    },
    {
        "author": "萧立之",
        "paragraphs": [
            "西风无梦此江头，落日阑干小画楼。",
            "乡信不来秋信早，雁奴閙在荻花洲。"
        ],
        "title": "市□□",
        "id": "21de09f9-31ca-4e46-89f5-69add0d1d58e"
    },
    {
        "author": "萧立之",
        "paragraphs": [
            "是儿欲踞吾火上，自是从来被眼迷。",
            "只道近前贪炙热，不知流祸及然脐。"
        ],
        "title": "画卷四虫 灯蛾",
        "id": "35e1557c-ab9f-4bea-bd7e-fec5b9aae204"
    },
    {
        "author": "萧立之",
        "paragraphs": [
            "攘臂胥疏自长雄，投机巧中疾如风。",
            "死诸葛走生仲达，却与淮南策隽功。"
        ],
        "title": "画卷四虫 蝇虎",
        "id": "955b7afe-adaf-4d0a-89c8-23bbe89b2b2b"
    },
    {
        "author": "萧立之",
        "paragraphs": [
            "君王坐底有揖客，未觉当年一部譁。",
            "可恨人间失蝌蚪，却从月里著虾蟆。"
        ],
        "title": "画卷四虫 蛙",
        "id": "0de9caba-e405-454a-8a46-5740197e3c61"
    },
    {
        "author": "萧立之",
        "paragraphs": [
            "生无一点烟火食，死有千年书传香。",
            "饮墨为何疑罚谪，成仙缘此信荒唐。"
        ],
        "title": "画卷四虫 蠹鱼",
        "id": "6dcd4388-4d3f-4c4a-ab62-1eed3fb28066"
    },
    {
        "author": "萧立之",
        "paragraphs": [
            "曾共铜驼荆棘里，也看金谷艳阳时。",
            "汉唐□□□□□，□著兴亡却□□。"
        ],
        "tags": [
            "太湖"
        ],
        "title": "太湖石",
        "id": "1d4aa29e-69cb-4a77-83ab-0569c860060c"
    },
    {
        "author": "萧立之",
        "paragraphs": [
            "□□□□□帝醉，时节会逢人日阴。",
            "尘世沧江变平陆，孤臣白发照丹心。"
        ],
        "title": "□□□姪送曾立道韵三首  其一",
        "id": "c0b4ecea-3590-48a6-b3c7-4eb42c8427ef"
    },
    {
        "author": "萧立之",
        "paragraphs": [
            "长蛇猛虎当道路，度密穿青且意行。",
            "王谢风流不牢落，诸郎还复以诗鸣。"
        ],
        "title": "□□□姪送曾立道韵三首  其二",
        "id": "87584691-d178-4eef-bed2-bda0ae2c7ef9"
    },
    {
        "author": "萧立之",
        "paragraphs": [
            "山中无复物外想，梅花开落又新年。",
            "人生已分事多少，拟结诗翁向上缘。"
        ],
        "title": "□□□姪送曾立道韵三首  其三",
        "id": "6c56397e-02be-4b60-81a0-cd40b079daab"
    },
    {
        "author": "萧立之",
        "paragraphs": [
            "诗来读罢亦伤神，惆怅两翁苍与芸。",
            "聚首当时惭我少，祗今一老独深云。"
        ],
        "title": "和曾楚山忆苍山韵五首  其一",
        "id": "8830ead0-d9a9-45dc-85c1-05a0cc1f6b40"
    },
    {
        "author": "萧立之",
        "paragraphs": [
            "芸翁到死不停笔，死去萧然一室居。",
            "不似王恭无长物，半楼诗板半楼书。"
        ],
        "title": "和曾楚山忆苍山韵五首  其二",
        "id": "29459dec-4a83-4a88-b149-d40cb12340ef"
    },
    {
        "author": "萧立之",
        "paragraphs": [
            "梅边石磴竹边亭，尚记谈谐步晚晴。",
            "梦断犹疑翁未死，小窗如听读书声。"
        ],
        "title": "和曾楚山忆苍山韵五首  其三",
        "id": "de2795bf-0acf-4474-8ca8-644cc6e7bbf0"
    },
    {
        "author": "萧立之",
        "paragraphs": [
            "人谓苍翁只有诗，却于世道早知几。",
            "□□鞑舞胡□句，辛有伊川后有□。"
        ],
        "title": "和曾楚山忆苍山韵五首  其四",
        "id": "819da48a-4f22-414e-a3e7-5dd7b03ec0cf"
    },
    {
        "author": "萧立之",
        "paragraphs": [
            "两翁教□句中眼，语到□□□□□。",
            "□□□□□□□，□摇松露写溪藤。"
        ],
        "title": "和曾楚山忆苍山韵五首  其五",
        "id": "105267ea-5d6c-43ce-82fb-52015e2172ac"
    },
    {
        "author": "萧立之",
        "paragraphs": [
            "笔力真能回万牛，不应肯作夜光投。",
            "都将碧涧红泉好，压倒金精水石秋。"
        ],
        "title": "题黎横舟诗卷二首  其一",
        "id": "11c4e731-18c4-4b0c-9fb7-77288fae71aa"
    },
    {
        "author": "萧立之",
        "paragraphs": [
            "老来渐不喜狡狯，输与麻姑却少年。",
            "掷地丹砂忽璀粲，不知□□有新编。"
        ],
        "title": "题黎横舟诗卷二首  其二",
        "id": "2e3a2470-cb07-45cc-bcc2-5b34168aa237"
    },
    {
        "author": "萧立之",
        "paragraphs": [
            "急景自忙人自闲，小窗趺坐对南山。",
            "雪花到地无寻处，都在诗翁两鬓间。"
        ],
        "title": "至日",
        "id": "4c5fe636-9061-4aa5-9c7c-a8c49371c69a"
    },
    {
        "author": "萧立之",
        "paragraphs": [
            "波流茅靡正堪悲，能洁能污墨子丝。",
            "冬令自玄梅自白，此花还有独醒时。"
        ],
        "title": "和黄立轩梅诗十首  其一",
        "id": "3acb5907-471d-4799-a354-ad66cdedc9d8"
    },
    {
        "author": "萧立之",
        "paragraphs": [
            "不肯托根桃李场，千林摇落正孤芳。",
            "莫将香影生分别，说著香时影亦香。"
        ],
        "title": "和黄立轩梅诗十首  其二",
        "id": "ab143e38-4918-4613-a66d-3da863727fc9"
    },
    {
        "author": "萧立之",
        "paragraphs": [
            "如梅合是花君子，未论孤高压众芳。",
            "不以玉堂矜富贵，何曾茅舍怨荒凉。"
        ],
        "title": "和黄立轩梅诗十首  其三",
        "id": "10f7313f-c090-4f39-a5ae-ae6204ea0714"
    },
    {
        "author": "萧立之",
        "paragraphs": [
            "清绝霜枝冠顶开，被人俗了说花魁。",
            "此花骨相神仙做，市卒能仙为姓梅。"
        ],
        "title": "和黄立轩梅诗十首  其四",
        "id": "f3f77c17-71bf-406a-a520-63e331f35e48"
    },
    {
        "author": "萧立之",
        "paragraphs": [
            "读老子章花似道，不嫌雪恶与霜粗。",
            "能知其白守其黑，长入人间墨画图。"
        ],
        "title": "和黄立轩梅诗十首  其五",
        "id": "4a372ff9-ebd3-400c-861b-59cd00b705b8"
    },
    {
        "author": "萧立之",
        "paragraphs": [
            "苍天变色雪漫漫，树树江头带恨看。",
            "旧读史来今记忆，白衣冠客从燕丹。"
        ],
        "title": "和黄立轩梅诗十首  其六",
        "id": "8210f034-cad4-4af3-972c-440952b5fe10"
    },
    {
        "author": "萧立之",
        "paragraphs": [
            "谁折一枝千里信，江南曾寄与人夸。",
            "如今不奈城头角，僝僽花神也撒花。"
        ],
        "title": "和黄立轩梅诗十首  其七",
        "id": "9cfe4bc4-cc89-4609-9d05-747fd4b3a2f0"
    },
    {
        "author": "萧立之",
        "paragraphs": [
            "移竹移松半死生，移梅便可主花盟。",
            "何当绕屋三千树，撰出人间白玉京。"
        ],
        "title": "和黄立轩梅诗十首  其八",
        "id": "5ad2a91d-fa5e-4c5b-9944-214042202495"
    },
    {
        "author": "萧立之",
        "paragraphs": [
            "八表同昏江换陆，孤山今日又花时。",
            "感时溅泪无人见，只有当年杜老知。"
        ],
        "title": "和黄立轩梅诗十首  其九",
        "id": "2971fd73-fb5b-4d27-a2b9-80f10dcb4710"
    },
    {
        "author": "萧立之",
        "paragraphs": [
            "古今有许兴亡恨，出自煌煌入涸阴。",
            "惆怅雪花如席处，见梅时节又伤心。"
        ],
        "title": "和黄立轩梅诗十首  其一○",
        "id": "0385078a-6594-492d-a8e2-c6894afeb40f"
    },
    {
        "author": "萧立之",
        "paragraphs": [
            "染鹦鹉粒作春华，霜粉熬成亦当家。",
            "崖下老翁今□□，夸张盘饤对梅花。"
        ],
        "title": "谢周平洲花粢雪餠之贶",
        "id": "2543c767-7ef0-43f8-ba49-1cc7fe50bfcd"
    },
    {
        "author": "萧立之",
        "paragraphs": [
            "昔人论墨陈为贵，子姓为陈业更专。",
            "问子去玄知几世，童乌有艺亦能玄。"
        ],
        "title": "赠陈子正造墨",
        "id": "20801c92-e24c-4fc9-aa23-dbe335087e41"
    },
    {
        "author": "萧立之",
        "paragraphs": [
            "颓云不动天如醉，与夜为谋雪似羞。",
            "明日诗成春五鼓，一年甲子又从头。"
        ],
        "title": "雪夜作",
        "id": "caa7e6a7-07d3-493d-9dee-62f3ad5218fd"
    },
    {
        "author": "萧立之",
        "paragraphs": [
            "君吟康乐曾吟处，涧碧泉红秋一春。",
            "安得此泉成雨去，洗空人世撒花尘。"
        ],
        "title": "题黎泉山吟卷二首  其一",
        "id": "275b659e-dabf-4ce1-8e2b-6fcd4df7f77b"
    },
    {
        "author": "萧立之",
        "paragraphs": [
            "杜说在山泉水清，泉山诗好称诗名。",
            "如今山外正多事，泉出山来应太平。"
        ],
        "title": "题黎泉山吟卷二首  其二",
        "id": "b5e48637-a4ee-4385-8829-4c7b4876f8fa"
    },
    {
        "author": "萧立之",
        "paragraphs": [
            "终日垂帷一卷书，隠巖名字满江湖。",
            "何时见子华阴道，拍手西风下蹇馿。"
        ],
        "title": "寄杨隠巖二首  其一",
        "id": "6498d9ae-bd41-4b23-b5bc-45799a928412"
    },
    {
        "author": "萧立之",
        "paragraphs": [
            "老去将诗替却愁，谁将此集落巖幽。",
            "鸡林增价君能德，夭阏溪藤我自羞。"
        ],
        "title": "寄杨隠巖二首  其二",
        "id": "e3436e75-0eb6-4902-b0db-a16aa34a960f"
    },
    {
        "author": "萧立之",
        "paragraphs": [
            "人言画马落马腹，画鱼须画北溟鲲。",
            "化作大鹏应不恶，九万里翼摩干坤。"
        ],
        "title": "赠画鱼者",
        "id": "91a37d83-4c73-4425-8cf3-f3b32a5464db"
    },
    {
        "author": "萧立之",
        "paragraphs": [
            "洞门锁冷秋风归，江头不作玄裳飞。",
            "我家凤石调萧史，他家金精期令威。"
        ],
        "title": "赠丁高士三首  其一",
        "id": "a48675a3-594a-4593-b7b9-2f1d9e14d4a6"
    },
    {
        "author": "萧立之",
        "paragraphs": [
            "参诗安用走天涯，学诗学仙同一家。",
            "何处归来有诗法，麻姑掷米作丹砂。"
        ],
        "title": "赠丁高士三首  其二",
        "id": "a7aaf5c3-62a8-4319-8b17-6e8fad8f9c5c"
    },
    {
        "author": "萧立之",
        "paragraphs": [
            "山中秋老芋栗肥，君归惭我病支离。",
            "全椒远饷不得酒，弥明相逢惟有诗。"
        ],
        "title": "赠丁高士三首  其三",
        "id": "bfe52490-c14c-456d-856d-4d9e61b27e79"
    },
    {
        "author": "萧立之",
        "paragraphs": [
            "江以一虚涵万象，人于方寸著千年。",
            "勿实所无空所有，亦知诗法似参禅。"
        ],
        "title": "题丁虚江诗卷二首  其一",
        "id": "717b4496-8919-4446-b457-d4e1fe860511"
    },
    {
        "author": "萧立之",
        "paragraphs": [
            "华表千年化鹤归，归来言语亦成诗。",
            "当时城郭人民句，想见如今更可悲。"
        ],
        "title": "题丁虚江诗卷二首  其二",
        "id": "fc05533c-da7d-4b77-89dd-b7438f3bc307"
    },
    {
        "author": "萧立之",
        "paragraphs": [
            "苍翁宰柏今几尺，菊居诗来双眼明。",
            "金精夜半风雨过，竹石草木皆成声。"
        ],
        "title": "题曾菊居吟卷",
        "id": "d85bb218-e427-444f-ad2a-901979a12b32"
    },
    {
        "author": "萧立之",
        "paragraphs": [
            "节林三生华表鹤，乞身归来羊角山。",
            "群仙御风落何处，惟有玉佩留人间。"
        ],
        "title": "丁节林吟卷",
        "id": "615ac050-5014-441a-9289-1f92faecb6f4"
    },
    {
        "author": "萧立之",
        "paragraphs": [
            "千载虚中无法传，授之握算子能玄。",
            "老夫后死今为累，更欲蕲生又问年。"
        ],
        "title": "赠熊古月",
        "id": "efeaa5d5-24fc-4b9f-abef-b06361d19239"
    },
    {
        "author": "萧立之",
        "paragraphs": [
            "向来百尺楼上客，此日崖前藤一枝。",
            "贺监心期人不识，越中惟有鉴湖知。"
        ],
        "title": "赠崇仁吴幼清逃儒入老三首  其一",
        "id": "66b0806d-b62d-4883-bc05-2c5aa4e8d06c"
    },
    {
        "author": "萧立之",
        "paragraphs": [
            "风流不落正始后，书传琳琅学古胸。",
            "收拾干坤万里眼，归来窗下注参同。"
        ],
        "title": "赠崇仁吴幼清逃儒入老三首  其二",
        "id": "645c8f77-3a8f-465d-ae98-1102ad573afb"
    },
    {
        "author": "萧立之",
        "paragraphs": [
            "生天不问灵运后，鲁公葛洪皆成仙。",
            "谁能与我粥饭券，持送酒家还酒钱。"
        ],
        "title": "赠崇仁吴幼清逃儒入老三首  其三",
        "id": "eadae51f-6db5-40c2-93bb-3b21f027b6af"
    },
    {
        "author": "萧立之",
        "paragraphs": [
            "葬书丑唾窭与贱，只为人间觅贵饶。",
            "试问胡椒八百斛，何如陋巷一箪瓢。"
        ],
        "title": "赠谈阴阳者二首  其一",
        "id": "41a9f798-4236-439e-a759-3596108a702e"
    },
    {
        "author": "萧立之",
        "paragraphs": [
            "神工可改命可夺，未有人言郭语诬。",
            "千载诚翁独遗恨，君能命过日中无。"
        ],
        "title": "赠谈阴阳者二首  其二",
        "id": "75850639-e0ad-44a0-971b-5621df2e238b"
    },
    {
        "author": "萧立之",
        "paragraphs": [
            "凝霜截晓小春寒，争道鞭靴行路难。",
            "客有儒官敲竹户，老夫犹得汉仪看。"
        ],
        "title": "赠庐陵张济夫陈子豪二首  其一",
        "id": "11a0fff8-ebff-4e4b-9b67-5f4c34104d90"
    },
    {
        "author": "萧立之",
        "paragraphs": [
            "枉子过从寂寞滨，萧然薄饭荠生孙。",
            "奇胸宁有杨雄字，重会空留李白樽。"
        ],
        "title": "赠庐陵张济夫陈子豪二首  其二",
        "id": "572693d9-ba8d-407a-9abe-818943cf6533"
    },
    {
        "author": "萧立之",
        "paragraphs": [
            "曹家诗有黄初脚，江出岷山日夜东。",
            "机妙斲轮君尔巧，计穷齧镞我何功。"
        ],
        "title": "题曹怡轩樵笛吟稿四首  其一",
        "id": "a4cca736-0823-492d-8295-ae5e121ed2bb"
    },
    {
        "author": "萧立之",
        "paragraphs": [
            "梅未能花雪作难，争春春意为谁悭。",
            "诗翁压倒梅和雪，春在一编樵笛间。"
        ],
        "title": "题曹怡轩樵笛吟稿四首  其二",
        "id": "8d3eab86-4651-4f80-9a31-052c54c1e0d7"
    },
    {
        "author": "萧立之",
        "paragraphs": [
            "吟到古人诗近道，洗空凡马画通神。",
            "浣花溪上惊人句，翦绿裁红不当春。"
        ],
        "title": "题曹怡轩樵笛吟稿四首  其三",
        "id": "d93c9284-e9fd-403e-82cc-43a2c858b46e"
    },
    {
        "author": "萧立之",
        "paragraphs": [
            "论诗厌共流俗语，少学衰颓又老来。",
            "三百篇中有曹国，一千年后欠萧台。"
        ],
        "title": "题曹怡轩樵笛吟稿四首  其四",
        "id": "a77e2334-423b-4aaa-b606-3b389690be47"
    },
    {
        "author": "萧立之",
        "paragraphs": [
            "君是寻诗是探梅，柴门几日为君开。",
            "崖前路近行春好，只为梅花直一来。"
        ],
        "title": "邀季竹堂过崖下",
        "id": "4f9350fe-bca6-4d62-825b-0002d5378935"
    },
    {
        "author": "萧立之",
        "paragraphs": [
            "仙家旧馆玉为庭，白日山前笙鹤鸣。",
            "我来愿乞丹井水，为洗诗书双眼明。"
        ],
        "title": "题玉庭观二首  其一",
        "id": "98035629-8e60-4f31-8627-976dc8d66dbf"
    },
    {
        "author": "萧立之",
        "paragraphs": [
            "江南绝顶真境界，仙子珊珊鸣珮环。",
            "千年古井丹不死，夜吐玉虹明屋山。"
        ],
        "title": "题玉庭观二首  其二",
        "id": "ad912a4e-9c44-44f6-8508-506d515b35f8"
    },
    {
        "author": "萧立之",
        "paragraphs": [
            "世界人心黑如墨，君持此墨将安适。",
            "欲磨君墨上笺天，天公愦愦无皂白。"
        ],
        "title": "收护赠墨者廖景瑞",
        "id": "663df97c-0b5e-43db-b54d-25b12552e7b8"
    },
    {
        "author": "萧立之",
        "paragraphs": [
            "子墨玄玄梅白白，以梅号墨岂其情。",
            "年来黑白无分晓，墨作梅花卖得行。"
        ],
        "title": "题梅庄墨",
        "id": "01b69193-05ae-4e72-aae4-dba4d9ce6e7c"
    },
    {
        "author": "萧立之",
        "paragraphs": [
            "三友风流已画图，梅犹君友意何如。",
            "梅言毋友不如己，定是君诗也似渠。"
        ],
        "title": "题梅友吟稿二首  其一",
        "id": "67f772f1-bbbb-444b-a6fd-28d1d47ac17b"
    },
    {
        "author": "萧立之",
        "paragraphs": [
            "出处间关似少陵，流离颠沛得诗成。",
            "一编窗下秋风夜，中有蜀江涛浪声。"
        ],
        "title": "题梅友吟稿二首  其二",
        "id": "6f5eaf42-781c-4397-ade0-68de731681c1"
    },
    {
        "author": "萧立之",
        "paragraphs": [
            "分得红腰半日晴，苍苔蜡屐竹间亭。",
            "平畴白水斜阳外，都在黄梅雨里青。"
        ],
        "title": "病起行散",
        "id": "89f50778-89fc-40c0-8cf3-6ec58d51423b"
    },
    {
        "author": "萧立之",
        "paragraphs": [
            "宝剑能神双玉龙，地灵人亦万夫雄。",
            "千年紫气不消歇，吐向笔头生白虹。"
        ],
        "title": "题剑江姚叔宏吟卷三首  其一",
        "id": "4c03ec4b-612a-4261-b5aa-8e1ca55d8160"
    },
    {
        "author": "萧立之",
        "paragraphs": [
            "一编鼻祖晚唐诗，姚许齐名岱华低。",
            "天外凤凰须得髓，可嗔儿辈厌家鸡。"
        ],
        "title": "题剑江姚叔宏吟卷三首  其二",
        "id": "92c160f9-4143-4a0e-867b-980e56e4956a"
    },
    {
        "author": "萧立之",
        "paragraphs": [
            "薄饭不羹春荠老，枉君远道辔玲珑。",
            "金膏冰碧须沧海，万里扬帆东更东。"
        ],
        "title": "题剑江姚叔宏吟卷三首  其三",
        "id": "19e1fa2b-7c7d-4219-8cf6-d2c003d1f311"
    },
    {
        "author": "萧立之",
        "paragraphs": [
            "一幅亭前溪与山，画无好手记苍寒。",
            "如今有问名亭意，只就君家画谱看。"
        ],
        "title": "题剑江甘元英诗号溪山画谱",
        "id": "24fbe8ec-7b3c-461a-9582-ae6d3166f0bc"
    },
    {
        "author": "萧立之",
        "paragraphs": [
            "烛似无情还有情，酒边故故弄昏明。",
            "宴酣尽道谁能觉，□□□□玉笛声。"
        ],
        "title": "开元天宝杂咏 妖烛",
        "id": "b876f02f-1e55-4098-b8dd-109dbbaf9eeb"
    },
    {
        "author": "萧立之",
        "paragraphs": [
            "风流看尽当时事，夜夜擎灯绣帐前。",
            "野草荒田自他日，断无外传与伶玄。"
        ],
        "title": "开元天宝杂咏 灯婢",
        "id": "31558ae7-a167-450d-9265-6e6eac92eb2a"
    },
    {
        "author": "萧立之",
        "paragraphs": [
            "冰山难倚子能知，如此嵩山只合归。",
            "莫恨有头擡不得，得擡头处更危机。"
        ],
        "title": "开元天宝杂咏 冰山",
        "id": "c06f0c74-43db-4f43-b0d7-844fe0682b8c"
    },
    {
        "author": "萧立之",
        "paragraphs": [
            "瑞玉天开此日奇，分明中有篆文题。",
            "翠华不作西南幸，肯信渔阳有鼓鼙。"
        ],
        "title": "开元天宝杂咏 玉有太平字",
        "id": "9a1d2bfe-38d7-4ebc-9477-2c290c2bcfb4"
    },
    {
        "author": "萧立之",
        "paragraphs": [
            "冻笔能回雪殿春，君恩珍重遣宫嫔。",
            "金花牋上清平乐，倚得词工却误人。"
        ],
        "title": "开元天宝杂咏 美人呵笔",
        "id": "6c409dc8-a83d-47cb-af54-bb9851500096"
    },
    {
        "author": "萧立之",
        "paragraphs": [
            "四海升平征战息，宫中行乐外间无。",
            "粉团滑腻犹□□，愁杀胡儿忆塞酥。"
        ],
        "title": "开元天宝杂咏 射团",
        "id": "9797906a-3ed9-481d-83f2-b7cc85b4382e"
    },
    {
        "author": "萧立之",
        "paragraphs": [
            "两阵雌雄禁掖间，纷纷攻击寸心寒。",
            "风流天子贪行乐，不作伊川被发看。"
        ],
        "title": "开元天宝杂咏 风流阵",
        "id": "791dc815-d767-4778-a7f9-4405427d5de8"
    },
    {
        "author": "萧立之",
        "paragraphs": [
            "腻粉匀成玉筯垂，春风面面晓妆迟。",
            "妆成图得君王顾，却为君王谶别离。"
        ],
        "title": "开元天宝杂咏 失题",
        "id": "2e06193c-03a4-4a6c-93c1-f41e8df922eb"
    },
    {
        "author": "萧立之",
        "paragraphs": [
            "一枕仙游足自娱，萧然清思离尘区。",
            "十洲三岛经行处，知有岷峨剑阁无。"
        ],
        "title": "开元天宝杂咏 游仙枕",
        "id": "0e82d3d6-c5d4-4255-b202-faa1b0cb08c2"
    },
    {
        "author": "萧立之",
        "paragraphs": [
            "六军难解驿门围，此日回头事事非。",
            "千炬摇红成底用，腥魂夜逐月明归。"
        ],
        "title": "开元天宝杂咏 失题",
        "id": "ad594657-6fc4-462c-b36d-2ab51caf327e"
    },
    {
        "author": "萧立之",
        "paragraphs": [
            "山水有图无逸换，锦坊兴废变初终。",
            "咸阳父老能言语，不在金函谏疏中。"
        ],
        "title": "开元天宝杂咏 金函",
        "id": "85549aa8-4df9-4a1c-aff9-d33e201c0ea4"
    },
    {
        "author": "萧立之",
        "paragraphs": [
            "东来西去木为轮，异草名花易地春。",
            "未必干坤关气数，世间何事不由人。"
        ],
        "title": "开元天宝杂咏 移春槛",
        "id": "77a75c9a-a0a6-455f-9d15-8818980f7972"
    },
    {
        "author": "萧立之",
        "paragraphs": [
            "迢迢交趾到长安，黄色如金眼不看。",
            "阖殿春回人未觉，外间何处不风寒。"
        ],
        "title": "开元天宝杂咏 辟寒犀",
        "id": "7517fe05-50c1-4a65-a58c-fc180a93761a"
    },
    {
        "author": "萧立之",
        "paragraphs": [
            "有脚□□□□□，开元人物晓天星。",
            "满颐雪刺归何处，坐看秋风入禁庭。"
        ],
        "title": "开元天宝杂咏 有脚阳春",
        "id": "e68baf62-1fd0-4e28-a548-c363b493e09f"
    },
    {
        "author": "萧立之",
        "paragraphs": [
            "当年召入即承恩，何事登车却断魂。",
            "只道红冰生别泪，不知杀气满干坤。"
        ],
        "title": "开元天宝杂咏 红冰",
        "id": "f6d781f6-6c6a-4cd3-92f0-d746436053c8"
    },
    {
        "author": "萧立之",
        "paragraphs": [
            "六宫粉黛谩三千，妃子椒房宠自专。",
            "应恨长门锁秋鬓，君恩也赐洗儿钱。"
        ],
        "title": "开元天宝杂咏 失题",
        "id": "6e15d510-2303-4335-9374-16a0ac338dd0"
    },
    {
        "author": "萧立之",
        "paragraphs": [
            "赐浴华清总有名，长汤十六更泠泠。",
            "可怜洗□□□□，□洗胡尘一点腥。"
        ],
        "title": "开元天宝杂咏 长汤十六所",
        "id": "255db03b-a41d-44c3-89dc-a098edddef63"
    },
    {
        "author": "萧立之",
        "paragraphs": [
            "蛛丝卜巧对西风，岁岁佳期此夕同。",
            "谁道禁宫天共远，他时言语出临邛。"
        ],
        "title": "开元天宝杂咏 失题",
        "id": "0ee29248-2e54-4f61-ba43-340a30c83981"
    },
    {
        "author": "萧立之",
        "paragraphs": [
            "两山不隔一层云，金鲫池边夜打门。",
            "袖有新诗期短鬓，室无奇字枉芳樽。",
            "客程怀抱仍春潦，人事间关可梦魂。",
            "离合悠悠自生理，别情吟恨不堪论。"
        ],
        "title": "赠邓景宪",
        "id": "8cb258bc-387c-4d15-bcab-367b35f282ce"
    },
    {
        "author": "萧立之",
        "paragraphs": [
            "四方上下忽相从，君信西来我信东。",
            "剡雪不乘清夜兴，军山依旧梦魂中。",
            "合离有数机如发，岁月无情鬓欲翁。",
            "斜照一林云百树，吟筒翻作递愁筒。"
        ],
        "title": "次李玉峰见寄",
        "id": "5be7912b-4157-4e35-8a94-ed483bf484ac"
    },
    {
        "author": "萧立之",
        "paragraphs": [
            "蛰龙初动雨峥嵘，黄浊连宵与树平。",
            "路入峡头天一握，梦回蓬背月三更。",
            "江村无复鱼盐市，客饭初尝菌蕨羹。",
            "小泊桥南沽斗酒，一街灯火灌婴城。"
        ],
        "title": "赴官舟中",
        "id": "8dc060f2-9eca-48e6-a7b4-76b65301b03b"
    },
    {
        "author": "萧立之",
        "paragraphs": [
            "金鲫池边伤晚风，莲花峯下倚长松。",
            "水程半月孤蓬雨，客饭浑家野寺钟。",
            "心事岁寒诗眷属，鬓根秋色老形容。",
            "片云影里湖湘隔，莫爱新吟寄短封。"
        ],
        "title": "柬邵中立",
        "id": "446c4da9-3675-4a51-9ead-fa7ec7328944"
    },
    {
        "author": "萧立之",
        "paragraphs": [
            "坛下松声江上潮，坛前天近北风高。",
            "山腰洞黑藏丹灶，云顶秋深落石桃。",
            "逆理偷生虽世论，离群独立亦人豪。",
            "仙家尽有青精饭，不与吟翁绿鬓毛。"
        ],
        "title": "游苏仙山",
        "id": "29859129-c2bd-432e-81dc-24a4c5f490fa"
    },
    {
        "author": "萧立之",
        "paragraphs": [
            "混辟无穷运以刚，积阴打底有微阳。",
            "驱驰道路年光晚，收拾身心意味长。",
            "三日南风天不雨，一编周易鬓微霜。",
            "干坤只在梅花上，梅不能言心自香。"
        ],
        "title": "至日次韵",
        "id": "833e0212-367d-4ee0-81d5-7f3e7bc26843"
    },
    {
        "author": "萧立之",
        "paragraphs": [
            "秋膺重叠有谁编，客意难凭燕子传。",
            "欲送寒衣仍冷雨，稍疑飞雾近南天。",
            "杨花舞歇春无力，湖水空明晚自烟。",
            "日日诗筒星火急，吟窗秃尽笔锋尖。"
        ],
        "title": "次府教一览亭韵",
        "id": "4563c7b7-8459-4290-bb96-9c837748cf33"
    },
    {
        "author": "萧立之",
        "paragraphs": [
            "压脑文书坐得牢，偶然散诞此江臯。",
            "一春冷雨鶑花老，十日新晴麻麦高。",
            "鸟迹窎留仓颉字，草香撷出屈平骚。",
            "不知何许缫车动，又送新丝入鬓毛。"
        ],
        "title": "兴宁界上",
        "id": "2508d708-3c84-45bf-bccb-f7c3b6debdd9"
    },
    {
        "author": "萧立之",
        "paragraphs": [
            "四柱茅亭秋一间，礲冰琢玉照干坤。",
            "香分韩寿春衫味，花带苌弘冷袖痕。",
            "奔月蜕余仙去骨，凌波招得别来魂。",
            "今宵睡足敲窗雨，家在西湖水满门。"
        ],
        "tags": [
            "西湖"
        ],
        "title": "县圃白莲",
        "id": "12ff4dc4-155d-45f1-bdb5-3a0c4d10953d"
    },
    {
        "author": "萧立之",
        "paragraphs": [
            "攽春过了雪犹勍，枝北枝南开未曾。",
            "风雨闭门人守岁，江淮断道士椎冰。",
            "说三生梦溪桥酒，抄一年诗纸帐灯。",
            "世事正长双鬓短，客床无寐曲寒肱。"
        ],
        "title": "丁巳除夕",
        "id": "65334d40-57eb-4416-a210-196e622ed9f9"
    },
    {
        "author": "萧立之",
        "paragraphs": [
            "湘野源头筇一枝，黄云黑雾雨淋漓。",
            "天公有眼能青白，世路无情谩崄巘。",
            "场屋秋风三岛梦，江湖夜雨四愁诗。",
            "苍苔翠竹簷声里，重瀹茶瓯当酒巵。"
        ],
        "title": "赠人",
        "id": "13b9854d-be68-441b-98d6-db4a2a61d840"
    },
    {
        "author": "萧立之",
        "paragraphs": [
            "此是湘南第几程，楚天空旷入深溟。",
            "九千丈月照衡岳，八百里程归洞庭。",
            "恨入江蓠骚骨冷，梦回湘竹泪花青。",
            "客中总为贪程熟，落枣风高我自醒。"
        ],
        "tags": [
            "衡山",
            "洞庭湖"
        ],
        "title": "过衡山",
        "id": "2e7e185f-7f25-4df4-9e51-938a85c95e54"
    },
    {
        "author": "萧立之",
        "paragraphs": [
            "城郭秋深鹊树空，练衣不抵夜来风。",
            "雁何去处有书下，蟹几时来无酒中。",
            "生事比梅仍向北，归心如水只流东。",
            "苍崖翠竹云根屋，擘画残年饭韭菘。"
        ],
        "title": "次丁宣尉韵",
        "id": "1168bc08-1295-44be-a4c5-81167d010200"
    },
    {
        "author": "萧立之",
        "paragraphs": [
            "𪳁翠重阴一握天，旧来此地著吟仙。",
            "自题淮海短长句，又□郴江二百年。",
            "夜雨滋兰深屈畹，春风种橘长苏泉。",
            "监州文采推南阮，夔后留看适楚编。"
        ],
        "title": "题云心适楚吟稿",
        "id": "9a1f82b6-2763-4b9a-af83-015a095af645"
    },
    {
        "author": "萧立之",
        "paragraphs": [
            "重入僧窗听雨眠，藕花只在客床前。",
            "囊空不欠苏秦舌，口渴频呼陆羽泉。",
            "十里湖光天半席，一阑秋影月初弦。",
            "新凉风物无人共，坐听微钟祇自怜。"
        ],
        "title": "报恩荷池纳凉呈云心",
        "id": "43fb1a85-15f9-41b9-a382-d121801c4d58"
    },
    {
        "author": "萧立之",
        "paragraphs": [
            "凉透秋衣不忍眠，更何处觅蕊珠仙。",
            "水光夜气无三伏，人影花阴共一船。",
            "菱藻有香风四合，地天无际月双圆。",
            "碧筒賸对青山吸，此乐人间几百年。"
        ],
        "title": "七月十五夜云心邀泛北湖",
        "id": "81f5e84d-08b4-475c-8e26-1cd61da29df5"
    },
    {
        "author": "萧立之",
        "paragraphs": [
            "西风日日枕书眠，自笑仙城著懒仙。",
            "溧水已无东野俸，剡溪空趁子猷船。",
            "诗名入社平生欠，乡梦惊秋昨夜圆。",
            "念我衰颓君万里，可怜怀抱更中年。"
        ],
        "title": "再韵呈云心",
        "id": "3f3c88ea-a06f-480f-8774-49a768f15281"
    },
    {
        "author": "萧立之",
        "paragraphs": [
            "锦袍公子三生梦，又堕歌罗古驿中。",
            "天上无情覆手雨，人间有恨打头风。",
            "晚花留日明深树，枯泽回潮起蛰龙。",
            "草草官称今发白，年时悔不事猿公。"
        ],
        "title": "次赵东林韵",
        "id": "1e219deb-e7c2-4945-a839-d26f62012ece"
    },
    {
        "author": "萧立之",
        "paragraphs": [
            "天亦何曾忘此翁，颊红留待醉春风。",
            "剩吟诗在何妨老，只欠官称未是穷。",
            "五夜月痕云一角，十年风物鬓双蓬。",
            "□□□□□□□，倘有江船吾亦东。"
        ],
        "title": "寄曾翠屏",
        "id": "ee3f4a93-2c12-4578-9d6d-0fa25e1d4afb"
    },
    {
        "author": "萧立之",
        "paragraphs": [
            "不受世间尘土涴，山之南北水之涯。",
            "识中庸里有素隠，怪小雅中无白华。",
            "半点精神春滴淅，一寒风骨雪槎牙。",
            "淡妆人去罗浮远，肠断东风璧月斜。"
        ],
        "title": "梅",
        "id": "4ea08089-07a3-4c39-98f6-9db77a02d454"
    },
    {
        "author": "萧立之",
        "paragraphs": [
            "谁遣巫阳招尔魂，春从九地到孤根。",
            "灵均清节离骚囷，司马深衣独乐园。",
            "吟客谩能工水月，先儒曾此识干坤。",
            "雁行却以山矾进，未许涪翁谓至言。"
        ],
        "title": "再为梅赋",
        "id": "c159935c-d9f3-4163-aeff-fd89f1f16249"
    },
    {
        "author": "萧立之",
        "paragraphs": [
            "吹万不同无数风，人间遂有水晶宫。",
            "玉龙夜战三更月，铁马秋行万里空。",
            "老尽蓬心松柏独，起来蒿目地天通。",
            "兰亭尽足方金谷，只诧粗人论未公。"
        ],
        "title": "雪",
        "id": "25b64b73-283f-4344-b9c6-f75e0d3bb36d"
    },
    {
        "author": "萧立之",
        "paragraphs": [
            "已哭芸兄又哭君，眼中何得更沾巾。",
            "死无家货营砖甓，生有诗名动缙绅。",
            "岂亦雕锼伤你寿，不然溟漠妬斯人。",
            "不忘有子今传业，依旧寒林一气春。"
        ],
        "title": "挽彭复雅二首  其一",
        "id": "e27e500f-9d71-4c49-9561-1e22b3d43935"
    },
    {
        "author": "萧立之",
        "paragraphs": [
            "隔月日前犹得书，说贫说病两劬媮。",
            "祗言未晚休文瘦，不料竟成长吉殂。",
            "空有泪花愁宿草，可无哀些折生刍。",
            "平生交旧铭幽笔，今代萧台有大苏。"
        ],
        "title": "挽彭复雅二首  其二",
        "id": "e1751fa1-49f8-427a-beb8-661ac5c05aa8"
    },
    {
        "author": "萧立之",
        "paragraphs": [
            "曾剔寒灯读奏篇，先生有胆大如天。",
            "忠言流落古无此，佳士行藏今偶然。",
            "诸老与公扶一世，十图为世作千年。",
            "向来魂梦江闽隔，信有三生问字缘。"
        ],
        "title": "送吕秘书中归清凉二首  其一",
        "id": "b5958e91-0807-43a7-bf43-603f24df4aa0"
    },
    {
        "author": "萧立之",
        "paragraphs": [
            "苍玉亭边借屋居，春风忽许赋归欤。",
            "邻翁争挈葫芦酒，息女催擎篛笼书。",
            "百世不磨公论在，一城相语笑颜舒。",
            "兹行奇绝君恩重，压落梅花照笋舆。"
        ],
        "title": "送吕秘书中归清凉二首  其二",
        "id": "245d80d6-b7de-44ca-a3e4-555437ab0f0d"
    },
    {
        "author": "萧立之",
        "paragraphs": [
            "一盂野饭落闽州，篁竹烟莎屋压头。",
            "学问无穷吾辈老，干坤能大此身浮。",
            "客窗书传青灯雨，故国溪山黄叶秋。",
            "羨子清吟如玉雪，枯肠尘土不堪搜。"
        ],
        "title": "次龚象湖韵二首  其一",
        "id": "bf9c9246-b984-4637-adc0-8549b6cbb409"
    },
    {
        "author": "萧立之",
        "paragraphs": [
            "剩水残山欲尽头，肯披蓬藋访深幽。",
            "买盐沽酒三家市，劈箭惊雷一水秋。",
            "袖里我无区册序，脚跟君有子长游。",
            "是间尚有堪吟处，莫向西风怨滞留。"
        ],
        "title": "次龚象湖韵二首  其二",
        "id": "d2ae8ba0-25a6-43c9-8460-856fdd43522b"
    },
    {
        "author": "萧立之",
        "paragraphs": [
            "壁立屏星照古鄞，两年霹雳快嚬呻。",
            "圆珠山下月初晓，苍玉洞前梅自春。",
            "冰雪要教醒醉眼，干坤何可少斯人。",
            "葛强旧是樽前客，欲化为龙奈此身。"
        ],
        "title": "送易斋何倅官满归括苍",
        "id": "119570de-7f0f-463e-901d-faaf2452b18f"
    },
    {
        "author": "萧立之",
        "paragraphs": [
            "山围不断似勾阑，路入苍云八百盘。",
            "塔顶受风铃语急，楼高有日鹊巢寒。",
            "簿书衮衮蚁旋磨，岁月匆匆船下滩。",
            "两度梅花犹是客，梦随飞翼度巑岏。"
        ],
        "title": "归自城外",
        "id": "d441731c-e45a-402d-b8c5-648dde121413"
    },
    {
        "author": "萧立之",
        "paragraphs": [
            "日日巡簷听雨声，春郊忽为使车晴。",
            "醉翁之意不在酒，造物于人亦有情。",
            "天日开明吾道泰，诗书谈笑孽囚惊。",
            "吟成自对春风笑，却恐高琼意未平。"
        ],
        "title": "次使长劝农喜晴韵",
        "id": "ad237445-ed2c-49a1-9877-5833de491027"
    },
    {
        "author": "萧立之",
        "paragraphs": [
            "山下人门白板扉，畦蔬绕屋水田肥。",
            "五更花信雷初动，一月春晴燕未归。",
            "官满不储囊粟俸，儿寒犹补海图衣。",
            "山禽不语如相好，听我劳歌赋式微。"
        ],
        "title": "山下",
        "id": "307efe2f-56d0-4d6b-99ce-a79c395c2675"
    },
    {
        "author": "萧立之",
        "paragraphs": [
            "诗律峥嵘压岛郊，险如百二据秦殽。",
            "邹枚一座风流集，陈郭千年道义交。",
            "公笔欲倾河汉倒，我才如种石田硗。",
            "山城斗大春风足，阿阁终须著凤巢。"
        ],
        "title": "次使长苍玉亭",
        "id": "0d07bf21-19bf-467c-91b1-0be61fcfaedc"
    },
    {
        "author": "萧立之",
        "paragraphs": [
            "野寺留花待使君，山堂忽放洛阳春。",
            "数根绿护封枝藓，一骑红飞置驿尘。",
            "金带巧传天上信，玉酥终作鼎中珍。",
            "预愁几日都飞去，定□梁公是正人。"
        ],
        "title": "使长初约客观文殊寺牡丹忽有走数种自小洛阳来者觞于东山堂席上赋",
        "id": "b7732496-fb7c-491f-ba1d-5aba6f96aaba"
    },
    {
        "author": "萧立之",
        "paragraphs": [
            "胡床少住许诸君，彩服移来有脚春。",
            "浓露洗空妆带酒，暖风吹动袜生尘。",
            "圣贤清浊杯中物，宾主东南席上珍。",
            "品格只从根拨见，先生端是识花人。"
        ],
        "title": "使长遣和再韵",
        "id": "7f3aabc9-1419-4994-b4b7-20ec32983033"
    },
    {
        "author": "萧立之",
        "paragraphs": [
            "微官元不疗寒饥，忧乐相从頼有诗。",
            "万里功名看末路，百年事业有残碑。",
            "文嫌累气伤雕组，语要惊人欠崛奇。",
            "湖海平生有今日，白头何处觅新知。"
        ],
        "title": "和张倅韵",
        "id": "d0eab3b4-7493-409a-b102-9e2818ee96b6"
    },
    {
        "author": "萧立之",
        "paragraphs": [
            "薄酒匆匆与睡谋，夜长无寝怯更筹。",
            "要嗔早起还多事，浩笑春来失自由。",
            "雪禁好花偏耐晚，雨肥枯涧已堪舟。",
            "自怜跬步元婴阁，未有新诗续旧游。"
        ],
        "title": "睡起",
        "id": "491ddd72-ba68-41da-8573-27e0a9bffc45"
    },
    {
        "author": "萧立之",
        "paragraphs": [
            "秦岭苍髯铁色仙，却将翁仲作忘年。",
            "移将根去亲陪土，化作杨公种玉田。",
            "客子有怀悲故垄，清明无酒哭苍天。",
            "感君此计能千载，独立斜阳咏此篇。"
        ],
        "title": "和孙竹云道士先坟种松韵",
        "id": "82c9f35c-0184-4e31-80b5-3fb6ba3eda14"
    },
    {
        "author": "萧立之",
        "paragraphs": [
            "湖上花藤络树身，傍湖鸥鸟识游人。",
            "两京寂寞有前哲，一榻风流无后尘。",
            "史牒不名为隠逸，公心岂自少经纶。",
            "卷藏独向兹丘老，岁岁祠前荷芰春。"
        ],
        "title": "孺子亭",
        "id": "85ae7ea7-bb8d-45d3-9664-362e86e1d18a"
    },
    {
        "author": "萧立之",
        "paragraphs": [
            "归鞯忽报出山城，笳鼓旌旗送若迎。",
            "满担图书仍语录，全家风雨又山程。",
            "行须有用藏非损，来本无心去亦轻。",
            "家里湖山元不恶，知公久矣忆莼羹。"
        ],
        "title": "送实堂吴帅归天台二首  其一",
        "id": "01a79990-291d-427a-b95d-76635bc1f2e4"
    },
    {
        "author": "萧立之",
        "paragraphs": [
            "天台一万八千丈，玉立人间第一流。",
            "士要著书归亦乐，道堪传世外何求。",
            "能令不作三公耳，且共相看一笑休。",
            "渺渺层云双目短，几时归雁落沧洲。"
        ],
        "title": "送实堂吴帅归天台二首  其二",
        "id": "a48eb324-a6af-434e-9c53-8249efc87b2c"
    },
    {
        "author": "萧立之",
        "paragraphs": [
            "花如堕珥草遗簪，次第东风转作南。",
            "巢鷇欲飞看八八，径香不断胜三三。",
            "著亭屈折谁心计，隔竹推敲客手谈。",
            "安得身闲携斗酒，趁他姚魏战红酣。"
        ],
        "title": "次黄园漕幕韵",
        "id": "f2f5b9f4-cf8e-4936-b270-ecccb68a3ecf"
    },
    {
        "author": "萧立之",
        "paragraphs": [
            "洪崖仙人旧隠处，绕舍畦蔬藤一枝。",
            "君房自致台鼎位，伯也差为儿女知。",
            "鸿飞千里避弋缴，鱼潜九渊惊钓丝。",
            "歆宁优劣金在地，世上只赏桐江祠。"
        ],
        "title": "苏云卿",
        "id": "7d5a87a8-0a8d-4542-8f1b-010bda40cf7f"
    },
    {
        "author": "萧立之",
        "paragraphs": [
            "椎鼓发船催出城，平安街子报归程。",
            "红阑碧水旗招醉，绿树黄鹂画写生。",
            "为有诗情浑不恶，便无官事也堪行。",
            "一樽细共灯前说，此夕星河烂熳明。"
        ],
        "title": "和晏司法吴城山道中韵三首  其一",
        "id": "c02eabdd-0c9d-4dd0-846f-bcbb1762e44a"
    },
    {
        "author": "萧立之",
        "paragraphs": [
            "十幅风帆十丈桅，空明双眼洗尘开。",
            "压枝梅大宜羹鼎，贯柳鱼肥更酒杯。",
            "樯燕可能留客住，沙鸥只道为诗来。",
            "剡舟不作兴尽返，见说龙公也自猜。"
        ],
        "title": "和晏司法吴城山道中韵三首  其二",
        "id": "b63d42eb-7e6b-45ce-8e5b-970371cb6f6d"
    },
    {
        "author": "萧立之",
        "paragraphs": [
            "蹴天浪入白云层，四野都无一寸青。",
            "挟万斛行风有力，著千人聚地成形。",
            "庐峯映日开天绘，石砮沉渊记庙灵。",
            "欲洗吏尘何日得，摩挲坡句傍危亭。"
        ],
        "title": "和晏司法吴城山道中韵三首  其三",
        "id": "ec48de1e-aad8-467f-9a12-892cee2c410a"
    },
    {
        "author": "萧立之",
        "paragraphs": [
            "爱君满腹贮精神，王翰当年愿卜邻。",
            "一日雄文諠上国，三生太史属前身。",
            "猎心勃鬰惊残梦，新榜夸张说古人。",
            "早作功名归舘阁，诗情莫涴簿书尘。"
        ],
        "title": "和李后林贺黄后谷漕荐韵",
        "id": "66b6dd1a-000e-4075-a133-6f5bee81f0bc"
    },
    {
        "author": "萧立之",
        "paragraphs": [
            "城郭尘埃心自村，一生吟褐任干坤。",
            "江湖处处客曾席，风雨潇潇人闭门。",
            "蕙帐晓空云出岫，芜城春老竹生孙。",
            "诗囊挑入苍烟去，谁管斜阳到韵轩。"
        ],
        "title": "送孙竹云住浮云观",
        "id": "303f6ff6-0b2d-4efb-ad18-432ee5f532fc"
    },
    {
        "author": "萧立之",
        "paragraphs": [
            "畧彴横波压石安，小亭谁占此溪湾。",
            "晨装带月犹长道，久梦随云又别山。",
            "不敢告劳怜岁晚，未能免俗觉诗悭。",
            "梅花树下春风酒，小醉归来未掩关。"
        ],
        "title": "丰城虑囚和滕倅壁间韵",
        "id": "76a76901-fd35-4f1c-b84f-d5a62fd46a47"
    },
    {
        "author": "萧立之",
        "paragraphs": [
            "湖边四面小云楼，城上三更漏鼓秋。",
            "月淡无痕诗共好，官清有味境能幽。",
            "人间路绝蓬瀛近，木末天低宇宙浮。",
            "唤醒尘劳椀中茗，西风黄叶正飕飕。"
        ],
        "title": "次滕倅夜登楼韵",
        "id": "a3f2c034-2c5a-40a7-abd6-38b2ba1ddaa3"
    },
    {
        "author": "萧立之",
        "paragraphs": [
            "君家冠冕半山翁，晚唱漓波一洗空。",
            "万世尚须观往复，一江元不隔西东。",
            "松精入地千年魄，鹏翼垂云万里风。",
            "安得共君秋月底，朗吟峯顶撼松公。"
        ],
        "title": "题王衡甫吟稿",
        "id": "0b76c689-6156-4044-9006-70ee4c3997c6"
    },
    {
        "author": "萧立之",
        "paragraphs": [
            "花身怪怪复奇奇，几度春风未入诗。",
            "列璺有文蛇蜕壳，刳心不死豹留皮。",
            "风流不在宫妆称，冷淡偏于晚岁宜。",
            "为怕清寒欺客袖，一簷斜月立多时。"
        ],
        "title": "漕园古梅",
        "id": "16379a8b-3b0e-4127-a904-bf53c68a79c0"
    },
    {
        "author": "萧立之",
        "paragraphs": [
            "除书飞舞下元正，人在金鳌背上行。",
            "班笋步联黄阁近，橐荷先照彩衣明。",
            "文章华国三千牍，樽俎筹帷十万兵。",
            "宣室席前应有问，愿培元气厚苍生。"
        ],
        "title": "代同官送方蛟峰二首  其一",
        "id": "9b0e2544-9335-4759-9a5b-3f42aa810a6c"
    },
    {
        "author": "萧立之",
        "paragraphs": [
            "蟠木离奇谁是客，讵图燕谷亦春风。",
            "方臯相马骊黄外，康节识花根拨中。",
            "投士泥途公为国，读书城旦我何功。",
            "只今一瓣南丰在，夹袋他年愿始终。"
        ],
        "title": "代同官送方蛟峰二首  其二",
        "id": "dd399244-e818-42cb-8cdc-2b7e539fd3e3"
    },
    {
        "author": "萧立之",
        "paragraphs": [
            "长鬣张郎诗骨□，幅巾藜杖气仇仇。",
            "老坡言语妙百世，子美经行半九州。",
            "自笑我犹为口累，不应君亦有覊愁。",
            "眼看尘土羞形秽，梦拗梅花雪上头。"
        ],
        "title": "赠张南溪",
        "id": "e86c2d79-b60b-419b-ae58-d61954fa7866"
    },
    {
        "author": "萧立之",
        "paragraphs": [
            "城里康衢三寸埃，出城江上有疏梅。",
            "问公安在见何晚，似客可人期不来。",
            "质白不随玄令改，枝南还受北风开。",
            "花前不作匆匆醉，却有新诗藉手回。"
        ],
        "title": "辂新帅出城见梅",
        "id": "d5da1da2-a630-4760-a8d8-5245d6186365"
    },
    {
        "author": "萧立之",
        "paragraphs": [
            "我无可送全椒酒，君有堪传石鼎诗。",
            "客里归忙云亦散，吟边相忆月明知。",
            "出山似已铸成错，煮石尤来疗得饥。",
            "别挹未成先一笑，湖元交割付他谁。"
        ],
        "title": "送娄高士归渝",
        "id": "807ec32c-0bfa-4dfa-bbcb-46a081582f16"
    },
    {
        "author": "萧立之",
        "paragraphs": [
            "平生场屋几秋风，三尺词绫上界中。",
            "笔力健凌黄鹞子，剑心雄迈白猿公。",
            "羞交人指原夫辈，早慕史称儒者功。",
            "夜半南云瞻紫气，知君长剑倚崆峒。"
        ],
        "title": "送黄仲与之崆峒任",
        "id": "84d6a2dc-be02-48b0-ac21-81c59c2edce3"
    },
    {
        "author": "萧立之",
        "paragraphs": [
            "倦随龙尾踏□檛，却爱山城放早衙。",
            "官好何曾啸篁竹，州清第一管梅花。",
            "濂翁道脉犹今日，铁汉风声想故家。",
            "君去我留人自恨，春风祖帐满东华。"
        ],
        "title": "送曾寺簿知南安二首  其一",
        "id": "330b3f09-b9db-4099-915f-b14f9ec74c53"
    },
    {
        "author": "萧立之",
        "paragraphs": [
            "南丰事业炳如丹，振起斯文一代看。",
            "霄汉行飞上鸿雁，画图盛事入衣冠。",
            "旌幢有喜春郊满，剑槊无声夜峒寒。",
            "小试淮阳君且召，金狨湖外等归鞍。"
        ],
        "title": "送曾寺簿知南安二首  其二",
        "id": "8f2d813b-a23c-4fab-8acd-f9bd76b42765"
    },
    {
        "author": "萧立之",
        "paragraphs": [
            "向来山里读书房，便是人间白玉堂。",
            "地有梅花三百本，春回纸帐五更霜。",
            "山林有约狐淘令，岁月无情老子长。",
            "欲起林逋说香影，急须同买月中航。"
        ],
        "title": "李鹤林田惠诗有孤山探梅之句用韵为谢",
        "id": "ebe8bd64-d1ad-4360-b6a7-b10360d56d8f"
    },
    {
        "author": "萧立之",
        "paragraphs": [
            "龙渊打底为谁来，半瓦残砖愧不才。",
            "天上分星涵水镜，人间有石等舆台。",
            "忽惊万里诗翁眼，如发千年地媪胎。",
            "鬼夺客偷关梦寐，吟边时与理烟煤。"
        ],
        "title": "陈蒲塘送端砚用韵为谢  其一",
        "id": "1302d6c2-e895-4c15-8858-6cf83f87d38d"
    },
    {
        "author": "萧立之",
        "paragraphs": [
            "真盐铁使有云来，多少人怜白朴才。",
            "合趁闺班高处籍，尚携檄笔外间台。",
            "劳君海怪探龙颔，赠我厨珍得豹胎。",
            "又俸前诗清似水，通群辟尽锁窗煤。"
        ],
        "title": "陈蒲塘送端砚用韵为谢  其二",
        "id": "986c461d-b2e0-4388-86f9-8aa028178cc2"
    },
    {
        "author": "萧立之",
        "paragraphs": [
            "日日边书带羽来，时艰撑拓正需才。",
            "我犹不定转五木，君已高翔长一台。",
            "此日知心鱼在水，他时得路鹤离胎。",
            "江东日暮深云里，人醉冰台拥麝煤。"
        ],
        "title": "再韵贺得阙",
        "id": "a2adfe84-3c63-498a-9950-fd17e2c8fb7a"
    },
    {
        "author": "萧立之",
        "paragraphs": [
            "洛社当年留样子，客中正可饮亡何。",
            "樽前聊复会真率，殿上相期侍馺娑。",
            "事意旧游忘鬓改，坐分前席觉年多。",
            "西风管取都长健，更插茱萸上嵬峩。"
        ],
        "title": "和蒲塘乡饮酒席上韵",
        "id": "d288ed86-04bc-4083-9463-1775a6fdacaf"
    },
    {
        "author": "萧立之",
        "paragraphs": [
            "为云旧欠四方从，投老相逢稇载空。",
            "吟榻几时今雨客，尘襟一夏故人风。",
            "长江秋色烟波外，落日渔家醉梦中。",
            "无计事君吟得好，诗来面折欲生红。"
        ],
        "tags": [
            "长江"
        ],
        "title": "和罗涧谷寄以姑苏旧游韵",
        "id": "2c5d3cad-b952-409f-8a1f-288b3943585a"
    },
    {
        "author": "萧立之",
        "paragraphs": [
            "天上红云第二班，乞身祗要觅祠官。",
            "清朝得路古来有，晚节全名人所难。",
            "歇马重来森戟近，携龟已放去船宽。",
            "待公过阙争留相，温国风流此日看。"
        ],
        "title": "送官出守平江二首  其一",
        "id": "9a169c97-5e72-4885-809b-362ce4353307"
    },
    {
        "author": "萧立之",
        "paragraphs": [
            "班玉通明散早朝，春风桃李满江臯。",
            "自然著我尘劳没，安得如公勇退高。",
            "地近黄扉才一武，天教清梦更三刀。",
            "仪刑渴想催归衮，只借阑门水半篙。"
        ],
        "title": "送官出守平江二首  其二",
        "id": "9a43e1c4-9672-4856-ae8d-70456cd1bd82"
    },
    {
        "author": "萧立之",
        "paragraphs": [
            "虎踞名丘往事赊，胜游千载梵王家。",
            "山灵旧出点头石，地妬曾埋解语花。",
            "佛国凭空云入座，剑池共汲水随车。",
            "吟人谩有兴亡感，雪壁淋漓落阵鸦。"
        ],
        "title": "同林城山杨学舟游虎丘",
        "id": "2b9914b2-c32e-4bf8-b37c-ed7bd2e34b6f"
    },
    {
        "author": "萧立之",
        "paragraphs": [
            "巨灵擘画境能宽，吟似追随亦可欢。",
            "地有此山开宇宙，天留今日会衣冠。",
            "石交可与论千载，岁晚相期共一寒。",
            "山外黄尘深没马，澄潭聊复倚阑看。"
        ],
        "title": "九日拉管西窗诸丈游凤石洞天酒边用草堂韵",
        "id": "9fef1c51-6435-4a07-9b66-b29e760a508d"
    },
    {
        "author": "萧立之",
        "paragraphs": [
            "丹林自语叶骚骚，寒入江南入缊袍。",
            "丘壑风流须我辈，弓刀事业付儿曹。",
            "神灵助晋天机转，姙姒兴周庙算高。",
            "相不当侯吾事了，不妨羹泡煮溪毛。"
        ],
        "title": "寄曾牧庵",
        "id": "12e67057-c53a-4195-9d45-defcd8522b19"
    },
    {
        "author": "萧立之",
        "paragraphs": [
            "时危多难合驱除，安见娇儿竞挽须。",
            "支厦可能扶绪汉，誓江犹欲活全吴。",
            "疑从马革无还璧，忽得蝇头似串珠。",
            "君有诗来逾骨肉，为君吟罢酒三呼。"
        ],
        "title": "次曾渔矶贺得士赟音问韵",
        "id": "83ce3d4b-b8c9-47e1-a7c7-f2bc33e92f09"
    },
    {
        "author": "萧立之",
        "paragraphs": [
            "八表同昏草露深，西风愁绝不成吟。",
            "申包胥有伤时泪，南霁云无食肉心。",
            "日月重光天与子，山河正统古犹今。",
            "微生千里间关意，净洗妖氛待相霖。"
        ],
        "title": "请兵道中作",
        "id": "338dbec0-6c0d-40a6-9df3-89ca7a9be407"
    },
    {
        "author": "萧立之",
        "paragraphs": [
            "不是逃名韩伯休，避兵聊欲蔽林丘。",
            "天公悔祸有今日，臣子扶颠无半筹。",
            "苍玉硖鸣春意动，红绵袄出雾痕收。",
            "诗来适喜王师至，醉插梅花舞白头。"
        ],
        "title": "渔矶惠诗适闻王师过邑次韵作欢喜口号",
        "id": "674b2704-e29a-4ff2-b44b-ad15fc325a47"
    },
    {
        "author": "萧立之",
        "paragraphs": [
            "为喜逢春亦自怜，新晴风物此花前。",
            "蝶狂有意如耽色，树老无枝莫记年。",
            "钟虡尘深唐九庙，金铜泪尽汉中天。",
            "二三豪俊今何在，愁绝孤臣雪满天。"
        ],
        "title": "春晴试笔",
        "id": "6548b926-0c92-4385-9db1-c0a930c43c6b"
    },
    {
        "author": "萧立之",
        "paragraphs": [
            "白发衰翁且翠颠，伤心难问屈原天。",
            "当时一聚如金谷，此日数间惟玉川。",
            "劝谏只今犹乐土，耕犂何地不炊烟。",
            "欲亲偃室无公事，一段阻心似壅泉。"
        ],
        "title": "和本县黎月罔劝农韵",
        "id": "b07fb997-0a1f-4e2e-a4fb-d0700f2179b0"
    },
    {
        "author": "萧立之",
        "paragraphs": [
            "今君好赐及层颠，怜我幽篁不见天。",
            "束缚遣前浮月窟，品题称绝重黟川。",
            "药来南海增新价，剂入西窗煮晚烟。",
            "惟有吟哦相报答，为君涤砚试新泉。"
        ],
        "title": "再韵谢黎月罔笔墨丹砂之贶",
        "id": "207955e1-162c-4e2b-af28-f0a32a884a36"
    },
    {
        "author": "萧立之",
        "paragraphs": [
            "同是人间七十余，相思无地问何如。",
            "仓皇空忆归时别，契阔都无落□书。",
            "□去避兵长蓐食，迩来古地且巢居。",
            "题诗甲子应同集，便雁相逢頼启予。"
        ],
        "title": "寄罗涧谷  其一",
        "id": "996b7f70-6cc8-4486-af2f-8c6e35d1c465"
    },
    {
        "author": "萧立之",
        "paragraphs": [
            "诗去诗来只月余，渴心顿解沃心如。",
            "居然咫尺有万里，如此乱离无一书。",
            "山里黄虀犹可饱，天涯白草更堪居。",
            "汉宫旧日烟花绕，造化胡宁亦忍予。"
        ],
        "title": "寄罗涧谷  其二",
        "id": "2e15415e-2a35-4920-a015-184bd00d576a"
    },
    {
        "author": "萧立之",
        "paragraphs": [
            "东南文物古遗余，不料冠绅忽弃如。",
            "门外逢人作胡跪，官中投牒见番书。",
            "谁教天女解作俑，欲倩渔郎寻卜居。",
            "更欲久留观此世，昌黎此语倍愁予。"
        ],
        "title": "又和",
        "id": "2310e537-30a1-4d25-b46b-c32c5975e4ba"
    },
    {
        "author": "萧立之",
        "paragraphs": [
            "谁道行年值小游，转添白发上人头。",
            "檀公上计无多子，潘令吟情第一流。",
            "四海交游惊鬼录，一身生死寄岑楼。",
            "因公唤醒推敲梦，此夕灯前忘却愁。"
        ],
        "title": "次黎宰并柬曾楚山二首  其一",
        "id": "e2980c54-83ac-47d8-bac3-49220372e620"
    },
    {
        "author": "萧立之",
        "paragraphs": [
            "我耕枯旱不逢年，君解翻瓢涨九渊。",
            "道义相忘床上下，诗书有味蜜中边。",
            "向来湖海鱼千里，此去功名马一鞭。",
            "坐想昼帘公事少，时将诗递破苍烟。"
        ],
        "title": "次黎宰并柬曾楚山二首  其二",
        "id": "50f67f41-f490-4d38-8a32-d03d3292459d"
    },
    {
        "author": "萧立之",
        "paragraphs": [
            "退未能休进未前，英雄到此亦堪怜。",
            "此心耿耿赤如日，吾道悠悠苍若天。",
            "顾我尚堪输九死，观公端可愧诸贤。",
            "新诗读罢无谁语，欲折梅花意不传。"
        ],
        "title": "读文山诗",
        "id": "c609cce1-09d0-483e-8371-16455129b668"
    },
    {
        "author": "萧立之",
        "paragraphs": [
            "此日旧无灵运屐，参差今有盖头茅。",
            "自怜后死罹兵革，枉有闲愁上鬓毛。",
            "泪尽不堪怀故国，诗来端喜得同袍。",
            "梅花夹雪无饶景，惜许吟情与病遭。"
        ],
        "title": "和周平洲韵",
        "id": "0f45bae5-3b95-4bf8-afcc-b1a96290bfff"
    },
    {
        "author": "萧立之",
        "paragraphs": [
            "人生两臂重天下，濠上仙翁语意高。",
            "不以拾遗曾坠马，可教吏部废持螯。",
            "风寒欠护知谁过，药裹频更藉汝曹。",
            "安得慈悲有千手，一枝才是九牛毛。"
        ],
        "title": "左臂痛",
        "id": "2a514689-c94f-4c25-9577-dc55bae037a3"
    },
    {
        "author": "萧立之",
        "paragraphs": [
            "可竹诗来为说君，采苹宫冷尚疑尘。",
            "人生不幸有奇祸，天道终当与善人。",
            "蔡琰援琴应制曲，寿昌见母足娱亲。",
            "两峯座上客常满，芋栗杯盘日夜春。"
        ],
        "title": "与刘两峰",
        "id": "721c421b-afae-4543-a729-250bc8706f19"
    },
    {
        "author": "萧立之",
        "paragraphs": [
            "江湖千载吊沉筒，楚俗今仍楚节供。",
            "已分三生委鱼鼈，肯争一饱为蛟龙。",
            "怜君客死非吾土，顾此首丘犹故封。",
            "试问厌厌曹李辈，人间膏沐若为容。"
        ],
        "title": "赠道士湖古澹",
        "id": "30abcf91-0f77-472d-a5d7-e442e7484970"
    },
    {
        "author": "萧立之",
        "paragraphs": [
            "老去无心任一瓢，意行聊复侣渔樵。",
            "云迷远树昏残照，水压青天下小桥。",
            "物我境空鸡已木，功名梦断鹿犹蕉。",
            "插秧绿遍江南岸，又送年光入画桡。"
        ],
        "title": "江行得水压青天下小桥一句足成唐律",
        "id": "f164fc21-c321-44db-8e66-3da6f2f2044f"
    },
    {
        "author": "萧立之",
        "paragraphs": [
            "自笑忧兵阅四州，此身只为苦吟留。",
            "林栖几见芦穿膝，室毁欲无茅盖头。",
            "岁月巧将吾辈老，江山唤起故人愁。",
            "诗来忽作山阴想，问字敲门可得不。"
        ],
        "title": "次曾楚山",
        "id": "2e64a2a7-2453-471c-a187-fc1fba9274d7"
    },
    {
        "author": "萧立之",
        "paragraphs": [
            "参差曙色走归云，落月犹高欲近人。",
            "客鬓已随时事改，风光犹逐世情新。",
            "孔方不是折简客，白堕真成入幕宾。",
            "忽有微吟生眼界，山光遥映雨如尘。"
        ],
        "title": "早起",
        "id": "46f167b8-c1bc-4119-8ea8-25d9ccc44e27"
    },
    {
        "author": "萧立之",
        "paragraphs": [
            "穿青度密且衡门，剪纸谁招客子魂。",
            "少不若人伤老大，死无容力为干坤。",
            "一枰孰与危机活，千古难磨此道存。",
            "前有长蛇后猛虎，少陵只合老羌村。"
        ],
        "title": "次楚山见寄",
        "id": "8b543c23-e5c9-4b31-8b19-563bdc78d4df"
    },
    {
        "author": "萧立之",
        "paragraphs": [
            "振世威名一宝刀，紫髯鬰鬰见人豪。",
            "受恩刘氏心非二，报效曹公义亦高。",
            "须信千年存庙食，不应一死误儿曹。",
            "江南处处新祠屋，可使雄兵叹不遭。"
        ],
        "title": "观楚山关庙长篇记旧读史成唐律",
        "id": "3410868b-c47f-422f-b490-a012abd5b12e"
    },
    {
        "author": "萧立之",
        "paragraphs": [
            "不是仙源不是村，千年霜壁树蟠根。",
            "半山鱼鼓动城郭，一日龙雷出洞门。",
            "云似世情翻覆变，石如尊宿典刑存。",
            "摩挲藓刻无穷意，时听游人自细论。"
        ],
        "title": "次使长苍玉洞韵",
        "id": "cc8f70ce-6806-4c56-92fb-74339ff37e87"
    },
    {
        "author": "萧立之",
        "paragraphs": [
            "书眼犹明返照窗，西风篱落已啼螀。",
            "放慵自觉闲居好，涉难争期末路长。",
            "稍解忍饥知道进，未能守口坐诗狂。",
            "世间万事如蓬转，且对青山进晚凉。"
        ],
        "title": "书罢偶成",
        "id": "ec06dc24-58ab-4e15-91d8-20ee84e0edc7"
    },
    {
        "author": "萧立之",
        "paragraphs": [
            "社公水又一番新，阵阵秋风入白苹。",
            "归燕去如秦逐客，覊鸿哀似楚累臣。",
            "青山有约堪娱老，红树无情强作春。",
            "好为麻姑问人世，如今几见海扬尘。"
        ],
        "title": "己卯秋社",
        "id": "4d9213cb-f80c-4d53-a8ff-8138bce6e2a5"
    },
    {
        "author": "萧立之",
        "paragraphs": [
            "别后梅花几度春，催人年纪亦匆匆。",
            "长如此日易百岁，未觉吾衰成两翁。",
            "晓镜拂须无可白，霜颜压酒不□红。",
            "莫看谈笑封侯得，留眼江臯送断鸿。"
        ],
        "title": "寄楚山",
        "id": "3029e82d-7a44-4a69-8d81-c4a7d4cca62b"
    },
    {
        "author": "萧立之",
        "paragraphs": [
            "五福难并寿且康，如君有此扁斯堂。",
            "乔松岁晚不改色，佳菊霜寒弥有香。",
            "身健清樽供笑咏，眼明细字辨毫芒。",
            "风流万一成图画，容两诗翁作雁行。"
        ],
        "title": "寄题崇仁吴甫伯寿康堂",
        "id": "db82d010-4d2f-4888-890e-2159bb7d1c8b"
    },
    {
        "author": "萧立之",
        "paragraphs": [
            "山里清怀人得知，地炉灰冷雪来时。",
            "七年有别君仍壮，一事无成我自悲。",
            "履豨应为天下计，缚鸡曾见故人诗。",
            "欲谈世事难相就，不为冲寒脚力疲。"
        ],
        "title": "次刘苍涯见访",
        "id": "ab335f1e-c736-41d8-a7dc-a8906f639731"
    },
    {
        "author": "萧立之",
        "paragraphs": [
            "樵子归来頳担肩，长镵作我地炉缘。",
            "深山大泽蛰蛇虺，冷窗冻壁生云烟。",
            "暗室长明天不夜，团茶自煮客堪延。",
            "穷吟自笑成寒色，不到琉璃玳瑁边。"
        ],
        "title": "和烧榾柮韵",
        "id": "e45ddd65-e6be-43ce-9398-8d10dac2c3d5"
    },
    {
        "author": "萧立之",
        "paragraphs": [
            "旧赋西园墨尚新，西园风物又精神。",
            "子孙相望百年事，宇宙重回一气春。",
            "独乐风流今寂寞，平泉言语谩悲辛。",
            "两家子弟材智下，撞破烟楼有几人。"
        ],
        "title": "题陈氏西园",
        "id": "091a93ef-dede-4864-906d-5e921fa83aab"
    },
    {
        "author": "萧立之",
        "paragraphs": [
            "年似渭滨人样子，竹房深夜一灯青。",
            "老来有妇能言语，元亮无言亦典刑。",
            "诗到夔州尊绝倡，人瞻鲁殿兀苍冥。",
            "写添涧谷成三老，洛下风流可得成。"
        ],
        "title": "壬午元日试笔有怀十翁楚山先生两章奉寄  其一",
        "id": "071c6b70-b3c6-4681-90fc-676fefd8ae5f"
    },
    {
        "author": "萧立之",
        "paragraphs": [
            "记前壬午甫能冠，甲子周回有此年。",
            "方寸可耕宁要地，须臾毋死尚观天。",
            "史无一事贤黄宪，士有终身感鲁连。",
            "万里梅花一樽酒，青山不尽水无边。"
        ],
        "title": "壬午元日试笔有怀十翁楚山先生两章奉寄  其二",
        "id": "c9279507-d563-4840-b833-1ca4254b20cf"
    },
    {
        "author": "萧立之",
        "paragraphs": [
            "犹记东风社雨晴，步栏辛苦得巢成。",
            "依刘信美非吾土，去鲁虽迟在此行。",
            "生也有涯同是客，逝将去汝得无情。",
            "乌衣巷陌休回首，兴废人间又一枰。"
        ],
        "title": "秋燕",
        "id": "2cce5ebe-7418-4624-a5ac-bd1ca2dd6ae1"
    },
    {
        "author": "萧立之",
        "paragraphs": [
            "惊心节物首重回，尚觉昏云黯未开。",
            "旧向醉余狂客帽，今犹健在倒莲台。",
            "菊如杜老开偏晚，客胜后山期不来。",
            "碌碌阿奴俱在目，剩锄菘韭种蒿莱。"
        ],
        "title": "壬午九日士资自广运铁南雄归途过家士贽士赟有诗因用韵",
        "id": "cf083c45-dc83-4550-b049-f185a307abe4"
    },
    {
        "author": "萧立之",
        "paragraphs": [
            "山外西风掣大船，悬崖一席镜中天。",
            "凤何年化石班驳，龙有时回潭碧鲜。",
            "礨空似经灵运凿，苍筤竞著祖生鞭。",
            "人知鱼乐谁知我，度度归时月满川。"
        ],
        "title": "游凤石道院",
        "id": "28ccf6f6-dc92-4c51-8d16-628e28355efb"
    },
    {
        "author": "萧立之",
        "paragraphs": [
            "懒似嵇康多几分，缄情久不报殷勤。",
            "人言岁暮于吾子，今见梅花疑是君。",
            "岁月尚须留我辈，干坤何可少斯文。",
            "相期不作草中腐，付与后来杨子云。"
        ],
        "title": "寄彭梅庄",
        "id": "c502886c-d926-41ab-ae02-db1830f3f292"
    },
    {
        "author": "萧立之",
        "paragraphs": [
            "文印诗灯自正宗，不忘生死访衰翁。",
            "樽前谈笑有此客，眼底轮囷亡是公。",
            "两世交游明月共，百年人物大江东。",
            "吾生荣悴乖逢尔，昨夜春风梅信中。"
        ],
        "title": "次韵答徐毅斋",
        "id": "15405e9a-1e01-4944-a6cc-68c8d6bfd156"
    },
    {
        "author": "萧立之",
        "paragraphs": [
            "玉龙轻软雪能干，好在晴沙野水看。",
            "舞翠梦回仙袂远，射雕人去露簷寒。",
            "连环骨冷香犹暖，如意痕轻补未完。",
            "花自年年人自老，春风满袖独凭阑。"
        ],
        "title": "溪行见落梅为赋",
        "id": "46ac8144-8363-4f6f-acd7-4f272332e71c"
    },
    {
        "author": "萧立之",
        "paragraphs": [
            "桃源花发几番春，闻说渔郎此问津。",
            "秦帝漫劳方士遣，神仙已是避秦人。"
        ],
        "title": "桃源",
        "id": "19931569-df60-4a2e-b21d-771c4b31cca9"
    },
    {
        "author": "萧立之",
        "paragraphs": [
            "思归言语苦悲辛，啼老江南绿树春。",
            "莫倚巴西君故土，巴西风景近愁人。"
        ],
        "title": "杜鹃",
        "id": "45fb366c-9ded-4f5a-ac99-cc865b8e6352"
    },
    {
        "author": "萧立之",
        "paragraphs": [
            "野店聊为一枕谋，五更归梦入乡愁。",
            "溪流清浅舂锄晓，篱落荒凉络纬秋。"
        ],
        "title": "秋日",
        "id": "71641552-e2c7-42f6-94b8-760b2ddc408a"
    },
    {
        "author": "危涴",
        "paragraphs": [
            "三生炙手权门者，此日趋炎态未除。",
            "汝自燃脐何所恨，可怜遗臭入诗书。"
        ],
        "title": "书灯蛾",
        "id": "28a1cc0c-9e9c-4028-8ea1-ae298f45c198"
    },
    {
        "author": "陈宗道",
        "paragraphs": [
            "千秋云气龙犹在，午夜松声鹤自寒。",
            "仙子偶来成梦事，至今游客未尝闲。"
        ],
        "title": "游麻姑山",
        "id": "95e8f6b4-cc24-4d91-bf7c-f7b7bee98ab1"
    },
    {
        "author": "陈宗道",
        "paragraphs": [
            "清波渺前滩，白鸟下寒渚。",
            "樵斧空山鸣，归舟夕阳暮。",
            "去来风中人，明灭云外树。",
            "双轮何时休，愁心此羁旅。"
        ],
        "title": "旅怀",
        "id": "c019d463-37ac-44cb-a1d3-844b291f5764"
    },
    {
        "author": "陈宗道",
        "paragraphs": [
            "江边出相送，君去我当返。",
            "徘徊未忍还，孤帆夕阳远。"
        ],
        "title": "送别",
        "id": "6ab1ea98-6e5f-4b84-95bd-79020ee04ff7"
    },
    {
        "author": "陈宗道",
        "paragraphs": [
            "玉谿谿头波绿玉，玉谿谿上沙金粟。",
            "晓营出马五花云，鸣榜齐首桥南浴。",
            "马高如屋长如龙，四蹄如铁声如钟。",
            "青刍几束粟几斗，豢汝爱汝争奇功。",
            "编騣抹刷解色罢，黑面雄儿齐上马。",
            "就中一马不敢骑，云是将军临陈者。"
        ],
        "title": "洗马行",
        "id": "ee4b97d7-d9e2-4a79-afb9-4109a2894867"
    },
    {
        "author": "陈宗道",
        "paragraphs": [
            "天台四万八千丈，一根直下寒银浪。",
            "青莲老子夜不眠，往往飞魂到其上。",
            "诗情不减流白云，千载重见戴叔伦。",
            "莲花峰下赤城洞，芒鞵翻笑山中人。",
            "秋风孤篁八九尺，老面百折赪铜色。",
            "田文席上摩吟髭，鹘立苍苔烟雨黑。",
            "我家竹屋栖龙冈，夜捣孤月餐寒霜。",
            "醉骑白鹿军峰下，一见赠我青瑶珰。",
            "南山台前春正好，万壑千涯清梦晓。",
            "苍苔石磴抚阑干，往事飞鸿天亦笑。",
            "君今东首回牙樯，我亦西去凌苍苍。",
            "截江桥南春水急，酒酣不记攀垂杨。",
            "军峰江南最高处，我上峰头望君去。",
            "归时定入天台山，举首云间一相顾。"
        ],
        "title": "送戴石屏归天台",
        "id": "f352074a-2c76-4039-957c-54b9292fa804"
    },
    {
        "author": "陈宗道",
        "paragraphs": [
            "江东风流会稽伯，玉壶贮香倾琥珀。",
            "春风十里东山云，一局寒楸晚空碧。",
            "盘盘石磴红泉仙，春梦草断瑶池笺。",
            "蒙茸曲笠雨花湿，老屐踏损苍苔钱。",
            "双鸾翩翩跨元岛，月白香魂翠山杳。",
            "玉兰千载流芳馨，清风凌厉连红晓。"
        ],
        "title": "题谢氏西谷",
        "id": "f0285cdc-9253-4c48-b194-ce324a9c2b48"
    },
    {
        "author": "陈宗道",
        "paragraphs": [
            "梅花楼头立晴雪，松叶亭根听夜雨。",
            "鼪鼯息响月千山，桃李无言春万树。"
        ],
        "title": "送宁都陈令",
        "id": "16bd783c-dd6e-4f1e-b024-32ad799aaa4d"
    },
    {
        "author": "陈宗礼",
        "paragraphs": [
            "南国熏风入帝歌，至今遗庙只嵯峨。",
            "一天晓色怀明哲，四野春光想太和。",
            "存古尚瞻虞衮冕，抚时几换禹山河。",
            "海滨乐可忘天下，解写灵明是老轲。"
        ],
        "title": "题虞帝庙",
        "id": "d5673edb-8d15-46d0-98ce-aa5cb6a11ccf"
    },
    {
        "author": "陈宗礼",
        "paragraphs": [
            "川原绿已张，春去今何在。",
            "深树涵幽姿，微云弄晴态。",
            "禽声互酬应，林霏闲明晦。",
            "渐远人蹟稀，清音自虚籁。"
        ],
        "title": "山行",
        "id": "65fbcec6-353f-4515-a3ce-6f245302ec5b"
    },
    {
        "author": "陈宗礼",
        "paragraphs": [
            "落日山气清，归禽噪林杪。",
            "意行忘远近，吟过深烟表。",
            "㶁㶁水萦田，幽幽云反峤。",
            "忽闻隣寺钟，沿途发长啸。"
        ],
        "title": "晚出",
        "id": "2b37c1df-a142-4210-8a80-a81d3bea03f0"
    },
    {
        "author": "陈宗礼",
        "paragraphs": [
            "披衣起遐征，微茫认前路。",
            "哀鸿天际云，残月水边树。"
        ],
        "title": "晓行",
        "id": "56a7bc4d-24f3-4702-9f73-c9030a1d993c"
    },
    {
        "author": "陈宗礼",
        "paragraphs": [
            "往事镌镵一梦同，游人聊此可从容。",
            "神仙已逝境犹在，洞府虽深户不封。",
            "阅遍古今云木老，洗空尘土石泉舂。",
            "此怀清白堪超世，何必星精特地逢。"
        ],
        "title": "偕彭雅林游翠即席求和",
        "id": "20c8e6ad-b540-4f96-be0b-7f4d7379a661"
    },
    {
        "author": "陈宗礼",
        "paragraphs": [
            "山蹊屈曲石玲珑，今古游人兴不穷。",
            "一一圆明人不识，却寻石□任中通。"
        ],
        "title": "玉巖  其一",
        "id": "a2471015-022f-4f7c-8125-5022794b5596"
    },
    {
        "author": "陈宗礼",
        "paragraphs": [
            "翠屏青紫互高低，清净仙人薜荔衣。",
            "正好观心坐巖下，忘归却是不忘归。"
        ],
        "title": "玉巖  其二",
        "id": "a6e5eb92-73b0-4668-a958-5f1b3e19cb34"
    },
    {
        "author": "陈宗礼",
        "paragraphs": [
            "千丈飞崖倚半空，火云时节此清风。",
            "身闲一日俱仙思，何用藏形古木中。"
        ],
        "title": "石仙观",
        "id": "e0cb1c92-284b-4859-8228-cc1ceeb7712e"
    },
    {
        "author": "陈宗礼",
        "paragraphs": [
            "永州澹巖天下稀，山灵妙斲涪翁知。",
            "蹲猊翔凤献颖异，中有僊佛来娱嬉。",
            "我生骨相□冰雪，心境相□生怿悦。",
            "缘轻自笑来已迟，犹见巖前古时月。"
        ],
        "title": "澹山巖",
        "id": "354451fd-a38a-4db0-91a9-87e64109d1df"
    },
    {
        "author": "陈宗礼",
        "paragraphs": [
            "平陂复峻坂，曲折劳攀跻。",
            "中道忽孤绝，恍然遇安期。",
            "授以度世术，呼吸随风飞。",
            "长跪受隠文，三复叹且疑。",
            "变化岂不神，勾谲莫予期。",
            "回鞭指故山，从此问所归。"
        ],
        "title": "紫霄观",
        "id": "bad38439-516c-44f5-b9f9-512303b804e1"
    },
    {
        "author": "陈宗礼",
        "paragraphs": [
            "山川半为蛮烟累，人物多因谪籍香。"
        ],
        "title": "句",
        "id": "3455be43-c8ba-4c6c-af27-bf62e44f3e4e"
    },
    {
        "author": "程梦子",
        "paragraphs": [
            "烟中修竹列千竿，空里疎花未可扳。",
            "唤醒罗浮山下梦，江南还有广南山。"
        ],
        "title": "梅巖",
        "id": "937f4059-af8d-43f1-b156-bec64a024c29"
    },
    {
        "author": "程梦子",
        "paragraphs": [
            "进步如升百尺竿，夕阳尽我此跻攀。",
            "梅花落尽雨初歇，犹有余香染碧山。"
        ],
        "title": "梅巖",
        "id": "d494deda-a424-4154-9847-b2e6c0565266"
    },
    {
        "author": "郑应开",
        "paragraphs": [
            "两峯峻上半天开，一水争奔急雪来。",
            "眺远直疑沧海近，洞灵曲坳涌泉回。",
            "慨思南北江山异，更陟嵯峨宇宙恢。",
            "眇眇愁余歌石鼓，漫磨枯墨洒苍苔。"
        ],
        "title": "游鼓山",
        "id": "97dde5ec-aba7-4d4d-9b98-3a5a5f09cd0f"
    },
    {
        "author": "彭克",
        "paragraphs": [
            "一溪烟月无人共，吹落梨花晓梦初。"
        ],
        "title": "句",
        "id": "41ce5083-ee5a-4b9b-bee6-96abdb1035bb"
    },
    {
        "author": "潘牥",
        "paragraphs": [
            "不到鳌峰久，重来感物华。",
            "松应添岁寿，梅尚隔年花。",
            "清磬闻朝斗，丹炉借瀹茶。",
            "满城人记节，此日正喧哗。"
        ],
        "title": "元日登九山",
        "id": "db7fd866-8b39-4115-a90b-2f5e5bb1cf49"
    },
    {
        "author": "潘牥",
        "paragraphs": [
            "人日才过春日至，薄醪生菜旅亭头。",
            "慈亲鬓发垂垂白，应看诸孙弄土牛。"
        ],
        "title": "人日后一日立春",
        "id": "a8ba9af0-9f05-4ff9-8362-c8773432667c"
    },
    {
        "author": "潘牥",
        "paragraphs": [
            "才说登山病便苏，老身健得似于菟。",
            "一丝白处潮来往，数点青边山有无。",
            "厌胜诗穷多插菊，驱魔酒恶细看萸。",
            "龙山落帽方真乐，孙盛汝非柏氏图。"
        ],
        "title": "重九",
        "id": "8e6447d8-0b21-4ba1-936d-4fa99f1e89e0"
    },
    {
        "author": "潘牥",
        "paragraphs": [
            "屈指头颅三十一，年时又见煮酴酥。",
            "平生自谓妄男子，未死谁甘贱丈夫。",
            "欢逐儿童烧竹爆，自拈秃笔写桃符。",
            "梅花一笑须相领，莫道今吾非故吾。"
        ],
        "title": "除夜",
        "id": "33829d6c-568d-4434-8e85-74ecbfe7f058"
    },
    {
        "author": "潘牥",
        "paragraphs": [
            "西风一夜与晴期，红日当天烧陆离。",
            "云似败棋无著处，山如宿酒顿醒时。"
        ],
        "title": "晴",
        "id": "f160b878-2060-4012-8533-7545d1858605"
    },
    {
        "author": "潘牥",
        "paragraphs": [
            "久雨淋漓天亦厌，一声霹雳洗层阴。",
            "青山愁似故人面，初日明如烈士心。",
            "扫石安排朝晒药，约僧准备晚听琴。",
            "清宵那更当三五，賸把金樽对月斟。"
        ],
        "title": "喜晴",
        "id": "05d74e71-c2cb-4cf8-9001-e75bad06c3ec"
    },
    {
        "author": "潘牥",
        "paragraphs": [
            "似觉山桃野杏非，耻将浓绿眩群姿。",
            "向天乞入秋风队，兰菊中间入片时。"
        ],
        "title": "春花秋色",
        "id": "33572174-e4ef-498e-960d-de38051ae4db"
    },
    {
        "author": "潘牥",
        "paragraphs": [
            "柴门尽日少蹄轮，坐对横窗数点春。",
            "心向雪中偏暴白，影来月下亦精神。",
            "十分洗尽铅华相，百劫修来贞洁身。",
            "笑杀唐人风味短，不应唤作弄珠人。"
        ],
        "title": "梅花  其一",
        "id": "4758e97f-b2bb-4e7b-8bd4-dc5499f04a09"
    },
    {
        "author": "潘牥",
        "paragraphs": [
            "偷得湖斋半日闲，有梅此地即孤山。",
            "瘦边似我腰全沈，白处怜渠鬓亦潘。",
            "惟有竹君同所好，岂容蝶使戏其间。",
            "调羹莫作儿童语，老眼相看在岁寒。"
        ],
        "title": "梅花  其二",
        "id": "fc83ca21-9222-4766-8e77-0de77a08ee95"
    },
    {
        "author": "潘牥",
        "paragraphs": [
            "老梅手植几何年，一见风标姑射仙。",
            "特地留为滕六伴，笑他大欠曲生缘。",
            "孤高直是难谐俗，开落从渠莫问天。",
            "座上诸公醒亦醉，对花起舞藉花眠。"
        ],
        "title": "梅花  其三",
        "id": "e5d354b2-51b9-475b-be60-883d15daf8a0"
    },
    {
        "author": "潘牥",
        "paragraphs": [
            "昨夜花神有底忙，先教踏白入南邦。",
            "冷将双眼窥春破，肯把孤心受雪降。",
            "松弟得兄呼最长，竹君取友叹无双。",
            "月宵试看尤清绝，一在梢头一在窗。"
        ],
        "title": "梅花  其四",
        "id": "d9baa0f6-5539-40ae-904b-e779c4f02564"
    },
    {
        "author": "潘牥",
        "paragraphs": [
            "洒扫东篱具菊杯，仙翁折送几枝梅。",
            "绝怜绿萼才先去，能与黄花作伴开。",
            "造物定应无顷刻，未霜早自有春回。",
            "穷山似汝真何数，幸被诗人拈出来。"
        ],
        "title": "九月梅",
        "id": "9adf64b0-7647-4c7d-9137-30b0dc393f63"
    },
    {
        "author": "潘牥",
        "paragraphs": [
            "为爱栽梅废食眠，杖藜行尽几山巅。",
            "因贪雪后横窗影，那用朝来籴米钱。",
            "穷鬼揶揄争笑我，诗翁邂逅亦欣然。",
            "花时莫起渊明恨，粪火蹲鸱酌涧泉。"
        ],
        "title": "用钱买绿萼梅",
        "id": "60d55e63-7186-421e-aded-dd627897b603"
    },
    {
        "author": "潘牥",
        "paragraphs": [
            "一夜风吹恐不禁，晓来冷落已骎骎。",
            "忍看病鹤和苔啄，空遣饥蜂绕竹寻。",
            "稚子踌躇看不扫，老夫索莫坐微吟。",
            "窗前最是关情处，拾片殷勤嗅掌心。"
        ],
        "title": "落梅",
        "id": "8dea820c-f896-4c57-81dc-515a89701547"
    },
    {
        "author": "潘牥",
        "paragraphs": [
            "长身大叶耸丛丛，生处虽殊臭味同。",
            "全带安期溪涧碧，微偷勾漏箭砂红。",
            "闻名久向骚经内，识面翻从要服中。",
            "等是海山闲草木，东皇一顾便春风。"
        ],
        "title": "兰花  其一",
        "id": "e5ea48bb-d8e0-492e-a48a-2e00269d9c01"
    },
    {
        "author": "潘牥",
        "paragraphs": [
            "闻说吾家又一种，移来远自剑津湾。",
            "叶如壮士冲冠发，花带癯仙辟谷颜。",
            "行辈合推梅以上，交游多在菊之间。",
            "平生我亦好修者，乞取幽兰镇小山。"
        ],
        "title": "兰花  其二",
        "id": "e255e5e0-4ef5-49ef-b8bc-184e89fdc8b6"
    },
    {
        "author": "潘牥",
        "paragraphs": [
            "万里鲸波一苇航，坐移楚畹置吾傍。",
            "叶侵海气三分瘦，花比家山一样香。",
            "灌溉预先收露水，栽培偏爱近朝阳。",
            "莫教晚节侪萧艾，我欲归来结佩囊。"
        ],
        "title": "遣人取紫巖剑兰",
        "id": "e2695a1c-b8fc-44a4-8dd7-2b76f131cb22"
    },
    {
        "author": "潘牥",
        "paragraphs": [
            "一枝才破便精神，直是猩猩血染成。",
            "休逐东风贪结子，玉环早已妒倾城。"
        ],
        "title": "绯桃",
        "id": "6cbe466c-5a01-4149-b92d-738191c13a9f"
    },
    {
        "author": "潘牥",
        "paragraphs": [
            "爱极愁风雨，移根入画檐。",
            "色过袍样紫，香带蜜脾甜。",
            "密叶团团护，幽枝岁岁添。",
            "芬芳无著处，一月在书签。"
        ],
        "title": "瑞香  其一",
        "id": "8529a0e8-9452-45ad-b5c1-c330dcd6c1c8"
    },
    {
        "author": "潘牥",
        "paragraphs": [
            "瑞香蓓蕾破寒晴，稚子呼为紫素馨。",
            "万斛幽香量不尽，霜风吹送暮天青。"
        ],
        "title": "瑞香  其二",
        "id": "08a09bbe-4a1d-4a83-995d-9b4596b7fa3d"
    },
    {
        "author": "潘牥",
        "paragraphs": [
            "紫轻半百远分贻，正值文园病渴时。",
            "玉液果如孙楚赋，金柯未数上林奇。",
            "断牙颇觉飞泉绕，老态惭非饤玉姿。",
            "无限世间蒸食者，令人那解识檀梨。"
        ],
        "title": "梨果",
        "id": "5ce456e5-a192-41fa-a57d-94a67c041ed2"
    },
    {
        "author": "潘牥",
        "paragraphs": [
            "为爱妖娆恼病怀，翠屏锦幄护香荄。",
            "真教花事从头尽，却把东风满室开。",
            "一缕暗藏金世界，千重高拥玉楼台。",
            "螯汤池馆依然在，游子年年来不来。"
        ],
        "title": "牡丹",
        "id": "c0407610-9316-4d45-9a85-607786515431"
    },
    {
        "author": "潘牥",
        "paragraphs": [
            "三月三十日，千花余牡丹。",
            "莫辞连夜剪，犹得及春看。",
            "银烛浅深间，金瓶高下安。",
            "洛中全盛日，见说大如盘。"
        ],
        "title": "三月晦日剪牡丹",
        "id": "e5545038-da70-4e99-9f40-193b02621cf8"
    },
    {
        "author": "潘牥",
        "paragraphs": [
            "香名不枉入骚坛，最爱霜枝傲岁寒。",
            "切莫逢人叹迟暮，何曾委地有彫残。",
            "人如靖节方堪采，世欠灵均少得餐。",
            "甚矣吾衰闭门坐，篱边自折一枝看。"
        ],
        "title": "十月菊  其一",
        "id": "d2c095c8-8068-4622-a609-75be9babe81f"
    },
    {
        "author": "潘牥",
        "paragraphs": [
            "先生嗜菊菊中仙，不把东篱博秫田。",
            "九日于中谁不爱，勤餐何可得延年。"
        ],
        "title": "十月菊  其二",
        "id": "23437129-3033-4c4b-b72b-4930f901240e"
    },
    {
        "author": "潘牥",
        "paragraphs": [
            "夕阳西去一凭栏，眼底黄花自岁寒。",
            "姚魏终皆非正色，请君细把楚骚看。"
        ],
        "title": "十月菊  其三",
        "id": "7e697afa-01fa-4144-b1e3-32fd888b6bbb"
    },
    {
        "author": "潘牥",
        "paragraphs": [
            "不染东篱一样黄，枝头琐细白而香。",
            "劳将茉莉相题品，未必莲花似六郎。"
        ],
        "title": "十月菊  其四",
        "id": "9e59fe5a-6ea7-44b8-bc78-36eb313bf28c"
    },
    {
        "author": "潘牥",
        "paragraphs": [
            "一段风流玉琢成，开从霜后越精神。",
            "休嫌茉莉非吾配，曾见张良似妇人。"
        ],
        "title": "十月菊  其五",
        "id": "07124069-b9cc-4446-b759-910a43e51278"
    },
    {
        "author": "潘牥",
        "paragraphs": [
            "为惜艳阳妆，新枝不肯长。",
            "绿深秋后雨，红坼夜来霜。",
            "偏间垂杨畔，多临古岸傍。",
            "年年根蒂在，开谢未渠央。"
        ],
        "title": "芙蓉",
        "id": "42df258f-24f8-4626-9ed5-c9210d628b08"
    },
    {
        "author": "潘牥",
        "paragraphs": [
            "柯伐移来得得长，想渠历晋复经唐。",
            "惯于巖畔谙风雨，可与人间作栋梁。",
            "二室七仙同守护，千杉万桧任低昂。",
            "向来诸葛祠前柏，此物□□□□□。"
        ],
        "title": "松",
        "id": "e1176c2a-ea88-4e31-8cc7-923d40911d26"
    },
    {
        "author": "潘牥",
        "paragraphs": [
            "海激天翻电雹真，苍枝十丈擘为薪。",
            "须臾龙卷他山去，误杀田头望雨人。"
        ],
        "title": "雷鸣不雨  其一",
        "id": "5ad9c082-6e8f-4a7e-a0c8-6ccbd5e0a600"
    },
    {
        "author": "潘牥",
        "paragraphs": [
            "樵子俄从问路回，因言溪谷响如雷。",
            "分明雨怕城中去，只隔前峯不过来。"
        ],
        "title": "雷鸣不雨  其二",
        "id": "b9630fdc-3f03-4bb3-9e6d-75fa4d350859"
    },
    {
        "author": "潘牥",
        "paragraphs": [
            "薄暮风吹一片云，可人滕六张吾军。",
            "铺匀世界能平等，补住梅花得十分。",
            "但使一天长玉色，何须双手裂龟纹。",
            "时清果亦多廉叟，委地珠玑若不闻。"
        ],
        "title": "雪  其一",
        "id": "8c1d6acd-ad1d-49ea-b5c7-089d5f2b8f80"
    },
    {
        "author": "潘牥",
        "paragraphs": [
            "薄暮簷牙雨跳珠，儿童指似雪先驱。",
            "初闻竹上来能密，旋觉梅梢重欲扶。",
            "北地多应三丈许，南州近亦十年无。",
            "此间断缚吴元济，看踏银沙入献俘。"
        ],
        "title": "雪  其二",
        "id": "1898ad0e-931f-4760-b6fe-506c5e7d50db"
    },
    {
        "author": "潘牥",
        "paragraphs": [
            "才登西岭路，诗思便能清。",
            "栈道云间没，篮舆壁上行。",
            "遥山时见虎，深谷夏闻鶑。",
            "咫尺名山寺，犹分两日程。"
        ],
        "title": "登岭  其一",
        "id": "658f5987-c5a7-4a40-9885-2097e7d5695e"
    },
    {
        "author": "潘牥",
        "paragraphs": [
            "黄茅连远近，不见一人行。",
            "信步未知险，回头方可惊。",
            "路由高顶过，云在半腰生。",
            "落日无栖止，飘飘自问程。"
        ],
        "title": "登岭  其二",
        "id": "0e650e33-7c83-42a2-aa71-d32b54567e74"
    },
    {
        "author": "潘牥",
        "paragraphs": [
            "山色今朝改，溪流昨夜添。",
            "数荷红贴水，一笋绿平簷。",
            "处处闻缫轴，时时见酒帘。",
            "买香諠岳庙，翁媪亦祈签。"
        ],
        "title": "郊行  其一",
        "id": "e5b71208-30b2-4872-aea2-b6422cb05df5"
    },
    {
        "author": "潘牥",
        "paragraphs": [
            "衰病逢行健，归途未寂寥。",
            "晚山青泼眼，早稻绿平腰。",
            "林旧藏僧寺，溪新架石桥。",
            "松阴田舍古，小立听鸣蜩。"
        ],
        "title": "郊行  其二",
        "id": "1e828ae8-db78-4c4a-b00e-8cc80e60b526"
    },
    {
        "author": "潘牥",
        "paragraphs": [
            "拟欲寻诗取次行，东风放出十分晴。",
            "花时酒旆家家有，蚕月缫车处处鸣。",
            "乍可腰镰从父老，何能手板事公卿。",
            "他年若述逸民传，万一中问有姓名。"
        ],
        "title": "郊行  其三",
        "id": "7342a836-9116-4355-af6c-0e9172c50a1e"
    },
    {
        "author": "潘牥",
        "paragraphs": [
            "野店柴门傍水开，凭栏漱罢一裴回。",
            "云来岭表商量雨，峯绕溪湾物色梅。"
        ],
        "title": "郊行  其四",
        "id": "5307dca0-2020-4fe2-8881-80251ad3a85c"
    },
    {
        "author": "潘牥",
        "paragraphs": [
            "出郭忽数里，雨余秋意偏。",
            "远山青入雾，野水白平田。",
            "鹭立斜阳去，牛依古树眠。",
            "不辞泥泞极，即此是丰年。"
        ],
        "title": "郊行雨",
        "id": "e0171b9d-ad93-4590-8986-a4d152c02d06"
    },
    {
        "author": "潘牥",
        "paragraphs": [
            "急橹鸣鹅鹳，喧滩閙鼓鼙。",
            "风随山曲折，船与浪高低。",
            "春浅霜连夜，天随月半溪。",
            "嵯峨如许石，直欠一镌题。"
        ],
        "title": "江行",
        "id": "03751def-df37-448b-8beb-35d3d37a86ba"
    },
    {
        "author": "潘牥",
        "paragraphs": [
            "近郭畏嚣尘，移居在水滨。",
            "江山千古意，松竹四时春。",
            "宾客门无禁，诗书笔有神。",
            "何郎好心事，鸥鹭亦相亲。"
        ],
        "title": "江舍",
        "id": "192e224f-5b77-4332-8f43-7b5e921e7d7a"
    },
    {
        "author": "潘牥",
        "paragraphs": [
            "突兀楼居倚碧空，松江西畔太湖中。",
            "天垂十二阑干角，月满三千世界中。"
        ],
        "tags": [
            "太湖"
        ],
        "title": "楼",
        "id": "ea78c4ba-80a1-415d-a77e-570ab5e85bfe"
    },
    {
        "author": "潘牥",
        "paragraphs": [
            "只是寻常操，传来便不同。",
            "初疑声已尽，旋觉曲方中。",
            "清碎如章草，和平似国风。",
            "自从今夕听，吾耳一生聋。"
        ],
        "title": "琴  其一",
        "id": "d60a0e19-74e3-4e65-9c6b-45794ac60b69"
    },
    {
        "author": "潘牥",
        "paragraphs": [
            "操高不救西山死，瓢饮空称陋巷贤。",
            "二调只堪弹我听，不消举此贵人前。"
        ],
        "title": "琴  其二",
        "id": "f57a2415-d3f3-4d2c-a5db-5712b8f89932"
    },
    {
        "author": "潘牥",
        "paragraphs": [
            "道人清夜理瑶琴，爱学啼乌啭羽音。",
            "莫把世人工拙论，世人弹耳不弹心。"
        ],
        "title": "琴  其三",
        "id": "6d2c7038-9cc6-49d7-a11d-722edb5d4625"
    },
    {
        "author": "潘牥",
        "paragraphs": [
            "并州昔用千金贾，流落人间岁月多。",
            "背有龙文空自宝，世无麟血倩谁磨。"
        ],
        "title": "剑",
        "id": "b80ef97a-120e-4d81-bce7-d5c383b4cc2f"
    },
    {
        "author": "潘牥",
        "paragraphs": [
            "一点无多小似萤，虚堂夜静灭还明。",
            "若教安顿无风处，犹可从容到五更。"
        ],
        "title": "灯",
        "id": "19210bc4-64a2-4cde-943e-21e0032da7b4"
    },
    {
        "author": "潘牥",
        "paragraphs": [
            "问渠得似山间日，犹自筠笼叫不停。",
            "我亦多言私自省，再三守口要如瓶。"
        ],
        "title": "百舌",
        "id": "14ae7c94-7b5e-4b42-8f3f-2819de893e50"
    },
    {
        "author": "潘牥",
        "paragraphs": [
            "祸福无门未可凭，天教有口可无声。",
            "莫嫌口解为身累，雁不能鸣反自烹。"
        ],
        "title": "代百舌答",
        "id": "29e8c12d-f591-483c-8d20-9b5e409810f4"
    },
    {
        "author": "潘牥",
        "paragraphs": [
            "一声啼破万山云，我正思归自喜闻。",
            "莫向贵人庭树下，王孙金弹不饶君。"
        ],
        "title": "子规",
        "id": "9498c312-8419-4080-88a7-17ab3355f08c"
    },
    {
        "author": "潘牥",
        "paragraphs": [
            "石坡泥浅无虫蚓，小竹才高一尺余。",
            "独自行行无可啄，低头努觜欲何如。"
        ],
        "title": "鹊 肥沙",
        "id": "0c928fa9-0a7d-458e-9f64-cebeb5a58dc6"
    },
    {
        "author": "潘牥",
        "paragraphs": [
            "拣尽南枝与北枝，风吹霜竹叶还稀。",
            "旁人忧喜非吾事，且自梳翎向落晖。"
        ],
        "title": "鹊 晒翅",
        "id": "dee3beb8-a87c-46af-a9a5-b1f302ff059c"
    },
    {
        "author": "潘牥",
        "paragraphs": [
            "今岁分成第几房，刳松为屋蜜为粮。",
            "门临花圃身长逸，架近松窗蜡渐香。",
            "长日去凭双翅远，有时淡染半腰黄。",
            "西园风雨无堪采，待得天晴出未忙。"
        ],
        "title": "蜂",
        "id": "2bd118b4-0e66-4e22-8b4a-d6dbbb6cb36d"
    },
    {
        "author": "潘牥",
        "paragraphs": [
            "秋事遽如许，空山夜已蝉。",
            "多吟清露底，偏傍竹篱边。",
            "翼似霜余叶，声如雨后泉。",
            "儿曹读书罢，贪听不成眠。"
        ],
        "title": "蝉",
        "id": "d291221c-82e8-4ddc-9735-94df3c0106c6"
    },
    {
        "author": "潘牥",
        "paragraphs": [
            "小舟真个白鸥轻，一一鸣榔作阵行。",
            "打得鲜鳞归去早，蓼花深处卖鱼羹。"
        ],
        "title": "渔父  其一",
        "id": "f89c0869-3437-42c0-a518-3b51b2050240"
    },
    {
        "author": "潘牥",
        "paragraphs": [
            "生来一舸镇随身，柳月芦风处处春。",
            "翁自醉眠鱼自乐，无心重理旧丝纶。"
        ],
        "title": "渔父  其二",
        "id": "55a853af-bcf3-4656-a14d-d2c01eccaec1"
    },
    {
        "author": "潘牥",
        "paragraphs": [
            "道人扫洒一间房，纸帐梅花滋味长。",
            "清晓起来无个事，炉香端简面虚皇。"
        ],
        "title": "读道书  其一",
        "id": "369d4cc9-ab3e-442e-a0e6-cabbfc30ee29"
    },
    {
        "author": "潘牥",
        "paragraphs": [
            "道人清晓炷炉薰，岚重衣巾湿露痕。",
            "课罢楞严经一卷，小窗徙倚候啼猿。"
        ],
        "title": "读道书  其二",
        "id": "2d3f5b5b-0ae7-4263-bc14-779ea92c9af7"
    },
    {
        "author": "潘牥",
        "paragraphs": [
            "不见东山谢紫虚，时时独自撚吟须。",
            "常凭香案监抄箓，时点朱砂为订符。",
            "日里惯曾参宝语，夜深梦必入清都。",
            "此心却恐多君事，废了工夫火一铢。"
        ],
        "title": "道士造箓",
        "id": "4dd18ce4-9e2b-4732-a55f-3753cf1b14ea"
    },
    {
        "author": "潘牥",
        "paragraphs": [
            "闻君妙得医王诀，我病劳君指下求。",
            "天与一般愚直性，不知何剂可能瘳。"
        ],
        "title": "医士",
        "id": "1d1ce13a-4ab9-4b3e-b993-544d0f163076"
    },
    {
        "author": "潘牥",
        "paragraphs": [
            "女娲抟土费工夫，个个生来个个麤。",
            "有底终须还富贵，无时换不得头颅。",
            "若还非我安知我，莫道今吾非故吾。",
            "也要终南分一半，麻衣还肯点头无。"
        ],
        "title": "相士",
        "id": "34fae41d-6982-482a-ab74-b71359bb727e"
    },
    {
        "author": "潘牥",
        "paragraphs": [
            "坡仙不谪黄，黄应无雪堂。",
            "道乡不如新，此台无道乡。",
            "青山非其人，山灵能颉颃。",
            "一落名胜手，境与人俱香。",
            "悲吟倚空寂，临眺生慨慷。",
            "道乡不可作，承君不可忘。"
        ],
        "title": "题岳麓寺道乡台",
        "id": "6d6856a9-8ea3-4f52-9b3e-072a97cfef71"
    },
    {
        "author": "潘牥",
        "paragraphs": [
            "玉天无滓月光寒，霁色分明在露盘。",
            "一夜九重全不寐，时教中使卷帘看。"
        ],
        "title": "宗祀夕",
        "id": "93e8e4bc-932e-41e9-8d58-6e03123cc83e"
    },
    {
        "author": "潘牥",
        "paragraphs": [
            "辇路安排看驾回，千官花压帽簷垂。",
            "君王不辍忧勤念，玉貌还如未插时。"
        ],
        "title": "恭谢驾自景灵宫回丞相以下皆簪花",
        "id": "c6bb9fa4-0dd4-48a6-bff5-af233b6d2a4f"
    },
    {
        "author": "潘牥",
        "paragraphs": [
            "甲马营中紫气高，属猪人已著黄袍。",
            "此回天下都无事，可是山中睡得牢。"
        ],
        "title": "题陈图南鼾睡图",
        "id": "2dd95cd9-836c-42d9-995a-d29dd88a183a"
    },
    {
        "author": "潘牥",
        "paragraphs": [
            "危栏贪倚眺，薄暮不能休。",
            "直下疑无地，满前都是秋。",
            "晚山平入画，新月侧当楼。",
            "莫说兴亡事，吟人本白头。"
        ],
        "title": "涵空阁",
        "id": "137a7d3d-0abb-4efd-a3d5-4f5f9c2ca9db"
    },
    {
        "author": "潘牥",
        "paragraphs": [
            "急雨成快晴，晚日射□薄。",
            "院静辘轳声，崖古枇杷落。",
            "澄泓有潜鳞，寥廓无归鹤。",
            "明年当挂冠，吾志在丘壑。"
        ],
        "title": "虎丘分韵得落字",
        "id": "83b7996e-e869-4ade-8e90-76fdd9087134"
    },
    {
        "author": "潘牥",
        "paragraphs": [
            "痴云吹尽月行天，新琢冰轮欠半边。",
            "须信缺中元不缺，便教圆处可长圆。",
            "寒生沙渚雁初下，冷浸纱窗人未眠。",
            "万事虚盈皆此类，几看如镜复如弦。"
        ],
        "title": "次陈仲文八月十二夜韵",
        "id": "5716f80a-9e1f-46a5-98ad-a26d3e817646"
    },
    {
        "author": "潘牥",
        "paragraphs": [
            "黄冠家万里，忽此动瑶琴。",
            "岁暮多风雪，天涯少信音。",
            "凄凉当日事，寂寞此时心。",
            "我醉君休去，蒲团共夜深。"
        ],
        "title": "雪中听緜州邓道士琴",
        "id": "9535f419-8102-4fa7-9166-fa270b1393f5"
    },
    {
        "author": "潘牥",
        "paragraphs": [
            "一川红涨夕阳波，幼妇碑残锁绿萝。",
            "不止但争三十里，曹瞒元不识曹娥。"
        ],
        "title": "曹娥庙",
        "id": "bf77a84e-e2d7-4313-9a6e-34a18f225424"
    },
    {
        "author": "潘牥",
        "paragraphs": [
            "疏蘂暗藏春意足，横枝老阅岁华深。",
            "广平能赋君能画，总是平生铁石人。"
        ],
        "title": "书赵知院墨梅后",
        "id": "ea9c5730-2d99-4712-93c9-74dca20d2c02"
    },
    {
        "author": "潘牥",
        "paragraphs": [
            "淮海艳姬毛惜惜，蛾眉有此万人英。",
            "恨无匕首学秦女，向使裹头真杲卿。",
            "玉骨花颜城下土，冰魂雪魄史间名。",
            "古今无限要金者，歌舞筵中过一生。"
        ],
        "title": "英烈夫人",
        "id": "41fd4da6-d8ca-4533-ba7f-850db0dbf409"
    },
    {
        "author": "潘牥",
        "paragraphs": [
            "透屋松风蠏眼汤，野人纱帽自煎尝。",
            "谏议不分三道印，赵州剩借一瓯香。"
        ],
        "title": "茶  其一",
        "id": "5495bb85-4ca8-4e5c-a835-91d7d9eaab4e"
    },
    {
        "author": "潘牥",
        "paragraphs": [
            "瑞草如梅早占春，谁将龙凤付仙人。",
            "烹来盏内花犹白，浇出胸中不语尘。"
        ],
        "title": "茶  其二",
        "id": "8836f930-2802-4ed3-8e77-ca47e41594ea"
    },
    {
        "author": "潘牥",
        "paragraphs": [
            "豕腹中空暗浪惊，羊肠旋复绕车声。",
            "才看云脚如丝动，便觉诗脾作雪清。",
            "曲糵无功将退舍，蘼芜何罪亦遭烹。",
            "傍人莫讶能句赋，窗下观书眼倍明。"
        ],
        "title": "茶  其三",
        "id": "db0632fd-9d9b-470a-934d-998488ae400c"
    },
    {
        "author": "潘牥",
        "paragraphs": [
            "不因将军打门惊，瓦釜何从得此声。",
            "谁道枯肠三椀怯，能令俗骨一生清。",
            "鸿渐绝怕膏新绝，党进那知雪水烹。",
            "从此客来真水厄，吾方正酒学泉明。"
        ],
        "title": "茶  其四",
        "id": "ea0b2b79-a2d6-4c6d-9428-6db0b2b8eacb"
    },
    {
        "author": "潘牥",
        "paragraphs": [
            "谁采匡庐紫玉芽，二千里路到吾家。",
            "砖炉石铫自烹吃，清落诗脾作雪花。"
        ],
        "tags": [
            "庐山"
        ],
        "title": "谢林簿遗庐阜茶芽  其一",
        "id": "3d195a1e-1b46-428c-bff2-a3ce293d4298"
    },
    {
        "author": "潘牥",
        "paragraphs": [
            "向来皇祐最升平，民识犁锄不识兵。",
            "茶向此时还有录，令人长羨蔡端明。"
        ],
        "title": "谢林簿遗庐阜茶芽  其二",
        "id": "9401c762-f4b7-4356-b108-6cda14c23d0f"
    },
    {
        "author": "潘牥",
        "paragraphs": [
            "露叶霜枝矮作团，淡黄残绿故瓓珊。",
            "柴门尽日无人到，独自栽花独自看。"
        ],
        "title": "菊花",
        "id": "e59ec569-290a-4a11-a41a-d2d0763652a7"
    },
    {
        "author": "潘牥",
        "paragraphs": [
            "门外车声寂不譁，数椽净扫小山家。",
            "懒鉏茂叔窗前草，賸种渊明篱下花。",
            "不饮客来还贳酒，长闲饭罢必煎茶。",
            "紫巖堪隠吾偕子，雪后春深蕨已芽。"
        ],
        "title": "山居苦",
        "id": "9d12e370-2e4e-4e86-b9d0-6c747288886d"
    },
    {
        "author": "潘牥",
        "paragraphs": [
            "花朝清晓雨初收，瑞气祥风满玉楼。",
            "蓬矢重逢三八日，椿龄再祝一千秋。",
            "飞黄去逐冲霄凤，诏紫来从入谷驺。",
            "富贵光荣皆分事，早看名姓动金瓯。"
        ],
        "title": "寿士人",
        "id": "09803f28-704e-4c39-a95f-a302a194035f"
    },
    {
        "author": "潘牥",
        "paragraphs": [
            "搀先三日上元前，天产皇家间世才。",
            "台阁久倾红药赋，山川聊为锦衣回。",
            "地分八群尊威节，天遣千花献寿杯。",
            "只恐金瓯名不掩，使星归处是三台。"
        ],
        "title": "寿翁漕",
        "id": "7646a064-d805-4ade-a939-9d69fef6d4a9"
    },
    {
        "author": "潘牥",
        "paragraphs": [
            "当年崧岳庆生贤，恰在新秋四日前。",
            "万缕水沈燃宝鸭，千钟醽醁酌金船。",
            "冰桃雪藕将陪宴，雨柏霜松莫计年。",
            "金鼎若容负薪水，亦令鸡犬得神仙。"
        ],
        "title": "寿友人",
        "id": "a4956458-21bf-4f4b-b3f5-37a730667548"
    },
    {
        "author": "潘牥",
        "paragraphs": [
            "竹才生便直，梅到死犹香。"
        ],
        "title": "句",
        "id": "90355223-a42d-4904-b02b-fc8eaa762df2"
    },
    {
        "author": "潘牥",
        "paragraphs": [
            "诗题：沣陵旅店首句：一郭依稀隔渡头。"
        ],
        "title": "存目",
        "id": "6d5dd8c6-c93d-43e3-86ee-244ac0a9c318"
    },
    {
        "author": "罗椅",
        "paragraphs": [
            "春衫未成锦机语，棠棣半花凤一羽。",
            "象牀雪综小龙梭，细穴银光吐冰缕。",
            "西邻郎君东海归，芙蓉露白杏雨肥。",
            "十二栏边说幽怨，劝织南浦双鸳飞。",
            "匿兰含蕙无消息，春酲彤霞乱玉色。",
            "小龙嘘出风雨声，奔腾触裂双白石。",
            "白石国城三十六，女子军来两城覆。",
            "鸾歌猿啸强低昂，北户风来如箭镞。",
            "章台公子真豪纵，能以微词相感动。",
            "郎君辄莫更痴肠，忍作肝心可人痛。"
        ],
        "title": "折齿歌",
        "id": "16f55dc8-28d4-4592-992d-246363f395e3"
    },
    {
        "author": "罗椅",
        "paragraphs": [
            "满城挑濠五更起，城头直挑到城尾。",
            "一弯一转春蛇长，围人方圆三十里。",
            "去年十月霜凄凄，挑濠人立霜中嗁。",
            "今年一春春雨多，泥滑将奈挑濠何。",
            "只今清明霜不若，皇天何时收雨脚。",
            "几人带雨濠上啼，半溼半饥春病疟。",
            "雨之久，可以晴。",
            "濠之长，可以城。",
            "只愁挑得濠始竟，公家又有守濠令。"
        ],
        "title": "挑濠歌",
        "id": "f889f5be-237d-4c90-a18a-3aaed12d68e8"
    },
    {
        "author": "罗椅",
        "paragraphs": [
            "虾蟆，虾蟆，汝本吾田蛙。",
            "渴饮吾稻根水，饥食吾禾穟花。",
            "池塘雨初霁，篱落月半斜。",
            "啁啁又向他人叫，使我惆怅悲无涯。",
            "虾蟆对我说，使君休怨嗟。",
            "古田千年八百主，如今一年换一家。",
            "休怨嗟，休怨嗟。",
            "明年此日君见我，不知又是谁田蛙。"
        ],
        "title": "田蛙歌",
        "id": "1c6eefe7-206c-42bc-a27e-79334105a4a0"
    },
    {
        "author": "罗椅",
        "paragraphs": [
            "桃红抱城东，武山排闼入。",
            "杲日出扶桑，橘红蘸溪溼。",
            "公退倚朱栏，万象俱收拾。",
            "无数唤舟人，沙头雁行入。"
        ],
        "title": "题信丰县城门六首 拱日",
        "id": "fe7f36a8-b2f6-42c6-8503-3b90a749d368"
    },
    {
        "author": "罗椅",
        "paragraphs": [
            "门前杨柳树，长系波头船。",
            "隔岸几人家，青林吐炊烟。",
            "飞鸟逐林间，游鱼跃深渊。",
            "物各适其性，于人胡不然。"
        ],
        "title": "题信丰县城门六首 安成",
        "id": "891871d9-d745-41de-a56d-15def73b252e"
    },
    {
        "author": "罗椅",
        "paragraphs": [
            "城西路平夷，五更近水南。",
            "旭日明高冈，瑞烟锁丛杉。",
            "时和岁丰稔，归人多醉酣。",
            "仙台玉箫声，对景思鸾骖。"
        ],
        "title": "题信丰县城门六首 禾丰",
        "id": "2a04835b-eefa-4eb6-8622-99f9a4d6f859"
    },
    {
        "author": "罗椅",
        "paragraphs": [
            "行行西复西，稍喜市声静。",
            "征夫指前路，望望梅花岭。",
            "淡烟鸡犬村，落日牛羊径。",
            "忽见荷锄人，唤起归田兴。"
        ],
        "title": "题信丰县城门六首 清平",
        "id": "fef6c857-110c-47bc-8b08-ccd00f8aecb9"
    },
    {
        "author": "罗椅",
        "paragraphs": [
            "南山天马来，南城下盘踞。",
            "前撞古寺钟，后彫谯楼鼓。",
            "我来俯崔巍，山灵相呼舞。",
            "年丰民物熙，细听闾阎语。"
        ],
        "title": "题信丰县城门六首 民信",
        "id": "a8ff3d9f-4177-4a70-82a5-e91c217dc593"
    },
    {
        "author": "罗椅",
        "paragraphs": [
            "驾言出北门，长桥拱门外。",
            "双溪东西来，到此而始汇。",
            "人言似章贡，玉虹夹其背。",
            "拟作合江亭，景物无小大。"
        ],
        "title": "题信丰县城门六首 朝天",
        "id": "88ac81cd-8dae-41ec-bafc-5a35099d5feb"
    },
    {
        "author": "罗椅",
        "paragraphs": [
            "不见碧瑶叟，年龄二十余。",
            "儿今亦耆旧，孙复抱诗书。",
            "后浪催人老，长牋不我疏。",
            "眼中谁有此，雅雅更鱼鱼。"
        ],
        "title": "次刘孟元见贽韵二首  其一",
        "id": "f999649e-39c6-4780-adb3-061e5cb10abe"
    },
    {
        "author": "罗椅",
        "paragraphs": [
            "久坐不知夜，饥鼯窥瓦檠。",
            "诗徒我乐国，酒不打愁城。",
            "白雪夫君句，黄花老我情。",
            "商量能任不，胜欲饮公荣。"
        ],
        "title": "次刘孟元见贽韵二首  其二",
        "id": "d2855afe-dd36-43f2-be8f-2a8924b9fa43"
    },
    {
        "author": "罗椅",
        "paragraphs": [
            "老木碧毵毵，幽亭著两三。",
            "山飞不到地，空处遂为巖。",
            "古塔开苍藓，清泉滴暮岚。",
            "游人莫来此，渠正试春衫。"
        ],
        "title": "冷泉亭",
        "id": "d6b51c3f-9a3f-46da-991c-8c51567355c3"
    },
    {
        "author": "罗椅",
        "paragraphs": [
            "行逢二三月，春映掌中杯。",
            "绿久山犹浅，花寒雨未开。",
            "谁能奈愁得，拌不上楼来。",
            "更莫看云坐，潇湘有雁回。"
        ],
        "title": "溪南春晓",
        "id": "33864780-d35c-4a7d-9322-8c4279616c18"
    },
    {
        "author": "罗椅",
        "paragraphs": [
            "时秋四壁冷，片纸百回看。",
            "字古微侵隶，吟清不到寒。",
            "人生快意有，天下好时难。",
            "涧水光如月，吾琴尔去弹。"
        ],
        "title": "寄答楷姪",
        "id": "742dc01a-c1c2-4350-bf57-a817835bf0dd"
    },
    {
        "author": "罗椅",
        "paragraphs": [
            "秋山何言哉，万物兴自阑。",
            "昔翳春空云，今作道上斑。",
            "况此江浦蕙，几何不为菅。",
            "幽泉大自在，映月泻潺湲。"
        ],
        "title": "秋日杂兴二首  其一",
        "id": "6b5b268b-b477-4c72-9a05-f7463dcc44ba"
    },
    {
        "author": "罗椅",
        "paragraphs": [
            "跃鱼甚微细，解转秋江漪。",
            "一静未满刻，一动辄移时。",
            "岂由鱼乐乎，或是水性之。",
            "商量未渠稳，风急芦花低。"
        ],
        "title": "秋日杂兴二首  其二",
        "id": "d6a3355a-3e7f-4f7f-9bed-f99e4b80a754"
    },
    {
        "author": "罗椅",
        "paragraphs": [
            "斯人怀妙质，事事合唐贤。",
            "命短于长吉，吟情似阆仙。",
            "寒鸦政鸣噪，独鹤已蹁跹。",
            "落日山亭下，沈思一怆然。"
        ],
        "title": "题方武城诗卷",
        "id": "0e20e190-faab-4c6f-8505-df2be8d7e18e"
    },
    {
        "author": "罗椅",
        "paragraphs": [
            "水树摇窗榻见天，空花换尽我依然。",
            "吟情豁处因闻道，隠趣深来颇入禅。",
            "不以耳听何用洗，且无琴在底须絃。",
            "未知遇得开关否，破费沧江月一船。"
        ],
        "title": "谒赵东野",
        "id": "55f76173-5bb3-4c30-925b-ef3b361a468d"
    },
    {
        "author": "罗椅",
        "paragraphs": [
            "紫兰賸有无离骚，梅花不见见水曹。",
            "眇焉何许是人物，枉子秣马行林皋。",
            "古人相逢未易得，紫燕西飞东伯劳。",
            "吟余切莫谈时事，正搅春思分二毛。"
        ],
        "title": "次欧振仲见贽韵",
        "id": "d9e0822f-5d4f-486f-bfa4-0bc2290669b9"
    },
    {
        "author": "罗椅",
        "paragraphs": [
            "百尺楼头山雨长，梦提白发濯沧浪。",
            "从渠金带花成簇，何处鱼羹饭不香。",
            "语妙囊中了今古，骚成肘后系潇湘。",
            "山寒岁晚兰苗盛，欲当包茅献草堂。"
        ],
        "title": "寄危骊塘赠以古鉴二首  其一",
        "id": "df8b94f7-20df-4e83-9e62-45907f36dbd4"
    },
    {
        "author": "罗椅",
        "paragraphs": [
            "涧底春冰偶不融，风前凝作水晶宫。",
            "古人心事如此鉴，今代眼明惟有公。",
            "落月还应照太白，秋江只合瞰涪翁。",
            "送君去貌骊塘影，影见疏梅飐晚风。"
        ],
        "title": "寄危骊塘赠以古鉴二首  其二",
        "id": "e4615bfc-7840-4cb8-ae66-522c075a9092"
    },
    {
        "author": "罗椅",
        "paragraphs": [
            "使君袖里玉渊虬，曾截蛮江江上流。",
            "海立山摇三尺外，风盲雨怪一时休。",
            "民元不许佩牛犊，客政何妨弹蒯缑。",
            "遮莫尘清便回使，青山犹赦郅支头。"
        ],
        "title": "谢南剑黄使君赠松纹剑",
        "id": "82251dac-4133-4f57-bed2-fca90a30e47e"
    },
    {
        "author": "罗椅",
        "paragraphs": [
            "白鸾仙人按羽衣，曲中弄影江南漪。",
            "江妃闭置未许归，一把青寒萦玉丝。",
            "玉丝蝉连不禁折，折著透根仍透叶。",
            "风流极处绝成愁，君不见秋扇团圆似明月。"
        ],
        "title": "白莲花",
        "id": "608a43de-b4ea-41dd-9dfe-32e6ef45fcfb"
    },
    {
        "author": "罗椅",
        "paragraphs": [
            "势横截江虎踞足，白龟却行冯夷哭。",
            "大川当时波沄沄，石也如此受命独。",
            "水石击撞无了时，因危见节乃见奇。",
            "世间大有胡广辈，欠读涧民江石诗。"
        ],
        "title": "江石",
        "id": "27462801-cb2b-4cb4-a84d-39f22f14b857"
    },
    {
        "author": "罗椅",
        "paragraphs": [
            "禅子安排定不痴，数拳石映半泓池。",
            "巖如大厦元生就，水似人心未动时。",
            "二月春深梅不觉，五更风起桧先知。",
            "青林野寺西湖路，直得先生一首诗。"
        ],
        "tags": [
            "西湖"
        ],
        "title": "题圆觉寺小轩",
        "id": "9c3fcfbb-8aee-4baf-808b-045d0359a94d"
    },
    {
        "author": "罗椅",
        "paragraphs": [
            "因梦吴云赋远游，江花扶柁水悠悠。",
            "半轮月散千山影，一叶舟胜万斛愁。",
            "天气渐于寒食近，春风祗到牡丹休。",
            "水程孤冷难为夜，起吸沧江当拍浮。"
        ],
        "title": "远游",
        "id": "b0334507-92e0-4415-afa5-bd531aee5563"
    },
    {
        "author": "罗椅",
        "paragraphs": [
            "燕贺初成百尺台，一新粉堞更周回。",
            "水流东北交虹去，山自西南拥翠来。",
            "瓦缝参差千户密，市城翕聚六门开。",
            "宾俦眺望从今始，佳气随风入酒杯。"
        ],
        "title": "题信丰县览秀亭",
        "id": "151444ef-eff5-4256-9402-e467c52dd1a7"
    },
    {
        "author": "罗椅",
        "paragraphs": [
            "闻道黄河彻底清，千年气数此分明。",
            "尧民商耉浑蹉过，输与残生见太平。"
        ],
        "title": "元旦试笔",
        "id": "52121dac-89f7-4550-9545-9aa0e88dc6d8"
    },
    {
        "author": "罗椅",
        "paragraphs": [
            "暖来日晒冰滑，恨极天寒竹修。",
            "云开梵铎相诉，水活渔船自流。"
        ],
        "title": "题向伯侨吴松雪霁图三首  其一",
        "id": "ca3b7794-1d43-4274-90e5-209d3eb5ba92"
    },
    {
        "author": "罗椅",
        "paragraphs": [
            "天上清流云片，人间名胜吴松。",
            "两贤相厄已甚，頼有斜阳半峯。"
        ],
        "title": "题向伯侨吴松雪霁图三首  其二",
        "id": "1e229510-9710-4ccf-aeb4-aba68fd92774"
    },
    {
        "author": "罗椅",
        "paragraphs": [
            "天随漫解理艇，不惯霜后霜前。",
            "幸自竹篙闲著，抛来借与邻船。"
        ],
        "title": "题向伯侨吴松雪霁图三首  其三",
        "id": "15ee47b6-c715-4578-ac42-7c5df7d217b4"
    },
    {
        "author": "罗椅",
        "paragraphs": [
            "秋风萧飒兮白露零，汝坟何在兮何草为青。",
            "昨秋此日兮犹冀汝生，洒墨我别兮人间父子之情。",
            "我枯如腊兮涕更纵横。"
        ],
        "title": "孙氏女哀词三章  其一",
        "id": "7ad2c38b-d735-4c90-a5eb-985a17663d9a"
    },
    {
        "author": "罗椅",
        "paragraphs": [
            "秋风萧飒兮白露晞，五十年闺闼兮甯识马嘶。",
            "衔辔迫人兮魂为之飞，归来一空兮不死何为。",
            "谁为此祸兮使汝当之。"
        ],
        "title": "孙氏女哀词三章  其二",
        "id": "31520287-cbee-4702-88ae-b86a694dd560"
    },
    {
        "author": "罗椅",
        "paragraphs": [
            "秋风萧飒兮白露下，岂不日月兮照我下土。",
            "持此白头兮言归何所，默已不堪兮哭微更苦。",
            "儿孙为吾一恸兮万万古。"
        ],
        "title": "孙氏女哀词三章  其三",
        "id": "17c7efa6-5ac5-4bf1-b443-f14bcd0432de"
    },
    {
        "author": "罗椅",
        "paragraphs": [
            "瞌睡从何来，譬若风雨至。",
            "曲几不待凭，虚櫺那暇寄。",
            "应人眉强撑，伸手扇已坠。",
            "径游华胥国，欲见混沌帝。",
            "齁齁自成腔，兀兀更有味。",
            "息疎疑暂醒，气窒还扶醉。",
            "儿童欲恼翁，摇膝问某字。",
            "吻间仅一答，言下已复寐。",
            "杂然拍手笑，欲嗔嗔不遂。",
            "何曾参佛祖，先会点头意。",
            "何曾逢曲车，流涎已沾袂。",
            "不省较短长，谁能问兴替。",
            "阴天百怪舞，开口辄差异。",
            "三百六十日，何似长瞌睡。"
        ],
        "title": "瞌睡诗",
        "id": "c5a36c82-1619-46d2-bdd0-a0c35310fa76"
    },
    {
        "author": "罗椅",
        "paragraphs": [
            "骚客诗翁死有灵，君行亦足慰飘零。",
            "甫云来共长沙醉，原谓何如泽畔醒。",
            "一瓣谁堪续香供，四诗今拟当埋名。",
            "黄花红叶秋天晚，想见潇湘野鹜汀。"
        ],
        "title": "读曾景建四诗",
        "id": "bbbf9b98-deaf-407f-9247-1d948c6dd922"
    },
    {
        "author": "罗椅",
        "paragraphs": [
            "巖青树绿坱兮轧，涧落云寒折以清。",
            "二月山矾九月桂，江南处处得闲行。"
        ],
        "title": "绝句二首  其一",
        "id": "23c14f54-fa06-404a-9440-1537e5d982be"
    },
    {
        "author": "罗椅",
        "paragraphs": [
            "楚山叶脱洞庭波，纫落毛兮制薜萝。",
            "欲识千秋万古意，前人此句后人哦。"
        ],
        "tags": [
            "洞庭湖"
        ],
        "title": "绝句二首  其二",
        "id": "e9198730-035d-4551-8c9a-6144439a8501"
    },
    {
        "author": "罗椅",
        "paragraphs": [
            "北山老子勉斋翁，总把经纶付我公。",
            "胸次诗书行杲日，兵前草木转春风。",
            "五谿衣服桑麻尽，万里东南烟火空。",
            "直待此行料理著，却镌歌颂对闽中。"
        ],
        "title": "见陈制帅子华二首  其一",
        "id": "b1757444-bab5-4f1f-8e1e-d6e3b012dadb"
    },
    {
        "author": "罗椅",
        "paragraphs": [
            "奇功毕竟属吾曹，狄武襄无诸葛豪。",
            "翠羽葆行禽孟获，金龙衣在失侬高。",
            "春生洲渚千麾出，麦熟崆峒万矢櫜。",
            "从此南人不反矣，犂边犊是带边刀。"
        ],
        "title": "见陈制帅子华二首  其二",
        "id": "9a7b97c2-1388-471c-a589-b13a0c7c8795"
    },
    {
        "author": "罗椅",
        "paragraphs": [
            "芰制荷衣不御寒，古人持以傲罗纨。",
            "隠虽有味非中道，出本无心始耐看。",
            "钓濑不妨侵帝坐，跨鲸何似对金銮。",
            "先生出手前贤上，莫恋松风十二盘。"
        ],
        "title": "寄云巢",
        "id": "67f00f66-6998-4716-8eb3-31b63c908fd2"
    },
    {
        "author": "罗椅",
        "paragraphs": [
            "松竹林中琴一枝，妖岚散作半江漪。",
            "县于庾岭梅差近，政看圜扉草便知。",
            "熟事无多迎客早，清吟未了放衙迟。",
            "朔云野雪沧江远，不得相从且寄诗。"
        ],
        "title": "寄杜南安子野",
        "id": "9b6e993f-9cc6-4cee-89be-cdfb61c6960b"
    },
    {
        "author": "罗椅",
        "paragraphs": [
            "未交君臂得君诗，一掬清寒已可知。",
            "写就榴皮书壁字，吟成松上步虚词。",
            "卧看山月凉生梦，饥嚼梅花香透脾。",
            "幞被携琴不可晚，江郊今政雪来时。"
        ],
        "title": "酬杨休文",
        "id": "271f4bd0-2d65-4a65-a569-8fe3c6d4937a"
    },
    {
        "author": "罗椅",
        "paragraphs": [
            "江云粘水湿西风，冷落汀洲起夜鸿。",
            "甚欲吟秋少才思，不如岸北岸南枫。"
        ],
        "title": "江水",
        "id": "33969c13-b8d0-4999-90cc-d030971fa99f"
    },
    {
        "author": "罗椅",
        "paragraphs": [
            "华裾客子袖文过。"
        ],
        "title": "句",
        "id": "ade0a329-821d-431f-b609-3f891cc504bc"
    },
    {
        "author": "张榘",
        "paragraphs": [
            "鹿皮槲叶，容颜枯槁。",
            "青巾白袍，飘然气貌。",
            "不同者形，所同者道。",
            "金丹一丸，天地同老。"
        ],
        "title": "赞崇禧丈室二仙图",
        "id": "8d25aa5e-51a6-4df1-864c-9d96151945df"
    },
    {
        "author": "张榘",
        "paragraphs": [
            "平生子刘子，劲气横秋霜。",
            "不肯作短簿，海漘驾飞航。",
            "棱嶒高颊颧，碧眼须眉苍。",
            "鶑花风月夜，锦绣倾肝肠。",
            "诸公盍推毂，置之白玉堂。",
            "筦库着此士，四海空茫茫。",
            "仆也客于浙，云阡凄故乡。",
            "退鹢岂坦率，瞽无预文章。",
            "乘除君晚泰，尚欲思激昂。",
            "年饥仅半菽，羞涩无酒浆。",
            "赆别祗此诗，君无诮凄凉。"
        ],
        "title": "敬饯刘兴伯提干之官",
        "id": "9c178bb9-9cf0-4cde-84c7-1354bca89246"
    },
    {
        "author": "张榘",
        "paragraphs": [
            "登高得胜游，暂喜尘鞅脱。",
            "林深鸟声微，石兀马足滑。",
            "一笑立高寒，双明渺遐阔。",
            "酒酣百虑消，世事等毫末。"
        ],
        "title": "登钟山",
        "id": "7ec1b07b-2331-46c9-804c-6cf3ba5538aa"
    },
    {
        "author": "张榘",
        "paragraphs": [
            "虚斋镇东鄞，从之南容君。",
            "我初未之识，邕翰倾殷勤。",
            "修洁以博习，秀美而有文。",
            "玉犀映秋水，英辞涌春云。",
            "鸡距角鲁蜀，昂然鹤非羣。",
            "晤言到圣处，商也乐所闻。",
            "最喜直而义，壮音駴鼓鼖。",
            "告子少于孟，先策养气勋。",
            "牛山木信美，谨勿容斧斤。",
            "助苗固得槁，可使稗不耘。",
            "观于所植立，真能张吾军。",
            "仁义可效治，渊源在河汾。",
            "诗书自师友，芝兰足膏薰。",
            "刚风接劲翮，去去翔霄旻。",
            "清时有闻者，必也吾子云。"
        ],
        "title": "送姚提干行",
        "id": "835b2e65-70a1-4e3f-bb07-31939b43faa0"
    },
    {
        "author": "张榘",
        "paragraphs": [
            "寒云凝不飞，回风舞霏雪。",
            "移多山凹平，渐释涧声咽。",
            "饥乌噤无语，老树僵欲折。",
            "薄暮渔舟归，行人稍稀绝。",
            "诗翁酒力微，清兴渺天末。",
            "夜深有奇事，玉楼耿寒月。"
        ],
        "title": "赋山水雪景",
        "id": "e169e8d4-fbf7-4c36-9ad9-de75341f4ad1"
    },
    {
        "author": "张榘",
        "paragraphs": [
            "一江贯万山，双塔抵层汉。",
            "我来蹑胜游，寒日已过半。",
            "夕阳满孤村，潮势吞两岸。",
            "俯视尘世微，云边数声雁。"
        ],
        "title": "约台府同官王元敬以次七人登巾山以前峰月照半江水分韵得半字",
        "id": "3d9e813b-0034-4d7f-bcc5-869fddc020fb"
    },
    {
        "author": "张榘",
        "paragraphs": [
            "巨灵握奇石，飞落人间世。",
            "怒拳一击破，高下成鼎峙。",
            "三光发其精，吾岳借之气。",
            "精气久以灵，稍稍见奇异。",
            "香之为草木，清之为泉水。",
            "天则为洞天，地则为福地。",
            "㠌嵚白云根，怪巧分琐细。",
            "龙潜而虎藏，猿啼而鹤唳。",
            "始焉三仙居，终也众真萃。",
            "至今丹砂光，上下数万里。",
            "清游动高吟，今古几骚士。",
            "搜奇探幽深，或仅见一二。",
            "输君呼笔神，尽发万古秘。",
            "我于尘埃中，读之如亲履。",
            "呼儿谨縢藏，再拜归棐几。"
        ],
        "title": "题三茅峰",
        "id": "e4cc680b-5934-41c2-b7ed-8b8d2d0805bf"
    },
    {
        "author": "张榘",
        "paragraphs": [
            "彩凤与幽花，动植自形色。",
            "命名取肖似，造化何容力。",
            "丹穴呈九苞，夜梦或吐白。",
            "未若秋中芳，荣悴了无迹。"
        ],
        "title": "次韵孟师翰凤儿花滴滴金  其一",
        "id": "fc9f422a-bc59-4f99-9c4b-b83137672aca"
    },
    {
        "author": "张榘",
        "paragraphs": [
            "物理纷以移，血或化为碧。",
            "安知秋草英，不作金点滴。",
            "非由冶者铸，芳葩自光泽。",
            "误彼市中攫，一过一目逆。"
        ],
        "title": "次韵孟师翰凤儿花滴滴金  其二",
        "id": "c6fa083a-a932-45e2-bcf0-8579f7f1edbf"
    },
    {
        "author": "张榘",
        "paragraphs": [
            "西风约暮雨，虚亭得新爽。",
            "忽焉见崚嶒，彷佛呈万象。",
            "谁其伴孤吟，寒蛩轧幽响。",
            "碧云渺佳人，抱膝注遐想。"
        ],
        "title": "有怀尤赞府季耑",
        "id": "e1816161-5b3a-4c8b-becd-6d87fef927a8"
    },
    {
        "author": "张榘",
        "paragraphs": [
            "营营天壤间，孰不为智使。",
            "有美山中君，独与世俗异。",
            "一真不凿若大愚，四体安然如止水。",
            "人皆喜君得佳扁，我于其间有余议。",
            "一阴一阳分动静，江河山岳判流峙。",
            "造化而欲辞其劳，造化之功亦息矣。",
            "伊周孔孟心乎民，老氏庄蒙忘此世。",
            "使四君子俱恝然，万古滔滔孰经济。",
            "以拙而望巧，巧未及成拙。",
            "先至晦巧而为拙，终焉多与巧相值。",
            "逸者自逸劳者劳，天之降材尔殊尔。",
            "君才足以应万殊，袖手山林恐非计。",
            "愿君毕力运天巧，却换轩名与张子。"
        ],
        "title": "题刘直孺拙逸轩",
        "id": "4de1befa-aa7f-47e8-a03b-f993190a2084"
    },
    {
        "author": "张榘",
        "paragraphs": [
            "虬髯如云眼如月，胸次毫端一泓雪。",
            "政恐儒冠或误身，尚友虚无老庄列。",
            "松阴泉影绿悠悠，此时此意如何说。",
            "三真跨鹤夜相从，长啸一声山谷裂。"
        ],
        "title": "为茅峰崇禧主人景架巖赞王肖巖所写喜容",
        "id": "971b4196-931d-4618-9bd0-1ab0880b57e6"
    },
    {
        "author": "张榘",
        "paragraphs": [
            "昌黎不作颖师已，千古风流随逝水。",
            "大音祗在天壤间，云竹翁能发其秘。",
            "明之为侯王，幽之为神鬼。",
            "悟翁一转指头禅，万事泯然心耳废。",
            "涧泉淅沥走宫商，仙佩丁当分角征。",
            "数声急羽来秋空，夜半西风掠蛩砌。",
            "诸公不但知此音，真欲钩深得其艺。",
            "大篇小什分珠玑，往往不惜兼金餽。",
            "吾闻南风之歌下舜廊，四海熙熙乐平治。",
            "愿翁持此天上头，一鼓解民愠，再鼓阜民财，勿作区区自丰计。"
        ],
        "title": "赠云竹一老琴师歌",
        "id": "bb3c47ab-a50f-42b6-aaed-c79e4756b662"
    },
    {
        "author": "张榘",
        "paragraphs": [
            "老红落尽苍苔院，万物随时自流转。",
            "苍然古桧夜窗前，独抱寒姿耸孤干。",
            "幽人丈室空无埃，风声月影共徘徊。",
            "树兮人兮两清绝，不然君肯居此哉。"
        ],
        "title": "题钱则父凛对轩轩有老桧奇甚",
        "id": "c7580f4c-27ac-416a-b467-2fe04ad283cd"
    },
    {
        "author": "张榘",
        "paragraphs": [
            "凭高四望天沉沉，平芜远树横夕阴。",
            "碧云吐吞献奇象，迺知造物得我心。",
            "渔舟两两叠烟棹，白鸟出没沧波深。",
            "悠然呼酒纳幽致，须臾寒月照古琴。"
        ],
        "title": "题金渊绿净亭",
        "id": "29d87ca3-06fe-4162-9b07-854ced80f4ae"
    },
    {
        "author": "张榘",
        "paragraphs": [
            "穿云踏月登茅岭，一阵西风吹客衣。",
            "松俨立兮如伏，山周回兮若帏。",
            "竹泉清可鉴，苔石坐忘归。",
            "鹤唳空霭，猿啼翠微。",
            "白露下，碧烟飞。",
            "适意，忘机。",
            "歔，欷。"
        ],
        "title": "第一峰诗  其一",
        "id": "bf9d6bfa-49ba-4b0a-8657-7c69199490f6"
    },
    {
        "author": "张榘",
        "paragraphs": [
            "凄，清。",
            "露重，月明。",
            "纱帽湿，裌衣轻。",
            "路险仆倦，石危马惊。",
            "近市火数点，出林钟一声。",
            "客子征鞍暂解，仙家云关未扃。",
            "浊酒三杯投倦榻，梦回画被写吟情。"
        ],
        "title": "第一峰诗  其二",
        "id": "604f6c89-c53a-4c8d-9222-93d3a6473b9e"
    },
    {
        "author": "张榘",
        "paragraphs": [
            "刮地风成阵，漫空雪作团。",
            "侵陵诗骨瘦，开拓酒肠宽。",
            "入竹寒声细，缄梅冷艳干。",
            "长官何太喜，农事正相干。"
        ],
        "title": "雪后呈邵尧章权尉",
        "id": "346de499-a2fd-41b6-beb5-24ca19f02d1d"
    },
    {
        "author": "张榘",
        "paragraphs": [
            "半年留鹤邑，岁晚倦重游。",
            "雪柳带春意，烟芜生暮愁。",
            "怕看新凤历，忍拂旧貂裘。",
            "莫道知心少，相亲有白鸥。"
        ],
        "title": "半年",
        "id": "e1980d86-0c6a-46f0-abf3-df6da31dd0b7"
    },
    {
        "author": "张榘",
        "paragraphs": [
            "移船过九曲，满袖贮西风。",
            "木落山容老，荷枯水面空。",
            "客怀诗句里，时事酒杯中。",
            "莫听云间鹤，宁呼天外鸿。"
        ],
        "title": "华亭道间",
        "id": "2802b3b2-0371-4a4d-bcfa-457cfbf68c77"
    },
    {
        "author": "张榘",
        "paragraphs": [
            "丛竹傍幽亭，萧然一画屏。",
            "色欺春酒碧，光映夜灯青。",
            "雨叶供香润，风枝摇梦醒。",
            "却嫌千亩阔，浩渺绿难扃。"
        ],
        "title": "题云间皎上人扃绿轩",
        "id": "a1bfc453-e63a-4f91-afdd-d538d25bf2c8"
    },
    {
        "author": "张榘",
        "paragraphs": [
            "楼俯澄江碧，山宜四面观。",
            "压波桥影阔，带雨橹声寒。",
            "客梦因诗醒，归心得酒宽。",
            "虚怀纳幽致，湿翠扑栏干。"
        ],
        "title": "题黄巖黄山楼",
        "id": "317c9e30-be31-4b0c-9ac5-852e94256759"
    },
    {
        "author": "张榘",
        "paragraphs": [
            "华榱胜概实相兼，却笑滕王诧栋帘。",
            "海内一云高出岫，江南列嶂杳平簷。",
            "作霖锡命宜爰立，维石兴歌正具瞻。",
            "寰宇固应同德宇，共期羹鼎试梅盐。"
        ],
        "title": "相公新创云山观于州治之东诗以颂之",
        "id": "23c05c68-04ad-4fae-8004-81ebe559b7fc"
    },
    {
        "author": "张榘",
        "paragraphs": [
            "帝城那得见秋容，秋在三吴泽国中。",
            "芦未著霜花已白，蓼宜近水影偏红。",
            "一行落雁低南浦，万点栖鸦起北风。",
            "安得画师模此景，钓鱼矶上著诗翁。"
        ],
        "title": "帝城  其一",
        "id": "8a2da495-1bea-4aef-b2f6-628a57094303"
    },
    {
        "author": "张榘",
        "paragraphs": [
            "半年再作华亭客，每喜轻帆得顺风。",
            "白水涵秋千顷浄，清霜粲晓万山空。",
            "蹔时放浪如尘外，忆昨经过似梦中。",
            "浊酒三杯眠未熟，不能平处枕边鸿。"
        ],
        "title": "帝城  其二",
        "id": "0b62484d-8fc5-412d-8f07-cbdcbce8eebc"
    },
    {
        "author": "张榘",
        "paragraphs": [
            "尚想溪亭跨鸭头，市嚣到晓不曾休。",
            "角声吹断老梅月，桥影压翻寒苇秋。",
            "三语固知非昔比，十年不到使人愁。",
            "老来著脚茆峯下，相望何殊风马牛。"
        ],
        "title": "次韵金陵赵民曹水阁即事",
        "id": "7df32f78-39a5-48ac-af19-5ab1c4a171b2"
    },
    {
        "author": "张榘",
        "paragraphs": [
            "等囿干坤造化中，此花珍重殿春红。",
            "矜持不受荼䕷月，披拂正须杨柳风。",
            "三咏品题真入妙，独惭属和未能工。",
            "厅前旧本今应在，何必移根江以东。"
        ],
        "title": "再用韵呈相公",
        "id": "f10426df-d641-461b-98c1-1c5b657a4b85"
    },
    {
        "author": "张榘",
        "paragraphs": [
            "兴言陟屺驻征艎，丘水依然亦故乡。",
            "萱草梦寒诗思远，梅花月冷角声长。",
            "暂辞小隠从三聘，况值清时已一阳。",
            "朝籍渐通恩数洽，会看梧槚发幽光。"
        ],
        "title": "和澄斋刘制干过芜湖渭阳宅有感韵",
        "id": "562d3f98-51d3-4a28-9f75-ba32d2161365"
    },
    {
        "author": "张榘",
        "paragraphs": [
            "天台山下两诗仙，剪雾裁冰五十年。",
            "耘业三间千古意，饭牛数集几人传。",
            "半江明月曾同赋，一段清风岂偶然。",
            "匹马冲寒西驿路，碧云苒苒思绵绵。"
        ],
        "title": "留别耘业林逢吉饭牛翁郑简子",
        "id": "5351af8f-ab7c-419b-93a8-6e06e56dfa0b"
    },
    {
        "author": "张榘",
        "paragraphs": [
            "骑鹤楼前奏宓琴，朅来又作海山吟。",
            "碧云不隔乡关梦，白发能灰客子心。",
            "愧我抗尘徒走俗，羨君博古更通今。",
            "新诗清响传空谷，击节长歌到夜深。"
        ],
        "title": "奉和魏提干",
        "id": "29a12b28-10b0-4551-be2b-c8f8dd8c77d8"
    },
    {
        "author": "张榘",
        "paragraphs": [
            "胜赏多从暇日违，眼中朋友欲星稀。",
            "退休不复思三顾，能赋犹堪广七依。",
            "游鹿台前空逝水，栖乌曲里只斜晖。",
            "书生怀古真痴绝，看尽闲云入栋飞。"
        ],
        "title": "登苏台用袁宪韵赠两赵提干",
        "id": "cce0150e-d5c8-47fc-9852-d0e9efbecda3"
    },
    {
        "author": "张榘",
        "paragraphs": [
            "窗上月朦胧，香芸鼻观通。",
            "了无梅竹影，猛省在舟中。"
        ],
        "title": "窗上",
        "id": "69ffb50a-1be0-4583-87c2-6c1036af0f29"
    },
    {
        "author": "张榘",
        "paragraphs": [
            "游蜂从何来，饥雀巧相遇。",
            "谁其释纷拏，放汝采花去。"
        ],
        "title": "题啄蜂雀井团雀二图  其一",
        "id": "f8db72bb-a7f7-4a7d-adea-a76a957d5b75"
    },
    {
        "author": "张榘",
        "paragraphs": [
            "日暮投荒榛，吻利腹良馁。",
            "尔竟何所争，固结不可解。"
        ],
        "title": "题啄蜂雀井团雀二图  其二",
        "id": "0c6d5cb1-3f86-4eb3-9d0c-2677247c5e73"
    },
    {
        "author": "张榘",
        "paragraphs": [
            "雁声恰值到江东，霜影空濛落晚篷。",
            "寒著芦花禁不得，一层晴雪乱西风。"
        ],
        "title": "雁声",
        "id": "e6e50cff-52d0-4cf2-97ed-f460319caeb9"
    },
    {
        "author": "张榘",
        "paragraphs": [
            "岸草不知缘底绿，山花试问为谁红。",
            "元造本来惟寂寞，年年多事是春风。"
        ],
        "title": "春吟四绝  其一",
        "id": "5a983b88-39a6-498a-b065-2c11d9ddb264"
    },
    {
        "author": "张榘",
        "paragraphs": [
            "沙渚清泠蒲叶水，野亭和暖杏花风。",
            "此中佳趣无人会，牛背斜阳卧牧童。"
        ],
        "title": "春吟四绝  其二",
        "id": "a400005f-1cbc-44e3-b54a-90c770916730"
    },
    {
        "author": "张榘",
        "paragraphs": [
            "花露半干红入户，竹风微动绿侵床。",
            "翠屏残梦不知处，幽鸟数声春日长。"
        ],
        "title": "春吟四绝  其三",
        "id": "a733517a-888b-4d03-890f-b68b26df3222"
    },
    {
        "author": "张榘",
        "paragraphs": [
            "香鼎灰寒午梦回，闲情谁与梦徘徊。",
            "杖藜信步穿幽径，一阵野芳何处来。"
        ],
        "title": "春吟四绝  其四",
        "id": "67b5316c-b3e0-485c-b84a-46eb50c8852f"
    },
    {
        "author": "张榘",
        "paragraphs": [
            "一叶黄芦渡渺茫，误随野鹤上维扬。",
            "角声吹断梅花梦，依旧枫湾半叶霜。"
        ],
        "title": "送宾书记自扬归吴门",
        "id": "e591d344-9c0c-4ec9-81b8-3b458d5e1189"
    },
    {
        "author": "张榘",
        "paragraphs": [
            "流落江南帝魄痴，年年啼到绿阴肥。",
            "蜀山邈在青天外，只劝人归不自归。"
        ],
        "title": "闻杜鹃",
        "id": "6f69c0ff-7a41-4b9c-90e1-7c97b967c285"
    },
    {
        "author": "张榘",
        "paragraphs": [
            "善端天赋本无殊，力穑之余好读书。",
            "莫讶劝农因劝学，须知公相起犂锄。"
        ],
        "title": "劝农二绝  其一",
        "id": "b85eb649-c23f-423b-bd4a-98181fe8dc64"
    },
    {
        "author": "张榘",
        "paragraphs": [
            "长官诲汝亦谆谆，须信民生总在勤。",
            "试诵殷盘豳七月，诗书即是劝农文。"
        ],
        "title": "劝农二绝  其二",
        "id": "460021e3-cda2-42a3-b6ef-171d1fe70a4b"
    },
    {
        "author": "张榘",
        "paragraphs": [
            "正眎眈眈怒作威，西风摇毒上牙须。",
            "山翁祗作丹青看，冯妇从教自下车。"
        ],
        "title": "题包虎  其一",
        "id": "42dd5c5b-2a52-48d2-916a-31c98f4e6c75"
    },
    {
        "author": "张榘",
        "paragraphs": [
            "日日红林饱血腴，尚将余力咬枯株。",
            "高亭素壁黄昏后，疑有悲风落坐隅。"
        ],
        "title": "题包虎  其二",
        "id": "a7d6cfcb-8a7a-4bc3-a880-6a58d44d771a"
    },
    {
        "author": "张榘",
        "paragraphs": [
            "十月桃开三四枝，凄凉时候见芳菲。",
            "小红不著黄花蝶，一树春风怨落晖。"
        ],
        "title": "咏十月桃",
        "id": "e7268f95-e8de-47e6-8465-cbcb116008ca"
    },
    {
        "author": "张榘",
        "paragraphs": [
            "拥麾犹愿富腰钱，千古相传跨鹤仙。",
            "莫笑昔人空觊望，后来人欲更熏天。"
        ],
        "title": "骑鹤仙",
        "id": "b841e30b-2cf3-4ff6-9ea5-1b037f51adc9"
    },
    {
        "author": "张榘",
        "paragraphs": [
            "花木中间著小亭，簷虚不碍两峯青。",
            "数声啼鸟閙中过，不似家山子细听。"
        ],
        "title": "题税轩新筑送青亭四首  其一",
        "id": "cbffed51-0cc2-431d-8f08-722515f09b8c"
    },
    {
        "author": "张榘",
        "paragraphs": [
            "日抱吟情到此亭，卷帘孤坐看云生。",
            "诗怀恰与云相似，一点悠然度太清。"
        ],
        "title": "题税轩新筑送青亭四首  其二",
        "id": "6c76b4d4-1cc0-4a93-a200-889344298445"
    },
    {
        "author": "张榘",
        "paragraphs": [
            "白云尽处青山小，红雨飞时绿树新。",
            "佳致仗谁同管领，野禽啁哳话深春。"
        ],
        "title": "题税轩新筑送青亭四首  其三",
        "id": "66305d59-3d45-4b32-bea4-fccfec1e92ee"
    },
    {
        "author": "张榘",
        "paragraphs": [
            "日移花影上疎帘，香鼎烧残逐旋添。",
            "春事已随诗入梦，一庭芳草绿纤纤。"
        ],
        "title": "题税轩新筑送青亭四首  其四",
        "id": "bb9eedea-a267-4d12-a81c-37f1b0e8c316"
    },
    {
        "author": "张榘",
        "paragraphs": [
            "紫府川妃夜宴还，玉盘金椀落人间。",
            "香肌不受缁尘污，依约风前响珮环。"
        ],
        "title": "题赵子固水仙图",
        "id": "0041fc2d-7063-45a5-aff1-da435d6e64d4"
    },
    {
        "author": "张榘",
        "paragraphs": [
            "往在秦淮问六朝，江楼只有女吹箫。",
            "昭阳太极无行路，岁岁鹅黄上柳条。"
        ],
        "title": "秦淮",
        "id": "c8346294-ec2c-44b1-be4f-aa984af4d895"
    },
    {
        "author": "张榘",
        "paragraphs": [
            "江流不尽天连地，山意无穷春复秋。",
            "多少诗人无分到，我来三月得重游。"
        ],
        "title": "至后二日登狼峰",
        "id": "cfa3e062-61df-4a6c-bf21-cd1a8e8896f4"
    },
    {
        "author": "张榘",
        "paragraphs": [
            "万叠云山拥翠屏，笋舆终日面山行。",
            "幽禽上下好音语，到底不知谁命名。"
        ],
        "title": "闻春禽",
        "id": "e1c8cf15-ab7c-4ade-b40a-af112f4ad031"
    },
    {
        "author": "张榘",
        "paragraphs": [
            "莫说南朝胜概繁，祗今近郭已江村。",
            "台荒浪纪曼花坠，事往空余古意存。",
            "瓯缺正缘轻纳景，鼎分谁谓不如孙。",
            "滔滔千载兴亡恨，尽付凭栏对月樽。"
        ],
        "title": "雨花台",
        "id": "bbe45028-7215-49be-b3a7-ffdc6215084a"
    },
    {
        "author": "张榘",
        "paragraphs": [
            "石屏峰下孤吟客，吟到头童更苦吟。",
            "四海江山多识面，百年人物半知心。",
            "诗于唐米偶先后，较以杜韦无古今。",
            "容易相逢容易别，不堪回首白云深。"
        ],
        "title": "送戴式之自越游江西",
        "id": "84090110-bdb9-4914-91ff-15c724b09ef8"
    },
    {
        "author": "张榘",
        "paragraphs": [
            "园亭已觉晴簷暖，楼上东风尚峭寒。",
            "燕垒泥干芹菜老，蜜房香满杏花残。",
            "诗怀正似晓山好，酒量不如春水宽。",
            "陌上儿童应笑我，黄昏犹自倚兰干。"
        ],
        "title": "楼中即事",
        "id": "281becdd-ef7a-463c-a1b5-b9549832732b"
    },
    {
        "author": "张榘",
        "paragraphs": [
            "蔷薇花落笋斑斑，酝酿清和数日间。",
            "杜宇不知春去了，又啼斜日过前山。"
        ],
        "title": "春尽出郊",
        "id": "9db05e8c-8169-4759-901f-873bbe6ff29d"
    },
    {
        "author": "韩履常",
        "paragraphs": [
            "李门弟子饶门友，渭水年龄泗水心。"
        ],
        "title": "句",
        "id": "151234fd-7494-46e7-8f22-47c5dc3a90ca"
    },
    {
        "author": "安如山",
        "paragraphs": [
            "将军精悍姿，齿齿碎铁石。",
            "在昔童稚中，但闻饱经术。",
            "纵横骋柔翰，丹雘间金碧。",
            "有司塞明诏，敝邑屈词伯。",
            "芹香春水生，冠玉侍重席。",
            "脱略章句陋，搜抉穷理窟。",
            "未及文化成，其如王土窄。",
            "丈夫报主愿，岂必蒙清秩。",
            "苍然请去位，满面秋栗烈。",
            "纠合熊虎羣，旌旆扬广陌。",
            "正当摩厉闲，一鼓拔勍敌。",
            "屯兵沔水源，千里斧截截。",
            "浩荡排烟旻，西极安屼嵲。",
            "奈何国无人，腐儒秉旄钺。",
            "赏予入私门，金汤授盗贼。",
            "公时奋臂争，反遭献玉刖。",
            "三军视马首，痛哭下天壁。",
            "功成坐龃龉，愤怒须插戟。",
            "中宵拔剑起，肃肃整劲翮。",
            "吐气风云生，搴旗陷坚列。",
            "贯穿死生地，蹀血天地黑。",
            "势虽众寡悬，形未雌雄决。",
            "路穷断首尾，众尽乃手格。",
            "岂知龙虎逝，黯淡山川色。",
            "百万尚震惊，呜呼死诸葛。",
            "长城但自坏，千里痛稠结。",
            "肉食无远谋，野史有直笔。",
            "酒酣歌节士，皛皛霜日白。"
        ],
        "title": "曹将军",
        "id": "2405d3fa-74a7-4bb2-8301-fa16d90a2d96"
    },
    {
        "author": "安如山",
        "paragraphs": [
            "去去如奔马，来来无尽船。",
            "人心似江水，日夜向吴天。"
        ],
        "title": "下瞿塘",
        "id": "7276836a-18d8-4810-91b1-a430dd36bab1"
    },
    {
        "author": "黄铸",
        "paragraphs": [
            "风烟入暝少人行，独鹤来依帝子城。",
            "华表柱头霜月冷，清宵有梦到钟声。"
        ],
        "title": "贽见洪师",
        "id": "6c1b166e-05d2-446e-a470-de43e559640d"
    },
    {
        "author": "谢塈",
        "paragraphs": [
            "一线天回得顺流，几家脩竹满巖幽。",
            "转头已失来时路，过眼犹怜水上舟。",
            "仙事渺茫姑勿论，客情萧散故迟留。",
            "试寻怀玉山人传，更有承平好识不。"
        ],
        "title": "题冲佑观",
        "id": "efc62a5f-54c5-4f2d-bc74-78468b3cbd10"
    },
    {
        "author": "程炎子",
        "paragraphs": [
            "漫浪江湖脚，周游到石门。",
            "能迎徐孺子，知有令公孙。",
            "话雨灯辉座，酬春酒灩樽。",
            "况逢朋友在，一见必温存。"
        ],
        "title": "饯周东巖之石门访汾阳氏并呈友人",
        "id": "83a6dc35-9356-4d7f-9e9b-2931f095c0a4"
    },
    {
        "author": "程炎子",
        "paragraphs": [
            "多行三两日，犹在四安舟。",
            "天正当寒夜，人偏作远游。",
            "风高云叶动，江阔浪花浮。",
            "会得幽闲趣，唯应是白鸥。"
        ],
        "title": "四安舟中",
        "id": "d86a4293-c3c2-4f51-a00e-90a1390a57b5"
    },
    {
        "author": "程炎子",
        "paragraphs": [
            "侧耳桥边听，声声在翠微。",
            "自甘留此坐，何苦劝人归。",
            "院悄惊春昼，山空恋夕晖。",
            "得如鸥与鹭，对我欲忘机。"
        ],
        "title": "山中杂诗  其一",
        "id": "34c94358-b8f8-4389-bcf6-94a0ba83f5c7"
    },
    {
        "author": "程炎子",
        "paragraphs": [
            "昆仑初凿破，大巧夺天真。",
            "竹锁三更月，桃酣几度春。",
            "山空闻鹤唳，溪远卜鸥邻。",
            "为拂留题石，松摇露滴身。"
        ],
        "title": "山中杂诗  其二",
        "id": "93e77027-5e44-4097-9394-70346ce85cb0"
    },
    {
        "author": "程炎子",
        "paragraphs": [
            "破帽西风里，龙山忆孟嘉。",
            "白衣谁送酒，黄菊自开花。",
            "塞远书传鴈，天昏墨点鸦。",
            "凭高穷北望，何处是中华。"
        ],
        "title": "登高感兴",
        "id": "db3f6386-0e08-4473-a4a0-2925eeb99359"
    },
    {
        "author": "程炎子",
        "paragraphs": [
            "鞭摇五马踏沙隄，秋晚除书下紫泥。",
            "藓壁篆碑猿捧砚，松关吟句鹤分题。",
            "裴休故宅今为寺，谢脁闲官昔仕齐。",
            "太守宴归宾客从，数声山鸟日平西。"
        ],
        "title": "次郡太守刘朔斋秋晚谒谢脁亭小饮三首  其一",
        "id": "d4fd9788-6fa6-42b6-aa44-09c1b0f4806c"
    },
    {
        "author": "程炎子",
        "paragraphs": [
            "一祷心香雨便晴，万家和气酿成醺。",
            "时方入到昭亭路，风已吹开叠嶂云。",
            "话向禅中参冷淡，心于静处息纷纭。",
            "麦畦邂逅长沮语。",
            "想彻黄堂亦喜闻。"
        ],
        "title": "次郡太守刘朔斋秋晚谒谢脁亭小饮三首  其二",
        "id": "9efe43b3-ebf6-42a4-9afc-edc44bf813f3"
    },
    {
        "author": "程炎子",
        "paragraphs": [
            "掀髯一笑倚危阑，面面青山不厌看。",
            "霜染丹枫秋色绚，日烘紫菊露痕干。",
            "鹊炉火慢熏龙脑，蟹眼汤新瀹凤团。",
            "回簇绛纱城郭晚，老梅吹角鴈拖寒。"
        ],
        "title": "次郡太守刘朔斋秋晚谒谢脁亭小饮三首  其三",
        "id": "147f2bd5-e834-4a3e-9f94-5a843f830380"
    },
    {
        "author": "程炎子",
        "paragraphs": [
            "脱略机关一散人，清于兰畹抱幽馨。",
            "抚松细嚼渊明句，瀹茗闲笺陆羽经。",
            "春对风光秋对月，晓观云气夜观星。",
            "世间局面多翻覆，著数虽高亦懒听。"
        ],
        "title": "题如庵",
        "id": "41ce0056-b3f9-4858-8efb-a8fe9d5bb96e"
    },
    {
        "author": "程炎子",
        "paragraphs": [
            "花飞簷语恰经旬，强半韶华断送频。",
            "三月便晴三十日，一年只有一分春。",
            "酒甘不饮心如醉，诗苦耽吟味越真。",
            "欹枕北窗清梦觉，落红啼鸟伴幽人。"
        ],
        "title": "暮春",
        "id": "c8a120d0-ef8d-4024-b8cf-7a67c3e20615"
    },
    {
        "author": "程炎子",
        "paragraphs": [
            "水边山脚友渔樵，梅欲窥人故故招。",
            "树剥龙鳞黏碧藓，枝翘鹤膝糁红椒。",
            "诗如老杜吟东阁，梦约逋仙过断桥。",
            "好待月窗清影瘦，传他神子上生绡。"
        ],
        "title": "古梅",
        "id": "f4461b73-114e-4307-a471-f50bd94a76ff"
    },
    {
        "author": "程炎子",
        "paragraphs": [
            "画楼人醉烛高烧，滴在寒枝蜡未消。",
            "蘂撇打鶑金弹滑，花悬驱雀彩铃摇。",
            "歌儿戏拍供檀板，妆女轻裁贴翠翘。",
            "酒揭黄封诗嚼淡，时匀乳蜜过山腰。"
        ],
        "title": "蜡梅",
        "id": "40415956-9314-447c-b5cc-5065693941c0"
    },
    {
        "author": "程炎子",
        "paragraphs": [
            "南山水乐洞，窈窈白云深。",
            "满耳笙歌者，谁能一洗心。"
        ],
        "title": "水乐洞",
        "id": "b9e4a74d-2a72-40f5-b834-7de150cf792b"
    },
    {
        "author": "程炎子",
        "paragraphs": [
            "去时雪学杨花舞，归日花如雪样飞。",
            "何事杨花并雪絮，送人西迈送人归。"
        ],
        "title": "归日",
        "id": "9b10b984-65e3-4add-af21-b5b306cfd535"
    },
    {
        "author": "程炎子",
        "paragraphs": [
            "五岭崎岖一步难，白云兼雾羃中间。",
            "行人莫道山多险，更有人心险似山。"
        ],
        "title": "登新安五岭",
        "id": "a45770d1-394b-4a26-9b1f-b21f14ec0f24"
    },
    {
        "author": "程炎子",
        "paragraphs": [
            "断烟荒草共幽幽，斜雨抛丝织晚愁。",
            "鸥鸟似知人乍别，飞来飞去渡船头。"
        ],
        "title": "天台陈山夫寄别用韵",
        "id": "aa889ad0-3386-44fe-8b90-349a1a94517c"
    },
    {
        "author": "程炎子",
        "paragraphs": [
            "吟月歌风酒力微，独寻幽壑叩禅扉。",
            "泊隄小艇迎人渡，入水闲云伴鹤飞。",
            "梅落半含冰雪思，石寒长覆薜萝衣。",
            "水西景物还如旧，恨不相从倒载归。"
        ],
        "title": "和赵守独游水西寺",
        "id": "8fd6b6c2-d370-4d42-91cb-08d032803e15"
    },
    {
        "author": "刘启之",
        "paragraphs": [
            "夜深檛鼓醉红裙，半世侯门熟稔闻。",
            "自是东篱窥宋玉，非关司马挑文君。",
            "苍头误送香罗帕，簧舌翻成贝锦文。",
            "幸頼老成持定力，一帆安稳过溪云。"
        ],
        "title": "谢张芸窗",
        "id": "d8a2570e-d13c-4ad0-b864-f781ec1af4d3"
    },
    {
        "author": "宋理宗",
        "paragraphs": [
            "鳌极开先已降衷，上天下泽礼居中。",
            "三才义理维持力，万世纲常建立功。",
            "孔圣法言多纂辑，汉儒师学共修崇。",
            "经帷讲彻资羣彦，克己工夫在广充。"
        ],
        "title": "淳祐丙午讲礼记毕锡宴祕书省赐侍读少师郑清之以下",
        "id": "3723b386-13ab-4c01-a51c-bf69ea3a0d3a"
    },
    {
        "author": "宋理宗",
        "paragraphs": [
            "秋思太华峯头雪，晴忆巫山一片云。",
            "去国归来犹未得，诗篇遥赠北山君。"
        ],
        "title": "赐答郑宷",
        "id": "0f4689ad-8fe4-4263-a09f-43a6c0341f6b"
    },
    {
        "author": "宋理宗",
        "paragraphs": [
            "道久于心化未成，乐闻尔士对延英。",
            "诚惟不息斯文著，治岂多端在力行。",
            "华国以文由造理，事君务实勿沽名。",
            "得贤功用真无敌，能为皇家立太平。"
        ],
        "title": "赐状元文天祥以下",
        "id": "19fdd5f6-9e19-402b-9ba0-51e9f304bcc1"
    },
    {
        "author": "宋理宗",
        "paragraphs": [
            "溪藤疏影势千寻，笔补春工著意深。",
            "止渴调羹归妙手，谁知一片岁寒心。"
        ],
        "title": "题赵葵墨梅",
        "id": "d12b523e-9352-464b-9d1e-be0ebe0003b8"
    },
    {
        "author": "宋理宗",
        "paragraphs": [
            "烈祖谋诒燕，冲人命绍龟。",
            "禁严瞻复古，缔创想当时。",
            "凤纪因多历，翬飞欲寖隳。",
            "端居常念此，凉德恐羞之。",
            "勉辑炎兴业，新还舜禹规。",
            "栋骧非玉瑱，朴斲仅涂茨。",
            "咫尺羹墙见，延洪典则贻。",
            "缅怀光宅旧，俨若焕章垂。",
            "圣志惟先定，鸿名寓有为。",
            "风烟沈庙算，天日俯畴咨。",
            "屏翰环方召，言谟富禹夔。",
            "权纲归总揽，制度永维持。",
            "养士翔鸳鹭，蒐兵振虎貔。",
            "宣王修政日，光武中兴时。",
            "文治绥函夏，英威鬯远夷。",
            "万年丕显绩，三纪太平基。",
            "继述惭非称，规恢动慨思。",
            "肯堂心翼翼，景行日孜孜。",
            "载绎车攻雅，宜赓考室诗。",
            "告成书梗概，拜手缉芜辞。"
        ],
        "title": "重修复古殿纪事",
        "id": "0075e46b-dbbb-4036-ba9c-07b3f5152e9c"
    },
    {
        "author": "宋理宗",
        "paragraphs": [
            "一德交孚叶两仪，嘉禾嘉粟献珍奇。",
            "祥呈属邑信非偶，瑞应明禋若有期。",
            "周纪唐封生秀颖，汉歌郊庙产灵芝。",
            "何如近在王畿内，庆典珍符萃一时。"
        ],
        "title": "昌化县进嘉禾嘉粟赐贾丞相",
        "id": "66414c4b-aaf4-4ae5-92fb-b421f6f7c11b"
    },
    {
        "author": "宋理宗",
        "paragraphs": [
            "方寸中涵一太虚，操存须用养工夫。",
            "莹然镜浄无纤翳，一性融明万理俱。"
        ],
        "title": "批养性存心二说",
        "id": "eb6b166f-d7a8-4eb8-b72e-c7f20e044ed5"
    },
    {
        "author": "宋理宗",
        "paragraphs": [
            "许负往昔矣，天纲今何之。",
            "谁知千载后，复遇林君奇。"
        ],
        "title": "笔占示林君奇",
        "id": "49c9b505-63eb-4e9f-9884-7739e01b8636"
    },
    {
        "author": "宋理宗",
        "paragraphs": [
            "初是烈祖开炎图，华夷一统同车书。",
            "人心爱戴无远迩，亲传圣像绘成都。",
            "成都赤子尊君父，大廷重光奉祠宇。",
            "殿旁一木久已枯，俄发三芽当夏五。",
            "万物荣枯知有时，枯杨况更能生稊。",
            "天胡此野大此瑞，祖宗垂佑从可知。",
            "吁嗟全蜀今非昔，玉垒金城久荆棘。",
            "幸今天道已好还，欲洗腥羶归古益。",
            "矧兹廊庙古栋梁，肃雍显相登明堂。",
            "岷峨万里来献瑞，愿符景运答休祥。",
            "书言颠木有由蘗，天其永命复大业。",
            "中兴肇开同一机，万载重芳光史牒。"
        ],
        "title": "瑞不为祥",
        "id": "245354e0-91ec-4de4-9822-37fba2a9a4f7"
    },
    {
        "author": "宋理宗",
        "paragraphs": [
            "力扶汉鼎頼元勋，泰道宏开万象新。",
            "声暨南郊方慕义，恩渐东海悉来臣。",
            "凯书已奏三边捷，庙算全消万里尘。",
            "坐致太平今日事，中兴宝运喜环循。"
        ],
        "title": "李璮归国",
        "id": "40db0bfb-d548-43ca-8082-5df89a72d4e4"
    },
    {
        "author": "宋理宗",
        "paragraphs": [
            "清明朝野遇清明，万国欢心乐太平。",
            "樽俎优贤咨启沃，载赓既醉咏盈成。"
        ],
        "title": "赐贾相",
        "id": "9cfe095e-155f-4763-b9c0-aa595f1f9d03"
    },
    {
        "author": "宋理宗",
        "paragraphs": [
            "天高地下礼由分，圣哲于焉秩纠纷。",
            "心法操存毋不敬，治功显设在斯文。",
            "会通自可跻明圣，品节应知本俭勤。",
            "旃厦讲磨资众彦，精微尽处是尊闻。"
        ],
        "title": "赐马廷鸾四首  其一",
        "id": "a1cad617-1f29-42d6-9632-12c75655f07e"
    },
    {
        "author": "宋理宗",
        "paragraphs": [
            "春秋万古一权衡，笔削昭然揭日星。",
            "道贯百王垂大法，义先五始定常经。",
            "是非褒贬寓深意，理乱安危烛未形。",
            "内夏外夷归一统，烨然治象炳丹青。"
        ],
        "title": "赐马廷鸾四首  其二",
        "id": "c9fe984d-9c27-425e-ac97-9d876ff5b0b3"
    },
    {
        "author": "宋理宗",
        "paragraphs": [
            "古掖摛文步武高，绫衾寓直焰兰膏。",
            "当年宫锦飞双鹄，今夕僊图看巨鼇。",
            "诗赐玉堂苏易简，光摇莲炬令狐绹。",
            "明时盛事今重见，爰制篇章示衮褒。"
        ],
        "title": "赐马廷鸾四首  其三",
        "id": "063d306a-b902-4026-b878-f5c2a5bbc836"
    },
    {
        "author": "宋理宗",
        "paragraphs": [
            "圣烈神谟肇我邦，钜编诏后总宏纲。",
            "立心广大侔天地，行事明通迈帝王。",
            "训与六经相表里，法垂万世愈巍煌。",
            "讲帷可但资敷绎，夙夜惟知率旧章。"
        ],
        "title": "赐马廷鸾四首  其四",
        "id": "8daec133-eeff-4665-bfe5-87da810bd604"
    },
    {
        "author": "宋理宗",
        "paragraphs": [
            "菲德承休帝命新，青阳闿动御昌辰。",
            "庆贻虹渚嘉祥衍，春满鼇山景色新。",
            "镐燕颂思勤□□，灵韶协奏喜横陈。",
            "在朝从此薰和气，要使驩心万姓均。"
        ],
        "title": "赐郑丞相",
        "id": "755a3da4-83c8-496b-9305-eabed89e7f6f"
    },
    {
        "author": "宋理宗",
        "paragraphs": [
            "肆予临御九宾兴，蔼蔼盈庭俊乂升。",
            "喜頼谠言调八事，欲垂景运进三登。",
            "摅忠社稷惟名节，济用邦家必器能。",
            "丰芑涵濡盛今日，勉思德意共钦承。"
        ],
        "title": "闻喜宴诗赐状元方逢辰",
        "id": "26b5bc09-86fb-4d0c-9daa-69d9928c351c"
    },
    {
        "author": "宋理宗",
        "paragraphs": [
            "冲澹凝金汞，忧勤失宝丹。",
            "讲余曦正午，班促漏方残。",
            "济野云生暗，苍梧日转寒。",
            "列朝从艺祖，天阙会金銮。"
        ],
        "title": "宁宗皇帝挽词  其一",
        "id": "3a9c0ef3-41dc-4bd1-8941-2aabeb810663"
    },
    {
        "author": "宋理宗",
        "paragraphs": [
            "仙御宾空日，龙飞杳杳间。",
            "五云呈瑞彩，九虎敞重关。",
            "宝辇扶苍鹤，云韶拥玉班。",
            "千年栖佛地，今日覩天颜。"
        ],
        "title": "宁宗皇帝挽词  其二",
        "id": "57a4c47b-550d-4810-bb16-4dc516824c34"
    },
    {
        "author": "宋理宗",
        "paragraphs": [
            "定知玉兔十分圆，已作霜风九月寒。",
            "寄语重门休上钥，夜潮留向月中看。"
        ],
        "title": "题夏珪夜潮风景图",
        "id": "8574334b-0321-469d-9a5f-78354112d1f4"
    },
    {
        "author": "宋理宗",
        "paragraphs": [
            "南风六月吐梅花，奇绝西昌孝子家。",
            "一点落英千古月，夜来啼杀后栖鸦。"
        ],
        "title": "孝梅里",
        "id": "e3813b3b-776f-4159-b893-23a392f2fa1a"
    },
    {
        "author": "宋理宗",
        "paragraphs": [
            "大暑流金石，寒风结冻云。",
            "梅花香度远，自有一枝春。"
        ],
        "title": "偈颂",
        "id": "9503e992-f5fe-4e33-8715-fb41dbf3070a"
    },
    {
        "author": "宋理宗",
        "paragraphs": [
            "欲言心佛难分别，俱是精微无碍通。",
            "跳出千重缚不住，天涯海角任西风。"
        ],
        "title": "和灵隠长老颂",
        "id": "0daa660f-5999-4615-bd90-0570a3b9b46b"
    },
    {
        "author": "宋理宗",
        "paragraphs": [
            "清河正愿得忠臣，岂觉辞官归思匆。",
            "为道思亲心甚切，难留执手意奚穷。",
            "亲斟御酒资行色，更敕云台写范容。",
            "回到家乡人问及，始知朕不负勋功。"
        ],
        "title": "项龙归省",
        "id": "b6c38ced-9213-4429-991e-2dd518da9414"
    },
    {
        "author": "宋理宗",
        "paragraphs": [
            "天高地下礼居中。"
        ],
        "title": "句  其一",
        "id": "59f8b655-636d-4375-a3c9-0676a1a835c9"
    },
    {
        "author": "宋理宗",
        "paragraphs": [
            "芳意饶呈瑞，寒光助照人。"
        ],
        "title": "句  其二",
        "id": "e923b6f4-90cc-4455-bf0a-69b913efc1fe"
    },
    {
        "author": "左瀛",
        "paragraphs": [
            "妾貌微微改，君恩渐渐疏。",
            "本期为匹鸟，深恐作前鱼。",
            "却月无心画，香云信手梳。",
            "佳人多薄命，不必重欷歔。"
        ],
        "title": "妾薄命",
        "id": "2d4c5f43-4ab5-4446-a7c8-d32a4b6ac9cb"
    },
    {
        "author": "赵希𩇕",
        "paragraphs": [
            "手执黄庭上石台，竹阴扫月徧苍苔。",
            "欲从此处即仙去，玉立清风待鹤来。"
        ],
        "title": "绝句",
        "id": "6ece6b76-55a4-45b5-a72d-2744e83a4712"
    },
    {
        "author": "赵希𩇕",
        "paragraphs": [
            "六十二年皮袋，放下了无罣碍。",
            "青天明月一轮，万古逍遥自在。"
        ],
        "title": "绝命偈",
        "id": "26bb9c56-7fdd-40cb-8480-cfdbc2ae4059"
    },
    {
        "author": "赵希𩇕",
        "paragraphs": [
            "招提深僻好山重，湿翠阴森一径松。",
            "夜静鹤归清梦绕，日高僧起碧云封。",
            "晴分贝叶翻余照，雨送钟声度远峰。",
            "竹舍因逢三昧语，鸟啼花满万缘空。"
        ],
        "title": "游瑞象寺和杜梦麟韵",
        "id": "01007ad4-f444-46e1-bd36-755334e2e332"
    },
    {
        "author": "张道洽",
        "paragraphs": [
            "朔风吹石裂，寒谷自春生。",
            "根老香全古，花疏格转清。",
            "园林千树秃，篱落一枝横。",
            "佩芷兼怀玉，悠然见此兄。"
        ],
        "title": "池州和同官咏梅花  其一",
        "id": "536065ad-0c5c-41dd-aa8d-0b88acab9a69"
    },
    {
        "author": "张道洽",
        "paragraphs": [
            "苔封鹤膝枝，流水绕疏篱。",
            "一白雪相似，独清春不知。",
            "风流无俗韵，恬澹出天姿。",
            "霜月娟娟夜，吾今见所思。"
        ],
        "title": "池州和同官咏梅花  其二",
        "id": "bba8638f-ca61-4b9f-85d5-74c649c8645e"
    },
    {
        "author": "张道洽",
        "paragraphs": [
            "半枯顽铁石，特地数花生。",
            "迥立风尘表，长含水月清。",
            "屋头寒岭瘦，门外小溪横。",
            "万里今为客，相看如弟兄。"
        ],
        "title": "池州和同官咏梅花  其三",
        "id": "f67a12a5-77d8-4c5d-9e27-572d6f777987"
    },
    {
        "author": "张道洽",
        "paragraphs": [
            "疎疎竹外枝，短短水边篱。",
            "南雪若相避，东风殊不知。",
            "兰荃皆弱植，桃杏总凡姿。",
            "坐叹逋仙远，清宵费梦思。"
        ],
        "title": "池州和同官咏梅花  其四",
        "id": "1f217f56-b990-48bd-bdd0-d73d071e5663"
    },
    {
        "author": "张道洽",
        "paragraphs": [
            "不带吟诗癖，缘何太瘦生。",
            "肌肤姑射白，风骨伯夷清。",
            "格外宫粧别，天然画轴横。",
            "涪翁太多可，唤作水仙兄。"
        ],
        "title": "池州和同官咏梅花  其五",
        "id": "1408349e-f90e-4106-a5d9-c4035569c394"
    },
    {
        "author": "张道洽",
        "paragraphs": [
            "苍虬百岁枝，残雪数家篱。",
            "点俗那能染，孤芳只自知。",
            "肯回桃李面，要是雪霜姿。",
            "不见紫芝久，悠悠使我思。"
        ],
        "title": "池州和同官咏梅花  其六",
        "id": "95ee8657-d1f9-49f0-92ba-203b15bf44b9"
    },
    {
        "author": "张道洽",
        "paragraphs": [
            "不与百花竞，春风蓦地生。",
            "故将天下白，独向雪中清。",
            "我辈诗仍要，谁家笛自横。",
            "岁寒堪共老，髯叟十年兄。"
        ],
        "title": "池州和同官咏梅花  其七",
        "id": "f9a5e66a-469b-4c60-9e6e-22848d2f9026"
    },
    {
        "author": "张道洽",
        "paragraphs": [
            "何处出斜枝，茅簷自竹篱。",
            "首回春一盼，最与月相知。",
            "严冷冰霜面，清癯山泽姿。",
            "几番将鹤去，倚树说相思。"
        ],
        "title": "池州和同官咏梅花  其八",
        "id": "f0cfa02e-3681-4ee2-9bf3-c32929bd693d"
    },
    {
        "author": "张道洽",
        "paragraphs": [
            "有月色逾淡，无风香自生。",
            "霜崖和树瘦，冰壑养花清。",
            "政尔疎还冷，忽然斜又横。",
            "千林成独韵，难弟又难兄。"
        ],
        "title": "池州和同官咏梅花  其九",
        "id": "6766bb80-9515-4982-9f7d-7d3991842eb5"
    },
    {
        "author": "张道洽",
        "paragraphs": [
            "雪后半横枝，溪边一带篱。",
            "春从穷腊透，香报老夫知。",
            "淡月弄疎影，嫩寒含令姿。",
            "天涯值西子，牢落慰吾思。"
        ],
        "title": "池州和同官咏梅花  其一○",
        "id": "2344e2f3-4876-4eb8-916b-73359a81948c"
    },
    {
        "author": "张道洽",
        "paragraphs": [
            "殷勤天女供，那复一尘生。",
            "质淡全身白，香寒到骨清。",
            "常留雪中看，遮莫鬓边横。",
            "万古月宫桂，犹吾异姓兄。"
        ],
        "title": "池州和同官咏梅花  其一一",
        "id": "46f07540-9937-4706-b118-8de8e042512f"
    },
    {
        "author": "张道洽",
        "paragraphs": [
            "古藓护疎枝，幽花发短篱。",
            "唯宜霜月照，莫遣雪风知。",
            "数点玲珑玉，三生洒落姿。",
            "自从窗外见，风味至今思。"
        ],
        "title": "池州和同官咏梅花  其一二",
        "id": "0fa10882-c20b-423a-bdac-beb84f8e9f1d"
    },
    {
        "author": "张道洽",
        "paragraphs": [
            "玉肌元不粟，未怕夜寒生。",
            "雪里孤花发，山中一段清。",
            "几回和月看，独立到参横。",
            "不傍人篱落，谁呼石作兄。"
        ],
        "title": "池州和同官咏梅花  其一三",
        "id": "96803c4e-ad3d-4991-ba91-8b715980e688"
    },
    {
        "author": "张道洽",
        "paragraphs": [
            "春脚到寒枝，诗情满雪篱。",
            "每留孤鹤伴，不遣一蜂知。",
            "风漏腊前信，月描尘外姿。",
            "忆从归阆苑，终岁祇君思。"
        ],
        "title": "池州和同官咏梅花  其一四",
        "id": "bf730041-ec5b-4ff5-8c7a-2547bad3afe5"
    },
    {
        "author": "张道洽",
        "paragraphs": [
            "万壑寒皆沍，孤根暖自生。",
            "不随千卉艳，独负一身清。",
            "水际寒香迥，窗间夜影横。",
            "舆台桃李辈，谁弟又谁兄。"
        ],
        "title": "池州和同官咏梅花  其一五",
        "id": "0a34595e-16e0-4a88-93a8-0e5cee559488"
    },
    {
        "author": "张道洽",
        "paragraphs": [
            "突出一清枝，孤村雪拥篱。",
            "韵无凡眼识，香有自心知。",
            "不是神仙骨，何缘冰玉姿。",
            "看看金鼎实，此味几人思。"
        ],
        "title": "池州和同官咏梅花  其一六",
        "id": "81b6e2f0-04c2-48a8-8a51-c3b0999fe24a"
    },
    {
        "author": "张道洽",
        "paragraphs": [
            "参透香严境，都无灭与生。",
            "平分天女白，全借月娥清。",
            "雪屋人家好，霜桥野岸横。",
            "天寒倚修竹，齐弟伯夷兄。"
        ],
        "title": "池州和同官咏梅花  其一七",
        "id": "74d3d8a6-474e-4a92-b17d-0b1d5a20d43d"
    },
    {
        "author": "张道洽",
        "paragraphs": [
            "子真同一性，和靖是三生。",
            "山意冷愈澹，月香幽更清。",
            "只应霜鴈识，未怯玉龙横。",
            "密友惟清士，佳名称素兄。"
        ],
        "title": "池州和同官咏梅花  其一八",
        "id": "2d3be672-d043-4cd2-bdfe-438d36b3eef5"
    },
    {
        "author": "张道洽",
        "paragraphs": [
            "为爱岁寒枝，呼童旋插篱。",
            "花清吟思觉，香冷梦魂知。",
            "雪月成仙韵，风烟带野姿。",
            "江天暮云合，千里故人思。"
        ],
        "title": "池州和同官咏梅花  其一九",
        "id": "164eed03-bbc6-402e-8a55-768c2ef556b3"
    },
    {
        "author": "张道洽",
        "paragraphs": [
            "村墅苔为径，茅檐竹作篱。",
            "神清和月写，香远隔烟知。",
            "老树有余韵，别花无此姿。",
            "诗人风味似，梦寐也应思。"
        ],
        "title": "池州和同官咏梅花  其二○",
        "id": "cc6d38bf-f80a-4539-b064-be27ee02c539"
    },
    {
        "author": "张道洽",
        "paragraphs": [
            "和靖风流百世长，吟魂依旧化幽芳。",
            "已枯半树风烟古，才放一花天地香。",
            "不肯面随春冷暖，只将影共月行藏。",
            "悬知骨法清如许，传得仙人服玉方。"
        ],
        "title": "梅花二十首  其一",
        "id": "c939b1d5-77e4-4691-a6d2-7fca301c633d"
    },
    {
        "author": "张道洽",
        "paragraphs": [
            "数花疏疏静处芳，便成佳景不荒凉。",
            "暖回穷谷春常早，影落寒溪水也香。",
            "自倚风流高格调，唯消质素淡衣裳。",
            "满天霜月花边宿，无复庄周蝶梦狂。"
        ],
        "title": "梅花二十首  其二",
        "id": "d1dbcec8-1871-4b5f-87c5-227af81879a1"
    },
    {
        "author": "张道洽",
        "paragraphs": [
            "泠泠涧水石桥傍，春正浓时风味长。",
            "清介终持孤竹操，繁华不梦百花场。",
            "描来月地前生瘦，吹落风簷到死香。",
            "结习已空无染著，每来花下辄成狂。"
        ],
        "title": "梅花二十首  其三",
        "id": "adb3303b-fa42-463a-af72-87a46d65bca9"
    },
    {
        "author": "张道洽",
        "paragraphs": [
            "冻花无多树更孤，一溪霜月照清癯。",
            "终身只友竹君子，雅志绝羞松大夫。",
            "白玉都拼雕作蕊，黄金不惜撚为须。",
            "亦知世有春风伴，问万花中著得无。"
        ],
        "title": "梅花二十首  其四",
        "id": "1aa06a79-968f-4ec4-863c-6f582de1750c"
    },
    {
        "author": "张道洽",
        "paragraphs": [
            "孤芳嫌杀浑羣芳，雪满山坳月满塘。",
            "韵士不随今世态，仙姝犹作古时粧。",
            "雪羞洁白常回避，春忌清高不主张。",
            "地僻何妨绝供给，饥来只用咽寒香。"
        ],
        "title": "梅花二十首  其五",
        "id": "59046680-1ee6-4a29-b5d9-0a2fc6a4119e"
    },
    {
        "author": "张道洽",
        "paragraphs": [
            "政尔寒阴惨淡时，忽逢孤艳映疏篱。",
            "金紫气味无人识，玉雪襟怀只自知。",
            "竹屋纸窗清不俗，茶瓯禅榻两相宜。",
            "花边不敢高声语，羌管凄凉更忍吹。"
        ],
        "title": "梅花二十首  其六",
        "id": "da7b8f16-6476-4ce0-9d80-990130128467"
    },
    {
        "author": "张道洽",
        "paragraphs": [
            "千林冻损积阴凝，一点春从底处生。",
            "玉色独钟天地正，铁心不受雪霜惊。",
            "孤芳若与东君背，数树能令南纪明。",
            "醉后惟愁踏花影，青鞋不敢近花行。"
        ],
        "title": "梅花二十首  其七",
        "id": "5a0a911a-9457-4960-8c0b-1d73d3bbc392"
    },
    {
        "author": "张道洽",
        "paragraphs": [
            "数株如玉照寒塘，无日无风自在香。",
            "谷冷难教春管领，山深自共雪商量。",
            "已成到骨诗家瘦，不卖入时宫样粧。",
            "乱插繁花花下醉，只应我似放翁狂。"
        ],
        "title": "梅花二十首  其八",
        "id": "3cb68c74-7a16-4ecd-82ed-371b53a30346"
    },
    {
        "author": "张道洽",
        "paragraphs": [
            "行尽荒林一径苔，竹稍深处数枝开。",
            "绝知南雪羞相并，欲嫁东风耻自媒。",
            "无主野桥随月管，有根寒谷也春回。",
            "醉余不睡庭前地，只恐忽吹花落来。"
        ],
        "title": "梅花二十首  其九",
        "id": "2a1327cd-4f12-4c89-bc26-a3545e712918"
    },
    {
        "author": "张道洽",
        "paragraphs": [
            "天然标格阆风乡，薄薄铅华淡淡粧。",
            "月地向谁孤弄影，雪天蓦地忽闻香。",
            "征鞍处处频回首，羌管声声欲断肠。",
            "天上玉妃新谪堕，游蜂不敢近花傍。"
        ],
        "title": "梅花二十首  其一○",
        "id": "de6da430-054e-4432-a24c-ae1841c3babb"
    },
    {
        "author": "张道洽",
        "paragraphs": [
            "才有梅花便自奇，清香分付入新诗。",
            "闲持杯酒临风处，独倚栏干待月时。",
            "试向园林千万树，何如篱落两三枝。",
            "霜天角里空哀怨，丘壑风流总不知。"
        ],
        "title": "梅花二十首  其一一",
        "id": "8f62a783-b349-435d-86f5-8959e952ed18"
    },
    {
        "author": "张道洽",
        "paragraphs": [
            "才有梅花便自清，孤山两句一条冰。",
            "问渠紫陌花间客，得似清溪树下僧。",
            "雅淡久无兰作伴，孤高惟有竹为朋。",
            "雪天枝上三更月，人在瑶台第几层。"
        ],
        "title": "梅花二十首  其一二",
        "id": "48f814e6-8a2a-45a9-9ea0-2dd993e7f9c6"
    },
    {
        "author": "张道洽",
        "paragraphs": [
            "天寒花信未能灵，伫立通宵户不扃。",
            "小萼欲争天下白，数条独向雪中青。",
            "肯教旅雁寻常见，未许游蜂取次经。",
            "一片唯愁汚尘土，寒苕和月扫中庭。"
        ],
        "title": "梅花二十首  其一三",
        "id": "c4880236-2e45-4141-a275-f3f6aaf214b2"
    },
    {
        "author": "张道洽",
        "paragraphs": [
            "才有梅花便不尘，和霜和月为精神。",
            "风流晋宋之间客，清旷羲皇以上人。",
            "年后腊前无尽意，水边林下自然春。",
            "万花锦绣东风閙，难浼翛翛玉雪身。"
        ],
        "title": "梅花二十首  其一四",
        "id": "e413476e-1818-41ca-a6c9-566cfcdee780"
    },
    {
        "author": "张道洽",
        "paragraphs": [
            "才有梅花便不村，其人如玉立黄昏。",
            "些些蕊里藏风韵，个个枝头带月魂。",
            "常挹清香来燕坐，可教落片点空樽。",
            "到腰深雪庭前白，心事寒松拟共论。"
        ],
        "title": "梅花二十首  其一五",
        "id": "ab5e377b-6b1d-440a-9e65-aa562c534f24"
    },
    {
        "author": "张道洽",
        "paragraphs": [
            "才有梅花便不同，一年清致雪霜中。",
            "疏疏篱落娟娟月，寂寂轩窗淡淡风。",
            "生长元从琼玉圃，安排合在水晶宫。",
            "何须更探春消息，自有幽香梦里通。"
        ],
        "title": "梅花二十首  其一六",
        "id": "c74108d1-995a-4aca-944a-bd87b1c05ad5"
    },
    {
        "author": "张道洽",
        "paragraphs": [
            "天下无花白到梅，风前和我不尘埃。",
            "崚嶒鹤骨霜中立，偃蹇龙身雪里来。",
            "未许琼花为行辈，定教玉蕊作舆台。",
            "夜深立尽扶疏影，一路清溪踏月回。"
        ],
        "title": "梅花二十首  其一七",
        "id": "cebc2562-dc1c-42da-907a-abe57c5c5203"
    },
    {
        "author": "张道洽",
        "paragraphs": [
            "几年冷树雪封骨，一夜东风春透怀。",
            "花里清含仙韵度，人中癯似我形骸。",
            "三点两点淡尤好，十枝五枝疏更佳。",
            "野意终多官意少，玉堂茅舍任安排。"
        ],
        "title": "梅花二十首  其一八",
        "id": "63d988cf-32f6-4944-b0d7-6a9aecdc8528"
    },
    {
        "author": "张道洽",
        "paragraphs": [
            "爱疏爱淡爱枯枝，已爱梅花更爱奇。",
            "江路一年春好处，石桥半夜月明时。",
            "蹇馿积雪深须去，破帽严霜打不知。",
            "世上非无好颜色，诗人所赏是风姿。"
        ],
        "title": "梅花二十首  其一九",
        "id": "aeee64db-df9d-4569-be79-cd3562df4f8f"
    },
    {
        "author": "张道洽",
        "paragraphs": [
            "癖爱梅花不可医，开教探早落教迟。",
            "欲知无限春风意，尽在相将暮雪时。",
            "竹屿烟深寻得巧，茅簷月淡立成痴。",
            "梦骖鸾鹤相寻去，题徧江南寺寺诗。"
        ],
        "title": "梅花二十首  其二○",
        "id": "256ca9f5-19e0-41af-aeae-44c71c7f217d"
    },
    {
        "author": "张道洽",
        "paragraphs": [
            "夜月轻描玉样身，枉拼心力唤真真。",
            "藤牀几度劳清梦，竹屋相看是故人。",
            "玉雪襟期惟我共，金兰气味更谁亲。",
            "一清頼有天知己，多少春花逐后尘。"
        ],
        "title": "梅花七律  其一",
        "id": "da45c825-e4d2-4b33-aac2-0148b6852610"
    },
    {
        "author": "张道洽",
        "paragraphs": [
            "南堂深处向阳身，第一东风信息真。",
            "树冷花清无俗韵，天寒日暮有佳人。",
            "林逋眼目才能识，何逊心情独见亲。",
            "养就枝头金鼎实，千花陌上已成尘。"
        ],
        "title": "梅花七律  其二",
        "id": "e1e5ac2b-2595-4d94-80e5-b3607ca6f5bc"
    },
    {
        "author": "张道洽",
        "paragraphs": [
            "洒落胸襟不受尘，水沈为骨玉为神。",
            "直疑天上浑无雪，不许人闲别有春。",
            "驱遣山蜂离境界，招呼野鹤作比邻。",
            "分明清入仙臞格，人似孤山始得真。"
        ],
        "title": "梅花七律  其三",
        "id": "d7886dc2-782f-4cff-b07e-27afb823a57a"
    },
    {
        "author": "张道洽",
        "paragraphs": [
            "清白家风不染尘，冰霜气骨玉精神。",
            "腊前恰见无多蕊，天下还他第一春。",
            "香在雪天孤有韵，影于月地四无邻。",
            "逃禅未到天然处，笔底如何写得真。"
        ],
        "title": "梅花七律  其四",
        "id": "7af8ee93-5d3f-45b7-b4ef-14f48a8c25a4"
    },
    {
        "author": "张道洽",
        "paragraphs": [
            "雪白都无半点尘，多应滕六即花神。",
            "孤根欲老冰霜国，一朵尽收天下春。",
            "流水断桥谁是主，寒松疎竹合为邻。",
            "寥寥不见古颜色，澹月微云到本真。"
        ],
        "title": "梅花七律  其五",
        "id": "003fc108-f03d-4b3a-ab0a-2121cff92a7e"
    },
    {
        "author": "张道洽",
        "paragraphs": [
            "万雪千霜百岁枯，月中不数桂婆娑。",
            "香来野墅深深径，影落寒池浅浅波。",
            "众木凋零愁冻折，一枝的皪得春多。",
            "题诗未有惊人句，输与风流人姓何。"
        ],
        "title": "梅花七律  其六",
        "id": "2a8dd1a7-4e41-4eb2-9e46-51c573f78c36"
    },
    {
        "author": "张道洽",
        "paragraphs": [
            "白玉花头碧玉柯，半枯安得树婆娑。",
            "云垂江路天将雪，霜滑溪桥水不波。",
            "林杪冬穷羣木落，岭头春蚤一枝多。",
            "夜深立尽窗前月，其奈此兄风味何。"
        ],
        "title": "梅花七律  其七",
        "id": "9405c624-d875-47ee-a016-a4c58b28fa4b"
    },
    {
        "author": "张道洽",
        "paragraphs": [
            "雪虐风饕铁石柯，终然疎瘦欠婆娑。",
            "清姿雅澹嫌霜粉，疎影横斜浸月波。",
            "幽树百年浑未老，好春数点不须多。",
            "西湖处士风流远，善识花人更几何。"
        ],
        "tags": [
            "西湖"
        ],
        "title": "梅花七律  其八",
        "id": "823d5ebf-8919-403b-9097-7834d916bd62"
    },
    {
        "author": "张道洽",
        "paragraphs": [
            "藓护苔封白玉柯，沍寒蓦地转阳和。",
            "任枯半树韵尤古，才放一花春已多。",
            "神倩满庭明月写，香随隔水晚风过。",
            "古今真爱梅人少，愿祀诗家始祖何。"
        ],
        "title": "梅花七律  其九",
        "id": "4faf5225-1405-4d41-8e04-64a8a21372b9"
    },
    {
        "author": "张道洽",
        "paragraphs": [
            "高标胜韵点人寒，残雪疎篱是水南。",
            "天上玉妃居第一，人闲石友结成三。",
            "广平心事今犹在，和靖家风晚最谙。",
            "莫讶清晨将鹤出，孤筇行过竹西庵。"
        ],
        "title": "梅花七律  其一○",
        "id": "5525d5a6-f38b-444f-8ddc-317ad483bffa"
    },
    {
        "author": "张道洽",
        "paragraphs": [
            "蓓蕾梢头破晚寒，风流无限涧之南。",
            "俯看春艳相千万，微挂月痕初二三。",
            "巖桂清应居此下，山桃素不与吾谙。",
            "一枝昨夜垂垂白，知在前村水竹庵。"
        ],
        "title": "梅花七律  其一一",
        "id": "c97b1f35-845b-4486-9d61-7aae44908ae2"
    },
    {
        "author": "张道洽",
        "paragraphs": [
            "莹彻无瑕照眼寒，无边春意满溪南。",
            "绝疑飞雪吹花六，独自临风遶树三。",
            "夜月襟怀谁与共，岁寒情味久相谙。",
            "软红尘土应无此，竹外清湍竹里庵。"
        ],
        "title": "梅花七律  其一二",
        "id": "31fd9890-e6c4-4bce-b29a-26b9b366d963"
    },
    {
        "author": "张道洽",
        "paragraphs": [
            "才有梅花便不凡，半依月涧半霜巖。",
            "斜欹独树疑龙卧，细啄残英笑鹤馋。",
            "雪里仙姿谁解写，腊前春信可容缄。",
            "孤山遗下十四字，千载一条冰样衔。"
        ],
        "title": "梅花七律  其一三",
        "id": "b50466ba-550c-4233-8778-0a39d5ec0153"
    },
    {
        "author": "张道洽",
        "paragraphs": [
            "穷腊无花可入诗，何人翦玉著南枝。",
            "香浮风细月明夜，春在天寒日暮时。",
            "玉面亭亭成独立，冰心皎皎竟谁知。",
            "眼明数点窗前白，梦见鲁山元紫芝。"
        ],
        "title": "梅花七律  其一四",
        "id": "b6d95e8d-5d68-4702-97ef-58f067d4351d"
    },
    {
        "author": "张道洽",
        "paragraphs": [
            "兀坐蒲团眼辄惊，数花点得一窗明。",
            "月边再见古颜色，雪里独含春性情。",
            "骨格三生传岛瘦，风标万世说夷清。",
            "夜霜竹屋寒无奈，一笑持杯寿此兄。"
        ],
        "title": "梅花七律  其一五",
        "id": "48f0a733-4d75-4399-9854-e5f6abad8e16"
    },
    {
        "author": "张道洽",
        "paragraphs": [
            "皎然玉色耿无邻，回首千花总后尘。",
            "数树罗浮山下月，一枝大庾岭头春。",
            "与时无竞抱幽质，于我有情真故人。",
            "众志独清天不管，自临野水照精神。"
        ],
        "title": "梅花七律  其一六",
        "id": "0d2c48bc-d2dc-4a6f-82c1-397e2e664e26"
    },
    {
        "author": "张道洽",
        "paragraphs": [
            "冰氏根苗出涸阴，一团玉雪缟千林。",
            "百年幽树古香澹，数个疎花春意深。",
            "俗眼共怜西子态，世人谁识广平心。",
            "孤芳不入骚经里，物色分留待我吟。"
        ],
        "title": "梅花七律  其一七",
        "id": "205f5de9-da8f-42b7-8fe7-ea20cf91675e"
    },
    {
        "author": "张道洽",
        "paragraphs": [
            "落尽精英宇宙荒，天将清白付幽芳。",
            "万花场里春无色，独树桥边月有香。",
            "怪怪奇奇依水石，潇潇洒洒带冰霜。",
            "琼肤耐得寒如许，薄薄轻绡翦作裳。"
        ],
        "title": "梅花七律  其一八",
        "id": "bcc02d53-e86b-41f8-b449-2233744ac31f"
    },
    {
        "author": "张道洽",
        "paragraphs": [
            "越疎越澹越幽奇，最是精神与月宜。",
            "残雪轩窗看到晓，冷烟篱落立移时。",
            "寄将水驿传千里，折得寒檐第几枝。",
            "只为花清诗自别，此花之外更无诗。"
        ],
        "title": "梅花七律  其一九",
        "id": "b5db8704-2d20-49f0-b282-c52a71bf8e6f"
    },
    {
        "author": "张道洽",
        "paragraphs": [
            "花中气节老逾刚，万木摧残独自芳。",
            "天女不生凡意想，月娥偏尚澹梳妆。",
            "精神冰玉前生瘦，骨髓栴檀抵死香。",
            "说到调和天下口，轻轻桃杏敢承当。"
        ],
        "title": "梅花七律  其二○",
        "id": "fc36b03d-4d8d-4fbe-84f2-b69770ad5352"
    },
    {
        "author": "张道洽",
        "paragraphs": [
            "子真世裔神仙种，和靖家风冰玉身。",
            "只此玲珑三数蕊，不知收拾几多春。",
            "香浮静夜天知己，影浸寒池月写真。",
            "留待楚骚千载恨，花中谁识独醒人。"
        ],
        "title": "梅花七律  其二一",
        "id": "e33c5c50-ec03-4cee-948c-d610387366b5"
    },
    {
        "author": "张道洽",
        "paragraphs": [
            "天姿雅澹似高人，万树千红总后尘。",
            "花蚤花迟两年景，枝南枝北一家春。",
            "轻轻欲折还休去，得得相看不厌频。",
            "坐到参横浑未晓，夜窗无月更传神。"
        ],
        "title": "梅花七律  其二二",
        "id": "2c72ccdb-b55c-431f-94fc-5770ce7af7bf"
    },
    {
        "author": "张道洽",
        "paragraphs": [
            "干坤收拾几精华，全付茅茨小小家。",
            "压尽园林千万蕊，只消篱落两三花。",
            "雪消数尺暗埋岭，月浸一痕微印沙。",
            "玉面亭亭太幽独，天寒空谷正堪嗟。"
        ],
        "title": "梅花七律  其二三",
        "id": "d3b4736c-f172-47af-8f20-17ac35476e6b"
    },
    {
        "author": "张道洽",
        "paragraphs": [
            "百余年树半苍苔，才有一枝花便佳。",
            "腊近已含春意思，香寒足慰晚情怀。",
            "澹烟孤寺藏山崦，残雪疎篱傍水涯。",
            "刚被幽香相触拨，消磨石路几青鞵。"
        ],
        "title": "梅花七律  其二四",
        "id": "a8aa09e8-f389-4374-8492-6b61e1db01a3"
    },
    {
        "author": "张道洽",
        "paragraphs": [
            "到处皆诗境，随时有物华。",
            "应酬都不暇，一岭是梅花。"
        ],
        "tags": [
            "梅花"
        ],
        "title": "岭梅",
        "id": "02757e20-ae75-4568-8e30-c82680edbcb4"
    },
    {
        "author": "张道洽",
        "paragraphs": [
            "应怯春寒悄，重重叠叠衣。",
            "本来飞燕瘦，翻作玉环肥。"
        ],
        "title": "千叶梅",
        "id": "4db0c215-1eb6-472d-8cba-f1fb32073d90"
    },
    {
        "author": "张道洽",
        "paragraphs": [
            "照影寒溪水，溪中水也香。",
            "佳人临宝鉴，自作寿阳妆。"
        ],
        "title": "照水梅",
        "id": "2a0eee3c-c84c-46c8-a21b-1a8a9e9fc234"
    },
    {
        "author": "张道洽",
        "paragraphs": [
            "春在胆瓶闲，朝看复暮看。",
            "小屏遮护著，不怕玉肌寒。"
        ],
        "title": "瓶梅",
        "id": "81153517-c357-4cdc-b570-cba50901be6b"
    },
    {
        "author": "张道洽",
        "paragraphs": [
            "澹澹一痕月，疎疎数个花。",
            "春风也公道，先到野人家。"
        ],
        "title": "寻梅",
        "id": "91ca3e6b-0bb8-457e-a8c4-eb09705da97b"
    },
    {
        "author": "张道洽",
        "paragraphs": [
            "日暮天寒小驿亭，竹边流水浅泠泠。",
            "一枝蚤落诗人手，无恨春风入胆瓶。"
        ],
        "title": "折梅",
        "id": "eb133300-cd6c-482e-b14d-71054bac8ec8"
    },
    {
        "author": "张道洽",
        "paragraphs": [
            "一夜吹香过别村，瘴江洗尽水云昏。",
            "真堪持作维摩供，鼻观微参透顶门。"
        ],
        "title": "嗅梅",
        "id": "1796268c-3d47-468c-aa29-45469dbd9a36"
    },
    {
        "author": "张道洽",
        "paragraphs": [
            "梅花欲放遶溪行，隔水香来分外清。",
            "拄杖过桥寻欲遍，竹林疎处数花明。"
        ],
        "title": "访梅",
        "id": "b131b78e-40d7-40b7-adf9-028dd784e321"
    },
    {
        "author": "张道洽",
        "paragraphs": [
            "到得芳天閙众葩，相思一夜鬓成华。",
            "阆风归去无消息，梦寐犹应见此花。"
        ],
        "title": "忆梅",
        "id": "13931110-200b-4271-ae0f-f5a4240e023e"
    },
    {
        "author": "张道洽",
        "paragraphs": [
            "一枝的的照人寒，绝胜溪桥立马看。",
            "祇恐东风解相怨，漏他消息入毫端。"
        ],
        "title": "墨梅",
        "id": "7fff609b-17e9-4a50-b0e2-1827e6aab889"
    },
    {
        "author": "张道洽",
        "paragraphs": [
            "寒水一瓶春数枝，清香不减小溪时。",
            "横斜烛底无人见，莫与微云澹月知。"
        ],
        "title": "瓶梅",
        "id": "42e03fe9-1ac4-406c-b4c3-8d990f430a61"
    },
    {
        "author": "张道洽",
        "paragraphs": [
            "寒梅冲雪领春回，桃李纷纷趁脚来。",
            "一点阳和无尽处，从头分与百花开。"
        ],
        "title": "见梅",
        "id": "7d697247-acfa-4d75-bf50-72fa2cf9ef03"
    },
    {
        "author": "张道洽",
        "paragraphs": [
            "平生春兴十分深，长恐梅花负赏心。",
            "偶有一枝斜照水，前村踏雪也须寻。"
        ],
        "title": "寻梅",
        "id": "b768486e-59b5-478d-9150-da2d42f5b14b"
    },
    {
        "author": "张道洽",
        "paragraphs": [
            "老年不著梅花眼，得见梅花子细看。",
            "我不似梅梅似我，风流心事一般般。"
        ],
        "title": "对梅  其一",
        "id": "905fe406-299b-48ab-859c-cf47c95bf09a"
    },
    {
        "author": "张道洽",
        "paragraphs": [
            "一点春风天正冬，不妨花下倒金钟。",
            "扳条拣蕊轻轻折，只嗅清香醉杀侬。"
        ],
        "title": "对梅  其二",
        "id": "4b78d189-8122-4030-b5c5-bd16856c2d26"
    },
    {
        "author": "张道洽",
        "paragraphs": [
            "数点枝头黏白玉，一年春意动黄钟。",
            "为渠拼受风流罪，只恐风流不到侬。"
        ],
        "title": "对梅  其三",
        "id": "fa9d80f1-773c-4e1d-9752-3eb1b25c4570"
    },
    {
        "author": "张道洽",
        "paragraphs": [
            "秋水娟娟隔美人，江东日暮几重云。",
            "孤灯竹屋霜清夜，梦到梅花即见君。"
        ],
        "title": "对梅  其四",
        "id": "34a35891-618f-4722-bd89-3436c3f8e34d"
    },
    {
        "author": "张道洽",
        "paragraphs": [
            "百余年树未为古，三四点花何限春。",
            "欲折一枝无处赠，世间少有识花人。"
        ],
        "title": "咏梅杂诗  其一",
        "id": "59059f24-42f0-45af-b01a-f90508967ebc"
    },
    {
        "author": "张道洽",
        "paragraphs": [
            "此兄自是风尘表，半在山巅半水涯。",
            "老子怕寒浑不出，夜窗明月看横斜。"
        ],
        "title": "咏梅杂诗  其二",
        "id": "27f978f3-6621-41fe-9f5b-f70e7033bf0d"
    },
    {
        "author": "张道洽",
        "paragraphs": [
            "疎花清晓嫩寒时，粉蝶霜禽总不知。",
            "未有风流如此老，为渠费尽雪桥诗。"
        ],
        "title": "咏梅杂诗  其三",
        "id": "a5ac32ea-2763-4592-8ff1-e776f63fd361"
    },
    {
        "author": "张道洽",
        "paragraphs": [
            "风流百世林和靖，洒落三生杨补之。",
            "一自阆风归去后，几回展画又观诗。"
        ],
        "title": "咏梅杂诗  其四",
        "id": "532fa93b-eb19-4d34-b448-3adfffbfb1a4"
    },
    {
        "author": "张道洽",
        "paragraphs": [
            "夜深月透小窗纱，梦到瑶池阿母家。",
            "急遣山僮开户看，不知是雪是梅花。"
        ],
        "title": "咏梅杂诗  其五",
        "id": "11cf7e0a-dc99-43c3-a4fa-8efdc1e7f72c"
    },
    {
        "author": "张道洽",
        "paragraphs": [
            "孤山风味梅花句，先落人闲万古香。",
            "应笑老夫无一语，千回寂寞遶花傍。"
        ],
        "title": "咏梅杂诗  其六",
        "id": "9fd1ff01-c540-4d08-911b-f5191b6859b5"
    },
    {
        "author": "张道洽",
        "paragraphs": [
            "三生种植得梅缘，每见梅花辄欲颠。",
            "清梦化为蝴蝶去，也应只在此花边。"
        ],
        "title": "咏梅杂诗  其七",
        "id": "36bf84ff-7f91-49a3-a318-1586c5f8456e"
    },
    {
        "author": "张道洽",
        "paragraphs": [
            "昔年诗担过罗浮，曾见梅花一夕留。",
            "翠凤几回清夜梦，月明还挂旧枝头。"
        ],
        "title": "咏梅杂诗  其八",
        "id": "fff9c955-827e-4305-87b1-874a69b4bbaa"
    },
    {
        "author": "张道洽",
        "paragraphs": [
            "茶灶熏炉与笔牀，黄昏待月在东厢。",
            "无人知得花清处，影落寒池水亦香。"
        ],
        "title": "咏梅杂诗  其九",
        "id": "bed46f2f-5848-49bd-9d7c-f2dbdaa0cd39"
    },
    {
        "author": "张道洽",
        "paragraphs": [
            "不是梅花契分深，与谁共话岁寒心。",
            "隔溪竹外无人见，自有香来不用寻。"
        ],
        "title": "咏梅杂诗  其一○",
        "id": "79b7f152-754c-4ac4-9680-bac2e956f9fb"
    },
    {
        "author": "张道洽",
        "paragraphs": [
            "万里闲关庾岭回，岭头曾见此花来。",
            "远游何似在家好，屋角玲珑一树开。"
        ],
        "title": "咏梅杂诗  其一一",
        "id": "2d2da2d4-66d3-40fa-a995-59b1fbad9b89"
    },
    {
        "author": "张道洽",
        "paragraphs": [
            "数点疎花不满枝，倚栏惟恨月明迟。",
            "风流一段无人共，正是霜飞屋角时。"
        ],
        "title": "咏梅杂诗  其一二",
        "id": "100a0e0e-8f38-4c58-9d79-73035ec7e711"
    },
    {
        "author": "张道洽",
        "paragraphs": [
            "小小茅茨野老家，不随桃李竞春华。",
            "欲知格韵真孤绝，秃尽千林始一花。"
        ],
        "title": "咏梅杂诗  其一三",
        "id": "88e5e836-e890-4ba0-bf22-41dc7aa6642d"
    },
    {
        "author": "张道洽",
        "paragraphs": [
            "正是天荒地老时，芙蓉憔悴菊离披。",
            "呼童试探溪南路，春到寒梅第几枝。"
        ],
        "title": "咏梅杂诗  其一四",
        "id": "09fb6a8b-52c5-4952-a456-2cf85335ea6f"
    },
    {
        "author": "张道洽",
        "paragraphs": [
            "南枝太蚤北枝迟，非蚤非迟恰好时。",
            "竹屋一痕微月照，老夫树下正吟诗。"
        ],
        "title": "咏梅杂诗  其一五",
        "id": "e39883a0-9779-42c4-a5ef-3173b23d251c"
    },
    {
        "author": "张道洽",
        "paragraphs": [
            "词林日凋疎，生意不复新。",
            "慎勿大崛奇，崛奇惊世人。",
            "玉堂老仙坡，过海走一巡。",
            "非天寔罚之，语言累其身。"
        ],
        "title": "和方虚谷豫章徐子苍沿制檄抵秋浦",
        "id": "4c35dbd6-6337-4437-be74-4ab1378e7dd6"
    },
    {
        "author": "张道洽",
        "paragraphs": [
            "衔命龙荒万里余，归寻水竹与同居。",
            "早从洙泗传心学，晚辟包山教子书。",
            "细草幽花香笔砚，清风明月满庭除。",
            "一生宇宙皆春意，此乐颜鲁亦自如。"
        ],
        "title": "包山书院",
        "id": "65a4bd4e-b251-4925-b3d8-c50d7d9879d1"
    },
    {
        "author": "张道洽",
        "paragraphs": [
            "前生薝葡林中梦，到死旃檀国里香。"
        ],
        "title": "句  其一",
        "id": "e130bf63-ecb7-4aa5-b119-bda3eb49fb11"
    },
    {
        "author": "张道洽",
        "paragraphs": [
            "早缘服玉肌能白，不为薰衣骨亦香。"
        ],
        "title": "句  其二",
        "id": "945ff5f2-916c-44d1-b38d-b5a61b9888fb"
    },
    {
        "author": "杨伯巖",
        "paragraphs": [
            "晓山云树碧生秋，乘兴间为洞府游。",
            "片石却将仙路隔，负人平昔慕浮丘。"
        ],
        "title": "游九锁  其一",
        "id": "d6eaf3a5-39ce-4022-b3fa-51ae4f1e5876"
    },
    {
        "author": "杨伯巖",
        "paragraphs": [
            "亭前绝壁下飞瀑，天风夜半吹韶咸。",
            "疑是银河天上水，壮士挽落千丈巖。"
        ],
        "title": "游九锁  其二",
        "id": "fd313ff8-f272-46d4-b9dc-0608ed55cb9c"
    },
    {
        "author": "杨伯巖",
        "paragraphs": [
            "当年大德瑞朱弓，仁在斯民千古同。",
            "故国已无徐子土，灵祠今有梵王宫。",
            "水流簷影晴江上，山接钟声暮霭中。",
            "揽辔此行因致敬，蒲团分坐听谈空。"
        ],
        "title": "徐偃王庙",
        "id": "fd645b89-f0dc-4950-b569-40c53861374c"
    },
    {
        "author": "杨伯巖",
        "paragraphs": [
            "东台仙子许参元，满月光明现大千。"
        ],
        "title": "句",
        "id": "20398b94-222e-4d51-9151-6d57cdafa2e8"
    },
    {
        "author": "朱乙午",
        "paragraphs": [
            "东风吹梦到遥岑，四日苔痕两度寻。",
            "邻望紫衣腾佛气，岩披古像印人心。",
            "新椽插斗营层址，老衲乘云閴足音。",
            "我为登山参世法，只将空洞瞰崎崟。"
        ],
        "title": "端平乙未王正十月有二日以官事宿祥云得五十六言",
        "id": "b8284344-6bba-4a2d-9fb7-79a19542e583"
    },
    {
        "author": "郑江",
        "paragraphs": [
            "携檄来游石鼓山，岛洲疑望有无间。",
            "大江潮落海门出，洞口云深月户关。",
            "名揭君谟椽笔健，诗留子直翠珉斑。",
            "古灵更有碑三字，屴崱须登莫倦还。"
        ],
        "title": "题鼓山",
        "id": "6b442bb9-3116-45f1-9d4f-0b006275e277"
    },
    {
        "author": "高衡孙",
        "paragraphs": [
            "碧荷色犹懒，紫花香渐多。",
            "过桥通故里，分界入新河。",
            "土润何劳治，沙平不用磨。",
            "衣冠今已矣，从此想鸣珂。"
        ],
        "title": "高塘桥",
        "id": "d02fb15a-e32b-4552-81dc-2bc0b414b643"
    },
    {
        "author": "张同甫",
        "paragraphs": [
            "阊阖风高白露秋，芦花如雪动边愁。",
            "故人迢递天南北，明月娟娟独倚楼。"
        ],
        "title": "秋日忆友",
        "id": "dde84cec-ee0e-48a9-9f2a-a1be1d324d8d"
    },
    {
        "author": "张同甫",
        "paragraphs": [
            "万点波光映古丘，林深云锁洞门秋。",
            "是谁订我重来约，携手相将到白头。"
        ],
        "title": "汤公洞",
        "id": "2999287e-ac8d-4599-b7c5-f10f3758cc3b"
    },
    {
        "author": "李伯玉",
        "paragraphs": [
            "丈人未始出吾宗，草靡波流尽太冲。",
            "七窍凿开无混沌，六根消落尽圆通。",
            "法身兔角声闻外，尘事牛毛梦幻中。",
            "谁会天游更端的，瘦梅疎竹一窗风。"
        ],
        "title": "天游斋",
        "id": "de192517-f067-4c2d-be5f-4cdf61b7acce"
    },
    {
        "author": "李伯玉",
        "paragraphs": [
            "先生平地起风波，毕竟中流定得么。",
            "放取断头船子去，醉眠烟雨一渔蓑。"
        ],
        "title": "碇斋",
        "id": "71c2fa03-e2bf-4c7a-93c2-ca30113925ec"
    },
    {
        "author": "李伯玉",
        "paragraphs": [
            "吏隠先寻一著高，尽输酒圣与诗豪。",
            "君方无事同犀首，我纵有官如马曹。",
            "把似啜茶看孟子，何如痛饮读离骚。",
            "胸中磊落浇三椀，倩得麻姑痒处搔。"
        ],
        "title": "吏隠堂",
        "id": "3e562fe8-5b64-4e4c-af27-adb9fb268a3f"
    },
    {
        "author": "李伯玉",
        "paragraphs": [
            "上马能击贼，下马能草檄。",
            "萧郎负此文武之全才，当卧元龙楼百尺。",
            "屏山阅尽眼中人，磊落深沉只识君。",
            "冷官不受人料理，拄笏时看西山云。",
            "与君尝谈秘书阁，百二秦城锦相错。",
            "第恐羌儿或弄兵，今日始知先一著。",
            "自有龙图十万兵，请乘一障终权轻。",
            "初闻召至青油幕，袖中已草从军行。",
            "相国谋深古来少，想见智囊谈未了。",
            "贺兰鼠子不足平，底用西征出师表。",
            "凉州久苦寒烟埋，今年定见玉关开。",
            "凯旋只在春风后，趁取闲闲登吹台。"
        ],
        "title": "送萧晋卿西行",
        "id": "a210e399-9edb-4034-9b30-15dcbe82a08c"
    },
    {
        "author": "李伯玉",
        "paragraphs": [
            "清时屏臣奸，琴瑟大更化。",
            "四佞斥昕朝，一札颁丙夜。",
            "明庭集孔鸾，清庙荐琼斚。",
            "堂堂西山孙，藉藉少室价。",
            "给札承明庐，䌷书群玉舍。",
            "功名渠自来，迫逐不容赦。",
            "君心政事本，治化朝廷下。",
            "纪纲始宫闱，国本关宗社。",
            "累章沥忠赤，万口齐脍炙。",
            "迩来忠佞杂，异论淆王霸。",
            "昊天且不容，膴仕骈姻娅。",
            "回遹何日沮，好官从唾骂。",
            "人方酣势利，君独辩奸诈。",
            "同僚俱愧赧，灶婢亦惊讶。",
            "官职一涕唾，名声穷泰华。",
            "列之绍符间，允矣陈邹亚。",
            "江东天一方，使者星言驾。",
            "我亦滕氓廛，何幸寇君借。",
            "国步正艰危，人心实凭藉。",
            "良民困盗贼，螟蟊损禾稼。",
            "豪姓侵细民，荆榛害桑柘。",
            "污官混廉吏，鲍秽薰兰麝。",
            "少烦六辔濡，行见四辈迓。",
            "君诚梁栋材，好与支大厦。"
        ],
        "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得下字",
        "id": "bfa8a2ab-611d-4c43-a257-147d78829c29"
    },
    {
        "author": "李伯玉",
        "paragraphs": [
            "玉环晕月蟠长虹，飞沙卷土号阴风。",
            "黄云羃羃翳晴空，屋头唧唧鸣寒虫。",
            "天符夜下扶桑宫，玄冥震怒鞭鱼龙。",
            "鱼龙飞出沧海底，咄嗟如律愁神公。",
            "急𣂏北斗卷云汉，凌凘卷入天瓢中。",
            "椎璋碎六华，剪出寒珑璁。",
            "翩翩作穗大如手，千奇万巧难形容。",
            "恍如堕我银沙界，清光皜夜寒朣胧。",
            "肝肠作祟耿无寐，试把往事闲追穷。",
            "男儿生须衔枚卷甲臂琱弓，径投虎穴策奇功。",
            "不然羊羔酒帐玻瓈钟，侍儿醉脸潮春红。",
            "谁能蹇馿驼著灞陵东，骨相酸寒愁煞侬。",
            "屏山正吐黄虀气，笑倒坐闲亡是公。"
        ],
        "title": "雪后",
        "id": "17478dc4-8474-4404-9e76-a3864d8a62da"
    },
    {
        "author": "李伯玉",
        "paragraphs": [
            "一曲清歌一弄琴，十千美酒十分斟。",
            "江流不动潮初上，斗柄将垂夜向深。",
            "沙觜露漙孤鹤警，潭心月冷老龙吟。",
            "此时最是怀乡国，云里征鸿闲远砧。"
        ],
        "title": "怀汤尚书伯纪",
        "id": "e1e1b196-91f0-4e67-8e8c-35a91e67e832"
    },
    {
        "author": "李伯玉",
        "paragraphs": [
            "胸次恢恢百万兵，文才武略冠群英。",
            "挽弓破筈状元锐，擒寇功封使者荣。",
            "两尚皇姬升帝眷，一颁皂纛出神京。",
            "追思八字君恩重，銮驾虽无如朕行。"
        ],
        "title": "挽徐衡",
        "id": "3186cb25-2732-4bb2-b155-8cb6a5dd072b"
    },
    {
        "author": "庄师熊",
        "paragraphs": [
            "白鹤峰前放衙晚，金鳌背上驾楼成。",
            "舟移远浦随潮落，帷卷轻风看月生。",
            "他日怀人如在岘，今朝饮客且登瀛。",
            "幸陪讌笑栏干曲，醉后不知杯几行。"
        ],
        "title": "金鳌桥",
        "id": "6d9ef22b-70ca-40f1-9526-a54c3c276288"
    },
    {
        "author": "雍沿",
        "paragraphs": [
            "三重神毫曼古稀，龙盘凤戏欲腾飞。",
            "珍藏今作古山宝，一岁中添一褐衣。"
        ],
        "title": "御书阁",
        "id": "dea40ae6-7722-43fb-be2d-87c91a37bec4"
    },
    {
        "author": "雍沿",
        "paragraphs": [
            "龙驹昔日此升仙，洞掩碑残不计年。",
            "胜蹟依然无处问，一僧重锁薜萝烟。"
        ],
        "title": "仙马洞",
        "id": "2eed21e5-7411-4004-b26d-0322a8be4404"
    },
    {
        "author": "雍沿",
        "paragraphs": [
            "当日先生药已成，便将金井等闲轻。",
            "迨今遗蹟峰峦上，时有青烟灶下生。"
        ],
        "title": "尔朱真人药灶",
        "id": "da369b05-f0e8-4309-9a71-51b56ffc6776"
    },
    {
        "author": "雍沿",
        "paragraphs": [
            "楼阁参差耸茂林，危梯{土臼}径几重深。",
            "周行巖麓四十里，下视井尘千万寻。",
            "僧住不生云水兴，客游偷息利名心。",
            "若教工部曾经此，应徧灵踪处处吟。"
        ],
        "title": "太蓬景福寺",
        "id": "5154e373-0d6c-4c10-a22e-2a92dd165c9c"
    },
    {
        "author": "陈均",
        "paragraphs": [
            "烟波渺渺梦悠悠，家在江南海尽头。",
            "音信稀疏兄弟隔，一声新雁九江秋。"
        ],
        "title": "九江闻雁",
        "id": "4b55a8e0-016f-41c2-96b6-49c78853f0df"
    },
    {
        "author": "陈均",
        "paragraphs": [
            "知有枫林坐竹间，每寻纡路试登山。",
            "虚簷忽见笼中鹤，似我爱闲身未闲。"
        ],
        "title": "鹤林寺  其一",
        "id": "e129991e-3491-409f-b53b-4d1b3d74012a"
    },
    {
        "author": "陈均",
        "paragraphs": [
            "竹遶高僧逢话处，花留仙者旧开枝。",
            "道身虚淡元无著，付与东风烂漫吹。"
        ],
        "title": "鹤林寺  其二",
        "id": "f99f467e-0f46-4b16-a906-f491cfaf335e"
    },
    {
        "author": "陈均",
        "paragraphs": [
            "为爱潺湲引步迟，不知行尽白云西。",
            "云深忘却来时路，吟断空山片月低。"
        ],
        "title": "七溪",
        "id": "42cedd42-162e-4c07-927e-295b8aaf9246"
    },
    {
        "author": "邓克中",
        "paragraphs": [
            "辇路春风锦绣张，裁红剪绿鬭芬芳。",
            "黄罗伞底瞻天表，万叠明霞捧太阳。"
        ],
        "title": "孟享仰瞻圣驾",
        "id": "d3eee39a-4bdf-45c1-9270-90372db8be63"
    },
    {
        "author": "赵汝谔",
        "paragraphs": [
            "家世才名著论衡，君今正好继前程。",
            "开门且悟扶风业，阅市须耽洛邑经。",
            "道在虞翻应有述，学高韩愈岂无称。",
            "圣贤都属吾儒事，莫堕疎慵忝此生。"
        ],
        "title": "勉绳武王生",
        "id": "0f32ada3-9742-4a02-8006-0820fa78ddf8"
    },
    {
        "author": "赵汝谔",
        "paragraphs": [
            "鹤发童颜两鬓星，一经庭训已成名。",
            "倏惊南岳长庚堕，怪底西巖暮日倾。",
            "爵锡九重恩正洽，骨埋三尺土犹馨。",
            "贤郎连步从阶上，次弟褒封到墓茔。"
        ],
        "tags": [
            "衡山"
        ],
        "title": "悼梁公",
        "id": "58d3dab5-cfe1-4149-8c69-cd1a87037b4c"
    },
    {
        "author": "胡纯",
        "paragraphs": [
            "阳山鸟道峯前过，一谷呀然隔世埃。",
            "泉落阴渠苍海近，□穿嵚室湿云开。",
            "回中百客麟堪供，仙者千年鹤自来。",
            "往矣张韩阙镌赏，竖扶寒笔意生哀。"
        ],
        "title": "题秀巖",
        "id": "2aa7ec74-eda6-43f5-a691-143a8ecfcdf8"
    },
    {
        "author": "史功举",
        "paragraphs": [
            "弁山凝翠碧横天，霅水开鉴流清泉。",
            "隠君东老志高洁，一庵结在青山边。",
            "平生倒屣爱佳客，买书不惜倾囊钱。",
            "秋风八月酒初熟，邂逅有客来翩跹。",
            "丰姿洒落眼秋碧，太白邀饮清风前。",
            "欣然二翁话相得，醉来促席相留连。",
            "不觉达旦欲辞去，笑语拍手洪崖肩。",
            "逡巡洒翰落珠玉，蔼蔼态度含云烟。",
            "更将祸福论天命，衣冠后世终荣传。",
            "嗟乎东老今已矣，长有声名伴山水。",
            "祇应骖鸾跨鹤蓬莱去，犹使乡人指点庵前路。"
        ],
        "title": "题东老庵",
        "id": "a2332963-d985-4439-a339-b451226fbaa3"
    },
    {
        "author": "严嘉谋",
        "paragraphs": [
            "脉差死活悬三指，灸误风挛废四肢。",
            "宁饵生金餐野葛，有身不可试庸医。"
        ],
        "title": "赠医士",
        "id": "788fbfad-2ec8-4ecc-833a-275b951279b3"
    },
    {
        "author": "严嘉谋",
        "paragraphs": [
            "川郭颠强甚，平生挟术游。",
            "老犹携侍女，贫不谄公俟。",
            "用药多投病，酬钱或掉头。",
            "金陵官酒贵，应典旧貂裘。"
        ],
        "title": "赠医者川郭",
        "id": "231894a3-59ea-429b-a001-80e26db02821"
    },
    {
        "author": "陈容",
        "paragraphs": [
            "银旗金甲渡巴西，灵武城楼已万几。",
            "一札祗闻元帅命，五牋合待使臣归。",
            "未闻请表更追表，且看黄衣换紫衣。",
            "天性非由人伪灭，何缘尚父结张妃。"
        ],
        "title": "题浯溪中兴颂二首  其一",
        "id": "70e2aecd-37bd-4f6d-a3bd-7cb190c45429"
    },
    {
        "author": "陈容",
        "paragraphs": [
            "六等胜如诛独柳，二张纵活亦何颜。",
            "太师死后犹书法，水部刑章托颂间。",
            "最忆海青投乐器，绝怜甄济隠青山。",
            "中兴碑下奸臣惧，天道何尝不好还。"
        ],
        "title": "题浯溪中兴颂二首  其二",
        "id": "8498f455-6750-4e66-be7a-5b01fa99396c"
    },
    {
        "author": "陈容",
        "paragraphs": [
            "紫马仙人跨白犀，繙经台映钓鱼矶。",
            "千年老树风雷坼，独有红泉洗断碑。"
        ],
        "title": "题灵丰庙壁",
        "id": "be396fe2-7b0c-429a-a903-c541ed4e6ec7"
    },
    {
        "author": "陈容",
        "paragraphs": [
            "古悲歌，泪如血，渡河无船气欲绝。",
            "古非歌，泪如泉，河激汤汤声彻天。",
            "峨舸大艑载琛贝，锦缆迷楼催管弦。",
            "人生苦乐不相等，风波血刃蛟流涎。",
            "神虺九首能三足，巨鼇触怒群帝迁。",
            "纵有扁舟竟何往，乘桴意在沧洲上。",
            "祇缘辙朽无人知，入海居夷每惆怅。",
            "三间破屋名横舟，三呼不答江水流。",
            "一帆径渡溯天去，不系斜阳古渡头。"
        ],
        "title": "为人赋横舟二首  其一",
        "id": "9b03b171-9810-490f-8450-bc44f0c8751f"
    },
    {
        "author": "陈容",
        "paragraphs": [
            "黄头子，捩柁听吾语。",
            "三老驾三翼，叠鼓峭帆看风色。",
            "一千水，归黄河，世无客星泛灵槎。",
            "恒河水，波斯匿王母将去，六十年间成坏故。",
            "性无生灭河水似，黄面瞿昙以筏谕。",
            "长淮水，一箭许，边城白骨多于土。",
            "年年调舟已成泥，寿蔡孤城付朝暮。",
            "岷江汉源天上来，一夕不保如风埃。",
            "重庆今为天下首，汉中不复言规恢。",
            "朽木为舟土为楫，白波如山水皆立。",
            "当时商家畚筑子，梦里撑船济川去。",
            "只今无梦岂无舟，水浅都非泊舟处。"
        ],
        "title": "为人赋横舟二首  其二",
        "id": "0cba05d1-3bbc-4c1d-98c5-2bac192b7c50"
    },
    {
        "author": "陈容",
        "paragraphs": [
            "骑元气，游太空。",
            "普厥施，收成功。",
            "抉河汉，触华嵩。"
        ],
        "title": "题云龙图",
        "id": "e6997601-a5ae-4f18-b897-cf48326f4cca"
    },
    {
        "author": "陈坰",
        "paragraphs": [
            "堰雷推动阿香车，惠泽均霑十万家。",
            "谁任长官身后责，回潮今又见回沙。"
        ],
        "title": "它山堰",
        "id": "8d135bea-0470-4f64-aa38-0f5a5ab89890"
    },
    {
        "author": "罗一龙",
        "paragraphs": [
            "古貌如公更古心，宦情终浅道情深。",
            "区区饱煖何曾计，一字廉称值万金。"
        ],
        "title": "挽故知容州朝请陶公五首  其一",
        "id": "884979e1-bb74-415d-8308-8c5b56393402"
    },
    {
        "author": "罗一龙",
        "paragraphs": [
            "幕府当年誉四驰，诸公每恨识之迟。",
            "长材若肯为时用，世上何官不可为。"
        ],
        "title": "挽故知容州朝请陶公五首  其二",
        "id": "2de9e852-aaca-4fdc-ac0b-a5eeb77fd42c"
    },
    {
        "author": "罗一龙",
        "paragraphs": [
            "尽说休官靖节贤，几人真个隠林泉。",
            "如今却有云仍在，牢在平塘十五年。"
        ],
        "title": "挽故知容州朝请陶公五首  其三",
        "id": "362de83d-c744-4e82-a8eb-a0af07cb29fc"
    },
    {
        "author": "罗一龙",
        "paragraphs": [
            "剖竹公符墨未干，先生雅意只青山。",
            "潇然纸帐梅花梦，不到清香画戟间。"
        ],
        "title": "挽故知容州朝请陶公五首  其四",
        "id": "cabdafee-3051-4375-a961-df74b7cfd7c4"
    },
    {
        "author": "罗一龙",
        "paragraphs": [
            "平生心事辱相知，矻矻逢人说项斯。",
            "可恨襄阳失庞老，朔风吹泪送灵轜。"
        ],
        "title": "挽故知容州朝请陶公五首  其五",
        "id": "ba576fee-213f-4ab4-b786-7eccae53cb07"
    },
    {
        "author": "郑士懿",
        "paragraphs": [
            "见羊疑是已叱石，见石翻疑未叱羊。",
            "非石非羊何所见，这些意思难商量。"
        ],
        "title": "卧羊山",
        "id": "100760b7-7b7b-4ad5-bb0c-78105ffc3c41"
    },
    {
        "author": "郑士懿",
        "paragraphs": [
            "几年江海客，复此预筵宾。",
            "地胜山川别，天晴草树新。",
            "高歌千佛骇，一笑万家春。",
            "珍重梁间扁，时时为扫尘。"
        ],
        "title": "和徐梦发题超览亭",
        "id": "b1e585b5-064a-4298-ae92-46b3de29d860"
    },
    {
        "author": "胡叔阳子",
        "paragraphs": [
            "知君色欲未能除，好把精神契太初。",
            "从今发誓休贪欲，我保教君入太虚。"
        ],
        "title": "题壁二首  其一",
        "id": "7e636146-d5cd-4a5c-9b8a-267d8344d259"
    },
    {
        "author": "胡叔阳子",
        "paragraphs": [
            "奉崇香火若君难，莫把经文作戏言。",
            "儿女损休都管尽，明春速入武当山。"
        ],
        "title": "题壁二首  其二",
        "id": "f1c7fb26-2f78-44a6-878b-5eeb4c1720c1"
    },
    {
        "author": "李迪",
        "paragraphs": [
            "散尽黄金为买书，时人笑我太痴愚。",
            "一朝有子如尧叟，何处无人说老苏。",
            "可谓死而无憾者，孰云文不在兹乎。",
            "渊明地下闻君葬，也散黄花作泪珠。"
        ],
        "title": "挽文朝奉",
        "id": "c054a8d9-5fa4-4f42-8dde-ea80de5e7177"
    },
    {
        "author": "李迪",
        "paragraphs": [
            "我被梅花恼几年，梅花才发便诗颠。",
            "月明遶却梅花树，直入梅花影里眠。"
        ],
        "title": "自题爱梅",
        "id": "2ea121d8-e816-418b-86eb-dad1047c95a7"
    },
    {
        "author": "李迪",
        "paragraphs": [
            "泥滓根萌浅，风波性质轻。",
            "晚来堆岸曲，犹得护蛙鸣。"
        ],
        "title": "萍",
        "id": "0059710c-90bb-4b6e-b901-8810aad671fe"
    },
    {
        "author": "李迪",
        "paragraphs": [
            "日烘丽萼红萦火，雨过菖条绿喷烟。"
        ],
        "title": "句",
        "id": "6ad1f782-a3fa-486c-9556-98a587f8525e"
    },
    {
        "author": "赵必蒸",
        "paragraphs": [
            "月露才华锦绣章，麟经家学独夸长。",
            "笑谈鏖战联三捷，此是男儿立志强。"
        ],
        "title": "为子姪入宗学赋二首志喜  其一",
        "id": "22ce3e64-cd8b-4815-866f-5a75d9bbae96"
    },
    {
        "author": "赵必蒸",
        "paragraphs": [
            "采芹今已入宫墙，不负平生志气昂。",
            "更拟来科应特奏，光荣宗室姓名香。"
        ],
        "title": "为子姪入宗学赋二首志喜  其二",
        "id": "ea797044-fe9c-44b5-a857-046a61a81cb6"
    },
    {
        "author": "赵必蒸",
        "paragraphs": [
            "文杏堂开华渡西，九天雨露正来肥。",
            "漫夸奕叶光先宅，却羨新裁出故知。",
            "千载暖回唐苑树，一时春足谢家枝。",
            "欲将俚语依金玉，把盏共论觉醉迟。"
        ],
        "title": "答贺文杏堂韵",
        "id": "91629ab9-efbd-42ae-8362-380c2bb39fd3"
    },
    {
        "author": "赵必蒸",
        "paragraphs": [
            "高情潇洒出风尘，华毂传呼下士频。",
            "独愧迂疎无别技，鸿飞冥冥任吾真。"
        ],
        "title": "星渚赵侍郎霞城枉驾",
        "id": "bd709343-dc11-4fc7-bdb1-f91452ef0fc6"
    },
    {
        "author": "赵必蒸",
        "paragraphs": [
            "樗栎惭非梁栋材，自甘落拓困尘埃。",
            "明公终日垂青眼，皓首穷年志欲灰。"
        ],
        "title": "答资政赵庸斋",
        "id": "b91acb92-09fc-4d7b-882f-3e3e9942a706"
    },
    {
        "author": "赵必蒸",
        "paragraphs": [
            "严风砭肌骨，怵然起遐思。",
            "哲人已久萎，谁可作圣仪。",
            "吾虞刘夫子，曰维百世师。",
            "秉直疾邪佞，是非无所私。",
            "依归良有在，出处各以时。",
            "遭时复不偶，竟尔相睽违。",
            "四顾寂似阗，中心重凄其。"
        ],
        "title": "忆业师刘夫子",
        "id": "969f0abc-ff1c-46a3-821c-606de1174af9"
    },
    {
        "author": "胡大用",
        "paragraphs": [
            "权臣擅命久心伤，贼主之兄意未凉。",
            "今日封章期救死，明朝削籍自投荒。",
            "九重偶眩诬贤舌，四海皆知疾恶肠。",
            "事久划逢天一笑，锡知刚简易名香。"
        ],
        "title": "题榕阴图",
        "id": "d2e1c2a6-66a3-43af-84fb-4c956617807d"
    },
    {
        "author": "罗与之",
        "paragraphs": [
            "金谷桃李丛，畚插费培植。",
            "寒冰犹未泮，花叶已薿薿。",
            "贞松生南山，石老厥土瘠。",
            "春回气尚浅，生意几欲息。",
            "东皇本无私，托根异形色。",
            "曾谓天地功，不及粪壤力。"
        ],
        "title": "短歌行",
        "id": "9c3f1c3a-aaf4-4978-89fb-533de32a4773"
    },
    {
        "author": "罗与之",
        "paragraphs": [
            "忆郎赴边城，几彀秋砧月。",
            "若无鸿雁蜚，生离即死别。"
        ],
        "title": "寄衣曲  其一",
        "id": "6621bdf0-a19d-4064-94eb-01dcca59ef90"
    },
    {
        "author": "罗与之",
        "paragraphs": [
            "愁肠结欲断，边衣犹未成。",
            "寒窗剪刀落，疑是剑镮声。"
        ],
        "title": "寄衣曲  其二",
        "id": "8b3b8061-1896-4509-b318-3598c6a479ae"
    },
    {
        "author": "罗与之",
        "paragraphs": [
            "此身倘长在，敢恨归无日。",
            "但愿郎防边，似妾缝衣密。"
        ],
        "title": "寄衣曲  其三",
        "id": "df015b8b-8db3-49c8-9c8c-85dfce8de8f5"
    },
    {
        "author": "罗与之",
        "paragraphs": [
            "吴王岘畔泛川流，赤壁矶头半日游。",
            "胜地空余豪杰迹，扁舟不载古今愁。",
            "极知风景终无异，莫念天时逝不留。",
            "伤事伤怀长太息，静看江面没浮沤。"
        ],
        "title": "舟次赤壁",
        "id": "b3193783-1dfd-4966-b6fd-b17d7ae3f01c"
    },
    {
        "author": "罗与之",
        "paragraphs": [
            "束担出荆扉，征尘染敝衣。",
            "人怜双鬓改，我悟半生非。",
            "抱璞今谁诉，知音古亦稀。",
            "寻思无一可，吾道欲安归。"
        ],
        "title": "束担",
        "id": "5e65858d-7bdc-4a4d-b63d-eeccf15a22cd"
    },
    {
        "author": "罗与之",
        "paragraphs": [
            "荏苒秋光老，空濛晓色奇。",
            "霜严雀语涩，风定雁飞迟。",
            "旅思荒烟底，乡心野水涯。",
            "梦归归未得，愁极祗颦眉。"
        ],
        "title": "旅思",
        "id": "b85662c4-9cdf-4477-9f86-3fb4f0f14f5b"
    },
    {
        "author": "罗与之",
        "paragraphs": [
            "政是风光欲别时，可堪烟外雨丝丝。",
            "怕看太白余春赋，嫌诵渊明止酒诗。",
            "昼短拟教持蜡炬，愁深悔不下书帷。",
            "自知无计能遮道，任作园林隔岁期。"
        ],
        "title": "送春",
        "id": "ef862f20-a522-44fb-b15e-3bbd7bfc1d63"
    },
    {
        "author": "罗与之",
        "paragraphs": [
            "翬飞栋宇据城端，车马尘中得异观。",
            "双眼莫供淮地阔，一江不尽蜀波寒。",
            "老仙横笛月亭午，骚客怀乡日欲残。",
            "独抚遗踪增慨慕，徘徊不忍下层栏。"
        ],
        "title": "黄鹤楼",
        "id": "d9516b80-7821-49c6-9ddd-f2ee719ce854"
    },
    {
        "author": "罗与之",
        "paragraphs": [
            "一别三会峰，转烛阅半纪。",
            "山根石上苔，已没旧屐齿。",
            "摩挲青青松，彼树犹如此。",
            "睠言枕清流，为洗嚣尘耳。"
        ],
        "title": "玉梁道中杂咏  其一",
        "id": "cb210105-987b-4171-b68e-16deb2cc6823"
    },
    {
        "author": "罗与之",
        "paragraphs": [
            "清商从西来，剌剌满林坞。",
            "草木倏变衰，柯叶不相顾。",
            "昔时翳空云，今作连山雨。",
            "菊花犹强项，篱边争媚妩。"
        ],
        "title": "玉梁道中杂咏  其二",
        "id": "cf23c950-b2b8-4ab0-add8-3cd2abafc879"
    },
    {
        "author": "罗与之",
        "paragraphs": [
            "片石能邀人，憇此两足趼。",
            "忽逢黄冠师，对语白云巘。",
            "眼中景物饶，恨我蓬荜远。",
            "踌躇不忍去，泉石倘可剪。"
        ],
        "title": "玉梁道中杂咏  其三",
        "id": "ab11702a-d558-48b7-a9df-fb05c44ffe34"
    },
    {
        "author": "罗与之",
        "paragraphs": [
            "峭壁围莽苍，荒蹊人削迹。",
            "时闻芦苇丛，野鸟话岑寂。",
            "浮生虽有涯，幽讨当无极。",
            "御风独长啸，此心谢鞿馽。"
        ],
        "title": "玉梁道中杂咏  其四",
        "id": "daadc8e4-879a-40ef-b5c7-781a85ec5a9b"
    },
    {
        "author": "罗与之",
        "paragraphs": [
            "晓霜媒薄寒，巖壑失故绿。",
            "轻飚振槁叶，唱彻阳关曲。",
            "秋光何足怜，嗟此岁事促。",
            "愁吟思无聊，日没西山麓。"
        ],
        "title": "玉梁道中杂咏  其五",
        "id": "d840207f-dce8-46e7-adb3-527055f5a490"
    },
    {
        "author": "罗与之",
        "paragraphs": [
            "泠泠涧底泉，破碎山根翠。",
            "似欲留佳客，曲折二十四。",
            "我行无定止，蜡屐信所诣。",
            "偶来倏舍去，乘兴聊复尔。"
        ],
        "title": "玉梁道中杂咏  其六",
        "id": "c706f38b-1425-4f7e-b533-24d94a6cd92c"
    },
    {
        "author": "罗与之",
        "paragraphs": [
            "支枕郁木山，月色莹如洗。",
            "林幽枕席清，景胜魂梦伟。",
            "丁当鸟忽啼，令我惊欲起。",
            "金丹事可期，永愿供薪水。"
        ],
        "title": "玉梁道中杂咏  其七",
        "id": "c8879503-f371-41ab-9879-e955b3b1f9eb"
    },
    {
        "author": "罗与之",
        "paragraphs": [
            "干坤扫阴霾，晴色敞幽谷。",
            "山川荐秋容，奇秀若可匵。",
            "千巖寄一筇，万里付双目。",
            "行行翠烟中，日与清景逐。"
        ],
        "title": "玉梁道中杂咏  其八",
        "id": "ccd5507a-d345-4cd8-9cbd-80ca446e3fe0"
    },
    {
        "author": "罗与之",
        "paragraphs": [
            "濛鸿玉梁境，缥缈云霞仙。",
            "月坛白云洞，遗址空依然。",
            "千年唯乱石，蹲踞秋山烟。",
            "徘徊莫可觅，酌尽丹井泉。"
        ],
        "title": "玉梁道中杂咏  其九",
        "id": "7a7de452-45e5-41ed-b7eb-9887f11b794d"
    },
    {
        "author": "罗与之",
        "paragraphs": [
            "尘坌不可耐，飘然入林坰。",
            "稍觉道心胜，渐至诗脾清。",
            "静极生孤愁，耿耿难为情。",
            "喧寂两莫惬，吾意何由平。"
        ],
        "title": "玉梁道中杂咏  其一○",
        "id": "6c5a9530-dc34-44c5-bd01-aa121ec49b41"
    },
    {
        "author": "罗与之",
        "paragraphs": [
            "林端啼鴂损年芳，洞口空怜野水香。",
            "人与落英兼寂寞，蝶随飞絮两彷徨。",
            "不因花事荣枯易，未觉春工代谢忙。",
            "却爱晚来风日暖，绿阴十丈漾横塘。"
        ],
        "title": "春残",
        "id": "f9764934-b3bc-43fc-98d2-ff1c2d663a0b"
    },
    {
        "author": "罗与之",
        "paragraphs": [
            "羁旅日骚骚，人间事若毛。",
            "绝知操笔误，深羨把犁高。",
            "百岁才能几，终朝强作劳。",
            "虚名竟何益，肯把换蒲萄。"
        ],
        "title": "绝知",
        "id": "9bd61ff4-ed2a-4837-ad85-b7a09663178a"
    },
    {
        "author": "罗与之",
        "paragraphs": [
            "扪萝入幽谷，眼界益峥嵘。",
            "石壁断人迹，泉流间鸟鸣。",
            "日高云未散，秋晚草犹荣。",
            "坐久无归意，悠然世念轻。"
        ],
        "title": "登玉笥山投龙洞",
        "id": "40037e96-6a65-4e68-98e2-9bbbd6b20f29"
    },
    {
        "author": "罗与之",
        "paragraphs": [
            "晚来闲立小溪边，看彻遥峰入紫烟。",
            "四壁尽堪供我隠，一寒未至乞人怜。",
            "功名不与樽前事，时序宁知局上迁。",
            "可笑区区当世士，满怀冰炭苦相煎。"
        ],
        "title": "闲立",
        "id": "707784c7-8d6c-4b92-a809-bf6ca2f7be45"
    },
    {
        "author": "罗与之",
        "paragraphs": [
            "抛却银袍制芰荷，春风一曲紫芝歌。",
            "古来至宝多横道，何事荆山泣卞和。"
        ],
        "title": "下第西归  其一",
        "id": "484063e2-84a9-42f0-a93f-f66ae462085e"
    },
    {
        "author": "罗与之",
        "paragraphs": [
            "才难济世甘避世，心不怨天唯乐天。",
            "林下山间深密处，曲肱饮水兴悠然。"
        ],
        "title": "下第西归  其二",
        "id": "61ed1e60-f155-471a-bbfa-ec0320a69b63"
    },
    {
        "author": "罗与之",
        "paragraphs": [
            "弭棹黄芦外，江云绕柂牙。",
            "寒深身轸粟，风急浪生花。",
            "日暮人收市，年穷客念家。",
            "倚篷无可奈，忍见后归鸦。"
        ],
        "title": "江行阻风小市",
        "id": "0ea7fe38-9625-4c03-bace-9d81f6153745"
    },
    {
        "author": "罗与之",
        "paragraphs": [
            "春浓无处不相宜，草暖云昏二月时。",
            "蝶舞花梢风细细，鶑啼柳底日迟迟。",
            "模将景物归诗卷，判得光阴付酒巵。",
            "个里各随人有得，五陵豪侠岂能私。"
        ],
        "title": "游春",
        "id": "6e55e2e6-c586-45bc-ae49-70f210335fed"
    },
    {
        "author": "罗与之",
        "paragraphs": [
            "雪后寒犹劲，书窗怯暂开。",
            "因沽江畔酒，姑见竹间梅。",
            "岁月峥嵘去，衰颓次第来。",
            "谁能忧许事，杖屦且徘徊。"
        ],
        "title": "始见",
        "id": "879ce65d-bdb4-4dc3-8cc8-ccb883afd949"
    },
    {
        "author": "罗与之",
        "paragraphs": [
            "狂飚卷雨辨朝曦，似与新晴有会期。",
            "秋水秋山秋草木，浑将乞与数篇诗。"
        ],
        "title": "山行  其一",
        "id": "57dd5116-7e04-47b8-992b-77fcbca4a280"
    },
    {
        "author": "罗与之",
        "paragraphs": [
            "烟草凄迷露未晞，一筇伴我立晴晖。",
            "丹枫虽老犹多态，散作漫山野蝶飞。"
        ],
        "title": "山行  其二",
        "id": "ccb38c77-448f-4ee2-b73f-51a80c941d44"
    },
    {
        "author": "罗与之",
        "paragraphs": [
            "旆旆黄茆泼眼明，荒郊尽日绝人行。",
            "谁知气象萧条处，賸有山川可鼎烹。"
        ],
        "title": "山行  其三",
        "id": "2afb3ac0-c47b-49c1-9792-2a597a8b73be"
    },
    {
        "author": "罗与之",
        "paragraphs": [
            "槁叶忘身绝涧流，芦花摇手欲风休。",
            "羨渠山鸟浑无事，相对飞鸣草树秋。"
        ],
        "title": "山行  其四",
        "id": "309e8ee5-b0df-4694-a0aa-7db8554c0d09"
    },
    {
        "author": "罗与之",
        "paragraphs": [
            "片云轻度半巖阴，巾屦俄惊翠霭深。",
            "涧底寒泉知客懒，石根㶁㶁自长吟。"
        ],
        "title": "山行  其五",
        "id": "6320a09a-0109-457f-abbf-7afdd837d34e"
    },
    {
        "author": "罗与之",
        "paragraphs": [
            "乌藤落手野烟开，水秀山明入望来。",
            "旧日经行曾著语，试看石壁已莓苔。"
        ],
        "title": "山行  其六",
        "id": "c1e62f26-c277-4582-b5d7-b88ae7a77eec"
    },
    {
        "author": "罗与之",
        "paragraphs": [
            "尽日留连兴未阑，寒鸦背负夕阳还。",
            "遥知今夜空窗梦，只在江南水石间。"
        ],
        "title": "山行  其七",
        "id": "698913b1-62ec-4f2d-b5d4-c3882c1fb98b"
    },
    {
        "author": "罗与之",
        "paragraphs": [
            "客里愁浓处，秋宵月欲斜。",
            "雁声频到枕，蝶梦未还家。",
            "世有多歧苦，人因一念差。",
            "遥思林下去，蓑笠钓烟沙。"
        ],
        "title": "客里",
        "id": "d82f46ad-880c-435d-adcf-7ebce9a239ba"
    },
    {
        "author": "罗与之",
        "paragraphs": [
            "滴露誊真诰，萧然莫与群。",
            "新诗高似月，世念薄于云。",
            "俗走堪怜我，闲眠极羨君。",
            "唯余绿绮韵，惆怅未曾闻。"
        ],
        "title": "寄玉笥萧高士",
        "id": "9ecfef03-4588-4350-9f07-64b1766b4f97"
    },
    {
        "author": "罗与之",
        "paragraphs": [
            "寻芳自勒青丝鞚，日暖烟浓春意重。",
            "晚来被酒卧花阴，流鶑唤醒东风梦。"
        ],
        "title": "寻芳",
        "id": "1963fb4f-2be9-4a7a-a4fd-4e5ab80fa895"
    },
    {
        "author": "罗与之",
        "paragraphs": [
            "小山凉风高，秋意饶庭砌。",
            "江南山水秀，钟此数丛桂。",
            "亭亭苍虬蟠，磊磊栗玉缀。",
            "薰染风露香，摆脱脂粉媚。",
            "芙蓉已无秋，篱菊极羞愧。",
            "幽芳蕙百亩，香味亦琐细。",
            "孰知标格奇，自取造物忌。",
            "狂风挟怪雨，族灭无噍类。",
            "才怜金作屋，俄惊粟布地。",
            "姿容就枯槁，气骨尚奇异。",
            "如彼死诸葛，凛凛有生意。",
            "试炷博山火，来参烟一燧。"
        ],
        "title": "桂花烂熳一夕败于风雨呼僮扫落英以供香事戏作古句",
        "id": "61135514-55c3-42c3-9deb-5b691bf2dd13"
    },
    {
        "author": "罗与之",
        "paragraphs": [
            "晴空唤我出柴扉，山色留人倚落晖。",
            "春意已随流水去，晚风忍挟乱花飞。",
            "寻思乐事唯心在，惆怅良辰与愿违。",
            "尚有扁舟奇绝处，江南水暖鳜鱼肥。"
        ],
        "title": "唤我",
        "id": "5a7da054-61fc-49b4-a3f4-0303d537f93a"
    },
    {
        "author": "罗与之",
        "paragraphs": [
            "客行困泥潦，山堠不胜长。",
            "孰使雨点暴，更令风力狂。",
            "时危嫌店远，日暮觉程忙。",
            "身世摧颓甚，艰难已备尝。"
        ],
        "title": "客行",
        "id": "7d0d49cf-c194-42b0-ba9d-5ca7dfa48226"
    },
    {
        "author": "罗与之",
        "paragraphs": [
            "云散山月吐，星稀山月高。",
            "相羊风露底，望月诵离骚。"
        ],
        "title": "山居闲思  其一",
        "id": "e64b24ab-02f9-4359-82d8-40a63ec55392"
    },
    {
        "author": "罗与之",
        "paragraphs": [
            "菡萏儿女态，舂锄金石交。",
            "晚来微雨过，凉思满蒲梢。"
        ],
        "title": "山居闲思  其二",
        "id": "67ee4609-2e50-45a8-84dc-7d1cbaa828fe"
    },
    {
        "author": "罗与之",
        "paragraphs": [
            "雨作糟牀注，秋生鲈鲙思。",
            "卷帘了清景，沉水袅烟丝。"
        ],
        "title": "山居闲思  其三",
        "id": "bc2e2256-cb7b-4e2d-9d2c-9c2862c8b21f"
    },
    {
        "author": "罗与之",
        "paragraphs": [
            "酒薄难成醉，轻寒袭破衾。",
            "梦回孤客枕，听彻草虫吟。",
            "寂莫三秋夜，凄凉一片心。",
            "山林与朝市，底处豁愁襟。"
        ],
        "title": "梦回",
        "id": "a6bea387-a836-4cb3-a670-79dfaffbe4ff"
    },
    {
        "author": "罗与之",
        "paragraphs": [
            "飘忽回风起，差池高鸟翔。",
            "云攘千岭碧，雨献一天凉。",
            "饱意归田亩，欢悰入醉乡。",
            "忽思素秋气，萧瑟满空堂。"
        ],
        "title": "夏雨",
        "id": "ac8f99ea-edbc-42f9-a11b-a8fad04cfe09"
    },
    {
        "author": "罗与之",
        "paragraphs": [
            "邮亭彻夜听秋声，展转藜牀直到明。",
            "月白霜轻寒剪剪，筑成万里客愁城。"
        ],
        "title": "展转",
        "id": "f9997312-f84a-4fb0-a455-e51976ed56d7"
    },
    {
        "author": "罗与之",
        "paragraphs": [
            "朱墨丛中不惮劳，騞然聊试发硎刀。",
            "得时行道官无小，与物为春政自高。",
            "闲对崆峒餐秀色，醉濡章贡助吟毫。",
            "自怜无计相从去，十八滩头泛一舠。"
        ],
        "title": "寄企梅兄",
        "id": "6f611d9b-7a52-458d-ace9-aa05a2de4110"
    },
    {
        "author": "罗与之",
        "paragraphs": [
            "林间一叶秋，屏去三伏暑。",
            "凄然风露繁，絺绤莫能御。",
            "炎凉相推移，胡为遽如许。",
            "孰知秋已半，今夕四十五。"
        ],
        "title": "中秋步月  其一",
        "id": "92603347-9d9c-468c-ae63-99652a3857ab"
    },
    {
        "author": "罗与之",
        "paragraphs": [
            "幽人披襟来，步此一庭月。",
            "如渡滹沱冰，似泛山阴雪。",
            "谁将羌管急，间彼邻杵切。",
            "冉冉秋思生，令人欲愁绝。"
        ],
        "title": "中秋步月  其二",
        "id": "c04dad3b-4a00-4e35-856f-66c836f678f2"
    },
    {
        "author": "罗与之",
        "paragraphs": [
            "空山本无尘，况复值良夜。",
            "风清月色佳，圭璧不当价。",
            "徐行苔迳间，小立林影下。",
            "飘飘意欲仙，举手人世谢。"
        ],
        "title": "中秋步月  其三",
        "id": "9740b7f7-e9eb-4df9-a75c-782cfc1bdcec"
    },
    {
        "author": "罗与之",
        "paragraphs": [
            "光阴若劈箭，行乐常恐迟。",
            "人生百岁客，扰扰竟何为。",
            "四美古难并，千年调亦痴。",
            "面生不我弃，邀月聊自怡。"
        ],
        "title": "中秋步月  其四",
        "id": "c3bd94fc-b403-4052-93b3-02870b34aa10"
    },
    {
        "author": "罗与之",
        "paragraphs": [
            "景物与意会，撚髯声悲鸣。",
            "一语得总持，万状就使令。",
            "以我诗思苦，赏此秋月明。",
            "今□月影里，几人同此情。"
        ],
        "title": "中秋步月  其五",
        "id": "b94fba7d-1bfe-4ccc-9fd2-b8f4dcfa0a6c"
    },
    {
        "author": "罗与之",
        "paragraphs": [
            "满眼菰蒲翠扑衣，双双沙鸟漾斜晖。",
            "闲愁一段如冰释，杨柳丛中出酒旗。"
        ],
        "title": "姑苏道中",
        "id": "cf1c36fb-4cce-46b9-a533-195e6a57256d"
    },
    {
        "author": "罗与之",
        "paragraphs": [
            "信步独幽寻，春山野雾深。",
            "鸟啼如唤仆，泉响似鸣琴。",
            "日暖草争秀，风狂花不禁。",
            "却嫌荒僻地，无酒与春斟。"
        ],
        "title": "信步",
        "id": "c18c42be-645d-4fd6-a607-8220a97fc39e"
    },
    {
        "author": "罗与之",
        "paragraphs": [
            "白露消磨暑，丹枫点画秋。",
            "闲吟小山赋，归思大江流。",
            "世尽营三窟，人谁乐一丘。",
            "篷窗有佳致，月朗政风休。"
        ],
        "title": "泛舟秋怀",
        "id": "c17bfea3-9d1d-44ce-b7f4-9396f63027c9"
    },
    {
        "author": "罗与之",
        "paragraphs": [
            "金粟如来涧壑姿，不随桃李赴春期。",
            "江南花品秋居最，何况秋花中绝奇。"
        ],
        "title": "木犀花  其一",
        "id": "5af28a79-0b0b-412d-9660-1c3a78119e45"
    },
    {
        "author": "罗与之",
        "paragraphs": [
            "汤沐晴空颢露繁，清香十里压旃檀。",
            "纱窗梦觉秋风度，疑是移家住广寒。"
        ],
        "title": "木犀花  其二",
        "id": "fe18d9b9-a693-4dce-ad07-960b486ac609"
    },
    {
        "author": "罗与之",
        "paragraphs": [
            "秋影连蜷隠士攀，浑无蜂蝶涴林间。",
            "何人说与陶元亮，未必东篱胜小山。"
        ],
        "title": "木犀花  其三",
        "id": "04913624-73a1-4edb-a11a-2f66d9e1b70c"
    },
    {
        "author": "罗与之",
        "paragraphs": [
            "日落烟欲横，山寒翠将滴。",
            "荒村渺愁人，跬步触四塞。",
            "路遥两髀酸，颇恨身不翼。",
            "舍策还怅然，倦倚松下石。"
        ],
        "title": "山行愁思  其一",
        "id": "5700a5ba-47e5-4657-b37d-b343f398a932"
    },
    {
        "author": "罗与之",
        "paragraphs": [
            "明月印野水，暮色进旅愁。",
            "仆痡主亦疲，心口相怨尤。",
            "茅舍劣容膝，弛担聊小休。",
            "会当理归策，甘彼穷山囚。"
        ],
        "title": "山行愁思  其二",
        "id": "4f67d103-a234-4283-95b6-71605bef4b00"
    },
    {
        "author": "罗与之",
        "paragraphs": [
            "骑气乘云事已灰，娟娟野月照苍苔。",
            "自怜不及坛前石，曾遇仙翁蹑屐来。"
        ],
        "title": "夜宿郁木福地尚羊明月间遐想仙风得五十六字  其一",
        "id": "f1bff8fb-bd80-4475-b142-eb20ca1ede9b"
    },
    {
        "author": "罗与之",
        "paragraphs": [
            "凄凉风露湿人衣，犹自踟躇未忍归。",
            "树影忽来山月转，悮惊鹤翅似轮飞。"
        ],
        "title": "夜宿郁木福地尚羊明月间遐想仙风得五十六字  其二",
        "id": "48a1e804-426e-41e9-97cb-a1b5a4c70e3d"
    },
    {
        "author": "罗与之",
        "paragraphs": [
            "日暮掩松关，悠然谢往还。",
            "停杯因待月，徙倚为看山。",
            "贫悟道中乐，醉偷忙里闲。",
            "耳根偏可意，风涧响潺潺。"
        ],
        "title": "闲居遣怀",
        "id": "6ff427b4-f26f-4127-81a8-9478b01ef76b"
    },
    {
        "author": "罗与之",
        "paragraphs": [
            "睡起和春倚小廊，寂聊情绪满斜阳。",
            "园林已是花飞急，帘幕争禁燕语忙。"
        ],
        "title": "寂聊",
        "id": "ae47da01-0f81-44d5-b677-2f20456f71d4"
    },
    {
        "author": "罗与之",
        "paragraphs": [
            "设险重门未足凭，民心应自有长城。",
            "朝廷休戚视田野，宗社存亡非甲兵。",
            "气实精神宁敝竭，本枯枝叶可敷荣。",
            "古人经理先观势，两臂于韩孰重轻。"
        ],
        "title": "书感",
        "id": "45f5d764-a8d2-4158-983c-2cb6e24f4856"
    },
    {
        "author": "罗与之",
        "paragraphs": [
            "悠悠飞露满汀洲，绝目蛾眉最上头。",
            "对此江山还有月，知他世界尽无秋。",
            "情怀杜老鄜州夜，景物坡仙赤壁游。",
            "长啸划然空谷应，风生浪涌不容留。"
        ],
        "title": "蛾眉亭",
        "id": "79a957fa-1d3b-45c8-860d-a3a64c1ebe6d"
    },
    {
        "author": "罗与之",
        "paragraphs": [
            "莫作杨朱泣路岐，此心自被利名移。",
            "车奔宁是驾尼父，舟覆应非载伯夷。",
            "悔吝从来生动后，啸歌元祗在闲时。",
            "可怜秦晋功成者，欲避危机已太迟。"
        ],
        "title": "动后",
        "id": "347d040f-888a-4316-b8cc-1e2ce02993bf"
    },
    {
        "author": "罗与之",
        "paragraphs": [
            "简编香外雨瓢翻，翰墨场中春日暄。",
            "文到工时疑有助，道逢极处本无言。",
            "当年谁可辈任昉，后世人方怪屈原。",
            "勿谓词章真小技，精粗徼妙岂殊根。"
        ],
        "title": "文到",
        "id": "625e3c70-50fc-46c1-a2be-f2dbdfec13c5"
    },
    {
        "author": "罗与之",
        "paragraphs": [
            "习习凉飔起素波，临流解带小婆娑。",
            "秋光已共芦花老，夜雨那胜落叶多。",
            "不觉儒酸同纠缠，极知妄想尽销磨。",
            "笈中班史犹堪质，肯作商声甯戚歌。"
        ],
        "title": "临流",
        "id": "99fe439a-ed15-4ef5-913b-0e6d24faecf0"
    },
    {
        "author": "罗与之",
        "paragraphs": [
            "秋风携野客，杖屦凤凰台。",
            "忍见貔貅戍，更闻鸿雁来。",
            "时方忧大厦，世岂乏良才。",
            "何日览辉至，龙文载九垓。"
        ],
        "title": "凤凰台闲眺台前瞰军垒有感而赋",
        "id": "9d7bb966-02b7-40b0-b66d-3f1c4335fe45"
    },
    {
        "author": "罗与之",
        "paragraphs": [
            "日薄寒浓春意微，花须柳眼尚依稀。",
            "为言羯鼓休频打，催得先开即早飞。"
        ],
        "title": "为言",
        "id": "459220fe-e161-4947-9c74-ecc5259732fb"
    },
    {
        "author": "罗与之",
        "paragraphs": [
            "秋晏玄云瞀积阴，平芜气象极萧森。",
            "细看摇落风霜意，已见发生天地心。",
            "毕竟栽倾非外致，岂伊培覆自相寻。",
            "若教宋玉曾闻道，九辩悲思未遽深。"
        ],
        "title": "秋林",
        "id": "4ba836ac-906e-404a-a8dc-c6816cbbd759"
    },
    {
        "author": "罗与之",
        "paragraphs": [
            "六尘缘影政堪嗟，二竖乘虚势益加。",
            "忆昔鼻头能出火，即今眼底已生花。",
            "妇言伐性多因酒，医戒伤生少试茶。",
            "悟罢本来安得病，角弓谁使认为蛇。"
        ],
        "title": "卧疴",
        "id": "58eaac52-0820-4241-8058-da5d5a31873e"
    },
    {
        "author": "罗与之",
        "paragraphs": [
            "仙翁谪堕岷山下，逸气如虹耿林罅。",
            "万言倚马不作难，坐令神鬼皆惊吓。",
            "翘翘车乘悬弓旌，畴咨时政肝胆明。",
            "和蕃书草金銮殿，清平词度沉香亭。",
            "声华视汉媲黄绮，宝床赐食龙颜喜。",
            "掉头歘作燕晋游，却笑卿相纡朱紫。",
            "开元盈成亦已极，屏间山水代无逸。",
            "未必脱靴恨尔深，自是见几不终日。",
            "锦袍错落浮扁舟，呼儿买酒盟江鸥。",
            "天公似悔夜郎祸，明月已起烟波愁。",
            "采石青青三尺墓，至今祠祭勤呵护。"
        ],
        "title": "题采石李太白祠",
        "id": "9f1f0a0d-da0a-4864-833a-f840723eb357"
    },
    {
        "author": "罗与之",
        "paragraphs": [
            "万草千花若死灰，阳和一气已潜回。",
            "莫言举世无先觉，几处寒梢放野梅。"
        ],
        "title": "长至书意",
        "id": "a3334055-16ee-4db7-8b03-d284791416e7"
    },
    {
        "author": "罗与之",
        "paragraphs": [
            "东风满天地，贫家独无春。",
            "负薪花下过，燕语似讥人。"
        ],
        "title": "商歌三首  其一",
        "id": "e97a3f2d-9ea6-4b60-ab01-3edb49eb2cb1"
    },
    {
        "author": "罗与之",
        "paragraphs": [
            "白屋釜生鱼，青楼行细脍。",
            "静思天地间，宁有私覆载。"
        ],
        "title": "商歌三首  其二",
        "id": "ac30545a-e3ea-481d-8691-c8b99e21f56c"
    },
    {
        "author": "罗与之",
        "paragraphs": [
            "门前桑柘枝，中有千锦机。",
            "游人不回顾，桃李独成蹊。"
        ],
        "title": "商歌三首  其三",
        "id": "c4493b20-ffd8-4cf2-ba95-128951942ea2"
    },
    {
        "author": "罗与之",
        "paragraphs": [
            "贵客宁知拂征琴，郢人漫倚引商音。",
            "那堪岁月化双鬓，空有悲欢寄寸心。",
            "囊底有方餐白玉，牀头无术致黄金。",
            "抗尘走俗曾何补，却羨鹪鹩托一林。"
        ],
        "title": "却羨",
        "id": "bf78be6b-37f9-4b01-9b44-0699c5e402d5"
    },
    {
        "author": "罗与之",
        "paragraphs": [
            "灼灼曾晖渐欲西，长桥弭棹倚栏时。",
            "湖光渺漭浮寒鉴，山色依稀抹黛眉。",
            "一舸功成非本志，三秋归思亦何迟。",
            "始终唯有天随子，笑却旌招理钓丝。"
        ],
        "title": "三高亭",
        "id": "092564fd-c827-49a7-bee7-a15b00fb5fbb"
    },
    {
        "author": "罗与之",
        "paragraphs": [
            "人生何处较穷通，天意元难测始终。",
            "花落花开翻覆手，君看同此一春风。"
        ],
        "title": "花下叹",
        "id": "0a67651b-e1e6-4070-8717-c979b1f3c988"
    },
    {
        "author": "罗与之",
        "paragraphs": [
            "林深氛杂不相关，众建芳馨两庑间。",
            "月榭琴弹新制曲，晓窗画展旧游山。",
            "凄凉风满竹十个，的皪春归梅一班。",
            "可笑野人无系累，机心犹在钓鱼湾。"
        ],
        "title": "林深",
        "id": "256cfa9e-a26f-465e-becd-91dd3f3e696e"
    },
    {
        "author": "罗与之",
        "paragraphs": [
            "忍看繁红委路尘，空余野草绿无垠。",
            "人生忧乐何终极，才是迎春又送春。"
        ],
        "title": "才是",
        "id": "8f9d18af-7c86-4839-8e9c-7b216562117d"
    },
    {
        "author": "罗与之",
        "paragraphs": [
            "潦收野水浄，云阵布重阴。",
            "一夜西风急，千山落叶深。",
            "身犹衣暑服，耳已厌寒砧。",
            "对此无心者，还应雪满簪。"
        ],
        "title": "一夜",
        "id": "23048b68-5147-4b43-9515-4938959f83a2"
    },
    {
        "author": "罗与之",
        "paragraphs": [
            "寒梢萧索风振林，蟪蛄切切语欲噤。",
            "终宵展转不能寐，遥忆良人战场里。",
            "阳关一别归无期，翠烟几度秋萤飞。",
            "当时手种合欢树，今已苍苍云雨垂。",
            "蜀锦裁书凭雁寄，那能道人意中事。",
            "深秋倘得未移军，犹见幽闺数痕泪。",
            "居延城外刁斗声，无定河边霜月明。",
            "妾身虽老幸未死，何日中原贺太平。"
        ],
        "title": "寄远词",
        "id": "89293aa3-3297-41ec-884e-b0a808380fe5"
    },
    {
        "author": "罗与之",
        "paragraphs": [
            "人间笑口信难开，十事常嗟九不谐。",
            "忙里始知闲气味，老来方见少情怀。",
            "清商憭栗岁无几，玄发萧疏生有涯。",
            "谁谓伯伦闻见灭，却甘曲糵自沉埋。"
        ],
        "title": "被酒",
        "id": "66a90e18-15a6-4539-b198-35e0e734e2ec"
    },
    {
        "author": "罗与之",
        "paragraphs": [
            "屏去鸡壅与豕零，试听我诵卫生经。",
            "两忘宠辱心源浄，一扫荣枯眼界明。",
            "酖毒不令生厚味，奸邪宁使出繁声。",
            "冥钧深养灵根固，四体调和血气平。"
        ],
        "title": "卫生",
        "id": "5ab36cfd-d0e4-4319-8aed-e52575574700"
    },
    {
        "author": "罗与之",
        "paragraphs": [
            "客行适潇湘，凄其岁云晏。",
            "枯梢风骚劳，荒郊云漶漫。",
            "摵摵雨声急，皑皑雪花灿。",
            "抽萦泥途深，眇默山堠远。",
            "日莫欲税驾，天末扣孤馆。",
            "米尽甑生尘，薪湿火不暖。",
            "此意对三闾，似结两重案。",
            "人生如空华，百岁等抹电。",
            "那忍听客尘，日夜苦相煎。",
            "怀安名所败，饱食亲孰显。",
            "恭承古昔训，险阻庸敢惮。",
            "信知有此身，乃是一大患。",
            "愁深不能寐，歌长未及乱。",
            "门前车铎鸣，翰音复号旦。"
        ],
        "title": "潇湘道中",
        "id": "2b734835-6f8d-4047-bff3-bb551b8c471c"
    },
    {
        "author": "罗与之",
        "paragraphs": [
            "红紫飘零草不芳，始宜撰杖向池塘。",
            "看花应不如看叶，绿影扶疏意味长。"
        ],
        "title": "看叶",
        "id": "4d2f3212-9ea1-4047-98ba-9671c14fb184"
    },
    {
        "author": "罗与之",
        "paragraphs": [
            "休将视听探希微，众妙何尝间险夷。",
            "舍一而求非忽恍，自三以究岂支离。",
            "试看瓦砾道宁隠，若外筌蹄思益奇。",
            "热即取凉寒向火，是中消息几人知。"
        ],
        "title": "谈道",
        "id": "34e36b4d-bb36-4b9d-803b-dccc33e6f877"
    },
    {
        "author": "罗与之",
        "paragraphs": [
            "此行不负中秋夜，采石江头醉及晨。",
            "独御凉风寻古迹，惊看明月照今人。",
            "诗骚寂寞虽云久，光景推移岂解陈。",
            "却怪悲鸣营度处，笔端何事竟无神。"
        ],
        "title": "己亥中秋",
        "id": "34d25a15-7746-4047-95f1-8d7205dece07"
    },
    {
        "author": "罗与之",
        "paragraphs": [
            "冲飙吹客襟，飘拂虎溪渡。",
            "远想三笑时，此意固有寓。",
            "孰知秘密藏，奚间笑默语。",
            "绳绳彻上下，绵绵贯今古。",
            "东林钟声幽，康庐山色嫮。",
            "是皆善知识，长时相警悟。",
            "世人自合尘，两耳聋莫觑。",
            "百千微妙义，堕在一毫许。",
            "我行发深省，如重睡忽寤。",
            "向人欲举似，有舌不能吐。"
        ],
        "tags": [
            "庐山"
        ],
        "title": "虎溪",
        "id": "970a6918-93dc-4037-bdc6-abeae079c1de"
    },
    {
        "author": "罗与之",
        "paragraphs": [
            "厌调鞍马佩金壶，默坐空窗气晏如。",
            "已觉胸襟忘得丧，那知花草就荣枯。",
            "絃何庸绝琴宁有，声未曾销尘本无。",
            "此语倘教游子听，料应诮我一何愚。"
        ],
        "title": "默坐",
        "id": "1ce43cb4-6595-4b10-9f1d-de08c9c47f36"
    },
    {
        "author": "罗与之",
        "paragraphs": [
            "蝉声燕语细相和，池面才浮点点荷。",
            "倦倚阑干消永日，葡萄阴薄柳风多。"
        ],
        "title": "倦倚",
        "id": "a0c06c31-00f1-41c3-a70a-0f1266e6ade4"
    },
    {
        "author": "罗与之",
        "paragraphs": [
            "遑遑偶偶亦堪悲，桀死尧生毕竟齐。",
            "空羨驼峰烹翠釜，漫思鲈脍拌金齑。",
            "荣华代谢看荆棘，今古推迁望涧溪。",
            "造化密移于此悟，长歌拾穗任天倪。"
        ],
        "title": "此悟",
        "id": "9b5e7eb1-597d-4416-bc50-8ee123bbbd81"
    },
    {
        "author": "朱大德",
        "paragraphs": [
            "东冶亭联白下门，问谁走马谢公墩。",
            "梅炎一样摇蒲扇，惟有清风后代存。"
        ],
        "title": "东冶亭",
        "id": "2269b0bb-b2c7-41ee-b72a-9ec4e50bb1c0"
    },
    {
        "author": "何子举",
        "paragraphs": [
            "灵巖之境最超卓，高隠翠微浸碧落。",
            "迢迢一迳倒青松，壁立危门敞虚阁。",
            "敞虚阁，见寥廓，万叠青山连海角。",
            "山田疎密布棋文，行看远近分凫雀。",
            "入虚堂，真邃寞，太古以来天所凿。",
            "上如屈曲老龙腰，下似空明巨鳌壳。",
            "豁然平铺如琢削，低不碍人高可摸。",
            "洞彻中开隠籁传，虚通远映飞光铄。",
            "烟岚前后如帘幙，洞户东西迢锁钥。",
            "明月宵涵两玉壶，白云晓度长银索。",
            "壶天春秋长不恶，琼室夏凉冬燠若。",
            "老僧雪夜不新炉，童子炎天尚狐貉。",
            "夜静风清冰露薄，天碧境寒河汉烁。",
            "泠泠风吹叱斗牛，浩浩清声生万壑。",
            "我欲飞王乔之凫，呼丁令之鹤。",
            "架羽仗之轻车，奏灵台之妙乐。",
            "披星机绘素以为衣，举金茎沆瀣以为酌。",
            "呼羣仙以遨游，休此巖而宴乐。",
            "酒容渔父参，棋许樵夫著。",
            "不知乌之东飞，兔之西跃。",
            "相将远逐无穷滨，逍遥永脱尘缘缚。"
        ],
        "title": "灵巖",
        "id": "1208dc59-654d-41dc-89c4-579359de1e5e"
    },
    {
        "author": "何子举",
        "paragraphs": [
            "清渭盘旋似太行，岚光过雨鬰苍苍。",
            "氤氲如雾凌空起，缥缈随风到处扬。",
            "谷转孤村芳树绿，水流双涧落花香。",
            "兴来秣马寻高隠，泉石徜徉乐更长。"
        ],
        "title": "清渭八景 清渭晴岚",
        "id": "e69491eb-bb6b-4840-9d31-a2ec62095d82"
    },
    {
        "author": "何子举",
        "paragraphs": [
            "日落啣山照画屏，箭山鬰鬰岁寒青。",
            "昂霄巨干成梁栋，裂石盘根长茯苓。",
            "风撼碧涛惊鹤梦，雷轰铁锁悦龙形。",
            "由来秀荫观音庙，血食千年显电灵。"
        ],
        "title": "清渭八景 箭山晚翠",
        "id": "a24d5dc1-660b-42c8-84eb-5d0aada7f932"
    },
    {
        "author": "何子举",
        "paragraphs": [
            "华溪有水绿如苔，迎会双溪右涧来。",
            "二派合流川两道，四山环拥翠千堆。",
            "寻源未许停渔棹，修禊应堪泛羽杯。",
            "夹岸桃花开烂漫，落红随浪泛天台。"
        ],
        "title": "清渭八景 北涧双流",
        "id": "a5670420-65ac-48ce-b8a3-d51b53a69f9e"
    },
    {
        "author": "何子举",
        "paragraphs": [
            "指崖屹立镇山川，万丈巍巍势插天。",
            "风日双清时有限，干坤一览景无边。",
            "东西两岘丹青献，南北羣峰紫翠连。",
            "我欲凌风登绝顶，一声铁笛叫飞仙。"
        ],
        "title": "清渭八景 指崖一览",
        "id": "d96e02c8-0d1d-43a7-a76d-0e8cfe5d2ceb"
    },
    {
        "author": "何子举",
        "paragraphs": [
            "村北村南布谷声，豳风歌罢足关情。",
            "携朋日向东园酌，佩犊时从谷口耕。",
            "花雨一犁春信早，稼云万顷岁功成。",
            "君王正此招贤用，胡不当初显姓名。"
        ],
        "title": "清渭八景 桐畈犁耕",
        "id": "484955ee-b985-4af9-8540-db20af1572e7"
    },
    {
        "author": "何子举",
        "paragraphs": [
            "派溪有水碧无瑕，结屋临溪钓隠家。",
            "穉子敲鍼依柳树，扁舟罢钓泊芦花。",
            "子陵辞汉千年远，尚父归周两鬓华。",
            "祇恐客星难障掩，一竿未足了生涯。"
        ],
        "title": "清渭八景 派溪钓隠",
        "id": "52e511bb-ddeb-413d-b5cd-1ba0549041bd"
    },
    {
        "author": "何子举",
        "paragraphs": [
            "迢迢大陇似眠牛，多少村庄筑此丘。",
            "玄室幽深埋玉树，晓云飞遶护松楸。",
            "栖迟每入林闲渺，变化长从海上浮。",
            "正是苍生多渴望，作为霖雨济田畴。"
        ],
        "title": "清渭八景 大陇秋云",
        "id": "ed333db1-6e4f-4efd-9ad2-271615b50693"
    },
    {
        "author": "何子举",
        "paragraphs": [
            "缓步高村纳晚凉，徘徊更觉景难忘。",
            "一轮月照碧梧影，万壑风飘丹桂香。",
            "苏子何须游赤壁，羣仙正好泛琼觞。",
            "洞箫吹彻东方白，玉兔还留不夜光。"
        ],
        "title": "清渭八景 高村夜月",
        "id": "250a0fdb-2f74-4433-ad2e-673422b3fea4"
    },
    {
        "author": "王成",
        "paragraphs": [
            "得得篮舆蹑紫烟，青山买断不劳钱。",
            "孤峰峭耸云间柱，大涤深藏洞里天。",
            "一派飞泉成舞翠，千寻秀石屡来贤。",
            "上方犹有奇观在，更欲扪萝到绝巅。"
        ],
        "title": "大涤洞",
        "id": "08efbc0e-f689-492f-9c86-00bf51799d08"
    },
    {
        "author": "朱子恭",
        "paragraphs": [
            "水满牛耕犊后随，早田大半已翻犁。",
            "趁时浸谷清明近，次第秧针绿又齐。"
        ],
        "title": "出郊即事  其一",
        "id": "0876e331-8932-4bad-95c0-bf85fd7ff923"
    },
    {
        "author": "朱子恭",
        "paragraphs": [
            "经行阡陌日迟迟，桑柘才方吐绿枝。",
            "只为峭寒交节晚，村家却是拂蚕时。"
        ],
        "title": "出郊即事  其二",
        "id": "f32c8ab3-b061-4e81-b5b7-0e2cbb76980a"
    },
    {
        "author": "朱子恭",
        "paragraphs": [
            "霜林红叶趁桐花，路转崖根百尺斜。",
            "霁日断云成徙倚，湘南秋尽未还家。"
        ],
        "title": "招义驿",
        "id": "7ea40027-5406-4167-84cb-6f030fe6df0d"
    },
    {
        "author": "毛奎",
        "paragraphs": [
            "丰登少公事，时得访林泉。",
            "凿破蓬丘岛，潜通小洞天。",
            "巖瞻横北面，钓隠近西偏。",
            "缥缈云藏阁，依稀石似船。",
            "崖平好磨琢，洞窈足回旋。",
            "路贯层巅上，人随曲巷穿。",
            "海光常潋滟，山色更清妍。",
            "真可消尘俗，何妨中圣贤。",
            "烟霞无尽藏，风月不论钱。",
            "胜概好收拾，凭谁秉笔椽。"
        ],
        "title": "小洞天",
        "id": "2fbd7735-a6d0-49d2-8ba0-128d8df1e873"
    },
    {
        "author": "毛奎",
        "paragraphs": [
            "丁相沉吟叹夙缘，卫公精爽亦凄然。",
            "古今惟有毛知郡，偏爱崖州小洞天。"
        ],
        "title": "小洞天",
        "id": "cd43e248-be32-4810-b467-f1826bd4f316"
    },
    {
        "author": "毛奎",
        "paragraphs": [
            "大洞天连小洞天，洞天今在海南边。",
            "游人賸有磨崖什，闲拂苍苔看几篇。"
        ],
        "title": "大洞天",
        "id": "9ee6ed3c-7510-4981-b569-b35369a07f04"
    },
    {
        "author": "楼扶",
        "paragraphs": [
            "夜深更拥寒衾坐，明月梅花共一窗。"
        ],
        "title": "句",
        "id": "64298d98-69a6-453b-bc21-80a110f659af"
    },
    {
        "author": "萧桂林",
        "paragraphs": [
            "标柱征南不记春，未应追感泪流痕。",
            "巖虚生白□心地，波洑澄清肃耳根。",
            "壮士于斯留显迹，大夫非此赋招魂。",
            "江山今古人何在，战马嘶风忆故园。"
        ],
        "title": "还珠洞次曾宏正韵",
        "id": "6cbb0dcb-00e8-4eda-a6f3-403c7ae3186c"
    },
    {
        "author": "萧桂林",
        "paragraphs": [
            "□□□古碑，神奇永符谶。",
            "履巖俯冯夷，坐石存精祲。",
            "拂剑逼珠光，乘槎掉柯枋。",
            "风清明月怀，云隠高山兴。"
        ],
        "title": "癸水亭次曾宏正韵",
        "id": "a9078e7e-32a2-4efa-9bc1-e5d5510d2784"
    },
    {
        "author": "袁立儒",
        "paragraphs": [
            "珍木文禽玉佩环，清都绛阙色阑玕。",
            "香山居士蓬莱院，借与王郎梦里看。"
        ],
        "title": "题驸马都尉王晋卿所作梦游瀛山图卷",
        "id": "6f4ed2c8-d3f2-49f5-8142-bf477d389239"
    },
    {
        "author": "曾宏父",
        "paragraphs": [
            "湘山冷焰冰四海，寒蔽天晴日昼阴。",
            "朝路偷生尽缄口，瘴乡投死犹甘心。",
            "里闾节义绍襄简，史册姓名光古今。",
            "天定胜人公议在，褒忠录后上恩深。"
        ],
        "title": "咏胡季昭贬象州",
        "id": "d7b037a4-3d08-4a07-a5c1-d048f6f0a084"
    },
    {
        "author": "曾宏父",
        "paragraphs": [
            "暮春浴罢振春衣，正是流觞修禊时。",
            "世事藏机应落落，人情忘我总熙熙。",
            "醉能辞醉原非醉，诗到无诗乃是诗。",
            "伟矣兰亭众君子，不将文字立藩篱。"
        ],
        "title": "题凤山书院修禊图",
        "id": "6fe92f91-b77c-466e-bc51-0de06fc781b2"
    },
    {
        "author": "释鉴",
        "paragraphs": [
            "一峰何突兀，不与羣峰齐。",
            "纵目干坤窄，回头日月低。"
        ],
        "title": "妙高台",
        "id": "a24ab51c-0e36-4f38-880c-2c0807359ccb"
    },
    {
        "author": "释鉴",
        "paragraphs": [
            "萝居空未久，谁能继其踪。",
            "寥寥巖畔月，千古属和公。"
        ],
        "title": "藤龛",
        "id": "bc1ce820-5365-488f-9ec2-53ad103b020d"
    },
    {
        "author": "释鉴",
        "paragraphs": [
            "风劲萧萧响，露滴个个圆。",
            "坐看西山月，浑疑堕我前。"
        ],
        "title": "含珠林",
        "id": "c26ed6e0-3b12-4e4c-a970-f549a4ba8ef0"
    },
    {
        "author": "释鉴",
        "paragraphs": [
            "图王争霸业，自古仗戈矛。",
            "英风今何在，都成一古丘。"
        ],
        "title": "黄巢墓",
        "id": "25d4f79c-6312-490a-bc32-0b2379b06e5b"
    },
    {
        "author": "释鉴",
        "paragraphs": [
            "一鉴涵虚碧，万象悉其中。",
            "重绿浮轻绿，深红闲浅红。"
        ],
        "title": "锦镜池",
        "id": "f42a19ed-8b63-4b78-91ae-0926987900aa"
    },
    {
        "author": "释鉴",
        "paragraphs": [
            "荒芜行尽处，幽亭聊暂止。",
            "带雨策孤筇，登高从此始。"
        ],
        "title": "入山亭",
        "id": "2d943f81-83fe-4f1a-b7ab-0c3ec26316d3"
    },
    {
        "author": "释鉴",
        "paragraphs": [
            "昂空势不已，踞地何雄哉。",
            "白云遮不得，依旧山头来。"
        ],
        "title": "师子巖",
        "id": "37035be6-627a-422d-9099-b218bda5f793"
    },
    {
        "author": "释鉴",
        "paragraphs": [
            "寒泉潄石齿，淅沥鸣瑶琴。",
            "坐来毛骨清，分明太古音。"
        ],
        "title": "听泉亭",
        "id": "5407a996-00c0-495a-92b2-61c1ee23a479"
    },
    {
        "author": "释鉴",
        "paragraphs": [
            "地僻人居少，林深路转迷。",
            "桃花流水细，不异武陵溪。"
        ],
        "title": "桃花坑山",
        "id": "fc0d3c0e-9aad-481d-9431-1ca2745086da"
    },
    {
        "author": "释鉴",
        "paragraphs": [
            "萧然上方境，人稀知地僻。",
            "徒闻古仙人，石上有遗迹。"
        ],
        "title": "徐凫巖",
        "id": "054259de-0303-4752-b568-1831f4a1724f"
    },
    {
        "author": "释鉴",
        "paragraphs": [
            "特立羣峰表，危然势不倾。",
            "禅心清似洗，坐看月华明。"
        ],
        "title": "雪窦杂咏",
        "id": "2a96ef57-1d92-4d5b-9cce-89567acc14c5"
    },
    {
        "author": "释鉴",
        "paragraphs": [
            "崖窦乳堪啜，凝眸翠作屏。",
            "老禅初定起，山鸟自呼名。"
        ],
        "title": "乳峰庵",
        "id": "0489fe4b-310f-44ca-afa0-382f22afe1b3"
    },
    {
        "author": "汤仲友",
        "paragraphs": [
            "檀板歌残陌上花，过墙荆棘刺檐牙。",
            "指挥已失铁如意，赐予宁存玉辟邪。",
            "败屋春归无主燕，废池雨产在官蛙。",
            "木棉庵外尤愁绝，月黑夜深闻鬼车。"
        ],
        "title": "葛岭贾似道园池",
        "id": "16891333-f005-436f-8edc-de8c023d6889"
    },
    {
        "author": "汤仲友",
        "paragraphs": [
            "虎是何年踞，名存迹已亡。",
            "塔从林外出，山向寺中藏。",
            "池暗生寒气，台空旁夕阳。",
            "更无人吊古，来祇为春茫。"
        ],
        "title": "虎山",
        "id": "6f867c52-0287-4cc7-97dc-eb0e11a1c545"
    },
    {
        "author": "汤仲友",
        "paragraphs": [
            "寒色满空山，翛然一径闲。",
            "鸟啼黄叶外，人度翠峰间。",
            "古殿藏云气，唐碑带藓斑。",
            "未穷幽绝处，兴尽忽思还。"
        ],
        "tags": [
            "洞庭湖"
        ],
        "title": "游洞庭",
        "id": "d332cf88-6120-4751-84b2-b11030031fc3"
    },
    {
        "author": "汤仲友",
        "paragraphs": [
            "出城才七里，地僻罕曾过。",
            "孤塔临官路，三门背运河。",
            "钟鸣惊宿鸟，墙矮入渔歌。",
            "醉里看题壁，如今张继多。"
        ],
        "title": "枫桥",
        "id": "fe67305d-643f-414d-b398-12d6d37fe830"
    },
    {
        "author": "汤仲友",
        "paragraphs": [
            "梁溪停短棹，带月步西关。",
            "路尽忽逢寺，松多不见山。",
            "巖腰云殿古，洞口石泉闲。",
            "到此正吟苦，秋声满树间。"
        ],
        "title": "题惠山寺",
        "id": "0a4dd5c3-b0dc-4cd6-ba57-e41a35b3c938"
    },
    {
        "author": "汤仲友",
        "paragraphs": [
            "山色波光步步随，古今难画亦难诗。",
            "水浮亭馆花间出，船载笙歌柳外移。",
            "过眼年华如去鸟，恼人春色似游丝。",
            "六桥几见轮蹄换，取乐莫辞金屈巵。"
        ],
        "tags": [
            "西湖"
        ],
        "title": "西湖",
        "id": "83b9c32c-67ca-439c-a513-f89569fe55b9"
    },
    {
        "author": "赵楷",
        "paragraphs": [
            "西风吹岸著浯溪，玉洁摩空十丈碑。",
            "不□开元久培植，可能灵武善扶持。",
            "斯文未泯今□□，盛德之兴彼一时。",
            "崖下漫郎应在否，□□流涕手题诗。"
        ],
        "title": "舟□□□读中兴碑",
        "id": "472a2c2b-e870-4a33-91ee-f2fae4606322"
    },
    {
        "author": "释可湘",
        "paragraphs": [
            "祖翁阃域，扑地掀天。",
            "亲切一回打透，不妨垂手入廛。"
        ],
        "title": "偈颂一百零九首  其一",
        "id": "63496c7f-2dd0-4a8c-9084-d6b582f5bd1d"
    },
    {
        "author": "释可湘",
        "paragraphs": [
            "摩竭陀国，亲行此令。",
            "从上以来，孰敢违命。"
        ],
        "title": "偈颂一百零九首  其二",
        "id": "7c4a00e3-2127-4ff8-a13c-b4c228360758"
    },
    {
        "author": "释可湘",
        "paragraphs": [
            "一释迦，二元和，三佛陀。",
            "阿呵呵，团栾且唱太平歌。"
        ],
        "title": "偈颂一百零九首  其三",
        "id": "5d3d03d9-a4f4-460c-a53b-4b6cda60307d"
    },
    {
        "author": "释可湘",
        "paragraphs": [
            "触目未尝无，临机道什么。",
            "钱是足陌，物是定价。",
            "坐破七个蒲团，卷帘方见天下。",
            "千里追风非骏马。"
        ],
        "title": "偈颂一百零九首  其四",
        "id": "bd6abb96-d28d-4071-b95e-8a71b7bbfbcb"
    },
    {
        "author": "释可湘",
        "paragraphs": [
            "黄檗打临济，义出丰年。",
            "兴化赶克宾，虾为子屈。",
            "其功盖代，只要重论。",
            "一火铸成金弹子，棒头敲出玉麒麟。"
        ],
        "title": "偈颂一百零九首  其五",
        "id": "3a4f22a7-0fb6-4ff8-ab64-93f938d8c889"
    },
    {
        "author": "释可湘",
        "paragraphs": [
            "浄倮倮，赤洒洒。",
            "婷娉柳底花间，依约风前月下。",
            "僧繇妙笔难描画。"
        ],
        "title": "偈颂一百零九首  其六",
        "id": "7546d93c-6cf1-48ec-80dc-50ad270e2a5e"
    },
    {
        "author": "释可湘",
        "paragraphs": [
            "□□□□理机梭，徧向园林织绮罗。",
            "唯有黄鹂知此意，才方偷眼又春过。"
        ],
        "title": "偈颂一百零九首  其七",
        "id": "eb0f4053-65b5-49f9-a0e6-ba12c59c7f02"
    },
    {
        "author": "释可湘",
        "paragraphs": [
            "风不来，树不动。",
            "沩仰父子，互呈体用。",
            "三十乌藤话已行，万牛回首丘山重。"
        ],
        "title": "偈颂一百零九首  其八",
        "id": "0c15610c-ad20-4202-94e6-6c11cae60ccb"
    },
    {
        "author": "释可湘",
        "paragraphs": [
            "未举念，周游华藏。",
            "未下足，超越毗卢。",
            "若道一法在门外，笑倒文殊。"
        ],
        "title": "偈颂一百零九首  其九",
        "id": "ad6cd495-354c-4c84-a502-d02c8924b512"
    },
    {
        "author": "释可湘",
        "paragraphs": [
            "拨尘见佛，佛亦是尘。",
            "山僧脚布作炊巾，眼不见为浄。"
        ],
        "title": "偈颂一百零九首  其一○",
        "id": "4f800a29-283e-43a5-b42d-6523e2b5da97"
    },
    {
        "author": "释可湘",
        "paragraphs": [
            "薄福住常云，生涯只任真。",
            "灯笼悬露柱，北斗对南辰。",
            "法法皆依位，机机合见人。",
            "大家齐努力，扶起破沙盆。"
        ],
        "title": "偈颂一百零九首  其一一",
        "id": "2fc39ad8-1f58-409e-a286-caf9d704be33"
    },
    {
        "author": "释可湘",
        "paragraphs": [
            "悉达出头来，卖弄丑举止。",
            "云门打不杀，德山呵不起。",
            "晓间园里听鶑啼，昔日毗岚今宛尔。"
        ],
        "title": "偈颂一百零九首  其一二",
        "id": "44b9be25-4ca8-40d0-ac89-e13ef9c88959"
    },
    {
        "author": "释可湘",
        "paragraphs": [
            "幽壑鼓寒涛，霜林木叶飘。",
            "普通年远事，历历在今朝。"
        ],
        "title": "偈颂一百零九首  其一三",
        "id": "5f01a790-53ff-46b8-89d1-aa7a3d23ad28"
    },
    {
        "author": "释可湘",
        "paragraphs": [
            "初三十一，中九下七。",
            "今朝总入书云笔，大书特书兼屡书，祖师两眼黑如漆。"
        ],
        "title": "偈颂一百零九首  其一四",
        "id": "2a7f7aec-0b9e-4b07-8ff1-e51b0d21ae48"
    },
    {
        "author": "释可湘",
        "paragraphs": [
            "腊月五，无别语。",
            "握起须弥槌，打动虚空鼓。",
            "五日风，十日雨，圣人作而万物覩。"
        ],
        "title": "偈颂一百零九首  其一五",
        "id": "dde625fa-2765-498b-87d3-a1c8ea6bc757"
    },
    {
        "author": "释可湘",
        "paragraphs": [
            "一大藏教，了无关钥。",
            "奇峰峩峩，幽石落落。",
            "拨转机轮话已行，到底不留元字脚。"
        ],
        "title": "偈颂一百零九首  其一六",
        "id": "b2d913bc-171c-4026-bdf9-480de63a826e"
    },
    {
        "author": "释可湘",
        "paragraphs": [
            "每怜纸撚揾无油，将底光辉古荡湫。",
            "今日元宵时节至，也还水上挂灯毬。"
        ],
        "title": "偈颂一百零九首  其一七",
        "id": "57632d06-47d7-41de-93b7-0ad7c9808721"
    },
    {
        "author": "释可湘",
        "paragraphs": [
            "胸摩卍字，弄假像真。",
            "椁示双趺，弄真像假。",
            "柳垂金线舞春风，演说涅槃犹未罢。"
        ],
        "title": "偈颂一百零九首  其一八",
        "id": "276c832b-b578-49d9-8233-c51346a02609"
    },
    {
        "author": "释可湘",
        "paragraphs": [
            "门外门内，一时分付。",
            "若是俊流，何必重举。"
        ],
        "title": "偈颂一百零九首  其一九",
        "id": "aabcbbcb-3fe8-4cec-90d9-f81cff277a9b"
    },
    {
        "author": "释可湘",
        "paragraphs": [
            "老瞿昙，没碑记。",
            "占慈氏机先，埋通天界至。",
            "也须还我坐具地。"
        ],
        "title": "偈颂一百零九首  其二○",
        "id": "b584a255-640e-45fb-beac-9f992654eb3a"
    },
    {
        "author": "释可湘",
        "paragraphs": [
            "佛祖眼睛，衲僧命脉。",
            "触境遇缘，单重交拆。",
            "桃花红，李花白。"
        ],
        "title": "偈颂一百零九首  其二一",
        "id": "04d2679d-da43-4273-8f90-1511d522ef1d"
    },
    {
        "author": "释可湘",
        "paragraphs": [
            "拶透大圆觉，平地沉山岳。",
            "翻笑刻舟人，无绳徒自缚。"
        ],
        "title": "偈颂一百零九首  其二二",
        "id": "53e7e9a2-363f-46df-ae2b-9e3ae6e1bb0e"
    },
    {
        "author": "释可湘",
        "paragraphs": [
            "冬节前后，砂飞石走。",
            "忽忆沩山两凤毛，进前退后扬家丑。",
            "毕竟九巖作么生，面南看北斗。"
        ],
        "title": "偈颂一百零九首  其二三",
        "id": "ca37afd0-5252-4425-8796-099056649540"
    },
    {
        "author": "释可湘",
        "paragraphs": [
            "言中彼此带幽玄，尽向言中辨正偏。",
            "孤负一条官驿路，茫茫沉在月明前。"
        ],
        "title": "偈颂一百零九首  其二四",
        "id": "701606a7-e29f-44bb-ab1b-bac165da7ba4"
    },
    {
        "author": "释可湘",
        "paragraphs": [
            "中秋令节，升堂指月。",
            "眨得眼来，楚天空阔。"
        ],
        "title": "偈颂一百零九首  其二五",
        "id": "753bbe1b-0d77-4d10-933e-179a51a2e604"
    },
    {
        "author": "释可湘",
        "paragraphs": [
            "十方同聚会，瞎馿趁大队。",
            "个个学无为，眉上更安眉。",
            "此是选佛场，屎窖立封疆，心空及第归。"
        ],
        "title": "偈颂一百零九首  其二六",
        "id": "52f48f72-187d-473d-8f52-ae399b70ad42"
    },
    {
        "author": "释可湘",
        "paragraphs": [
            "黄面老，初成道，夸诧一场相皷倒。",
            "雪岭峩峩雪未消，星河湛湛星犹皎。",
            "诸人冷地眼开时，莫似贫儿拾得宝。"
        ],
        "title": "偈颂一百零九首  其二七",
        "id": "c3c99e0b-064a-4153-9703-339d241fda33"
    },
    {
        "author": "释可湘",
        "paragraphs": [
            "一年十二月，过了无多日。",
            "乃事竟如何，茫然黑似漆。",
            "休休休，空悠悠，前许多时何处去，大寒然后索衣裘。"
        ],
        "title": "偈颂一百零九首  其二八",
        "id": "5afe4a79-fd27-4f8c-8725-e5326281cd5c"
    },
    {
        "author": "释可湘",
        "paragraphs": [
            "岸柳骎骎绿，巖花渐渐红。",
            "摩胸一段义，舒卷在春风。",
            "分明点与诸人了，切忌朦胧在梦中。"
        ],
        "title": "偈颂一百零九首  其二九",
        "id": "781d1801-a5fe-482b-bc7d-0e8823f2cfe2"
    },
    {
        "author": "释可湘",
        "paragraphs": [
            "道道，非常道。",
            "踏不嗔，閙浩浩。",
            "莫管自家知不知，但看大熟秋成早。",
            "今日无端入荒草。"
        ],
        "title": "偈颂一百零九首  其三○",
        "id": "7bb19630-0edb-4958-b220-117dcdd9ac99"
    },
    {
        "author": "释可湘",
        "paragraphs": [
            "祖翁活业，无减无增。",
            "纵不挨究，亦自分明。",
            "古田蓄水重重绿，野烧迎春渐渐青。"
        ],
        "title": "偈颂一百零九首  其三一",
        "id": "8b495d10-22da-48d9-aacf-2df7b60591ad"
    },
    {
        "author": "释可湘",
        "paragraphs": [
            "如来禅与祖师心，不在灵山及少林。",
            "日转柳阴莲沼静，乱蝉呜咽众蛙嗂。"
        ],
        "title": "偈颂一百零九首  其三二",
        "id": "78240e15-96d9-4bec-882f-cdb8ee2a7c79"
    },
    {
        "author": "释可湘",
        "paragraphs": [
            "几次淘澄，半生熬炼。",
            "直教气息全无，脱体精明自现。",
            "粗细短长，突出难辨。",
            "不是心，不是佛，不是物，分晓一团银绣线。"
        ],
        "title": "偈颂一百零九首  其三三",
        "id": "9ffb1fc2-b858-4724-9f38-3f01e456e22a"
    },
    {
        "author": "释可湘",
        "paragraphs": [
            "咬定牙关，全提杀活。",
            "刳文殊胫，拔维摩舌。",
            "更有一机，不说不说。"
        ],
        "title": "偈颂一百零九首  其三四",
        "id": "5a7ced41-ff9f-4db3-9d49-dd08e3702b6e"
    },
    {
        "author": "释可湘",
        "paragraphs": [
            "多处添，少处减。",
            "家常用度，文不加点。"
        ],
        "title": "偈颂一百零九首  其三五",
        "id": "bfddb0ed-4761-46c6-b672-16466e373520"
    },
    {
        "author": "释可湘",
        "paragraphs": [
            "干纸燃，漏灯盏，茫茫蹉过人何限。",
            "当头点出许谁看，三世如来同个眼。"
        ],
        "title": "偈颂一百零九首  其三六",
        "id": "bb3e6aad-cedf-48e4-9685-8f1d40be5a3a"
    },
    {
        "author": "释可湘",
        "paragraphs": [
            "心不是佛，智不是道。",
            "唯此一事，如何寻讨。",
            "赤水得之非珍，昆岗拾来非宝。",
            "寒山子，曾了了。",
            "微风吹幽松，近听声愈好。"
        ],
        "title": "偈颂一百零九首  其三七",
        "id": "4a2b0bd2-0538-4b57-bc60-2e0c259e6f23"
    },
    {
        "author": "释可湘",
        "paragraphs": [
            "黄面老汉，至死脱空。",
            "分明病背，特故摩胸。",
            "当日无人知此意，年年花鸟诉春风。"
        ],
        "title": "偈颂一百零九首  其三八",
        "id": "b03eb21e-8b24-490e-a530-fb24dbdff218"
    },
    {
        "author": "释可湘",
        "paragraphs": [
            "南来北来，上载下载。",
            "赵州老儿，法久成弊。",
            "三峰建个门庭，除此别无体制。",
            "任是宿觉经过，也只一样看待。",
            "分什么南赡部洲，北鬰单越，西瞿耶尼，东弗于逮。"
        ],
        "title": "偈颂一百零九首  其三九",
        "id": "783b50a1-6e8c-4314-a2df-d5ee6e09488c"
    },
    {
        "author": "释可湘",
        "paragraphs": [
            "古佛以慈悲为室，山僧以怒骂为室。",
            "且要活捉生蛇，逼教角出。"
        ],
        "title": "偈颂一百零九首  其四○",
        "id": "f5e2de38-e463-4f1c-8ce1-1dfa228af4fd"
    },
    {
        "author": "释可湘",
        "paragraphs": [
            "开天门，辟地户。",
            "震法雷，击法皷。"
        ],
        "title": "偈颂一百零九首  其四一",
        "id": "d57f0741-55d5-4af0-9bec-df1b0e85f1b2"
    },
    {
        "author": "释可湘",
        "paragraphs": [
            "劄住智者颊舌，剖出达磨骨髓。",
            "长剑倚天，寒光焰焰。"
        ],
        "title": "偈颂一百零九首  其四二",
        "id": "2aac9c16-2e3a-4e12-a5a7-8e1844883209"
    },
    {
        "author": "释可湘",
        "paragraphs": [
            "身不离座，座不离身。",
            "须弥灯王，又是何人。",
            "老来擡脚重千斤。"
        ],
        "title": "偈颂一百零九首  其四三",
        "id": "87e7c8fc-845b-4264-b96f-b694c98f6166"
    },
    {
        "author": "释可湘",
        "paragraphs": [
            "二月春将半，夭桃盛放花。",
            "灵云归去后，香艳落谁家。",
            "只如道直至如今更不疑，遇饭吃饭，遇茶吃茶。"
        ],
        "title": "偈颂一百零九首  其四四",
        "id": "012d7687-6fbe-4d99-b5a0-53fffdf28969"
    },
    {
        "author": "释可湘",
        "paragraphs": [
            "春日迟迟，春花烂烂。",
            "般若灵光，显然无间。",
            "捏不聚兮拨不散。"
        ],
        "title": "偈颂一百零九首  其四五",
        "id": "d6fdff49-7472-494e-85d1-f580c3476563"
    },
    {
        "author": "释可湘",
        "paragraphs": [
            "一径直，二周遮。",
            "不循旧制，别立生涯。",
            "藕丝窍里翻筋斗，麦浪堆中钓得虾。"
        ],
        "title": "偈颂一百零九首  其四六",
        "id": "63d9afdf-b0ff-477e-8827-6ff1e433da3d"
    },
    {
        "author": "释可湘",
        "paragraphs": [
            "日月如梭，光阴似箭。",
            "目前一机，万化千变。",
            "甚处见得，西风一阵来，落叶两三片。"
        ],
        "title": "偈颂一百零九首  其四七",
        "id": "086f787d-56b6-4972-9891-a34802a6d833"
    },
    {
        "author": "释可湘",
        "paragraphs": [
            "凌霄队里，昔曾合火分赃。",
            "小朶峰前，善贾不停死货。",
            "横身那畔，鹘眼迷踪。",
            "归根深得旨，落叶舞西风。"
        ],
        "title": "偈颂一百零九首  其四八",
        "id": "21e735d8-d01d-4a0f-a79b-80882342ca4c"
    },
    {
        "author": "释可湘",
        "paragraphs": [
            "一脚跨西天，只履驻东土。",
            "缺齿老臊胡，自来行阔步。",
            "儿孙遍地觅踪由，长忆年年十月五。",
            "嗈嗈兮寒雁鸣云，凛凛兮霜风袭户。"
        ],
        "title": "偈颂一百零九首  其四九",
        "id": "274287c7-8238-4a31-8b82-ecf8d25b8472"
    },
    {
        "author": "释可湘",
        "paragraphs": [
            "吴山青，越山青。",
            "揖让分宾主，低昂见弟兄。",
            "中间一句，风静潮平。",
            "满堂皆顾陆，捉笔画难成。"
        ],
        "title": "偈颂一百零九首  其五○",
        "id": "bae3c1ce-ccaf-423f-b77c-568281bd4cb2"
    },
    {
        "author": "释可湘",
        "paragraphs": [
            "灌顶云收，峩眉月昼。",
            "父翁一片肝肠，宛如生铁铸就。",
            "弟应兄呼，全机漏逗。",
            "苏州菱，邵伯藕。"
        ],
        "title": "偈颂一百零九首  其五一",
        "id": "638e8bcb-0207-4748-9892-9f4d94215add"
    },
    {
        "author": "释可湘",
        "paragraphs": [
            "春山叠乱青，春水湛虚碧。",
            "豁开楼阁门，分身千百亿。",
            "一念差，云羃羃，善财无路寻知识。"
        ],
        "title": "偈颂一百零九首  其五二",
        "id": "ec272151-d30c-48c8-9ade-30f7790ddd65"
    },
    {
        "author": "释可湘",
        "paragraphs": [
            "撞出娘胎海岳昏，指天指地若无人。",
            "年年倾尽西湖水，难洗瞿昙满面尘。"
        ],
        "tags": [
            "西湖"
        ],
        "title": "偈颂一百零九首  其五三",
        "id": "84ede7cc-f017-42ec-bcc8-8831abd1973c"
    },
    {
        "author": "释可湘",
        "paragraphs": [
            "不是心，亦非佛。",
            "玉兔东升，金乌西没。",
            "循环不暂停，究竟知何物。",
            "那个男儿腕力强，一槌击碎精灵窟。"
        ],
        "title": "偈颂一百零九首  其五四",
        "id": "78358774-d7a6-4bc8-9664-034aeaf16fc9"
    },
    {
        "author": "释可湘",
        "paragraphs": [
            "雪山高几何，矗矗在天表。",
            "咄哉竺土仙，六年登不到。",
            "登得到，绝之遶，背手摘南辰，下视众峰小。"
        ],
        "title": "偈颂一百零九首  其五五",
        "id": "d1db8999-f647-44ef-9273-3dd1e6ec797c"
    },
    {
        "author": "释可湘",
        "paragraphs": [
            "石说法，不谈禅。",
            "句句皆含妙，明明不在言。",
            "难将耳听，只贵心传。",
            "此外别求玄路入，洛阳桥上望长安。"
        ],
        "title": "偈颂一百零九首  其五六",
        "id": "55fae244-98fa-4e5e-adbd-0aaf3da392f8"
    },
    {
        "author": "释可湘",
        "paragraphs": [
            "瞿昙出母胎，胆志大如斗。",
            "方学小儿行，便作狮子吼。",
            "水在湖，杓在手，乘时荡向无何有。",
            "也胜云门老古锥，药囊空掉丧车后。"
        ],
        "title": "偈颂一百零九首  其五七",
        "id": "10ef8e53-9b91-4baf-b321-d052666c7e26"
    },
    {
        "author": "释可湘",
        "paragraphs": [
            "东去西去，南来北来。",
            "铜头铁额，马面馿腮。",
            "毫端上打𨁝跳，灯影里舞三台。",
            "演福且搭个样子，耍得好亲见一回，睡眼朦胧擘不开。"
        ],
        "title": "偈颂一百零九首  其五八",
        "id": "ad52d850-9b62-43a5-be3a-5d030783a39f"
    },
    {
        "author": "释可湘",
        "paragraphs": [
            "衲子奔相看，相看莫相负。",
            "饮水须贵脉，入门富弁主。",
            "问讯时，揖茶处，总为诸人开活路。",
            "若是谢三郎，扬眉便归去。"
        ],
        "title": "偈颂一百零九首  其五九",
        "id": "072e6af7-e288-4df5-a124-feeb46ea4906"
    },
    {
        "author": "释可湘",
        "paragraphs": [
            "东家点灯，西家暗坐。",
            "一样元宵，生涯各做。",
            "暗坐底默默提撕，点灯者明明照破。"
        ],
        "title": "偈颂一百零九首  其六○",
        "id": "44ca4ae0-272c-44a3-9ac2-9d4be5447c2b"
    },
    {
        "author": "释可湘",
        "paragraphs": [
            "了了无言，蓦胸一拳。",
            "蜃江水急，不许泊船。"
        ],
        "title": "偈颂一百零九首  其六一",
        "id": "ad818c30-4223-4777-89bf-56d3659183e3"
    },
    {
        "author": "释可湘",
        "paragraphs": [
            "大化枢机，中流砥柱。",
            "归吾掌握，当见设施。"
        ],
        "title": "偈颂一百零九首  其六二",
        "id": "e40ccce1-3fab-46be-bf7c-4e8d6e639126"
    },
    {
        "author": "释可湘",
        "paragraphs": [
            "追忆仙游辇未还，特输忠赤举风幡。",
            "掣开玉殿黄金锁，最忌当头触圣颜。"
        ],
        "title": "偈颂一百零九首  其六三",
        "id": "b98bee21-d12f-435f-b2a3-f10fb70e967a"
    },
    {
        "author": "释可湘",
        "paragraphs": [
            "江上山，山上寺。",
            "门对斗城开，东西分两序，总不得动著。",
            "是法住法位，世间相常住。"
        ],
        "title": "偈颂一百零九首  其六四",
        "id": "48714531-3d84-4a4e-ba91-ee9376937907"
    },
    {
        "author": "释可湘",
        "paragraphs": [
            "今朝五月五，及时道一句。",
            "无山可采药，有水堪竞渡。",
            "江心如许大龙舟，聚集梢郎同驾御。",
            "彼岸不著，此岸不居。",
            "只个中流，住无所住。",
            "机先夺得锦标归，石女木人争起舞。"
        ],
        "title": "偈颂一百零九首  其六五",
        "id": "bac3664b-129b-461c-931e-12a18458daa6"
    },
    {
        "author": "释可湘",
        "paragraphs": [
            "巾子峰头云开云合，龙翔江上潮落潮平。",
            "师承底事，的的分明。",
            "风前不必兄呼弟，见后毋劳弟应兄。"
        ],
        "title": "偈颂一百零九首  其六六",
        "id": "1ad13e13-3565-4e41-9373-37526d56a260"
    },
    {
        "author": "释可湘",
        "paragraphs": [
            "春雪满空来，触处似花开。",
            "不知园里树，那个是真梅。"
        ],
        "tags": [
            "春天"
        ],
        "title": "偈颂一百零九首  其六七",
        "id": "dee368df-fc7f-4d1a-913b-5b873ec5ab38"
    },
    {
        "author": "释可湘",
        "paragraphs": [
            "摩胸告，展脚示。",
            "有来由，没巴鼻。",
            "佛灭二千年，比丘少惭愧。"
        ],
        "title": "偈颂一百零九首  其六八",
        "id": "0dbab1da-dfff-4aae-b010-ee4bb9edd973"
    },
    {
        "author": "释可湘",
        "paragraphs": [
            "建法幢，立宗旨。",
            "既承师训，合听官差。",
            "且宗旨法幢作么生建立。",
            "行船同一命，方屯飞虎于江心。",
            "打皷召三军，又布长蛇于雪岭。",
            "海宇顿清犹带甲，心王亲覩始休兵。"
        ],
        "title": "偈颂一百零九首  其六九",
        "id": "1c7c44ec-d50a-4366-8ca6-b0a8fc7ec81f"
    },
    {
        "author": "释可湘",
        "paragraphs": [
            "无门之门须得门而入，无意之意须得意而通。",
            "一扇西兮一扇东。"
        ],
        "title": "偈颂一百零九首  其七○",
        "id": "5328de49-1d17-488a-ab6e-11ea0c7933a0"
    },
    {
        "author": "释可湘",
        "paragraphs": [
            "顽钝以此销镕，偏小以此弹击。",
            "直中曲，曲中直。",
            "老卢不会，达磨不识。"
        ],
        "title": "偈颂一百零九首  其七一",
        "id": "18538411-9133-4713-b20d-5203ef93a77d"
    },
    {
        "author": "释可湘",
        "paragraphs": [
            "一劄当头，无咽喘气，大钧播物，易地生春。",
            "佛祖都来听处分。"
        ],
        "title": "偈颂一百零九首  其七二",
        "id": "c792e176-669e-45d7-b4d3-3d34ea4aac14"
    },
    {
        "author": "释可湘",
        "paragraphs": [
            "语是谤，默是诳。",
            "语默向上一机，佛祖闻而胆丧。",
            "曾郎辊三个木毬，德山挥一条白棒。",
            "尽是弄精魂，呈影像。",
            "何似脚指筑著，挨门拶著。",
            "卷帘见著，堪作衲僧榜样。",
            "一声鹤唳千峰上。"
        ],
        "title": "偈颂一百零九首  其七三",
        "id": "53f62d99-aaa6-4cd9-b76c-1e1b948daf1a"
    },
    {
        "author": "释可湘",
        "paragraphs": [
            "太白峰头月，寒泉水底灯。",
            "清光分上下，千里恰同明。",
            "一点不来翻夜雨，难谩迦叶老师兄。"
        ],
        "title": "偈颂一百零九首  其七四",
        "id": "a010a45b-7136-4391-a179-7b5391697c2e"
    },
    {
        "author": "释可湘",
        "paragraphs": [
            "烟树斫开，晓月挂簷。",
            "嘶木马岭云耕罢，春风吹雨。",
            "吼泥牛声前，领会无差。",
            "共乐法，喜禅悦，打刀须是邠州铁。"
        ],
        "title": "偈颂一百零九首  其七五",
        "id": "e089d4c9-08c1-44da-9eb4-e9c3ad4e85a4"
    },
    {
        "author": "释可湘",
        "paragraphs": [
            "今朝三月十五，眨眼又见春暮。",
            "尺璧难酬寸阴，白日岂宜虚度。",
            "可怜杜宇一声声，啼得血流无用处。"
        ],
        "title": "偈颂一百零九首  其七六",
        "id": "d5360600-cb8e-439d-9299-a7e528b04f84"
    },
    {
        "author": "释可湘",
        "paragraphs": [
            "仰天湾下，喝石岭头。",
            "昔年落赚，覆水难收。",
            "当堂称父子，背面是冤仇。",
            "影也不愿再见，岂料界随相逐同到福州。",
            "莫莫莫，休休休。",
            "粗香强撮土，说破不为仇。"
        ],
        "title": "偈颂一百零九首  其七七",
        "id": "22365c82-ed24-44d0-97dd-3500b8748383"
    },
    {
        "author": "释可湘",
        "paragraphs": [
            "十方国土中，惟有一乘法。",
            "如何是一乘法，梅雨过，芰荷香，薰风殿阁生微凉。"
        ],
        "title": "偈颂一百零九首  其七八",
        "id": "a9b3ff3f-f55f-4050-86a2-7e9098923802"
    },
    {
        "author": "释可湘",
        "paragraphs": [
            "平明始立秋，冷已到山头。",
            "谈风说露兮蜩蝉嘒急，咏砌吟墙兮蟋蟀声浮。",
            "不作佛法商量，不作时景话会。",
            "观世音菩萨将钱买胡餠，放下手却是生铁一块。"
        ],
        "title": "偈颂一百零九首  其七九",
        "id": "f4068ea4-f23c-4509-9801-9b32b6b6d65b"
    },
    {
        "author": "释可湘",
        "paragraphs": [
            "九日正当期，登高报众知。",
            "黄花到处有，岂独在东篱。",
            "难逢美景，采出一枝。",
            "触目无人明此意，何妨自插满头归。"
        ],
        "title": "偈颂一百零九首  其八○",
        "id": "db5ddd6b-28d9-4f4d-aaeb-38551a9a475e"
    },
    {
        "author": "释可湘",
        "paragraphs": [
            "洞山首座吃果子，开口落空亡。",
            "雪峤两堂吞栗蓬，分头张意气。",
            "衲僧家，手是秤，眼是秤，轻也知，重也知。",
            "半斤八两，毫发无亏。",
            "争奈未明三八九，难辨力㘞希。"
        ],
        "title": "偈颂一百零九首  其八一",
        "id": "78a24f84-6257-4ee7-8e98-fc71963fe3bf"
    },
    {
        "author": "释可湘",
        "paragraphs": [
            "金乌飞，玉兔驰。",
            "归来重会面，动是隔年期。",
            "鼻头垂下元如旧，三昧依前各不知。"
        ],
        "title": "偈颂一百零九首  其八二",
        "id": "f69fe3e7-84c4-4e8b-a695-bb3420d21403"
    },
    {
        "author": "释可湘",
        "paragraphs": [
            "赵州转藏，动必全真。",
            "婆子开缄，语惊时听。",
            "从前汗马无人识，只要重论盖代功。"
        ],
        "title": "偈颂一百零九首  其八三",
        "id": "3601abe5-bf90-45e7-a317-18be498ba1b9"
    },
    {
        "author": "释可湘",
        "paragraphs": [
            "傍家觅佛，著相参禅。",
            "何异钓鱼于山上，听水于炉边。",
            "三冬今去一，眨眼过残年。",
            "翻思少室庭前雪，惟有神光得正传。"
        ],
        "title": "偈颂一百零九首  其八四",
        "id": "634004f8-d02e-4066-a5de-4db565a0ab00"
    },
    {
        "author": "释可湘",
        "paragraphs": [
            "三声鼎盖普门开，苦海劳生唤不回。",
            "九十春光今又半，空飞花片点莓苔。"
        ],
        "title": "偈颂一百零九首  其八五",
        "id": "b3dac9ef-cc66-4aa9-9848-0145ba81ff53"
    },
    {
        "author": "释可湘",
        "paragraphs": [
            "清明前，寒食后，处处扫松，家家插柳。",
            "祖意甚分明，茫然不知有。",
            "三皇冢上绝人游，芳草连天髑髅吼。"
        ],
        "title": "偈颂一百零九首  其八六",
        "id": "e55b7699-792e-4851-b6ae-27bed0598c22"
    },
    {
        "author": "释可湘",
        "paragraphs": [
            "集云法令不徒施，趁起丹山白凤儿。",
            "昨夜已飞霄汉去，平明空撼碧梧枝。"
        ],
        "title": "偈颂一百零九首  其八七",
        "id": "b89cf477-c30b-48ba-b9a9-fdd94743275e"
    },
    {
        "author": "释可湘",
        "paragraphs": [
            "打牛即是，打车即是。",
            "一种无絃琴，弹落知音耳。",
            "委不委，曹娥读夜碑，且较三十里。"
        ],
        "title": "偈颂一百零九首  其八八",
        "id": "b8fc3e63-6bef-4a19-8d07-2c0efeebbd41"
    },
    {
        "author": "释可湘",
        "paragraphs": [
            "心王宁，六国清。",
            "百川潮落，四海浪平。",
            "其如轇轕情尘，当遵古佛制，若也沉昏道眼，还待腊八冰。",
            "心王辽邈，孰覩其形。",
            "记得柏巖问洞山，观察使姓什么，不委他姓。",
            "名什么，不委他名。",
            "殆传尊贵语，举目隔神京。",
            "相留过夏，曲徇人情。",
            "往往都来欠一程。"
        ],
        "title": "偈颂一百零九首  其八九",
        "id": "54ddc6be-4347-4c93-9e68-48782f7d9251"
    },
    {
        "author": "释可湘",
        "paragraphs": [
            "眼若不睡，诸梦自除。",
            "心若不异，万法一如。",
            "佛也无，魔也无，今朝五月五，何用钉桃符。"
        ],
        "title": "偈颂一百零九首  其九○",
        "id": "c1ba52ab-eda1-40a3-b6d7-3ca481f7f7ba"
    },
    {
        "author": "释可湘",
        "paragraphs": [
            "直下便瞥，炎天降雪。",
            "当今蹉者一回，前面煞有酷热。",
            "那堪铁弹铸未成，腊八冰不结。",
            "且过六月七月八月，更听松风动寥泬。"
        ],
        "title": "偈颂一百零九首  其九一",
        "id": "3e172b16-93df-42a0-b05f-4fa4d3211228"
    },
    {
        "author": "释可湘",
        "paragraphs": [
            "世事悠悠，美景难留。",
            "不可寝于长夜，须来共赏中秋。",
            "天宇浄，桂花浮。",
            "一片月生海，几家人上楼。"
        ],
        "title": "偈颂一百零九首  其九二",
        "id": "9ffe28bf-7a91-4175-b80c-ed79ecd9a8b5"
    },
    {
        "author": "释可湘",
        "paragraphs": [
            "重阳节，何可说。",
            "篱菊新开剪剪金，霜柑微露团团月。",
            "元亮攒眉回去见境生情，闽王特地缄来弄巧成拙。",
            "处处登高看不彻。"
        ],
        "title": "偈颂一百零九首  其九三",
        "id": "07e78bb6-c7ea-4ad4-9ca2-854879d7475d"
    },
    {
        "author": "释可湘",
        "paragraphs": [
            "两肩担不起，压倒世间人。",
            "觌体常现前，知他是什么。",
            "纵使六阴塞户，无欠亦无余。",
            "假饶一气转钧，同明复同暗。",
            "瞿昙广说，达磨直指。",
            "诘其端由，全没巴鼻。",
            "蓦见阳生第一爻，九九元来八十二。"
        ],
        "title": "偈颂一百零九首  其九四",
        "id": "c7a82fa8-2fc2-4b98-abe8-687d03860ef7"
    },
    {
        "author": "释可湘",
        "paragraphs": [
            "一阳生，飘瑞雪，唤转鳌山底时节。",
            "铁树开琼花，乌龟变白鳖，普贤眼里重添屑。"
        ],
        "title": "偈颂一百零九首  其九五",
        "id": "41ddc90e-478d-46bf-a28d-4d63668f9932"
    },
    {
        "author": "释可湘",
        "paragraphs": [
            "空中一片云，起灭浑无定。",
            "或要下笔书，或要用钉钉。",
            "竹杖拈来画断休，免得年年为话柄。"
        ],
        "title": "偈颂一百零九首  其九六",
        "id": "1bde1ff0-269d-486e-9fb9-2902f544b693"
    },
    {
        "author": "释可湘",
        "paragraphs": [
            "我此震旦人，到底少意气。",
            "放伊过界来，波涛起平地。",
            "直指单传，有甚巴鼻。",
            "神光因为这些，著了娘生只臂。",
            "是旃檀，是馿屎。",
            "等闲一嗅脑门开，二十八代西天记。"
        ],
        "title": "偈颂一百零九首  其九七",
        "id": "b9228fd4-a426-42c1-8b43-f543e96d100d"
    },
    {
        "author": "释可湘",
        "paragraphs": [
            "前时向者里抽钉拔楔，而今却要添钉著楔。",
            "前时向者里解粘去缚，而今却要添绳加索。"
        ],
        "title": "偈颂一百零九首  其九八",
        "id": "e230c96a-097e-4153-9fb4-be3ace2826a6"
    },
    {
        "author": "释可湘",
        "paragraphs": [
            "朱行军威掩万众，特露太阿。",
            "济上座气盖诸方，不顾性命。",
            "选佛若无如是眼，宗风争得到于今。"
        ],
        "title": "偈颂一百零九首  其九九",
        "id": "bea1e533-6344-4a38-b362-cd6f607f2134"
    },
    {
        "author": "释可湘",
        "paragraphs": [
            "大藏小藏，尽从者里流出。",
            "放去千灯万焰，收来一月当天。",
            "只如不收不放一句作么生判断，上元定是正月半。"
        ],
        "title": "偈颂一百零九首  其一○○",
        "id": "bf3ece01-590e-4b02-9bd6-e27cbcb6158d"
    },
    {
        "author": "释可湘",
        "paragraphs": [
            "沩仰两爷儿，采茶机对机。",
            "只知呈体用，不觉露枪旗。",
            "正值风和日暖，何妨把手同归，子规啼破已多时。"
        ],
        "title": "偈颂一百零九首  其一○一",
        "id": "87c0020e-a941-47d0-8840-1e808cbc5b26"
    },
    {
        "author": "释可湘",
        "paragraphs": [
            "始见桃花李花，又见榴花藕花。",
            "金色头陀，已归鸡足，灵云老子，杳隔天涯。",
            "安得风流出当家。"
        ],
        "title": "偈颂一百零九首  其一○二",
        "id": "1d581b4d-cb6f-47d7-b6f3-87ea15e1950a"
    },
    {
        "author": "释可湘",
        "paragraphs": [
            "娑罗双树间，瞿昙展脚睡。",
            "一睡二千年，而今醒也未。",
            "醒了也，足观瞻。",
            "山花开似锦，涧水湛如蓝。"
        ],
        "title": "偈颂一百零九首  其一○三",
        "id": "7c0d9e26-517a-467a-874a-5c9e235a4447"
    },
    {
        "author": "释可湘",
        "paragraphs": [
            "象骨飞冰片，鳌山吃雪团。",
            "家风严冷甚，觑著骨毛寒。",
            "声价腾今耀古，馨香炙地薰天。",
            "年年不断一炉烟。"
        ],
        "title": "偈颂一百零九首  其一○四",
        "id": "aee627ae-28a2-4236-88db-3767a9487567"
    },
    {
        "author": "释可湘",
        "paragraphs": [
            "见鞭影而行已非良马，听板声打坐岂是禅流。",
            "参须自参，悟须自悟。",
            "少林孤坐接神光，更无一句闲言语。"
        ],
        "title": "偈颂一百零九首  其一○五",
        "id": "b82911e9-13b9-4f3b-a77b-bb46883c77e2"
    },
    {
        "author": "释可湘",
        "paragraphs": [
            "光境易消磨，看看中夏过。",
            "长连床上客，本分事如何。",
            "本分事，没回互。",
            "石梯侍者曾有言，某甲实是上堂去。"
        ],
        "title": "偈颂一百零九首  其一○六",
        "id": "c96a80e2-67cf-4935-ae3e-61a237fe4e60"
    },
    {
        "author": "释可湘",
        "paragraphs": [
            "药山久不上堂，石中蕴玉。",
            "院主率先启请，眼里无珠。",
            "昧一己而且从，误三军尤可悯。",
            "大似𪇅𪇅鸟守空池，鱼从脚下过，𪇅𪇅总不知。"
        ],
        "title": "偈颂一百零九首  其一○七",
        "id": "4974ab42-e4d1-402a-8e2b-d4ab77fdf674"
    },
    {
        "author": "释可湘",
        "paragraphs": [
            "嗟末法，恶时世。",
            "谕之向上关，略不点头。",
            "说及龙华会，何曾抽采。",
            "但见需撒花索苗米，恼得头白，逼得面黄。",
            "留香一钵饭，浑是皱眉粮。",
            "今岁上供银未解，来年新底又催纲。",
            "归堂快合休粮方。"
        ],
        "title": "偈颂一百零九首  其一○八",
        "id": "ed83ef62-ce65-4914-a527-c9b8a8e14fb8"
    },
    {
        "author": "释可湘",
        "paragraphs": [
            "药山索盐，云岩奉马。",
            "父子一家，风流儒雅。",
            "我也有个木毬，亦要辊上辊下。",
            "沙弥在么，出手不来，还成滞货。"
        ],
        "title": "偈颂一百零九首  其一○九",
        "id": "56b9fb45-ee20-42da-b069-6f4a08cd1d52"
    },
    {
        "author": "释可湘",
        "paragraphs": [
            "右脇翻身已怪哉，那堪便解舞三台。",
            "做模打样无端甚，宁免傍观臭口开。"
        ],
        "title": "颂古十四首  其一",
        "id": "2d57b861-0532-44a9-aa3e-6c203046b500"
    },
    {
        "author": "释可湘",
        "paragraphs": [
            "当堂据坐宝花牀，真相从来本自黄。",
            "百万参徒谁不见，何须重把紫金粧。"
        ],
        "title": "颂古十四首  其二",
        "id": "733639ae-e90b-496a-8522-0e3cfd3826dd"
    },
    {
        "author": "释可湘",
        "paragraphs": [
            "灵山结舌举花枝，迦叶难瞒展笑眉。",
            "接响承虚到今日，儿孙棒喝竞交驰。"
        ],
        "title": "颂古十四首  其三",
        "id": "ab2e4703-02f9-4634-a7a1-4673c26028c2"
    },
    {
        "author": "释可湘",
        "paragraphs": [
            "覆水难收满竺峰，如何临死更摩胸。",
            "说无说有成生灭，并付春风一梦中。"
        ],
        "title": "颂古十四首  其四",
        "id": "4d70298a-e27d-4d66-afdf-6fa47ca1f286"
    },
    {
        "author": "释可湘",
        "paragraphs": [
            "鞭影非惟示阿难，敲空作响孰知还。",
            "当时未必皆良马，应妬清风起赤幡。"
        ],
        "title": "颂古十四首  其五",
        "id": "9bae307f-e2d7-495c-9c50-2da16dca159f"
    },
    {
        "author": "释可湘",
        "paragraphs": [
            "拨开日面与月面，彷彿前三及后三。",
            "病在膏肓重爝艾，昏兜院主可无惭。"
        ],
        "title": "颂古十四首  其六",
        "id": "7699f7ac-b269-4073-8114-94ae305e6abb"
    },
    {
        "author": "释可湘",
        "paragraphs": [
            "望见毗耶彼上人，十中有九丧精魂。",
            "只消一个浑仑石，打破群贤不二门。"
        ],
        "title": "颂古十四首  其七",
        "id": "b3ad6e8f-5e96-4902-b91c-ea1ec5a2fc9a"
    },
    {
        "author": "释可湘",
        "paragraphs": [
            "千年相逐太无知，你道金刚齐是谁。",
            "如是住时休说破，从教老汉自生疑。"
        ],
        "title": "颂古十四首  其八",
        "id": "2894b8c7-56fa-4e01-bcab-db20421e26cc"
    },
    {
        "author": "释可湘",
        "paragraphs": [
            "七处征它天外天，毫光直射阿难肩。",
            "瞿昙忒煞怜儿切，逼得鲇鱼上竹竿。"
        ],
        "title": "颂古十四首  其九",
        "id": "646558a0-b3f4-4a74-8e3f-e02c2e4c0cbb"
    },
    {
        "author": "释可湘",
        "paragraphs": [
            "还还还后更无还，一个闲人天地间。",
            "昨夜大虫遭虎咬，皮毛落尽体元斑。"
        ],
        "title": "颂古十四首  其一○",
        "id": "6c08a96a-9357-43e1-b4c0-805b36ff061b"
    },
    {
        "author": "释可湘",
        "paragraphs": [
            "不向经头识本真，纸堆讨甚法王身。",
            "未开梵夹承当去，免作循行数墨人。"
        ],
        "title": "颂古十四首  其一一",
        "id": "5b12506b-da45-4a34-a274-eec0df47f6d9"
    },
    {
        "author": "释可湘",
        "paragraphs": [
            "有句无句藤倚树，大似旱天开水路。",
            "正当树倒与藤枯，看看平地波涛注。"
        ],
        "title": "颂古十四首  其一二",
        "id": "aff9890b-2ca6-4b53-96a6-c3913a370368"
    },
    {
        "author": "释可湘",
        "paragraphs": [
            "上树垂机值虎头，自知覆水已难收。",
            "犹能觌面呵呵笑，转却三春作九秋。"
        ],
        "title": "颂古十四首  其一三",
        "id": "2c635beb-7fee-437f-8e9d-4a02e8264ce2"
    },
    {
        "author": "释可湘",
        "paragraphs": [
            "三番痛棒打馿腰，直往高安一款招。",
            "急水滩头翻巨浪，信知家富小儿骄。"
        ],
        "title": "颂古十四首  其一四",
        "id": "04ff10de-febf-48c7-a7bc-3df9f47fd036"
    },
    {
        "author": "释可湘",
        "paragraphs": [
            "别传一脉涨曹溪，万法都来和不齐。",
            "叶落归根至今日，江南犹有鹧鸪啼。"
        ],
        "title": "示众",
        "id": "abd943e8-e5d2-4dfc-99a5-4d17a2de94cc"
    },
    {
        "author": "释可湘",
        "paragraphs": [
            "峭巍巍，孤迥迥。",
            "弃王宫，栖雪岭。",
            "分明冻得眼生星，幡然踏破千峰顶。"
        ],
        "title": "出山相赞",
        "id": "7950d611-b016-4804-bf4d-5adf96d7d2ea"
    },
    {
        "author": "释可湘",
        "paragraphs": [
            "观以耳观，听以眼听。",
            "道不虚行，谷不虚应。",
            "施无畏之力，灭烦恼之病。",
            "与诸佛同一慈心，与群生共一悲命。",
            "若非菩萨超越世出，世间焉能获二殊胜。"
        ],
        "title": "观音赞  其一",
        "id": "b1c829ad-2fa3-4fb6-96dd-ddf6f39c0bec"
    },
    {
        "author": "释可湘",
        "paragraphs": [
            "声色海中，随波发现。",
            "驾一叶之优昙，开普门之方便。",
            "洛伽山，慈悲岸，无十万亿国之远。"
        ],
        "title": "观音赞  其二",
        "id": "4ff998ff-5592-492f-87af-35d576417ca3"
    },
    {
        "author": "释可湘",
        "paragraphs": [
            "声以眼闻，色以耳见。",
            "万法融通，六根互换。",
            "作是思惟时，十方佛皆现。"
        ],
        "title": "思惟相赞",
        "id": "0cb433f7-f364-48cd-9c98-3e7bcc1212f3"
    },
    {
        "author": "释可湘",
        "paragraphs": [
            "万里见梁王，无风波浪起。",
            "不得一茎芦，几乎沉杀你。"
        ],
        "title": "达磨赞  其一",
        "id": "5047f3d5-28ec-4cda-b1ae-afdfa893a85f"
    },
    {
        "author": "释可湘",
        "paragraphs": [
            "一无圣，二不识，忠言逆耳投江北。",
            "入水见长人，梁王方失色。",
            "千古万古空相忆。"
        ],
        "title": "达磨赞  其二",
        "id": "9455239c-c514-4cf0-b2bd-87fbcebf4262"
    },
    {
        "author": "释可湘",
        "paragraphs": [
            "兜率宫，长汀市，逆行顺行，谁弗识你。",
            "有些滞货不能藏，到处逢人乱拈起。"
        ],
        "title": "布袋赞  其一",
        "id": "8450064c-c500-45e2-8b40-8f1b76fdaaa1"
    },
    {
        "author": "释可湘",
        "paragraphs": [
            "未下生，先行脚。",
            "袋却干坤，簸弄自若。",
            "一汀流水白漫漫，杖子何曾探得著。"
        ],
        "title": "布袋赞  其二",
        "id": "895344c9-d8e4-4eef-8482-e9d1fe60dbd4"
    },
    {
        "author": "释可湘",
        "paragraphs": [
            "破布袋，甚奇特。",
            "背负肩驼，不肯抛掷。",
            "只知入水去求人，争奈脚跟浮逼逼。"
        ],
        "title": "布袋赞  其三",
        "id": "1214687b-7865-4a67-98a5-76e2470d6ca0"
    },
    {
        "author": "释可湘",
        "paragraphs": [
            "一句子，少机杼。",
            "作是思惟时，吾心在何许。",
            "芭蕉叶上三更雨。"
        ],
        "title": "寒山赞  其一",
        "id": "a5fc8653-6f5c-488c-b31f-20b9dbb0b00c"
    },
    {
        "author": "释可湘",
        "paragraphs": [
            "一见重岩壁立，挺然气宇争高。",
            "默默思量觅句，可怜走却金毛。"
        ],
        "title": "寒山赞  其二",
        "id": "9f0e6f68-5c3c-4dc0-b08f-af484b82dd12"
    },
    {
        "author": "释可湘",
        "paragraphs": [
            "生苕箒，提在手。",
            "放下绝诸尘，转扫复转有。",
            "松门十里春如昼。"
        ],
        "title": "拾得赞  其一",
        "id": "94e86d0c-afa3-40ae-a77f-793b8e9d6911"
    },
    {
        "author": "释可湘",
        "paragraphs": [
            "磨墨趱人下笔，肚里难禁技痒。",
            "频频转脑回头，不知失了白象。"
        ],
        "title": "拾得赞  其二",
        "id": "12a5e740-af7a-45f1-83a6-6c147c7d9eb9"
    },
    {
        "author": "释可湘",
        "paragraphs": [
            "寸铁在手，横穿竖穿。",
            "劄不入处，日轮升天。"
        ],
        "title": "朝阳穿破衲赞",
        "id": "38dc7691-db48-4370-b0ab-e9e7bffb1f12"
    },
    {
        "author": "释可湘",
        "paragraphs": [
            "黑荳未芽，朝数暮数。",
            "开得眼来，月圆当户。"
        ],
        "title": "对月了残经赞",
        "id": "3893d947-a79d-480d-a023-af3e171d4bc3"
    },
    {
        "author": "释可湘",
        "paragraphs": [
            "吃德山恶辣，耐同参逼拶。",
            "荡除露布葛藤，直得水底火发。",
            "阿剌剌，夫是之谓真觉菩萨。"
        ],
        "title": "赞真觉像化姜布",
        "id": "fc06366d-959f-4605-82e9-848b8582ef25"
    },
    {
        "author": "释可湘",
        "paragraphs": [
            "德山全其颠，岩头插其尾。",
            "逼成一个老于菟，两眼眈眈没牙齿。"
        ],
        "title": "真觉赞",
        "id": "7d1a2dfb-5cfa-4b68-b69d-27c1b64ea491"
    },
    {
        "author": "释可湘",
        "paragraphs": [
            "七佛命之为师，法王称之为子。",
            "五时开演，始终辅赞世尊。",
            "三昧常行，谈笑发挥龙女。",
            "曾现百千妙相，迦叶椎不能举。",
            "自言我真文殊，其余是甚伴侣。"
        ],
        "title": "文殊赞",
        "id": "49af2774-e145-4c9c-b841-031a35d8f3da"
    },
    {
        "author": "释可湘",
        "paragraphs": [
            "谙菩萨之法式，现居士之仪形，闻如来名。",
            "跳下妙喜世界，悯众生苦，示疾毗耶离城。",
            "万化出于神变，一喙犹如建瓴。",
            "洎扣不二之法，何得默而无声。"
        ],
        "title": "维摩赞",
        "id": "3601a879-c909-477a-8f4b-4a3a40bf9dd4"
    },
    {
        "author": "释可湘",
        "paragraphs": [
            "携鱼篮，呈粉面，勾动马家郎，眼花山影转。",
            "七轴莲经念到头，乞与黄金骨一串。"
        ],
        "title": "马郎妇赞",
        "id": "4343baa0-e8b5-47ad-ad82-912cc394b944"
    },
    {
        "author": "释可湘",
        "paragraphs": [
            "抛世业，蹈玄机。",
            "阿爷无藉頼，女子更顽皮。",
            "情知未若贫而乐，特故沿街卖笊篱。"
        ],
        "title": "灵照女赞",
        "id": "eccc1376-84be-4b7d-a314-72c5943d3117"
    },
    {
        "author": "释可湘",
        "paragraphs": [
            "换却头颅脱谢家，南台江上足生涯。",
            "烂脓滴滴无人会，笑倒白苹红蓼花。"
        ],
        "title": "玄沙赞",
        "id": "543060f8-36a1-4077-9b35-c2b8c96b84a6"
    },
    {
        "author": "释可湘",
        "paragraphs": [
            "药山之子石头孙，饥过心荒浪里奔。",
            "得个锦鳞如许大，看来当与道吾分。"
        ],
        "title": "船子赞",
        "id": "64da018a-bcdf-4f3e-a5eb-3dbb3899faf6"
    },
    {
        "author": "释可湘",
        "paragraphs": [
            "一笔传来，是何形状。",
            "彷彿宸封老树王，亭亭撑出凌霄上。",
            "无些子枝叶，有十分气量，端的丛林之榜样。"
        ],
        "title": "圆照和尚顶相奚翁请赞",
        "id": "61fcff71-180e-405a-94d0-9812a21ad1b6"
    },
    {
        "author": "释可湘",
        "paragraphs": [
            "咄者老和尚，可煞慈悲相。",
            "清影落人间，香名透天上。",
            "弹瑕纇于八方，迪精明于万象。",
            "石骨崚嶒，溪光荡漾。",
            "一笔传来，众工绝唱，凌霄峰顶堆青嶂。"
        ],
        "title": "石溪和尚顶相柏堂请赞",
        "id": "81a18896-0bfe-442c-908c-2f12505ddf27"
    },
    {
        "author": "释可湘",
        "paragraphs": [
            "僧中英，教中杰。",
            "挂宋朝金襴，肆台衡木舌。",
            "如天河翻，如巖石裂，萎花风扫雨新奇，电影已收雷未绝。",
            "若是五逆儿郎，见彻明彻描邈得彻。",
            "信知这老和尚，已说今说当如是说。",
            "白云推出团团月。"
        ],
        "title": "佛光法师真相致藏主请赞",
        "id": "99cfbd8e-27ca-4801-a94d-caff3b6a1807"
    },
    {
        "author": "释可湘",
        "paragraphs": [
            "我本无此相，硬画个模样。",
            "譬夫天台华顶峰，阴晴显晦几般状。",
            "顾陆妙丹青，也只写不像。",
            "写得像，望他顶𩕳头，何啻四万八千丈。"
        ],
        "title": "自赞  其一",
        "id": "3dcf9f24-f867-4c7d-8ff6-b0c61a465e6c"
    },
    {
        "author": "释可湘",
        "paragraphs": [
            "谓是绝岸，眼里著楔。",
            "谓非绝岸，水中捞月。",
            "描不成，见不彻，分明头戴雪山雪。"
        ],
        "title": "自赞  其二",
        "id": "f4969707-7c0d-4106-83f7-b425830439a8"
    },
    {
        "author": "释可湘",
        "paragraphs": [
            "冲开碧落，攧碎断崖。",
            "个般摽致，其谁与偕。",
            "咦。"
        ],
        "title": "自赞  其三",
        "id": "dabe5199-41d1-4228-b4bc-578221eb259d"
    },
    {
        "author": "释可湘",
        "paragraphs": [
            "单丝作线，独掌打拍。",
            "改样画猫儿，令一般体格。",
            "搅得蒙泉彻底浑，领边那免千斤轭。"
        ],
        "title": "九巖常住请赞",
        "id": "bf150b15-7970-4f83-8bc8-cdae02fcf2a5"
    },
    {
        "author": "释可湘",
        "paragraphs": [
            "似真非真，似假非假。",
            "远远描邈将来，双眉移在眼下。",
            "谁其为之，西山浄社，切忌认馿而作马。"
        ],
        "title": "浄社庄长老请赞",
        "id": "3ecb7cf5-aa4c-4a68-bbe1-eeac2474f1f0"
    },
    {
        "author": "释可湘",
        "paragraphs": [
            "花插不萌枝，衣披无缝袄。",
            "百万人前辊绣毬，八十翁翁忘却老。",
            "挨开千圣门，干坤只把一毛吞。",
            "拶透长安道，浄秽不禁苕箒扫。",
            "当年曾蹈须弥卢，而今觉见众山小。",
            "布丹青，打之遶，猫儿洗面自道好。"
        ],
        "title": "杭州普圆庵请赞",
        "id": "88344b93-fa71-4e90-8cdf-2d5930bf4552"
    },
    {
        "author": "释可湘",
        "paragraphs": [
            "去却一，拈得七。",
            "拶破疑团，咄咄咄。",
            "跳上天目山，据却狮子窟。",
            "返掷有余态，江湖声响出。",
            "且喜吾家有此郎，赛过天下大禅佛。"
        ],
        "title": "高峰妙长老顶相沈一居士请赞",
        "id": "a9cce0c8-c4a2-483e-a5a1-257528888372"
    }
]