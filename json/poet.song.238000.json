[
    {
        "author": "蒲壽宬",
        "paragraphs": [
            "江樓人臥病，寂寞更誰憐。",
            "有子常離抱，無家可祝先。",
            "雕墻笑茅屋，滄海幻桑田。",
            "昨聽東鄰訃，浮華亦夢然。"
        ],
        "title": "即事",
        "id": "1fd9420a-ba40-4966-931f-5329e23e57f7"
    },
    {
        "author": "蒲壽宬",
        "paragraphs": [
            "擬尋青竹杖，同訪白雲龕。",
            "野茗春深苦，山泉雨後甘。",
            "鳥聲塵夢醒，花事午風酣。",
            "静趣期心會，逢人勿費談。"
        ],
        "title": "約趙委順北山試泉",
        "id": "b7a0c514-1a4f-450f-8d2e-21d9b9503f31"
    },
    {
        "author": "蒲壽宬",
        "paragraphs": [
            "砌蘚頻侵緑，野花相避紅。",
            "不知昏與晝，惟見雨和風。",
            "有酒爲寒盡，無詩非景窮。",
            "地爐煨芋火，時約老僧同。"
        ],
        "title": "春陰偶成柬枯崖",
        "id": "a6378a1c-ce81-400c-8575-3f08e3ce7421"
    },
    {
        "author": "蒲壽宬",
        "paragraphs": [
            "别去又梅時，夷塗豈倦馳。",
            "能存二頃事，寧畏十年遲。",
            "耐冷心如鐵，因吟鬢欲絲。",
            "猶嫌夜來夢，不解說相思。"
        ],
        "title": "友人余兄歸小詩寄胡葦航",
        "id": "a8446f0a-d009-49cd-882e-9a30643d8822"
    },
    {
        "author": "蒲壽宬",
        "paragraphs": [
            "别來梅正謝，愁坐柳成陰。",
            "救世有何策，圗名非本心。",
            "萬言難復古，一語儻醫今。",
            "已向山中老，因風懐所欽。"
        ],
        "title": "寄胡葦航料院",
        "id": "1c523ce2-4eb4-4db2-a1ff-c21f07cdfe33"
    },
    {
        "author": "蒲壽宬",
        "paragraphs": [
            "日月百年寛，良辰天不慳。",
            "秋來常對菊，情適便登山。",
            "户外無塵鞅，籬邊有酒顔。",
            "當時老彭澤，幽事獨相闗。"
        ],
        "title": "九月九日登山",
        "id": "eae890df-a1cf-422a-9337-de6c568c0956"
    },
    {
        "author": "蒲壽宬",
        "paragraphs": [
            "聞說東甌勝，茲遊心頗降。",
            "江心浮一寺，水面立雙幢。",
            "路絕帆當户，潮回月漾窗。",
            "悠悠懐古思，把酒酹漁釭。"
        ],
        "title": "題江心寺詩",
        "id": "29ec0d61-0f92-4ee5-bb96-c74e00f38aa5"
    },
    {
        "author": "蒲壽宬",
        "paragraphs": [
            "倚闌人不識，懐古尚心驚。",
            "坐想瀰漫意，臥聞鞺鞳聲。",
            "浪翻京口寺，潮打石頭城。",
            "莫說南柯事，相寛老大情。"
        ],
        "title": "七夕前二日與窺堂莊使君江横觀水望霓悵然",
        "id": "c65f4fe5-5df2-4b69-9250-a573267c0d18"
    },
    {
        "author": "蒲壽宬",
        "paragraphs": [
            "抵是此溪山，須將舊眼看。",
            "鷗飛緑不染，鳥没翠如攅。",
            "雨過巖巒浄，潮來天地寛。",
            "莫浮茅屋去，犬吠拍欄干。"
        ],
        "title": "溪堂春日即事",
        "id": "9770e3b3-11e4-4420-b8b8-a66c0abf4f86"
    },
    {
        "author": "蒲壽宬",
        "paragraphs": [
            "萬事廓悠悠，因貧得縱遊。",
            "天慳一様月，人有幾中秋。",
            "短笛芙蓉浦，芳尊杜若洲。",
            "清狂欠拘束，誰恕道家流。"
        ],
        "title": "八月十三夜道士湖汎月",
        "id": "bb329233-48a2-460b-b5cc-b17d17509b1e"
    },
    {
        "author": "蒲壽宬",
        "paragraphs": [
            "青山寒似削，黄葉掃仍飛。",
            "落日行人急，癡風過翼稀。",
            "老鷄尋舊杙，野犬吠緇衣。",
            "獨倚枯藤立，柴門候牧歸。"
        ],
        "title": "寒山暮景",
        "id": "1c5a5c2c-e295-47b1-9db5-b20f037756d8"
    },
    {
        "author": "蒲壽宬",
        "paragraphs": [
            "此豈凡間物，神人疑屬饜。",
            "踏翻雲母碓，放出水精簾。",
            "娥女愁遺珮，冰虬或弄髯。",
            "鮫綃一百丈，織出浪紋纎。"
        ],
        "tags": [
            "庐山"
        ],
        "title": "三疊泉廬山簡寂觀十五里一名擷泉",
        "id": "8077cbcd-a62b-4dfc-9ad9-dda714a2963e"
    },
    {
        "author": "蒲壽宬",
        "paragraphs": [
            "路入松蘿去，閒眠石頂雲。",
            "半宵忽聞虎，六月不飛蚊。",
            "煙郭多年畫，晴疇破衲紋。",
            "世無俱絕粒，持鉢不如耘。"
        ],
        "title": "題純陽洞",
        "id": "f6ea5f33-b6b6-4e37-a8d6-d237ba312c7d"
    },
    {
        "author": "蒲壽宬",
        "paragraphs": [
            "黄花渾似舊，白髪忽驚新。",
            "争說參軍帽，誰憐處士巾。",
            "折腰寧不辱，有酒未爲貧。",
            "絕愛南山色，相看意轉真。"
        ],
        "title": "重陽",
        "id": "4bdfe36a-2975-4f5d-b848-e0cb336be495"
    },
    {
        "author": "蒲壽宬",
        "paragraphs": [
            "倚闌心目浄，萬頃一磨銅。",
            "欲畫畫不得，託言言更窮。",
            "陰晴山逺近，日夜水西東。",
            "此意知誰會，鷗邊獨釣翁。"
        ],
        "title": "題海雲樓下一碧萬頃亭",
        "id": "5f5c80ac-69e0-4891-82ef-75a4d786480e"
    },
    {
        "author": "蒲壽宬",
        "paragraphs": [
            "來尋萬古意，聊結此生緣。",
            "久視都無物，中間只見天。",
            "靈根何處覔，露液曉初鮮。",
            "白髪今如此，捫松憶少年。"
        ],
        "title": "心泉",
        "id": "0c1d280c-2ff8-4182-8da3-0e719bc49e3c"
    },
    {
        "author": "蒲壽宬",
        "paragraphs": [
            "拂石搘頤久，閒心寂似初。",
            "不知渾是水，寧覺我非魚。",
            "欲數猶疑幻，相看若在虚。",
            "星星雙鬢影，何事入方諸。"
        ],
        "title": "石潭觀魚",
        "id": "545da14c-2740-4e83-9df6-7d66457129ed"
    },
    {
        "author": "蒲壽宬",
        "paragraphs": [
            "天風吹絕頂，小立思生豪。",
            "遥海望無際，衆風疑避髙。",
            "龍留神骨去，犀斂夜光韜。",
            "惟愛瑶池水，尋雲學種桃。"
        ],
        "title": "題金粟洞",
        "id": "d6ca5fe5-623c-4b59-b4c1-2082992130b6"
    },
    {
        "author": "蒲壽宬",
        "paragraphs": [
            "荒林僻左地，時已及來牟。",
            "頗學鴉種麥，可憐人代牛。",
            "莫言耒耜苦，且願甲兵休。",
            "來歲如旋磨，機輪向瀑流。"
        ],
        "title": "種麥",
        "id": "3e44e771-74d3-46e6-95aa-107757160f9d"
    },
    {
        "author": "蒲壽宬",
        "paragraphs": [
            "朝拂扶桑影，暮尋明月枝。",
            "羣飛心共逺，三匝意猶遲。",
            "相向無聲裏，應思落筆時。",
            "寸程千里闊，惟可與君知。"
        ],
        "title": "委順趙君見遺千里小景鵶鵲圗有詩将之用韻爲謝",
        "id": "48af22fa-2ad0-4de5-82e3-3a12751212e0"
    },
    {
        "author": "蒲壽宬",
        "paragraphs": [
            "驅車出閩嶠，微宦歷江湖。",
            "沙塞馬蹄疾，水天鴻影孤。",
            "楚天時臥鼓，蜀道日飛芻。",
            "萬里戎旃客，何當表丈夫。"
        ],
        "title": "送清老弟歸荆湖幕",
        "id": "20b883c2-2129-4718-9198-5ef3c0a0fefb"
    },
    {
        "author": "蒲壽宬",
        "paragraphs": [
            "煎煎促誰織，機杼咽空林。",
            "何處露藂下，入人秋思深。",
            "清燈一綫淚，孤枕百年心。",
            "此意知誰會，悠然太古音。"
        ],
        "title": "聞蟋蟀有感",
        "id": "164f1743-a73d-42f6-9acb-ef071242492a"
    },
    {
        "author": "蒲壽宬",
        "paragraphs": [
            "滴盡艱難淚，肝腸鐵似頑。",
            "忍教師道絕，還向我翁澘。",
            "命也吾何憾，天乎識固慳。",
            "平生修潔意，千載此西山。"
        ],
        "title": "挽仁山楊先生",
        "id": "3e64e7e5-c627-48bd-9800-f0b884e98710"
    },
    {
        "author": "蒲壽宬",
        "paragraphs": [
            "錦衣年少不知愁，風雨無端惱客遊。",
            "萬點殘紅空過眼，一番新緑又從頭。",
            "夕陽細草堪横笛，野渡垂楊可繫舟。",
            "三百六旬渾是醉，餞春何用苦綢繆。"
        ],
        "title": "用翁雪舟送春韻三首  其一",
        "id": "7ea61a9d-e517-46c4-81ae-7bd3bd9c6093"
    },
    {
        "author": "蒲壽宬",
        "paragraphs": [
            "隙駒如箭未堪憐，晴雨悲歡付自然。",
            "九十春光能幾日，一番花信又明年。",
            "殘紅數點心終在，垂柳千絲意許妍。",
            "說與游人莫惆悵，綠陰幽草一般天。"
        ],
        "title": "用翁雪舟送春韻三首  其二",
        "id": "21433d8e-9c67-485e-8899-dffe8a61a024"
    },
    {
        "author": "蒲壽宬",
        "paragraphs": [
            "底事黄鸝喚不休，出門欣見綠陰稠。",
            "殘花滿地無人掃，芳草連天起客愁。",
            "淚落田間聞牧笛，醉歸江上問漁舟。",
            "杜鵑也合催春去，何處而今孟浪遊。"
        ],
        "title": "用翁雪舟送春韻三首  其三",
        "id": "ff8ac079-f4de-4505-a9f2-45509a2578ee"
    },
    {
        "author": "蒲壽宬",
        "paragraphs": [
            "帝命元臣選外臺，南州聲望久崔嵬。",
            "倉箱早辦九年集，原隰欣迎四牡來。",
            "父老此時方見日，吏饕平晝忽驚雷。",
            "錦衣翠節鄉邦重，耿耿文星照上台。"
        ],
        "title": "送擇齋先生徐大監赴建倉",
        "id": "9a73e6e1-ee09-44f5-9b2b-e70df9c17714"
    },
    {
        "author": "蒲壽宬",
        "paragraphs": [
            "冰清玉潔好風襟，老屋凄凉興味深。",
            "身世已非塵外蹟，語言猶是竹邊音。",
            "且陪此日鶯花樂，休憶當年燈火心。",
            "白髪相看能幾許，樽前須要惜光陰。"
        ],
        "title": "用老竹與子晦韻",
        "id": "6c7e90aa-908d-4484-a9fe-246c83d3a315"
    },
    {
        "author": "蒲壽宬",
        "paragraphs": [
            "一夜春光到竹門，東風拂拂動閒雲。",
            "鉗鎚粗了人間債，缾錫蹔抛林下羣。",
            "烟塔忽驚當户立，霜鐘猶記舊山聞。",
            "髙談亹亹天花落，老衲廊頭意自欣。"
        ],
        "title": "和楊芸齋送枯崖住興福韻",
        "id": "55ad0825-9a5e-422d-b6cc-1bf1b1b206b3"
    },
    {
        "author": "蒲壽宬",
        "paragraphs": [
            "已約巖頭同數宿，如何消息竟茫然。",
            "抱琴有意彈明月，采藥無心到絕巓。",
            "不過虎溪安得笑，偶逢醉石便欹眠。",
            "山林此樂而今少，一日相從是宿緣。"
        ],
        "title": "寄石隠老嶼上人",
        "id": "0a75b6d5-91a2-4af0-8201-fd470b569133"
    },
    {
        "author": "蒲壽宬",
        "paragraphs": [
            "偶携琴冊傍林泉，坐對梅花記往年。",
            "鴻燕何心成巧避，夔蚿無語自相憐。",
            "才唫瘦影黄昬月，又見殘紅細雨天。",
            "擬把楚騷重載酒，掀髯抵掌話前緣。"
        ],
        "title": "和倪梅村",
        "id": "47d4bd66-9834-45b2-9196-87d9b00cb7c5"
    },
    {
        "author": "蒲壽宬",
        "paragraphs": [
            "長江不直一杯寛，自笑狂生筆力慳。",
            "有酒何須誇戱馬，遶籬豈必强登山。",
            "世無劉表誰知已，人說淵明我厚顔。",
            "風雨滿城都過了，多簪黄菊出松闗。"
        ],
        "tags": [
            "长江"
        ],
        "title": "再用韻和葦航",
        "id": "060e3ebe-2e6a-4120-a0f9-57c50ac2b3ec"
    },
    {
        "author": "蒲壽宬",
        "paragraphs": [
            "葺荷偶憶湘纍句，築屋還尋杜若汀。",
            "孤樹每留殘日白，片帆徐度逺山青。",
            "海鷗知我斷機慮，漁父與誰分醉醒。",
            "何處扁舟横短笛，月明風裊不堪聽。"
        ],
        "title": "與小兒助子遊江横作",
        "id": "9d8339df-32fe-4acc-9cdc-3ee3f9df496d"
    },
    {
        "author": "蒲壽宬",
        "paragraphs": [
            "獨倚闌干對落霞，垂楊古渡欲棲鴉。",
            "漁翁何處烟藏浦，白鷺成羣月浸沙。",
            "淚落西風呌黄鵠，酒闌深夜聽琵琶。",
            "誰人得似鴟夷子，一葉浮雲總是家。"
        ],
        "title": "江横暮景",
        "id": "b2fabf4b-2c84-4b9e-9941-88368ac86712"
    },
    {
        "author": "蒲壽宬",
        "paragraphs": [
            "一榻虚明懐抱幽，水天無際望悠悠。",
            "潮來不覺沙洲没，浪打只疑茅屋浮。",
            "何處漁人横短笛，有時嫠婦泣孤舟。",
            "忘機何必曾相狎，說與江邊羣白鷗。"
        ],
        "title": "再題江横",
        "id": "f982989b-dde3-48e4-8f3a-2edae0ff13bc"
    },
    {
        "author": "蒲壽宬",
        "paragraphs": [
            "翛翛白髪倚欄干，笑仰髙峯巾袂仙。",
            "但見烟霞相逺近，不知宇宙有中邊。",
            "宦途人在非凡境，客裏身遊極樂天。",
            "自歎情懐今潦倒，重來未識是何年。"
        ],
        "title": "遊鼓山題天風海濤亭",
        "id": "31f65f8e-2fe2-421e-b452-75282b4ee828"
    },
    {
        "author": "蒲壽宬",
        "paragraphs": [
            "别郡安知寄此州，攀轅合借我公留。",
            "求仁而得又何怨，蔽美豈其爲好修。",
            "花逕怕風宜落絮，秧田足雨恐妨牟。",
            "春歸誰識春心苦，才說思春欲白頭。"
        ],
        "title": "送使君趙寺丞泰先生",
        "id": "fbe6530b-d8e6-4705-b96c-b9989df8d9c2"
    },
    {
        "author": "蒲壽宬",
        "paragraphs": [
            "十年不見此髯翁，笑我而今鬢亦蓬。",
            "幾度因詩親水部，一迴看劍泣山公。",
            "無心塵世雲移岫，極目仙壺浪拍空。",
            "痛飲劇談非是夢，寸丹長與荔枝紅。"
        ],
        "title": "寄何我軒",
        "id": "196ec5c4-1e3a-4f60-b938-0a53eebae609"
    },
    {
        "author": "蒲壽宬",
        "paragraphs": [
            "一笑靈龜尾曵塗，扁舟聊復寄菰蒲。",
            "潮生潮落帆來去，雲卷雲舒山有無。",
            "風定若教胥怒息，月明空憶蠡遊孤。",
            "漁翁不識人間事，白髪青蓑酒滿壺。"
        ],
        "title": "閒坐海觀興致悠然是時月白如晝",
        "id": "def389b4-7f8a-4381-9f57-8725e92b1174"
    },
    {
        "author": "蒲壽宬",
        "paragraphs": [
            "感慨重來歲月深，手栽松柏已成林。",
            "萬山自此無南北，一水長流不古今。",
            "先訓丁寧猶在耳，老吾寂寞自沾襟。",
            "君恩已遂祈閒請，莘野歸耕是本心。"
        ],
        "title": "嶺後山莊",
        "id": "df6e3289-16ec-4661-b832-bddb7fb5c12f"
    },
    {
        "author": "蒲壽宬",
        "paragraphs": [
            "誰家一樹銕斜欹，的皪踈花出短籬。",
            "黄葉久隨風捲地，幽姿當與雪同時。",
            "白頭朔漠窮蘇武，瘦骨西山餓伯夷。",
            "三嗅清芬一杯水，徘徊無語笑掀眉。"
        ],
        "title": "回謁藍主簿道傍見梅偶成",
        "id": "4132d3bf-5a5b-4ac5-8b38-9f76efd95c76"
    },
    {
        "author": "蒲壽宬",
        "paragraphs": [
            "結草爲庵寄一枝，鐘魚聊復事清規。",
            "野蔬入供無人識，古柏爲香有佛知。",
            "頻去飲泉非爲渴，偶來坐石忽忘饑。",
            "常談且接頭陀伴，欲說上乘空費辭。"
        ],
        "title": "題深省庵",
        "id": "b91c397e-6c44-42ec-b144-c86c60c26afe"
    },
    {
        "author": "蒲壽宬",
        "paragraphs": [
            "隣蛩深夜語幽幽，猶此塵埃一敝裘。",
            "甘菊已荒歸栗里，蒲萄堪醉勝涼州。",
            "知心海上千年鶴，極目雲間五色樓。",
            "白髪正殷松柏念，不因泉石老斯丘。"
        ],
        "title": "依韻寄呈林城山",
        "id": "00489bee-3a97-4a33-877e-d31ae8ece4ef"
    },
    {
        "author": "蒲壽宬",
        "paragraphs": [
            "獨抱琴聲感歲年，捜趣外欲無絃。",
            "廣陵寂寂嵇生去，秋木幽幽鳴犢賢。",
            "一點山泉巖竇雨，數聲瑶佩泬寥天。",
            "音徽千載何人會，願和薫風殿閣前。"
        ],
        "title": "即席用委順聽甘師琴韻",
        "id": "d1466032-c2cc-4046-9f68-6ae314258399"
    },
    {
        "author": "蒲壽宬",
        "paragraphs": [
            "無心携起碧笻條，偶爾來從漁父招。",
            "山色多情似呉越，濤聲牽夢到金焦。",
            "魚龍一任風雲便，鷗鷺不知天海遥。",
            "共倚欄干秋月白，豈期真樂在今宵。"
        ],
        "title": "與興福老枯崖乘月觀濤",
        "id": "7fbe915f-0278-4dcd-a460-038bd511945d"
    },
    {
        "author": "蒲壽宬",
        "paragraphs": [
            "石路層層碧蘚花，矮窗低户足烟霞。",
            "愁聞獨鶴悲寒角，静閱羣蜂凑晚衙。",
            "野菜旋挑奚待糝，石泉新汲自煎茶。",
            "爐熏銷盡抛書卷，閒倚闌干看日斜。"
        ],
        "title": "西巖",
        "id": "082e79e4-53b4-4bbf-842f-7fc693cb4ca2"
    },
    {
        "author": "蒲壽宬",
        "paragraphs": [
            "自從華表去蹁蹮，縠頂丹深不計年。",
            "萬里孤光中夜月，一聲清唳九重天。",
            "偶然夢覺思遼海，不是饑驅向野田。",
            "赤壁秋髙風露下，無心曾喚老坡仙。"
        ],
        "title": "贈洪都髙士蕭野鶴",
        "id": "255169cd-e4d0-41d5-8a0d-3370233e6876"
    },
    {
        "author": "蒲壽宬",
        "paragraphs": [
            "雲巾羽扇得真如，不用羞慙非故吾。",
            "入手千般休說巧，轉頭一著不爲愚。",
            "塵中羈絆無還有，物外逍遥有若無。",
            "我若忘機曾悟此，烟波鷗鷺是吾徒。"
        ],
        "title": "贈呉仰雲",
        "id": "8a8fb0c9-6c56-48ed-9c55-efcf371d8507"
    },
    {
        "author": "蒲壽宬",
        "paragraphs": [
            "歲律從新泰道亨，出門欣見麥青青。",
            "已無闗外石壕吏，遥望城頭紫氣星。",
            "往事莫追由世數，寛恩頻下爲生靈。",
            "而今頗覺農爲重，說與村村父老聽。"
        ],
        "title": "歲旦勉田隣",
        "id": "723d62f4-5e34-428b-9f12-052911823cf2"
    },
    {
        "author": "蒲壽宬",
        "paragraphs": [
            "鬢符腰艾去紛紛，荷葉荷花匝水濵。",
            "思逺樓前雖有曲，若邪溪畔豈無人。",
            "莫將楚恨悲兒女，聊把騷章託鬼神。",
            "濁酒滿壺漁父笑，江邊鷗鷺正相親。"
        ],
        "title": "端午",
        "id": "d87f7d36-4fe1-4fd8-a4fe-fbe511e40834"
    },
    {
        "author": "蒲壽宬",
        "paragraphs": [
            "披草籬根問舊花，一番春事又萌芽。",
            "非因老態逢時感，祗怨昏瞳作霧遮。",
            "何處而今尋爛熳，不圗於此見英華。",
            "翻階自合流芳詠，可惜飄零野客家。"
        ],
        "title": "山園芍藥忽有花喜而賦",
        "id": "af630db7-0066-4691-91cc-b49de470d3c9"
    },
    {
        "author": "蒲壽宬",
        "paragraphs": [
            "鷄絮才陳淚已傾，故人旌旐尚禪扄。",
            "塵中愧我頭空白，夢裏逢君眼更青。",
            "束髪論交真意氣，傷心無語負幽冥。",
            "求銘敢後朋儕事，况復原頭有鶺鴒。"
        ],
        "title": "夢故人郭推官元用詩以奠之",
        "id": "5ac37408-81ed-40e1-8d8b-6390a813638e"
    },
    {
        "author": "蒲壽宬",
        "paragraphs": [
            "幽夢初回漏未央，起聞隣笛倍凄凉。",
            "不知何處石崖裂，忽送一聲江水長。",
            "短棹清風懐赤壁，斷垣斜月隠山陽。",
            "猶疑吹到梅花落，不見梅花空攪腸。"
        ],
        "title": "夜聞隣笛",
        "id": "328f651a-d855-4999-b5a2-d813881cf4be"
    },
    {
        "author": "蒲壽宬",
        "paragraphs": [
            "風雨瀟瀟到夜終，夜寒一室坐虚空。",
            "何當樂與二三子，免使凄其六一翁。",
            "老大自甘爲老大，窮通休苦較窮通。",
            "此心不作窺園想，流水落花春夢中。"
        ],
        "title": "風雨終夜獨坐不寐",
        "id": "cc07e2ee-2b80-4299-829d-a47ad5f04a45"
    },
    {
        "author": "蒲壽宬",
        "paragraphs": [
            "草屋柴門風露凉，寒瓜收蔓力鋤荒。",
            "新栽莙薘恰逢雨，欲剪芹藍猶待霜。",
            "牧竪歸來煨芋熟，田翁相就潑醅香。",
            "里胥偶報徴苖急，自闢閒畦早築場。"
        ],
        "title": "田園秋興",
        "id": "0bf13ca9-fb2a-4a14-9603-d4ffb1767937"
    },
    {
        "author": "蒲壽宬",
        "paragraphs": [
            "鷄犬不鳴何處村，頽簷破壁問誰門。",
            "蓬蒿滿地田園在，瓦礫如山井臼存。",
            "青草髑髏疑是夢，白頭老父泣無言。",
            "諮諏隣舊多爲鬼，倚杖徘徊堪斷魂。"
        ],
        "title": "郊行有感",
        "id": "c5ecbeb7-e8a1-439e-8d3f-d013186c35d1"
    },
    {
        "author": "蒲壽宬",
        "paragraphs": [
            "滿城風雨近重陽，梧竹蕭蕭欲斷腸。",
            "敢望白衣來送酒，擬將黄菊去爲糧。",
            "繫茰安得山堪避，落帽豈無人在旁。",
            "千載風流心獨會，飲泉亦足慰凄凉。"
        ],
        "title": "近重陽作",
        "id": "437225a0-7893-4734-9bd4-584b4f36e1bb"
    },
    {
        "author": "蒲壽宬",
        "paragraphs": [
            "神草如蓬世不知，壁間墻角自離離。",
            "辛盤空芼仙人杖，藥斧惟尋地骨皮。",
            "千歲未逢朱孺子，四時堪供陸天隨。",
            "霜晨忽訝春櫻熟，閒摘殷紅遶斷籬。"
        ],
        "title": "賦枸杞",
        "id": "10861a2f-8448-458e-abf6-c8993b537625"
    },
    {
        "author": "蒲壽宬",
        "paragraphs": [
            "世路羊腸姑已之，扁舟我欲問冰夷。",
            "祗因吏部酷好酒，豈是鷄林要售詩。",
            "萬事不如潮有信，寸心唯頼月相知。",
            "斜風細雨休歸去，此政老翁沉醉時。"
        ],
        "title": "畫船",
        "id": "0c10878a-e9d5-4d90-a518-4cc4d0cd1879"
    },
    {
        "author": "蒲壽宬",
        "paragraphs": [
            "紫縵紅裀事有根，緑函金鎻蜕猶存。",
            "無緣得到千巖頂，試問而今幾代孫。",
            "漢祀昔曾陳玉脯，晉人方始識桃源。",
            "不因大隠屏中老，未易抽簪扣洞門。"
        ],
        "title": "遊武夷九曲",
        "id": "5eec41ea-3b16-466f-9a5e-9247aff3eb88"
    },
    {
        "author": "蒲壽宬",
        "paragraphs": [
            "閉門十日雨，破屋砌生苔。",
            "此意何人會，抱琴來不来。"
        ],
        "title": "寄石隠",
        "id": "36f4f15c-6428-4f39-b583-21bee7a1a74c"
    },
    {
        "author": "蒲壽宬",
        "paragraphs": [
            "吟得秋風老，敲窗意轉深。",
            "憑將林下事，爲寄與知音。"
        ],
        "title": "題葉寄楊芸夫",
        "id": "af822285-1671-4354-8097-983aa61f1db2"
    },
    {
        "author": "蒲壽宬",
        "paragraphs": [
            "涓涓萬古意，湛湛一塵無。",
            "明月來窺鏡，宵寒露滴珠。"
        ],
        "title": "心泉二首  其一",
        "id": "d1670e43-ab3c-487d-a1b4-f829c354510f"
    },
    {
        "author": "蒲壽宬",
        "paragraphs": [
            "驟来驚辟易，久視益虛無。",
            "咫尺星堪摘，波揺又走珠。"
        ],
        "title": "心泉二首  其二",
        "id": "2c1106a9-e8f0-4a42-b06d-d8ec3fb89b89"
    },
    {
        "author": "蒲壽宬",
        "paragraphs": [
            "疏泉得古髓，種菊蒙秋潭。",
            "願與村中人，一瓢共清甘。"
        ],
        "title": "菊泉",
        "id": "91eeb5a1-51e5-4815-8747-1762baf79061"
    },
    {
        "author": "蒲壽宬",
        "paragraphs": [
            "山椒一雨過，石罅百泉鳴。",
            "應接都不暇，更兼秋月明。"
        ],
        "title": "聞泉",
        "id": "f83ec837-cb77-43ef-92ad-54967306d52f"
    },
    {
        "author": "蒲壽宬",
        "paragraphs": [
            "泉揮玉麈尾，岫擁翠雲裘。",
            "盡日看不足，倚闌生古愁。"
        ],
        "title": "澗亭麈尾泉",
        "id": "36ab889f-7953-4db1-bd6e-2686f67a1a59"
    },
    {
        "author": "蒲壽宬",
        "paragraphs": [
            "潮汐有贏縮，江横無古今。",
            "魚龍任掀舞，孤月在天心。"
        ],
        "title": "江横信筆",
        "id": "77f7a0c9-08f6-4615-840f-f43fc8bc0554"
    },
    {
        "author": "蒲壽宬",
        "paragraphs": [
            "蘿衣濕寒翠，苔錦上嶙峋。",
            "一榻千峯裡，因詩憶古人。"
        ],
        "title": "書滴翠巖壁",
        "id": "2f46604d-1c69-45f0-838e-1d571a460dbc"
    },
    {
        "author": "蒲壽宬",
        "paragraphs": [
            "飛流三百丈，日射碧琉璃。",
            "一氣何終極，淋漓自不知。"
        ],
        "title": "書香爐瀑布圖後",
        "id": "88c0e380-ba94-4872-a4c8-ef36b0ab1ea9"
    },
    {
        "author": "蒲壽宬",
        "paragraphs": [
            "長松被薜荔，怪石生煙霞。",
            "簷牙木杪見，上有山人家。"
        ],
        "title": "青霞西亭",
        "id": "ba2ae4d3-bd7a-4f8c-a687-c754edbe827c"
    },
    {
        "author": "蒲壽宬",
        "paragraphs": [
            "曉色桃蒸霞，春陰柳垂霧。",
            "爲問橋下船，沿流到何處。"
        ],
        "title": "滄浪亭",
        "id": "339cf5f6-f516-40ba-91f4-ed3ab330881e"
    },
    {
        "author": "蒲壽宬",
        "paragraphs": [
            "冷冷一澗泉，炯炯千樹雪。",
            "歲寒鐵石心，山中玩芳潔。"
        ],
        "title": "心泉",
        "id": "b7c259c9-7d1b-47ed-bae9-951d9716b6a6"
    },
    {
        "author": "蒲壽宬",
        "paragraphs": [
            "夜久風浪息，驪龍弄頷珠。",
            "水怪不敢動，明月滿江湖。"
        ],
        "title": "讀可翁閒坐偈",
        "id": "49b64601-f140-4573-a1d4-3180a6aac2d9"
    },
    {
        "author": "蒲壽宬",
        "paragraphs": [
            "月照當襟雪，終剪施摩詰。",
            "我作白鬚行，而得飬生術。"
        ],
        "title": "白鬚",
        "id": "a0e2e782-e37d-4cab-892e-1de351897add"
    },
    {
        "author": "蒲壽宬",
        "paragraphs": [
            "巖石多意氣，松樹留髙齡。",
            "倚仗眇雲濤，天風吹泠泠。"
        ],
        "title": "題石",
        "id": "69dc879e-cdca-4a77-aba7-530392149cd4"
    },
    {
        "author": "蒲壽宬",
        "paragraphs": [
            "把作一片畫，晴陰渾不同。",
            "不知誰是畫，佇立意無窮。"
        ],
        "title": "怡雲",
        "id": "ce576974-5e06-4864-8bde-e136b46cae0f"
    },
    {
        "author": "蒲壽宬",
        "paragraphs": [
            "杏粥因懷舊，榆羮豈爲春。",
            "憑將禁火事，說與乞墦人。"
        ],
        "title": "寒食有感",
        "id": "9d149120-7d65-4bcd-b76d-1f2acc6e4649"
    },
    {
        "author": "蒲壽宬",
        "paragraphs": [
            "清晨起搔頭，荷鋤出門去。",
            "露濕野草花，香來不知處。"
        ],
        "title": "郊意",
        "id": "f7c12f9b-a004-4dec-b1ca-74325230cac7"
    },
    {
        "author": "蒲壽宬",
        "paragraphs": [
            "明月二千里，清風一萬竿。",
            "相思寫不得，寫出夢来看。"
        ],
        "title": "題畫竹扇寄友",
        "id": "4765712c-7010-47ab-8b67-685d85d03e14"
    },
    {
        "author": "蒲壽宬",
        "paragraphs": [
            "隔墻聽幽哢，入坐春融融。",
            "午夢恬不成，始知身在籠。"
        ],
        "title": "春日聞禽戯題寓廨",
        "id": "3578674f-32d1-400d-8ba1-69533a7c6cfb"
    },
    {
        "author": "蒲壽宬",
        "paragraphs": [
            "鼓枻歸去来，蓑風鳴策策。",
            "明月傾我壺，滄浪天一碧。"
        ],
        "title": "棹歌",
        "id": "f32f512f-8af5-48f7-814c-0f06195442e2"
    },
    {
        "author": "蒲壽宬",
        "paragraphs": [
            "荷笠小蒼頭，犢裩乘水牛。",
            "揚鞭自叱咤，度隴復憑溝。"
        ],
        "title": "牧童歌十首  其一",
        "id": "5e8ee7fa-0289-4ba7-838e-14f915b06ff0"
    },
    {
        "author": "蒲壽宬",
        "paragraphs": [
            "軟坡便佇犢，凉蔭聚羣髫。",
            "一竪忽然起，恐牛殘荳苖。"
        ],
        "title": "牧童歌十首  其二",
        "id": "4d576421-2171-4d9f-b9b1-63792d0628f4"
    },
    {
        "author": "蒲壽宬",
        "paragraphs": [
            "隔溪騎度水，浮去似鴟夷。",
            "莫話五湖事，且看牛背兒。"
        ],
        "title": "牧童歌十首  其三",
        "id": "4f1ce549-6d11-46f6-865c-dfad4c9a7264"
    },
    {
        "author": "蒲壽宬",
        "paragraphs": [
            "倦来牛背卧，一覺度前岡。",
            "牛飽兒呼餒，歸来煨芋香。"
        ],
        "title": "牧童歌十首  其四",
        "id": "09ffe145-fd25-4311-81ab-00cd3a234978"
    },
    {
        "author": "蒲壽宬",
        "paragraphs": [
            "前山飛暮雨，牛上展青蓑。",
            "回首牛呼犢，哀音兒唱歌。"
        ],
        "title": "牧童歌十首  其五",
        "id": "200d7a06-3ada-409a-b7f6-b9a5194318eb"
    },
    {
        "author": "蒲壽宬",
        "paragraphs": [
            "斜陽歸處險，路熟了無疑。",
            "結草爲衣著，圏葭作竹吹。"
        ],
        "title": "牧童歌十首  其六",
        "id": "f7ceda62-807b-4e31-a5ea-2c13aa5f1275"
    },
    {
        "author": "蒲壽宬",
        "paragraphs": [
            "野花簮短笠，露濕蔓青青。",
            "莫笑兒童小，人間河鼓星。"
        ],
        "title": "牧童歌十首  其七",
        "id": "16a16060-acfa-4219-9f4e-f6ca79028b59"
    },
    {
        "author": "蒲壽宬",
        "paragraphs": [
            "老翁分社酒，匕箸小孩提。",
            "黄犢今堪駕，明年學把犂。"
        ],
        "title": "牧童歌十首  其八",
        "id": "bba22912-1c58-45b8-950b-2925d20df77d"
    },
    {
        "author": "蒲壽宬",
        "paragraphs": [
            "生来在田野，少小學耕鋤。",
            "敢望多名譽，隨人角掛書。"
        ],
        "title": "牧童歌十首  其九",
        "id": "960f6f72-0ad6-4900-b0be-d4596de9f4e9"
    },
    {
        "author": "蒲壽宬",
        "paragraphs": [
            "芳郊望無際，逐草任西東。",
            "世上千場夢，人間一笛風。"
        ],
        "title": "牧童歌十首  其一○",
        "id": "7a0bff57-cf04-44f2-b42f-a3dce6d600d1"
    },
    {
        "author": "蒲壽宬",
        "paragraphs": [
            "命策空山風露冷，野花無數不知名。",
            "林叢深處無人問，時吐秋芬一様清。"
        ],
        "title": "山中秋曉",
        "id": "5602cb3b-99b6-47aa-897c-c5edd7c54250"
    },
    {
        "author": "蒲壽宬",
        "paragraphs": [
            "鵑啼花落春已非，秧老蠶眠雨初霽。",
            "牛衣夢覺山日髙，風前猶是巢由世。"
        ],
        "title": "書隠者壁",
        "id": "70525bf5-7cd4-476d-abd6-316379d26304"
    },
    {
        "author": "蒲壽宬",
        "paragraphs": [
            "蘚壁輕飛霧雨寒，一簾清漱玉珊珊。",
            "遊鱗莫羡層瀾去，鏤雪雕冰滿肺肝。"
        ],
        "title": "飛泉",
        "id": "e3462c60-d44f-4320-b0ff-4540c3956b32"
    },
    {
        "author": "蒲壽宬",
        "paragraphs": [
            "玉麈無心試出拈，山房春静燕窺簷。",
            "相思獨上青霞頂，閒倚欄干望塔尖。"
        ],
        "title": "題贈枯崖",
        "id": "0752a493-7073-4780-9ae2-9ff043bd9cf8"
    },
    {
        "author": "蒲壽宬",
        "paragraphs": [
            "玉澗雙盤略彴過，對人捫蝨坐雞窠。",
            "煮茶與客早歸去，落日前山路更多。"
        ],
        "title": "贈老溪孚上人",
        "id": "6994ebc8-8fd3-4e24-903a-99654866956d"
    },
    {
        "author": "蒲壽宬",
        "paragraphs": [
            "漁舟一葉江吞天，誦翁此句心茫然。",
            "不知何處有此景，而今忽墮吾眼前。"
        ],
        "title": "石室閒坐憶東坡漁舟一葉江吞天句成一絕",
        "id": "67dbceec-6639-4b6a-8844-84afe176fa93"
    },
    {
        "author": "蒲壽宬",
        "paragraphs": [
            "君住南山我北山，隔溪斜照見炊煙。",
            "相尋懶趁溪邉路，村酒時沽上釣船。"
        ],
        "title": "錫老弟山居",
        "id": "82e7f8ed-81f2-4cf5-b5a2-1ec6af5a846f"
    },
    {
        "author": "蒲壽宬",
        "paragraphs": [
            "聘得深村玉雪姿，力勝杵臼案齊眉。",
            "笑他老大専房寵，猶把房幃比舊時。"
        ],
        "title": "閨意",
        "id": "f4f63667-c634-4f20-b5ee-f4597c5df0a6"
    },
    {
        "author": "蒲壽宬",
        "paragraphs": [
            "少年一日幾鴟夷，瓦甓而今力不支。",
            "莫笑盃中酒量减，至和全在半醺時。"
        ],
        "title": "酒量减",
        "id": "c275d5da-b94d-48e6-8702-613b1d40dede"
    },
    {
        "author": "蒲壽宬",
        "paragraphs": [
            "九曲諸峯向背殊，丹青雖巧不能模。",
            "堂堂標致髙如許，靈迹何須問有無。"
        ],
        "title": "題武夷",
        "id": "b0f27be6-3e0b-4648-85ed-65d94b83f0d1"
    },
    {
        "author": "蒲壽宬",
        "paragraphs": [
            "一派彎環九曲溪，溪深溪淺净無泥。",
            "鷺鷥不作窺魚計，飛入屏風也似迷。"
        ],
        "title": "重遊武夷偶成櫂歌一首",
        "id": "05d83087-220b-4b8a-8d22-d514c1bc9879"
    },
    {
        "author": "蒲壽宬",
        "paragraphs": [
            "皎皎應如欲下弦，爲誰長掛此巖前。",
            "行人莫笑中空洞，空洞中間盡是天。"
        ],
        "title": "月巖",
        "id": "0e9f51a9-0c3b-4cb3-9e58-c028798ddedf"
    },
    {
        "author": "蒲壽宬",
        "paragraphs": [
            "百尺長松巖下風，一輪明月屋西峯。",
            "夢回細数登山路，知在青霞第幾重。"
        ],
        "title": "青霞",
        "id": "56ee07c4-34bf-49f7-9cd7-1d2246a9a201"
    },
    {
        "author": "蒲壽宬",
        "paragraphs": [
            "玉女攅空擁霧鬟，鐵心千古照溪灣。",
            "願分一滴清溪水，去洗人間脂粉顔。"
        ],
        "title": "玉女峯",
        "id": "829dc348-2608-46e7-8a4d-4fd569042fd8"
    },
    {
        "author": "蒲壽宬",
        "paragraphs": [
            "路入靈峯西復西，桄榔葉暗古招提。",
            "山僧更在雲深處，花落蒼苔幽鳥啼。"
        ],
        "title": "題西山靈峯感應寺",
        "id": "bb255461-b090-4455-b36f-f5b86b65459f"
    },
    {
        "author": "蒲壽宬",
        "paragraphs": [
            "道士當年九日山，側身西望翠雲間。",
            "一枝乞倚純陽洞，萬仞崔嵬不可攀。"
        ],
        "title": "題純陽洞",
        "id": "06cc8cd1-57c4-41bc-b9fc-829ac19a6fdf"
    },
    {
        "author": "蒲壽宬",
        "paragraphs": [
            "黄葉蕭蕭雨滴階，夢魂飛到瀑邊梅。",
            "遥知楖栗山中老，一日花間一百回。"
        ],
        "title": "次枯崖上人催梅韻",
        "id": "41d39662-9c60-4da6-9ee7-696bf228d655"
    },
    {
        "author": "蒲壽宬",
        "paragraphs": [
            "孤根寧不在栽培，枝北枝南春一回。",
            "盡道游魚是佳讖，不知洲上有花魁。"
        ],
        "title": "百花洲梅",
        "id": "5aed7837-b795-4ea3-b77a-c777aa3a90ea"
    },
    {
        "author": "蒲壽宬",
        "paragraphs": [
            "荷已全凋菊未殘，一枝的皪照江干。",
            "暖風莫詫攙先意，留取清芬待歲寒。"
        ],
        "title": "早梅",
        "id": "9a8edecc-dcef-4040-ab8f-e1648cc3d678"
    },
    {
        "author": "蒲壽宬",
        "paragraphs": [
            "野水横斜最老枝，一生心事雪霜知。",
            "世人重眼不重鼻，祇愛花光與補之。"
        ],
        "title": "瀑上見梅有懐老溪上人",
        "id": "b28cd991-596d-4d23-8fea-3a1fab0397a1"
    },
    {
        "author": "蒲壽宬",
        "paragraphs": [
            "夢遶孤山欲斷魂，竹籬茅舍雨紛紛。",
            "何心更作巡簷事，眀月枝頭照淚痕。"
        ],
        "title": "雨中見梅泫然而作",
        "id": "7482e92a-938a-4318-97d5-5582e78be5de"
    },
    {
        "author": "蒲壽宬",
        "paragraphs": [
            "絕頂秋髙風露寒，倚闌心事到梅間。",
            "誰知歲晚相思意，欲種梅花滿此山。"
        ],
        "title": "次韻",
        "id": "6ac69c25-494e-4366-91a3-fd7646b97a3f"
    },
    {
        "author": "蒲壽宬",
        "paragraphs": [
            "色空已解花光意，香影難隨逋老蹤。",
            "此叟芒端不著蜜，幾回曾誤壁間蜂。"
        ],
        "title": "贈林愚庵墨梅",
        "id": "91c336f7-8fda-4fe9-a249-de454fbd3186"
    },
    {
        "author": "蒲壽宬",
        "paragraphs": [
            "裂石斷崖如赤壁，暗想當年學士蘇。",
            "巨口細鱗新網得，一樽惟有月相娛。"
        ],
        "title": "題蕭照畫山水漁父四軸  其一",
        "id": "89d5f528-72d4-49cc-b79f-53b2fa70fa99"
    },
    {
        "author": "蒲壽宬",
        "paragraphs": [
            "輕蓑短棹下滄浪，不是尋常黄帽郎。",
            "料應江上青山色，肯博人間白玉堂。"
        ],
        "title": "題蕭照畫山水漁父四軸  其二",
        "id": "2a0ecea5-fb12-43d6-9284-2f7354227cb2"
    },
    {
        "author": "蒲壽宬",
        "paragraphs": [
            "火雲收盡天逾闊，野艇歸来日未斜。",
            "秋思滿江禁不得，又吹長笛出蘆花。"
        ],
        "title": "題蕭照畫山水漁父四軸  其三",
        "id": "c9c5ce77-7d68-4e1e-89cf-a8f0e0d89ca9"
    },
    {
        "author": "蒲壽宬",
        "paragraphs": [
            "野航偶繋梅花下，人在梅花與雪俱。",
            "直釣情知魚不食，一絲終日掛冰壺。"
        ],
        "title": "題蕭照畫山水漁父四軸  其四",
        "id": "7046fab8-3842-4ad8-98c5-d8855edba562"
    },
    {
        "author": "蒲壽宬",
        "paragraphs": [
            "昨日賣魚到城郭，暑氣千門正炮烙。",
            "買酒歸来風露凉，始信人間漁父樂。"
        ],
        "title": "又漁父四首  其一",
        "id": "90565cba-e8d9-4915-bdc8-a4db8bba952c"
    },
    {
        "author": "蒲壽宬",
        "paragraphs": [
            "釣得魚来日又斜，潮迴無路可歸家。",
            "炙魚當飯且一飽，閒看白鷗飛浪花。"
        ],
        "title": "又漁父四首  其二",
        "id": "9a812f5a-ce97-4957-890e-8afdc4786c5f"
    },
    {
        "author": "蒲壽宬",
        "paragraphs": [
            "海光瀲灔月團圎，一顆明珠落玉盤。",
            "鷗鷺不知何處宿，白頭閒坐把魚竿。"
        ],
        "title": "又漁父四首  其三",
        "id": "a645ee12-a4af-4818-9f9c-2e67592c4042"
    },
    {
        "author": "蒲壽宬",
        "paragraphs": [
            "青山淡淡水悠悠，有客江邉孟浪遊。",
            "漁父相逢欲借問，掉頭吟詠不相酬。"
        ],
        "title": "又漁父四首  其四",
        "id": "aeefda7b-d6f3-4d2b-9958-8175b9920681"
    },
    {
        "author": "蒲壽宬",
        "paragraphs": [
            "盈盈一水望牽牛，欲渡銀河不自由。",
            "月照纎纎織素手，爲君裁出翠雲裘。"
        ],
        "title": "七夕",
        "id": "e48c540a-9ba7-4432-bbec-faccb79aac27"
    },
    {
        "author": "蒲壽宬",
        "paragraphs": [
            "笛聲何處水茫茫，潮落沙寒月照廊。",
            "嵇吕成塵不可覔，滿襟清淚憶山陽。"
        ],
        "title": "江上聞笛",
        "id": "6fc3eb40-d098-4879-9e2e-8a67f9dd708e"
    },
    {
        "author": "蒲壽宬",
        "paragraphs": [
            "唤回春夢幾聲禽，澗草巖花動此心。",
            "搔首偶然自失笑，不知何處是山林。"
        ],
        "title": "春曉聞禽",
        "id": "87397860-ef5b-4301-9111-bf4aae9cd452"
    },
    {
        "author": "蒲壽宬",
        "paragraphs": [
            "無數窮簷苦夜悠，一聲驚散枕邉愁。",
            "天家合把黄金鑄，置向竿頭赦九州。"
        ],
        "title": "聞雞",
        "id": "930a8305-aac8-4c40-a41f-b11c8f474164"
    },
    {
        "author": "蒲壽宬",
        "paragraphs": [
            "閉息含真抱葉枯，春風將盡蛻寒膚。",
            "緑槐忽作仙人嘯，長曵一聲山日晡。"
        ],
        "title": "聞蟬",
        "id": "6f46e18a-b3cf-4e91-be21-68c83f04926d"
    },
    {
        "author": "蒲壽宬",
        "paragraphs": [
            "晴哢連林春翕翕，一片勞心不堪縶。",
            "竹間勿作么鳳吟，何處飛来羽衣濕。"
        ],
        "title": "賦竹間禽",
        "id": "d20865b0-6e85-41e3-95b4-d4fa2db591f9"
    },
    {
        "author": "蒲壽宬",
        "paragraphs": [
            "新秧插遍水盈疇，童穉相呼去飯牛。",
            "極目平坡煙草細，歌聲何處雨颼颼。"
        ],
        "title": "飯牛歌",
        "id": "139fc51c-8d28-43a7-a16d-574a35e69d76"
    },
    {
        "author": "蒲壽宬",
        "paragraphs": [
            "午枕閒隨夢出塵，覺来不記是城闉。",
            "寂無人語惟聞碓，恐有穿腰持石人。"
        ],
        "title": "水碓",
        "id": "5875f750-3955-438b-9e39-b6b514438671"
    },
    {
        "author": "蒲壽宬",
        "paragraphs": [
            "買魚日日與狌狸，捕鼠有心奚待饑。",
            "但免翻盆與覆碗，何須要見血淋漓。"
        ],
        "title": "詠狸",
        "id": "cbedd3f3-08cb-42c6-bb02-dcc7038f0fdb"
    },
    {
        "author": "蒲壽宬",
        "paragraphs": [
            "萬里長江一釣絲，蕭蕭蓬鬢任風吹。",
            "微雨過，片帆欹。",
            "青山濃淡更多奇。"
        ],
        "tags": [
            "长江"
        ],
        "title": "漁父詞十三首  其一",
        "id": "8a82ff9d-397b-489b-b445-a709515939f3"
    },
    {
        "author": "蒲壽宬",
        "paragraphs": [
            "江渚春風澹蕩時，斜陽芳草鷓鴣飛。",
            "蓴菜滑，白魚肥。",
            "浮家泛宅不曾歸。"
        ],
        "title": "漁父詞十三首  其二",
        "id": "23e957c9-788c-43b5-95f7-1a2ad16c3555"
    },
    {
        "author": "蒲壽宬",
        "paragraphs": [
            "煙浦迴環幾百灣，無人知此橛頭船。",
            "風露冷，月姢姢。",
            "雲間一過看飛仙。"
        ],
        "title": "漁父詞十三首  其三",
        "id": "70261669-33ba-46da-9eaa-6a941c229748"
    },
    {
        "author": "蒲壽宬",
        "paragraphs": [
            "野纜閒移石筍江，旁人爭看老眉厖。",
            "鋪月席，展風窗。",
            "飛來何處白鷗雙。"
        ],
        "title": "漁父詞十三首  其四",
        "id": "8d4a8916-38a9-412c-adc7-46687a0d3998"
    },
    {
        "author": "蒲壽宬",
        "paragraphs": [
            "葭荻横披衆木東，浪花如雪晚來風。",
            "雲母幌，水精宫。",
            "蓮花一葉白頭翁。"
        ],
        "title": "漁父詞十三首  其五",
        "id": "1cd97fa8-1662-4699-8db3-77e589d9f809"
    },
    {
        "author": "蒲壽宬",
        "paragraphs": [
            "飄忽狂風一霎間，長魚吹浪勢如山。",
            "牢繫纜，蓼花灣。",
            "白鷗沙上伴人閒。"
        ],
        "title": "漁父詞十三首  其六",
        "id": "fdc80ee8-818a-41c6-969a-9c2729ed45d2"
    },
    {
        "author": "蒲壽宬",
        "paragraphs": [
            "清曉朦朧古渡頭，煙中人語艣聲柔。",
            "雲五色，蜃成樓。",
            "雞鳴日出似羅浮。"
        ],
        "title": "漁父詞十三首  其七",
        "id": "058de96a-0515-430b-a7ac-48ef7d3fe70c"
    },
    {
        "author": "蒲壽宬",
        "paragraphs": [
            "搔首推篷曉色新，雪花飄瞥大江濱。",
            "漁父醉，不收緡。",
            "白髭紅頰玉爲人。"
        ],
        "title": "漁父詞十三首  其八",
        "id": "cb163aba-1992-4d39-9fa5-9c7048b23bea"
    },
    {
        "author": "蒲壽宬",
        "paragraphs": [
            "明月愁人夜未央，篷窗如畫水浪浪。",
            "何處笛，起凄凉。",
            "梅花噴作一天霜。"
        ],
        "title": "漁父詞十三首  其九",
        "id": "bfdc2d15-d1b9-48a6-9175-60419a1ada20"
    },
    {
        "author": "蒲壽宬",
        "paragraphs": [
            "白首漁郎不解愁，長歌箕踞亦風流。",
            "江上事，寄蜉蝣。",
            "靈均那更恨悠悠。"
        ],
        "title": "漁父詞十三首  其一○",
        "id": "b78c35e2-78da-4772-8ae2-acb326d26397"
    },
    {
        "author": "蒲壽宬",
        "paragraphs": [
            "琉璃爲地水精天，一葉漁舟浪滿顛。",
            "風肅肅，露姢姢。",
            "家在蘆花何處邉。"
        ],
        "title": "漁父詞十三首  其一一",
        "id": "6b0f6ac8-ffc4-44f1-9e97-d8d059dde69c"
    },
    {
        "author": "蒲壽宬",
        "paragraphs": [
            "江上浪花飛灑天，拍階鞺鞳屋如船。",
            "月不夜，水無邉。",
            "何處笛聲人未眠。"
        ],
        "title": "漁父詞十三首  其一二",
        "id": "fc2d3901-8f32-4c7e-9f17-3b98123d0dbb"
    },
    {
        "author": "蒲壽宬",
        "paragraphs": [
            "逺入茫茫無盡邉，漁舟來往似行天。",
            "欹枕看，不成眠。",
            "誰識人間太乙仙。"
        ],
        "title": "漁父詞十三首  其一三",
        "id": "5c111496-aedc-48cf-ade8-895d443bbc29"
    },
    {
        "author": "蒲壽宬",
        "paragraphs": [
            "白水塘邉白鷺飛，龍湫山下鯽魚肥。",
            "欹雨笠，着雲衣。",
            "玄真不見又空歸。"
        ],
        "title": "又漁父詞二首  其一",
        "id": "9432e40b-0b2e-494c-becf-29b6e54403cc"
    },
    {
        "author": "蒲壽宬",
        "paragraphs": [
            "巖下無心雲自飛，塘邉足雨水初肥。",
            "龜曵尾，緑毛衣。",
            "荷盤無数爾安歸。"
        ],
        "title": "又漁父詞二首  其二",
        "id": "7e6a8080-f72c-40fe-8eb4-71bc0516badc"
    },
    {
        "author": "蒲壽宬",
        "paragraphs": [
            "白頭翁，白頭翁，江海爲田魚作糧。",
            "相逢祇可唤劉四，不受人呼劉四郎。"
        ],
        "title": "欸乃詞",
        "id": "f0bd1c73-f884-4c77-9761-11008a4219fc"
    },
    {
        "author": "蒲壽宬",
        "paragraphs": [
            "每懷淵明老，昔欲居南村。",
            "誅茅結矮屋，種桑蔭前軒。",
            "嘉蔬不盈掬，濁酒時一尊。",
            "客至如許行，惟看神農言。"
        ],
        "title": "南村",
        "id": "f3779d5b-f0cf-4a88-ad7e-9bad66d1def3"
    },
    {
        "author": "歐良",
        "paragraphs": [
            "璧固君所寄，鏡亦妾所惜。",
            "乍可返君璧，妾鏡不可得。"
        ],
        "title": "句  其一",
        "id": "3955b94f-b45f-43a0-b474-6f5fd265891c"
    },
    {
        "author": "歐良",
        "paragraphs": [
            "紅黄冬樹葉，紫翠夕陽山。"
        ],
        "title": "句  其二",
        "id": "2f57adbd-8d2c-41a9-8a9c-5287d020dd75"
    },
    {
        "author": "鄧剡",
        "paragraphs": [
            "憶公淚懸河，九地無此事瀉。",
            "想公騎赤龍，請命蒼梧野。",
            "世人醉生死，翻笑獨醒者。",
            "焉知千載英，精爽皎不夜。",
            "義士無廢興，時運有代謝。",
            "念昔喪亂初，公騎使君馬。",
            "奮袂起勤王，忼慨淚盈把。",
            "須臾三萬衆，如自九天下。",
            "燈棋書檄交，笑語雜悲咤。",
            "捧土障洪河，一繩維大廈。",
            "至哉朝宗性，百折終不舍。",
            "身北冠自南，血碧心肯化。",
            "顔鉤凜忠勁，杜詩蔚騷雅。",
            "晉陽骨肉冤，東市刀兵解。",
            "精誠揭天日，氣魄動夷夏。",
            "丈夫如此何，一死尤足怕。",
            "田橫老賓客，白髮餘息假。",
            "有時夢巖電，意悟當飄灑。",
            "非無中丞傳，殺青自誰寫。",
            "魂歸哀江南，千秋俎鄉社。"
        ],
        "title": "挽文文山",
        "id": "de2484e2-1e5c-47e9-9847-377763abf511"
    },
    {
        "author": "鄧剡",
        "paragraphs": [
            "目煌煌兮疏星曉寒，氣英英兮晴雷殷山。",
            "頭碎柱而璧完，血化碧而心丹。",
            "嗚呼，誰謂斯人不在世間。"
        ],
        "title": "文文山畫像贊",
        "id": "aecf572c-1bf5-4084-bba3-f7f3b132bdb7"
    },
    {
        "author": "鄧剡",
        "paragraphs": [
            "落倘使平生馬少游，不將鄉里博封侯。",
            "肯緣兒輩斷屐齒，誰憶平生醉杖頭。",
            "老去焉知堯壤力，亂來初識楚天憂。",
            "新墳似與歐阡近，許見衣冠夜月遊。"
        ],
        "title": "挽李行甫",
        "id": "b424be0d-8207-47dd-8de6-025b55b6141a"
    },
    {
        "author": "鄧剡",
        "paragraphs": [
            "戰藝時人北，受書吾道東。",
            "俊圖開熟路，怒翼礙回風。",
            "勇往千人廢，豪來一世空。",
            "深山埋玉氣，得失付雞蟲。"
        ],
        "title": "挽唐如晦二首  其一",
        "id": "e3309c35-b0ff-4e72-947d-8f5f6527f907"
    },
    {
        "author": "鄧剡",
        "paragraphs": [
            "法護何妨短，元龍故自豪。",
            "交情如水淡，義氣與秋高。",
            "貧不霑三釜，年方見二毛。",
            "魂兮如可返，通飲讀離騷。"
        ],
        "title": "挽唐如晦二首  其二",
        "id": "3001aabb-0eb3-491e-a009-463c02544402"
    },
    {
        "author": "鄧剡",
        "paragraphs": [
            "客談剪髻德，鄰識斷機心。",
            "梭壁風雲早，諼春雨露深。",
            "安輿神物相，歸旐路足欽。",
            "滂母猶難比，生兒振古今。"
        ],
        "title": "挽文魁母齊魏國夫人三首  其一",
        "id": "9089a714-2eec-4ae0-8e98-44514ae04d37"
    },
    {
        "author": "鄧剡",
        "paragraphs": [
            "色養從予季，全忠付伯兮。",
            "一心陵事漢，數語賈興齊。",
            "海嶺太多幸，崦嵫日遽西。",
            "猶憐兼國命，鸞誥濕金泥。"
        ],
        "title": "挽文魁母齊魏國夫人三首  其二",
        "id": "f1a3fa93-fb63-4a25-998e-49c36366b8bd"
    },
    {
        "author": "鄧剡",
        "paragraphs": [
            "兩公兄弟我，我亦母夫人。",
            "侍疾番禺藥，行封海道綸。",
            "孤窮空後死，俯仰欲誰親。",
            "不盡西州淚，陶阡杳去塵。"
        ],
        "title": "挽文魁母齊魏國夫人三首  其三",
        "id": "f93ef195-b0de-4344-8acb-938080a91193"
    },
    {
        "author": "鄧剡",
        "paragraphs": [
            "行不得也哥哥。",
            "瘦妻弱子羸牸馱，天長地闊多網羅。",
            "南音漸少北音多，肉飛不起可奈何。",
            "行不得也哥哥。"
        ],
        "title": "鷓鴣",
        "id": "8b084655-af24-4884-83c8-19c46b7e2213"
    },
    {
        "author": "鄧剡",
        "paragraphs": [
            "皓月流華光，微霄曖虛碧。",
            "空庭四無人，及此美□夕。",
            "霏微弄香霧，淡蕩舒玉色。",
            "離離花影斜，梢梢蘭露滴。",
            "頹然意忘倦，欲起還自惜。",
            "春情諒難得，後夜空相憶。"
        ],
        "title": "步月  其一",
        "id": "5f6f954c-0590-4a83-bc27-306c0b811905"
    },
    {
        "author": "鄧剡",
        "paragraphs": [
            "盈盈當春月，含情隔幽櫺。",
            "好懷自制，起坐可一庭。",
            "娟娟吐微雲，迢迢映華星。",
            "不寢步芳陰，裴回惜娉娉。",
            "百蟲未敢怨，卉木正葱青。",
            "餘光散草露，乃復似秋螢。"
        ],
        "title": "步月  其二",
        "id": "e2c65c4f-a837-46f8-bd37-b942f22a31ea"
    },
    {
        "author": "鄧剡",
        "paragraphs": [
            "曉風吹衆綠，中含露氣清。",
            "振袂起行散，逍遙覺身輕。",
            "愛彼薝蔔香，淡然無世情。",
            "依稀龐家女，提籃映籬行。",
            "雖無膏沐意，皓質玉雪明。",
            "相看味禪悅，何必話無生。"
        ],
        "title": "曉逕",
        "id": "c011ebc6-7984-438f-81f9-22f563bd191a"
    },
    {
        "author": "鄧剡",
        "paragraphs": [
            "暑夕不能寐，起坐林間亭。",
            "齧鼠欺黑月，流螢亂飛星。",
            "星河光淡泊，不辨草樹青。",
            "泥泥涼露下，稍稍殘夢醒。",
            "幽蟲故兒女，私語如相譍。",
            "鄰鐘自何來，迢迢入孤聽。"
        ],
        "title": "暑夕",
        "id": "d2cba8c7-e850-4465-bb07-f6d693158feb"
    },
    {
        "author": "鄧剡",
        "paragraphs": [
            "西風響高樹，鄉夢去帆前。",
            "稚子衡門下，先塋亂葉邊。",
            "老來多一出，歸去恰經年。",
            "海燕巢何晚，秋期落爾先。"
        ],
        "title": "夜聞風聲歸思浩然",
        "id": "1410b78c-8fa0-4bcb-b92d-2336d006c268"
    },
    {
        "author": "鄧剡",
        "paragraphs": [
            "斜陽客如畫，路轉叢薄間。",
            "驚禽忽衝起，似石投前山。"
        ],
        "title": "礱山",
        "id": "4a9bca3d-d878-4d33-855f-55782caf7300"
    },
    {
        "author": "鄧剡",
        "paragraphs": [
            "隔簾遲日午風微，社燕驚寒未肯歸。",
            "讀了丹經成默坐，時時一片杏花飛。"
        ],
        "title": "午坐後亭",
        "id": "6a54dfc3-0835-434b-835c-27874f9b7821"
    },
    {
        "author": "鄧剡",
        "paragraphs": [
            "朝望夫，暮望夫，一夕化作山石枯。",
            "潮水去却回，行人來不來。"
        ],
        "title": "望夫山",
        "id": "370e786e-4778-4f6e-90aa-94962fac3191"
    },
    {
        "author": "鄧剡",
        "paragraphs": [
            "一逕兩山合，迢迢入青空。",
            "前橫交劍流，後倚疊雲屏。",
            "平生三笑圖，此日丹元庭。",
            "雙瀑隱如畫，可玩不可聽。",
            "東瀑更飄灑，珠璣落青冥。",
            "丹井久湮蕪，蛻骨何由靈。",
            "何年老鶴歸，松檜語丁寧。",
            "苦竹不肯筍，知此味甘馨。",
            "秋深石壇冷，液液枕參橫。"
        ],
        "title": "簡寂觀",
        "id": "089bc27b-2b0d-4a2b-886a-f559113d90be"
    },
    {
        "author": "鄧剡",
        "paragraphs": [
            "我是人間未了僧，蒼崖如夢昔經行。",
            "爐中香願猶餘燼，石上精魂又一生。",
            "絕嶂猿啼驚犬吠，四山屏合護鐘聲。",
            "何當緣業人間滿，孤擁秋衾坐五更。"
        ],
        "title": "報先寺",
        "id": "47208b8a-c81f-446b-8880-70e81ab7bb00"
    },
    {
        "author": "鄧剡",
        "paragraphs": [
            "歲云暮矣可奈何，雲愁雨濕陰風多。",
            "林壑摧殘海驚波，慘淡一色無山河。",
            "哀鳴嗷嗷舊枝柯，飛天不容憂虞羅。",
            "深山短景孤鳥過，會看明午風日和。"
        ],
        "title": "書烏龍山",
        "id": "8f18d91e-a653-423f-b76a-85b3a1b660a5"
    },
    {
        "author": "鄧剡",
        "paragraphs": [
            "夜起詩翁吟骨健，雪寒梅瘦月初生。",
            "誰教霜月閑描畫，景物和人成五清。"
        ],
        "title": "跋劉敏叔畫楊誠齋先生探梅圖",
        "id": "f29b2682-654b-488d-a133-78f04d9b7938"
    },
    {
        "author": "鄧剡",
        "paragraphs": [
            "豐山背後鐘，霜月平原定。",
            "夜半響鯨音，隱隱天地應。",
            "山靈鶴夢醒，獨聽還獨詠。",
            "蕭蕭蓬蒿中，收入杜陵徑。"
        ],
        "title": "題龍山鐘",
        "id": "f3242f6a-98ee-4667-b2b5-5ab1998446d9"
    },
    {
        "author": "鄧剡",
        "paragraphs": [
            "流水桃花又避秦，誅茅西崦結爲鄰。",
            "如公尚友浮丘伯，顧我早師梅子真。",
            "棋酒從容新里社，衣冠蕭散古遺民。",
            "他年史傳收芳跡，應許牽聯作隱人。"
        ],
        "title": "避亂至烏巖山贈承節趙公",
        "id": "b492574d-db94-47e3-be7c-61822a5f228c"
    },
    {
        "author": "徐天祐",
        "paragraphs": [
            "歸去蹉跎歲月深，羈愁無示故鄉心。",
            "人生畢竟俱懷土，莊舄當時自越吟。"
        ],
        "title": "洛思山",
        "id": "47adc72b-34f6-408a-a106-828b0ee4b696"
    },
    {
        "author": "徐天祐",
        "paragraphs": [
            "高棲不受鶴書招，北幹家園久寂寥。",
            "明月空懷人姓許，故山猶自岫名蕭。"
        ],
        "title": "許詢園",
        "id": "70e510c3-18b1-42fb-8565-35429b13965c"
    },
    {
        "author": "徐天祐",
        "paragraphs": [
            "往事悠悠逝水知，臨流尚想報吳時。",
            "一壺能遣三軍醉，不比商家酒作池。"
        ],
        "title": "簞醪河",
        "id": "c14ddc2d-47eb-4d0e-a910-917b30dab5e5"
    },
    {
        "author": "徐天祐",
        "paragraphs": [
            "石檻山前結駟遊，故鄉霞錦遍林丘。",
            "祇今東府空遺廟，露立唐碑老樹秋。"
        ],
        "title": "錢王祠",
        "id": "f8426069-7732-4cfa-ac3e-ae5eb091a77b"
    },
    {
        "author": "徐天祐",
        "paragraphs": [
            "平生心事白歐知，一卷雲菴處士詩。",
            "占得鏡中奇絕處，祇緣身值廣明時。"
        ],
        "title": "方干島",
        "id": "5d03ca70-6b03-4600-8a21-62ae46f16368"
    },
    {
        "author": "徐天祐",
        "paragraphs": [
            "江左名流共往還，白樓何許只青山。",
            "不須商略閑今古，物換星移俯仰間。"
        ],
        "title": "白樓亭",
        "id": "a9dc580b-cdb0-464d-9a5d-0b30b7c89aed"
    },
    {
        "author": "宗必經",
        "paragraphs": [
            "連天大廈莫容身，小向潰湖邊一問津。",
            "心事說知林郭，姓名誤入府中陳。",
            "半篙綠水三間屋，一榻清風百世人。",
            "只有青青堤上柳，至今猶是漢時春。"
        ],
        "title": "孺子亭",
        "id": "d625edd6-2081-4e9b-9a45-bea8ebb5cc76"
    },
    {
        "author": "宗必經",
        "paragraphs": [
            "高閣連城十二欄，西風領客共躋攀。",
            "半簾煙雨長江外，千里湖山咫尺間。",
            "雁带秋聲歸別浦，鶯分春色過巴山。",
            "當年蛺蝶知誰畫，一夢莊周去不還。"
        ],
        "tags": [
            "长江",
            "滕王阁"
        ],
        "title": "滕王閣",
        "id": "e52c941d-f40c-4b70-b8fb-73d4a8f77855"
    },
    {
        "author": "宗必經",
        "paragraphs": [
            "江到南關古渡頭，旁分一曲入溪流。",
            "垂楊夾道三千戶，遶郭連檣數萬舟。",
            "春水綠波芳草渡，秋風明月白蘋洲。",
            "滔滔出舍紅塵派，一棹中流萬頃秋。"
        ],
        "title": "南浦",
        "id": "373e2590-0c81-48dd-88d0-2c1b82cefe3d"
    },
    {
        "author": "宗必經",
        "paragraphs": [
            "睡晨方知前是夢，落花難上舊來枝。"
        ],
        "title": "句  其一",
        "id": "a2a474c6-4c5e-4d85-94f9-7e3fb100a06b"
    },
    {
        "author": "宗必經",
        "paragraphs": [
            "不覺授書冬再易，我思暴霸欲消魂。"
        ],
        "title": "句  其二",
        "id": "bd521921-96ae-4ca2-b60d-5d20cd9a6652"
    },
    {
        "author": "江景春",
        "paragraphs": [
            "投閒深感聖君恩，放浪華山酒滿樽。",
            "高下數峯撐日月，東南一柱壯乾坤。",
            "雁拖秋色迷漁浦，鴉背斜陽過洞門。",
            "偶聽山中風水響，恐疑仙樂和朝垣。"
        ],
        "title": "費拾遺書堂",
        "id": "a3f3bd89-651a-422d-b557-950de706edb2"
    },
    {
        "author": "潘從大",
        "paragraphs": [
            "公歸豈爲三徑松，取節荆軻讎祖龍。",
            "平生大義要其終，遁身甘混田舍翁。",
            "肯隨一世皆尚同，言言易水詩見志。",
            "撫卷陡覺辭深雄，誰知筆補造化工。",
            "寓懷麯糵匪轢醉，孤忠耿耿蟠心胸。",
            "紆轡幾許塵埃中，柴桑不與車馬通。",
            "八表同昏雨濛濛，皦日行天西復東。",
            "當年榮木隨時窮，黄花今猶傲秋風。",
            "拜公遺像讀公傳，眼高千載爲之空。"
        ],
        "title": "疎齋以舊作題淵明歸來圖詩見贈依韻奉和",
        "id": "7d496eea-027b-40ab-bfa0-274a8ccdb03c"
    },
    {
        "author": "潘從大",
        "paragraphs": [
            "空山在昔森萬松，兩賢曾此登虬龍。",
            "流風餘韻無時終，我來寒棲鬢成翁。",
            "人生出處何心同，夢破邯鄲幾富貴。",
            "戰退蠻觸相長雄，靜定要與山爭功。",
            "繡衣光華照巖壑，豁然納我雲夢胸。",
            "羣峯飛翠匏樽中，仙源還□漁舟通。",
            "須臾煙霏散空濛，樓觀隱約孤城東。",
            "感慨千古思無窮，嘯歌抵掌生英風。",
            "黄金易求此樂少，野人何計瓢空。"
        ],
        "title": "疎齋用前韻記響山之遊依韻奉答",
        "id": "64d7a718-74f9-4076-9ddb-3ac5ed636bbd"
    },
    {
        "author": "潘從大",
        "paragraphs": [
            "喜見人間百歲翁，青鞋藜杖步如風。",
            "一菴無處知身幻，四海行來覺眼空。",
            "論相又看新進士，挑詩多識舊名公。",
            "承平往事誰知得，閑聽高談夢寐同。"
        ],
        "title": "贈無菴沈相師",
        "id": "03424b54-8aee-4ab6-881d-ea26d7832ba8"
    },
    {
        "author": "潘從大",
        "paragraphs": [
            "綠滿山人屐齒苔，蓬門長日爲誰開。",
            "那知御史秋霜筆，携得春風滿袖來。"
        ],
        "title": "謝張御史見訪",
        "id": "41b1dbf1-9030-47b1-affc-8033d04fa66e"
    },
    {
        "author": "潘從大",
        "paragraphs": [
            "讀書干祿不醫貧，饌厭寒葅甑欲塵。",
            "自笑凄涼彈鋏客，欣逢慷慨指囷人。",
            "江南縮項鮮堪鱠，浙右長腰色勝銀。",
            "盂飯杯羹飽捫腹，鬢邁歲事又從新。"
        ],
        "title": "謝人惠魚米",
        "id": "286fae07-0209-45cc-91d1-0091577d4c18"
    },
    {
        "author": "凌萬頃",
        "paragraphs": [
            "嘗隨薦鶚上天閽，肯信荒山泣斷魂。",
            "百歲光陰隨酒盡，一生氣概祇詩存。",
            "冢傾平地藤蘿合，碑倚空巖霧雨昏。",
            "縱是紙灰那得到，落花寒食不開門。"
        ],
        "title": "劉龍洲祠",
        "id": "69723e7d-6f38-45da-a81f-6b1fa4354eb9"
    },
    {
        "author": "李嘉龍",
        "paragraphs": [
            "江湖牢落歎蘧年，說着乾淳淚泫然。",
            "折桂昔爲天上客，餐松今作洞中仙。",
            "南窗寄傲陶元亮，東海歸來魯仲連。",
            "紫鳳天吳顛倒褐，抱琴又泛楚江船。"
        ],
        "title": "題汪水雲詩卷",
        "id": "708d8f91-5b8e-43ca-91e0-dcbd8ef05a3e"
    },
    {
        "author": "王煓",
        "paragraphs": [
            "軋軋籃輿松徑間，晚風吹雨逼人寒。",
            "斷崖蹲虎停雲濕，一水飛蛟醉眼看。",
            "空翠萬重藏絕景，夜光千丈浴神丹。",
            "青鞋布襪吾能辦，未覺丹軀羽化難。"
        ],
        "title": "大滌洞",
        "id": "0838e2a1-5ce2-4d90-b6fd-3be8fce9222f"
    },
    {
        "author": "陳宜中",
        "paragraphs": [
            "名與山高千古重，恩如海闊一身輕。",
            "門下少年初幕府，格隨諸吏上崢嶸。"
        ],
        "title": "賈師憲望海樓成次韻  其一",
        "id": "3aba7e21-f8f6-4f0b-8a80-d7561ef7b9aa"
    },
    {
        "author": "陳宜中",
        "paragraphs": [
            "功歸再造金甌好，歲已三登玉燭調。",
            "昨是倚筇平地看，一如石壁望松寥。"
        ],
        "title": "賈師憲望海樓成次韻  其二",
        "id": "7de1aca0-d96d-42db-bfa9-6687fe92d233"
    },
    {
        "author": "陳宜中",
        "paragraphs": [
            "顛風吹雨過吳川，極浦亭前望遠天。",
            "有路可通環嶼外，無山堪並首陽巓。",
            "溪雲起處潮初長，夜月高時人未助。",
            "異日北歸須記取，平蕪盡處一峯圓。"
        ],
        "title": "如占城經吳川極浦亭",
        "id": "50fde0af-2201-44d1-85c0-8efcf0a64269"
    },
    {
        "author": "錢選",
        "paragraphs": [
            "瞻彼南山岑，白雲何翩翩。",
            "下有幽棲人，嘯歌樂徂年。",
            "叢石映清泚，嘉木澹芳妍。",
            "日月無終極，陵谷從變遷。",
            "神襟軼寥廓，興寄揮五絃。",
            "塵彯一以絕，招隱奚足言。"
        ],
        "title": "題浮玉山居圖",
        "id": "41d755b9-70ea-4e2f-b8ba-6ed5631f169b"
    },
    {
        "author": "錢選",
        "paragraphs": [
            "始信桃源隔幾秦，後來無復問津人。",
            "武陵不是花開晚，流到人間却暮春。"
        ],
        "title": "題桃源圖",
        "id": "18e6185e-7701-4438-a1a8-7bbc9bb3827e"
    },
    {
        "author": "錢選",
        "paragraphs": [
            "目窮千里筆不到，自是餘生坐太凡。",
            "一日興來何可遏，開窗寫出碧巖巖。"
        ],
        "title": "題金碧山水卷  其一",
        "id": "f2343b8a-56c2-4121-a2bb-462188f3968b"
    },
    {
        "author": "錢選",
        "paragraphs": [
            "江南北苑出奇才，千里溪山筆底回。",
            "不管六朝興廢事，一樽且向畫圖開。"
        ],
        "title": "題金碧山水卷  其二",
        "id": "9fc0699c-cbf9-4b55-92da-a2df474bfc60"
    },
    {
        "author": "錢選",
        "paragraphs": [
            "煙雲出沒有無間，半在空虛半在山。",
            "我亦閒中消日月，幽林深處聽潺湲。"
        ],
        "title": "題金碧山水卷  其三",
        "id": "38bb24ae-0a1f-46ba-a319-7e7bdf647ade"
    },
    {
        "author": "錢選",
        "paragraphs": [
            "胸中得酒出孱顔，木葉森森歲暮殘。",
            "落墨不隨嵐氣暝，幾重山色幾重瀾。"
        ],
        "title": "題金碧山水卷  其四",
        "id": "c43a3505-61e3-4b9b-a65c-1fa7996da410"
    },
    {
        "author": "錢選",
        "paragraphs": [
            "神駕馭倒景，太虛時總轡。",
            "玄道不可分，直悟天人際。",
            "羣從皆成仙，玩世不計年。",
            "何當事神遊，許我笑拍肩。"
        ],
        "title": "題洪崖先生像",
        "id": "a1550ea5-341a-4849-bb61-950f28d42a21"
    },
    {
        "author": "錢選",
        "paragraphs": [
            "昔人好沈酣，人事不復理。",
            "但進杯中物，應世聊爾爾。",
            "悠悠天地間，媮樂本無愧。",
            "諸賢各有心，流俗毋輕議。"
        ],
        "title": "題竹林七賢圖",
        "id": "3e67a15b-764c-4a2b-b895-f74b5d479778"
    },
    {
        "author": "錢選",
        "paragraphs": [
            "兩兩挾策遊康衢，聚戲不異同隊魚。",
            "忽然兒態起爭競，捐棄篋笥仇詩書。"
        ],
        "title": "題仇書圖",
        "id": "4a9744bc-2487-4e29-ba41-86a32cade715"
    },
    {
        "author": "錢選",
        "paragraphs": [
            "鼠鬚注硯寫流觴，一入書林久復藏。",
            "二十八行經進字，回頭不比在塵樑。"
        ],
        "title": "題復州裂本蘭亭",
        "id": "03139883-89e6-45cb-be75-fb864a8ae782"
    },
    {
        "author": "錢選",
        "paragraphs": [
            "一童一鶴兩相隨，閒步梅邊賦小詩。",
            "疎影暗香真絕句，至今誰復繼新辭。"
        ],
        "title": "題孤山圖",
        "id": "d62e2c66-ae59-4dc1-b37e-4922573b7d5d"
    },
    {
        "author": "錢選",
        "paragraphs": [
            "殿閣森森氣自清，不知人世有蓬瀛。",
            "日長無事宮中樂，閒與諸姬伴戲嬰。"
        ],
        "title": "題戲嬰圖",
        "id": "9db821bb-5bd9-4756-8146-53e369945385"
    },
    {
        "author": "錢選",
        "paragraphs": [
            "帝子不沈湘，亭亭絕世妝。",
            "曉煙橫薄袂，秋瀨韻明璫。",
            "洛浦應求友，姚家合讓王。",
            "殷勤歸水部，雅意在分香。"
        ],
        "title": "題水仙卷",
        "id": "d1b0f8ed-2c8b-4ffc-9992-d50e15ac60cd"
    },
    {
        "author": "錢選",
        "paragraphs": [
            "弁山之陽冠吳興，峮嶙巀嶭望不平。",
            "煥然僊宫隠其下，衆山所仰青復青。",
            "雪花夜積山如換，乘興行舟須放緩。",
            "平生不識五老峰，且冩吾鄉一竒觀。"
        ],
        "title": "題雪霽望弁山圖  其一",
        "id": "36fd2e41-1f99-4f3c-aa9f-ffd56adb82bb"
    },
    {
        "author": "錢選",
        "paragraphs": [
            "夜來天雨雪，萬木同一變。",
            "饑鴉覺余起，觀覽立須儼。",
            "遥山瓊成積，平田玉如碾。",
            "老夫醒眼看，樹樹何其燦。"
        ],
        "title": "題雪霽望弁山圖  其二",
        "id": "52211903-9932-45a2-8a8e-67814e9b008a"
    },
    {
        "author": "錢選",
        "paragraphs": [
            "城市我所居，遥看弁山雄。",
            "積雪最先見，皓影照諸峰。",
            "我今逺城市，薄逰留此中。",
            "忽焉歲云暮，更覺樽屡空。",
            "開門未然燭，飛花舞廻風。",
            "萬木同一縞，四野變其容。",
            "恨無登山屐，幽討何由窮。"
        ],
        "title": "題雪霽望弁山圖  其三",
        "id": "95a70c1d-74c8-447f-ab75-54e08ca5e7da"
    },
    {
        "author": "錢選",
        "paragraphs": [
            "倚天蒼弁獨崔嵬，仙闕逰遨愧不才。",
            "攬鏡頻嗟雙鬢改，推窗三見六花開。",
            "山中酒户衝寒去，城裏行人踏雪來。",
            "安得時晴風日好，竹林深處且啣杯。"
        ],
        "title": "題雪霽望弁山圖  其四",
        "id": "301dbb05-aa13-4d3e-84eb-6fdbd12160ad"
    },
    {
        "author": "錢選",
        "paragraphs": [
            "子猷安道何爲者，自是相忘意最真。",
            "千載寥寥風雪夜，始知乘興更無人。"
        ],
        "title": "題雪霽望弁山圖  其五",
        "id": "fe1e0e5b-2466-4278-b1e9-ca0baa61a085"
    },
    {
        "author": "錢選",
        "paragraphs": [
            "一冬飛雪又將春，能報年豐不救貧。",
            "我亦曽聞散花手，不知天女意何勤。"
        ],
        "title": "題雪霽望弁山圖  其六",
        "id": "caef4f26-3d4e-4f23-820f-b3e61fd5200d"
    },
    {
        "author": "錢選",
        "paragraphs": [
            "眼前觸物動成氷，凍筆頻枯字不成。",
            "獨坐火爐煨酒喫，細聽撲簌打窗聲。"
        ],
        "title": "題雪霽望弁山圖  其七",
        "id": "246f937d-bae6-4b52-adf8-88871364bc42"
    },
    {
        "author": "錢選",
        "paragraphs": [
            "階簷積雪動經旬，猶自霏霏夜向晨。",
            "四望莫分天地色，一時遮盡海山塵。",
            "舞風不住緣何事，見日還銷亦快人。",
            "獨欠故交來叩户，洛中髙臥是前身。"
        ],
        "title": "題雪霽望弁山圖  其八",
        "id": "177caebf-fe3e-4f90-a75e-4cd300e84ebd"
    },
    {
        "author": "錢選",
        "paragraphs": [
            "亂山積雪欝崔嵬，對景慚無倡和才。",
            "晴日舊曾梅下飲，好懐今爲竹林開。",
            "仙人千劫能居此，俗客三生始一來。",
            "未許扁舟落吾手，明朝相約共傳杯。"
        ],
        "title": "題雪霽望弁山圖  其九",
        "id": "8c0413f5-4ea0-4bc5-b3a2-0bdd4d306f97"
    },
    {
        "author": "錢選",
        "paragraphs": [
            "山居惟愛靜，白日掩柴門。",
            "寡合人多忌，無求道自尊。",
            "鷃鵬俱有意，蘭艾不同根。",
            "安得蒙莊叟，相逢與細論。"
        ],
        "title": "題山居圖卷",
        "id": "4774ddb3-db65-4165-8735-bbed6807da34"
    },
    {
        "author": "錢選",
        "paragraphs": [
            "阮公雖淪跡，識密鑒亦洞。",
            "沉醉似埋照，寓辭類託諷。",
            "長嘯若懷人，越禮自驚衆。",
            "物故不可論，途窮能無慟。"
        ],
        "title": "五君詠 阮籍",
        "id": "d8e15e26-d7ff-411e-8a0e-644c29bb86c0"
    },
    {
        "author": "錢選",
        "paragraphs": [
            "中散不偶世，本自餐霞人。",
            "形解驗黙仙，吐論知凝神。",
            "立俗迕流議，尋山洽隱淪。",
            "鸞翮有時鏘，龍性誰能馴。"
        ],
        "title": "五君詠 嵇康",
        "id": "2362d4de-dba4-4c99-975f-503a31f999b1"
    },
    {
        "author": "錢選",
        "paragraphs": [
            "劉公善閉關，懷情滅聞見。",
            "鼓鐘不足歡，容色豈能眩。",
            "韜精日沉飲，誰知非荒宴。",
            "頌酒雖短章，深衷自此見。"
        ],
        "title": "五君詠 劉伶",
        "id": "817661c9-7d80-4bac-8b8b-7991f4554e91"
    },
    {
        "author": "錢選",
        "paragraphs": [
            "仲容青雲器，實禀生民秀。",
            "達音何用深，識微在金奏。",
            "郭奕巳心醉，山公非虛覯。",
            "屢薦不入官，一麾乃出守。"
        ],
        "title": "五君詠 阮咸",
        "id": "e6419c7d-6d66-4bd7-a48a-d838e27c412c"
    },
    {
        "author": "錢選",
        "paragraphs": [
            "向秀甘淡薄，深心託毫素。",
            "探道好淵玄，觀書鄙章句。",
            "交吕既鴻軒，攀嵇亦鳯舉。",
            "流連河裏游，惻愴山陽賦。"
        ],
        "title": "五君詠 向秀",
        "id": "537806d6-7775-4ac8-82f8-3ee6061ee594"
    },
    {
        "author": "錢選",
        "paragraphs": [
            "唐三學士粲三英，挺挺人才藝術精。",
            "無事圍棋春晝永，至今畫筆尚傳名。"
        ],
        "title": "題唐三學士圖",
        "id": "a32b2219-2fc5-4a0e-889b-8f632398f9e7"
    },
    {
        "author": "錢選",
        "paragraphs": [
            "不見西湖處士星，儼然風月爲誰明。",
            "當時寂寞孤山下，兩句詩成萬古名。"
        ],
        "tags": [
            "西湖"
        ],
        "title": "題觀梅圖",
        "id": "33850f7f-ff98-4832-b32b-3af62ea0e62e"
    },
    {
        "author": "錢選",
        "paragraphs": [
            "山色空濛翠欲流，長江清澈一天秋。",
            "茅茨落日寒煙外，久立行人待渡舟。"
        ],
        "tags": [
            "长江"
        ],
        "title": "題秋江待渡圖",
        "id": "2de7bc14-ac67-462d-8cd0-2191c00201c5"
    },
    {
        "author": "錢選",
        "paragraphs": [
            "韓公胸次有神奇，寫得天閑八尺駒。",
            "曾爲岐王天上賜，不隨即護雨中驅。",
            "霜蹄奮迅追飛電，鳳首昂藏似渴烏。",
            "春草青青華山曲，三邊今日已無虞。"
        ],
        "title": "題韓左軍馬圖",
        "id": "91c4e5a3-ec9a-4876-af8f-27f0c87d9343"
    },
    {
        "author": "錢選",
        "paragraphs": [
            "憶昔毗山愛寫生，瓜茄任我筆縱橫。",
            "自憐老去翻成拙，學圃今猶學不成。"
        ],
        "title": "題秋茄圖",
        "id": "d13b86fb-2420-4981-a7d5-8c24fb4433c9"
    },
    {
        "author": "錢選",
        "paragraphs": [
            "磊落爲人天下奇，來參佛法始知機。",
            "一言能悟圓通理，却笑劉聰事事非。"
        ],
        "title": "題石勒問道圖",
        "id": "67a76155-9ff8-464f-84f5-559921bffb09"
    },
    {
        "author": "錢選",
        "paragraphs": [
            "唐室開元致太平，年年十月幸華清。",
            "當時馬上多嬌態，不相驅馳蜀道行。"
        ],
        "title": "題楊妃上馬圖",
        "id": "5f42b509-ed78-4f66-a7e1-2179351a3e3d"
    },
    {
        "author": "錢選",
        "paragraphs": [
            "皎皎無邊白玉盤，年年此夕带愁看。",
            "松枝積翠欺人老，桂影浮香入鬢寒。",
            "常記醉來多謬誤，又逢秋至輒悲酸。",
            "疎桐清露中庭下，淚灑西風爲一彈。"
        ],
        "title": "中秋月",
        "id": "a03dc333-1a1c-4f18-80a4-0c5f972fac9d"
    },
    {
        "author": "錢選",
        "paragraphs": [
            "靈境無人桃自花，東風吹散赤城霞。",
            "山容對我橫天末，柳色將春到水涯。",
            "王粲憶秦空有恨，杜陵入蜀更無家。",
            "干戈滿眼何年定，回雁悠悠白日斜。"
        ],
        "title": "天台雜書",
        "id": "13d126a0-6e1e-477e-a15c-5f53f702f667"
    },
    {
        "author": "錢選",
        "paragraphs": [
            "高樓一日賞新晴，白羽停揮倚繡楹。",
            "塵世可憐人易老，海門還見月長生。",
            "蓬瀛縹緲南山小，殿閣森羅北斗橫。",
            "今古登臨盡如此，不須遊子獨含情。"
        ],
        "title": "夜宿南山僧寺",
        "id": "e4e4daa6-a509-4d48-92ce-bb18e77ed6ad"
    },
    {
        "author": "錢選",
        "paragraphs": [
            "衡門植五柳，東籬采叢菊。",
            "長嘯有餘清，無奈酒不足。",
            "當世宜沈酣，作色召侮辱。",
            "乘興賦歸歟，千載一辭獨。"
        ],
        "title": "題歸去來圖",
        "id": "bd3ec864-0ee4-4280-8809-82a207147917"
    },
    {
        "author": "錢選",
        "paragraphs": [
            "晴日溪光動草堂，兩峯浮翠瞰滄浪。",
            "獨揮羽扇成何事，更嘆芒鞋爲底忙。",
            "一水澄清魚避影，萬紅狼藉蜨分香。",
            "東風自是無情物，白日楊花莫漫狂。"
        ],
        "title": "春暮",
        "id": "e2e80bfe-98de-4ca0-8009-02b417bcd456"
    },
    {
        "author": "錢選",
        "paragraphs": [
            "宮錦翩翩五色麟，如君端合侍楓宸。",
            "山中老去陶弘景，湖曲歸來賀季真。",
            "上界神仙足官府，此身城郭舊人民。",
            "還鄉我結同盟社，只看桃花莫問春。"
        ],
        "title": "題友人判太平歸來詩卷",
        "id": "5534e8d8-4742-48b5-85a4-9b4f694790c5"
    },
    {
        "author": "錢選",
        "paragraphs": [
            "十日春風暄且妍，溪頭花柳競相鮮。",
            "美人遙隔山川外，社雨忽來尊俎前。",
            "白髮青春猶故我，夕陽幽草自新阡。",
            "五陵公子莫相笑，曾散黄金樂少年。"
        ],
        "title": "春日即事",
        "id": "a3f0e96c-1430-43b0-8529-f3d45775bc9a"
    },
    {
        "author": "錢選",
        "paragraphs": [
            "地僻秋深戎馬閒，一尊隨處且開顔。",
            "誰思銅雀埋黄土，但憶金人出漢關。",
            "六合茫茫天共遠，五湖杳杳雁飛還。",
            "中年陶寫無絲竹，王謝風流莫強攀。"
        ],
        "title": "雜詩  其一",
        "id": "8a42ce09-e68d-4896-9932-ae2e40dd58ee"
    },
    {
        "author": "錢選",
        "paragraphs": [
            "青春躍馬兩山間，溪柳巖花動客顔。",
            "日落孤城金鐸振，草深荒塚石人閒。",
            "庾郎賦就元無味，阮籍途窮且未還。",
            "江左風流半摧謝，白頭猶自繞鄉關。"
        ],
        "title": "雜詩  其二",
        "id": "58174385-68ba-433a-a3d5-a5771281a9e7"
    },
    {
        "author": "王思謙",
        "paragraphs": [
            "一聲白雁度江潮，便覺金陵王氣銷。",
            "畫史不知亡國恨，猶將鉛粉記前朝。"
        ],
        "title": "題壽陽梅妝圖",
        "id": "2b009975-f8f5-4a50-b0f4-ac781c18ae39"
    },
    {
        "author": "詹復",
        "paragraphs": [
            "遠尋瑤草到仙家，衝破雲間一片霞。",
            "道士不知興廢事，又來溪上種桃花。"
        ],
        "title": "小桃源",
        "id": "a128e13a-18f1-4ee9-b6a0-bf149d634004"
    },
    {
        "author": "方逢振",
        "paragraphs": [
            "尹躬樂不在耕莘，樂在明明以及民。",
            "貪看回頭多應錯，偶聞變色始知真。",
            "聖賢氣象心爲大，天地根萌人是仁。",
            "認著濂溪窗草意，自家胸次一般春。"
        ],
        "title": "峽中和卜彥才韻",
        "id": "66c0ab3c-7b66-4c31-b544-38a733d8c925"
    },
    {
        "author": "方逢振",
        "paragraphs": [
            "滔滔逝者若斯夫，不有耆儒孰共扶。",
            "昭揭五條皆遠道，由來一本不殊途。",
            "聖賢奧義難窮盡，老筆名言妙寫模。",
            "我欲研硃同點易，先生肯位此中無。"
        ],
        "title": "峽塾講中庸第二章詩",
        "id": "41cfe79c-d644-4edd-9658-ae5dfea01f31"
    },
    {
        "author": "方逢振",
        "paragraphs": [
            "轍雪營巢近歲除，樵奴溪友落成初。",
            "卜鄰喜有玉川子，作計拚爲陶隱居。",
            "架上多儲韓杜卷，案頭不著老莊書。",
            "乾坤自有關心事，非是幽人偏愛廬。"
        ],
        "title": "次盧月山賀建造韻",
        "id": "17129d30-c8d4-4d99-b9a9-233328001b4d"
    },
    {
        "author": "方逢振",
        "paragraphs": [
            "雪棹殷勤泛剡溪，吟香爲拂案頭埃。",
            "老軀久已乞骸去，瘦骨應難入畫來。",
            "但願東皇憐病瘦，早從西華覓雲臺。",
            "當年自是渠無分，明主何曾棄不才。"
        ],
        "title": "至元廿四年十一月二十日得宣命詣朝可菴有詩不敢當次韻以謝  其一",
        "id": "e8fdff64-073d-4784-81ef-7bfd96fdb90b"
    },
    {
        "author": "方逢振",
        "paragraphs": [
            "抱琴來會錦沙溪，音響能清一世埃。",
            "不學晉人反招隱，頗知陶令欲歸來。",
            "羨君雪裏騎驢興，哀我年前戲馬臺。",
            "留取老翁看雲月，乾坤撐拓賴奇才。"
        ],
        "title": "至元廿四年十一月二十日得宣命詣朝可菴有詩不敢當次韻以謝  其二",
        "id": "cc89d75e-139d-4340-a0e0-4915b1bfa7c9"
    },
    {
        "author": "方逢振",
        "paragraphs": [
            "茅屋三間一塢雲，此窩真足養吾神。",
            "不知逐鹿斷蛇手，但見落花啼鳥春。",
            "石几梅瓶添水活，地爐茶鼎煮泉新。",
            "古今天地何窮盡，愧我其間作散人。"
        ],
        "title": "風潭精舍月夜偶成",
        "id": "8f4019ba-1f1a-47a0-864f-b0d07e5fc235"
    },
    {
        "author": "方逢振",
        "paragraphs": [
            "諫議村中一布衾，幽潛兩事最堪稱。",
            "瘞骸鬼結來生草，削髪僧然後夜燈。",
            "螭篆淒涼嗟老鈍，薤章鳴咽動親朋。",
            "羨公有子能如此，多少英雄叫不譍。"
        ],
        "title": "挽諫坡居士",
        "id": "30b1d1ec-911f-48be-bddb-370b66bd9d3f"
    },
    {
        "author": "方逢振",
        "paragraphs": [
            "麻衣道眼明如月，學士神仙带不來。",
            "天上貴人若相問，只渭三字畫爐灰。"
        ],
        "title": "贈相士葉秋月",
        "id": "8143f686-df9f-430d-b89d-521caa216918"
    },
    {
        "author": "方逢振",
        "paragraphs": [
            "此舟無物本來虛，萬斛清香只有詩。",
            "昨夜潮頭高幾丈，老僧睡著不曾知。"
        ],
        "title": "江湖穩處",
        "id": "5442f203-4bf3-474d-994a-923d1be66079"
    },
    {
        "author": "方逢振",
        "paragraphs": [
            "圓顱方趾具仁端，性體由來只一般。",
            "若見裏頭腔子黑，相書已作死人看。"
        ],
        "title": "贈山屋相士",
        "id": "6a5e4d30-8241-428e-a8dd-4997edfb0bc8"
    },
    {
        "author": "方逢振",
        "paragraphs": [
            "翠華東南來，奎聚屬吳域。",
            "分王百餘年，靈光赫天德。",
            "龍文發南源，圓書粲東壁。",
            "誰折天罅開，猝忽正氣泄。",
            "剖藏發金櫃，抉藴破石室。",
            "籤怕逐汗牛，至珍去遐絕。",
            "我欲然藜人，四庫亦赤立。",
            "細人慕所愛，但嗟珠玉翼。",
            "君子爲道謀，惟憂孔孟北。",
            "風氣日已趨，南強變金革。",
            "周禮吾能言，欲徵恐無籍。",
            "落落星向晨，後生當努力。"
        ],
        "title": "悼亡祕書",
        "id": "4eef4a1f-680e-4388-8fd5-7509040223eb"
    },
    {
        "author": "方逢振",
        "paragraphs": [
            "伯玉不我過，過我必六月。",
            "老天雨不梅，五行一乃絕。",
            "亢離單用事，赤烏赤如血。",
            "人寰何辠辜，幾欲炮烙殺。",
            "左手解衣襟，右手不停箑。",
            "脫帽無奈何，而況可腰折。",
            "西望禽鬼焦，東望金魚涸。",
            "前山牛眠洿，亦復如火發。",
            "相携將安之，只合坐論說。",
            "伯玉老先輩，家傳洞林訣。",
            "談辯管郭雄，五鬼皆避易。",
            "借君鐵拄杖，蹴踏六月雪。",
            "爲我買雪山，斵冰作天穴。"
        ],
        "title": "毛伯玉以六月廿七日來訪是年天不雨梅亢熱異常書數韻述懷且以贈之",
        "id": "e38e5bc5-0f43-4db7-aa47-015ebdb46f84"
    },
    {
        "author": "方逢振",
        "paragraphs": [
            "龍馬交戰相長雄，一勝一負互始終。",
            "二氣脅擊威力窮，凝冰迸出焦火中。",
            "跳丸飛砲怒打空，一夜白盡午頭峰。",
            "頃田十萬銀裹封，東皇未肯開冶鎔。",
            "山眩水晃人滅蹤，癡猿凍鶴驚折松。",
            "鄰雞失旦僧懶鐘，昏曉不辨天地聾。",
            "鹽虎坐險終陷凶，獰獅見日空眼紅。",
            "書生徑臥身龍鍾，諷諫不到齊王宮。",
            "灞陵無驢句不工，萬家醜怪難形容。",
            "我聞古語盈尺豐，今深一丈愁殺農。",
            "欲將此意問天公，天公高高高幾重。"
        ],
        "title": "庚寅人日雨夕大雷電激而成雹陽專而陰不勝寒反爲燠復雷雹大雨彌旬燠極而霰繼以大雪三日深山盈丈自人日至晦凡二十三日雨雹霰雪農民告苦爲二十韻以記之",
        "id": "525b4b29-8e3c-4133-8191-3b0595950852"
    },
    {
        "author": "方逢振",
        "paragraphs": [
            "空山雪片大如盤，有客遠在孤館眠。",
            "翰林喝馬不到地，白帝叱馭親行鞭。",
            "疾驅滕六笞飛廉，六花急舞狂且顛。",
            "玉皇香案口讀宣，深衣大带依然仙。",
            "東里先生履欲穿，濕透布襪枵嚢纏。",
            "高談雄辯罏亭邊，不有義意誰肯前。",
            "陽羨山中春信傳，兩驂已發垂虹鞭。",
            "諸君急棹山陰船，子猷逸興今翻然。"
        ],
        "title": "翰林將指下學峽賓聲叟爲諸友先雨雪載途民亦勞止一詩懷之",
        "id": "16308a62-68df-4e9f-af0e-d3ec399676f2"
    },
    {
        "author": "方逢振",
        "paragraphs": [
            "惠山天下第一泉，陽羨百草不敢先。",
            "二絕獨與端石便，不受翠鐵黄金煎。",
            "古來風韻擅玉川，日高丈五猶打眠。",
            "山中舊事今不然，石銚不在坡爐塼。",
            "伯機卓犖美少年，好官不做自取廉。",
            "床頭月俸無一錢，手續陸羽經二篇。",
            "我有片石出古端，瓜師斵成無脚鐺。",
            "爲君置之書几邊，自汲活水烹新煙。",
            "不待七碗肌骨仙，飛去玉皇香案前。",
            "天公高高望眼穿，百姓墮落深深淵，無人敢說江南天。"
        ],
        "title": "茶具一贄鮮于伯機",
        "id": "55065146-be3c-41c3-8f92-eafda8f06b13"
    },
    {
        "author": "方逢振",
        "paragraphs": [
            "千里渴驥奔橫川，萬松滴翠蜿蜒盤。",
            "我來廬墓分一龕，紙窗搖動卓錫泉。",
            "鑄鐘𩊭鼓買祭田，雲冠雪衲聊結緣。",
            "崑崙石壁蛟龍淵，呵禁守護靈物專。",
            "六根五藴洗不蠲，山鬼不肯降太顛。",
            "內熱正坐饑火煎，睡蛇滅盡方安眠。",
            "君不見溈山禪，剛把鐵牛鼻孔穿。",
            "犯人禾稼痛撻鞭，常見迥迥在我前。",
            "又不見高公嵬，天遣妖魔下玉軿。",
            "試我楞壁堅，不知死灰無復燃。",
            "我遊諸方三十年，出入無界參人天。",
            "不羨翬紺碧捐金錢，不羨高堂會食羅大午，只羨當年開祖師賢。"
        ],
        "title": "示湖田菴僧",
        "id": "f8285cf4-49c5-4ba1-b8f3-e792a706968f"
    },
    {
        "author": "方逢振",
        "paragraphs": [
            "舊時州置文學掾，南宮集英大學選。",
            "英雄壯志必此爭，飯囊郡庠奴隸縣。",
            "今時學籍難登天，青山□老天厭。",
            "蟻蜁驢磨猶自癡，不釋不玄良覺窘。",
            "南州諭缺數百員，得即忻忻不得慍。",
            "他年一些錄繇此遷，視博士員居四緊。",
            "博士以上梯級危，仕至泮宮鑽天令。",
            "小阮膽大志復狂，拔起泥中尤自奮。",
            "不顧在列嘲好爲，濫取皋比得家便。",
            "天上知心愛屋烏，尚覺知心相勉勸。",
            "弘文弟子需補員，徑合翰林集賢院。",
            "我欲勸子入翰林，却恐遠嫁難爲情。"
        ],
        "title": "送姪隆吉作遂安教諭",
        "id": "af7b1c3c-143d-47b2-aef7-fd852ebe7da1"
    },
    {
        "author": "方逢振",
        "paragraphs": [
            "翁年六十九，大郎才得孫。",
            "五行不孤亢，停當乾與坤。",
            "於焉觀於穆，孝悌天已根。",
            "賢愚一任汝，鞠育推予恩。",
            "我觀人祖心，恨不見曾元。",
            "曾元日以遠，多至昧厥源。",
            "惟有眉山家，潁弟坡爲昆。",
            "慶圖掛高堂，幼幼而尊尊。",
            "代昌賢才出，根碩枝葉煩。",
            "願是我家兒，庶幾大吾門。"
        ],
        "title": "賀蛟峰先生得孫",
        "id": "9390d68e-0eda-4789-bbed-b3a483cf97b5"
    },
    {
        "author": "方逢振",
        "paragraphs": [
            "茅屋三間一塢雲，此窩真足養吾神。",
            "不知逐鹿斷蛇手，但見落花啼鳥春。",
            "石几梅瓶添水活，地爐茶鼎煮泉新。",
            "古今天地何窮盡，媿我其間作散人。"
        ],
        "title": "鳳潭精舍偶成",
        "id": "0cbe5d5f-08a5-4418-88c5-05dd65ef6a10"
    },
    {
        "author": "何昭德",
        "paragraphs": [
            "飛鳳翩翩下九閽，先生出處重斯文。",
            "不將鐘鼎易朱紱，要老桐山守白雲。",
            "處士一生純是晉，逸民千古尚爲殷。",
            "皇家恩意如天大，定把三峰乞與君。"
        ],
        "title": "贈山房先生得宣命",
        "id": "0744b8bc-0edf-46c0-b10b-3ca163abcd3e"
    },
    {
        "author": "盧珏",
        "paragraphs": [
            "自從驄馬到清溪，浄洗江山絕點埃。",
            "霜月高擎隨地轉，春風吹喜自天來。",
            "皇華禮遣榮花縣，宣命恩濃出柏臺。",
            "海內蒼生望霖雨，廟堂正要棟梁材。"
        ],
        "title": "賀山房先生得宣命",
        "id": "d2d3c7d5-4bff-4488-9344-01ef76271d6b"
    },
    {
        "author": "盧珏",
        "paragraphs": [
            "十二闌干俯碧溪，憑高一覽萬山低。",
            "晴灘歷歷輕帆上，煙樹重重幽鳥啼。",
            "但覺興隨流水遠，不知身與白雲齊。",
            "年來先寄東君信，多種梅花在屋衹要。"
        ],
        "title": "天邊風露樓漫題",
        "id": "73d181e0-b64c-4aea-8569-4e66e581664c"
    },
    {
        "author": "方山京",
        "paragraphs": [
            "古井千年尚著名，只緣慈孝不勝情。",
            "碧煙自好濃霜白，何必溪流擅獨清。"
        ],
        "title": "慈井",
        "id": "0e75a538-13a1-4d5e-aa5c-83597623c5f2"
    },
    {
        "author": "曾晞顔",
        "paragraphs": [
            "瓊樓玉宇落荒村，雞犬無聲到洞門。",
            "采鳳久藏丹穴羽，青蓮倒續華峯根。",
            "笑談疑歪風宮商應，剜刻渾無斧鑿痕。",
            "莫訝空中能卓立，亭亭一柱拄乾坤。"
        ],
        "title": "重遊臨武秀巖  其一",
        "id": "c505c114-acd8-4b6b-854f-b193748cf372"
    },
    {
        "author": "曾晞顔",
        "paragraphs": [
            "十番春事付風埃，屐齒參經識蒼苔。",
            "野鳥避人猶巧語，山花向日儘遲開。",
            "奇峯自是平地起，活水不知何處來。",
            "天若便教羈馽脫，寧須海上覓蓬萊。"
        ],
        "title": "重遊臨武秀巖  其二",
        "id": "d7d61336-badb-4ae4-9ad3-3eb57b2e0cfa"
    },
    {
        "author": "孔夢斗",
        "paragraphs": [
            "道鄉採芹暇，手植四株柏。",
            "相對有正味，愛此歲寒格。",
            "忠言賈奇禍，幾削諫臣跡。",
            "柏亦助道鄉，每號風雨夕。",
            "柏死公不死，大名日皦白。",
            "後人補種之，存棠思召伯。",
            "亭亭儼相持，撐雲空百尺。",
            "是柏出雖晚，風致猶古昔。",
            "我來跂遺芳，清坐假一席。",
            "徘徊意難捨，猛把闌干拍。",
            "寄語景行人，用意幸勿窄。"
        ],
        "title": "四柏亭",
        "id": "6e31f598-d7f9-4b37-9a02-f30415966b37"
    },
    {
        "author": "朱天民",
        "paragraphs": [
            "昔向長老說，北山有神燈。",
            "六月神初度，邑人競高登。",
            "夜深無消息，忽其見崚嶒。",
            "璀璨作奇葩，點綴橫玉繩。",
            "漸漸出陰壑，兩兩度松藤。",
            "乍明既倏晦，此沒或彼興。",
            "光中若有人，前後相參承。",
            "久久乃散去，各自爲儕朋。",
            "神意會羣望，歡盡車方升。",
            "我家枕朔岡，夢寐雲氣騰。",
            "日暮啟窗戶，揮扇卻炎蒸。",
            "跂于默一祝，祥光來相應。",
            "體大赤杲日，中瑩融明冰。",
            "此乃少爲貴，羣囑當未曾。"
        ],
        "title": "神燈",
        "id": "f8fdd8c2-e941-4f73-a989-6752f48b5266"
    },
    {
        "author": "彭秋宇",
        "paragraphs": [
            "六年援絕困重圍，到此無謀更出奇。",
            "慷慨如張雖有愧，孤窮似李亦堪悲。",
            "列城寒月驚鴻散，夷路西風哨馬馳。",
            "機速房深謀畫處，豈無高着活危棋。"
        ],
        "title": "襄樊失守",
        "id": "097a3673-7321-49af-9e8d-c18f53e768b7"
    },
    {
        "author": "彭秋宇",
        "paragraphs": [
            "江上西風督戍秋，國人延頸捷隨收。",
            "中宵棄甲三軍潰，往歲藏已經百戰休。",
            "甚羨虞公前采石，可憐下謂後雷州。",
            "諸賢着意籌新局，嫠婦如今正有憂。"
        ],
        "title": "江上師潰",
        "id": "b34aad14-d88d-4caa-9f65-5d85b8b4e2aa"
    },
    {
        "author": "彭秋宇",
        "paragraphs": [
            "聖皇神武志規恢，南國胡爲貢未來。",
            "銅柱地荒雲隔斷，珠崖天聖鴈飛回。",
            "秋風曾見秦師出，曉日今聞漢詔哀。",
            "中國有人終慕化，且看萬象樂春臺。"
        ],
        "title": "南征",
        "id": "c4ee30f3-f7fa-417d-bdeb-d7d317d0bd2e"
    },
    {
        "author": "彭秋宇",
        "paragraphs": [
            "乾坤重闢八荒春，何事中間有末臣。",
            "南粵一隅先漢地，陽樊數世有周民。",
            "山川慣識旌旗影，道路長愁士馬塵。",
            "聞說討平歸奏凱，剩俘女子載珠珍。"
        ],
        "title": "再平南擾",
        "id": "6b98eb84-2833-42c9-8094-cce6e4db7b36"
    },
    {
        "author": "彭秋宇",
        "paragraphs": [
            "邊笳悽慘動江城，朔鴈南飛幾陣橫。",
            "雲氣昏昏秋萬里，旄頭烱烱夜三更。",
            "向來海上鳬毛出，何日關中馬角生。",
            "天地無情豪傑盡，西風顛倒若爲情。"
        ],
        "title": "西風",
        "id": "0c36b1c4-aeb7-4f87-b485-af14c7e144c6"
    },
    {
        "author": "彭秋宇",
        "paragraphs": [
            "萬方歡喜醉春風，數路飛書奏凱同。",
            "天擬諸公扶社稷，人言多難識英雄。",
            "周邦雖小名猶正，楚國方強力易窮。",
            "從此東南基岱岳，好磨崖石頌成功。"
        ],
        "title": "庚申喜聞",
        "id": "eb38afbb-bb38-4462-917a-a4f435ffc4d1"
    },
    {
        "author": "彭秋宇",
        "paragraphs": [
            "邊頭無日不秋風，薦食無厭更啟戎。",
            "誰擁貔貅專玉帳，不收鸚鵡着金籠。",
            "江曾飛度量絲熟，襄已重圍墮甑同。",
            "安得扶持今社稷，重來韓岳數英雄。"
        ],
        "title": "邊事",
        "id": "849f5487-8f03-4a4f-b793-675bdc1f4c60"
    },
    {
        "author": "彭秋宇",
        "paragraphs": [
            "羽書朝暮漲氛埃，天詔勤王起草萊。",
            "寒上風高鷹颺去，江頭霧暗馬飛來。",
            "諸賢忠愛謀安出，四將英靈喚不回。",
            "漠漠雪天秋萬里，飛鳴無數鴈鴻哀。"
        ],
        "title": "乙亥紀聞",
        "id": "a780d6ad-9ae6-4e20-8a0c-faa1ba648585"
    },
    {
        "author": "彭秋宇",
        "paragraphs": [
            "禍亂方來苦不禁，此生誰料有如今。",
            "四郊雲擾旌旗影，諸閫風寒社稷心。",
            "杞國有人憂凜凜，桃源無路入深深。",
            "少陵野老懷忠憤，醉裏攢眉強自吟。"
        ],
        "title": "乙亥冬",
        "id": "df747dad-50b9-44a6-96af-0ee64f9cabc4"
    },
    {
        "author": "彭秋宇",
        "paragraphs": [
            "興廢明知數有天，臣心感激義當然。",
            "孔明尚欲西都蜀，王蠋寧甘北面燕。",
            "鳳鶴不靈凄落日，蛟龍已逝冷長川。",
            "丈夫一爲綱常死，表表人間萬古傳。"
        ],
        "title": "讀吟嘯集  其一",
        "id": "274a6d92-b695-4229-85cc-e407f18ba1e4"
    },
    {
        "author": "彭秋宇",
        "paragraphs": [
            "力支大廈烱孤忠，太息黄旗運不東。",
            "天若有情虹貫日，人誰不死氣凌空。",
            "倍增晁董儒科重，可與夷齊史傳同。",
            "地位九分人物好，更於何處覓英雄。"
        ],
        "title": "讀吟嘯集  其二",
        "id": "c22d1be8-d5f9-4361-bed8-bfea331a97a9"
    },
    {
        "author": "彭秋宇",
        "paragraphs": [
            "沙塵破褐客秋風，落落親朋半老翁。",
            "野曠有時聞嘯虎，天寬無處寄征鴻。",
            "四方玉帛燕山北，萬里帆檣海水東。",
            "回首可憐歌舞地，芳花石礎樹陰中。"
        ],
        "title": "秋興  其一",
        "id": "ef0f7e7b-acaa-4b2b-8cd5-35ca362010c6"
    },
    {
        "author": "彭秋宇",
        "paragraphs": [
            "西風捲地送凄涼，目斷歸帆落日黄。",
            "鴈過江天雲漠漠，龍遊滄海水茫茫。",
            "故人入夢三更月，近事驚心兩鬢霜。",
            "試把濁醪澆磊磈，樽中猶带芷蘭香。"
        ],
        "title": "秋興  其二",
        "id": "496bae57-3935-4fda-b2aa-679b0e15c526"
    },
    {
        "author": "彭秋宇",
        "paragraphs": [
            "茫茫世事等浮萍，愁緒方濃醉又醒。",
            "日月雙飛天不老，干戈百戰地常腥。",
            "此時弓馬多秦戍，何日衣冠見漢庭。",
            "宇宙西風愁不盡，誰家門巷草青青。"
        ],
        "title": "世事",
        "id": "c7af38d2-0e0f-4819-829e-279d51a805f9"
    },
    {
        "author": "彭秋宇",
        "paragraphs": [
            "荒郊白骨臥枯莎，有鬼銜冤苦奈何。",
            "半夜數聲凄枕席，十年幾度慘干戈。",
            "英魂無託子孫絕，史筆不知忠義多。",
            "欲反髑髏生世樂，近來富貴亦消磨。"
        ],
        "title": "聞鬼",
        "id": "5f702289-7e2f-453b-9a5c-577c171f908a"
    },
    {
        "author": "彭秋宇",
        "paragraphs": [
            "五更漏盡醉魂醒，誰富胸中十萬兵。",
            "如昔襄陽堅砥柱，至今江左屹金城。",
            "南來鐵馬吹唇沸，北去銅人淚眼盈。",
            "聞說錢塘風景異，胥濤猶有不平鳴。"
        ],
        "title": "感舊",
        "id": "fbe4e156-6035-4691-a006-d8abb1453ec9"
    },
    {
        "author": "彭秋宇",
        "paragraphs": [
            "四境風寒滿目秋，區區嫠婦深憂。",
            "豈無豪傑二三策，亦有東南百十州。",
            "斫案肯迎新造魏，揮戈曾復舊宗周。",
            "倉公一望休驚走，好把囊中暝眩投。"
        ],
        "title": "罪言",
        "id": "d133461f-e096-4437-8749-3d9e528431c1"
    },
    {
        "author": "彭秋宇",
        "paragraphs": [
            "江橫天塹湧鯨波，信是閑愁兩鬢皤。",
            "上界有春娛日月，中原無夢冷山河。",
            "扶持宇宙人非少，經濟風濤論儘多。",
            "昨夜甘泉烽火急，禁中拊髀憶廉頗。"
        ],
        "title": "閑愁",
        "id": "1183659e-1e5f-4cd1-acb9-862ad9550a0c"
    },
    {
        "author": "彭秋宇",
        "paragraphs": [
            "督府由來十十六秋，幾回祈去幾回留。",
            "人稱姬旦三朝輔，誰羨鴟夷一舸遊。",
            "葛嶺春風天地醉，蕪湖夜月戰事今愁。",
            "平生心事青編在，身與皇家共戚休。"
        ],
        "title": "感舊",
        "id": "3538be7a-bd1b-42e6-8580-4226b230f7f3"
    },
    {
        "author": "林伯元",
        "paragraphs": [
            "舊穀新絲價未平，田苗一半屬官青。",
            "白頭老子面如鬼，倚杖開門見彗星。"
        ],
        "title": "感時",
        "id": "b84cf332-7ce3-41b7-97f7-141d32cd7860"
    },
    {
        "author": "衢州士人",
        "paragraphs": [
            "午夫荷擔在山阿，膏血如何有許多。",
            "不若扁舟竟歸去，休從清獻墓前過。"
        ],
        "title": "題衢州驛舍",
        "id": "1e4d60ae-5027-4639-8396-f9a3e4ecb2a7"
    },
    {
        "author": "嚴中和",
        "paragraphs": [
            "山中道人不裹巾，一片石床生綠鱗。",
            "昨夜瓦瓶冰凍破，梅花無水自精神。"
        ],
        "title": "詩三首  其一",
        "id": "912cfc51-5824-4dee-88ae-712df51c3b9d"
    },
    {
        "author": "嚴中和",
        "paragraphs": [
            "梅天雨氣入簾櫳，衣潤頻添柏火烘。",
            "四月江南無矮樹，人家都在綠陰中。"
        ],
        "title": "詩三首  其二",
        "id": "3789a1c6-fb17-4ba1-b47d-8fc12ceac523"
    },
    {
        "author": "嚴中和",
        "paragraphs": [
            "一聲杜宇三更後，向曉綠陰連碧苔。",
            "却恨樓高春數尺，柳綿飛不上窗來。"
        ],
        "title": "詩三首  其三",
        "id": "7bb9942a-db30-4aaf-a392-1d8b3b7acead"
    },
    {
        "author": "嚴中和",
        "paragraphs": [
            "玉杵聲中舞素娥，西風葉葉自婆娑。",
            "一天清氣無人管，惟有山樓樹影多。"
        ],
        "title": "月夜看桂",
        "id": "0102a066-3f10-45af-8270-086fc5ec5a51"
    },
    {
        "author": "嚴中和",
        "paragraphs": [
            "樹影踏不碎，花香嗅却無。"
        ],
        "title": "句  其一",
        "id": "865e0d4e-83b5-4ee1-a312-61afa8106566"
    },
    {
        "author": "嚴中和",
        "paragraphs": [
            "寺老柳遮塔，雨多春礙船。"
        ],
        "title": "句  其二",
        "id": "5eb4d3f5-6d4f-4af0-baeb-0120758f9cd9"
    },
    {
        "author": "嚴中和",
        "paragraphs": [
            "澗水活不凍，山楓老自靈。"
        ],
        "title": "句  其三",
        "id": "605316fe-6b1e-4815-b3cc-85db8f8e498d"
    },
    {
        "author": "嚴中和",
        "paragraphs": [
            "畫扇題詩鸞背濕，銅彝煎腦鴨心香。"
        ],
        "title": "句  其四",
        "id": "d97da44a-213d-4916-9bf8-192b0dbba06a"
    },
    {
        "author": "翁定遠",
        "paragraphs": [
            "遲明騎馬謁朱門，安得梅花入夢魂。",
            "慚愧高人眠正熟，一生知不受人恩。"
        ],
        "title": "冬日",
        "id": "5fde8586-2ff1-4cc8-bda8-38bab7150dfb"
    },
    {
        "author": "士人某",
        "paragraphs": [
            "霜拂金鞍玉墜腰，鄰雞催喚紫宸朝。",
            "爭如林下飽清夢，殘月半窗松影搖。"
        ],
        "title": "題廨壁",
        "id": "927584f6-59a5-4206-904a-c26d38077587"
    },
    {
        "author": "釋子溫",
        "paragraphs": [
            "昔有朱買臣，今有朱宣慰。",
            "兩個擔柴失，並皆金紫貴。"
        ],
        "title": "於朱宣慰家作畫訖作",
        "id": "3c56d859-3d6c-46c2-91d0-27ba856d2d0b"
    },
    {
        "author": "釋子溫",
        "paragraphs": [
            "曾向流沙取梵書，草龍珠帳滿征途。",
            "輕句短策難將带，記得西風月上初。"
        ],
        "title": "題畫葡萄",
        "id": "4b32b6cd-33d5-4c87-82d5-619412352565"
    },
    {
        "author": "釋子溫",
        "paragraphs": [
            "明月清風宗炳社，夕陽秋色庾公樓。",
            "修心未到無心地，萬種千般逐水流。"
        ],
        "title": "題葡萄圖",
        "id": "9daa1b86-f0fe-4845-96fb-695eb73367a6"
    },
    {
        "author": "呂勝之",
        "paragraphs": [
            "臨文增太息，復見此人不。",
            "義重午金諾，身輕萬里遊。",
            "好詩今寡和，壯志古難酬。",
            "一盞梅花露，年年薦隴頭。"
        ],
        "title": "天台陳石居出示乃祖梅隱先生遺稿其序中所載與友人馮使君入蜀之事可傷因賦四十字",
        "id": "8c446bcc-f652-47b8-8025-185ac7e70359"
    },
    {
        "author": "呂勝之",
        "paragraphs": [
            "飛鷺落鳬渚，山花燦如繡。",
            "愛閑人不來，柴門掩春晝。"
        ],
        "title": "題周草窗江村小景扇面",
        "id": "d73d488a-87db-4f02-8d89-6b8db657b6ba"
    },
    {
        "author": "王沂孫",
        "paragraphs": [
            "脫落黄祊帖，按辭大令書。",
            "稍作蘭亭面，七美諒非虛。",
            "或訝缺勿毀，或疑集悲夫。",
            "考真固云癖，訂僞亦以愚。",
            "第觀竁中藏，清玩唯研壺。",
            "晉人擅風流，宜與後世殊。",
            "所惜尚言數，卜年八百餘。",
            "貞石久且泐，雙松當幾枯。",
            "片磗曷未化，逮茲厄耕鋤。",
            "方其內幽鐫，要以托荒墟。",
            "孰知坐此故，反能誤意如。",
            "傳世豈所幸，況遭孽韓汙。",
            "辨端更爲累，但資文字娛。",
            "陶土或若此，何爲殉玉魚。"
        ],
        "title": "晉王大令保母帖",
        "id": "a19bf9a5-a02e-4e6c-9822-77b5237e00e5"
    },
    {
        "author": "王沂孫",
        "paragraphs": [
            "秋，秋。",
            "蕭灑，清幽。",
            "人靜處，水邊頭。",
            "波細紋紋，風色颼颼。",
            "鷗鷺情相狎，鳬鴛樂自由。",
            "疎葦敗荷池沼，白蘋紅蓼汀洲。",
            "幾竿漁釣去已盡，一段晚雲寒不收。"
        ],
        "title": "觀周曾秋塘圖有作",
        "id": "c4042dc0-f2d0-4ee7-b330-0aa44769453f"
    },
    {
        "author": "陳觀國",
        "paragraphs": [
            "水聲兮激激，雲容兮茸茸。",
            "千松拱綠，萬荷奏紅。",
            "爰宅茲巖，以逸放翁。",
            "屹萬仞與世隔，峻一極而天通。",
            "予乃控野鶴，追冥鴻，往來乎蓬萊之宮。",
            "披海氛而一笑，以觀九州之同。"
        ],
        "title": "夢中作",
        "id": "9d53a4da-1567-49d0-a066-dd9ddd78d097"
    },
    {
        "author": "陳觀國",
        "paragraphs": [
            "青山無送迎，幽人自來去。",
            "落葉若相送，卷卷及行屨。",
            "簷端有孤雲，仍爲守其處。",
            "落葉惜人不在山，孤雲尚期人再還。",
            "斯人可期復可惜，我處落葉孤雲間。"
        ],
        "title": "送鄧牧心出陶山",
        "id": "07f3054c-5833-42b8-97c7-0e9be9b5eda2"
    },
    {
        "author": "陳觀國",
        "paragraphs": [
            "名山隔游塵，九鎖塵更少。",
            "閒雲抱蒼石，古澗茁靈草。",
            "一亭瞰蛟舞，曾此憩坡老。",
            "水性自云靜，潴洩寄人巧。",
            "聊復助奇觀，未須縱瀾倒。",
            "小挹丹泉潤，側步石壁峭。",
            "洞深篝火入，志險極幽討。",
            "人間幾何年，仙迹棋未了。",
            "向夕山月吐，光碎松下道。",
            "天空瓊館寒，禽響藥如搗。"
        ],
        "title": "游九鎖山",
        "id": "29dd1cbc-5cc9-4a44-ade6-3242f522d62f"
    },
    {
        "author": "陳一齋",
        "paragraphs": [
            "春草征帆遠，春江落日程。",
            "瘴鄉官是客，儒服老談兵。",
            "海闊龍無影，山空鳳不鳴。",
            "梅花東閣路，悽斷故人情。"
        ],
        "title": "送劉蒙川",
        "id": "b4bf4314-7643-4f5e-bd21-f17ed31aceef"
    },
    {
        "author": "陳一齋",
        "paragraphs": [
            "空亭明遠嶂，老樹黯餘矄。",
            "野興臨流坐，秋聲入夜聞。",
            "漁歸孤棹月，鶴睡一松雲。",
            "記得前溪路，人家兩岸分。"
        ],
        "title": "谿亭次汪桐陽",
        "id": "0f377c8f-dba6-446d-a936-409d5cfbac5d"
    },
    {
        "author": "陳一齋",
        "paragraphs": [
            "長鋏悲彈負壯遊，京華倦客又揚州。",
            "西風昨夜他鄉夢，明月故人何處樓。",
            "石塔鐘殘楓葉暝，瓜州棹遠荻花秋。",
            "幽窗一點寒燈影，徙倚闌干生暮愁。"
        ],
        "title": "維揚懷項朴菴",
        "id": "eb679a7b-4ee1-4677-9ea4-ab720bb26522"
    },
    {
        "author": "梅州民",
        "paragraphs": [
            "曾氏井泉千古冽，蒲侯心事一般清。"
        ],
        "title": "句",
        "id": "4ab28c75-ca71-41e5-b9e2-a62e0dbe8702"
    },
    {
        "author": "潮州書生",
        "paragraphs": [
            "梅花落地點蒼苔，天意商量要入梅。",
            "蛺蝶不知春去也，雙雙飛過粉牆來。"
        ],
        "title": "投蒲壽宬  其一",
        "id": "138878a6-d471-4b3b-9cac-59caed7e85fb"
    },
    {
        "author": "潮州書生",
        "paragraphs": [
            "劍戟紛紛扶主日，山林寂寞閉門時。",
            "水聲禽語皆時事，莫道山翁總不知。"
        ],
        "title": "投蒲壽宬  其二",
        "id": "515723db-b662-4b35-a924-bcdd15cac75f"
    },
    {
        "author": "唐良驥",
        "paragraphs": [
            "公已蒼頭我黑頭，兩情常得守清幽。",
            "紛紛世事浮雲變，汩汩人生逝水流。",
            "行止何期南又北，交情又見夏還秋。",
            "可堪天意常如此，只合無心任去留。"
        ],
        "title": "贈金仁山  其一",
        "id": "62183e13-bc59-4826-b092-4d76eb5d0cae"
    },
    {
        "author": "唐良驥",
        "paragraphs": [
            "命有窮時道不窮，命窮何處更求通。",
            "此生未老應須學，萬事由來要適中。",
            "物欲盡時心始曠，天真動處氣初融。",
            "百般佳處難形狀，自與常人迥不同。"
        ],
        "title": "贈金仁山  其二",
        "id": "7ea20226-ee8d-407a-9791-4a12a3d11b90"
    },
    {
        "author": "徐鈞",
        "paragraphs": [
            "大柄潛移勢可憂，朝綱未正況諸侯。",
            "時人只咎輕分晉，不道東西已剖周。"
        ],
        "title": "威烈王",
        "id": "3a271c6b-b8e8-40c5-be2e-ce5d575daba9"
    },
    {
        "author": "徐鈞",
        "paragraphs": [
            "名器君司戒妄求，倖門一啟國深憂。",
            "請看三晉叨封後，便有田齊亦效尤。"
        ],
        "title": "安王",
        "id": "548fd29d-73d0-481e-b6d5-b8d31ecb2156"
    },
    {
        "author": "徐鈞",
        "paragraphs": [
            "齊爲沽名特覲王，當時國勢豈真強。",
            "計來小緩庸何責，引得無君醜語揚。"
        ],
        "title": "烈王",
        "id": "bb091709-99e0-4416-ad77-dcdd0604daed"
    },
    {
        "author": "徐鈞",
        "paragraphs": [
            "國微地蹙政無綱，其奈嬴秦勢日強。",
            "遣胙已非仍入賀，却因致霸遽稱王。"
        ],
        "title": "顯王",
        "id": "36bd32b2-7321-4034-8145-c347c1e32679"
    },
    {
        "author": "徐鈞",
        "paragraphs": [
            "二百年餘主夏盟，尊攘事業古無倫。",
            "若非剖一爲三後，未必輿圖盡入秦。"
        ],
        "title": "三晉",
        "id": "f50fd5eb-3383-4c3f-b898-35461d9fd9c6"
    },
    {
        "author": "徐鈞",
        "paragraphs": [
            "聞道西河久服從，陶成國治藹文風。",
            "政緣餘澤沾洙泗，比似群侯故不同。"
        ],
        "title": "魏文侯",
        "id": "dcfcca2e-ffca-42b8-8010-9c7c77dcc6c3"
    },
    {
        "author": "徐鈞",
        "paragraphs": [
            "敝袴囊中猶惜予，高門旱後忽興工。",
            "如何奢儉初終異，一相存亡事不同。"
        ],
        "title": "韓昭侯",
        "id": "988a0a17-0f29-4c10-b916-5e7429b3c1b2"
    },
    {
        "author": "徐鈞",
        "paragraphs": [
            "賞罰嚴明國富強，獨能仗義一朝王。",
            "周綱此日微如髪，獨有人心理未亡。"
        ],
        "title": "齊威王",
        "id": "4025d4a5-6b02-420e-bba0-cdc2d71423ab"
    },
    {
        "author": "徐鈞",
        "paragraphs": [
            "鞅已歸秦臏入齊，有才不用孰持危。",
            "後來醫國非無藥，仕義良方惜不施。"
        ],
        "title": "魏惠王",
        "id": "c6cecc8c-0978-4d3a-98bb-f4d8c8543700"
    },
    {
        "author": "徐鈞",
        "paragraphs": [
            "宗周削弱列侯強，僭擬誰知有陛堂。",
            "獨有武靈知大節，稱君已足不稱王。"
        ],
        "title": "趙武靈王",
        "id": "cd9f4468-8e72-4ee8-afe0-e0933205fc49"
    },
    {
        "author": "徐鈞",
        "paragraphs": [
            "鼓鐘苑囿樂如何，貨色貪淫勇更多。",
            "伐國交鄰徒屢問，用賢曾不到鄒軻。"
        ],
        "title": "齊宣王",
        "id": "a6567c78-0b69-46a0-9390-c6ea58019152"
    },
    {
        "author": "徐鈞",
        "paragraphs": [
            "嘗膽深思報復來，經綸須仗出群才。",
            "仇齊一掃如風葉，只爲黄金早築臺。"
        ],
        "title": "燕昭王",
        "id": "d58d08d8-2dd5-409b-bde2-eaa260ada9eb"
    },
    {
        "author": "徐鈞",
        "paragraphs": [
            "宣尼生不到西河，聖化難沾觖望多。",
            "商也天教生獨晚，爲分一脈闡文科。"
        ],
        "title": "卜子夏",
        "id": "24536fa6-a0b1-4da5-a332-a16377a625ef"
    },
    {
        "author": "徐鈞",
        "paragraphs": [
            "君侯坐問所從誰，極口惟談順子奇。",
            "可嘆今人多不讓，始知無擇解稱師。"
        ],
        "title": "田子方",
        "id": "9b1e87ad-f653-4373-93ae-0c88a3cc79aa"
    },
    {
        "author": "徐鈞",
        "paragraphs": [
            "喻垣走避見難通，閭式君侯禮謾隆。",
            "一點高風真可畏，解令敵國不興戎。"
        ],
        "title": "段干木",
        "id": "c2422258-9068-4c51-b49a-e5e64a89c957"
    },
    {
        "author": "徐鈞",
        "paragraphs": [
            "戰國誰能識道真，故將性善覺生民。",
            "七篇切切言仁義，功利場中有此人。"
        ],
        "title": "孟軻",
        "id": "fab1fc7d-4f14-4310-b6e9-a0742f06a6e7"
    },
    {
        "author": "徐鈞",
        "paragraphs": [
            "老廢蘭陵已可悲，著書強欲曉當時。",
            "一言性惡真成繆，讀者何云但小疵。"
        ],
        "title": "荀卿",
        "id": "f380473d-5082-42cc-a5e6-c3e5795ad361"
    },
    {
        "author": "徐鈞",
        "paragraphs": [
            "托興妃嬪疑褻嫚，幻言神怪似荒唐。",
            "若無一點精忠節，未必文爭日月光。"
        ],
        "title": "屈原",
        "id": "dc3d5e72-ec60-4d8f-8775-ba48a1c1fff0"
    },
    {
        "author": "徐鈞",
        "paragraphs": [
            "心術刑名太刻殘，網深文峻衆心寒。",
            "倉忙客舍無歸處，始悔當年法欠寬。"
        ],
        "title": "衛鞅",
        "id": "1acdd401-f095-497a-85c7-e4c141240c20"
    },
    {
        "author": "徐鈞",
        "paragraphs": [
            "相國終身保治平，不同非鞅死刑名。",
            "只緣用志能卑遜，縱曰傷殘亦覺輕。"
        ],
        "title": "申不害",
        "id": "c0c5d207-c7d7-42db-bd4b-6015ec8b6e34"
    },
    {
        "author": "徐鈞",
        "paragraphs": [
            "見書恨不見斯人，見後翻令自殺身。",
            "畢竟立心多慘刻，少恩莫怨虎狼秦。"
        ],
        "title": "韓非",
        "id": "cb94a2b2-c1de-472e-9b28-0c42523d7532"
    },
    {
        "author": "徐鈞",
        "paragraphs": [
            "蒼頡書成能哭鬼，不知鬼谷事如何。",
            "儀秦尚學先生術，料得先生術更多。"
        ],
        "title": "鬼谷子",
        "id": "6b7b421b-5285-418b-8e74-4b6fc66cdbdb"
    },
    {
        "author": "徐鈞",
        "paragraphs": [
            "本圖富貴快心期，謾借從親說便宜。",
            "五國攻秦齊不至，客卿正是在齊時。"
        ],
        "title": "蘇秦",
        "id": "d1e7b947-44ec-4a46-9e54-3bb605dd5b4b"
    },
    {
        "author": "徐鈞",
        "paragraphs": [
            "再攻再相梁不悟，六百六里楚云何。",
            "蘇秦反覆何須道，反覆如君事更多。"
        ],
        "title": "張儀",
        "id": "d8d72d42-a299-4b5d-ae6b-365e9c64d39e"
    },
    {
        "author": "徐鈞",
        "paragraphs": [
            "兵書司馬足齊名，盟母戕妻亦駭聞。",
            "主少國疑身不免，先知已自服田文。"
        ],
        "title": "吳起",
        "id": "8cfe9bfe-96a1-468e-acc8-13b5df17ac65"
    },
    {
        "author": "徐鈞",
        "paragraphs": [
            "百年家學妙兵機，知彼猶憐己未知。",
            "絕愛奇功成砍樹，何緣術足不如葵。"
        ],
        "title": "孫臏",
        "id": "a4b2dde4-dbdc-4491-b4e9-7dc9108064a4"
    },
    {
        "author": "徐鈞",
        "paragraphs": [
            "遺矢讒言棄老成，肉多飯健尚精神。",
            "可憐一點狐丘志，到死猶能用趙臣。"
        ],
        "title": "廉頗",
        "id": "c8b416e7-7bbb-4b76-bf41-2c623c35ef8c"
    },
    {
        "author": "徐鈞",
        "paragraphs": [
            "良將身亡趙亦亡，百年遺恨一馮唐。",
            "當時不受讒臣間，呂政何由返故鄉。"
        ],
        "title": "李牧",
        "id": "dd28da4e-5e32-4bf3-b71b-7042a6467cba"
    },
    {
        "author": "徐鈞",
        "paragraphs": [
            "七十城收一笑間，對時氣勢擅強燕。",
            "區區莒墨何難下，自是君王不永年。"
        ],
        "title": "樂毅",
        "id": "0168efad-22e8-4bab-8cd9-e5b80a7f37ad"
    },
    {
        "author": "徐鈞",
        "paragraphs": [
            "鼓譟奔牛亦壯哉，一城力挽衆城回。",
            "誰知辟士明封賞，即墨曾經培養來。"
        ],
        "title": "田單",
        "id": "d2f4225d-b45f-46c2-b2a3-24886d91655a"
    },
    {
        "author": "徐鈞",
        "paragraphs": [
            "北山據險最能兵，中外俱聞馬服名。",
            "滿謂將門還出將，不知有子誤長平。"
        ],
        "title": "趙奢",
        "id": "685173bd-3ec5-489c-b65c-b67f60e26b8e"
    },
    {
        "author": "徐鈞",
        "paragraphs": [
            "少年輕銳喜談兵，父學雖傳術未精。",
            "一敗誰能逃母料，可憐四十萬蒼生。"
        ],
        "title": "趙括",
        "id": "c34d7678-a221-44eb-b3fd-72b8fb691677"
    },
    {
        "author": "徐鈞",
        "paragraphs": [
            "缶擊何分秦勝負，璧還不係趙存亡。",
            "最憐恃勇偏輕舉，直挾君王冒虎狼。"
        ],
        "title": "藺相如",
        "id": "f12091b6-feb6-4663-b65f-dd4641f24938"
    },
    {
        "author": "徐鈞",
        "paragraphs": [
            "國主張羅網異材，一言隗始自爲媒。",
            "他年能齊城者，知自千金市骨來。"
        ],
        "title": "郭隗",
        "id": "e6dd0e9f-cb0c-47c6-ada6-ec091f54d341"
    },
    {
        "author": "徐鈞",
        "paragraphs": [
            "誕當五月命於天，齊戶風謠恐未然。",
            "若使當時真不舉，吾門安得客三千。"
        ],
        "title": "孟嘗君",
        "id": "a6414f5e-7782-4952-955a-67d71fdec644"
    },
    {
        "author": "徐鈞",
        "paragraphs": [
            "謝躄雖云禮意恭，平生結客竟何功。",
            "不知他日邯鄲警，獨有捐軀一李同。"
        ],
        "title": "平原君",
        "id": "74894ef3-3ebb-4dd1-9b66-7aa9a22356c6"
    },
    {
        "author": "徐鈞",
        "paragraphs": [
            "輸忠世子得逃秦，二十餘年相國榮。",
            "固位但知迷孕女，防身惜不用朱英。"
        ],
        "title": "春申君",
        "id": "902ebaf7-c0db-4e98-9d7d-fcb72aea7d65"
    },
    {
        "author": "徐鈞",
        "paragraphs": [
            "一立談間定合從，真能脫穎出囊中。",
            "當時若顧呈身恥，餘子紛紛亦罔功。"
        ],
        "title": "毛遂",
        "id": "af4be8e5-b59c-4f62-813a-f20a151e877f"
    },
    {
        "author": "徐鈞",
        "paragraphs": [
            "侯朱決計全危趙，毛薛謀歸保大梁。",
            "得士信知明效速，去留果係國存亡。"
        ],
        "title": "信陵君",
        "id": "f6335a37-d6aa-4579-be9b-6737c097fa0d"
    },
    {
        "author": "徐鈞",
        "paragraphs": [
            "君侯待我異中行，宗祀何期遽覆亡。",
            "一死誰言無所爲，主知深處自難忘。"
        ],
        "title": "豫讓",
        "id": "d339f697-e568-4d14-9633-9fdeca97c5d6"
    },
    {
        "author": "徐鈞",
        "paragraphs": [
            "布衣不肯帝強秦，天下皆聞高士名。",
            "何事勸降輕守節，一書飛矢入聊城。"
        ],
        "title": "魯仲連",
        "id": "f674d8f6-d19d-4b87-b805-f73849b03c4d"
    },
    {
        "author": "徐鈞",
        "paragraphs": [
            "爲母辭金義且仁，却甘爲盜忍輕生。",
            "若非有姊揚風烈，千古誰知壯士名。"
        ],
        "title": "聶政",
        "id": "72d3b182-80df-4b0f-bacc-72de0891f58d"
    },
    {
        "author": "徐鈞",
        "paragraphs": [
            "急着無如救趙危，遠從楚魏近從齊。",
            "田光老繆翻成錯，匕首咸陽策最低。"
        ],
        "title": "燕丹",
        "id": "dd91f4c5-a8cc-41e7-900a-f5ee42701a41"
    },
    {
        "author": "徐鈞",
        "paragraphs": [
            "獨憾荆卿劍術疏，虎狼到手不能除。",
            "何如博浪揮椎者，遠擊猶能中副車。"
        ],
        "title": "荆軻",
        "id": "a848f120-aec1-4174-924e-b226ab2187b8"
    },
    {
        "author": "徐鈞",
        "paragraphs": [
            "三山有藥身旋死，萬世無期祚竟亡。",
            "速死趨亡皆自取，鮑魚纔歇火咸陽。"
        ],
        "title": "始皇",
        "id": "982dff8c-be37-4f20-9825-ab42ccea7ab1"
    },
    {
        "author": "徐鈞",
        "paragraphs": [
            "投降趙卒本求生，坑後誰人不死爭。",
            "三召三辭寧自刎，邯鄲料不再長平。"
        ],
        "title": "白起",
        "id": "ad0dc028-44f5-43a7-b9db-50cf183ef292"
    },
    {
        "author": "徐鈞",
        "paragraphs": [
            "綈袍戀戀亦何爲，相國難忘簀卷尸。",
            "有怨必酬恩必報，憑君說與魏齊知。"
        ],
        "title": "范雎",
        "id": "12727cb9-938d-434c-9595-ab0f1ba55440"
    },
    {
        "author": "徐鈞",
        "paragraphs": [
            "謀立儲君進孕姬，巨商販鬻巧觀時。",
            "十年富貴隨輕覆，奇貨元來禍更奇。"
        ],
        "title": "呂不韋",
        "id": "637ec2e8-daed-4341-b555-38e2e1260879"
    },
    {
        "author": "徐鈞",
        "paragraphs": [
            "詐腐爲閹幾十春，朝歡暮狎寵無倫。",
            "休分長信幷文信，假父如今又象真。"
        ],
        "title": "嫪毐",
        "id": "2f5568fe-19da-47af-a40b-905333d55d79"
    },
    {
        "author": "徐鈞",
        "paragraphs": [
            "燃除六籍忍坑儒，本欲愚人卒自愚。",
            "若使當時甘被逐，東門牽犬嘆應無。"
        ],
        "title": "李斯",
        "id": "aa146587-0774-4ff7-9ec5-839613fc5a0d"
    },
    {
        "author": "徐鈞",
        "paragraphs": [
            "焚坑相距一年間，何事遲遲未出關。",
            "萬里冥鴻羅網外，料應禍不到商山。"
        ],
        "title": "坑儒四百六十餘人",
        "id": "abc27679-9962-4166-a6f4-54acbba5b139"
    },
    {
        "author": "徐鈞",
        "paragraphs": [
            "閹奴久矣擅秦權，鹿馬欺君亦勢然。",
            "輒向望夷弒逆，此身不殺是無天。"
        ],
        "title": "趙高",
        "id": "80986892-b964-4c57-87ca-3213ff9af3a4"
    },
    {
        "author": "徐鈞",
        "paragraphs": [
            "猴冠不肯王關中，衣錦思歸意氣雄。",
            "一曲虞歌數行淚，懸知無面見江東。"
        ],
        "title": "項羽",
        "id": "79d1497d-cd8d-4e1b-a159-66e823f6703c"
    },
    {
        "author": "徐鈞",
        "paragraphs": [
            "項王暴不減強秦，一語箴規總未聞。",
            "白首尚嫌君不忍，料知增更忍於君。"
        ],
        "title": "范增",
        "id": "3f3e3595-5ab1-4616-8254-8655dc9190f6"
    },
    {
        "author": "徐鈞",
        "paragraphs": [
            "帳下悲歌勢已孤，美人忠憤慨捐軀。",
            "山河莫道全歸漢，墓草青青尚姓虞。"
        ],
        "title": "虞美人",
        "id": "b06ff334-04bb-4be8-98d3-6a07ccff1bba"
    },
    {
        "author": "徐鈞",
        "paragraphs": [
            "商后誓師因亳衆，周王致業述豳風。",
            "不階尺土一人柄，誰似皮冠一沛公。"
        ],
        "title": "漢高祖",
        "id": "9d956066-7ff8-401a-8966-0549dd0fa51f"
    },
    {
        "author": "徐鈞",
        "paragraphs": [
            "一曲秋風已悔心，此機開導竟無人。",
            "後來不下輪臺詔，黷武求仙又一秦。"
        ],
        "title": "武帝",
        "id": "2235742a-9e0a-4a0f-af57-91b611e217da"
    },
    {
        "author": "徐鈞",
        "paragraphs": [
            "父識英雄壻沛公，家因驕橫血兵鋒。",
            "始知善相元非善，不是興宗是覆宗。"
        ],
        "title": "呂后",
        "id": "5b9af04b-4438-4874-9b7c-97400f4f4a7d"
    },
    {
        "author": "徐鈞",
        "paragraphs": [
            "阿嬌寵極愛還衰，何用黄金買賦爲。",
            "覆水欲收寧復得，此情惟有謫仙知。"
        ],
        "title": "孝武陳皇后",
        "id": "3c5724f8-cd02-46d7-bfdb-e2bcfcca574b"
    },
    {
        "author": "徐鈞",
        "paragraphs": [
            "名門堯母將傳嗣，取鑑呂皇預殺身。",
            "燕翼貽謀宜有道，如何知義不知仁。"
        ],
        "title": "鈎弋夫人",
        "id": "e3d21c9e-4249-4533-a061-409f186a01ea"
    },
    {
        "author": "徐鈞",
        "paragraphs": [
            "畫工雖巧豈堪憑，妍醜何如一見真。",
            "自是君王先錯計，愛將耳目寄他人。"
        ],
        "title": "王昭君",
        "id": "c2fa878d-d328-40f7-b99a-3e1caf9cdf5e"
    },
    {
        "author": "徐鈞",
        "paragraphs": [
            "博浪椎揮四海驚，虎狼雖暴已無秦。",
            "興劉滅項猶餘事，豈是蕭韓行輩人。"
        ],
        "title": "張良",
        "id": "6c9c6b9b-c762-4513-bc14-8aa5ce311a36"
    },
    {
        "author": "徐鈞",
        "paragraphs": [
            "相國人誇佐沛公，收圖運餉守關中。",
            "不知用蜀爲根本，此是興王第一功。"
        ],
        "title": "蕭何",
        "id": "9a642d6d-56f7-4517-83e5-3069cc87fd72"
    },
    {
        "author": "徐鈞",
        "paragraphs": [
            "霸上孤軍勢莫支，鴻門一劍事尤危。",
            "射陽不與留侯舊，楚漢興亡未可知。"
        ],
        "title": "項伯",
        "id": "261638fb-43af-491a-880f-398301003464"
    },
    {
        "author": "徐鈞",
        "paragraphs": [
            "生平多智足興劉，奇秘終貽正大羞。",
            "若使托孤權獨任，未知誅呂若爲謀。"
        ],
        "title": "陳平",
        "id": "1b809e6b-f74b-4867-a259-586020dbc7a1"
    },
    {
        "author": "徐鈞",
        "paragraphs": [
            "掉舌降齊七十城，休因掩襲恨遭烹。",
            "淮陰請假終基禍，得似高梁數世榮。"
        ],
        "title": "酈食其",
        "id": "73bba039-546d-4d14-bc38-c8d42af06189"
    },
    {
        "author": "徐鈞",
        "paragraphs": [
            "誑楚言降樂受烹，重圍得脫漢基成。",
            "論封無爵死無傳，幸有唐碑爲發明。"
        ],
        "title": "紀信",
        "id": "faa2a2b2-650c-4fc0-a69c-86a490f3b869"
    },
    {
        "author": "徐鈞",
        "paragraphs": [
            "后黨興戎釁已成，龍髯忽墮幸逃生。",
            "不於呂禍身先死，未必終能保令名。"
        ],
        "title": "樊噲",
        "id": "652f3ba3-f239-4873-a7f2-1410f1db8a1f"
    },
    {
        "author": "徐鈞",
        "paragraphs": [
            "功成無罪付廷平，借援東朝始得生。",
            "若使當時逢呂后，誅夷又是一韓彭。"
        ],
        "title": "周勃",
        "id": "d43a96c1-e041-4abb-b694-2b7da57931dc"
    },
    {
        "author": "徐鈞",
        "paragraphs": [
            "日奉車音語易親，朱奴立受再生恩。",
            "淮陰元是公全活，末着何妨更一言。"
        ],
        "title": "滕公",
        "id": "ba2f792c-2b1d-4974-8309-8a59f5e81fda"
    },
    {
        "author": "徐鈞",
        "paragraphs": [
            "抗議爭封獨犯顔，周陳只合共持難。",
            "若能堅守長陵約，不但劉安呂亦安。"
        ],
        "title": "王陵",
        "id": "b412d3a7-864d-4858-828e-2295bc935cb2"
    },
    {
        "author": "徐鈞",
        "paragraphs": [
            "廷爭廢嫡見操持，故仗剛強托愛兒。",
            "三召歸來竟無語，此時何不更期期。"
        ],
        "title": "周昌",
        "id": "07de3234-a81d-4c15-a51e-4a70eac0db78"
    },
    {
        "author": "徐鈞",
        "paragraphs": [
            "秦府藏書熟見聞，三王遺意可追尋。",
            "如何綿蕞因秦陋，古禮淪亡恨到今。"
        ],
        "title": "叔孫通",
        "id": "d4db4b99-59b9-4db5-af06-312f61165be3"
    },
    {
        "author": "徐鈞",
        "paragraphs": [
            "溺冠騎項不知儒，馬上功成習未除。",
            "新語見稱應有意，當時人未說詩書。"
        ],
        "title": "陸賈",
        "id": "0b965695-0054-43e3-9eed-2189242fdf14"
    },
    {
        "author": "徐鈞",
        "paragraphs": [
            "避亂商山且茹之，遽因厚幣起幽棲。",
            "母強子弱幾危漢，悔殺先生一出低。"
        ],
        "title": "四皓",
        "id": "87f57b10-bce3-48f4-be86-86c4d7d2323a"
    },
    {
        "author": "徐鈞",
        "paragraphs": [
            "一諾千金漢重臣，平生恩力報何曾。",
            "朱家不德人傳美，殊愧張蒼父事陵。"
        ],
        "title": "季布",
        "id": "51d61d8c-aa36-460f-bcde-03e2c0223181"
    },
    {
        "author": "徐鈞",
        "paragraphs": [
            "年少毋庸毀洛陽，才高慮遠策深長。",
            "如何宣室成虛問，纔傅長沙又傅梁。"
        ],
        "title": "賈誼",
        "id": "b1a06eb0-dc6f-4bad-af16-0d966b0d233c"
    },
    {
        "author": "徐鈞",
        "paragraphs": [
            "削平吳楚大功成，一旦生疑觸怒霆。",
            "自是君王多任刻，非關許負相書靈。"
        ],
        "title": "周亞夫",
        "id": "d9a47c10-397c-4ccb-8bff-818ac3bdaedb"
    },
    {
        "author": "徐鈞",
        "paragraphs": [
            "三策前陳語漫詳，外遷一再相驕王。",
            "惟餘正誼兼明道，此傳流傳萬古香。"
        ],
        "title": "董仲舒",
        "id": "070878f1-bb16-4f5f-8994-b9472c381969"
    },
    {
        "author": "徐鈞",
        "paragraphs": [
            "名將生降負己知，喪師辱國死猶遲。",
            "河梁羞與子卿別，携手空餘五字詩。"
        ],
        "title": "李陵",
        "id": "5a60c59a-ce7f-4d5f-96bd-eab9fe99698d"
    },
    {
        "author": "徐鈞",
        "paragraphs": [
            "胡沙不隔漢家天，一節堅持十九年。",
            "白首微官甘屬國，恥隨李衛老戎旃。"
        ],
        "title": "蘇武",
        "id": "d6bc24a7-f9cc-488f-b7ca-426f286b7b52"
    },
    {
        "author": "徐鈞",
        "paragraphs": [
            "賣賦名成賣酒餘，歸來駟馬擁高車。",
            "錦衣只欲湔前恥，不道開邊困里閭。"
        ],
        "title": "司馬相如",
        "id": "a939d8cd-eb10-47f8-bb93-d7e4f066bd02"
    },
    {
        "author": "徐鈞",
        "paragraphs": [
            "修眉橫映遠山青，却寄芳心一曲琴。",
            "可惜相如今病渴，薄情猶賦白頭吟。"
        ],
        "title": "文君",
        "id": "bf338197-f41f-4ae8-ba9a-0150775d220f"
    },
    {
        "author": "徐鈞",
        "paragraphs": [
            "長歌負擔久棲棲，一旦高車守會稽。",
            "衣錦還鄉成底事，只將富貴耀前妻。"
        ],
        "title": "朱買臣",
        "id": "bdf197a7-0c06-4c6b-a66c-7d9594b21a4a"
    },
    {
        "author": "徐鈞",
        "paragraphs": [
            "射策明經亦巨儒，巧迎封禪意何如。",
            "相如未死猶知恥，却了相如死後書。"
        ],
        "title": "兒寬",
        "id": "27e6e39b-801e-4f69-976e-abe65e3da442"
    },
    {
        "author": "徐鈞",
        "paragraphs": [
            "精推洪範罰常陰，一語知幾聳在廷。",
            "却道取青如拾芥，是貪利祿始明經。"
        ],
        "title": "夏侯勝",
        "id": "d468a355-5262-475b-b082-40cc3025ee76"
    },
    {
        "author": "徐鈞",
        "paragraphs": [
            "带牛佩犢俗難平，喜得公來便息兵。",
            "最是有功能不伐，君前猶自遜王生。"
        ],
        "title": "龔遂",
        "id": "636d0f5e-e961-438d-8861-2c931437e52d"
    },
    {
        "author": "徐鈞",
        "paragraphs": [
            "忠言歷歷總成虛，二十餘年列大夫。",
            "未死已知他日禍，此身幸不見新都。"
        ],
        "title": "劉向",
        "id": "c06d8c50-9362-4af1-aa41-a07b742ffc21"
    },
    {
        "author": "徐鈞",
        "paragraphs": [
            "遺金何得似傳經，爵讓難兄風感深。",
            "卒使淮陽謀遂寢，潛消一點廢儲心。"
        ],
        "title": "韋賢子元成",
        "id": "ee59fc84-f210-49e0-8ec5-24455d1bbdd5"
    },
    {
        "author": "徐鈞",
        "paragraphs": [
            "棲遲鄭國一癯仙，不被人知四十年。",
            "谷口躬耕時未久，京師何事忽爭傳。"
        ],
        "title": "鄭子真",
        "id": "9237fe0b-91f1-49a8-b61b-f2cc99ae290d"
    },
    {
        "author": "徐鈞",
        "paragraphs": [
            "眼看漢室已新都，天祿讎書員自愚。",
            "聞說草玄堪擬易，曾將進退一占無。"
        ],
        "title": "揚雄",
        "id": "dc268694-7f23-4b06-8ada-0c3c1efd60be"
    },
    {
        "author": "徐鈞",
        "paragraphs": [
            "三精霧塞未能收，諸將俄興翼戴謀。",
            "誰謂庸才能戮莽，人心畢竟尚思劉。"
        ],
        "title": "更始",
        "id": "e613dfa7-1b4c-4c65-a375-126f78b2fa4f"
    },
    {
        "author": "徐鈞",
        "paragraphs": [
            "功成論道息干戈，武將森森學問多。",
            "養得文風名節盛，自三代下莫能過。"
        ],
        "title": "光武",
        "id": "a9431139-787a-4d65-9226-3890b57041be"
    },
    {
        "author": "徐鈞",
        "paragraphs": [
            "大學師儒多講論，東平禮樂正修明。",
            "不知佛法緣何入，却向斯時教大行。"
        ],
        "title": "明帝",
        "id": "47898450-133f-47e9-bb0d-03ab85c4d578"
    },
    {
        "author": "徐鈞",
        "paragraphs": [
            "積威仁意漸無存，寬厚真能固本根。",
            "只恨涵容傷大過，養成外戚擅權門。"
        ],
        "title": "章帝",
        "id": "6775d68e-79f1-474c-a254-c3a7c84b23d2"
    },
    {
        "author": "徐鈞",
        "paragraphs": [
            "卓操餘凶事可知，空臨南面竟何爲。",
            "奔馳關洛還遷許，終作奸雄盜取資。"
        ],
        "title": "獻帝",
        "id": "4401028d-0453-4983-a4db-0b2bc1010444"
    },
    {
        "author": "徐鈞",
        "paragraphs": [
            "操符未識君爲貴，解璽方知盜可羞。",
            "絳服大冠真主出，不先肉袒更何求。"
        ],
        "title": "劉盆子",
        "id": "167f1065-1e44-4d04-8e65-c135850bc83e"
    },
    {
        "author": "徐鈞",
        "paragraphs": [
            "重修禮樂佐文明，樂善終能保令名。",
            "兩漢賢王誰與並，河間以後便東平。"
        ],
        "title": "東平憲王蒼",
        "id": "4284c780-89cd-4cd4-ae9f-b00bfa466b82"
    },
    {
        "author": "徐鈞",
        "paragraphs": [
            "久從遊學識英雄，杖策南來見畧同。",
            "首建雄謀恢漢業，雲臺端合議元功。"
        ],
        "title": "鄧禹",
        "id": "527c1c17-a6a4-48dc-b784-14f3456a7065"
    },
    {
        "author": "徐鈞",
        "paragraphs": [
            "王郎百萬肆憑陵，誰集漁陽上谷兵。",
            "一剪妖氛河北定，中興從此創基成。"
        ],
        "title": "寇恂",
        "id": "0698448c-6ced-4356-876e-6377bcf2fe01"
    },
    {
        "author": "徐鈞",
        "paragraphs": [
            "舊是起兵時主簿，今爲大樹下將軍。",
            "若看勸帝施恩語，俁獨區區戰伐勳。"
        ],
        "title": "馮異",
        "id": "505cb876-4e6a-4810-8782-3369e9379a77"
    },
    {
        "author": "徐鈞",
        "paragraphs": [
            "雨驟風馳善用兵，公孫擊地嘆如神。",
            "如何壁壘疏防夜，已悟彭亡竟殞身。"
        ],
        "title": "岑彭",
        "id": "41754f70-be9e-41ae-9723-e0cc6c337816"
    },
    {
        "author": "徐鈞",
        "paragraphs": [
            "驍勇稱奇賜左驂，潰圍解急敵心寒。",
            "卒能剽甲敦儒學，可作尋常武將看。"
        ],
        "title": "賈復",
        "id": "e0f130a2-e446-4c09-9fb7-cc55c4445049"
    },
    {
        "author": "徐鈞",
        "paragraphs": [
            "智謀勇畧已過人，況擁幽州突騎兵。",
            "拉朽摧枯功蓋世，可令縱掠損威名。"
        ],
        "title": "吳漢",
        "id": "09266d2c-a10f-411d-b46b-8d04d49c713b"
    },
    {
        "author": "徐鈞",
        "paragraphs": [
            "馳召蕭王命罷兵，獻謀懷貳見尤明。",
            "平齊定趙基圖壯，有志方知事竟成。"
        ],
        "title": "耿弇",
        "id": "7401768c-85a0-41bb-bb92-a7e3145b0c5f"
    },
    {
        "author": "徐鈞",
        "paragraphs": [
            "電掃風驅寇已平，雄心又向幕南庭。",
            "君王自守苞桑戒，不侈邊功紀汗青。"
        ],
        "title": "臧宮",
        "id": "4a991dfa-8e4b-4187-91a9-fd52d51da6f3"
    },
    {
        "author": "徐鈞",
        "paragraphs": [
            "犯顔不但有邊功，警蹕前呼脫難中。",
            "喪服三年移薄俗，因知能孝始能忠。"
        ],
        "title": "姚期",
        "id": "04884d3f-ff1d-482f-b669-836497732511"
    },
    {
        "author": "徐鈞",
        "paragraphs": [
            "寇迫兵單路已窮，河冰偶合片言中。",
            "但令有道蒙天助，阻水猶圖背水功。"
        ],
        "title": "王霸",
        "id": "cf3edebc-ee59-4dd8-b021-5d9bf767a2c9"
    },
    {
        "author": "徐鈞",
        "paragraphs": [
            "執法嚴明凜不阿，西征北討戰功多。",
            "更將俎豆文軍旅，不廢投壺與雅歌。"
        ],
        "title": "祭遵",
        "id": "cbea8d61-19b4-47c3-b441-a6f3c2ffe211"
    },
    {
        "author": "徐鈞",
        "paragraphs": [
            "河兵已渡迫饑寒，道路奔馳正急難。",
            "不是信都同助順，王郎未必死邯鄲。"
        ],
        "title": "任光",
        "id": "1f49724c-22b0-439e-874f-55a09fdc667e"
    },
    {
        "author": "徐鈞",
        "paragraphs": [
            "兵連二郡可成功，何事思歸怯戰攻。",
            "決策南征河北定，興邦只在一言中。"
        ],
        "title": "邳肜",
        "id": "f39e967b-536c-4761-b1ed-a8f941177128"
    },
    {
        "author": "徐鈞",
        "paragraphs": [
            "匹夫愛國獻昌城，力說劉揚十萬兵。",
            "顛沛單車良得助，邯鄲假意不難平。"
        ],
        "title": "劉植",
        "id": "f946692b-106c-49ba-aab0-801d2a7c224b"
    },
    {
        "author": "徐鈞",
        "paragraphs": [
            "行兵不與衆人同，已決英雄一見中。",
            "舉族同心能效順，得君何憚不成功。"
        ],
        "title": "耿純",
        "id": "b8713d19-6756-46ea-b88f-9cb98e7ca75c"
    },
    {
        "author": "徐鈞",
        "paragraphs": [
            "萬死逃生陷敵回，功能掩過亦良才。",
            "君恩不是南陽舊，事業多從講學來。"
        ],
        "title": "朱祐",
        "id": "a3f2e713-c032-4834-9458-3e53dd5f61d7"
    },
    {
        "author": "徐鈞",
        "paragraphs": [
            "領兵赴難共成名，良爲吾來事可成。",
            "終把故鄉旌異賞，肯令衣錦向宵行。"
        ],
        "title": "景丹",
        "id": "23620b90-1ba9-4107-82cd-88045d6bc275"
    },
    {
        "author": "徐鈞",
        "paragraphs": [
            "台輔尊賢匪報功，況因符命策司空。",
            "平生只爲躭言讖，待此登庸恐未公。"
        ],
        "title": "王梁",
        "id": "454109eb-cb99-47da-bf55-76479d467dac"
    },
    {
        "author": "徐鈞",
        "paragraphs": [
            "力挽強弓數百斤，兵鋒到處策奇勳。",
            "可憐輕敵多深入，不似君王善料軍。"
        ],
        "title": "蓋延",
        "id": "72445522-0883-4080-b35a-d3c6f373d150"
    },
    {
        "author": "徐鈞",
        "paragraphs": [
            "拒戰交兵勇有餘，旁人驚嘆更誰如。",
            "肅清海岱勳名立，不負劉嘉一薦書。"
        ],
        "title": "陳俊",
        "id": "b4d1337a-28e0-4422-9651-90c821f5123c"
    },
    {
        "author": "徐鈞",
        "paragraphs": [
            "力不能裨鬬野龍，僅於北鄙有邊功。",
            "蠅隨驥尾猶千里，也得依名四七中。"
        ],
        "title": "杜茂",
        "id": "296d9403-70e6-469f-9b4e-8bbb289b70a5"
    },
    {
        "author": "徐鈞",
        "paragraphs": [
            "保塞平淮亦效勤，當時佐命幾元臣。",
            "不知誰紊雲臺次，却作中興第二人。"
        ],
        "title": "馬成",
        "id": "58e4c43c-aba1-4d95-9550-6b1d9b201dd5"
    },
    {
        "author": "徐鈞",
        "paragraphs": [
            "還書萬里誡諸郎，毀譽翻成悮季良。",
            "說道謹言元不謹，謗招薏苡亦堪傷。"
        ],
        "title": "馬援",
        "id": "7621f573-14d5-4d09-840b-7e1fed6981f9"
    },
    {
        "author": "徐鈞",
        "paragraphs": [
            "淫色繁聲已力排，義存夫婦豈容乖。",
            "君王莫作圖婚想，未問懸知事不諧。"
        ],
        "title": "宋弘",
        "id": "d457293d-af69-47e8-9b7a-9284e9081d19"
    },
    {
        "author": "徐鈞",
        "paragraphs": [
            "故人風誼可能忘，辭祿無嫌故態狂。",
            "仁義一言非小補，此身何必佐巖廊。"
        ],
        "title": "嚴光",
        "id": "2cfc1532-17d0-45f4-9b65-4bf555214101"
    },
    {
        "author": "徐鈞",
        "paragraphs": [
            "力排讖緯本非經，言直多因見理明。",
            "却憾臨危無定守，倉皇叩地苦求生。"
        ],
        "title": "桓譚",
        "id": "01faa6dd-5d3a-437a-bde4-2cb1379a77ea"
    },
    {
        "author": "徐鈞",
        "paragraphs": [
            "安邊治郡藹仁風，竹馬歡呼迎送中。",
            "愷悌真爲民父母，懷恩何處不兒童。"
        ],
        "title": "郭伋",
        "id": "9306e18c-5cc1-41f5-b9f8-0fd70b761537"
    },
    {
        "author": "徐鈞",
        "paragraphs": [
            "彈擊京畿已五期，一廉始嘆蓋棺時。",
            "君王萬里猶明見，近有斯人却未知。"
        ],
        "title": "董宣",
        "id": "6afab080-e4a4-4613-9bdf-ffbc03ea257a"
    },
    {
        "author": "徐鈞",
        "paragraphs": [
            "於菟渡水火回煙，異事情知出偶然。",
            "若謂嘉祥關德政，後無可繼是誣天。"
        ],
        "title": "劉昆",
        "id": "533e96d1-1fa1-43e8-a528-1235fe364be5"
    },
    {
        "author": "徐鈞",
        "paragraphs": [
            "網羅一代史編成，得失忠邪已熟評。",
            "往鑒在前渾不顧，却依戚黨倖功名。"
        ],
        "title": "班固",
        "id": "3ebc3092-ad94-4358-8e68-e812536b6c5d"
    },
    {
        "author": "徐鈞",
        "paragraphs": [
            "人生適意在家山，萬里封侯老未還。",
            "燕頷虎頭成底事，但求生入玉門關。"
        ],
        "title": "班超",
        "id": "e1751083-e160-4776-aa2b-56635d176786"
    },
    {
        "author": "徐鈞",
        "paragraphs": [
            "無雙天下早馳聲，曾被君王說語榮。",
            "枕席溫涼遺信史，發揮純孝賴淵明。"
        ],
        "title": "黄香",
        "id": "e348dc01-7ba5-47de-a663-7cb4409d7b22"
    },
    {
        "author": "徐鈞",
        "paragraphs": [
            "觀過知仁民不欺，多因德化匪刑齊。",
            "片言一忤權臣意，拂袖歸來自灌畦。"
        ],
        "title": "吳祐",
        "id": "c839235f-c7f4-4235-b2ef-24bf34338ede"
    },
    {
        "author": "徐鈞",
        "paragraphs": [
            "國法已難私故人，一杯繾綣豈真情。",
            "不知直正奸貪罪，何必容心強立名。"
        ],
        "title": "蘇章",
        "id": "060f1a0c-d1c7-4bd9-9fee-dfaa3a7f33c9"
    },
    {
        "author": "徐鈞",
        "paragraphs": [
            "士迫饑寒已變初，權門寧免曳長裾。",
            "帳紗所學明何事，却陷忠良草奏書。"
        ],
        "title": "馬融",
        "id": "314c2ba2-6381-497f-bc07-d1af66934d87"
    },
    {
        "author": "徐鈞",
        "paragraphs": [
            "六朝黄髪老三公，固位依違善取容。",
            "真是鄉原爲德賊，如何至德比中庸。"
        ],
        "title": "胡廣",
        "id": "13648cb6-e87d-40bb-9a53-e826fd545590"
    },
    {
        "author": "徐鈞",
        "paragraphs": [
            "一雞供母不供賓，主亦無慚賓不嗔。",
            "禮遇何須分厚薄，論交只是貴清真。"
        ],
        "title": "茅容",
        "id": "7c2f14d0-82e0-43c1-9581-9c4f7d273a36"
    },
    {
        "author": "徐鈞",
        "paragraphs": [
            "萬里冥鴻惜羽毛，安車雖聘邈難招。",
            "清名自足高天下，豈獨南州擅得高。"
        ],
        "title": "徐穉",
        "id": "1ece1589-ffae-4ef4-8eaa-95e04c566aa5"
    },
    {
        "author": "徐鈞",
        "paragraphs": [
            "畫手尚難圖我貌，安車何可屈吾身。",
            "惟餘爭死同衾事，千載稱爲孝友人。"
        ],
        "title": "姜肱",
        "id": "319908e7-7b42-48b7-a3cc-0fbca3a8f4aa"
    },
    {
        "author": "徐鈞",
        "paragraphs": [
            "身居一室尚凝塵，天下如何掃得清。",
            "須信修齊可平治，絕憐志大竟無成。"
        ],
        "title": "陳蕃",
        "id": "234a70a2-1ee2-43db-93fc-2da1bd064ac1"
    },
    {
        "author": "徐鈞",
        "paragraphs": [
            "家號八龍名父子，學傳二李好師生。",
            "風標想見當時少，況是閑居絕宦情。"
        ],
        "title": "荀淑",
        "id": "4639b847-0240-4aaf-be2c-2ce796c0ed11"
    },
    {
        "author": "徐鈞",
        "paragraphs": [
            "世多揚激伯夷隘，公獨謙虛下惠和。",
            "弔死自慚知己少，逃生却喜活人多。"
        ],
        "title": "陳寔",
        "id": "e58ef952-325e-45a9-b743-61c900ce2216"
    },
    {
        "author": "徐鈞",
        "paragraphs": [
            "慨然攬轡志澄清，一激誰知黨禍成。",
            "母子可憐終死別，庶幾廣孝在揚名。"
        ],
        "title": "范滂",
        "id": "f1d75b97-8e47-4dd0-8a42-4281619333d2"
    },
    {
        "author": "徐鈞",
        "paragraphs": [
            "門無吏擾夜安眠，前守何如此守賢。",
            "却是山民纏舊習，區區相送尚持錢。"
        ],
        "title": "劉寵",
        "id": "1434a3b3-9b9b-4b32-a111-2c2bf4b17a33"
    },
    {
        "author": "徐鈞",
        "paragraphs": [
            "人心物意兩相關，后浦明珠去尚還。",
            "爲國不知賢是寶，却令遁迹老空山。"
        ],
        "title": "孟嘗",
        "id": "e64c2491-5d8a-4b91-b560-fd4b1b7d3b19"
    },
    {
        "author": "徐鈞",
        "paragraphs": [
            "寸晷分陰閑可惜，糞牆朽木責非苛。",
            "便便書腹貪眠晝，免得諸生笑誚麽。"
        ],
        "title": "邊韶",
        "id": "dd71ef98-6ffd-4983-acb2-1dd52c8a9288"
    },
    {
        "author": "徐鈞",
        "paragraphs": [
            "客滿尊中酒不空，卓非善聽亦徒勞。",
            "早知應聘終罹禍，罪死何如節死高。"
        ],
        "title": "孔融",
        "id": "47cd19b4-e4e4-4237-afeb-028c2c60292a"
    },
    {
        "author": "徐鈞",
        "paragraphs": [
            "料事通神自一奇，姦碓如操已深疑。",
            "多言屢中真何補，一死由來自不知。"
        ],
        "title": "楊修",
        "id": "a58235be-6c9f-45a9-b901-e06750078cba"
    },
    {
        "author": "徐鈞",
        "paragraphs": [
            "竊牛尚恐彥方知，德化鄉邦不拾遺。",
            "若使此風推四海，盜窺神鼎亦羞爲。"
        ],
        "title": "王烈",
        "id": "b1abd877-49bf-45eb-919d-ba97dff546b2"
    },
    {
        "author": "徐鈞",
        "paragraphs": [
            "有婦誰能似爾賢，文章操行美俱全。",
            "一編漢史何須續，女戒人間自可傳。"
        ],
        "title": "曹世叔妻班昭",
        "id": "562e74e2-ca76-427c-9c9a-ff79ed178284"
    },
    {
        "author": "徐鈞",
        "paragraphs": [
            "此生已分老沙塵，誰把黄金贖得身。",
            "十八拍笳休憤切，須知薄命是佳人。"
        ],
        "title": "董祀妻蔡琰",
        "id": "1364a2b1-0b36-41c7-8f17-eafa2d31e798"
    },
    {
        "author": "徐鈞",
        "paragraphs": [
            "崎嶇蜀道謾三分，勢去英雄挽不能。",
            "若使人心似西漢，未輸光武獨中興。"
        ],
        "title": "昭烈帝",
        "id": "96f7f2d3-7e40-440d-843d-dc6435f9acc5"
    },
    {
        "author": "徐鈞",
        "paragraphs": [
            "草廬初志漢重興，向洛趨秦擬策勳。",
            "芒角一星如未墜，不應天下只三分。"
        ],
        "title": "孔明",
        "id": "eab173cf-9185-419c-9861-b086e8d80dd8"
    },
    {
        "author": "徐鈞",
        "paragraphs": [
            "才輸十倍德何如，竊位稱尊尊啟帝圖。",
            "自料孔明非可敵，終身不敢瞰成都。"
        ],
        "title": "文帝",
        "id": "18030aec-a6d3-4953-b88c-80f2a6fae00a"
    },
    {
        "author": "徐鈞",
        "paragraphs": [
            "任性何能勝矯情，奪儲切勿怨無成。",
            "阿丕縱享爲君樂，得似文章午載名。"
        ],
        "title": "陳思王植",
        "id": "3504536c-4a3b-4d66-aadc-f3387de05655"
    },
    {
        "author": "徐鈞",
        "paragraphs": [
            "鼎峙東吳命世雄，甘心俯受魏丕封。",
            "炎劉已盡猶餘蜀，唇齒胡爲反內攻。"
        ],
        "title": "大帝權",
        "id": "e559b718-eda6-4f7f-96ed-8a3dcafb56f5"
    },
    {
        "author": "徐鈞",
        "paragraphs": [
            "一舉灰飛赤壁船，託名助漢豈私權。",
            "如何不放蛟龍雨，欲斷劉家一脈傳。"
        ],
        "title": "周瑜",
        "id": "dfd6778b-82dc-4717-8905-b96e4c7a514f"
    },
    {
        "author": "徐鈞",
        "paragraphs": [
            "上襲篡攘三世業，下承丕祚本無功。",
            "平吳獲竟男戎慮，不悟荒淫有女戎。"
        ],
        "title": "武帝",
        "id": "ad10430b-6973-4719-8347-55d7baffbbf0"
    },
    {
        "author": "徐鈞",
        "paragraphs": [
            "弒姑殺子欲何爲，傷敗彜倫總不知。",
            "禍亂晉朝誠在己，滅亡父族咎歸誰。"
        ],
        "title": "賈后",
        "id": "8f0a082a-49dc-4fc5-81a5-b868377727ba"
    },
    {
        "author": "徐鈞",
        "paragraphs": [
            "淫奔何暇擇蕕薰，牛馬相傳讖已云。",
            "可怪奸遺牛姓種，也來相繼馬爲君。"
        ],
        "title": "覲后",
        "id": "d4ec4b1c-674f-43da-9dcc-8a4dc99a90db"
    },
    {
        "author": "徐鈞",
        "paragraphs": [
            "臥冰得鯉供親養，至孝誠能上格天。",
            "每信天人常吻合，應知容谷響聲傳。"
        ],
        "title": "王祥",
        "id": "5461afd9-0cff-4f9b-8d09-fd602fccefef"
    },
    {
        "author": "徐鈞",
        "paragraphs": [
            "平吳獻策了無遺，饋藥人無酖毒疑。",
            "最是感人仁德厚，當時墮淚有遺碑。"
        ],
        "title": "羊祜",
        "id": "96513001-8585-4bdd-8216-496b1ced7599"
    },
    {
        "author": "徐鈞",
        "paragraphs": [
            "身心已逐竹林遊，爲國搜賢事却優。",
            "持正擬官覘上意，事君可作不忠謀。"
        ],
        "title": "山濤",
        "id": "01e1f4df-791f-43ab-9b06-4eb172d92264"
    },
    {
        "author": "徐鈞",
        "paragraphs": [
            "清虛外托內營財，手運牙籌亦富哉。",
            "不料晉朝名位上，士風如是亦堪哀。"
        ],
        "title": "王戎",
        "id": "39a0e044-d475-463c-aa0f-c66c8c255e79"
    },
    {
        "author": "徐鈞",
        "paragraphs": [
            "身負經綸濟世才，時多故最堪哀。",
            "覃思遠害無他計，酣飲端爲免禍謀。"
        ],
        "title": "阮籍",
        "id": "21a7e258-4f68-4ee5-9809-834cd464f93c"
    },
    {
        "author": "徐鈞",
        "paragraphs": [
            "臥龍並論恐非倫，望重宜爲世所珍。",
            "大抵重名人敬仰，如何名重反傷身。"
        ],
        "title": "嵇康",
        "id": "b7d7269b-5b93-44f8-b0f0-309d15a20f12"
    },
    {
        "author": "徐鈞",
        "paragraphs": [
            "心慕莊書善說玄，發明奇趣理昭然。",
            "世人竊取公遺論，却把前言作己言。"
        ],
        "title": "向秀",
        "id": "d2ec179e-5c23-402a-a6b0-f4777969d8ae"
    },
    {
        "author": "徐鈞",
        "paragraphs": [
            "宗尚無爲學有原，背違師訓亦安然。",
            "至於身死便埋說，明犯莊書所戒言。"
        ],
        "title": "劉伶",
        "id": "a3b20e78-3d12-4d90-abf9-f8892f457c82"
    },
    {
        "author": "徐鈞",
        "paragraphs": [
            "矯俗竿懸犢與褌，幾非人道謾誇論。",
            "却於奇律通精妙，制作新書今尚存。"
        ],
        "title": "阮咸",
        "id": "99350a56-26a1-4d52-92d6-009357c17c1f"
    },
    {
        "author": "徐鈞",
        "paragraphs": [
            "慷慨才能立志堅，計謀端可定中原。",
            "晉元倘使圖經畧，事業韓彭可比肩。"
        ],
        "title": "祖逖",
        "id": "834ff85b-f73a-4d3c-8f90-da70d5782e19"
    },
    {
        "author": "徐鈞",
        "paragraphs": [
            "蕩除國難功勳盛，王室因之得載安。",
            "最是南陵千里外，拾遺屏迹化尤難。"
        ],
        "title": "陶侃",
        "id": "5e29ad51-8d3f-41fb-87d8-c2b104f12254"
    },
    {
        "author": "徐鈞",
        "paragraphs": [
            "剛腸出仕豈徒然，須信天倫有後先。",
            "可怪絕裾違母事，傷哉遺恨後人傳。"
        ],
        "title": "溫嶠",
        "id": "5bc55cfe-6553-4b29-ab28-2328d890d83d"
    },
    {
        "author": "徐鈞",
        "paragraphs": [
            "步侍車輿幽厄中，猶將古訓啟君衷。",
            "他時改葬懷瞻望，可見當年授受功。"
        ],
        "title": "劉超",
        "id": "43bb1df1-a182-4feb-9987-38315589b8d5"
    },
    {
        "author": "徐鈞",
        "paragraphs": [
            "中華傾弊無他故，習尚清談出望門。",
            "奏議救時翻見黜，搜揚隱逸更誰論。"
        ],
        "title": "陳頵",
        "id": "7553a873-8e18-4584-9823-1cad7c7748e5"
    },
    {
        "author": "徐鈞",
        "paragraphs": [
            "博學多聞世所宗，推占小術驗奇功。",
            "人生禍福既前定，猶撰青囊啟後蒙。"
        ],
        "title": "郭璞",
        "id": "e9100a96-12da-457e-a4a9-21f2cf56d4c2"
    },
    {
        "author": "徐鈞",
        "paragraphs": [
            "戒君刻薄議申韓，老子申韓豈二端。",
            "橫勢始辭終復擅，異端每向遁辭看。"
        ],
        "title": "庾亮",
        "id": "b1b12823-3628-4b09-ad68-a64246a43f6a"
    },
    {
        "author": "徐鈞",
        "paragraphs": [
            "經綸外務望心忠，好禮猶爲世所崇。",
            "儉約自無驕泰習，固權却有舊家風。"
        ],
        "title": "庾冰",
        "id": "9f1b3ad1-0ab3-4646-9b9d-7fa02bb0982e"
    },
    {
        "author": "徐鈞",
        "paragraphs": [
            "少有經綸濟世謀，拔溫輕浩孰能儔。",
            "休言庾亮名居最，當在江東第一流。"
        ],
        "title": "庾翼",
        "id": "23c80c09-af65-4583-8e4c-d3b20e1af46a"
    },
    {
        "author": "徐鈞",
        "paragraphs": [
            "世有英明善治君，姦雄屈伏作能臣。",
            "盡忠於國人臣事，底事甘爲跋扈人。"
        ],
        "title": "桓溫",
        "id": "7d789093-52f6-46f6-8453-52149963cef8"
    },
    {
        "author": "徐鈞",
        "paragraphs": [
            "戰敗苻堅百萬兵，晉家宗社賴而存。",
            "當時家使玄猶在，國祚桓玄未可吞。"
        ],
        "title": "謝安",
        "id": "49c04a81-6218-4911-a33b-832b4da7b9c2"
    },
    {
        "author": "徐鈞",
        "paragraphs": [
            "人物風流世所推，操持議論每清奇。",
            "自量才位難牟弟，故乞餘年請代之。"
        ],
        "title": "王羲之",
        "id": "87467945-8dc4-44d5-bf42-7b366c2a5497"
    },
    {
        "author": "徐鈞",
        "paragraphs": [
            "以石名兒合讖言，奇機端可破苻堅。",
            "信乎有志終成事，逐將誅丕豈偶然。"
        ],
        "title": "桓豁",
        "id": "702dd72c-f9eb-4357-85df-38f17e03c5f9"
    },
    {
        "author": "徐鈞",
        "paragraphs": [
            "專利無厭世所憎，君昏臣暗謗將興。",
            "撫箏一曲開讒諛，臣泣君漸各自懲。"
        ],
        "title": "桓伊",
        "id": "8e8bedd0-bcd5-488f-a3c7-fed8ccf29cc6"
    },
    {
        "author": "徐鈞",
        "paragraphs": [
            "曠達清才輕爵祿，秋風纔動便思鱸。",
            "此中杯酒一時樂，却道他時名不如。"
        ],
        "title": "張翰",
        "id": "6bb7c2c7-8ffa-44cf-a1c7-44c27e0b99bc"
    },
    {
        "author": "徐鈞",
        "paragraphs": [
            "公田種秫供朋酒，三徑黄花手自栽。",
            "爲米折腰剛不就，翻然解印賦歸來。"
        ],
        "title": "陶潛",
        "id": "a6c75b1f-9245-4445-9b91-ea70af86edf1"
    },
    {
        "author": "徐鈞",
        "paragraphs": [
            "廣坐人中便識真，德容言貌每相因。",
            "龍山落帽相嘲論，引得文章壓世人。"
        ],
        "title": "孟嘉",
        "id": "059f5df7-3722-4887-8565-6173107c087a"
    },
    {
        "author": "徐鈞",
        "paragraphs": [
            "手滅燕秦固大勳，輒攘神器遽稱尊。",
            "向來曹馬雖云篡，猶避污名付子孫。"
        ],
        "title": "武帝",
        "id": "5a41a22a-a28d-461c-9419-a5bba16285ee"
    },
    {
        "author": "徐鈞",
        "paragraphs": [
            "乃翁江左輔中興，忍助姦渠篡計成。",
            "黄菊白衣空送酒，可憐心事愧淵明。"
        ],
        "title": "王宏",
        "id": "b79feaa2-3ac4-492d-902c-2c3074cb8337"
    },
    {
        "author": "徐鈞",
        "paragraphs": [
            "眼空朝市愛山林，放浪登臨寄笑吟。",
            "畢竟趨榮成異代，恥秦空抱魯連心。"
        ],
        "title": "謝靈運",
        "id": "0f6eddd1-439c-4bbb-b78f-05ca5fc640df"
    },
    {
        "author": "徐鈞",
        "paragraphs": [
            "歸舟雲樹句能工，吟到澄江迥不同。",
            "非是筆端多變態，如何人道有唐風。"
        ],
        "title": "謝玄暉",
        "id": "d8501a32-21be-482d-9418-37426c82f0ad"
    },
    {
        "author": "徐鈞",
        "paragraphs": [
            "千里相思一段奇，精交神契及心期。",
            "池塘春草天然句，不夢此人無此詩。"
        ],
        "title": "謝惠連",
        "id": "9543f3ca-4aca-40d4-a68b-c68a2eac8da6"
    },
    {
        "author": "徐鈞",
        "paragraphs": [
            "生際河清獻頌文，尤工樂府麗春雲。",
            "人言才盡何曾盡，深恐名高上忤君。"
        ],
        "title": "鮑照",
        "id": "808d62cd-2576-4b3f-a8f0-116aa7185ea9"
    },
    {
        "author": "徐鈞",
        "paragraphs": [
            "土能生物有深功，金價何如可與的。",
            "不是君王無識別，祇緣得土笑談中。"
        ],
        "title": "高帝",
        "id": "6113a9bb-5fe3-4614-8568-4b6a52801660"
    },
    {
        "author": "徐鈞",
        "paragraphs": [
            "寵冠天家十二樓，金蓮步步總嬌羞。",
            "可憐屠沽宮中樂，博得亡齊一段愁。"
        ],
        "title": "潘貴妃",
        "id": "9fa1f341-f546-4250-9f51-ccfc2052ed5d"
    },
    {
        "author": "徐鈞",
        "paragraphs": [
            "談玄講易自精微，二國翱翔巧媚時。",
            "只爲嬌柔無持操，風流却比柳腰肢。"
        ],
        "title": "張緒",
        "id": "9475016a-e72a-40d4-b22a-9b83f19d89ca"
    },
    {
        "author": "徐鈞",
        "paragraphs": [
            "紛紛世代我何知，春韮秋菘味可奇。",
            "何事輕招猿鶴怨，至今人訝北山移。"
        ],
        "title": "周顒",
        "id": "083810c0-25ca-4abe-8181-643962a2791b"
    },
    {
        "author": "徐鈞",
        "paragraphs": [
            "草滿門庭隱者家，却貪祿仕醉紛華。",
            "北山不用譏猿鶴，亦有人嘲兩部蛙。"
        ],
        "title": "孔稚圭",
        "id": "57cb99da-b44f-453c-8c74-3ba94eb20c48"
    },
    {
        "author": "徐鈞",
        "paragraphs": [
            "休道君王學苦空，要知積善福無窮。",
            "二梁猶僅存遺號，八相與唐同始終。"
        ],
        "title": "武帝",
        "id": "93a80e3b-2c78-4985-aa1f-342a182f85ec"
    },
    {
        "author": "徐鈞",
        "paragraphs": [
            "有德無年亦可矜，臘鵝興謗竟難明。",
            "當時雖不爲天子，文選猶傳萬世名。"
        ],
        "title": "昭明太子",
        "id": "30fc95f1-320b-4067-beea-c3a9e2895950"
    },
    {
        "author": "徐鈞",
        "paragraphs": [
            "佐梁圖禪爾開先，舌斷徒勞上訴天。",
            "一夢功名成底事，東陽風月自千年。"
        ],
        "title": "沈約",
        "id": "959bc60b-8059-4d47-a8f4-7216db58f94c"
    },
    {
        "author": "徐鈞",
        "paragraphs": [
            "虜求妙筆威難屈，石載歸舟貧獨甘。",
            "若使此風聞一世，真能立懦與廉貪。"
        ],
        "title": "江革",
        "id": "e3eef120-53fd-4c0e-87cd-48d126e41d88"
    },
    {
        "author": "徐鈞",
        "paragraphs": [
            "水曹文學自名家，重到揚州興未涯。",
            "澤底新吟清入骨，一生只爲愛梅花。"
        ],
        "title": "何遜",
        "id": "0c2b11ee-c068-4edb-b4a6-47f934efc2c2"
    },
    {
        "author": "徐鈞",
        "paragraphs": [
            "文成千字貫如珠，一夜勞心白盡鬚。",
            "不省海鹹河淡句，帖中已有漢章書。"
        ],
        "title": "周興嗣",
        "id": "05200299-b9d5-4fbb-9d7b-17bb2288045a"
    },
    {
        "author": "徐鈞",
        "paragraphs": [
            "縛屋倚松志本清，援圖成趣若爲情。",
            "預聞國政無虛日，笑殺山中宰相名。"
        ],
        "title": "陶弘景",
        "id": "37108de5-0903-4f39-8f3c-01ee23dca6aa"
    },
    {
        "author": "徐鈞",
        "paragraphs": [
            "東南離析僅遺餘，枉受污名僭帝名。",
            "輸却當年曹馬巧，不先受禪且驅除。"
        ],
        "title": "武帝",
        "id": "ed25c435-105d-4183-8aa6-7c271b3c6e53"
    },
    {
        "author": "徐鈞",
        "paragraphs": [
            "一曲庭花景未央，怱怱投井事堪傷。",
            "休言王氣東南盡，却是君王自趣亡。"
        ],
        "title": "後主",
        "id": "434cee55-16b5-4185-b48a-5a0f8062cb0f"
    },
    {
        "author": "徐鈞",
        "paragraphs": [
            "擒虎臨門事已休，獨餘孺子不驚憂。",
            "閣中危坐能宣令，畧洗雙親入井羞。"
        ],
        "title": "太子深",
        "id": "9302a3dd-7d21-4896-875e-2efc46de17d1"
    },
    {
        "author": "徐鈞",
        "paragraphs": [
            "小人懷惠乃真情，酒炙能令死得生。",
            "倘使行觴不知味，向來修怨有羊羹。"
        ],
        "title": "陰鏗",
        "id": "3f1ad387-007a-4f7b-86e8-9b6ca6bba4c7"
    },
    {
        "author": "徐鈞",
        "paragraphs": [
            "一代詞章世共珍，文成九錫句尤新。",
            "石麟本是梁家瑞，不瑞梁家却瑞陳。"
        ],
        "title": "徐陵",
        "id": "18b42e4e-75a3-4491-8f79-1970afbb0e78"
    },
    {
        "author": "徐鈞",
        "paragraphs": [
            "結綺臨春無處尋，人皆歸罪主荒淫。",
            "誰知文體傷輕艷，狎客迎逢罪更深。"
        ],
        "title": "江總",
        "id": "97122f33-44c3-4d44-bcad-5adf075cfb99"
    },
    {
        "author": "徐鈞",
        "paragraphs": [
            "立儲去母豈良規，創業英名顧爾爲。",
            "事變無窮難預料，身亡又兆國亡基。"
        ],
        "title": "道武珪",
        "id": "f0a8c3e7-e8b1-4e4e-bf51-a97e997bf2b9"
    },
    {
        "author": "徐鈞",
        "paragraphs": [
            "去洛逃歡事已悲，入關依泰勢尤危。",
            "兩強分魏終亡魏，是爲周齊受禪基。"
        ],
        "title": "孝武修",
        "id": "5e2decf0-6c0b-4672-9fd5-cabace363a4f"
    },
    {
        "author": "徐鈞",
        "paragraphs": [
            "姦臣擅國佐空臨，議禪從容尚付吟。",
            "在儉不思身未保，却憐弊履與遺簪。"
        ],
        "title": "孝靜帝善見",
        "id": "65d5840d-0782-4c92-9b4f-278ea6b237c7"
    },
    {
        "author": "徐鈞",
        "paragraphs": [
            "請田戎獵凜英風，萬乘猶知畏筆公。",
            "晚節不容非老禿，世無明主曷知忠。"
        ],
        "title": "古弼",
        "id": "8f93e910-9d26-4590-830a-20a4e75e2e57"
    },
    {
        "author": "徐鈞",
        "paragraphs": [
            "智謀斷國灼蓍龜，自比留侯果是非。",
            "一死人言緣史事，誰知謀泄爲南歸。"
        ],
        "title": "崔浩",
        "id": "ec75a523-477b-4cb5-a4b5-dd6265f348fa"
    },
    {
        "author": "徐鈞",
        "paragraphs": [
            "直史稱誣是誑君，事同罪異愧全身。",
            "誰言矯矯無風節，大勝聲嘶股栗人。"
        ],
        "title": "高允",
        "id": "12276c4b-add6-47bb-9224-fc15bf0fcf5a"
    },
    {
        "author": "徐鈞",
        "paragraphs": [
            "姦謀遠襲父兄基，一醉荒淫自盛衰。",
            "萬古綱常俱掃地，獨於臨死未忘兒。"
        ],
        "title": "文宣洋",
        "id": "1464c24c-6e49-4e2a-a0a8-26430fd69669"
    },
    {
        "author": "徐鈞",
        "paragraphs": [
            "生長朱門十五春，廢興無奈屬權臣。",
            "當時枉作開基主，翻被虛名誤卻身。"
        ],
        "title": "孝閔帝覺",
        "id": "02b34a81-99b4-43ee-965c-625f0e47da4b"
    },
    {
        "author": "徐鈞",
        "paragraphs": [
            "故國傷心墮刼灰，流離北土却憐才。",
            "白頭開府成何事，博得江南一賦哀。"
        ],
        "title": "庾信",
        "id": "ba95dade-77af-4cb3-a9c3-06026e500c06"
    },
    {
        "author": "徐鈞",
        "paragraphs": [
            "周禮宏深熟討論，鸞輿造請亦登門。",
            "雖居異壤人爭慕，縱閱千年書尚存。"
        ],
        "title": "熊安生",
        "id": "d751a9c8-8525-49be-9cc2-b537ab0fc349"
    },
    {
        "author": "徐鈞",
        "paragraphs": [
            "倚女專朝旋篡位，因妃訴子竟戕身。",
            "興亡反掌都緣色，枉作車書混一人。"
        ],
        "title": "文帝",
        "id": "fc6d2634-7bf6-4691-b092-738d5e38ce9f"
    },
    {
        "author": "徐鈞",
        "paragraphs": [
            "萬里連雲屢築城，遼東三駕重疲民。",
            "諱人語盜愚何甚，覆轍真同二世秦。"
        ],
        "title": "焬帝",
        "id": "8de53a33-e003-48b4-963a-d3e042c63ffe"
    },
    {
        "author": "徐鈞",
        "paragraphs": [
            "太平十二策空陳，得似河汾講道真。",
            "縷指隋唐名將相，多君交友與門人。"
        ],
        "title": "王通",
        "id": "14f73d07-39a8-42fb-8645-e3ea059f3f2f"
    },
    {
        "author": "徐鈞",
        "paragraphs": [
            "征南輕仆孔明碑，想見生平暴可知。",
            "一死雖因奸計陷，亦由廷辯忿招疑。"
        ],
        "title": "史萬歲",
        "id": "7a76ad86-6982-4cbb-946e-12fa5d7f7267"
    },
    {
        "author": "徐鈞",
        "paragraphs": [
            "射牛可怒理都然，三問何如一忍賢。",
            "底事婦言堅不聽，爲憂傷我弟兄天。"
        ],
        "title": "牛弘",
        "id": "6d74f128-4d7b-4b75-a887-a8381e206866"
    },
    {
        "author": "徐鈞",
        "paragraphs": [
            "沮人言盜縱君驕，蒙蔽終難止繹騷。",
            "到底國亡身亦死，措心何異相秦高。"
        ],
        "title": "虞世基",
        "id": "bdfd4620-e85d-4a6c-8524-c24ee59f0284"
    },
    {
        "author": "徐鈞",
        "paragraphs": [
            "泥封函谷策誠奇，人不能從己不疑。",
            "何事昏迷還至此，祇因天欲啟唐基。"
        ],
        "title": "李密",
        "id": "2706f4c0-ff27-462e-8036-52e6a9409551"
    },
    {
        "author": "徐鈞",
        "paragraphs": [
            "乃翁永訣語堪悲，果定江南副所期。",
            "守口未能終死舌，如何忘却刺錐時。"
        ],
        "title": "賀若弼",
        "id": "1bcb624d-07f3-4bdb-8b5f-8431e5a75b7e"
    },
    {
        "author": "徐鈞",
        "paragraphs": [
            "俘主摧都銳莫當，區區破陣却爭長。",
            "不堪世上無分別，自作閻羅地下王。"
        ],
        "title": "韓擒虎",
        "id": "65d07f07-8b7a-49d1-8ae1-4e0cea5e19ff"
    },
    {
        "author": "徐鈞",
        "paragraphs": [
            "巧逢挾忌立功名，殺父猶從罪更深。",
            "已託沉浮輕大節，尚言富貴本無心。"
        ],
        "title": "楊素",
        "id": "d7194d04-24a7-4e5b-90a8-2ca0ef5a846f"
    },
    {
        "author": "徐鈞",
        "paragraphs": [
            "百醜祇能博寸榮，趨權恃勢苦營營。",
            "早知觸憲終歸死，何似閒吟過一生。"
        ],
        "title": "宋之問",
        "id": "23e794a3-ac61-40e1-b0d6-430078281441"
    },
    {
        "author": "徐鈞",
        "paragraphs": [
            "面乾人唾苦無剛，爲國求賢慮却長。",
            "不是陰將人傑薦，誰能取日再興唐。"
        ],
        "title": "婁師德",
        "id": "c52c21bf-87e6-44dd-b64f-135091e9ffab"
    },
    {
        "author": "徐鈞",
        "paragraphs": [
            "天理何曾一日亡，始終感悟爲存唐。",
            "平生獨有知人鑑，身後功名付老張。"
        ],
        "title": "狄仁傑",
        "id": "70e7e24b-6dce-4565-879f-10bd02247503"
    },
    {
        "author": "徐鈞",
        "paragraphs": [
            "一丁不識望臺官，獬豸如何可並冠。",
            "不解觸邪翻觸正，凶頑合作虎狼看。"
        ],
        "title": "侯思止",
        "id": "15b455ec-8e1c-41fe-9a4e-b1b4b19b201b"
    },
    {
        "author": "徐鈞",
        "paragraphs": [
            "綠珠詩作怨方新，往事尤當監季倫。",
            "赴井已遲徒累主，真標那似墮樓人。"
        ],
        "title": "喬知之",
        "id": "e35d15f3-62fb-437f-9bde-8a32f01c1dc9"
    },
    {
        "author": "徐鈞",
        "paragraphs": [
            "萬事模稜持兩端，脂韋自飾巧求全。",
            "如何身處周唐際，黨武翻成狥一偏。"
        ],
        "title": "蘇味道",
        "id": "987066d8-fb91-4ad5-bb6e-8d9ddacfbfec"
    },
    {
        "author": "徐鈞",
        "paragraphs": [
            "乘鶴吹笙想俊遊，醜聞宮掖擅風流。",
            "身膏斧躓終塵土，若比蓮花花亦羞。"
        ],
        "title": "張昌宗",
        "id": "1c0b4d8e-a2a7-4726-8102-9394796ba431"
    },
    {
        "author": "徐鈞",
        "paragraphs": [
            "八十衰翁氣尚存，揮戈一整舊乾坤。",
            "惜哉千載多遺恨，餘燼猶存竟燎原。"
        ],
        "title": "張柬之",
        "id": "84dfc0e3-7d9d-4d36-b9ae-30a6abfaa990"
    },
    {
        "author": "徐鈞",
        "paragraphs": [
            "群賢逐去在朝空，宮禁潛歸掌握中。",
            "若使當時誅不早，崇恩廟貌又興隆。"
        ],
        "title": "武三思",
        "id": "11a54d1e-7a7f-4b97-a6ec-5ef084884f32"
    },
    {
        "author": "徐鈞",
        "paragraphs": [
            "託隱終南得美除，何期觸網僅全軀。",
            "此中佳處今休道，捷徑元來是畏途。"
        ],
        "title": "盧藏用",
        "id": "6c367547-a416-4db8-ac89-3c30ac8350f5"
    },
    {
        "author": "徐鈞",
        "paragraphs": [
            "天資權譎性圓通，相業開元治效中。",
            "至死未能忘故智，乞銘猶自算燕公。"
        ],
        "title": "姚崇",
        "id": "35caa5fe-5625-434e-9644-ce2c85fd241d"
    },
    {
        "author": "徐鈞",
        "paragraphs": [
            "一片剛方石心，梅花冷淡獨知音。",
            "君王外貌雖加敬，賣直誰知內忌深。"
        ],
        "title": "宋璟",
        "id": "a320f173-03a9-457e-88c1-9c090d48f1f4"
    },
    {
        "author": "徐鈞",
        "paragraphs": [
            "兩相同寅喜協和，此心合處直無阿。",
            "廣平補衮雖良手，公與彌縫力最多。"
        ],
        "title": "蘇頲",
        "id": "d44c567d-f4b7-40f1-a11b-b2d10d2e1b50"
    },
    {
        "author": "徐鈞",
        "paragraphs": [
            "東宮侍讀何經，相位當知要竭誠。",
            "諛說却陳封禪頌，非心未格侈心生。"
        ],
        "title": "張說",
        "id": "7ee67762-6be0-4450-bccf-7b87dba419ac"
    },
    {
        "author": "徐鈞",
        "paragraphs": [
            "覽鑑形癯恨鮮歡，格非一事古來難。",
            "力邀強制何能久，却恐移心向宴安。"
        ],
        "title": "韓休",
        "id": "0a3f056b-87c5-4e21-8cac-81d80351402d"
    },
    {
        "author": "徐鈞",
        "paragraphs": [
            "廢王立武覆車同，抗疏精忠幸見從。",
            "若使荒淫終愎諫，玄宗又是一高宗。"
        ],
        "title": "潘好禮",
        "id": "fb1804f9-693c-400e-93db-dc4af6c366d1"
    },
    {
        "author": "徐鈞",
        "paragraphs": [
            "曹參尚守蕭何法，鮑叔慚分管仲權。",
            "莫笑當時呼伴食，元之秉國恐妨賢。"
        ],
        "title": "盧懷慎",
        "id": "582b702a-b8b8-41b8-82ef-543fba63e171"
    },
    {
        "author": "徐鈞",
        "paragraphs": [
            "得近清光幸已深，捲簾何意欲呈身。",
            "貪榮自遂台衡志，詔杖三加及貴臣。"
        ],
        "title": "張嘉貞",
        "id": "2b256793-7a8b-4a17-b332-ba5bbe30bc06"
    },
    {
        "author": "徐鈞",
        "paragraphs": [
            "祿山必兆邊邊陲禍，林甫終貽廟社憂。",
            "二事眼前君不悟，何須金鑑錄千秋。"
        ],
        "title": "張九齡",
        "id": "c4dce6f9-0080-4b12-8255-c150aaf55213"
    },
    {
        "author": "徐鈞",
        "paragraphs": [
            "婺女初官辭贐紙，安西按虜復埋金。",
            "公清勤約自宜相，文墨何須較淺深。"
        ],
        "title": "杜暹",
        "id": "c8ac59e8-5014-495c-bba1-7a9f06bb951d"
    },
    {
        "author": "徐鈞",
        "paragraphs": [
            "人重朝班惡外遷，一時榮擢似登仙。",
            "誰知鼙鼓漁陽禍，不在朝廷卻在邊。"
        ],
        "title": "倪若水",
        "id": "124f414c-8e16-4ce9-8681-5935356cf750"
    },
    {
        "author": "徐鈞",
        "paragraphs": [
            "山水光中寄一枝，琴尊盡日每相隨。",
            "太平老去身何恨，只隔明年便亂離。"
        ],
        "title": "元德秀",
        "id": "adbfc9e6-7fc5-49b9-97ed-809e7f583800"
    },
    {
        "author": "徐鈞",
        "paragraphs": [
            "風骨神仙籍裏人，詩狂酒聖且平生。",
            "開元一遇成何事，留得千秋萬古名。"
        ],
        "title": "李白",
        "id": "e3e90a85-d5ce-4d69-8f75-6eddca1bff35"
    },
    {
        "author": "徐鈞",
        "paragraphs": [
            "萬里飄零獨此身，詩魂終戀浣花村。",
            "寧貧寧凍寧饑死，一飯何曾忘至尊。"
        ],
        "title": "杜甫",
        "id": "01ec9aed-d7ef-4b02-914e-5b8f455b73db"
    },
    {
        "author": "徐鈞",
        "paragraphs": [
            "身外生涯總是虛，狂遊一夢入清都。",
            "有家不住猶爲觀，底用區區覓鑑湖。"
        ],
        "title": "賀知章",
        "id": "b9c39723-95fd-4fbd-8fec-ad5fb92bec6f"
    },
    {
        "author": "徐鈞",
        "paragraphs": [
            "柄國年深巧蔽欺，如何方面用胡兒。",
            "只知怙寵身爲計，不道漁陽亂已基。"
        ],
        "title": "李林甫",
        "id": "579b2196-2b9b-48f5-816e-9150ebab570a"
    },
    {
        "author": "徐鈞",
        "paragraphs": [
            "隨人畜養寧知父，負主恩私豈有君。",
            "逆氣終然招逆報，可憐四海亂如雲。"
        ],
        "title": "安祿山",
        "id": "a998e516-825b-48f6-bf81-1ab74f440b74"
    },
    {
        "author": "徐鈞",
        "paragraphs": [
            "凝碧池頭聽樂府，不能身死但能悲。",
            "輞川他日成名勝，藉得朝天一首詩。"
        ],
        "title": "王維",
        "id": "3385c2d9-549c-4188-9303-4d9ddbd882f8"
    },
    {
        "author": "徐鈞",
        "paragraphs": [
            "一曲霓裳失太平，漁陽鼙鼓暗風塵。",
            "君王只識楊丞相，不識平原老守臣。"
        ],
        "title": "顔杲卿",
        "id": "27c1e51f-8887-42c0-98f9-72581cc89fb7"
    },
    {
        "author": "徐鈞",
        "paragraphs": [
            "兩戒山河剖析明，歷分十二議尤精。",
            "況逢燕國爲刪潤，可信千年說尚行。"
        ],
        "title": "僧一行",
        "id": "e1e748e9-9fc5-4215-a963-633e7c9d9187"
    },
    {
        "author": "徐鈞",
        "paragraphs": [
            "將相浮雲了幻軀，髠緇何事效浮圖。",
            "靈州勸進無君父，投佛還能脫罪無。"
        ],
        "title": "杜鴻漸",
        "id": "9be25c8e-012b-4302-aa92-7fa59b851a92"
    },
    {
        "author": "徐鈞",
        "paragraphs": [
            "衣白山人再造唐，謀家議國慮深長。",
            "功成拂袖還歸去，高節依稀漢子房。"
        ],
        "title": "李泌",
        "id": "5960be08-054f-4dd1-a303-019847711e19"
    },
    {
        "author": "徐鈞",
        "paragraphs": [
            "身佩安危三十年，讒鋒雖中節彌堅。",
            "古今多少功名在，誰得如公五福全。"
        ],
        "title": "郭子儀",
        "id": "32645967-30b3-437c-88d4-2781e1d04a75"
    },
    {
        "author": "徐鈞",
        "paragraphs": [
            "間關百戰佐中興，料敵行師妙若神。",
            "可惜罹讒終恨死，傷心不見白頭親。"
        ],
        "title": "李光弼",
        "id": "ca5fd44a-a265-40ab-8448-b28dcccb0e41"
    },
    {
        "author": "徐鈞",
        "paragraphs": [
            "析骸易子守孤城，六萬惟餘四百人。",
            "生道殺民民不怨，千年廟食尚如新。"
        ],
        "title": "張巡",
        "id": "857d1597-0062-49cf-80dc-e353f7a9b467"
    },
    {
        "author": "徐鈞",
        "paragraphs": [
            "自度才卑樂尚賢，輸忠直欲保城全。",
            "如公豈是偷生者，一死何庸較後先。"
        ],
        "title": "許遠",
        "id": "f9bfaced-eba6-4ea2-afbc-b7c120b9bf0b"
    },
    {
        "author": "徐鈞",
        "paragraphs": [
            "六矢飛穿詫木人，屹然不動勇無倫。",
            "極知力盡城將陷，吾亦忘君有此身。"
        ],
        "title": "雷萬春",
        "id": "0250a8cb-1244-4c16-b73c-17c3e08a2f1e"
    },
    {
        "author": "徐鈞",
        "paragraphs": [
            "仗節星馳趣援兵，睢陽惜已陷忠臣。",
            "閭邱振命雖誅死，猶有浮圖着矢人。"
        ],
        "title": "張鎬",
        "id": "db2911ca-68a7-45ee-a645-285688fc4c99"
    },
    {
        "author": "徐鈞",
        "paragraphs": [
            "滿朝比比拜邊塵，僞命難污守節臣。",
            "褒賞但令知制誥，如何只待作文人。"
        ],
        "title": "蘇源明",
        "id": "5745c659-e0bb-4ee3-a335-d960fa728923"
    },
    {
        "author": "徐鈞",
        "paragraphs": [
            "指破奸邪叵測心，一言剴切盍沉吟。",
            "主昏不聽終無奈，付與清風一曲琴。"
        ],
        "title": "李勉",
        "id": "ea6e0dce-1a39-4772-8508-9a05ab0cc93c"
    },
    {
        "author": "徐鈞",
        "paragraphs": [
            "鋤奸抗疏反招疑，一斥忠州勢亦危。",
            "只集名方無著述，不爲良相且良醫。"
        ],
        "title": "陸贄",
        "id": "4aee95af-ba93-4085-aad3-db783aa2d1ac"
    },
    {
        "author": "徐鈞",
        "paragraphs": [
            "裂麻已沮延齡相，抗疏能全陸贄生。",
            "爲國重輕關一語，誰云七載噤無聲。"
        ],
        "title": "陽城",
        "id": "f02db410-40a0-4d1b-b629-bf63e4bfcc26"
    },
    {
        "author": "徐鈞",
        "paragraphs": [
            "伏閣朝廷一諫官，白頭武將亦歡顔。",
            "要知此喜非私喜，爲救孤忠去巨奸。"
        ],
        "title": "張萬福",
        "id": "6cfb61f0-575a-4b48-8327-f224308b901f"
    },
    {
        "author": "徐鈞",
        "paragraphs": [
            "野客躭茶著作經，一時評品亦良精。",
            "誰知茗飲成風後，從此朝廷榷法行。"
        ],
        "title": "陸羽",
        "id": "eb6e50a9-7bdf-4e46-a3bb-146d7b12ede7"
    },
    {
        "author": "徐鈞",
        "paragraphs": [
            "撫邊年久賦徭寬，善政春秋俗自安。",
            "蜀道雖危今坦易，登天不比向時難。"
        ],
        "title": "韋臯",
        "id": "789266bf-43cc-4996-a89e-9baa277d495d"
    },
    {
        "author": "徐鈞",
        "paragraphs": [
            "力仗孤忠化積頑，奉辭竟不遣生還。",
            "何如入海隨煙霧，自有詩留天地間。"
        ],
        "title": "孔巢父",
        "id": "c88d2126-f240-42f1-ad25-8c793fb564a0"
    },
    {
        "author": "徐鈞",
        "paragraphs": [
            "取水楓林莫怨嗟，鐘聲纔聽又天涯。",
            "如何一斥終難反，爲賦玄都觀裏花。"
        ],
        "title": "劉禹錫",
        "id": "fa1f5f21-cbab-4f6e-a730-5ec6f81d9e2c"
    },
    {
        "author": "徐鈞",
        "paragraphs": [
            "自負奇才却附人，伾文一跌誤終身。",
            "聰明未易消磨盡，猶作羅池廟裏神。"
        ],
        "title": "柳宗元",
        "id": "56b629ef-d90f-41d3-a779-0d3bf0ed14e3"
    },
    {
        "author": "徐鈞",
        "paragraphs": [
            "功名久震平淮後，機務方閑罷相餘。",
            "晚節浮沉非失計，一園花竹午橋居。"
        ],
        "title": "裴度",
        "id": "ef9309fe-c93f-4df3-9cfd-c6f8ffb2ed4e"
    },
    {
        "author": "徐鈞",
        "paragraphs": [
            "雪夜平吳自一奇，功成猶守分尊卑。",
            "櫜鞬非無爲，不受私賕不肯行。"
        ],
        "title": "李愬",
        "id": "270239f5-9e83-4b03-8c18-397d9406ce2f"
    },
    {
        "author": "徐鈞",
        "paragraphs": [
            "排斥異端尊孔孟，推原人性勝荀楊。",
            "平生膽氣尤奇偉，何止文章日月光。"
        ],
        "title": "韓愈",
        "id": "3733a0bb-2207-473b-93dd-a1fdf641a8d9"
    },
    {
        "author": "徐鈞",
        "paragraphs": [
            "幽懷賦好歐公賞，實錄文高黄子稱。",
            "復性一書幾有道，千年真可續韓燈。"
        ],
        "title": "李翱",
        "id": "ab217d0a-eb5e-4dae-a299-39999c3817a5"
    },
    {
        "author": "徐鈞",
        "paragraphs": [
            "師門昔已稱高弟，樂府今尤說最工。",
            "但遣終身毋叛道，著書不必似軻雄。"
        ],
        "title": "張籍",
        "id": "65417a6f-c2dd-46ce-a155-d3c4d6981777"
    },
    {
        "author": "徐鈞",
        "paragraphs": [
            "授業韓門歲月深，文章有法筆千鈞。",
            "三縑一字非邀價，賞識如裴復幾人。"
        ],
        "title": "皇甫湜",
        "id": "99f5fb32-25a6-40cb-a6b0-7fe6a5ec8bb5"
    },
    {
        "author": "徐鈞",
        "paragraphs": [
            "數間破屋洛城傍，門閉春風煮茗香。",
            "月蝕一詩譏逆黨，添丁奇禍竟堪傷。"
        ],
        "title": "盧仝",
        "id": "458d9385-cbf7-4e73-aaeb-e1fa5356a47c"
    },
    {
        "author": "徐鈞",
        "paragraphs": [
            "自古詩人例怨窮，不知窮正街詩工。",
            "先生吟苦身尤蹇，恰似霜階訴候蟲。"
        ],
        "title": "孟郊",
        "id": "028f9ee0-34a3-42fc-9482-e2363bcb0c1d"
    },
    {
        "author": "徐鈞",
        "paragraphs": [
            "早棄浮屠學綴文，爭知命薄第難登。",
            "行吟月下敲門句，氣味依然不脫僧。"
        ],
        "title": "賈島",
        "id": "f3516bbe-5834-47fc-bdb0-55e0b4b2d572"
    },
    {
        "author": "徐鈞",
        "paragraphs": [
            "官雖御史未爲榮，一序韓編萬古名。",
            "不是文翁能有眼，誰知佳婿在諸生。"
        ],
        "title": "李漢",
        "id": "d10c7f94-52d7-4a5f-9530-0132bab94eb5"
    },
    {
        "author": "徐鈞",
        "paragraphs": [
            "威行藩將來朝覲，膽落金吾畏擊彈。",
            "牛刃恢恢方用世，青山雖好去應難。"
        ],
        "title": "溫造",
        "id": "5734d93a-c428-4900-aa93-c70a349fa473"
    },
    {
        "author": "徐鈞",
        "paragraphs": [
            "手書不受叛臣污，摧抑多端只故吾。",
            "已喜生前能自保，却憐身後尚遭誣。"
        ],
        "title": "李紳",
        "id": "3bd4a366-864a-4830-9f8a-8dc971875a49"
    },
    {
        "author": "徐鈞",
        "paragraphs": [
            "元和詩體夙馳聲，巧致公台只蹔榮。",
            "綠野主人天下望，不應疏外負平生。"
        ],
        "title": "元稹",
        "id": "0204a29e-3fb5-4470-b3d5-31bb7a55f437"
    },
    {
        "author": "徐鈞",
        "paragraphs": [
            "漫勞當日牧舂陵，立石尤多感德民。",
            "獨有磨崖碑故在，文章千古耀湘濱。"
        ],
        "title": "元結",
        "id": "ab4f2a8a-74ec-4290-89e1-c1fb75f1763a"
    },
    {
        "author": "徐鈞",
        "paragraphs": [
            "談經唐世豈無人，君獨春秋學最深。",
            "力辯邱陽非左氏，後來朱子始知音。"
        ],
        "title": "啖助",
        "id": "2a6ba36f-4270-481b-9dd2-db21688976e8"
    },
    {
        "author": "徐鈞",
        "paragraphs": [
            "細雨斜風一釣絲，綠簑青笠鎮相隨。",
            "朝廷休覓漁歌看，萬頃千波總是詩。"
        ],
        "title": "張志和",
        "id": "6d37ff97-14f5-4a64-bd99-e7561b8bc5ae"
    },
    {
        "author": "徐鈞",
        "paragraphs": [
            "蜀政貪殘豈自全，母心直向死方安。",
            "如何三度專方面，不博庭闈一餉歡。"
        ],
        "title": "嚴武",
        "id": "d7a84646-48b1-4714-8799-51bac38c4e00"
    },
    {
        "author": "徐鈞",
        "paragraphs": [
            "道德馳聲滿建中，豈無人可繼餘風。",
            "最憐貞觀開元治，付與奸邪蕞陋翁。"
        ],
        "title": "崔祐甫",
        "id": "ec7c5a6f-9619-4355-959c-2feef466ce6a"
    },
    {
        "author": "趙良埈",
        "paragraphs": [
            "三北何人知管仲，五湖何處覓陶朱。",
            "壁間遺墨還堪睹，吊罷靈魂一束芻。"
        ],
        "title": "題壁",
        "id": "fbeeebaa-83c6-4d4c-8dce-2a9ed724034b"
    },
    {
        "author": "趙良埈",
        "paragraphs": [
            "羅浮絕頂凌蒼穹，五雲飛繞蓬萊宮。",
            "金烏玉兔出西東，鐵橋萬丈橫霽虹。",
            "臥虎踞石龍蟠松，異香不動煙騰空。",
            "餐霞飲露凡聖同，水簾碎玉聲玲瓏。",
            "桃花流出片片紅，碧梧翠竹環三峯。",
            "天邊鳳鳥來雝雝，仙風吹入石洞中。",
            "我欲呼之儀九重，歌舞聖化同天功。"
        ],
        "title": "鳳凰谷",
        "id": "a862524b-0842-4207-8931-d8e94af30485"
    },
    {
        "author": "趙良埈",
        "paragraphs": [
            "警書雙羽出乎西，端坐凝香惡境移。",
            "已鑄劍鋒成耒耜，更陶瓦缶作尊彝。",
            "雅南歌裏聲千古，乾巽維邊位兩儀。",
            "細數旴江知郡事，有如此事幾人知。"
        ],
        "title": "鄉飲酒唱和詩",
        "id": "d354fbc7-eac2-405e-9b22-ada56418ac00"
    },
    {
        "author": "張肅",
        "paragraphs": [
            "位分南北與東西，曠典纔修俗頓移。",
            "樂合鸞皇下庭宇，觶揚虎蜼伏樽彝。",
            "頭顱如許堪殊席，筋力無多奈縟儀。",
            "敢昧邦君明德意，後知方遣負先知。"
        ],
        "title": "鄉飲酒唱和詩",
        "id": "aabf24a5-9693-4257-81b9-8fc7942c053e"
    },
    {
        "author": "趙崇濘",
        "paragraphs": [
            "男兒立志要崚嶒，莫與閭閻較重輕。",
            "一寸光陰無放過，十年燈火夙修成。",
            "學疏達境還堪愧，道在窮途亦可亨。",
            "未必儒冠能見悮，書窗努力繼芳聲。"
        ],
        "title": "勉子讀書",
        "id": "819dff2b-4ca5-46b5-b62d-c3ec82772ae7"
    },
    {
        "author": "戴煜",
        "paragraphs": [
            "斷崖文字是唐碑，無限名賢贊頌詩。",
            "莫把中興？前代，會須重見太平時。"
        ],
        "title": "浯溪",
        "id": "6a72b228-1424-4796-aff4-7ad5d85df939"
    },
    {
        "author": "林桂龍",
        "paragraphs": [
            "一舵中流欠把持，偏輕偏重失便宜。",
            "孤舟不是無人渡，身作風波問阿誰。"
        ],
        "title": "嘲丁大全  其一",
        "id": "368a1593-7e3f-4dff-8030-d3c4876376be"
    },
    {
        "author": "林桂龍",
        "paragraphs": [
            "移溪實壑誤明君，驚動沿江十萬軍。",
            "幸是不沈湘水死，有何面目見靈均。"
        ],
        "title": "嘲丁大全  其二",
        "id": "413f8d63-a4dc-47d7-ae0b-6e2d4cb10282"
    },
    {
        "author": "林桂龍",
        "paragraphs": [
            "稚子如何濟急流，一篙才錯便難收。",
            "當初把作尋常看，豈料中流解覆舟。"
        ],
        "title": "嘲丁大全  其三",
        "id": "8d31bf8f-42c3-4138-8fa7-9a9bef72a1af"
    },
    {
        "author": "賈雲華",
        "paragraphs": [
            "花柳芳菲二月時，名園剩有牡丹枝。",
            "風流杜牧還知否，莫恨尋春去較遲。"
        ],
        "title": "題魏鵬臥屏",
        "id": "3c44c56a-315f-4b9a-8867-5e8ede643efb"
    },
    {
        "author": "賈雲華",
        "paragraphs": [
            "暮雨朝雲少定蹤，空勞神女下巫峰。",
            "襄王自是無情緒，醉臥明月花影中。"
        ],
        "title": "魏鵬負期醉臥戲題練裙",
        "id": "7a3b80e3-6ef5-467f-b1cc-7f90c84487d3"
    },
    {
        "author": "賈雲華",
        "paragraphs": [
            "斜軃香雲倚翠屏，紗衣先覺露華零。",
            "誰云天上無離合，看取牽牛織女星。"
        ],
        "title": "七夕",
        "id": "bf47b256-fe75-42fc-9901-3396ab5fbee0"
    },
    {
        "author": "賈雲華",
        "paragraphs": [
            "自從消瘦減容光，雲雨巫山枉斷腸。",
            "獨宿孤房淚如雨，秋宵只爲一人長。"
        ],
        "title": "永別  其一",
        "id": "ffcd912a-968e-48ea-a406-2274ccdb4401"
    },
    {
        "author": "賈雲華",
        "paragraphs": [
            "正成薄命久尋思，宛轉蛾眉能幾時。",
            "漢水楚雲千萬里，留君不住益凄其。"
        ],
        "title": "永別  其二",
        "id": "d5103afc-445c-4d86-a6ea-f2884905d5af"
    },
    {
        "author": "賈雲華",
        "paragraphs": [
            "物換星移幾度秋，鳥啼花落水空流。",
            "人間何事堪惆悵，貴賤同歸土一丘。"
        ],
        "title": "永別  其三",
        "id": "f6bbdfdc-efe7-4f5d-8f28-4692c8098fe0"
    },
    {
        "author": "賈雲華",
        "paragraphs": [
            "相見時難別亦難，寒潮惟带夕陽還。",
            "鈿蟬金雁皆零落，離別煙波傷玉顔。"
        ],
        "title": "永別  其四",
        "id": "d3a7c6f2-98f7-4ac1-a6b0-d441af1cf0bb"
    },
    {
        "author": "賈雲華",
        "paragraphs": [
            "倚欄無語倍傷情，鄉思撩人撥不平。",
            "寂寞閑庭春又晚，杏花零落過清明。"
        ],
        "title": "永別  其五",
        "id": "8d8df183-8d6e-4031-b5f6-ab2c170ea379"
    },
    {
        "author": "賈雲華",
        "paragraphs": [
            "紗窗日落漸黄昏，春夢無心只似雲。",
            "萬里關山音信斷，將身何處更逢君。"
        ],
        "title": "永別  其六",
        "id": "9cf7d4c8-4b20-4f6a-b94e-eae8ca58544f"
    },
    {
        "author": "賈雲華",
        "paragraphs": [
            "魂歸冥漠魄歸泉，却恨青娥誤少年。",
            "三尺孤墳何處是，每逢寒食一潸然。"
        ],
        "title": "永別  其七",
        "id": "a4b21b5a-a975-44d8-b915-8fdbea85e109"
    },
    {
        "author": "賈雲華",
        "paragraphs": [
            "一封書寄數行啼，莫動哀吟易慘凄。",
            "古往今來只如此，幾多紅粉委黄泥。"
        ],
        "title": "永別  其八",
        "id": "a07a997c-25b5-4d76-a4ef-dac55232aad4"
    },
    {
        "author": "杜子是",
        "paragraphs": [
            "長山繞井邑，嘐嘐天外青。",
            "煙雲無近遠，水石何幽清。",
            "半崖盤石徑，如見小蓬瀛。",
            "時節方大暑，忽若秋氣生。",
            "高亭臨極巓，登高宜新晴。",
            "俗士誰能來，野客熙清陰。",
            "漫歌無人聽，在酒共我傾。",
            "時復一回望，心月出四溟。"
        ],
        "title": "集元刺史句詠寒亭",
        "id": "4ea41082-5ef4-4491-8ffc-e63d35f3eeaa"
    },
    {
        "author": "金應桂",
        "paragraphs": [
            "山林有真趣，得趣即神仙。",
            "好趁暮春月，來遊大滌天。",
            "晴嵐融玉室，花氣襲丹泉。",
            "此地通懸霤，清吟過叔元。"
        ],
        "title": "送西秦張仲實遊大滌洞天",
        "id": "11a29684-145f-4e5b-9e7a-a59e554bdabc"
    },
    {
        "author": "邊居誼",
        "paragraphs": [
            "孤城高倚漢江秋，血戰三年死未休。",
            "鐵石肝腸忠義膽，精靈常向峴山留。"
        ],
        "title": "絕命詞",
        "id": "e764f4b7-49b2-405d-9e59-0091d02d6e8c"
    },
    {
        "author": "李智遠",
        "paragraphs": [
            "四十三年處世中，夢中成夢又成空。",
            "今朝撒手還歸去，木馬頻嘶物外風。"
        ],
        "title": "今朝",
        "id": "e5e97e8d-fc66-4050-8c72-e74f97809add"
    },
    {
        "author": "劉汝鈞",
        "paragraphs": [
            "年來夢斷百花場，安分農桑萬慮降。",
            "爲喜麥青行暖逕，因看蠶出倚晴窗。",
            "草坪閒見烏犍點，畬水飛來白鷺雙。",
            "滿飲茅柴拚爛醉，踏歌社下自成腔。"
        ],
        "title": "春日田園雜興",
        "id": "78a69ce2-1545-4f28-bc4c-765cd0cfa124"
    },
    {
        "author": "曹涇",
        "paragraphs": [
            "五經爲笥腹便便，千佛名髙此作緣。",
            "貴仕直堪梅和鼎，貧交猥爲酒供錢。",
            "連章秋月鴈回翅，貯袖天香龍吐涎。",
            "舊話新情如覿面，同年真是我同年。"
        ],
        "title": "次胡濟鼎同年三律  其一",
        "id": "3c8f5d4f-3f9f-4175-9dae-03182a1b1a3c"
    },
    {
        "author": "曹涇",
        "paragraphs": [
            "共是金明衣緑郎，梅仙風致壓仇香。",
            "人如紫鳯儀丹閣，誰則青蚨涴錦囊。",
            "洛社菜羮時不禁，雪堂斗酒夜宜良。",
            "至尊端肯憐芹曝，臣罪當誅自恐惶。"
        ],
        "title": "次胡濟鼎同年三律  其二",
        "id": "eaa8fb34-a0a5-4dd1-bee9-3cbfc9951a19"
    },
    {
        "author": "曹涇",
        "paragraphs": [
            "費却長吟復短吟，投瓜投李愧何深。",
            "吾人只記錢留紙，此老能令戶作金。",
            "擲地有聲知處處，如蘭斯臭見心心。",
            "柏梁體後八仙賦，趾美重光未陸沉。"
        ],
        "title": "次胡濟鼎同年三律  其三",
        "id": "8f32b203-e48b-4403-b5f1-1be41e7ad80f"
    },
    {
        "author": "曹涇",
        "paragraphs": [
            "對看中秋是好天，健來欣爲子分田。",
            "只消菽水歡無盡，况有經書腹可便。",
            "家事既傳情思穏，吟篇謾寫墨痕鮮。",
            "惟餘學課隨年捱，共我艱劬知幾員。"
        ],
        "title": "次胡餘學同年四首  其一",
        "id": "7512f324-a885-454c-87b1-59e8340351f0"
    },
    {
        "author": "曹涇",
        "paragraphs": [
            "金明池上共揚鞭，豪氣寧求許祀田。",
            "不道福碑轟忒早，相逢頹景穏爲便。",
            "牙牌刻處謾誇貴，藍綬披來難敵鮮。",
            "千歲儘長公論在，于中定有好官員。"
        ],
        "title": "次胡餘學同年四首  其二",
        "id": "49888e4b-ae7a-46fc-b328-46e8d095c7e8"
    },
    {
        "author": "曹涇",
        "paragraphs": [
            "桃花柳絮及春敷，壹是浮輕匪壯圖。",
            "幸有田耕幷井飲，猶勝身屨與妻纑。",
            "郎君競爽賢聲起，老子尊安道味腴。",
            "便是當年正考父，是間饘粥口堪糊。"
        ],
        "title": "次胡餘學同年四首  其三",
        "id": "6d1a1390-0a9b-4407-8eb2-55d5f9f04b11"
    },
    {
        "author": "曹涇",
        "paragraphs": [
            "力田元不怵凶饑，瘠者爲誰誰是肥。",
            "但得髙堂翁媪健，定知奕世子孫宜。",
            "追風騏驥驟仍蹶，覽徳鸞鳯棲或飛。",
            "有酒急須頻對月，桂枝香了到梅枝。"
        ],
        "title": "次胡餘學同年四首  其四",
        "id": "1ef5ea27-805e-489c-869b-d2c13193542c"
    },
    {
        "author": "曹涇",
        "paragraphs": [
            "小人難與作緣，惡食不妨志道。",
            "猶勝杜陵岳陽，一飯欲從人討。"
        ],
        "title": "代柬濟鼎同年約其早飯",
        "id": "89e91061-7fec-43ba-84bc-5ee8ede02268"
    },
    {
        "author": "吳龍翰",
        "paragraphs": [
            "鵑啼驚夢敧春枕，花落迎風打曉窗。",
            "攜杖攙先出城去，角聲吹月墮寒江。"
        ],
        "title": "曉發姑孰城",
        "id": "c4ce4cd8-788b-4201-b4e3-df8908d6121a"
    },
    {
        "author": "吳龍翰",
        "paragraphs": [
            "翠滚玻璃萬頃秋，長江又掛水晶毬。",
            "水光月色梅邉客，今夜會盟江上樓。"
        ],
        "tags": [
            "长江"
        ],
        "title": "浙江姚樓觀水月",
        "id": "038d9ce9-234b-403a-9892-4aff495fd3ef"
    },
    {
        "author": "吳龍翰",
        "paragraphs": [
            "烟鐘舂起夕陽愁，淼淼臨平春事幽。",
            "惟有風蒲愛吟客，岸邉繚亂綰行舟。"
        ],
        "title": "晚舟過臨平",
        "id": "e1dcd250-d8b2-40b1-9424-bbb889869bf9"
    },
    {
        "author": "吳龍翰",
        "paragraphs": [
            "淮山歴歴春雲澹，淮水湯湯夜月輝。",
            "此處杜鵑啼不到，江南行客未成歸。"
        ],
        "title": "春晚留淮上",
        "id": "e426f5c7-f4ee-45b4-b75b-c2c353316bad"
    },
    {
        "author": "吳龍翰",
        "paragraphs": [
            "一掬鄉心寒似月，半生行跡過於雲。",
            "春風滿擔詩千首，是處青山留得君。"
        ],
        "title": "贈謁士",
        "id": "b8942d0f-b202-4a70-942c-8f7cd5ad9b73"
    },
    {
        "author": "吳龍翰",
        "paragraphs": [
            "吴宫烟水碧迢迢，瓊樓十二凌青霄。",
            "北方佳人顔如花，素衣濯濯明朝霞。",
            "雲母屏風珍珠箔，香銷金鴨春寒薄。",
            "璧月流光羅綺筵，白紵舞殘月欲落。",
            "君看月落夜潮平，吴江濶兮越江深。",
            "吴王醉兮越王醒。"
        ],
        "title": "白紵詞",
        "id": "271a1b0b-aa8e-4e5f-bbf0-d1e051266e78"
    },
    {
        "author": "吳龍翰",
        "paragraphs": [
            "天與東風便，千錢買一舟。",
            "嘉禾三月路，陰木四山秋。",
            "野色緘詩思，鵑聲替客愁。",
            "烟波渺無際，是處可盟鷗。"
        ],
        "title": "嘉禾舟中",
        "id": "f14575b5-a153-4627-a47a-aa2de4d57a60"
    },
    {
        "author": "吳龍翰",
        "paragraphs": [
            "景物何其異，虚岩人力成。",
            "清池沈鳥影，高樹落蟬聲。",
            "花日樓臺麗，香風簾幙輕。",
            "我来一吟賞，不惜買杯傾。"
        ],
        "title": "嘉禾沈園",
        "id": "1c200d94-dd4d-4a36-97b3-b51c68a43f23"
    },
    {
        "author": "吳龍翰",
        "paragraphs": [
            "愁裏重陽近，他鄉酒易酤。",
            "秋風詩髩短，寒夜客燈孤。",
            "笋笠月穿破，荷衣霜打枯。",
            "有懐吟未就，端不爲催租。"
        ],
        "title": "重陽客中",
        "id": "5967445f-8457-4865-861d-1c639ebf83d2"
    },
    {
        "author": "吳龍翰",
        "paragraphs": [
            "天禄臞仙後代孫，巍科幾世屬名門。",
            "千年絕學追先聖，四海真儒仰後村。",
            "直向天邊扶日月，只從筆底轉乾坤。",
            "年来諸老凋零盡，惟有靈光獨自存。"
        ],
        "title": "見劉後村先生  其一",
        "id": "f31271a6-f254-4a4f-8f4a-f50bd03a1aaa"
    },
    {
        "author": "吳龍翰",
        "paragraphs": [
            "玻璃萬頃海天秋，相國如居天上頭。",
            "錦帳圍山丹荔熟，銀梭織水子魚遊。",
            "地靈自古稱多士，人物當今列上流。",
            "二季一翁家學在，湄洲即是蜀眉州。"
        ],
        "title": "見劉後村先生  其二",
        "id": "12881729-d202-4466-bff7-fe15fe0c5203"
    },
    {
        "author": "吳龍翰",
        "paragraphs": [
            "雪碗冰甌淬筆鋒，篇篇琢出玉玲瓏。",
            "鶴鳴逺岫千林曉，鯨展洪濤萬里雄。",
            "暮雪寒梅吟思外，春風芳草夢魂中。",
            "詩瓢行脚半天下，多謝先生棒喝功。"
        ],
        "title": "見劉後村先生  其三",
        "id": "0e3eb67e-c4a0-489e-9d85-1f678f75a764"
    },
    {
        "author": "吳龍翰",
        "paragraphs": [
            "騎却青鸞上禁林，岩岩聲價重於金。",
            "花磚日轉瓊箋暖，蓮燭星歸玉漏沈。",
            "翰墨挈来三昧手，絲綸畫出九重心。",
            "春風已築沙堤路，天上虚皇屬意深。"
        ],
        "title": "見劉後村先生  其四",
        "id": "3c3a6cdb-8a71-4179-8907-29db08b75676"
    },
    {
        "author": "吳龍翰",
        "paragraphs": [
            "十里風光烟水白，嵯峨帝城紫霧隔。",
            "笛聲吹斷蒲葉風，鷺飛界破青山色。",
            "湖波鱗鱗織成縠，翠蓋紅幢機上簇。",
            "長安冨兒美少年，馬行紫陌香塵撲。",
            "畫舫誰家窈窕娘，半額鵞黄時様粧。",
            "玉手折花嬌無力，花枝斜掛銀絲長。",
            "隔花躊蹰意相屬，稍稍談笑聞餘香。",
            "夕陽西下漢水逺，無計問覔雙瓊璫。",
            "巫山高哉但入夢，安得插翅飛其傍。",
            "君不見吳姬采蓮自唱曲，君王尚在舟中宿。"
        ],
        "tags": [
            "西湖"
        ],
        "title": "西湖曲",
        "id": "89b1e92c-64db-44fc-a9bf-beebd04fc1e0"
    },
    {
        "author": "吳龍翰",
        "paragraphs": [
            "老鶴髙飛入白雲，空餘殘照管孤墳。",
            "清風千古鎮長在，見著梅花如見君。"
        ],
        "title": "拜林和靖墓",
        "id": "e205cb67-e23f-4641-a5f3-ddab2a16cad1"
    },
    {
        "author": "吳龍翰",
        "paragraphs": [
            "萬里烟波興渺然，片心如在灞橋邉。",
            "歸装詩少不成擔，自抝梅花湊滿船。"
        ],
        "title": "久客湖海買舟西還",
        "id": "95483e0e-ca9b-40d4-9e1e-d51676bb380e"
    },
    {
        "author": "吳龍翰",
        "paragraphs": [
            "半生江海冰壺翁，擔風荷雨七尺笻。",
            "爛嚼扶葉紫金椹，玉樓光徹十二重。",
            "飽喫孤山白玉花，一鑿九竅開玲瓏。",
            "能鉟明月鑄雙眼，故能搜索異景窺神功。",
            "能穿星斗掛胸次，故能神遊八極之鴻濛。",
            "手撼烟雲出硯石，酒酣奮筆驅雷風。",
            "迴山轉海有力量，頃刻鵞溪幻出白練之寒江，碧玉之奇峯。",
            "瀟湘洞庭忽在眼，冷落烟竹蒼梧空。",
            "碧天萬里渺無際，但見隠隠歸飛鴻。",
            "江門過雨涼如許，木落瀟瀟秋滿浦。",
            "月明何處起漁歌，小艇人歸急搖櫓。",
            "鷗沙漠漠洲渚昏，無數寒鴉栖古渡。",
            "景物變態雖無窮，筆端有口一一吐。",
            "研丹吮粉尤精奇，直與王爵争毫釐。",
            "寧肯没骨媚時好，逸氣往往追徐熙。",
            "一點春風幾花卉，化工權柄君所私。",
            "獻之牸牛韓幹馬，滕王蛺蝶僧繇魚。",
            "下筆衆妙各俱足，開卷錯落中珠璣。",
            "顧家層樓連天起，俗士那敢窺藩籬。",
            "嘔心抽思何自苦，乃使肌骨化作枯松枝。",
            "君不見梅邉有狂客，風饕雪虐寧忍饑。",
            "吟軀未老貌先老，不覺兩髩紛如絲。"
        ],
        "tags": [
            "洞庭湖"
        ],
        "title": "馮永之號冰壺工水墨丹青",
        "id": "b018bfb3-4537-4aa1-b077-a97015cd1e76"
    },
    {
        "author": "吳龍翰",
        "paragraphs": [
            "嵯峨靈金山，峭壁偕天長。",
            "巑岏萬蒼翠，無復敢頡頏。",
            "登臨勞逺目，久羈塵俗韁。",
            "天風送笻屐，此願今一償。",
            "所喜侍老親，贔屭升崇岡。",
            "琪樹藹柔絲，瑤草超羣芳。",
            "松聲入幽懐，妙樂非笙簧。",
            "好鳥相勸酬，醉我林中觴。",
            "我吟遊仙詩，客和招隠章。",
            "起舞沸懽笑，人影亂夕陽。",
            "何妨阿堵女，山北敞虚堂。",
            "石池閟甘泉，瓦爐騰妙香。",
            "昔言山有靈，金燈夜呈祥。",
            "信哉華嚴經，佛眉施白光。",
            "澄公有妙力，一笑通禪房。",
            "詎知山石間，而有金光藏。",
            "崦嵫下朱景，山氣相激揚。",
            "若以色見佛，扵法參與商。",
            "我生事迂濶，咄咄顛復狂。",
            "讀書獵千古，浩氣凌八荒。",
            "乃欲落鬚髪，掬水曹溪傍。",
            "吹以無孔笛，倒騎牛一場。",
            "手擊混沌開，有此硬脊梁。",
            "指點生死根，棒喝行諸方。"
        ],
        "title": "靈金山觀金燈",
        "id": "b1a393b1-cab6-4483-94c9-d8869f4d03e0"
    },
    {
        "author": "吳龍翰",
        "paragraphs": [
            "功名自有兜鍪輩，榮辱寧干蓑笠翁。",
            "煩作田園秋興畫，短簷斜日稻花風。"
        ],
        "title": "辛酉秋吳畫士寫神",
        "id": "f3ceddcb-7bc5-4d0a-9e4b-fee7b9a13efc"
    },
    {
        "author": "吳龍翰",
        "paragraphs": [
            "相公潭水清於玉，翠屏四面環書屋。",
            "石梯幽幽登蒼崖，老樹晴烟千頃緑。",
            "好花對人無俗姿，春色盈盈囿虚谷。",
            "歸来庭院碧參差，八窗玲瓏有脩竹。",
            "先生長嘯臨清流，茱萸辛夷香滿洲。",
            "浪呼迪輩偕春遊，緑醅深注碧玉甌。",
            "我醉起舞相勸酬，願祝先生相業侔伊周。",
            "運留侯帷幄之籌，横莱公野水之舟。",
            "莫負蒼生望安石，東山高卧凌清秋。"
        ],
        "title": "秋崖先生招飲荷葭塢席上賦詩",
        "id": "ebd364b9-21a7-41da-90a5-c99959628d9c"
    },
    {
        "author": "吳龍翰",
        "paragraphs": [
            "春城庭院柳風輕，簾影玲瓏愛曉晴。",
            "紅日半窗吟夢覺，咿啞墻外賣花聲。"
        ],
        "title": "京城寓居春日",
        "id": "88bf0b6b-22cb-4700-b7d9-1701babf3c66"
    },
    {
        "author": "吳龍翰",
        "paragraphs": [
            "碧石重重鎖墓門，蘭膏點火照黄昏。",
            "春風幾度生芳草，還似君王舊日恩。"
        ],
        "title": "宫人斜",
        "id": "5c5b1cea-e2f7-41c3-b0f1-cd84ddd1bf1b"
    },
    {
        "author": "吳龍翰",
        "paragraphs": [
            "煙樹蕪城熨不開，夜深燈火照樓臺。",
            "欲披紫綺過江去，月冷滄洲待鶴来。"
        ],
        "title": "春夜隔江望揚州城",
        "id": "c7643c81-32aa-4260-b0e0-4dc3be1cdd7e"
    },
    {
        "author": "吳龍翰",
        "paragraphs": [
            "月夜梅花下，開樽誰主賓。",
            "梅花嬌欲語，讓我白頭人。",
            "娉婷樓上女，無乃花中神。",
            "下樓款懽笑，莫惜抛千金。",
            "纎纎出素手，爲我彈瑤琴。",
            "自言諳古調，妾心合君心。",
            "感君纒綿意，未彈先有情。",
            "妾佩明月光，妾衣雲霞輕。",
            "共君驂白鳳，一息超玉京。",
            "君看天帝女，嫁與牽牛星。",
            "天河萬里長，鵲橋歲一陳。",
            "安得河水乾，夜夜長相親。",
            "君能挽天河，一洗八極塵。"
        ],
        "title": "數年前有小詞微雨後落花天嬌態病懨懨怕人猜著是相思鎮日不開簾寶釵横蟬髩亂院宇待人歸儘緩移蓮步玉闌前纎手掐花鈿茲月夜與客飲梅花下一姝歌前詞復出箋徴余新作",
        "id": "a90a4c75-50c7-4f8a-a2e1-e48ccf8b6601"
    },
    {
        "author": "吳龍翰",
        "paragraphs": [
            "舞罷霓裳寶髻垂，桃花扇底暖風吹。",
            "夜深內殿重開宴，手撚燈花畫翠眉。"
        ],
        "title": "宫詞",
        "id": "a5dc20b3-3268-4308-b11e-9ee1a2636b19"
    },
    {
        "author": "吳龍翰",
        "paragraphs": [
            "彤霞鑠石玉晶熒，琢出羲之風字形。",
            "却著寒松蒼石下，研烟傳寫相牛經。"
        ],
        "title": "秋崖先生以紅石見寄",
        "id": "b5d1c818-a24c-4c5c-8ec1-57ac5c3cdfab"
    },
    {
        "author": "吳龍翰",
        "paragraphs": [
            "飄飄謫仙子，閉門逃世諠。",
            "達哉柴桑翁，心逺地乃偏。",
            "羨公隠廛市，高拍前人肩。",
            "園林富花木，景象羅春妍。",
            "翠鳥鳴高枝，白魚遊深淵。",
            "魚鳥欣有託，吾廬興悠然。",
            "詩瓢貯烟雲，茶鼎烹銀蟾。",
            "有此佳絕處，那受名利鞭。",
            "鵲尾聞妙香，片心超九天。",
            "淵然消萬慮，流光緯三田。",
            "乾坤任簸弄，追蹤古偓佺。"
        ],
        "title": "心逺堂",
        "id": "000fd767-6f53-46eb-856b-b52741daa3ba"
    },
    {
        "author": "吳龍翰",
        "paragraphs": [
            "大哉紫陽箴，誠爲百世師。",
            "心法故能傳，心印幾能提。",
            "明明道統燈，扵此接光輝。",
            "端居儼帝臨，暗室疑神窺。",
            "立足千仞淵，生怕傷髪膚。",
            "兢兢一寸心，烱烱冰雪壺。",
            "脱帽藐王公，無乃酒狂徒。",
            "蹀躞漁陽鼓，傲態逐刑誅。",
            "我則持以敬，譬如龍戀珠。",
            "斷斷猫捕鼠，綿綿雞哺雛。",
            "守之戒勿閑，意馬防馳驅。"
        ],
        "title": "持敬堂",
        "id": "f36d1f23-3d33-4b8c-a618-7498737b545f"
    },
    {
        "author": "吳龍翰",
        "paragraphs": [
            "結樓書屋傍，獨占林塘幽。",
            "飛檐瞰寒碧，照影虹霓浮。",
            "層巒萬蒼翠，峭屼生戈矛。",
            "黛眉與螺髻，故故含嬌羞。",
            "此時樓中人，片心隨白鷗。",
            "風吹烏紗帽，露滴紫綺裘。",
            "白雲入我望，逸興何悠悠。",
            "沆瀣供晨餐，酌以碧玉甌。",
            "朝暾散朱景，嚥約十二樓。",
            "願言追黄鶴，致身八極遊。",
            "慷慨笛聲發，滿樓明月秋。"
        ],
        "title": "層翠樓",
        "id": "fa9f4636-20b3-4089-9bd9-69b196040c89"
    },
    {
        "author": "吳龍翰",
        "paragraphs": [
            "二月漫漫雪滿山，羣芳空向雪中看。",
            "幽亭酌酒且沈醉，要爲小園花餪寒。"
        ],
        "title": "春寒",
        "id": "3a3b93af-7d72-4b3e-b553-274321eeedfb"
    },
    {
        "author": "吳龍翰",
        "paragraphs": [
            "座左插梅花，座右横詩筆。",
            "風雪墮寒肩，先生方抱膝。"
        ],
        "title": "凍吟",
        "id": "8ab0dbee-3211-40fe-80a7-056170a592b3"
    },
    {
        "author": "吳龍翰",
        "paragraphs": [
            "聞說春醪熟，提壺喚客嘗。",
            "乾坤一釀甕，花氣百和香。"
        ],
        "title": "春興",
        "id": "9c3ad7db-7aeb-4635-97f7-5bd511f35d9e"
    },
    {
        "author": "吳龍翰",
        "paragraphs": [
            "麥秋天氣覺清和，老盡春風庭下莎。",
            "晚月荒山啼蜀帝，夕陽髙樹咽齊娥。",
            "三年寒我滄波約，一夜思君白髪多。",
            "世路不堪重著脚，相期何地理漁蓑。"
        ],
        "title": "别吴中三年寄湖上一二知已",
        "id": "8f81c228-f8fc-4be6-9e16-8d114fc2d2d5"
    },
    {
        "author": "吳龍翰",
        "paragraphs": [
            "華衮褒榮御墨鮮，堂堂劍珮在凌烟。",
            "十三相後功爲最，五百年間遺有傳。",
            "落落甘霖施后土，岩岩鉅石補青天。",
            "太平有筞安排了，浯水清風崖可鎸。"
        ],
        "title": "壽鄉衮訥齋先生  其一",
        "id": "29d11ae7-8da3-4e64-ac68-348417ebbba4"
    },
    {
        "author": "吳龍翰",
        "paragraphs": [
            "世態浮雲無定形，先生緑野竟留情。",
            "詎知寶祐老臣在，又見金陵新法行。",
            "洛邑幾時歸赤舄，東山再起答蒼生。",
            "不堪局面遲一著，願祝薇垣星更明。"
        ],
        "title": "壽鄉衮訥齋先生  其二",
        "id": "77eb477f-1a83-484e-aaed-9d7fe2fbde1d"
    },
    {
        "author": "吳龍翰",
        "paragraphs": [
            "當年河嶽已儲神，理亂分明闗一身。",
            "瑞應麟書知孔子，恩光鳳誥見庚申。",
            "世臣喬木蒼蒼日，驛使梅花歲歲春。",
            "笑指紫陽山作壽，會看重慶喜尤新。"
        ],
        "title": "壽鄉衮訥齋先生  其三",
        "id": "a082b31b-1998-42de-9bda-81d543bb239a"
    },
    {
        "author": "吳龍翰",
        "paragraphs": [
            "多病頻辭客，無人自掩扉。",
            "劚松供藥火，葺葉補漁衣。",
            "日月雙丸疾，乾坤一粟微。",
            "不須求外道，悟此是玄機。"
        ],
        "title": "感興  其一",
        "id": "d5a7f202-4d31-488d-86ed-4cce56d30ee4"
    },
    {
        "author": "吳龍翰",
        "paragraphs": [
            "野興在漁艇，風潮不憚勞。",
            "苔生肥石骨，水落瘦溪毛。",
            "霜重稻粱熟，天清雁字髙。",
            "醉餘歌古調，人事析秋毫。"
        ],
        "title": "感興  其二",
        "id": "1b2f92d3-f1ad-4efe-ad5a-630a916aafe9"
    },
    {
        "author": "吳龍翰",
        "paragraphs": [
            "閉門逃俗客，攜酒過禪闗。",
            "竈古茶烟斷，碑殘雨蘚瘢。",
            "秋僧行影瘦，夜鶴病翎寒。",
            "片月隨人到，孤琴對佛彈。"
        ],
        "title": "感興  其三",
        "id": "d06af065-4803-46b1-b4e4-d1b2b27a8b49"
    },
    {
        "author": "吳龍翰",
        "paragraphs": [
            "百事謀何拙，一閒夢亦清。",
            "定交毛穎子，結怨孔方兄。",
            "鶴影雲烟瘦，蟬聲風露輕。",
            "寸心虛白久，蛻骨待丹成。"
        ],
        "title": "感興  其四",
        "id": "95aac754-e664-4f14-9738-c1b4888b7938"
    },
    {
        "author": "吳龍翰",
        "paragraphs": [
            "樓中有酒客身閒，約住孤雲共往還。",
            "搖落碧桃春欲去，倚闌無語看鍾山。"
        ],
        "title": "金陵寓樓居",
        "id": "baa0a1d7-14d0-46da-b8d9-8b39fb4dd1c3"
    },
    {
        "author": "吳龍翰",
        "paragraphs": [
            "客裏身無事，乘閒過水西。",
            "清波明白鷺，緑樹带黄鸝。",
            "酤酒道旁飲，吟詩石上題。",
            "邑中逢故舊，坐定說環溪。"
        ],
        "title": "過涇邑水西縣尹先伯祖嘗爲邑簿領耆儒有識者",
        "id": "223e35ae-5113-4634-80ac-07eb879bd5c6"
    },
    {
        "author": "吳龍翰",
        "paragraphs": [
            "故山三百里，歸路正羊腸。",
            "密樹標茆店，荒池界竹墻。",
            "僕眠如鹿伏，我倦背龜藏。",
            "素志非南阮，丈夫掃八荒。"
        ],
        "title": "南陵道中迫暮投茅店四圍率敗籬令僕夫環卧",
        "id": "3fea13a5-0ca8-4858-ab74-5518a33129b1"
    },
    {
        "author": "吳龍翰",
        "paragraphs": [
            "古邑蒼江曲，鱗鱗華屋横。",
            "酒樓歌妓集，漁市販夫行。",
            "野濶雲無勢，江流月有聲。",
            "橋邊息詩擔，譙鼓更分明。"
        ],
        "title": "泊蕪湖縣",
        "id": "7326097b-b423-416d-8bbe-7b933ee8f4c8"
    },
    {
        "author": "吳龍翰",
        "paragraphs": [
            "瑞宿當年降世間，祁山深處著仙壇。",
            "梅開冰壑珊瑚瘦，崖聳晴空碧玉寒。",
            "清氣胚成龜鶴相，丹田煉就虎龍蟠。",
            "待教鬚髩渾如雪，恰寫耆英與世看。"
        ],
        "title": "庚申冬壽秋崖先生",
        "id": "7e199fc8-1a76-4bec-9f38-d31bde7a677e"
    },
    {
        "author": "吳龍翰",
        "paragraphs": [
            "秋雨梧桐退老時，寒城九日正霏霏。",
            "功名不直三杯酒，世事真如一局棋。",
            "頭且插敎黄菊滿，手今莫負紫螯肥。",
            "壯懐無復登臨恨，破帽西風一任吹。"
        ],
        "title": "九日",
        "id": "583597d0-da19-453a-92bf-b717bd6eef6e"
    },
    {
        "author": "吳龍翰",
        "paragraphs": [
            "芒鞵竹杖出柴闗，檢點園林脚不閒。",
            "翠幄初張花結局，錦棚未解笋排班。",
            "烟波鷗鷺春風外，桑柘牛羊夕照間。",
            "野興不須邀客共，一尊白酒對黄山。"
        ],
        "title": "春晚郊行",
        "id": "ffa04058-983e-4511-af95-0c3a0dd28fe9"
    },
    {
        "author": "吳龍翰",
        "paragraphs": [
            "修竹陰陰古道場，誰憐兵火地荒涼。",
            "晚山俱似佛頭緑，秋草不如僧髪長。",
            "白酒莫辭今日醉，黄花仍作去年香。",
            "禪翁留客殷勤甚，相對藤床話夕陽。"
        ],
        "title": "秋日遊竹會寺",
        "id": "a3fbdf40-8f19-4c21-ae2b-d4836ad55d3b"
    },
    {
        "author": "吳龍翰",
        "paragraphs": [
            "峭壁千尋屹曉寒，何年人插釣魚竿。",
            "烟霞不受衣冠涴，天地那如蓑笠寛。",
            "幸有同肩黄屋貴，不妨伸脚白雲端。",
            "能令漢室亦増重，可作巢由一例看。"
        ],
        "title": "子陵釣臺",
        "id": "0522e29a-c236-425b-a9b9-8d4dd369a9ab"
    },
    {
        "author": "吳龍翰",
        "paragraphs": [
            "片帆東去一鷗輕，消得天公十日晴。",
            "新酒一尊詩幾首，故鄉千里月初更。",
            "烟收山翠揩摩淨，風軟江波熨貼平。",
            "苦是狂懐費消遣，船頭吹笛到天明。"
        ],
        "title": "夜泊富陽",
        "id": "9eb2f3e3-36bb-4263-bb60-f9a3e4fdbd1c"
    },
    {
        "author": "吳龍翰",
        "paragraphs": [
            "何日林間理故書，客中歲月只蘧廬。",
            "糴糧半給梅花鶴，燒葉餘分雪後驢。",
            "蝶夢悠揚家國逺，雁行零落弟兄疎。",
            "寒花到了自蕭索，不是東風不管渠。"
        ],
        "title": "别厲制使",
        "id": "e352236e-7daf-46d0-90f5-a2f2205f3b74"
    },
    {
        "author": "吳龍翰",
        "paragraphs": [
            "天目峰前小駐驂，長松笑道碧䰐鬖。",
            "客懐寂寞秋般淡，醉態朦朧午正酣。",
            "山色儼如嚴父面，鳥聲還勝俗人談。",
            "何年来此種芝术，乞與道人雲一龕。"
        ],
        "title": "天目道中",
        "id": "38e6a0f2-42c0-48d7-a513-f75be2ee3750"
    },
    {
        "author": "吳龍翰",
        "paragraphs": [
            "一雪滿天地，三春景更妍。",
            "鶴梳瓊羽落，蝶舞粉衣翩。",
            "嫩柳飄新絮，殘梅補落鈿。",
            "東風初解凍，洗手破輕烟。"
        ],
        "title": "春雪",
        "id": "0ef79f36-cdf1-4ae7-80a3-b19c56935e4d"
    },
    {
        "author": "吳龍翰",
        "paragraphs": [
            "卯君看月此徘徊，今来月明君不来。",
            "安得清光刀剪破，爲分一半到泉臺。"
        ],
        "title": "嚴灘對月憶雪壺亡弟",
        "id": "efcef425-cbfd-4ba6-8ec0-55fcc002388a"
    },
    {
        "author": "吳龍翰",
        "paragraphs": [
            "小息吟身古木陰，詩情羞澁錦囊輕。",
            "風烟不受人收拾，擔閣行山半日程。"
        ],
        "title": "婺源道中午憇  其一",
        "id": "1493590d-aad5-44bb-a4e3-eb79f0b8e45c"
    },
    {
        "author": "吳龍翰",
        "paragraphs": [
            "滿路黄塵人往還，黄塵點汚幾青山。",
            "便投山店睡過午，要放詩魂出世間。"
        ],
        "title": "婺源道中午憇  其二",
        "id": "49423b80-3da7-46af-9d74-db4e1f86143a"
    },
    {
        "author": "吳龍翰",
        "paragraphs": [
            "東風吹水緑粼粼，小潄清寒入齒齦。",
            "萬里流邊濯雙足，恐行五嶺涴晴雲。"
        ],
        "title": "濯足五溪城",
        "id": "ce67e46e-65c0-4cbf-b898-c080b3bec941"
    },
    {
        "author": "吳龍翰",
        "paragraphs": [
            "越上今爲客，息肩春樹林。",
            "啼鵑歸夢斷，落日旅愁深。",
            "詩紀一編史，琴傳千古心。",
            "會須重過此，禹穴一登臨。"
        ],
        "title": "登會稽山",
        "id": "11c843f7-0fd3-407b-85ce-0ec192a7f8c4"
    },
    {
        "author": "吳龍翰",
        "paragraphs": [
            "照人芳樹遲遲日，吹面垂楊拂拂風。",
            "客思一笻攜不盡，鳥聲多在落花中。"
        ],
        "title": "春日吳中",
        "id": "9d775b9b-e12b-4754-baef-a6831ef47e09"
    },
    {
        "author": "吳龍翰",
        "paragraphs": [
            "翠幙重重護曉寒，窗間金鴨篆烟殘。",
            "芳情不采閒花草，獨倚闌干看牡丹。"
        ],
        "title": "嘉禾書所見",
        "id": "1264573b-785b-44d9-8bfb-bbd19159c773"
    },
    {
        "author": "吳龍翰",
        "paragraphs": [
            "一機蜀錦著紗籠，不放纎塵到水宫。",
            "但覺曉寒金掌重，仙人危立白雲中。"
        ],
        "title": "荷花四絕 露",
        "id": "5df3a3f8-edcf-405e-859f-cd2b24a88112"
    },
    {
        "author": "吳龍翰",
        "paragraphs": [
            "醉臉潮紅嬌欲眠，玉幢移影蓋嬋娟。",
            "一奩晴色開明鏡，暖熨金鑪起碧烟。"
        ],
        "title": "荷花四絕 日",
        "id": "0f8d8243-550b-4756-a346-6218de191228"
    },
    {
        "author": "吳龍翰",
        "paragraphs": [
            "颯颯涼生水國秋，可憐無計解花愁。",
            "飄然一葉隨流水，付與真人駕作舟。"
        ],
        "title": "荷花四絕 風",
        "id": "e61aa75f-15c2-43cc-9db0-178dfa357df0"
    },
    {
        "author": "吳龍翰",
        "paragraphs": [
            "寒聲敲破玉琳琅，綰斷鴛鴦雙夢長。",
            "幾斛明珠收不起，巧粘翡翠絡紅妝。"
        ],
        "title": "荷花四絕 雨",
        "id": "39436385-7f1a-4e4d-95e2-d2810e1c51c9"
    },
    {
        "author": "吳龍翰",
        "paragraphs": [
            "擊筑復擊筑，欲歌雙泪横。",
            "寶刀重如命，命如鴻毛輕。"
        ],
        "title": "俠客行",
        "id": "de83a681-e2c4-435d-b6e3-4be21fda7f6f"
    },
    {
        "author": "吳龍翰",
        "paragraphs": [
            "風敲玉鈎蝦鬚垂，寒烏棲月萬年枝。",
            "香薰翠被春宵冷，玉臂曲作珊瑚枕。"
        ],
        "title": "烏棲曲",
        "id": "511f8f83-7e49-4704-ad68-9e313d189df3"
    },
    {
        "author": "吳龍翰",
        "paragraphs": [
            "玲瓏窗户午晴時，散髪林間自一奇。",
            "鳥睡香奩花影動，蟬吟涼境柳陰移。",
            "髙山流水琴三弄，明月清風酒一巵。",
            "要是閉門防俗客，莫令到眼敗吾詩。"
        ],
        "title": "散髮",
        "id": "4e5c0890-03ab-4a91-83b8-eec6fe3b0808"
    },
    {
        "author": "吳龍翰",
        "paragraphs": [
            "鬼蜮爲妖天地昏，將軍那可一朝存。",
            "泰山頽喻哲人死，東海旱爲孝婦寃。",
            "當日主和甘下筞，到今無計復中原。",
            "清風凜凜一編史，拭盡英雄幾泪痕。"
        ],
        "tags": [
            "泰山"
        ],
        "title": "讀岳武穆王傳",
        "id": "1d104435-448c-4bcf-8325-338df7fd8e2c"
    },
    {
        "author": "吳龍翰",
        "paragraphs": [
            "幾日春愁不出行，園林又是了清明。",
            "春風桃李一場夢，夜月江山千古情。",
            "吟倚長松伺鶴到，坐臨釣石看雲生。",
            "此懐不解自拈出，謾語離騷入笛聲。"
        ],
        "title": "行春次俞兄韻  其一",
        "id": "8366da23-2f94-4595-ad0e-a076cd503179"
    },
    {
        "author": "吳龍翰",
        "paragraphs": [
            "多謝春風相此行，馬蹄千里夕陽明。",
            "故人楊柳正年少，知己青山舊日情。",
            "思滿天涯芳草逺，望窮江際暮雲生。",
            "同来佳客自不俗，相對松陰聽瀑聲。"
        ],
        "title": "行春次俞兄韻  其二",
        "id": "446d937e-f475-4404-8947-2792225ef4d1"
    },
    {
        "author": "吳龍翰",
        "paragraphs": [
            "吾祖曾師雲谷仙，讀書直下悟蹄筌。",
            "道參太極本無極，易論先天與後天。",
            "緑遍春風窗外草，香浮夜月沼中蓮。",
            "派分一勺濓溪水，道統綿綿萬古傳。"
        ],
        "title": "淳熙丙申二月晦翁歸婺源先曾大父因隨杖屨遂掛名於弟子之列乃以所著書說以求正晦翁可之又嘗投書論易甚詳龍翰不學緇玷家聲因讀遺文有作數語亦所以自勉云",
        "id": "70802586-3716-43d8-a010-acb4abb9a227"
    },
    {
        "author": "吳龍翰",
        "paragraphs": [
            "一函鶴骨已塵埃，空築孤山碧玉臺。",
            "添種紅蓮千萬朵，梅花從此不須開。"
        ],
        "title": "再過孤山",
        "id": "2650c47e-c1e2-4606-a762-0e267007e93a"
    },
    {
        "author": "吳龍翰",
        "paragraphs": [
            "讀罷床頭一卷易，晚風凍盡銅壺滴。",
            "起傍危闌嘯一聲，月明何處人横笛。"
        ],
        "title": "冬夜  其一",
        "id": "d7f0a575-bedd-46a4-bfb9-5f048f4155a6"
    },
    {
        "author": "吳龍翰",
        "paragraphs": [
            "一屋白雲無鎖鑰，酒酣要摘梅花嚼。",
            "相逢石鼎老彌明，吟罷松梢月欲落。"
        ],
        "title": "冬夜  其二",
        "id": "46df54ef-587c-4cb6-b3e4-acb58a513912"
    },
    {
        "author": "吳龍翰",
        "paragraphs": [
            "詩客行裝少，孤舟一葉輕。",
            "寒鴉隨日落，秋雁破霜鳴。",
            "山色攢心事，江聲咽世情。",
            "故鄉無百里，酤酒話歸程。"
        ],
        "title": "晚舟泊長河",
        "id": "3f50a56e-b345-4a33-aade-9152b469e939"
    },
    {
        "author": "吳龍翰",
        "paragraphs": [
            "寒入雁聲霜滿地，香沈梅影月當崖。",
            "獨鶴歸来童亦睡，微風簌簌落松釵。"
        ],
        "title": "冬夜山中",
        "id": "6063df49-0fd2-4e42-95c7-67626d778192"
    },
    {
        "author": "吳龍翰",
        "paragraphs": [
            "騷人行脚遍天涯，何處青山不是家。",
            "惆悵舊時雲外鶴，結巢窗外守梅花。"
        ],
        "title": "贈詩客梅窗",
        "id": "5a3980fc-a5a9-4318-9a8a-70d337a1759d"
    },
    {
        "author": "吳龍翰",
        "paragraphs": [
            "妾心江岸石，千古無變更。",
            "郎心江上水，倐忽風波生。"
        ],
        "title": "樂府四首  其一",
        "id": "a3793294-6adf-4968-8f62-85f26b5a7896"
    },
    {
        "author": "吳龍翰",
        "paragraphs": [
            "瑟瑟涼風來，妾身似秋扇。",
            "安得復炎熱，相攜不相厭。"
        ],
        "title": "樂府四首  其二",
        "id": "55360f03-16eb-4667-a057-db84189bd537"
    },
    {
        "author": "吳龍翰",
        "paragraphs": [
            "製衣寄夫壻，妾有冰雪段。",
            "中有連理枝，不忍剪教斷。"
        ],
        "title": "樂府四首  其三",
        "id": "8adbf105-ec0a-4149-86ab-40d2c7e5e8c7"
    },
    {
        "author": "吳龍翰",
        "paragraphs": [
            "殘月小樓西，鵑啼思欲迷。",
            "妾夫在天南，何不那邊啼。"
        ],
        "title": "樂府四首  其四",
        "id": "08ee48ee-e740-4973-975c-91ed2121f9a0"
    },
    {
        "author": "吳龍翰",
        "paragraphs": [
            "山房靜對碧巉岏，與客歌騷夜未闌。",
            "客去燈寒眠不穏，心隨明月在闌干。"
        ],
        "title": "夜興",
        "id": "49c2efed-9390-4d61-93be-71174460a3bf"
    },
    {
        "author": "吳龍翰",
        "paragraphs": [
            "湖上青山只麽閒，未須詩屋近山間。",
            "客邊有酒身無事，日日一来湖上看。"
        ],
        "title": "辛酉秋在京殊久日一到湖上",
        "id": "16d0fea0-b6d3-4d9c-8bc2-11887f5af850"
    },
    {
        "author": "吳龍翰",
        "paragraphs": [
            "吾家友堂翁，硯影雙髩寒。",
            "刻志鑽書史，篝燈照夜闌。",
            "學術三代上，文章兩漢間。",
            "胸次秋沆瀣，詞吐玉琅玕。",
            "寃哉命壓頭，那復博一官。",
            "二塤策科第，亦不到金鑾。",
            "友堂紛遺稿，幾成汲塚殘。",
            "江東兵燹餘，白璧喜重完。",
            "會當乞鴻筆，清名期不刋。"
        ],
        "title": "讀家集",
        "id": "4935885e-132f-4c8d-91fa-35ad2d1e1f2b"
    },
    {
        "author": "吳龍翰",
        "paragraphs": [
            "秋試賢闗擲雉盧，道經鄰郡拜真儒。",
            "棠陰日暖鳥聲雋，苔跡月明吏影臞。",
            "春野一犂今有犢，暮歌五袴昔無襦。",
            "片帆願借吹噓力，一舸清風不用租。"
        ],
        "title": "己未試監假道於嚴報謝使君",
        "id": "ac4ecb68-f5d7-4f24-a293-83f2010395b5"
    },
    {
        "author": "吳龍翰",
        "paragraphs": [
            "何年故處士，靈魄此爲家。",
            "古壁填蒼蘚，空庭隘落花。",
            "山墳穿去鶴，廟祭下饑鴉。",
            "巫祝打碑賣，神功播海涯。"
        ],
        "title": "嚴郡謁烏龍廟遇打碑者",
        "id": "08f3f059-42bf-4820-8bae-7d910a2559aa"
    },
    {
        "author": "吳龍翰",
        "paragraphs": [
            "萬緑樷中春事闌，楊花如雪滿江干。",
            "露沾花樹蝶衣重，雨著芹泥燕嘴寒。",
            "愁到吟腸詩綰斷，夢依棋局客敲殘。",
            "何時買得青山住，煉就蓬壺換骨丹。"
        ],
        "title": "春晚",
        "id": "843fa352-db1a-4427-a8fa-23b295867faf"
    },
    {
        "author": "吳龍翰",
        "paragraphs": [
            "古巖靈蹟異，故故兀吟鞍。",
            "石溜濺棋濕，松風沍笛寒。",
            "露華僧衲重，曙色佛燈殘。",
            "白社開何日，談經上石壇。"
        ],
        "title": "古岩寺",
        "id": "871665b1-ad30-4ed3-8219-ec59c2691c05"
    },
    {
        "author": "吳龍翰",
        "paragraphs": [
            "旅食京華不自謀，可堪典盡鷫鸘裘。",
            "一床風雨孤燈夜，千里江山兩髩秋。",
            "笑索寒梅吟苦句，醉拈禿筆掃窮愁。",
            "學人翻笑孫明復，強乞希明一點頭。"
        ],
        "title": "見王廣文",
        "id": "b06ebf5a-5766-4dcc-b2eb-8a82d96124d2"
    },
    {
        "author": "吳龍翰",
        "paragraphs": [
            "巨靈劈破蒼山石，鞭起九龍入空碧。",
            "山分兩半合不成，夾住長江數千尺。",
            "九道驚湍相擊撞，雷聲怒發誰敢當。",
            "神蛟出没不可數，往往殺氣摩穹蒼。",
            "嗚呼蜀道行且難，劍門險似鐵門闗。",
            "一夫可敵萬夫勇，大開棧道通殽函。",
            "固知長江當城壁，立此天塹限南北。",
            "東南王氣無窮年，此江未必成桑田。",
            "君不見敵兵百萬連艨艟，雄師出鬭一掃空。",
            "書生不能長鎗與大劍，只坐帷幄收奇功。"
        ],
        "tags": [
            "长江"
        ],
        "title": "牛渚山觀大江",
        "id": "ecb8bc9b-4039-4650-ba97-2e0c500d3a4c"
    },
    {
        "author": "吳龍翰",
        "paragraphs": [
            "策杖行行過石橋，農家雞黍逺相招。",
            "田鋪棋局露鴉下，山展畫屏煙雨描。",
            "病骨枯於秋後葉，詩懐雄似海東潮。",
            "一聲老鶴松梢上，賸欲乘風到九霄。"
        ],
        "title": "秋深過田家",
        "id": "9eea25fa-7f67-4302-8955-17d7c8a2335b"
    },
    {
        "author": "吳龍翰",
        "paragraphs": [
            "瘦笻扶我過林端，無賴東風掠髩寒。",
            "貪數青山不知去，松花吹滿石棋盤。"
        ],
        "title": "春日松陰小憩",
        "id": "e1c1aa52-cbaf-4d52-bede-33c7a3a9e198"
    },
    {
        "author": "吳龍翰",
        "paragraphs": [
            "梅花淡淡著寒烟，漏洩春光老屋邊。",
            "會被清池寫疎影，一枝分作兩枝妍。"
        ],
        "title": "水邊早梅",
        "id": "38952f73-b223-45ec-92b4-04dda8f7c341"
    },
    {
        "author": "吳龍翰",
        "paragraphs": [
            "江天日暖竹爲輿，獵獵春風載此臞。",
            "湊入？橋成一畫，楊花吹雪糝吟鬚。"
        ],
        "title": "繁昌道中",
        "id": "6495096c-f8a8-4938-b0ad-1b80c449e4d5"
    },
    {
        "author": "吳龍翰",
        "paragraphs": [
            "燈火青編結興長，可能歴歴記興亡。",
            "董狐筆底風霜重，班馬書邊蘭蕙香。",
            "往事輸贏棋幾局，浮名今古紙千張。",
            "重重公案休拈起，中有靈臺定否臧。"
        ],
        "title": "讀十七全史歲久而徹",
        "id": "b2c5fbae-2519-47f0-a306-39e8ff0cef07"
    },
    {
        "author": "吳龍翰",
        "paragraphs": [
            "銀山突兀蒼海頭，夜半鼓噪萬貔貅。",
            "爭雄角力轉坤軸，旋磨塵世偕浮漚。",
            "朝朝暮暮自消長，誰言於此隨海鰌。",
            "鴟革裹尸已塵土，未必怒怨卒未休。",
            "看公立論屈前輩，筆端有力挽萬牛。",
            "孤峰絕崖氣象古，亦復粲粲珊瑚鈎。",
            "分明掘見陰陽根，判斷造化之深幽。",
            "玄機發泄天帝嗔，此文正恐雷霆收。",
            "不然亦似畫鳥跡，長夜鬼哭聲啾啾。",
            "公自騎鯨去不返，滿江明月蘆花秋。"
        ],
        "title": "題國直先伯祖海潮賦後",
        "id": "fef3427c-a4b1-4e39-abe6-2df544efaf94"
    },
    {
        "author": "吳龍翰",
        "paragraphs": [
            "昔年此地著書人，詩骨成塵草木深。",
            "突兀眼前僧結屋，塔鈴風裡替君吟。"
        ],
        "title": "過和州報恩寺唐籍故居也",
        "id": "65b6a7ef-9f61-471c-a528-3549575ad584"
    },
    {
        "author": "吳龍翰",
        "paragraphs": [
            "蓋世英雄只恁休，千年遺恨大江流。",
            "漢提義帝作張本，當日君輸第一籌。"
        ],
        "title": "烏江項羽廟",
        "id": "b465def5-4ca5-436f-bb1c-ced9fa7877b5"
    },
    {
        "author": "吳龍翰",
        "paragraphs": [
            "平生酷愛雪，老我看不足。",
            "安得走五臺，六月潄寒玉。",
            "無計巢雪山，與佛結幽獨。",
            "方輿多奇觀，出門欠車轂。",
            "天公副微願，連朝遣滕六。",
            "寒林振琳琅，朔風扇瓊木。",
            "樓臺烱夜光，地靈驚玉局。",
            "幻成銀世界，一旦飽雙目。",
            "清冷天地氣，吸入空洞腹。",
            "賸欲呼夜舟，飄然訪林麓。"
        ],
        "title": "連雪五日有無盡觀",
        "id": "bc61cc61-e4c7-4e68-bd26-962d4fa52ee5"
    },
    {
        "author": "吳龍翰",
        "paragraphs": [
            "萬仞鍾山著屐登，中原今隔幾崚嶒。",
            "自憐不及天邊雁，歲逐春風到八陵。"
        ],
        "title": "登金陵鍾山絕頂",
        "id": "29133416-b736-4d8c-8321-75beef489b23"
    },
    {
        "author": "吳龍翰",
        "paragraphs": [
            "金井轆轤春夢殘，香魂飛不到長安。",
            "君王爲虜妾爲土，夜月空分兩地寒。"
        ],
        "title": "張麗華墓  其一",
        "id": "cb600c43-83da-4db8-abe1-021b5dc3a6f9"
    },
    {
        "author": "吳龍翰",
        "paragraphs": [
            "結綺臨春跡已塵，尚餘抔土鎖娉婷。",
            "玉顔不及隴頭草，歲歲春風吹得青。"
        ],
        "title": "張麗華墓  其二",
        "id": "1bbeb803-08c2-4356-beab-3e44769efbcd"
    },
    {
        "author": "吳龍翰",
        "paragraphs": [
            "六籍紛紛盡可奴，翻騰字說乃菑畬。",
            "可知山半青燈夜，只讀商君一卷書。"
        ],
        "title": "王荆公讀書堂",
        "id": "2a49a889-bc9e-40b1-8904-0095de7ebb6b"
    },
    {
        "author": "吳龍翰",
        "paragraphs": [
            "金陵王氣已銷沈，幾度憑闌愁滿襟。",
            "往事僅存南北史，傷情空費短長吟。",
            "龍蟠故國山河在，鳳去荒臺草木深。",
            "舊物尚餘吳塔在，夕陽移影照江心。"
        ],
        "title": "登長干寺塔",
        "id": "90e555d6-4a6c-42fd-bad8-d5ded013c16c"
    },
    {
        "author": "吳龍翰",
        "paragraphs": [
            "流水環詩境，未容塵土侵。",
            "步迂松徑曲，坐占草堂深。",
            "秋句蛩分和，山杯鳥勸斟。",
            "好懷無客共，相對一躊躇。"
        ],
        "title": "詩境",
        "id": "2a5dfec1-554f-4816-bb29-e7e0c6375856"
    },
    {
        "author": "吳龍翰",
        "paragraphs": [
            "放曠疏林下，清風吹鬢毛。",
            "傍梅讀周易，對酒歌離騷。",
            "詩思秋雲淡，古懷明月高。",
            "五湖天地別，煙水綠平篙。"
        ],
        "title": "謾題",
        "id": "294c0e0e-84ca-4ff1-9117-e495bee1e0cd"
    },
    {
        "author": "吳龍翰",
        "paragraphs": [
            "黄塵茫茫北風起，黄蘆蕭蕭日色死。",
            "百萬征夫血怒流，點汚淮南一湖水。",
            "向来失著圖中原，一朝此地化爲邊。",
            "養兵百年不用力，將軍金印慙空懸。",
            "南湖南湖君莫渡，萬仞山高鬼門户。",
            "夜夜青燐照斷蓬，訓狐自戴髑髏舞。"
        ],
        "title": "過淮南湖",
        "id": "a82c8d5b-1202-473c-99a7-beb8894d658e"
    },
    {
        "author": "吳龍翰",
        "paragraphs": [
            "烟冷隋宫草木秋，屏山分翠接江流。",
            "片雲不隔長蘆寺，夜半鐘聲敲客愁。"
        ],
        "title": "泊真州方山下",
        "id": "41222228-52df-4c17-b408-98386e341d3e"
    },
    {
        "author": "吳龍翰",
        "paragraphs": [
            "乘鸞人去玉簫寒，雲斂巫山曉夢殘。",
            "柳線不堪繫離別，自和烟雨搭闌干。"
        ],
        "title": "有所嗟",
        "id": "7255716f-a0d4-4014-aa80-8216a9a92abc"
    },
    {
        "author": "吳龍翰",
        "paragraphs": [
            "霜葉秋風下，寒窗著病身。",
            "乾坤爲逆旅，歲月轉車輪。",
            "白首無賢婦，青雲有故人。",
            "愁懐今日解，漫啜甕邊春。"
        ],
        "title": "戊午詔與弟文戰棘闈自慚師衂況有炊臼之夢不能爲懐幸故人有薦鄉書魁漕闈者良以自慰",
        "id": "40fb9f0a-74fd-4fb7-8165-fd3b9ac825b8"
    },
    {
        "author": "吳龍翰",
        "paragraphs": [
            "水沈爲骨玉爲肌，専寵涼臺會有時。",
            "長得夫人容兩足，客星不遣史官知。"
        ],
        "title": "先曾大父作竹夫人銘北窗蘧蘧偎爾冰肌毋徇其名乃邪其思甚有思致余不能道漫作俳優語",
        "id": "a6746b2f-9639-4577-bb10-6325cc5346ba"
    },
    {
        "author": "吳龍翰",
        "paragraphs": [
            "乘驂古渡頭，景色十分幽。",
            "山雨敲詩夢，溪流赴客愁。",
            "寒禽知警夜，髙樹故吟秋。",
            "壯志難磨盡，終期汗漫遊。"
        ],
        "title": "雨宿祁門道中",
        "id": "92d29eb4-5001-46c8-a879-976d0fd57b58"
    },
    {
        "author": "吳龍翰",
        "paragraphs": [
            "髙臺突兀玉千尋，尚想當年翠輦臨。",
            "坐守夕陽移半塔，我吟未了讓蟬吟。"
        ],
        "title": "登當塗凌歊臺",
        "id": "3d22ed38-17c0-471f-82b5-abf531cc6966"
    },
    {
        "author": "吳龍翰",
        "paragraphs": [
            "簇簇人烟兩岸分，暫時掛搭此行程。",
            "一笻風月無拘束，又復挑詩到宛城。"
        ],
        "title": "曉發黄池過寧國",
        "id": "29cdbaac-6592-4902-8cbe-b700b1636be7"
    },
    {
        "author": "吳龍翰",
        "paragraphs": [
            "翠屏四面敞闌干，謝老詩情不說官。",
            "魂冷青山呼欲醒，吟聲滲在石泉間。"
        ],
        "title": "登宣城郡樓仰謝公",
        "id": "fed30373-7958-4981-b61b-5190599c7be8"
    },
    {
        "author": "吳龍翰",
        "paragraphs": [
            "策杖前溪去，吾鄉此路分。",
            "雨磨山出色，風約水成文。",
            "歸信憑秋雁，思親望白雲。",
            "碧岩今日見，快飲带微醺。"
        ],
        "title": "歸途績溪界喜見十里岩",
        "id": "844a3cfe-4a3f-43a1-9934-c7142a6600cb"
    },
    {
        "author": "吳龍翰",
        "paragraphs": [
            "誰磨白石如冰鑑，勲業安能試一窺。",
            "但覺秋風上潘髩，半因爲客半因詩。"
        ],
        "title": "自建鄴歸至績溪迂路觀石照",
        "id": "4348fd89-f3f6-458f-a9c5-79a4cc72752c"
    },
    {
        "author": "吳龍翰",
        "paragraphs": [
            "太極虚空亦有根，打開闗捩是何人。",
            "丹田旋轉乾坤槖，碧海循環日月輪。",
            "久矣我前曾有我，悠哉身外豈無身。",
            "分明好個通天竅，只要時人認得真。"
        ],
        "title": "內丹",
        "id": "82c67ca9-05b7-43e6-93b1-9dd64b5d923d"
    },
    {
        "author": "吳龍翰",
        "paragraphs": [
            "手掇乾坤鐺裏煎，神仙肘後有書傳。",
            "紅鉛黑汞一斤藥，陽火陰符六百篇。",
            "金鼎自凝三素炁，玉鑪輕散九霞烟。",
            "玄霜糝入空虚腹，一息乘風上碧天。"
        ],
        "title": "外丹",
        "id": "c8222c0c-18ab-4919-ac88-5ebe97ff3c45"
    },
    {
        "author": "吳龍翰",
        "paragraphs": [
            "長空有明月，與我良有情。",
            "遙遙萬里道，隨我杖履行。",
            "耿耿吟床間，相隨入枕衾。",
            "而我病風雅，長作秋蛩吟。",
            "吟聲悲入月，月色寒入吟。",
            "月即是天眼，照我淚縱横。",
            "垂垂草上露，盡從月眼傾。",
            "不爲富貴兒，只作苦吟人。",
            "君看朱門邃，翠幕圍陽春。",
            "管絃沸清曉，銀燭正熒熒。"
        ],
        "title": "對月",
        "id": "f813075f-ab37-4a4d-b77b-4b5be153edb1"
    },
    {
        "author": "吳龍翰",
        "paragraphs": [
            "丹青誰寫滿軸蓮，濯濯西施一段妍。",
            "汴水百年塵隔斷，可無人作畫圖傳。"
        ],
        "tags": [
            "西湖"
        ],
        "title": "題西湖畫軸",
        "id": "8b9f1f06-af38-4f4e-b117-70e42cc7c256"
    },
    {
        "author": "吳龍翰",
        "paragraphs": [
            "萬乘從君脚底眠，客星便入史官占。",
            "東都基業隨流水，今日斯臺尚姓嚴。"
        ],
        "title": "登嚴子陵釣臺",
        "id": "fada5890-8c5c-4c52-956e-4a4c7a4c23a7"
    },
    {
        "author": "吳龍翰",
        "paragraphs": [
            "竹母初分種屋頭，斑斑淚點带詩愁。",
            "他時看取成林玉，遙剪湘江一片愁。"
        ],
        "title": "栽斑竹",
        "id": "17647b2e-d7d8-4948-a180-86499fdd27ac"
    },
    {
        "author": "吳龍翰",
        "paragraphs": [
            "嗟哉吾伯祖，文響玉珊珊。",
            "髙折蟾宫桂，卑棲花縣官。",
            "琴聲流水盡，書卷白雲寒。",
            "尚想伊吾夜，髙樓幾倚闌。"
        ],
        "title": "縣尹先伯祖家觀遺書",
        "id": "c5e7bffe-a29e-482b-a937-e15de3d82b6f"
    },
    {
        "author": "吳龍翰",
        "paragraphs": [
            "糢糊數叠屋前山，翠色欺凌詩髩寒。",
            "啼鳥一聲泥滑滑，晚鐘春雨過林端。"
        ],
        "title": "春山晚望",
        "id": "d2d12478-33fd-4d38-aa9c-21fbafd5ef20"
    },
    {
        "author": "吳龍翰",
        "paragraphs": [
            "巨妖吐毒氣如蒸，誰遣腥羶漢帝陵。",
            "烟斷洛陽殘火在，爲他吹著點臍燈。"
        ],
        "title": "讀董卓傳",
        "id": "5f895f42-597b-4150-a084-5506960a1c36"
    },
    {
        "author": "吳龍翰",
        "paragraphs": [
            "寒雲漠漠暮天低，社鼓聲中日欲西。",
            "隔岸垂楊遮酒店，風帘移影照寒溪。"
        ],
        "title": "春日書所見",
        "id": "2dad8df0-ecdd-48d7-9883-82733a4bec5d"
    },
    {
        "author": "吳龍翰",
        "paragraphs": [
            "梨花院落雨初晴，小醉醒来睡不成。",
            "過客光陰易老態，故人山色却長情。",
            "歌喉嚦嚦鳥聲雋，舞袖翩翩蝶翅輕。",
            "好景相看作撻盡，閉門不覺了清明。"
        ],
        "title": "春懐",
        "id": "cd8c658c-4149-4c8c-b363-278aad3e4299"
    },
    {
        "author": "吳龍翰",
        "paragraphs": [
            "漢家金屋貯娥眉，六宫何啻三千姬。",
            "中有一姬傾國色，可憐不到君王知。",
            "毛生筆下真少恩，玉顔黑子迷妍媸。",
            "君王按圖不入眼，出身逺嫁單于妻。",
            "盈盈淚眼邊月照，蕭蕭愁髩胡風吹。",
            "不憂死作龍城鬼，貞魂長在深宫裏。",
            "猶勝男兒未貴時，咫尺金門如萬里。"
        ],
        "title": "昭君怨",
        "id": "b12e14b3-82de-4b74-b650-56224f1ca806"
    },
    {
        "author": "吳龍翰",
        "paragraphs": [
            "漢兵北伐時，飲馬長城窟。",
            "此城何以髙，中填戰夫骨。",
            "此池何以深，戰血化爲洫。",
            "秋風吹水腥，馬聞亦辟易。",
            "馬渴可柰何，要馬載金戈。",
            "長安有遊冶，走馬燕支坡。"
        ],
        "title": "飲馬長城窟",
        "id": "256bffc4-593a-43aa-a573-d805188ac852"
    },
    {
        "author": "吳龍翰",
        "paragraphs": [
            "宦居三載滿，嚴駕出山城。",
            "詩擔梅花白，離杯竹葉清。",
            "更籌催客夢，斥堠計行程。",
            "去去驂鸞鶴，長歌上玉京。"
        ],
        "title": "餞王廣文",
        "id": "563134fa-aa29-45a7-b356-283bab1c9574"
    },
    {
        "author": "吳龍翰",
        "paragraphs": [
            "盈盈樓上仙家姝，綠波濯濯明芙渠。",
            "感君恩情玉連鎖，羅襦繫君雙明珠。",
            "青瑣玲瓏春夜永，爲君閒調相思引。",
            "瓊樹朝新璧月滿，琴聲未斷腸先斷。",
            "剪剪輕寒襲春笋，金猊噴香薫袖暖。"
        ],
        "title": "寓興",
        "id": "49f90167-6471-4154-b1a1-0070b73a2ff7"
    },
    {
        "author": "吳龍翰",
        "paragraphs": [
            "東林數間屋，長掩竹笆籬。",
            "檻柳拂棋局，瓶花落硯池。",
            "蝶狂如被酒，蟬咽似吟詩。",
            "脫帽挂岩石，涼颸入髩絲。"
        ],
        "title": "夏日書事",
        "id": "335cb5ff-7326-4b0d-8fdb-77164d505bc9"
    },
    {
        "author": "吳龍翰",
        "paragraphs": [
            "蒼烟落日草堂深，淺淺寒侵白玉簪。",
            "等客不来童睡去，自搖修竹和新吟。"
        ],
        "title": "草堂",
        "id": "eea7e4c5-03b5-41af-b45e-c8850418a8aa"
    },
    {
        "author": "吳龍翰",
        "paragraphs": [
            "小院沈沈夜欲闌，東風吹月上闌干。",
            "手撼梅花露研墨，醉將吟筆蘸清寒。"
        ],
        "title": "夜吟",
        "id": "539663d9-a3fe-44ee-ba26-cfa535dfb246"
    },
    {
        "author": "吳龍翰",
        "paragraphs": [
            "花列千行彩袖，葉收萬斛明珠。",
            "可惜坡仙不在，風情絕勝西湖。"
        ],
        "tags": [
            "西湖"
        ],
        "title": "荷花",
        "id": "aa1a37d3-3a04-4489-a3a1-1f0d61377a84"
    },
    {
        "author": "吳龍翰",
        "paragraphs": [
            "衣縹緲，佩丁東。",
            "金莖滴香露，玉樹生涼風。",
            "衝破青冥跨黄鶴，身披星斗珍珠絡。"
        ],
        "title": "升仙謠",
        "id": "a169ff99-7a7f-4524-8a04-333d3486fa61"
    },
    {
        "author": "吳龍翰",
        "paragraphs": [
            "雄筆工褒貶，登科年少時。",
            "青山知宦拙，白首尚書癡。",
            "鶚薦仍歸弟，鳳毛喜有兒。",
            "傳家遺卷在，光彩玉離離。"
        ],
        "title": "輓徐縣尹",
        "id": "c784477e-e00b-49e0-9ae1-467be5b13531"
    },
    {
        "author": "吳龍翰",
        "paragraphs": [
            "萬里烟霞侵鶴骨，九天風露注蟬尸。",
            "君看个人作詩苦，梅花細嚼當晨炊。"
        ],
        "title": "贈相士",
        "id": "9d27e481-620e-4fd1-9bcd-2ad048affa61"
    },
    {
        "author": "吳龍翰",
        "paragraphs": [
            "登臨故故檢春工，小立蒼苔數落紅。",
            "院宇人歸春寂寂，秋千閒在月明中。"
        ],
        "title": "春郊即事",
        "id": "bb05d569-e1f5-44c8-b3ec-b1ffd36381b7"
    },
    {
        "author": "吳龍翰",
        "paragraphs": [
            "公昔洲多竹，而孫梅作堂。",
            "月窗傳瘦影，風壑度寒香。",
            "友也真魚水，兄兮可雁行。",
            "相看動吟興，時吐玉琳琅。"
        ],
        "title": "寄題友梅堂友梅乃竹洲先生孫也",
        "id": "19ee4a57-25f4-4795-93dc-041822dab3a3"
    },
    {
        "author": "吳龍翰",
        "paragraphs": [
            "奴顔婢膝浪驅馳，幾被秋風吹髩絲。",
            "百萬博盧空得雉，八千兵潰豈因騅。",
            "功名付我銀鑿落，世事從渠鐵蒺藜。",
            "且跨蹇驢出門去，六朝故地要吾詩。"
        ],
        "title": "甲子舉中補濫忝前名考官劉簿云已在解選澇漉袁簿批有文字清快老健惜乎正榜之額有限之語",
        "id": "17ce118a-77e6-4616-9515-1d475bdfe1bf"
    },
    {
        "author": "吳龍翰",
        "paragraphs": [
            "數里秦淮畫軸開，唐人賞後宋人来。",
            "無邊風月要酬答，一處旗亭買一杯。"
        ],
        "title": "秦淮  其一",
        "id": "3bc48226-b267-4399-929d-2e2fb7b08a89"
    },
    {
        "author": "吳龍翰",
        "paragraphs": [
            "歌歇陳宫玉樹春，可憐商女亦成塵。",
            "老成惟有秦淮月，往日曾經照古人。"
        ],
        "title": "秦淮  其二",
        "id": "257607b1-be10-483b-96d7-2888cd60f2fe"
    },
    {
        "author": "吳龍翰",
        "paragraphs": [
            "鍾阜龍蟠勢可奇，何年開此帝王基。",
            "東西日月磨今古，南北江山幾合離。",
            "六代衣冠荒草下，中原臺殿白雲涯。",
            "春風吹落英雄淚，立盡斜陽未有詩。"
        ],
        "title": "金陵懐古",
        "id": "dca0aa91-cb0d-4d7b-9cee-4ad9208b8c2a"
    },
    {
        "author": "吴龍翰",
        "paragraphs": [
            "先生放曠士，浩氣吞洪濛。",
            "蓬池與紫閣，軒蓋繹相從。",
            "經營紫河車，破費十載功。",
            "金鼎馴烏兔，炎炎丹光紅。",
            "一擊混沌破，落地尋無蹤。",
            "神仙有水解，戲劇驚愚蒙。",
            "當年遺劍履，一鍤秋雲封。",
            "我亦鑽玄學，此心良券同。",
            "朅来薦泉菊，紫綺疑相逢。",
            "儼如真面目，曉月印寒空。"
        ],
        "title": "拜李謫仙墓",
        "id": "97dbd64d-16c2-45f9-a3f8-e6aafb22464b"
    },
    {
        "author": "吴龍翰",
        "paragraphs": [
            "良人戍楚竟蹉跎，極目天涯歲月多。",
            "賴有江流是知己，有聲似和扊扅歌。"
        ],
        "title": "登采石望夫石",
        "id": "e7ad2b1b-0f55-420a-be7b-bf0280a554c2"
    },
    {
        "author": "吴龍翰",
        "paragraphs": [
            "萬姓叢居一彈丸，八公何在路漫漫。",
            "中原北望已塵暗，邊地秋来又棗丹。",
            "獵獵陰風征骨亂，茫茫夜月鬼聲寒。",
            "老兵指點擒生處，峴首殘碑带淚看。"
        ],
        "title": "登和州八公山昔年周師俘敵扵此有碑屹其上",
        "id": "421bd6f9-9fb1-437f-a487-ea17e387a5ff"
    },
    {
        "author": "吴龍翰",
        "paragraphs": [
            "祥雲中屹祝融峯，秀出全材一鉅公。",
            "銀管曾提修國史，金戈幾出策邉功。",
            "九秋健羽横空鶚，萬里威聲當道熊。",
            "譚國爲前冀國後，汗青千古玉玲瓏。"
        ],
        "title": "哭趙信菴  其一",
        "id": "992bf499-3278-4ac9-9956-1be77c8592b3"
    },
    {
        "author": "吴龍翰",
        "paragraphs": [
            "麟符玉策總兵權，手托江淮半壁天。",
            "大節有闗宗社裡，深謀常畫廟堂先。",
            "三朝已表蟬冠像，八袠終逢雞夢年。",
            "不獨羊公碑尚在，萬民墮淚滴湘烟。"
        ],
        "title": "哭趙信菴  其二",
        "id": "989eea36-02e0-4073-9613-876f71e30c15"
    },
    {
        "author": "吴龍翰",
        "paragraphs": [
            "萬頃寒潭鏡面平，數聲征雁叫霜晴。",
            "滿林落葉秋風老，山路黄昏人少行。"
        ],
        "title": "秋日綿溪",
        "id": "c73ef116-7ce0-48f9-a182-6a08ab07f3ff"
    },
    {
        "author": "吴龍翰",
        "paragraphs": [
            "氣節昻斯世，先生千載人。",
            "可憐成白首，猶只到朱輪。",
            "芧取羣狙怒，雪逢越犬狺。",
            "方離羅織辱，身世已成塵。"
        ],
        "title": "哭秋崖先生  其一",
        "id": "fc12dacf-893e-4265-9020-c528c0d4d484"
    },
    {
        "author": "吴龍翰",
        "paragraphs": [
            "歐蘇喚不起，文印屬秋崖。",
            "大雅非常調，正音不類俳。",
            "寒江濯文思，明月鏤吟懐。",
            "傳業有楊晏，遺書塚墓埋。"
        ],
        "title": "哭秋崖先生  其二",
        "id": "a2f56c9b-3b24-4608-8f0e-348fe37dcea2"
    },
    {
        "author": "吴龍翰",
        "paragraphs": [
            "昔年經盼目，此日罷從遊。",
            "尤許爲上足，敢令出一頭。",
            "聖涯窺浩蕩，學海探深幽。",
            "一瓣南豐後，他師不復求。"
        ],
        "title": "哭秋崖先生  其三",
        "id": "099348f1-c000-4e2b-b5fd-b823f0f55ca1"
    },
    {
        "author": "吴龍翰",
        "paragraphs": [
            "湖海歸来晚，園荒菊幾叢。",
            "秋山吟骨瘦，霜葉醉顔紅。",
            "弔影寒溪曲，懐人落月中。",
            "青燈滋味永，不用哭途窮。"
        ],
        "title": "吴越歸秋晚",
        "id": "f0624c1c-0aaa-44f5-9549-e63ee1a7b954"
    },
    {
        "author": "吴龍翰",
        "paragraphs": [
            "兩翼纔乾殻已離，便升喬木最髙枝。",
            "銀床落葉秋風裡，金掌盤敧曉露時。",
            "斷續翻成無調曲，悲凉做出苦吟詩。",
            "前身應是夷齊輩，髙臥西山自忍饑。"
        ],
        "title": "座中詠蟬分韻得饑字",
        "id": "65190bb5-3bca-4587-b7ef-7032bf5d5a7d"
    },
    {
        "author": "吴龍翰",
        "paragraphs": [
            "尋花籬下蝶牽引，酌酒林間鳥勸酧。",
            "山色不隨春態老，笛聲自起夕陽愁。"
        ],
        "title": "春晚野步",
        "id": "ce0cfc31-5b56-4f1b-9352-b6e0a29e2446"
    },
    {
        "author": "吴龍翰",
        "paragraphs": [
            "周家敦八議，姬旦衡何平。",
            "秦家尚苛法，四海怨商君。",
            "鳳鳥時一鳴，梟鳥時一鳴。",
            "一鳴以爲周，一鳴以爲秦。",
            "法重滅爾族，德重潤爾身。",
            "天帝厭殺伐，勿使傷陽春。"
        ],
        "title": "寓感",
        "id": "2ee7757c-becb-4337-9f73-65ed2f763702"
    },
    {
        "author": "吴龍翰",
        "paragraphs": [
            "楊柳如少年，春風吹得老。",
            "朝爲白雪花，暮爲浮萍草。",
            "明月照妾夫，夜夜闗山道。",
            "明月分半光，照妾顔色好。",
            "空閨一十年，芳容秋葉槁。",
            "寶馬嘶，妾夫歸，對鏡畫眉雙淚垂。",
            "前日夫悮妾今日妾悮夫，妾貌不如夫去時。"
        ],
        "title": "離怨",
        "id": "e1df53b7-07a8-4cb4-b5bd-8af275551004"
    },
    {
        "author": "吴龍翰",
        "paragraphs": [
            "青年鐵硯亦曾磨，壯不如人可奈何。",
            "松菊猶存陶令逕，煙雲不碍邵公窩。",
            "吟廊緩步看修竹，醉石髙眠枕緑莎。",
            "一笠一蓑吾事足，江湖浩蕩白鷗波。"
        ],
        "title": "故人見寄韻",
        "id": "ec85e739-c732-4382-b8ef-db6ee61e27ca"
    },
    {
        "author": "吴龍翰",
        "paragraphs": [
            "茅齋悔著市廛間，長與青山面目慳。",
            "突兀小樓初結就，竹床石枕臥看山。"
        ],
        "title": "樓居狂吟  其一",
        "id": "ab1d166c-1d44-4c13-83ee-84174217ee10"
    },
    {
        "author": "吴龍翰",
        "paragraphs": [
            "樓間丹壁富藏書，悮學相如賣子虚。",
            "何不買牛勤敎子，邵平□地要人鋤。"
        ],
        "title": "樓居狂吟  其二",
        "id": "eba63c0b-cfeb-483c-bdca-f32763775541"
    },
    {
        "author": "吴龍翰",
        "paragraphs": [
            "覔得樓中一覺眠，將身化蝶入壺天。",
            "平生睡債何時足，春在梅花紙帳邊。"
        ],
        "title": "樓居狂吟  其三",
        "id": "6ec129cd-8a63-4393-bc33-0019cf3c332e"
    },
    {
        "author": "吴龍翰",
        "paragraphs": [
            "湖海真成萬里遊，寒風吹破黑貂裘。",
            "歸来臥占樓千尺，夢落滄波明月舟。"
        ],
        "title": "樓居狂吟  其四",
        "id": "7effd524-5764-40d2-b78d-43d0d314f39c"
    },
    {
        "author": "吴龍翰",
        "paragraphs": [
            "汗漫相期欲控鯨，龜樓粗可寄閒身。",
            "天敎吴猛親常健，乞與商山九斛塵。"
        ],
        "title": "樓居狂吟  其五",
        "id": "67849a77-199f-4e64-aeb8-2a6ed8707824"
    },
    {
        "author": "吴龍翰",
        "paragraphs": [
            "振衣千仞興悠哉，一日看山十二回。",
            "胸次誰人有丘壑，便容攜酒上樓来。"
        ],
        "title": "樓居狂吟  其六",
        "id": "930e274e-a0f9-492f-98e0-7b5b9fe6e11a"
    },
    {
        "author": "吴龍翰",
        "paragraphs": [
            "四山如畫不勝奇，朝暮烟雲都是詩。",
            "樓上吟聲穿碧落，天公罰我髩成絲。"
        ],
        "title": "樓居狂吟  其七",
        "id": "06f3a19e-345f-4c1b-8875-81262a1f65ac"
    },
    {
        "author": "吴龍翰",
        "paragraphs": [
            "胸次玲瓏著九垓，政須時復興崔巍。",
            "樓髙手可捫星斗，移掇天河入酒杯。"
        ],
        "title": "樓居狂吟  其八",
        "id": "fc37322f-e6b1-4beb-9f4f-12382fd94d44"
    },
    {
        "author": "吴龍翰",
        "paragraphs": [
            "諸方參遍一枯藤，苦節期傳夜半燈。",
            "景登樓持棒喝，不容人上第三層。"
        ],
        "title": "樓居狂吟  其九",
        "id": "9caea5c8-8fba-4ffd-8985-beb2c72a514b"
    },
    {
        "author": "吴龍翰",
        "paragraphs": [
            "偃月鑪深紫氣浮，紅鉛黑汞六丹頭。",
            "梅翁欲挹浮丘訣，顓爲黄山作此樓。"
        ],
        "title": "樓居狂吟  其一○",
        "id": "bf3af8be-c18c-4c89-8b96-58d388446341"
    },
    {
        "author": "吴龍翰",
        "paragraphs": [
            "一聲欸乃煙波闊，千古離騷日明光。"
        ],
        "title": "句  其一",
        "id": "71fb22ca-fba2-4791-a34f-a3ad5d17e1c2"
    },
    {
        "author": "吴龍翰",
        "paragraphs": [
            "天地可呼歸舴艋，利名不遣涴笭箵。"
        ],
        "title": "句  其二",
        "id": "d1c30a2b-50f9-4f52-b5ce-6c6638e82a9f"
    },
    {
        "author": "吴龍翰",
        "paragraphs": [
            "蜀儒爲郡追傳任昉，歙士呼天借寇恂。"
        ],
        "title": "句  其三",
        "id": "eb5407a1-1964-4cf8-b5ba-4354a97e3b7c"
    },
    {
        "author": "文子璋",
        "paragraphs": [
            "舟艤澹巖前，巖扃不記年。",
            "臺高先得月，石透可通天。",
            "洞古依禪剎，碑殘紀昔賢。",
            "勝遊回首望，林麓雲煙。"
        ],
        "title": "澹山巖",
        "id": "acc43911-a170-47cb-9de4-784cab721951"
    },
    {
        "author": "文子璋",
        "paragraphs": [
            "漫郎直筆老文太師□字尤卓犖。",
            "天然二妙刻蒼崖，墨本傳來重和璞。",
            "三年流客居瀟嶷，甚欲一來觀此碑。",
            "盡被前賢剛說破，手磨苔刻難爲辭。",
            "爲子從來止於孝，古以敝屣匹天下。",
            "神武妖氛清，南內淒涼淚血灑。",
            "一時大業中興唐，萬世□虎狼。",
            "從今罪案休拈起，祇挹□與元郎。"
        ],
        "title": "浯溪",
        "id": "038e464c-48ae-4b2f-bba2-f3996fb8471f"
    },
    {
        "author": "陳梅所",
        "paragraphs": [
            "天下人知此一巖，霜清杖履雅宜閑。",
            "閩峯儘有堪怡處，猿鶴多時望客還。"
        ],
        "title": "淡山巖",
        "id": "34c13325-9979-4a3c-820b-6ea997963f47"
    },
    {
        "author": "李肖龍",
        "paragraphs": [
            "枯苗一著雨，田疇經芊芊。",
            "蟄蟲一逢春，窟穴聲闐闐。",
            "餘民望小定，甚於饑渴然。",
            "昔何好弄兵，今何知服田。",
            "急流無住魚，晴空有飛鳶。",
            "干戈未肯息，百里無人煙。",
            "去年科徭重，剜瘡在眼前。",
            "父子不相保，悲泣空自懸。",
            "新官榜往催，觀者塞市廛。",
            "全活數萬衆，此恩大如天。",
            "人生能幾何，飲啄皆前緣。",
            "聚水盈科進，缺月及時圓。",
            "唯謀官職高，未必子孫賢。",
            "有意行王道，願言書七篇。"
        ],
        "title": "便民詩上顔正叔宣慰廣東",
        "id": "0af3648c-8df4-4114-bd5c-75c5500be821"
    },
    {
        "author": "李肖龍",
        "paragraphs": [
            "昔聞釋流號自然，棲遁龍潭山之巔。",
            "爲憐旱魃赤茲上，積薪自焚上告天。",
            "感得天公沛霖雨，至仁一念周萬宇。",
            "人心如此苟不傳，天下誰復爲伊呂。",
            "我欲筑室祠其下，以愧知己忘物者。",
            "勒吾之言石之中，欲雨歌此呼臥龍。"
        ],
        "title": "題潭然公舊址",
        "id": "c9504f14-6188-4f52-b067-1407a0fa3901"
    },
    {
        "author": "宋日隆",
        "paragraphs": [
            "年來試凋邑，如僧住破庵。",
            "頗識衆因果，寧忍事嗔貪。",
            "晨飧雖不飽，夜夢却自安。",
            "緬懷使里內，何異一室間。",
            "痛癢舉切身，惻怛失歡顔。",
            "曾徵三異政，勿見兩暑寒。",
            "皇帝念閩壤，掃帥田從班。",
            "紅旗已開閫，紫氣且度關。",
            "負弩擬郊迎，襥被出市闤。",
            "瞻蝕草木榮，覺此天地寬。",
            "禾實吐離離，泉瀉鳴潺潺。",
            "一稔已可期，百憂頓能刪。",
            "群來鄉士秀，共訴里胥奸。",
            "飛走寧有據，乞取苦無端。",
            "傷爾心肉剜，令我眉峰攢。",
            "刑非所用，欲已良亦難。",
            "五百決臀杖，雄卒捏手環。",
            "於以寬民力，於以警吏頑。",
            "亭午發丹陽，薄暮抵精藍。",
            "瓣香謁獨覺，且過借一簞。",
            "臨風飽清供，穿雲漫懷慚。",
            "候騎未來報，主僧且盤桓。",
            "桑下無三宿，挑包過別山。"
        ],
        "title": "寶林寺二首  其一",
        "id": "f27493a9-49f1-4f8d-9ed4-25d6d6467f7b"
    },
    {
        "author": "宋日隆",
        "paragraphs": [
            "寶林連上剎，獨覺佛中尊。",
            "石室真身隱，苔碑勝跡存。",
            "空門留法嗣，俗舍有聞孫。",
            "晴雨從民欲，枌榆萬古恩。"
        ],
        "title": "寶林寺二首  其二",
        "id": "baac56fa-61e8-46a6-9bf4-79ffb74a7749"
    },
    {
        "author": "張洪",
        "paragraphs": [
            "長鑱白木柄，茫茫走天涯。",
            "寧知屋角松，流膏藏龜蛇。"
        ],
        "title": "酬答鄱陽黎祥仲  其一",
        "id": "4c891066-bbe6-4819-ae6d-ad22f1396ce5"
    },
    {
        "author": "張洪",
        "paragraphs": [
            "醫和不可鑄，空林芳菲菲。",
            "六丁護香珀，千歲以爲期。"
        ],
        "title": "酬答鄱陽黎祥仲  其二",
        "id": "909a5194-eed3-4bb7-b8d5-09aaf36d1d4f"
    },
    {
        "author": "朱惟賢",
        "paragraphs": [
            "層簷月印高低影，寒壑風號遠近聲。"
        ],
        "title": "句",
        "id": "24043aee-9f1c-49a6-b686-2f4b8892a282"
    },
    {
        "author": "陳天瑞",
        "paragraphs": [
            "迅翻趨炎歊，高標閟幽雅。",
            "隱士何所營，茇之清蔭下。",
            "故居禾黍生，帡幪若大廈。",
            "熟臥南風邊，飛夢游虞夏。",
            "五絃天上鳴，擊壤歌滿野。",
            "起來記遺音，析薪有樵者。"
        ],
        "title": "大暑松下臥起二首  其一",
        "id": "b83d5f59-4117-4932-9559-62f38a7a5f89"
    },
    {
        "author": "陳天瑞",
        "paragraphs": [
            "炎威一何驕，不有商飇慘。",
            "蒼茫雲海路，飛龍不可覽。",
            "我本灌園人，昔乃從鉛槧。",
            "萬事已灰心，十載空嘗膽。",
            "亭亭松篁邊，小池開菡萏。",
            "芬清泥自污，根固波徒撼。",
            "終日哦其間，一臥寂百感。",
            "相期晚節香，看此秋容淡。"
        ],
        "title": "大暑松下臥起二首  其二",
        "id": "1d1c60ed-1f93-4d91-a257-1b0d9bd81be9"
    },
    {
        "author": "陳天瑞",
        "paragraphs": [
            "怪石堆雲矗太宗，女媧煉出廣寒宮。",
            "一輪常滿陰晴見，萬古無虧晝夜同。",
            "擣藥聲繁驅白兔，漏天孔正透清風。",
            "光明自照如來境，肯學嫦娥西復東。"
        ],
        "title": "月巖",
        "id": "715d2796-7343-4d6e-b441-e690a6b4ad1a"
    },
    {
        "author": "宋慶之",
        "paragraphs": [
            "朝買蘭溪船，暮泊香頭市。",
            "如何十月天，復此連夜雨。",
            "朔風寒似鐵，曉色暗如土。",
            "道行不見人，路哭疑是鬼。",
            "棲棲遠方士，忽忽鄉心起。",
            "落葉響疎庭，空燈照寒被。",
            "離家能幾時，旅況已如此。",
            "茫茫楚山雲，渺渺楚江水。",
            "屈指計行程，此去復萬里。"
        ],
        "title": "蘭溪道中",
        "id": "5426dea9-a5bb-41fe-9f98-b1b50cb03f1b"
    },
    {
        "author": "宋慶之",
        "paragraphs": [
            "筋力已非舊，逢寒亦自憐。",
            "風霜在簷外，妻子語燈前。",
            "紙被添新絮，茶甌煮細泉。",
            "雖云方寸地，春意一陶然。"
        ],
        "title": "開爐日賦",
        "id": "2baddda5-f906-4302-bf00-6366c48d2bd0"
    },
    {
        "author": "宋慶之",
        "paragraphs": [
            "雪後寒增健，貪幽愛路生。",
            "羣兒燒葉坐，一鳥啄冰行。",
            "山色晴猶慘，梅花謝亦榮。",
            "小輿風割面，微醉任攲傾。"
        ],
        "title": "稽村",
        "id": "bace7731-c6fc-43ff-b2df-9c678a2529cc"
    },
    {
        "author": "宋慶之",
        "paragraphs": [
            "秋風慘欲割，秋月明不發。",
            "誰令聲名高，竟使壽命折。",
            "往年失四靈，詩道微一髪。",
            "縞素革織組，宮徵節亂聒。",
            "力排唐末陋，意風雅軋。",
            "清廟不待陳，黄壤詎能沒。",
            "新篇今寂寞，故墨慎無忽。"
        ],
        "title": "哭趙東閣",
        "id": "c906404a-c4d7-45f8-af25-f1ed001ff0a9"
    },
    {
        "author": "宋慶之",
        "paragraphs": [
            "時節飛花盡，幽林亦自香。",
            "閒來看新水，獨立又斜陽。",
            "簷角鳥鳴霽，樹根魚就涼。",
            "一春風雨過，游事極相妨。"
        ],
        "title": "項園即事。",
        "id": "ffb81867-6ea1-486e-9b52-af548143865f"
    },
    {
        "author": "宋慶之",
        "paragraphs": [
            "此景寫不盡，此懷誰與俱。",
            "月來林影碎，雲去石頭孤。",
            "萬籟各休息，天香乍有無。",
            "因師寄佳句，清夢更勞吾。"
        ],
        "title": "次惠上人冷泉夜坐",
        "id": "6029ce61-9968-4185-ae12-3135e6e0d325"
    },
    {
        "author": "宋慶之",
        "paragraphs": [
            "野水連天闊，孤舟盡日閒。",
            "會須風雨過，一濟諒非難。"
        ],
        "title": "郊行偶成",
        "id": "3d78f89d-0909-4157-ab49-fdb5eda16d82"
    },
    {
        "author": "宋慶之",
        "paragraphs": [
            "斯文海內聲名闊，猶是乾淳一脈餘。",
            "須信昌黎曾得謗，可憐太史未書。",
            "碧雞有地吟詩老，金馬無心待詔初。",
            "甚欲見君三十載，春風今時侍巾車。"
        ],
        "title": "碧雞草堂呈劉後村",
        "id": "e361f39e-5ac4-4143-bf3f-c2a8665a53a2"
    },
    {
        "author": "宋慶之",
        "paragraphs": [
            "孟宗祠下竹依然，借得空房竹樹邊。",
            "貧寺少逢僧過夏，遠鄉多是客經年。",
            "倩人汲水時煎茗，就佛分燈夜照眠。",
            "家信不來心欲斷，明朝又買漢陽船。"
        ],
        "title": "寓武昌報恩寺",
        "id": "67e8fcc5-e1a2-493b-b865-59b7e68e7af4"
    },
    {
        "author": "宋慶之",
        "paragraphs": [
            "極目平蕪送落暉，六朝征戰尚依稀。",
            "風生戰舸周郎過，月落南樓庾老歸。",
            "秋塞戍閒番馬病，春江流下蜀魚肥。",
            "神州北望知何處，父老猶能話岳飛。"
        ],
        "title": "武昌懷古",
        "id": "2f1facf0-2c27-484a-afc9-09d5ce636d46"
    },
    {
        "author": "宋慶之",
        "paragraphs": [
            "秋風蟋蟀牀下鳴，茅茨耿耿秋燈明。",
            "老夫掩卷發深喟，起視河漢初參橫。",
            "世人飲食幾知味，眼底古今復涇渭。",
            "藩籬是筆屋是書，風葉塵埃力空費。",
            "六籍在天日月存，我亦收拾還本根。",
            "此事兒輩未可論，紛紛場屋爭作元。"
        ],
        "title": "放翁有五更讀書示子詩予亦次韻",
        "id": "291ccefb-127c-403a-a1d4-3db533b4c678"
    },
    {
        "author": "宋慶之",
        "paragraphs": [
            "君去無還期，妾思無已時。",
            "軍無女子，誰爲補征衣。",
            "或傳雲中危，夫死賢王圍。",
            "恐傷老姑心，有淚不敢垂。"
        ],
        "title": "戍歸詞",
        "id": "f5c7f69d-485a-4479-a0e0-a86a97a12b12"
    },
    {
        "author": "宋慶之",
        "paragraphs": [
            "山水不改色，殘碑空蘚衣。",
            "多年翁仲在，寒食子孫稀。",
            "魈鬼時憑樹，虞人夜伏機。",
            "悲涼眼前事，火葬未全非。"
        ],
        "title": "廢墓",
        "id": "dfa18860-4356-4869-8f2e-1b1520792472"
    },
    {
        "author": "宋慶之",
        "paragraphs": [
            "白頭寧俯仰，自覺住山非。",
            "舊業雙松在，初秋一錫歸。",
            "從人借茶具，就日補寒衣。",
            "不見新詩久，朝來叩我扉。"
        ],
        "title": "然上人還松臺",
        "id": "f0af8118-85a7-4c0a-9715-2af026557a97"
    },
    {
        "author": "宋慶之",
        "paragraphs": [
            "城中豈云隘，我見無夷途。",
            "所以龐德公，車不向此驅。",
            "斜陽掛林杪，野花續春餘。"
        ],
        "title": "句  其一",
        "id": "4d98f872-22fe-433f-a5fe-42429bd3fac5"
    },
    {
        "author": "宋慶之",
        "paragraphs": [
            "數年何處客，昨夜獨歸船。"
        ],
        "title": "句  其二",
        "id": "5e2efd5e-0dbf-4ec8-9f0c-6f3fbd993e19"
    },
    {
        "author": "宋慶之",
        "paragraphs": [
            "飄泊知何處，艱難亦到僧。"
        ],
        "title": "句  其三",
        "id": "3e557006-9d42-443c-aed0-1da2a7e69601"
    },
    {
        "author": "宋慶之",
        "paragraphs": [
            "更長初過雁，蟄後稍無蛩。"
        ],
        "title": "句  其四",
        "id": "e835e4ff-888e-41bd-9013-32b79949f66d"
    },
    {
        "author": "張朴",
        "paragraphs": [
            "祖道東關外，於今已十年。",
            "未知何日是，還向此亭旋。",
            "鳥語雲根落，桃花嶺上妍。",
            "深慚頻作客，鄉國眼空懸。"
        ],
        "title": "東嶺旋憩亭",
        "id": "16b01f55-7a16-472e-8de2-91a175cbe17c"
    },
    {
        "author": "張朴",
        "paragraphs": [
            "亭亭花一樹，乍發小東牆。",
            "碧管描春色，丹鋒點化工。",
            "凝窗時染翰，弄影日書空。",
            "莫問龍蛇事，臨池興不窮。"
        ],
        "title": "木筆花",
        "id": "79d3b5f1-c168-44ca-94ab-c96eec2d8c4a"
    },
    {
        "author": "何揚祖",
        "paragraphs": [
            "石室何時霹靂開，曾聽繡斧凱歌回。",
            "誰知二百餘年後，復有旌旗笳鼓來。"
        ],
        "title": "題奣巖",
        "id": "e2bcb3ea-40da-4a63-9af0-fbbb15942a79"
    },
    {
        "author": "黄公紹",
        "paragraphs": [
            "望天湖，望天湖，綠楊深處鼓𪔱𪔱。",
            "好是年年三二月，湖邊日日看劃船。"
        ],
        "title": "競渡櫂歌  其一",
        "id": "849adbee-848a-4661-9beb-3d1b016d90f9"
    },
    {
        "author": "黄公紹",
        "paragraphs": [
            "鬬輕橈，鬬輕橈，雪中花捲棹聲搖。",
            "天與玻璃三萬頃，儘教看得幾吳舠。"
        ],
        "title": "競渡櫂歌  其二",
        "id": "e6978de7-3c1e-442f-b3d8-d3e943883ca1"
    },
    {
        "author": "黄公紹",
        "paragraphs": [
            "看龍舟，看龍舟，兩隄未鬬水悠悠。",
            "一片笙歌催鬧晚，忽然鼓棹起中流。"
        ],
        "title": "競渡櫂歌  其三",
        "id": "ef1ff209-436c-49dd-a51e-74c8879c7752"
    },
    {
        "author": "黄公紹",
        "paragraphs": [
            "駕靈鼉，駕靈鼉，幾年翠舞與珠歌。",
            "看到日斜猶未足，湧金門外湧金波。"
        ],
        "title": "競渡櫂歌  其四",
        "id": "7d97f327-d4ee-482f-aebc-40e03118e89c"
    },
    {
        "author": "黄公紹",
        "paragraphs": [
            "馬如龍，馬如龍，飛過蘇隄健鬬風。",
            "枊下繫船青作纜，湖邊薦酒碧爲筒。"
        ],
        "title": "競渡櫂歌  其五",
        "id": "88872990-8af6-449a-81d9-3eac4652a698"
    },
    {
        "author": "黄公紹",
        "paragraphs": [
            "繡周張，繡周張，樓臺簾幙絮高揚。",
            "誰賦珠宮幷內闕，懷王去後去沉湘。"
        ],
        "title": "競渡櫂歌  其六",
        "id": "274265b0-9afb-4088-b16e-cf03c3656ee7"
    },
    {
        "author": "黄公紹",
        "paragraphs": [
            "棹如飛，棹如飛，水中萬鼓起潛螭。",
            "最是玉堂堂上好，躍來奪錦看吳兒。"
        ],
        "title": "競渡櫂歌  其七",
        "id": "0c2daee6-560e-4fe7-9f34-963f5488f81c"
    },
    {
        "author": "黄公紹",
        "paragraphs": [
            "建雲斿，建雲斿，土風到處總相猶。",
            "朝了霍山朝岳帝，十分打扮是杭州。"
        ],
        "title": "競渡櫂歌  其八",
        "id": "b683faa5-efb6-48ec-b5bf-4994aff6df76"
    },
    {
        "author": "黄公紹",
        "paragraphs": [
            "踏青青，踏青青，西泠橋畔草連汀。",
            "撲得龍船兒一對，畫闌倚遍看遊人。"
        ],
        "title": "競渡櫂歌  其九",
        "id": "46f1d5ea-be6f-4606-851d-94a2c097a7e8"
    },
    {
        "author": "黄公紹",
        "paragraphs": [
            "月明中，月明中，滿湖春水望難窮。",
            "欲學楚歌歌不得，一場離恨兩眉峯。"
        ],
        "title": "競渡櫂歌  其一○",
        "id": "96c4e880-5744-4bbc-8a5e-1dd447c1d3c9"
    },
    {
        "author": "李炳",
        "paragraphs": [
            "短衣自獵南山虎，正好漁樵不亂群。",
            "妄以宿嫌誅醉尉，令人翻恨李將軍。"
        ],
        "title": "題康店鋪",
        "id": "6dfe2825-5089-4e6d-949d-10a639cfa919"
    },
    {
        "author": "翁森",
        "paragraphs": [
            "往來幾興亡，古今一天地。",
            "而人生其中，云胡不自貴。",
            "渺予寸心孤，浩發千載喟。",
            "殘夜抱遺編，青燈照無寐。"
        ],
        "title": "寄陳古堂  其一",
        "id": "c2d7014b-d997-4f6a-9db6-ded993f6eae0"
    },
    {
        "author": "翁森",
        "paragraphs": [
            "懷人月千里，開門秋一林。",
            "徘徊不得寐，對此石上琴。",
            "山水有真領，寥寥本無音。",
            "寄語子鍾子，須知琴外心。"
        ],
        "title": "寄陳古堂  其二",
        "id": "8ced6dd0-8b5b-4d6d-aef7-10f38958950d"
    },
    {
        "author": "翁森",
        "paragraphs": [
            "清新如修竹，月露洗瑯玕。",
            "愛之不能舍，一月三四看。",
            "伊人偉識量，文字餘波瀾。",
            "出處早見幾，在漢申屠蟠。",
            "風雨江村暮，門掩清燈寒。",
            "所抱寸心在，千載重不刊。",
            "滿前熾子孫，已足遺以安。",
            "會當驂白鹿，華頂煉還丹。"
        ],
        "title": "次古堂歲寒雜書韻",
        "id": "c2f2a7c9-d528-4ecf-a1f4-b988a129016a"
    },
    {
        "author": "翁森",
        "paragraphs": [
            "士習與世換，一墮不自持。",
            "寧如二女子，至性不自移。",
            "人之能爲人，所懼大節虧。",
            "吾父死汝手，吾身豈汝隨。",
            "匪云隨我節，義合同其歸。",
            "空山雨流血，白日寒無輝。",
            "女子有是哉，道旁爲嗟咨。",
            "北風颯萬類，始見青松姿。",
            "有女焯其行，發潛可無詩。",
            "死其身不顧，身後遑所知。",
            "傷心復傷心，風味日以漓。",
            "寄語讀書者，曷不媿於斯。"
        ],
        "title": "吳烈女",
        "id": "235476b7-435d-4911-9e94-ef6f7df745aa"
    },
    {
        "author": "翁森",
        "paragraphs": [
            "自昔賢哲士，遭運每多屯。",
            "世途自屈曲，難揉胸輪囷。",
            "終夜起太息，所以憂非賤貧。",
            "相望各努力，勗哉追天游。"
        ],
        "title": "柬陳南園",
        "id": "54814668-1bd6-436c-ac94-0b80b7f16d5c"
    },
    {
        "author": "翁森",
        "paragraphs": [
            "山光照檻水遶廊，舞雩歸詠春風香。",
            "好鳥枝頭亦朋友，落花水面皆文章。",
            "蹉跎莫遣韶光老，人生唯有讀書好。",
            "讀書之樂樂何如，綠滿窗前草不除。"
        ],
        "title": "四時讀書樂  其一",
        "id": "b639a1f5-5496-4f87-a374-2e8dac960c98"
    },
    {
        "author": "翁森",
        "paragraphs": [
            "新竹壓簷桑四圍，小齋幽敞明朱曦。",
            "晝長吟罷蟬鳴樹，夜深燼落螢入幃。",
            "北窗高臥羲皇侶，只因素稔讀書趣。",
            "讀書之樂樂無窮，瑤琴一曲來薰風。"
        ],
        "title": "四時讀書樂  其二",
        "id": "c15b4049-22fa-4ac6-8eb6-c6c198193f2c"
    },
    {
        "author": "翁森",
        "paragraphs": [
            "昨夜庭前葉有聲，籬豆花開蟋蟀鳴。",
            "不覺商意滿林薄，蕭然萬籟涵虛清。",
            "床前賴有短檠在，及此讀書功更倍。",
            "讀書之樂樂陶陶，起弄明月霜天高。"
        ],
        "title": "四時讀書樂  其三",
        "id": "48f97b87-d61a-47b9-aa22-1f789b98d725"
    },
    {
        "author": "翁森",
        "paragraphs": [
            "木落水盡千崖枯，迥太吾亦見真吾。",
            "坐對韋編燈動壁，高歌夜半雪壓廬。",
            "地爐茶鼎烹活火，一清足稱讀書者。",
            "讀書之樂何處尋，數點梅花天地心。"
        ],
        "title": "四時讀書樂  其四",
        "id": "550b40db-0b95-461b-9335-3072555265c9"
    },
    {
        "author": "翁森",
        "paragraphs": [
            "採桑子，採桑子。",
            "朝去採桑日已曙，暮去採桑雲欲雨。",
            "桑葉鬰茂寒露眉，桑枝屈曲勾破衣。",
            "大婦年年憂蠶饑，小婦忙忙催葉歸。",
            "東鄰女，對西鄉。",
            "道蠶眠起較遲早，已覺官吏促早繰。",
            "新絲二月已賣了，賣了新絲更栽桑。",
            "桑栽還似去年長，豈知城中花囿花壓牆。",
            "朱樓旭日映紅粧，不識桑樹有羅裳。"
        ],
        "title": "採桑",
        "id": "112dfe93-c403-42e5-92df-6b36dda2daf0"
    },
    {
        "author": "翁森",
        "paragraphs": [
            "靈運平生屐，如何一瘦藤。",
            "夕陽紅葉寺，秋雨白頭僧。",
            "閱世三兵火，傳心幾佛燈。",
            "詎羅還記我，曾向此山登。"
        ],
        "title": "送行可和尚遊雁宕",
        "id": "7fc4835c-ac6e-45a8-a05a-1458cc7db12c"
    },
    {
        "author": "翁森",
        "paragraphs": [
            "日落千山外，悠然一望賖。",
            "黄檀六七里，綠竹兩三家。",
            "幽步窺殘雪，孤愁入遠霞。",
            "今宵何處宿，茆屋有梅花。"
        ],
        "title": "過天台",
        "id": "19985ea9-40c3-4ca7-8ce2-dd9739471951"
    },
    {
        "author": "翁森",
        "paragraphs": [
            "春風桃灼灼，秋雨黍離離。",
            "眼底千年事，空山獨坐時。"
        ],
        "title": "山齋偶書",
        "id": "2e02db82-3117-44db-b48f-925cd5a819e4"
    },
    {
        "author": "翁森",
        "paragraphs": [
            "閒居淡無事，臨流忽有得。",
            "平生詩外心，灘上一鷗白。"
        ],
        "title": "題陶淵明臨流賦詩圖",
        "id": "095a046e-a06c-491b-aef3-dd8470a193df"
    },
    {
        "author": "翁森",
        "paragraphs": [
            "寂寞茆齋下，孤梅一蕊開。",
            "無人知此意，日暮繞蒼苔。"
        ],
        "title": "屋頭梅開一蕊",
        "id": "bd2df342-1470-4ea2-a844-a501a11b387e"
    },
    {
        "author": "翁森",
        "paragraphs": [
            "欹坐頹簷醉濁醪，松油燒盡夜蕭騷。",
            "兒童十歲能吹笛，嘹亮一聲山月高。"
        ],
        "title": "宿山中田家",
        "id": "9286246d-5001-4d1a-b08d-29f07ea78aff"
    },
    {
        "author": "翁森",
        "paragraphs": [
            "煙浦偶同漁父渡，竹籬愛宿野人家。",
            "悠然此夜得真領，隴月初生梅始華。"
        ],
        "title": "海門道中宿田家",
        "id": "d061dec6-f90b-47fc-9878-4b12dd3abf05"
    },
    {
        "author": "翁森",
        "paragraphs": [
            "三月桃花浪暖初，隔溪人問有魚無。",
            "回言未納官租稅，不敢私將網下湖。"
        ],
        "title": "漁",
        "id": "9625fa11-f184-4488-981f-71440b3c0d31"
    },
    {
        "author": "翁森",
        "paragraphs": [
            "妻出叮嚀夫轉聽，採薪須束擔頭輕。",
            "夜來雨過蒼苔滑，莫向巉巖險處行。"
        ],
        "title": "樵",
        "id": "e828a99b-0515-48a3-a98b-308a124876bf"
    },
    {
        "author": "翁森",
        "paragraphs": [
            "村北村南叫杜鵑，簑披春雨掏含煙。",
            "不辭辛苦秋成熟，會見黄雲遍野田。"
        ],
        "title": "耕",
        "id": "3dd859df-fc07-4d1e-a146-f470112c2019"
    },
    {
        "author": "翁森",
        "paragraphs": [
            "細雨空濛煙草稠，相呼相逐過林丘。",
            "回來莫向山邊去，昨夜前村虎食牛。"
        ],
        "title": "牧",
        "id": "2ed97860-b771-44b8-ad08-cb269740154d"
    },
    {
        "author": "翁森",
        "paragraphs": [
            "滿地飛花錦作堆，休言落後不如開。",
            "愛渠不逐波流去，自在陰崖覆綠苔。"
        ],
        "title": "落花呈王如山監簿",
        "id": "4e233352-60a8-4c1f-b760-0a0459342e23"
    },
    {
        "author": "翁森",
        "paragraphs": [
            "西風吹起一襟秋，遙度前村訪子猷。",
            "不見子猷空倚竹，此心猶爲此君留。"
        ],
        "title": "訪古村彥高不值留竹間",
        "id": "7f656bb4-73aa-42f3-b993-08abad7c1ef8"
    },
    {
        "author": "翁森",
        "paragraphs": [
            "閒來松下叩仙家，惟見山扉掩碧霞。",
            "步繞籬根霜屨滑，已將心事語黄花。"
        ],
        "title": "訪朱道士不遇題山扉",
        "id": "92df1eaf-9e4f-488c-8f95-bd2aba1c3aaa"
    },
    {
        "author": "翁森",
        "paragraphs": [
            "清臥荒村絕點塵，疏鐘敲月夢中聞。",
            "山僧早起知何事，當戶燒香禮白雲。"
        ],
        "title": "山房",
        "id": "c18ce21f-ee5c-4730-acdd-6c1104ca8742"
    },
    {
        "author": "翁森",
        "paragraphs": [
            "啼鵑春已暮，徙倚念流光。",
            "雨漲溪舂急，山晴火種忙。",
            "尋芳知興淺，懷遠覺愁長。",
            "兩月無來客，青苔滿石牀。"
        ],
        "title": "春暮即事",
        "id": "2611301b-5967-4f8e-8ea6-64aa3e45616d"
    },
    {
        "author": "翁森",
        "paragraphs": [
            "孤坐衲蒙頭，巖扉花竹幽。",
            "山明雲罷雨，天迥月懸秋。",
            "煮茗猿分飲，藏蔬鼠或偷。",
            "道人方睡去，夢入五台遊。"
        ],
        "title": "夏日書懷",
        "id": "cecceff8-1b4e-4072-9497-0a8c15af65c4"
    },
    {
        "author": "翁森",
        "paragraphs": [
            "西風吹薄暝，萬葉賦秋聲。",
            "高鵠雲邊少，孤蟬雨後清。",
            "年光凄短思，世態重離情。",
            "石壁滄洲闊，休寒白鷺盟。"
        ],
        "title": "寄懷呂六松",
        "id": "eeee92d4-3d88-475c-bbc8-50b9039f7a9d"
    },
    {
        "author": "趙崇㻱",
        "paragraphs": [
            "昨夜西風吹御溝，紅搖桂子麝香浮。",
            "蟾宮影散三千界，玉殿根盤第一流。",
            "仙骨知非凡俗相，錦標喜簇少年頭。",
            "欲從雲外移真種，試向丹梯最上遊。"
        ],
        "title": "叢桂軒 嫩紅",
        "id": "51ff8be5-ca98-43ad-94e1-d2d34145a60e"
    },
    {
        "author": "趙崇㻱",
        "paragraphs": [
            "半軒秋雨染鵝黄，望裏還疑分外香。",
            "月到樹傍生浄想，雲開花底擁仙裝。",
            "披襟笑賞和衣馥，攜手高攀滿袖芳。",
            "信道男兒輸宿願，一枝早占廣寒香。"
        ],
        "title": "叢桂軒 口黄",
        "id": "bd22ac44-e3cf-48c0-87a5-cec960711a05"
    },
    {
        "author": "趙崇㻱",
        "paragraphs": [
            "種自姮娥宮裏栽，如何亦向世間開。",
            "偏宜素質妝秋晚，不比晚華怕早摧。",
            "風遞香來薰綺席，月移影上弄瑤臺。",
            "看時直欲令人醉，似向瓊林宴御杯。"
        ],
        "title": "叢桂軒 妖白",
        "id": "fefe4a2b-21d3-4d01-ac79-c5d7b5caeffb"
    },
    {
        "author": "趙崇㻱",
        "paragraphs": [
            "霓裳阿妹舞婆娑，老翠連雲秀復華。",
            "露令山房籠月色，風清池館落天葩。",
            "分來竇氏三秋種，斧罷吳生幾樹花。",
            "莫訝仙才無用處，一朝隊引嘯煙霞。"
        ],
        "title": "叢桂軒 老翠",
        "id": "7235572e-6316-4e8f-ba80-939f3e906ba0"
    },
    {
        "author": "趙良坡",
        "paragraphs": [
            "別業開東野，蕭然足臥雲。",
            "濤聲晴射雨，庭影夏呈秋。",
            "返照霞初幕，遙峰翠欲流。",
            "以斯清樂境，不信有瀛洲。"
        ],
        "title": "過叔祖崇栲翁別業",
        "id": "d2e13e4d-bcbb-4c44-b48d-338c6785aa89"
    },
    {
        "author": "趙良坡",
        "paragraphs": [
            "世人作離別，惟別酒一觴。",
            "今我與君別，稍稍鄙玕瑯。",
            "閩海古名地，幕職不可量。",
            "聖明廣延攬，計日下褒章。",
            "願將此言贈，用以代瓊漿。"
        ],
        "title": "贈友之閩",
        "id": "57c67837-736b-4b63-baef-47ab8ca0e8f0"
    },
    {
        "author": "趙良坡",
        "paragraphs": [
            "習靜深山裏，幽棲趣偪真。",
            "青樓何足契，白雪故相親。",
            "守道無妨困，藏書不聖貧。",
            "昔人嘉遯漢，我亦愛逃秦。"
        ],
        "title": "隱居",
        "id": "a9343672-cde1-4ef1-8e5d-09b8b2f7e20c"
    },
    {
        "author": "趙良坡",
        "paragraphs": [
            "玄冥司號令，屏翳驅雲車。",
            "巧舞穿幽隙，輕揚下曲漥。",
            "初疑蠶食葉，猶恐蠏行沙。",
            "鉛汞三千界，璚瑤百萬家。",
            "樓臺銀作砌，城闕玉爲衙。",
            "壓竹枝翻重，封梅色更佳。",
            "文光偏得月，點綴易爲花。",
            "萬瓦魚鱗矗，千山鳥迹遐。",
            "凝簷珠錯落，布地粉交加。",
            "恍若水晶溜，猶然寶鑑華。",
            "餘暉翻鶴羽，皓彩撲烏紗。",
            "鏤刻非因巧，陶鎔未有瑕。",
            "冰奩緣沼合，縞带逐車斜。",
            "圜石銀盤疊，尖峯玉筍芽。",
            "豪家爭玩賞，洞府亦諠譁。",
            "錦帳傳巵酒，竹爐沸鼎茶。",
            "豐年先有兆，清氣浩無涯。",
            "飛絮那能擬，憑虛最可誇。",
            "不須東郭履，自是剡溪艖。",
            "恭喜瞻三白，停杯看六葩。"
        ],
        "title": "雪水菴咏雪二十韻",
        "id": "5672f32d-29bf-445d-b0df-84d1ef11eb38"
    },
    {
        "author": "趙良坡",
        "paragraphs": [
            "寄傲南窗罷草玄，寥寥三徑菊花前。",
            "春風自足繁桃李，爲愛秋香到晚妍。"
        ],
        "title": "咏楊司業觀菊圖",
        "id": "b3d480f2-92e1-450c-b897-199286518f68"
    },
    {
        "author": "趙良坡",
        "paragraphs": [
            "茂林深處散清涼，石罅泉聲引興長。",
            "高掛角巾舒嘯傲，炎飈那得到山莊。"
        ],
        "title": "避暑山亭",
        "id": "83f836c9-101d-465a-ab85-ca727c22118c"
    },
    {
        "author": "趙若恢",
        "paragraphs": [
            "臥病文園日正長，斜題遠寄雨前槍。",
            "黄綾不羨龍團貴，紫筍還聞雀舌香。",
            "一硯落花人醉醒，半簾飛絮燕歸忙。",
            "新泉活火松風細，何處黄州白玉堂。"
        ],
        "title": "程鉅夫惠茶",
        "id": "e2cff7fc-c87b-4998-82b8-d365210b81b1"
    },
    {
        "author": "史唐卿",
        "paragraphs": [
            "何年雷斧鑿山裂，千尺蒼崖瀉飛雪。",
            "孤鳳一去聲不聞，海水桑田幾興滅。",
            "我知仙去仙當存，時見真形坐巖穴。",
            "青天半夜玉簫寒，喚時醒幽人弄明月。"
        ],
        "title": "鳳鳴洞",
        "id": "2bcb6376-7bc1-4ba5-8403-0f40521969d1"
    },
    {
        "author": "陳虞之",
        "paragraphs": [
            "千年老樹立蒼石，三峯兩峯天出雲。",
            "青溪道士坐船上，自按玉簫人不聞。"
        ],
        "title": "山水小景",
        "id": "eb3c13e4-5667-4ff0-ab69-86ddf22fe555"
    },
    {
        "author": "陳虞之",
        "paragraphs": [
            "柳濕征衫晚出關，荒城古雪劍花寒。",
            "西風漠漠龍沙路，馬上青山带醉看。"
        ],
        "title": "送別",
        "id": "822ed557-9e2e-4df6-949e-6b2454009ba5"
    },
    {
        "author": "陳炤",
        "paragraphs": [
            "一尖龍舌地，蘭若此中開。",
            "曲徑深依竹，荒池淺鑿苔。",
            "要令溪水接，莫礙野雲來。",
            "只恐菴居興，難淹出世材。"
        ],
        "title": "題北郭外前湯普濟庵",
        "id": "4475aca3-97b3-4665-8e27-acb14c40cef5"
    },
    {
        "author": "俞應僉",
        "paragraphs": [
            "祖龍盛氣役神鞭，壁立無移只屹然。",
            "定見先朝陳寶化，陰靈寂寂笑求仙。"
        ],
        "title": "秦皇石",
        "id": "468bf5d9-3bbb-430e-8c5a-ecd156f6213b"
    },
    {
        "author": "余謙一",
        "paragraphs": [
            "試問高齋底許，瓠瓜星舍明邊。",
            "椰大能容千古，壺中別有洞天。"
        ],
        "title": "溫陵吳氏瓠齋  其一",
        "id": "04d23736-a642-4cdb-8bfd-c7d41108a74b"
    },
    {
        "author": "余謙一",
        "paragraphs": [
            "大樗大椿等類，率是內篇寓言。",
            "我謂惠王瓠種，合種莊家漆園。"
        ],
        "title": "溫陵吳氏瓠齋  其二",
        "id": "bf506c04-91ca-4650-8314-df056d27d318"
    },
    {
        "author": "余謙一",
        "paragraphs": [
            "詩記斷壺秋半，易占碩果春先。",
            "粒許中間種子，乾坤生意無邊。"
        ],
        "title": "溫陵吳氏瓠齋  其三",
        "id": "1029a87e-c8c5-4b17-9eb6-29110c9fafaf"
    },
    {
        "author": "余謙一",
        "paragraphs": [
            "提壺足供杯勺，吹匏可入絃歌。",
            "一瓢濩落無用，無奈夫君拙何。"
        ],
        "title": "溫陵吳氏瓠齋  其四",
        "id": "4a28e8ea-cafe-4aac-9fe2-8814bfe640b1"
    },
    {
        "author": "余謙一",
        "paragraphs": [
            "歲晚惟松竹，於梅伯仲間。",
            "藉溪幷白水，着個老屏山。"
        ],
        "title": "三友堂",
        "id": "afbbff11-6bd3-44e4-b2ec-a3ded98c2ab2"
    },
    {
        "author": "余謙一",
        "paragraphs": [
            "留侯羽翼計危成，誰遣鴻飛避杳冥。",
            "一女倚楹猶識，不知柱後立何人。"
        ],
        "title": "送陳竹所帥越  其一",
        "id": "b0e5d1c7-9e8c-44ef-a86e-742b3c973590"
    },
    {
        "author": "余謙一",
        "paragraphs": [
            "供帳榮歸一日同，故鄉增重漢朝空。",
            "二疎事莫徵圖畫，西陌東阡看兩翁。"
        ],
        "title": "送陳竹所帥越  其二",
        "id": "a35c2c64-ab72-401d-a39c-98f4476311ff"
    },
    {
        "author": "余謙一",
        "paragraphs": [
            "便使絲絇離禁闥，還教牙纛傍天京。",
            "鄴侯浪說君王寵，避謗江西幾許程。"
        ],
        "title": "送陳竹所帥越  其三",
        "id": "7e223900-b07a-4ad6-b72e-29c7e63607ae"
    },
    {
        "author": "余謙一",
        "paragraphs": [
            "佳人月下翠成行，糰鋪高張椀舞忙。",
            "想見風情杜書記，暗中揮淚憶錢塘。",
            "一老東家喚不譍，當年膴仕正承平。",
            "何人誦得科燈判，莫向膏脂上取明。"
        ],
        "title": "次韻胡竹莊元夕",
        "id": "f2003a02-766e-476f-a4eb-c642fe5bd3bd"
    },
    {
        "author": "余謙一",
        "paragraphs": [
            "闔郡無男子，夫人可奈何。",
            "平生羞蔡琰，一死伴湘娥。",
            "門盍來旌表，鄰應輟杵歌。",
            "潘郎家國恨，怪得鬢絲多。"
        ],
        "title": "挽陳郡倅用虎妻朱安人  其一",
        "id": "1981024c-4b03-4046-b815-997786953774"
    },
    {
        "author": "余謙一",
        "paragraphs": [
            "太息睢陽事，重圍保障孤。",
            "兄公能死節，女子亦捐軀。",
            "半被金閨婿，孤燈自發姑。",
            "百年遺恨處，風雨暗環湖。"
        ],
        "title": "挽陳郡倅用虎妻朱安人  其二",
        "id": "d7d5ddf4-c5aa-4329-976d-eec42858a498"
    },
    {
        "author": "余謙一",
        "paragraphs": [
            "湖光山色酒杯中，此會那知一笑同。",
            "風暖空巖落松子，雨晴新漲沒鳬翁。",
            "隔林村落微茫見，一徑禪房曲折通。",
            "老艾當年題品處，斜陽無語想高風。"
        ],
        "title": "城山國清塘",
        "id": "1e623619-5402-4472-a5ff-30bd63299bf6"
    },
    {
        "author": "趙與闢",
        "paragraphs": [
            "暮年驥足騁青雲，更喜文星耀一門。",
            "觀榜同登父與子，策名重見祖和孫。",
            "偶然盛事酬先志，賸有奇芳在後昆。",
            "我亦瀛洲連步者，相蘄忠孝報君恩。"
        ],
        "title": "賀南谷兄與男孫同科",
        "id": "c82c19eb-84ba-4263-ada8-46e3bf8c25a0"
    },
    {
        "author": "趙與闢",
        "paragraphs": [
            "甲年謝策志應酬，今日分符力已優。",
            "好把丹心懸北闕，春風次第荷綸褒。"
        ],
        "title": "良坦姪再轉福清縣贈行",
        "id": "601b27ab-9d06-4035-9d71-707896f87647"
    },
    {
        "author": "趙與闢",
        "paragraphs": [
            "墨綬銅章拜命新，鳴琴之治在於今。",
            "花封佇見風流似，柳舍休教別人殷。"
        ],
        "title": "贈良坦姪知永嘉",
        "id": "e497499e-f42b-4ef9-9d5e-2420f3cb8304"
    },
    {
        "author": "雷震",
        "paragraphs": [
            "草滿寒塘水滿陂，山銜落日浸寒漪。",
            "牧童歸去橫牛背，短笛無腔信口吹。"
        ],
        "tags": [
            "儿童",
            "写景",
            "农村"
        ],
        "title": "村晚",
        "id": "aa00067a-b9bc-4e86-9dc7-e94d8ae15c65"
    },
    {
        "author": "李謹思",
        "paragraphs": [
            "月香水影眩錦畫，冰魂雪骨酣華春。",
            "神仙狡獪本玩世，處士游俠聊驚人。",
            "怒艴不顧殺氣橫，忠赤自與晴曦親。",
            "山林著汝吾未許，絳衣朱襮鏖緇塵。"
        ],
        "title": "紅梅",
        "id": "69245a85-1e54-48bd-a2e2-986cc4b501bc"
    },
    {
        "author": "李謹思",
        "paragraphs": [
            "相親賴有楮先生，雪與陽春指顧成。",
            "狐白溫溫疑伯仲，龜紋隱隱見縱橫。",
            "夜闌更作封章夢，晨起猶聞展卷聲。",
            "垂老未忘鑽故紙，三生飛氣太分明。"
        ],
        "title": "楮衾",
        "id": "ada8598a-0cbf-4072-93de-2e0b6ff297cd"
    },
    {
        "author": "李謹思",
        "paragraphs": [
            "南人不識兩膝貴，曲摺百態卑且勞。",
            "斯人護膝不護頭，故以頸血霑君刀。",
            "蟠胸孤憤擘不碎，殺氣千丈纏旌旄。",
            "援桴親鼓盡南海，背水更用蜑丁鏖。",
            "俘來吮血語神語，咄咄尚與天爭豪。",
            "須臾赤日減顔色，玄雲莾莾風颼颼。",
            "或言巨靈收拾付真宰，讀罷拊臆生長號。",
            "又言豐隆列對愁絕，疾指玉鞭鞭六鼇。",
            "雨瓢倒翻水怪舞，斗樞橫軋天籟號。",
            "憐伊肝膽苦復苦，亦見曩昔真離騷。",
            "劫灰滿地莫掛眼，蓬萊雖遠容輕舠。",
            "長巨人癘鬼尚堪戰，儘閑未許飛仙遨。",
            "乃言興廢在爾不吾與，吾死吾主吾焉逃。",
            "魯叟聞言拍手笑，斯人六經爲骨爲皮毛。",
            "斯人捲取六經去，空將贋本傳兒曹。"
        ],
        "title": "題文丞相吟嘯集",
        "id": "5c033b8b-a117-45e4-972d-0b840cabed23"
    },
    {
        "author": "李謹思",
        "paragraphs": [
            "昔我從耆英，圖史娛朝昏。",
            "咄嗟陵與谷，永謝西州門。",
            "夢中亦識路，欲往先銷魂。",
            "往還無須臾，失聲強復吞。",
            "西山照公檻，南山亙公垣。",
            "平生五畝池，東海遙崩奔。",
            "公門山海幷，遂斡造化元。",
            "招公在薇菊，酬公有佳尊。",
            "行吟聞地籟，飛奏劘天閽。",
            "公來月星懸，公歸江漢翻。",
            "六籍未渠央，百聖諒斯存。",
            "翩翩媚學子，風節當誰敦。",
            "我髪日以變，洮面留心源。",
            "庶無騂汗流，獨此清淚痕。",
            "英英出靈變，杳杳通緒言。",
            "因風薦商參，秋思隨孤騫。"
        ],
        "title": "懷古",
        "id": "acea1569-fc52-4c1a-b905-9b18b6f0b424"
    },
    {
        "author": "李謹思",
        "paragraphs": [
            "客來誰與期，微鐘度山椒。",
            "松風如起予，間以笙與簫。",
            "逸響諒斯存，幽蹤莽難招。",
            "極目不知還，新詩坐泬寥。"
        ],
        "title": "補疎齋題鵝湖",
        "id": "94761bef-32fd-4555-9b56-144e6ab4b189"
    },
    {
        "author": "李謹思",
        "paragraphs": [
            "豈無一弓地，載子三世碑。",
            "碑端語云云，碑下冢纍纍。",
            "白楊秋氣深，碧草春露滋。",
            "翻憐會稽山，禹穴不得窺。"
        ],
        "title": "王以道三喪未舉",
        "id": "0af6f899-de08-4644-8503-3a2d1efbf8ed"
    },
    {
        "author": "李謹思",
        "paragraphs": [
            "猝猝多羝屈，幽幽獨雉經。",
            "借渠施粉黛，聊與照丹青。",
            "孤槥何年寄，重泉底處扃。",
            "有人能縮地，不隔短長亭。"
        ],
        "title": "贈李節婦",
        "id": "c8e6f5c2-5fc5-4389-a3ca-7afb82e7995c"
    },
    {
        "author": "李謹思",
        "paragraphs": [
            "猶存火後書，罕識卷中字。",
            "無筆補玄經，有金酬載記。",
            "漫漫歲月馳，忽忽春閟。",
            "欲辨已忘言，涕淚空垂泗。"
        ],
        "title": "寄進士熊退齋  其一",
        "id": "03d8418e-3829-4eca-adeb-98f5b890532f"
    },
    {
        "author": "李謹思",
        "paragraphs": [
            "殉義若殉財，避名如避箭。",
            "況當喜懼交，肯與寵辱戰。",
            "百年元亮心，一日宣明面。",
            "朱門轍跡多，山路微如綫。"
        ],
        "title": "寄進士熊退齋  其二",
        "id": "93bfc8eb-cb97-46f2-84e0-c880d305530e"
    },
    {
        "author": "李芮",
        "paragraphs": [
            "無械仙翁去，巖垂直釣名。",
            "重開茅葦塞，仰見斗山明。",
            "便覺天光近，從教俗眼驚。",
            "登臨試一覽，心目得雙清。"
        ],
        "title": "直釣巖",
        "id": "c099a6cd-12a8-4256-b0d9-72bb41cd840c"
    },
    {
        "author": "張幼謙",
        "paragraphs": [
            "昔人一別恨悠悠，猶把梅花寄隴頭。",
            "咫尺花開君不見，有人獨自對花愁。"
        ],
        "title": "寄羅惜惜",
        "id": "a4b0fb7a-c493-4460-a58d-37fe01d3f87f"
    },
    {
        "author": "呂徽之",
        "paragraphs": [
            "天上九龍施法水，人間二鼠齧枯藤。",
            "鶩鵝聲亂功收蔡，蝴蝶飛來妙過滕。"
        ],
        "title": "詠雪用滕字韻",
        "id": "fb180f08-dc57-4fe9-ae1d-592dbdf3c27b"
    },
    {
        "author": "呂徽之",
        "paragraphs": [
            "萬里關河凍欲含，渾如天地尚函三。",
            "橋邊驢子詩何惡，帳底羔兒酒正酣。",
            "竹委長身寒郭索，松埋短髪老瞿曇。",
            "不如乘此擒元濟，一洗江南草木慚。"
        ],
        "title": "又賦曇字韻",
        "id": "2d86dffe-1b2e-4927-bec4-c6d6a0cbfd77"
    },
    {
        "author": "呂徽之",
        "paragraphs": [
            "黄君畫梅天下奇，枝枝筆底如龍飛。",
            "幹盤屈曲蒼苔古，老樹頃刻生光輝。",
            "婆娑月下弄清影，更有幽香襲詩境。",
            "地僻從無車馬塵，間關翠禽啼夢冷。"
        ],
        "title": "題畫梅贈黄君",
        "id": "8a31246e-c7b6-486c-86d6-401461b65058"
    },
    {
        "author": "呂徽之",
        "paragraphs": [
            "脫溪凍解綠生波，好雨催花向曉過。",
            "宿酒未醒眠未起，半窗紅日鳥聲多。"
        ],
        "title": "春景",
        "id": "33626e05-e28e-4277-bb11-2c7959356a9d"
    },
    {
        "author": "呂徽之",
        "paragraphs": [
            "竹几藤牀石硯屏，薰風簾幕篆煙清。",
            "空齋數點黄梅雨，添得芭蕉綠滿庭。"
        ],
        "title": "夏景",
        "id": "d01723bb-f1c7-4220-9d67-2c1179b5ca8e"
    },
    {
        "author": "呂徽之",
        "paragraphs": [
            "商聲早已到梧桐，夜氣生涼湛碧空。",
            "閒倚小窗待明月，紫簫吹徹木犀風。"
        ],
        "title": "秋景",
        "id": "1b467c80-cab0-422e-9fca-a3d8abb1ea8b"
    },
    {
        "author": "呂徽之",
        "paragraphs": [
            "斗室蕭蕭日晏眠，疏狂惟與懶相便。",
            "尋常甲子無心記，看到梅花又一年。"
        ],
        "title": "冬景",
        "id": "5ad83d78-ef66-4bd6-afe6-ad6c6d22d983"
    },
    {
        "author": "呂徽之",
        "paragraphs": [
            "五百居東五百西，枝枝葉葉壓雲低。",
            "自從老鶴歸來後，不許閒禽雜亂啼。"
        ],
        "title": "千松圖",
        "id": "f0c6b103-db11-4ea9-ab8a-ae6d7016f17c"
    },
    {
        "author": "呂徽之",
        "paragraphs": [
            "風恬月朗眠花影，吏不敲門門恰靜。",
            "何事猛然吠一聲，有人來汲門前井。"
        ],
        "title": "守犬",
        "id": "e1fa1b30-b1af-4569-9694-f314250b914c"
    },
    {
        "author": "呂徽之",
        "paragraphs": [
            "長日融和舞細腰，誰家庭院不相招。",
            "江臯二月斜風急，拚逐飛花過短橋。"
        ],
        "title": "壺蜂",
        "id": "06c6e6f3-1962-48ce-880a-ef8c3c6c904d"
    },
    {
        "author": "呂徽之",
        "paragraphs": [
            "疏影離奇色更柔，誰將紅粉點枝頭。",
            "牧童睡起朦朧眼，錯認桃林欲放牛。"
        ],
        "title": "紅梅",
        "id": "eab7ac36-da47-4bf0-8f36-788279976988"
    },
    {
        "author": "呂徽之",
        "paragraphs": [
            "密密綿綿滿草堂，不容紅日下滄浪。",
            "却因風掃沾泥土，燕子啣來上畫梁。"
        ],
        "title": "綠萍",
        "id": "ab4a07b7-33f5-4d01-b6ce-6ed0e44f9265"
    },
    {
        "author": "張琰",
        "paragraphs": [
            "腰間插雄劍，中夜龍虎吼。",
            "平明登前途，萬里不回首。",
            "男兒當野死，豈爲印如斗。",
            "忠誠表壯節，燦爛千古後。"
        ],
        "title": "出塞曲  其一",
        "id": "9f044118-d45a-4760-b411-c02149c87252"
    },
    {
        "author": "張琰",
        "paragraphs": [
            "朝發山陽去，莫宿清水頭。",
            "上馬左右射，捷下如獼猴。",
            "先發服勇決，手提血髑髏。",
            "兵家互勝負，凡百慎前籌。"
        ],
        "title": "出塞曲  其二",
        "id": "df6b18bf-8320-47a4-a4f8-2464a74cd1fb"
    },
    {
        "author": "張琰",
        "paragraphs": [
            "驅馬飲淮水，千里黄草平。",
            "種穀却流血，痛哭秋風生。",
            "寡妻出租稅，孤兒荷戈行。",
            "武威既不足，願見和親成。"
        ],
        "title": "出塞曲  其三",
        "id": "bb5ee40d-187e-43ce-b42e-26c92fd0b643"
    },
    {
        "author": "張琰",
        "paragraphs": [
            "軍中日奏凱，鼓行遼海東。",
            "當寧怡玉色，千金勞成功。",
            "焉知昨日地，袒甲去如空。",
            "邊人不敢語，將軍益褒崇。"
        ],
        "title": "出塞曲  其四",
        "id": "25fda91d-9096-4a6c-b2be-dfeeaef663c8"
    },
    {
        "author": "張琰",
        "paragraphs": [
            "不見橋東黄布簾，樹猶如此我何堪。",
            "裊裊亭亭忒無賴，又將春色誤江南。"
        ],
        "title": "官柳",
        "id": "d898c197-99ea-4899-99f3-9665ac2cc242"
    },
    {
        "author": "朱光",
        "paragraphs": [
            "生爲大宋臣，死爲大宋鬼。",
            "一片忠義心，明月照秋水。"
        ],
        "title": "被執口占",
        "id": "00ab584d-db27-4847-aa65-d87366e59980"
    },
    {
        "author": "張孝忠",
        "paragraphs": [
            "風遞鴻音過故城，悲秋烈士不勝情。",
            "望窮雲白生鄉思，渴憶梅黄慰遠征。",
            "塵蔽碧天颷未掃，榻懸殘月夢難成。",
            "鱸肥却好君歸去，千里如期倒屣迎。"
        ],
        "title": "復友人上官藻",
        "id": "7e1f6be5-5fdf-4708-954a-3678522e6434"
    },
    {
        "author": "王剛中",
        "paragraphs": [
            "佳人才子兩相宣，置福端由禍所基。",
            "永作夫妻諧汝願，不勞鑽穴隙相窺。"
        ],
        "title": "陳彥臣連靜女案判詞",
        "id": "95a3b94a-1566-42a8-8799-447a1e0eafa2"
    },
    {
        "author": "趙必曄",
        "paragraphs": [
            "回仙吸露餐霞者，却勝人間煙火餘。",
            "二十八言留壁上，不須青鳥爲傳書。"
        ],
        "title": "和榴皮題壁韻",
        "id": "569a20ee-5397-40e0-9f67-1587f968c444"
    },
    {
        "author": "文天祥",
        "paragraphs": [
            "禮樂皇皇使者行，光華分似及鄉英。",
            "貞元虎榜雖聯捷，司隸龍門幸綴名。",
            "二宋高科猶易事，兩蘇清節乃真榮。",
            "囊書自負應如此，肯遜當年禰正平。"
        ],
        "title": "次鹿鳴宴詩",
        "id": "9be6fb6f-fbde-4f67-94b4-804eff337ff0"
    },
    {
        "author": "文天祥",
        "paragraphs": [
            "於皇天子自乘龍，三十三年此道中。",
            "悠遠直參天地化，昇平奚羨帝王功。",
            "但堅聖志持常久，須使生民見泰通。",
            "第一臚傳新渥重，報恩惟有厲清忠。"
        ],
        "title": "集英殿賜進士及第恭謝詩",
        "id": "f57c835a-57bd-4095-93aa-e818b5c3e09d"
    },
    {
        "author": "文天祥",
        "paragraphs": [
            "奉詔新彈入仕冠，重來軒陛望天顔。",
            "雲呈五色符旗蓋，露立千官雜珮環。",
            "燕席巧臨牛女節，鸞章光映壁奎間。",
            "獻詩陳雅愚臣事，况見賡歌氣象還。"
        ],
        "title": "御賜瓊林宴恭和詩",
        "id": "13d1a507-1c7f-4412-8e55-847feeec3554"
    },
    {
        "author": "文天祥",
        "paragraphs": [
            "於皇藝祖德乘乾，聖主宣光奕葉前。",
            "運再庚申皇建極，祀同癸亥數參天。",
            "中嚴外辦三千禮，累洽重熙四十年。",
            "願贊帝心長對越，至忱功用貫垓埏。"
        ],
        "title": "明堂慶成恭進詩",
        "id": "60d38772-a419-4ac4-9d74-2467bba22032"
    },
    {
        "author": "文天祥",
        "paragraphs": [
            "墨灑天奎映籀紅，斯堂殿閣與俱隆。",
            "方壺圓嶠神仙宅，溫洛榮河造化工。",
            "列聖文章千載重，諸孫聲氣一時同。",
            "著庭更有邦人筆，稽首承休學二忠。"
        ],
        "title": "敬和道山堂慶瞻御書韻",
        "id": "7f3385d0-f2ab-4ed7-aaef-8a76bb5bf232"
    },
    {
        "author": "文天祥",
        "paragraphs": [
            "蓬壺日月四時春，金碧新來絢帝宸。",
            "俎豆幸陪麟省雋，衣冠中有虎符新。",
            "詩餘和氣生談麈，坐久風光入醉茵。",
            "多謝蘭臺舊盟主，好歸群玉領儒珍。"
        ],
        "title": "次韻劉左司前以著作郎主祕書省營繕事時落成適潘祕丞得郡檇李并餞行有詩",
        "id": "1c047571-05d8-4bf0-85d6-9da783752ba8"
    },
    {
        "author": "文天祥",
        "paragraphs": [
            "蓬萊春宴聚文星，多荷君恩錫百朋。",
            "四座衣冠陪賀監，一時梁棟盛吳興。",
            "圖書光動青藜杖，人物溫如古玉升。",
            "好是木天新境界，螢窗容我種金燈。"
        ],
        "title": "祕省再會次韻",
        "id": "dec18d7c-9dcc-4ee3-9ffe-7bfa078b4b9c"
    },
    {
        "author": "文天祥",
        "paragraphs": [
            "暫屈瀛州客，來臨汭水民。",
            "山川歸史記，岳牧屬詞人。",
            "館舍朋簪舊，都門祖帳新。",
            "儒林官可紀，何止吏稱循。"
        ],
        "title": "送曹大著知廣德軍",
        "id": "b43d9a64-c6fc-421f-9a3b-ce39bd57afb4"
    },
    {
        "author": "文天祥",
        "paragraphs": [
            "君不見祕書外監賀放翁，鏡湖一曲高清風。",
            "又不見太子師傅兩疏氏，東門祖帳羅群公。",
            "人生晚節良不易，頹波直下誰障東。",
            "使人知有在我者，二三君子爲有功。",
            "我公金華山下住，赤松安期白雲處。",
            "風骨細瘦真神仙，急流勇退不肯顧。",
            "我昔山中想風采，幾回擊節歸田疏。",
            "適來追陪水蒼佩，親見辭歸白雲路。",
            "御筆擢公領蓬山，師表玉立東宮官。",
            "兩年苦口一去字，未許鷗鷺從公閑。",
            "瑶池深深鎖策府，玉皇宮闕僑其間。",
            "暫分赤符管下界，半空雲氣常往還。",
            "多少持麾辭上國，悠悠風塵見此客。",
            "莫作尋常太守看，疏賀以來偉人物。",
            "夜瞻婺女次舍中，一點光明射南極。",
            "公歸眠食重調護，世道尚憑公氣力。"
        ],
        "title": "贈祕書王監丞",
        "id": "be39f306-4bd9-48c0-bce0-c3599f9acacc"
    },
    {
        "author": "文天祥",
        "paragraphs": [
            "人生天地間，一死非細事。",
            "識破此條貫，八九分地位。",
            "趙岐圖壽藏，杜牧擬墓志。",
            "祭文潜自撰，荷鍤伶常醉。",
            "此等蛻浮生，見解已不易。",
            "齊物逍遥游，大抵蒙莊意。",
            "聖門有大法，學者必孔自。",
            "知生未了了，未到知死地。",
            "原始則返終，終始本一致。",
            "後來得西銘，精藴發洙泗。",
            "吾體天地塞，吾氣天地帥。",
            "一節非踐形，終身莫繼志。",
            "舜功禹顧養，參全穎錫類。",
            "伯奇令無違，申生恭不貳。",
            "聖賢當其生，無日不惴惴。",
            "彼豈不大觀，何苦勤興寐。",
            "吾順苟不虧，吾寧始無愧。",
            "人而有所忝，曠達未足智。",
            "卓哉居士翁，方心不姿媚。",
            "蒙讒以去國，七年無怨懟。",
            "風雨三間茅，松楸接蒼翠。",
            "斯丘亦樂哉，未老先位置。",
            "宇宙如許大，豈以爲敝屣。",
            "當其歸去來，致命聊自遂。",
            "天之生賢才，初意豈無爲。",
            "民胞物同與，何莫非己累。",
            "君方仕于朝，名高貴所萃。",
            "乾坤父母身，方來日川至。",
            "西銘一篇書，順事爲大義。",
            "請君觀我生，姑置末四字。"
        ],
        "title": "贈莆陽卓大著順寧精舍三十韻",
        "id": "27ba0dc1-9910-46f2-9adf-c0072b3fc0eb"
    },
    {
        "author": "文天祥",
        "paragraphs": [
            "蓬山隔風雨，芸觀司陽秋。",
            "厭作承明直，出爲漳浦遊。",
            "問俗便桑梓，過家拜松楸。",
            "錦堂事相儷，棠舍陰易留。",
            "何來瀾蠡間，何物輒負舟。",
            "翻覆十年事，行止隨坎流。",
            "倘來豈不再，遲取終無尤。",
            "太守執此往，邦人庶其瘳。",
            "昔予援西銘，期子以前修。",
            "願覿弘濟學，四海放一舟。"
        ],
        "title": "送卓大著知漳州",
        "id": "9e868ae2-b58d-447a-a47a-98ccfcf74e40"
    },
    {
        "author": "文天祥",
        "paragraphs": [
            "陸氏登三閣，源明出一麾。",
            "清聲光漳浦，便道拜長基。",
            "赤子歌來暮，同寅賦去思。",
            "西銘功用大，竚驗順寧詩。"
        ],
        "title": "又  其一",
        "id": "9dcbe824-6dca-4521-b0c7-0b80b302c283"
    },
    {
        "author": "文天祥",
        "paragraphs": [
            "大陸登三閣，源明出一麾。",
            "臨軒親策後，上冢過家時。",
            "秋色吳山外，春風漳水涯。",
            "斯文交獨厚，羌賦送行詩。"
        ],
        "title": "又  其二",
        "id": "c483dae9-77ac-4b1f-b545-943a56586ff7"
    },
    {
        "author": "文天祥",
        "paragraphs": [
            "得失元來付塞翁，何心桃李問東風。",
            "人皆有喜榮三仕，我尚無文謝五窮。",
            "秘苑固知朋可正，畏途猶恐甲方衷。",
            "欲酬長者殷勤祝，坎止流行學四忠。"
        ],
        "title": "和蕭安撫平林送行韻",
        "id": "b9d6869d-38ea-4636-a480-87b2851a50ce"
    },
    {
        "author": "文天祥",
        "paragraphs": [
            "昔人一出正朋字，今我慚非行祕書。",
            "人樣相看願元祐，詩章甚雅突黄初。",
            "競言汲戇猶須復，或謂顔愚亦可如。",
            "把酒對花姑勿論，春行後長莫妨徐。"
        ],
        "title": "和朱衡守約山韻",
        "id": "1df14442-c0fe-4118-812d-813f6208ab60"
    },
    {
        "author": "文天祥",
        "paragraphs": [
            "棄官學道勾山許，學到至人本無怒。",
            "赤子𧥄𧥄如魚頭，不堪妖孽腥上流。",
            "鉗鍵長潭鐵樹立，摩挲穹石寶劍濕。",
            "當時豈忍如是觀，毒流不可開眼看，英風凜凜萬古寒。"
        ],
        "title": "題玄潭觀雪浪閣用誠齋韻",
        "id": "ae4381e0-6b03-465c-9ef8-718bb7e679bf"
    },
    {
        "author": "文天祥",
        "paragraphs": [
            "晉代何曾谷此陵，到今樓觀隠居亭。",
            "幻成鷗鷺乾坤闊，陶盡魚龍雲水腥。",
            "仙有神功參造化，人將故事入丹青。",
            "我來欲去長橋孽，祠下徘徊夜乞靈。"
        ],
        "title": "玄潭觀和龔宰韻",
        "id": "328a2e47-cb13-4aea-bf6b-9c50753134a5"
    },
    {
        "author": "文天祥",
        "paragraphs": [
            "一官聱漫任如何，屢疏牋天氣不磨。",
            "宋祚萬年陳大計，周圖五字訂前訛。",
            "重尋范老憂時箸，旁豎文公衛道戈。",
            "投匭近年殊不少，有人說似此君麽。"
        ],
        "title": "送朱制幹象祖",
        "id": "74d0fcb2-c9b3-41b9-b7c3-1beaf822a25f"
    },
    {
        "author": "文天祥",
        "paragraphs": [
            "束書遊京師，孤雲瞻太行。",
            "辭歸慕何蕃，捨養殊歐陽。",
            "山林乾坤靜，菽水日月長。",
            "好味諸公詩，勝讀寒泉章。"
        ],
        "title": "送三山林溶孫歸省",
        "id": "ac08e3b0-6223-49db-a8e6-5796f969ea88"
    },
    {
        "author": "文天祥",
        "paragraphs": [
            "心如明鏡臺，此言出浮屠。",
            "後來發精義，并謂此臺無。",
            "此臺已是贅，何况形而器。",
            "圓釋正超然，點頭會意思。",
            "多謝城山翁，一語迎禪鋒。",
            "顧我塵俗人，與物方溶溶。"
        ],
        "title": "京城借永福寺漆臺口占似王城山",
        "id": "aff55a98-7080-43af-8fe5-7d527034149e"
    },
    {
        "author": "文天祥",
        "paragraphs": [
            "夏中與秋仲，兄弟客京華。",
            "椒柏同歡賀，萍蓬可歎嗟。",
            "孤雲在何處，明歲却誰家。",
            "料想親幃喜，中堂自點茶。"
        ],
        "title": "景定壬戌司戶弟生日有感賦詩",
        "id": "dc975d0d-5581-4171-9b3e-86331048b333"
    },
    {
        "author": "文天祥",
        "paragraphs": [
            "梅花耐寒白如玉，干涉春風紅更黄。",
            "若爲司花示薄罰，到底不能磨滅香。"
        ],
        "title": "梅  其一",
        "id": "cdb31bdf-1428-4a25-8dde-f2faf6945c17"
    },
    {
        "author": "文天祥",
        "paragraphs": [
            "香者梅之氣，白者梅之質。",
            "以爲香不香，鼻孔有通窒。",
            "我有天者在，一白自不易。",
            "古人重伐木，惟恐變顔色。",
            "大雅久不作，此道豈常息。",
            "詩翁言外意，不能磨滅白。"
        ],
        "title": "梅  其二",
        "id": "e5e7903d-5874-4d88-972e-62195e1db298"
    },
    {
        "author": "文天祥",
        "paragraphs": [
            "平生凉薄資，埏陶誤大窯。",
            "誰知此石怪，愈沃乃愈焦。",
            "崑崙織火鼠，頓易鶉衣飄。",
            "榮我絲蘿附，免此蒲柳凋。",
            "服之雪漫白，長袂風摇摇。",
            "表之以霧縠，緣之以煙綃。",
            "振衣從姬滿，佩玉遊西瑶。"
        ],
        "title": "暑布送王廷舉用蕭敬夫韻  其一",
        "id": "73417d05-09fb-404d-8575-be8579c8be50"
    },
    {
        "author": "文天祥",
        "paragraphs": [
            "高人不煙火，跳出天地窯。",
            "掀然立千仞，塊視金與焦。",
            "香袂拂雪冷，紫髯逐風飄。",
            "摩挲雲冥樹，豈隨群卉凋。",
            "但知仙骨輕，不學倒影摇。",
            "人間盡描貌，妙不在生綃。",
            "揭斗斟天漿，霞衣却瓊瑶。"
        ],
        "title": "暑布送王廷舉用蕭敬夫韻  其二",
        "id": "f599f1db-cbec-4784-b678-316b149fdc7c"
    },
    {
        "author": "文天祥",
        "paragraphs": [
            "席地自乾坤，半樹閲今古。",
            "池館豈不寬，每換牡丹主。",
            "園公非隴傭，獨捎占春風。",
            "弄影不在多，臭香知乃翁。"
        ],
        "title": "題陳國秀小園  其一",
        "id": "efc33521-c66b-4e0a-b932-80d8ac08b53e"
    },
    {
        "author": "文天祥",
        "paragraphs": [
            "長鶴展輕翮，遠棲松桂林。",
            "故宇入清夢，盤盤亦苦心。",
            "中林風月賒，十畝團幽陰。",
            "林下有奇士，繞樹從之吟。"
        ],
        "title": "題陳國秀小園  其二",
        "id": "63995fa6-5d45-49f0-adfe-1a729343f0da"
    },
    {
        "author": "文天祥",
        "paragraphs": [
            "地得一以寧，凝然者卷石。",
            "嵁巖及培塿，異形不異質。",
            "古之能定者，悟此爲一極。",
            "春榮秋以悴，一歲百態出。",
            "鳥鳴花落句，此意誰與詰。",
            "所以尼丘人，仁智不廢一。",
            "萬象此緯經，死灰彼何物。",
            "明發此乎遊，參入觀水術。"
        ],
        "title": "題靜山",
        "id": "ca665772-300f-4617-bef5-29df1390d741"
    },
    {
        "author": "文天祥",
        "paragraphs": [
            "水火坎離紫陽怪，滑波皮骨長坡駭。",
            "解州得解解中膠，費家封鋪同一解。",
            "唫字從金詩反窮，貝何爲分田何同。",
            "黄絹幼婦我自樂，竹犬多事鴉鶴翁。"
        ],
        "title": "贈拆字嗅衣相士  其一",
        "id": "6434fc87-e0e2-46b6-aa58-62047afdc3a0"
    },
    {
        "author": "文天祥",
        "paragraphs": [
            "阿英薰蒸透肌理，不潔未蒙好西子。",
            "芙蓉浪中薔薇水，蘇合蜣蜋忘彼己。",
            "馬嵬新襪釣新月，腥臊千年天地裂。",
            "是間曾著鼻孔麽，梅香竇臭無如何。"
        ],
        "title": "贈拆字嗅衣相士  其二",
        "id": "1926a2ea-71f4-4b2d-b1e5-a1f3016bac8c"
    },
    {
        "author": "文天祥",
        "paragraphs": [
            "急流勇退識真臞，昔有麻衣撥地爐。",
            "我亦愛君雲水趣，莫言雷雨趄江湖。"
        ],
        "title": "贈閭丘相士",
        "id": "1129e2e6-7557-422f-b438-54891248c8c1"
    },
    {
        "author": "文天祥",
        "paragraphs": [
            "道茂數遁甲，長房得役鬼。",
            "風鑒麻衣仙，地理青烏子。",
            "擇術患不精，精義本無二。",
            "奇哉夢筆生，熊魚掩前氏。"
        ],
        "title": "贈神目相士",
        "id": "5276f16d-429f-411a-bfa0-afcc6c1a5fa2"
    },
    {
        "author": "文天祥",
        "paragraphs": [
            "五月五日揚子江心水，鑄作道人雙瞳子。",
            "吾面碟子大，安用鏡照二百里。"
        ],
        "title": "贈鏡湖相士",
        "id": "f768af3c-67d0-4d72-ad11-0f042e1257f4"
    },
    {
        "author": "文天祥",
        "paragraphs": [
            "急流勇退神仙，跛蹩龍鍾將相。",
            "借問華山山中，何似天津橋上。"
        ],
        "title": "贈秋月葉相士",
        "id": "3f296ec7-a741-49e4-b39f-f62a35eb4f4e"
    },
    {
        "author": "文天祥",
        "paragraphs": [
            "許負眼，禰衡口。",
            "巧言甘，莠言醜。"
        ],
        "title": "贈曾蘭谷相士",
        "id": "4f6babcf-5d49-4b21-9855-8e7d51f26974"
    },
    {
        "author": "文天祥",
        "paragraphs": [
            "月洲月眼閲人多，且道西州事若何。",
            "朱紫貴人皆好命，不知中有孔明麽。"
        ],
        "title": "贈月洲相士",
        "id": "0a28ff10-bfae-4dac-b4bb-2b34a808e9f3"
    },
    {
        "author": "文天祥",
        "paragraphs": [
            "鍊石爲形，鏗金爲音。",
            "世方好圓，癡守方心。",
            "陰陽絪縕，人一氣質。",
            "善惡之微，證于聲色。",
            "意所欲發，雖吾不知。",
            "彼美子劉，洞其先幾。",
            "骯髒難合，今世道病。",
            "如子所言，生稟已定。",
            "戇夫勇士，往往一偏。",
            "以視妾婦，豈不猶賢。",
            "洪範得三，二曰剛克。",
            "會其歸其，好是正直。",
            "學問工夫，氣質用微。",
            "汝能觀形，安知其餘。",
            "子術已定，吾情已成。",
            "子執子術，吾安吾情。"
        ],
        "title": "贈劉矮跛相士  其一",
        "id": "15b3b404-f0b8-4007-88e6-b0d3bf654afd"
    },
    {
        "author": "文天祥",
        "paragraphs": [
            "媻姍三尺軀，舉止如不揚。",
            "瞻視照肝膽，音吐何琅琅。",
            "君看水中鳬，不及鶴脛長。",
            "昔聞夔憐蚿，未聞一足僵。",
            "萬物各自適，形色安足量。",
            "子言良有理，與子持酒漿。"
        ],
        "title": "贈劉矮跛相士  其二",
        "id": "b3d8c76d-e582-42a2-bd0b-8ad8f01e5dae"
    },
    {
        "author": "文天祥",
        "paragraphs": [
            "當年壽陽額，春風點顔色。",
            "後來廣平腸，冰雪峙氣骨。",
            "世人識花面，識花還自淺。",
            "花有歲寒心，清貞堅百鍊。",
            "君家在梅谷，自詭知梅熟。",
            "須得花性情，不假花頭目。",
            "莫說和羹事，花被和羹累。",
            "突兀煙水村，我梅自林氏。"
        ],
        "title": "贈梅谷相士",
        "id": "e3ee7d6d-f421-453f-b2d6-e848bcc05dc5"
    },
    {
        "author": "文天祥",
        "paragraphs": [
            "蒼蒼垂天雲，靈照行下土。",
            "秋江浸草木，魚蝦歷可數。",
            "眉山老麻衣，偷入此阿堵。",
            "色界只點頭，從人道吾瞽。"
        ],
        "title": "贈碧眼相士",
        "id": "1be3ea4e-020d-4ab2-8fde-012b21c965f9"
    },
    {
        "author": "文天祥",
        "paragraphs": [
            "鄒忌不如徐公美，引鏡自窺得真是。",
            "門下食客纔有求，昏昏便與妻妾比。",
            "徐家耳孫却不然，自名一鏡京師市。",
            "世人無用看青銅，此君雙眼明秋水。",
            "君以無求游公卿，勿令此鏡生瑕滓。",
            "碟子大面何難知，從今光照二百里。"
        ],
        "title": "贈鏡齋徐相士",
        "id": "8cfb3123-ce26-4773-a50e-76e46596eb22"
    },
    {
        "author": "文天祥",
        "paragraphs": [
            "瘦竹凌風弄碧漪，山光雲影共熹微。",
            "月黄昏裏疏枝外，認取半天孤鶴飛。"
        ],
        "title": "贈鑑湖相士",
        "id": "36470445-7a79-4b12-b2fa-290d9df715e3"
    },
    {
        "author": "文天祥",
        "paragraphs": [
            "一絛一褐髯如鐵，神爲秋水眼爲月。",
            "欲從壺子覓三機，劍首終然吹一吷。"
        ],
        "title": "贈趙神眼",
        "id": "e7cde75c-3a9c-45b2-abcf-1d9305b7f0fb"
    },
    {
        "author": "文天祥",
        "paragraphs": [
            "榮悴紛紛未可期，夕多未振已朝披。",
            "得剛難免於今世，行好須看有驗時。",
            "萱晝堂前惟有母，槐陰庭下豈無兒。",
            "好官要做無難做，身後生前是兩岐。"
        ],
        "title": "贈桂巖楊相士",
        "id": "867bb182-da2f-4f82-9747-038f5daaab5d"
    }
]