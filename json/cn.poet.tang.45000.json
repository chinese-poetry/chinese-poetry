[
    {
        "author": "皎然",
        "paragraphs": [
            "登岭望落日，眇然伤别魂。",
            "亭皋秋色徧，游子在荆门。",
            "世故东西客，山空断续猨。",
            "此心谁复见，寂寞偶芳荪。"
        ],
        "title": "晚秋登佛川南峰怀裴例",
        "id": "ea2609ba-ee56-4e2b-afa0-52b1abb966c1"
    },
    {
        "author": "皎然",
        "paragraphs": [
            "太湖东西路，吴主古山前。",
            "所思不可见，归鸿自翩翩。",
            "何山赏春茗，何处弄春泉。",
            "莫是沧浪子，悠悠一钓船。"
        ],
        "tags": [
            "太湖"
        ],
        "title": "访陆处士羽",
        "id": "6a194bbd-57a8-423b-8275-f6d90f2f9d3f"
    },
    {
        "author": "皎然",
        "paragraphs": [
            "我法从谁悟，心师是贯花。",
            "三尘观种子，一雨发萌芽。",
            "定起轮灯缺，宵分印月斜。",
            "了空如藏史，始肯会禅家。"
        ],
        "title": "酬李侍御萼题看心道场赋以眉毛肠心牙等五字",
        "id": "266be4f6-6260-4b1e-9f86-beef2c8ff4bc"
    },
    {
        "author": "皎然",
        "paragraphs": [
            "寺溪临使府，风景借仁祠。",
            "补衮周官贵，能名汉主思。",
            "卧云知独处，望月忆同时。",
            "忽枉缄中赠，琼瑶满手持。"
        ],
        "title": "酬姚补阙南仲云溪馆中戏题随书见寄",
        "id": "26add434-21ca-44c0-bc88-35d8861735e9"
    },
    {
        "author": "皎然",
        "paragraphs": [
            "东林期隐吏，日月为虚盈。",
            "远望浮云隔，空怜定水清。",
            "逍遥方外侣，荏苒府中情。",
            "渐听寒鞞发，渊渊在郡城。"
        ],
        "title": "春夜期裴都曹济集心上人院不至",
        "id": "cae6ab0a-237c-4e21-b48a-5b175721c9df"
    },
    {
        "author": "皎然",
        "paragraphs": [
            "宦游三楚外，家在五陵原。",
            "凉夜多归梦，秋风满故园。",
            "北书无远信，西候独伤魂。",
            "空念青门别，殷勤岐路言。"
        ],
        "title": "和裴少府怀京兄弟",
        "id": "e438ac36-0098-48c2-9f19-538b3864b9eb"
    },
    {
        "author": "皎然",
        "paragraphs": [
            "片月忽临池，双蛾忆画时。",
            "光浮空似粉，影散不成眉。",
            "孤枕应惊梦，寒林正入帷。",
            "情知两处望，莫怨独相思。"
        ],
        "title": "和阎士和望池月荅人",
        "id": "5827d143-1f3e-4968-95cd-a50208c0659c"
    },
    {
        "author": "皎然",
        "paragraphs": [
            "共是竹林贤，心从贝叶传。",
            "说经看月喻，开卷爱珠连。",
            "清净遥城外，萧疎古塔前。",
            "应随北山子，高顶枕云眠。"
        ],
        "title": "遥和尘外上人与陆澧夜集山寺问湼盘义兼陆生文卷",
        "id": "d2c31d26-e45b-441c-aad5-54f2d24801be"
    },
    {
        "author": "皎然",
        "paragraphs": [
            "仁圣垂文在，虚空日月悬。",
            "陵迟追哲匠，宗旨发幽诠。",
            "法受诸侯请，心教四子传。",
            "春生雪山草，香下棘林天。",
            "顾我从今日，闻经悟宿缘。",
            "凉山万里去，应为教犹偏。"
        ],
        "title": "春日和卢使君幼平开元寺听妙奘上人讲",
        "id": "443e078d-95b3-4650-846b-7de1cd41e6a7"
    },
    {
        "author": "皎然",
        "paragraphs": [
            "入道曾经离乱前，长干古寺住多年。",
            "爱贫唯制莲花足，取性闲书树叶篇。",
            "自笑不归看石牓，谁高无事弄苔泉。",
            "身外空名何足问，吾心已出第三禅。"
        ],
        "title": "荅李侍御问",
        "id": "9a07e5e5-a579-4693-abdd-cafb3ed67bfa"
    },
    {
        "author": "皎然",
        "paragraphs": [
            "昔岁为邦初未识，今朝休沐始相亲。",
            "移家水巷贫依静，种柳风窗欲占春。",
            "诗思先邀乌府客，山情还访白楼人。",
            "登临许作烟霞伴，高在方袍间幅巾。"
        ],
        "title": "奉酬李员外使君嘉佑苏台屏营居春首有怀",
        "id": "8ccc72f0-4e2b-4591-acdc-1b70630167a0"
    },
    {
        "author": "皎然",
        "paragraphs": [
            "许令如今道姓云，曾经西岳事桐君。",
            "流霞手把应怜寿，黄鹤心期拟作羣。",
            "金箓时教弟子检，砂床不遣世人闻。",
            "桂阳亦是神仙守，分别无嗟两地分。"
        ],
        "title": "和李舍人使君纾题云明府道室",
        "id": "f73594d4-caa0-4115-917f-a9c07e2161dd"
    },
    {
        "author": "皎然",
        "paragraphs": [
            "寒食江天气最清，庾公晨望动高情。",
            "因逢内火千家静，便覩行春万木荣。",
            "深浅山容飞雨细，萦纡水态拂云轻。",
            "腰章本郡谁相似，数日临人政已成。"
        ],
        "title": "奉和陆中丞使君长源寒食日作",
        "id": "bff89d79-e08b-4ed4-815b-4843aec821c1"
    },
    {
        "author": "皎然",
        "paragraphs": [
            "欲别湖上客，暮期西林还。",
            "高歌风音表，放舟月色间。",
            "更人莫报夜，禅阁本无关。"
        ],
        "title": "奉酬袁使君送陆灞却回期道寺院",
        "id": "21cb9562-b70e-4ec5-a79d-78a68c1be706"
    },
    {
        "author": "皎然",
        "paragraphs": [
            "山僧虽不饮，酤酒引陶潜。",
            "此意无人别，多为俗士嫌。"
        ],
        "title": "招韩武康章",
        "id": "1da61721-336f-4f70-9fe4-fc96d8eb9794"
    },
    {
        "author": "皎然",
        "paragraphs": [
            "峰色秋天见，松声静夜闻。",
            "影孤长不出，行道在寒云。"
        ],
        "title": "秋居法华寺下院望高顶赠如献上人",
        "id": "6002df1d-0ba7-4497-b370-f3a873600439"
    },
    {
        "author": "皎然",
        "paragraphs": [
            "只将陶与谢，终日可忘情。",
            "不欲多相识，逢人懒道名。"
        ],
        "title": "赠韦早陆羽",
        "id": "f31c396a-eef7-452f-9f62-b3afdc43c51f"
    },
    {
        "author": "皎然",
        "paragraphs": [
            "山僧不厌野，才子会须狂。",
            "何处销君兴，春风摆绿杨。"
        ],
        "title": "戏呈薛彝",
        "id": "8771fe65-6982-444c-8a41-410c25c2b104"
    },
    {
        "author": "皎然",
        "paragraphs": [
            "汉家仪礼盛，名教出诸颜。",
            "更见尚书後，能文在子山。"
        ],
        "title": "赠颜主簿",
        "id": "b8d80a88-b7a2-4e3c-8002-783940ad5901"
    },
    {
        "author": "皎然",
        "paragraphs": [
            "常爱西林寺，池中月出时。",
            "芭蕉一片叶，书取寄吾师。"
        ],
        "title": "赠融上人",
        "id": "6edd2d8d-fbb2-4709-9ea5-e6091d26b3e5"
    },
    {
        "author": "皎然",
        "paragraphs": [
            "欹枕听寒更，寒更发还住。",
            "一夜千万声，几声到君处。"
        ],
        "title": "听寒更寄朱兵曹巨川",
        "id": "d5e803eb-f34f-4b69-ae74-75d05285ecb3"
    },
    {
        "author": "皎然",
        "paragraphs": [
            "早年初问法，因悟目中花。",
            "忽值胡雏起，芟夷如乱麻。",
            "脱身投彼岸，吊影念生涯。",
            "迹与空门合，心将世路赊。",
            "东田已芜没，南涧益伤嗟。",
            "崇替惊人事，凋残感物华。",
            "知君过我里，惆怅旧烟霞。"
        ],
        "title": "早春书怀寄李少府仲宣",
        "id": "4b4fd7a6-139e-49f3-b28a-e5eb3ffe497f"
    },
    {
        "author": "皎然",
        "paragraphs": [
            "廷评年少法家流，心似澄江月正秋。",
            "学究天人知远识，权分盐铁许良筹。",
            "春风忆酒乌家近，好月论禅谢寺幽。",
            "清白比来谁见赏，怜君独有富人侯。"
        ],
        "title": "赠和评事判官",
        "id": "c4ce7e08-88c0-4dc0-a2bc-fe504b31a8fa"
    },
    {
        "author": "皎然",
        "paragraphs": [
            "云林出空乌未归，松吹时飘雨浴衣。",
            "石语花愁徒自诧，吾心见境尽为非。"
        ],
        "title": "酬秦系山人题赠",
        "id": "9419fd9a-b053-4d34-9fc5-4350e10e473c"
    },
    {
        "author": "皎然",
        "paragraphs": [
            "正论禅寂忽狂歌，莫是尘心颠倒多。",
            "白足行花曾不染，黄囊贮酒欲如何。"
        ],
        "title": "酬秦系山人戏赠",
        "id": "1b4023af-9abc-4b0d-bba8-455a4395e39f"
    },
    {
        "author": "皎然",
        "paragraphs": [
            "茅氏常论七真记，壶公爱说三山事。",
            "宁知梅福在人间，独为苍生作仙吏。",
            "日服丹砂骨自清，肤如冰雪心更明。",
            "山中玉笋是仙药，袖里素书题养生。",
            "愿随黄鹤一轻举，仰望青霄独延伫。",
            "平生好骏君已知，何必山阴访王许。"
        ],
        "title": "贻李汤",
        "id": "d1be0ebf-036a-41cf-962c-7b20b347f263"
    },
    {
        "author": "皎然",
        "paragraphs": [
            "我祖文章有盛名，千年海内重嘉声。",
            "雪飞梁苑操奇赋，春发池塘得佳句。",
            "世业相承及我身，风流自谓过时人。",
            "初看甲乙矜言语，对客偏能鸲鹆舞。",
            "饱用黄金无所求，长裾曳地干王侯。",
            "一朝金尽长裾裂，吾道不行计亦拙。",
            "岁晚高歌悲苦寒，空堂危坐百忧攒。",
            "昔时轩盖金陵下，何处不传沈与谢。",
            "绵绵芳籍至今闻，眷眷通宗有数君。",
            "谁见予心独飘泊，依山寄水似浮云。"
        ],
        "title": "述祖德赠湖上诸沈",
        "id": "2fd1cd3d-a7d6-4fc5-aa55-b13448d9b3b4"
    },
    {
        "author": "皎然",
        "paragraphs": [
            "二月湖南春草徧，横山渡口花如霰。",
            "相思一日在孤舟，空见归云两三片。"
        ],
        "title": "舟行怀阎士和",
        "id": "f152c170-82c8-4cc8-a1a7-ce1037f1569e"
    },
    {
        "author": "皎然",
        "paragraphs": [
            "玉京真子名太一，因服日华心如日。",
            "此心不许世人知，只向仙宫未曾出。"
        ],
        "title": "赠张道士",
        "id": "3aa22ac0-3f81-434e-a4ae-468fbf435975"
    },
    {
        "author": "皎然",
        "paragraphs": [
            "世人不知心是道，只言道在他方妙。",
            "还如瞽者望长安，长安在西向东笑。"
        ],
        "title": "戏呈吴冯",
        "id": "55593b78-8ce4-413b-ab56-cd3d3416e319"
    },
    {
        "author": "皎然",
        "paragraphs": [
            "偶来中峰宿，闲坐见真境。",
            "寂寂孤月心，亭亭圆泉影。",
            "□□□满山，花落始知静。",
            "从他半夜愁猨惊，不废此心长杳冥。"
        ],
        "title": "宿山寺寄李中丞洪",
        "id": "1ef3f17a-c05b-45b0-ba05-3135f4cdfed8"
    },
    {
        "author": "皎然",
        "paragraphs": [
            "予读古人书，遂识古人面。",
            "不是识古人，邪正心自见。",
            "贵义轻财求俗誉，一钱与人便骄倨。",
            "昨朝为火今为冰，此道非君独抚膺。"
        ],
        "title": "戏赠吴冯",
        "id": "0ad11014-288e-4860-9ac7-e9819470d12f"
    },
    {
        "author": "皎然",
        "paragraphs": [
            "门前岘山近，无路可登陟。",
            "徒爱岘山高，仰之常叹息。",
            "不如松与桂，生在重岩侧。"
        ],
        "title": "感兴赠乌程李明府伯宜兼简诸秀才",
        "id": "03cf8eaf-8e37-46cc-99b6-0929eadceb87"
    },
    {
        "author": "皎然",
        "paragraphs": [
            "清溪路不遥，都尉每相招。",
            "落日休戎马，秋风罢射鵰。",
            "朮花生野径，柏实满寒条。",
            "永夜依山府，禅心共寂寥。"
        ],
        "title": "晚秋宿李军道所居",
        "id": "e9f63abe-1137-4588-a5f6-24de23368c50"
    },
    {
        "author": "皎然",
        "paragraphs": [
            "芳草潜州路，乘轺忆再旋。",
            "余花故林下，残月旧池边。",
            "峰色云端寺，潮声海上天。",
            "明朝富春渚，应见谢公船。"
        ],
        "title": "送陆判官归杭州",
        "id": "98a22f14-aef7-4b95-a305-97ec10ae9c58"
    },
    {
        "author": "皎然",
        "paragraphs": [
            "秋意西山多，列岑萦左次。",
            "缮亭历三癸，疏趾邻什寺。",
            "元化隐灵踪，始君启高诔。",
            "诛榛养翘楚，鞭草理芳穗。",
            "俯砌披水容，逼天扫峰翠。",
            "境新耳目换，物远风烟异。",
            "倚石忘世情，援云得真意。",
            "嘉林幸勿剪，禅侣欣可庇。",
            "卫法大臣过，佐游羣英萃。",
            "龙池护清澈，虎节到深邃。",
            "徒想嵊顶期，于今没遗记。"
        ],
        "title": "奉和颜使君真卿与陆处士羽登妙喜寺三癸亭",
        "id": "3efe3373-2dd4-4189-a818-4fce16cd49cf"
    },
    {
        "author": "皎然",
        "paragraphs": [
            "云水夹双剎，遥疑涌平陂。",
            "入门见藏山，元化何由窥。",
            "曳组探诡怪，停骢访幽奇。",
            "情高气为爽，德暖春亦随。",
            "瑶草自的皪，蕙楼争蔽亏。",
            "金精落坏陵，剑彩沈古池。",
            "一览币天界，中峰步未移。",
            "应嘉生公石，列坐援松枝。"
        ],
        "title": "奉陪陆使君长源裴端公枢春游东西武丘寺",
        "id": "e45a7251-e7b2-46e5-971c-a55c4c63dbb7"
    },
    {
        "author": "皎然",
        "paragraphs": [
            "庾公心旷远，府事局耳目。",
            "遂与南湖游，虚襟涤烦燠。",
            "始知皇天意，积水在亭育。",
            "细流信不让，动物欣所蓄。",
            "万顷合天容，洗然无云族。",
            "峭蒨瞩仙岭，超遥随明牧。",
            "知公爱澄清，波静气亦肃。",
            "已见横流极，况闻长鲸戮。",
            "中洲暂采苹，南郡思剖竹。",
            "向夕分好风，飘然送归舳。"
        ],
        "tags": [
            "太湖"
        ],
        "title": "奉和陆使君长源夏月游太湖",
        "id": "6dfb1fe5-5862-4db0-b3dd-977e7a0992ea"
    },
    {
        "author": "皎然",
        "paragraphs": [
            "常爱谢公郡，幽期愿相从。",
            "果回青骢臆，共蹑玄仙踪。",
            "灵境若髣髴，烂柯思再逢。",
            "飞梁丹霞接，古局苍苔封。",
            "往想冥昧理，谁亲冰雪容。",
            "蕙楼耸空界，莲宇开中峰。",
            "昔化冲虚鹤，今藏护法龙。",
            "云窥香树沓，月见色天重。",
            "永夜寄岑寂，清言涤心胸。",
            "盛游千年後，书在岩中松。"
        ],
        "title": "奉和崔中丞使君论李侍御萼登烂柯山宿石桥寺効小谢体",
        "id": "10837c16-9587-4251-84fe-69d822946433"
    },
    {
        "author": "皎然",
        "paragraphs": [
            "双峰开凤翅，秀出南湖州。",
            "地势抱郊树，山威增郡楼。",
            "正逢周柱史，来会鲁诸侯。",
            "缓步凌彩蒨，清铙发飕飗。",
            "披云得灵境，拂石临芳洲。",
            "积翠遥空碧，含风广泽秋。",
            "萧辰资丽思，高论惊精修。",
            "何似钟山集，[征]文及惠休。"
        ],
        "tags": [
            "太湖"
        ],
        "title": "同颜使君真卿李侍御萼游法华寺登凤翅山望太湖",
        "id": "144e8b40-7119-4952-9e37-fde527ad7fb1"
    },
    {
        "author": "皎然",
        "paragraphs": [
            "尝览高逸传，山僧有遗踪。",
            "佐游继雅篇，嘉会何繇逢。",
            "尘世即下界，色天当上峰。",
            "春晖徧众草，寒色留高松。",
            "缭绕彩云合，参差绮楼重。",
            "琼葩洒巾舃，石瀃清心胸。",
            "灵境若可托，道情知所从。"
        ],
        "title": "奉陪陆使君长源诸公游支硎寺",
        "id": "92ca8a87-e2f9-4cdc-8357-21ed2a7972a1"
    },
    {
        "author": "皎然",
        "paragraphs": [
            "郡斋得无事，放舟下南湖。",
            "湖中见仙邸，果与心赏俱。",
            "不远风物变，忽如寰宇殊。",
            "背云视层崖，别是登蓬壶。",
            "突兀盘水府，参差沓天衢。",
            "回瞻平芜尽，洪流豁中区。",
            "气吞江山势，色净氛霭无。",
            "灵长习水德，胜势当地枢。",
            "朝宗动归心，万里思鸿途。"
        ],
        "tags": [
            "太湖",
            "洞庭湖"
        ],
        "title": "奉陪郑使君谔游太湖至洞庭山登上真观却望湖水",
        "id": "5a6c5797-7ca9-4b01-be84-1d654803d0ae"
    },
    {
        "author": "皎然",
        "paragraphs": [
            "置亭隐城堞，事简迹易幽。",
            "公性崇俭素，雅才非广求。",
            "傍檐竹雨清，拂案杉风秋。",
            "不移府中步，登兹如远游。",
            "坐觉诗思高，俯知物役休。",
            "虚寂偶禅子，逍遥亲道流。",
            "更闻临川作，下节安能酬。"
        ],
        "title": "奉和袁使君高郡中新亭会张炼师昼会二上人",
        "id": "6955a27f-37a1-4b5f-968b-f933ed97805f"
    },
    {
        "author": "皎然",
        "paragraphs": [
            "柳家陶暑亭，意远不可齐。",
            "烦襟荡朱弦，高步援绿荑。",
            "爱公满亭客，来是清风携。",
            "滢渟前溪上，旷望古郡西。",
            "六月正中伏，水轩气常凄。",
            "野香袭荷芰，道性亲凫鹥。",
            "禅子顾惠休，逸民重刘黎。",
            "乃知高世量，不以出处暌。"
        ],
        "title": "奉和陆使君长源水堂纳凉効曹刘体",
        "id": "ec78521c-ea41-4da5-9d14-282471da0d1d"
    },
    {
        "author": "皎然",
        "paragraphs": [
            "府中自清远，六月高梧间。",
            "寥亮泛雅瑟，逍遥扣玄关。",
            "岭云与人静，庭鹤随公闲。",
            "动息谅兼遂，兹情即东山。"
        ],
        "title": "夏日奉陪陆使君长源公堂集",
        "id": "eced748b-2e7b-4991-82e4-5898eb8e8e77"
    },
    {
        "author": "皎然",
        "paragraphs": [
            "霁景满水国，我公望江城。",
            "碧山与黄花，烂熳多秋情。",
            "摇落见松柏，岁寒比忠贞。",
            "欢娱在鸿都，是日思朝英。"
        ],
        "title": "九日和于使君思上京亲故",
        "id": "1c61ad4f-d648-4851-bc9d-7718e4b99bf8"
    },
    {
        "author": "皎然",
        "paragraphs": [
            "大火方燥石，停云昼亦收。",
            "将从赏心侣，寸景难远游。",
            "拥几苦炎伏，出门望汀洲。",
            "回溪照轩宇，广陌临梧楸。",
            "释闷命雅瑟，放情思乱流。",
            "更持无生论，可以清烦忧。"
        ],
        "title": "伏日就汤评事衡湖上避暑",
        "id": "916d2a7a-fa6b-43bf-9faa-140f1e79c203"
    },
    {
        "author": "皎然",
        "paragraphs": [
            "外学宗硕儒，游焉从後进。",
            "恃以仁恕广，不学门栏峻。",
            "着书裨理化，奉上表诚信。",
            "探讨始河图，纷纶归海韵。",
            "亲承大匠琢，况覩颓波振。",
            "错简记铅椠，阅书移玉镇。",
            "曷繇旌不朽，盛美流歌引。"
        ],
        "title": "奉和颜使君真卿修韵海毕会诸文士东堂重校",
        "id": "5e26809a-d48a-4d15-abe6-ba54c28792e7"
    },
    {
        "author": "皎然",
        "paragraphs": [
            "应难久辞秩，暂寄君阳隐。",
            "已见县名花，会逢闱是粉。",
            "本自寻人至，宁因看竹引。",
            "身关白云多，门占春山尽。",
            "最赏无事心，篱边钓溪近。"
        ],
        "title": "喜义兴权明府自君山至集陆处士羽青塘别业",
        "id": "3a48f3f5-6e61-4e22-8da8-0f164e72d54c"
    },
    {
        "author": "皎然",
        "paragraphs": [
            "修景属良会，远飙生烦襟。",
            "泄云收净绿，众木积芳阴。",
            "疏涤府中务，迢遥湖上心。",
            "习闲得招我，赏夜宜泛琴。",
            "山近资性静，月来寄情深。",
            "澹然若事外，岂藉隳华簪。"
        ],
        "title": "夏日集李司直纵溪斋",
        "id": "f99a4443-293c-43db-afde-7bedd638580e"
    },
    {
        "author": "皎然",
        "paragraphs": [
            "陶家无炎暑，自有林中峰。",
            "席上落山影，桐梢回水容。",
            "放怀凉风至，缓步清阴重。",
            "何事亲堆案，犹多高世踪。"
        ],
        "title": "夏日题桐庐杨明府纳凉山斋",
        "id": "daa348f2-e36c-4742-a8d8-2c083162208d"
    },
    {
        "author": "皎然",
        "paragraphs": [
            "释事出县合，初闻兹山灵。",
            "寺扉隐天色，影剎遥丁丁。",
            "碧峰委合沓，香蔓垂蓂苓。",
            "清景为公有，放旷云边亭。",
            "秋赏石潭洁，夜嘉杉月清。",
            "诵空性不昧，助道迹又经。",
            "是以于物理，纷然若未形。",
            "移来字人要，全与此道冥。"
        ],
        "title": "和杨明府早秋游法华寺",
        "id": "058af41c-0711-4f11-9a5a-c3e9f19a4df9"
    },
    {
        "author": "皎然",
        "paragraphs": [
            "古观秋木秀，冷然属鲜飙。",
            "琼葩被修蔓，柏实满寒条。",
            "影殿山寂寂，寥天月昭昭。",
            "幽期寄仙侣，习定至中宵。",
            "清佩闻虚步，真官方宿朝。"
        ],
        "title": "宿道士观",
        "id": "a74d2e6d-1a6f-470c-92b4-11614201d736"
    },
    {
        "author": "皎然",
        "paragraphs": [
            "采薪逢野泉，渐见栖闲所。",
            "坎坎山上声，幽幽林中语。",
            "仙乡何代隐，乡服言亦楚。",
            "开水净药苗，扫雪候山侣。",
            "零叶聚败篱，幽花积寒渚。",
            "冥冥孤鹤性，天外思轻举。"
        ],
        "title": "冬日天井西峰张炼师所居",
        "id": "747eba0a-0cbc-406d-9a8f-3e45c60a170a"
    },
    {
        "author": "皎然",
        "paragraphs": [
            "万国布殊私，千年降祖师。",
            "雁门传法至，龙藏立言时。",
            "故实刊周典，新声播鲁诗。",
            "六铢那更拂，劫石尽无期。"
        ],
        "title": "奉同颜使君真卿开元寺经藏院会观树文殊碑",
        "id": "4ea14494-6cc2-4c8e-93c5-e1e83816dddc"
    },
    {
        "author": "皎然",
        "paragraphs": [
            "影剎西方在，虚空翠色分。",
            "人天霁後见，猨鸟定中闻。",
            "真界隐青壁，春山凌白云。",
            "今朝石门会，千古仰斯文。"
        ],
        "title": "奉同卢使君幼平游精舍寺",
        "id": "39c7a954-06d2-4886-815f-33df6c3ccba2"
    },
    {
        "author": "皎然",
        "paragraphs": [
            "山中常见月，不及共游时。",
            "水上恐将缺，林端爱落迟。",
            "乌惊宪府客，人咏鲍家诗。",
            "永夜南桥望，裴回若有期。"
        ],
        "title": "奉同颜使君真卿袁侍御骆驼桥翫月",
        "id": "461849d0-d0c0-43f0-a778-89fb40140ace"
    },
    {
        "author": "皎然",
        "paragraphs": [
            "春日绣衣轻，春台别有情。",
            "春烟间草色，春鸟隔花声。",
            "春树乱无次，春山遥得名。",
            "春风正飘荡，春瓮莫须倾。"
        ],
        "title": "和邢端公登台春望句句有春字之什",
        "id": "588a3bdb-03ab-45c2-89df-2aef3ec414a6"
    },
    {
        "author": "皎然",
        "paragraphs": [
            "日月人间短，何时此得仙。",
            "古山春已尽，遗渚事空传。",
            "不见腾云驾，徒临洗药泉。",
            "如今成逝水，翻使恨流年。"
        ],
        "title": "经仙人渚即沈山下古人沈义白日升仙处",
        "id": "00148577-1689-4ef2-ae7f-9bc484345c53"
    },
    {
        "author": "皎然",
        "paragraphs": [
            "性野趣无端，春晴路又干。",
            "逢泉破石弄，放鹤向云看。",
            "好僻谁相似，从狂我自安。",
            "芳洲亦有意，步上白沙滩。"
        ],
        "title": "独游二首 一",
        "id": "c4981d78-fa46-4ecb-a281-4f88075a98aa"
    },
    {
        "author": "皎然",
        "paragraphs": [
            "临水兴不尽，虚舟可同嬉。",
            "还云与归鸟，若共山僧期。",
            "世事吾不预，此心谁得知。",
            "西峰有禅老，应见独游时。"
        ],
        "title": "独游二首 二",
        "id": "16ea8a69-f21b-42cc-ac32-f59752a88248"
    },
    {
        "author": "皎然",
        "paragraphs": [
            "溪色思泛月，沿洄欲未归。",
            "残灯逢水店，疎磬忆山扉。",
            "夜浦鱼惊少，空林鹊遶稀。",
            "可中纔望见，撩乱捣寒衣。"
        ],
        "title": "游溪待月",
        "id": "bdf7d9da-1f5e-4ef9-a6be-b210aa5fcf66"
    },
    {
        "author": "皎然",
        "paragraphs": [
            "道情何所居，素舸漫流间。",
            "真性怜高鹤，无名羡野山。",
            "经寒丛竹秀，入静片云闲。",
            "泛泛谁为侣，唯应共月还。"
        ],
        "title": "西溪独泛",
        "id": "c2ed6f9c-5526-4c32-9bc0-bc8f3d272fdb"
    },
    {
        "author": "皎然",
        "paragraphs": [
            "雨信清残暑，萧条古县西。",
            "早凉生浦溆，秋意满高低。",
            "前事虽堆案，闲情得泝溪。",
            "何言战未胜，空寂用还齐。"
        ],
        "title": "早秋陪韩明府泛阮元公溪",
        "id": "a165cb66-168f-4906-8a08-5b4586bc6df9"
    },
    {
        "author": "皎然",
        "paragraphs": [
            "重阳荆楚尚，高会此难陪。",
            "偶见登龙客，同游戏马台。",
            "风文向水叠，云态拥歌回。",
            "持菊烦相问，扪襟媿不才。"
        ],
        "title": "九日陪颜使君真卿登水楼",
        "id": "039f75f6-1973-49c0-9e88-35f0b4882d4f"
    },
    {
        "author": "皎然",
        "paragraphs": [
            "五湖生夜月，千里满寒流。",
            "旷望烟霞尽，凄凉天地秋。",
            "相思路渺渺，独梦水悠悠。",
            "何处空江上，裴回送客舟。"
        ],
        "title": "与卢孟明别後宿南湖对月",
        "id": "1f259d08-91cd-4faa-8740-f77e3d195e4a"
    },
    {
        "author": "皎然",
        "paragraphs": [
            "长亭宾驭散，岐路起悲风。",
            "千里勤王事，驱车明月中。",
            "寒生洞庭水，夜度塞门鸿。",
            "处处堪伤别，归来山又空。"
        ],
        "tags": [
            "洞庭湖"
        ],
        "title": "自义亭驿送李长史纵夜泊临平东湖",
        "id": "2bc58364-1fb9-43f1-91ce-02bf101db06b"
    },
    {
        "author": "皎然",
        "paragraphs": [
            "少时不见山，便觉无奇趣。",
            "狂发从乱歌，情来任闲步。",
            "此心谁共证，笑向风吹树。"
        ],
        "title": "出游",
        "id": "a134d9d7-4a3c-4354-94c4-d28cbaf074b5"
    },
    {
        "author": "皎然",
        "paragraphs": [
            "山顶东西寺，江中旦暮潮。",
            "归心不可到，松路在青霄。"
        ],
        "title": "界石守风望天竺灵隐二寺",
        "id": "4d1bf2bd-7722-4904-b05b-a1f54223b410"
    },
    {
        "author": "皎然",
        "paragraphs": [
            "世学高南郡，身封盛鲁邦。",
            "九流宗韵海，七字揖文江。",
            "借赏云归堞，留欢月在窗。",
            "不知名教乐，千载与谁双。"
        ],
        "title": "奉和颜使君真卿修韵海毕州中重宴",
        "id": "482a0d82-c168-405d-86f4-083b0a5279f0"
    },
    {
        "author": "皎然",
        "paragraphs": [
            "南朝分古郡，山水似湘东。",
            "堤月吴风在，湔裾楚客同。",
            "桂寒初结斾，苹小欲成丛。",
            "时晦佳游促，高歌听未终。"
        ],
        "title": "晦日陪颜使君白苹洲集",
        "id": "d1b53657-010b-4711-969f-c489cace7eb5"
    },
    {
        "author": "皎然",
        "paragraphs": [
            "亚岁崇佳宴，华轩照渌波。",
            "渚芳迎气早，山翠向晴多。",
            "推往知时训，书祥辨政和。",
            "从公惜日短，留赏夜如何。"
        ],
        "title": "冬至日陪裴端公使君清水堂集",
        "id": "c514d273-5ffb-4e9e-97a1-ca88a4089ca9"
    },
    {
        "author": "皎然",
        "paragraphs": [
            "暑气当宵尽，裴回坐月前。",
            "静依山堞近，凉入水扉偏。",
            "久是栖林客，初逢佐幕贤。",
            "爱君高野意，烹茗钓沦涟。"
        ],
        "title": "陪卢判官水堂夜宴",
        "id": "e251843e-76da-430c-949e-eb57d8fdf72a"
    },
    {
        "author": "皎然",
        "paragraphs": [
            "隔暑苹洲近，迎凉欲泛舟。",
            "荣从宪府至，喜会夕郎游。",
            "气夺沧浪色，风欺汗漫流。",
            "谁言三伏夜，独此月前秋。"
        ],
        "title": "新秋同卢侍御薛员外白苹洲月夜",
        "id": "2e1a7b90-3797-4d42-b417-955929adf2b8"
    },
    {
        "author": "皎然",
        "paragraphs": [
            "前林夏雨歇，为我生凉风。",
            "一室烦暑外，众山清景中。",
            "忘归亲野水，适性许云鸿。",
            "萧散都曹吏，还将静者同。"
        ],
        "title": "夏日集裴录事北亭避暑",
        "id": "ba140ceb-52a5-4e61-8638-2752d36c2b5d"
    },
    {
        "author": "皎然",
        "paragraphs": [
            "何意廉从事，还来会默仙。",
            "寒空惊雪徧，春意入歌偏。",
            "瑶草三花发，琼林七叶连。",
            "飘飖过柳寺，应满译经前。"
        ],
        "title": "与王录事会张征君姊妹炼师院翫雪兼怀清会上人",
        "id": "9089124b-cc0b-4c73-9ed6-0fde025402c5"
    },
    {
        "author": "皎然",
        "paragraphs": [
            "迟贤心置阁，高意此郊居。",
            "古径行春早，新窗见月初。",
            "放歌还倚瑟，讲道亦观书。",
            "为我留禅位，来逢此会疎。"
        ],
        "title": "和李侍御萼岁初夜集处士书阁",
        "id": "7e11e0e1-e387-49ca-82ca-9192b10275ba"
    },
    {
        "author": "皎然",
        "paragraphs": [
            "山侣相逢少，清晨会水亭。",
            "雪晴松叶翠，烟暖药苗青。",
            "静对沧洲鹤，闲看古寺经。",
            "应怜叩关子，了义共心冥。"
        ],
        "title": "汤评事衡水亭会觉禅师",
        "id": "67ee9790-feb6-464f-9867-7bb5deca29a3"
    },
    {
        "author": "皎然",
        "paragraphs": [
            "洞庭孤月在，秋色望无边。",
            "零露积衰草，寒螀鸣古田。",
            "茫茫区中想，寂寂尘外缘。",
            "从此悟浮世，胡为伤暮年。"
        ],
        "tags": [
            "洞庭湖"
        ],
        "title": "与朝阳山人张朝夜集湖亭赋得各言其志",
        "id": "8ab2763a-0c33-4c93-8fa5-c19bd50904cd"
    },
    {
        "author": "皎然",
        "paragraphs": [
            "晦夜不生月，琴轩犹为开。",
            "墙东隐者在，淇上逸僧来。",
            "茗爱传花饮，诗看卷素裁。",
            "风流高此会，晓景屡裴回。"
        ],
        "title": "晦夜李侍御萼宅集招潘述汤衡海上人饮茶赋",
        "id": "c17be4a5-897c-4042-968b-bd47ab088643"
    },
    {
        "author": "皎然",
        "paragraphs": [
            "厌向人间住，逢山欲懒归。",
            "片云闲似我，日日在禅扉。",
            "地静松阴徧，门空鸟语稀。",
            "夜凉疎磬尽，师友自相依。"
        ],
        "title": "寄昱上人上方居",
        "id": "1827e6bc-7165-4d01-be72-2dba106bde6b"
    },
    {
        "author": "皎然",
        "paragraphs": [
            "为依炉峰住，境胜增道情。",
            "凉日暑不变，空门风自清。",
            "坐援香实近，转爱绿芜生。",
            "宗炳青霞士，如何知我名。"
        ],
        "title": "夏日与綦毋居士昱上人纳凉",
        "id": "1e620d71-ca49-4c19-bb6d-1c8666de7ad5"
    },
    {
        "author": "皎然",
        "paragraphs": [
            "不因居佛里，无事得相逢。",
            "名重朝端望，身高俗外踪。",
            "机闲看净水，境寂听疎钟。",
            "宣室恩长在，知君志未从。"
        ],
        "title": "建元寺集皇甫侍御书阁",
        "id": "6cf38d83-ee7f-4f5d-b670-c2115430cb34"
    },
    {
        "author": "皎然",
        "paragraphs": [
            "近依城北住，幽远少人知。",
            "积雪行深巷，闲云绕古篱。",
            "竹花冬更发，橙实晚仍垂。",
            "还共岩中鹤，今朝下渌池。"
        ],
        "title": "郭北寻徐主簿别业",
        "id": "af34f329-2874-4117-977d-b34dd5625b48"
    },
    {
        "author": "皎然",
        "paragraphs": [
            "陈世凋亡後，仁祠识旧山。",
            "帝乡乔木在，空见白云还。",
            "双塔寒林外，三陵暮雨间。",
            "此中难战胜，君独启禅关。"
        ],
        "title": "题报德寺清幽上人西峰",
        "id": "20899a0e-5908-485d-93da-593e01c572da"
    },
    {
        "author": "皎然",
        "paragraphs": [
            "客斋开别住，坐占绿江濆。",
            "流水非外物，闲云长属君。",
            "浮荣未可累，旷达若为羣。",
            "风起高梧下，清弦日日闻。"
        ],
        "title": "题郑谷江畔桐斋",
        "id": "2a70afd0-2a5e-4580-a511-4bfe77d229f6"
    },
    {
        "author": "皎然",
        "paragraphs": [
            "郡理日闲旷，洗心宿香峰。",
            "双林秋见月，万壑静闻钟。",
            "佩玉行山翠，交麾动水容。",
            "如何股肱守，尘外得相从。"
        ],
        "title": "和阎士和李蕙冬夜重集",
        "id": "73bd06a0-e5b1-4a6e-aaf4-666792e20efa"
    },
    {
        "author": "皎然",
        "paragraphs": [
            "为重南台客，朝朝会鲁儒。",
            "暄风众木变，清景片云无。",
            "峰翠飘檐下，溪光照座隅。",
            "不将簪艾隔，知与道情俱。"
        ],
        "title": "春日陪颜使君真卿皇甫曾西亭重会韵海诸生",
        "id": "21729050-31ef-4fa3-8dfb-cc7ce524225c"
    },
    {
        "author": "皎然",
        "paragraphs": [
            "古寺章陵下，潜公住几年。",
            "安心生软草，灌顶引春泉。",
            "寂寂传灯地，寥寥禁火天。",
            "世间多暗室，白日为谁悬。"
        ],
        "title": "寒食日同陆处士行报德寺宿解公房",
        "id": "1c56ba10-a01b-4cff-9a74-528e69ca54d3"
    },
    {
        "author": "皎然",
        "paragraphs": [
            "清景不可失，寻君趣有余。",
            "身高避事後，道长问心初。",
            "出处名则异，游从迹何疎。",
            "吟看刻尽烛，笑卷读残书。",
            "露彩生笔砚，风音入庭除。",
            "平明仙侣散，觳觫动回车。"
        ],
        "title": "兵马曹季良宅夜集",
        "id": "6a9a70f9-1a52-4e48-8327-d14e2f94af41"
    },
    {
        "author": "皎然",
        "paragraphs": [
            "素风千户敌，新语陆生能。",
            "借宅心常远，移篱力更弘。",
            "钓丝初种竹，衣带近裁藤。",
            "戎佐推兄弟，诗流得友朋。",
            "柳阴容过客，花径许招僧。",
            "不为墙东隐，人家到未曾。"
        ],
        "title": "同李侍御萼李判官集陆处士羽新宅",
        "id": "498fbb85-8e95-41cf-9320-31baa99f5049"
    },
    {
        "author": "皎然",
        "paragraphs": [
            "上界雨色干，凉宫日迟迟。",
            "水文披菡萏，山翠动罘罳。",
            "中有清真子，愔愔步闲墀。",
            "手萦颇黎缕，愿证黄金姿。",
            "旋草阶下生，看心当此时。"
        ],
        "title": "题报恩寺惟照上人房",
        "id": "f75a1947-d95a-4243-bcc8-67e306914348"
    },
    {
        "author": "皎然",
        "paragraphs": [
            "常见仙翁变姓名，岂知松子号初平。",
            "逢人不道往来处，卖药还将鸡犬行。",
            "独鹤天边俱得性，浮云世上共无情。",
            "三花落地君犹在，笑抚安期昨日生。"
        ],
        "title": "寻天目徐君",
        "id": "54f33f90-b7d7-43e1-a340-33167ea05bcf"
    },
    {
        "author": "皎然",
        "paragraphs": [
            "百缘唯有什公瓶，万法但看一字经。",
            "从遣鸟喧心不动，任教香醉境常冥。",
            "莲花天昼浮云卷，贝叶宫春好月停。",
            "禅伴欲邀何着作，空音宜向夜中听。"
        ],
        "title": "同李着作纵题尘外上人院",
        "id": "3d6c53ef-dfc3-41c7-aad3-36ef946709fa"
    },
    {
        "author": "皎然",
        "paragraphs": [
            "隐身苕上欲如何，不着青袍爱绿萝。",
            "柳巷任疎容马入，水篱从破许船过。",
            "昂藏独鹤闲心远，寂历秋花野意多。",
            "若访禅斋遥可见，竹窗书幌共烟波。"
        ],
        "title": "题周谏别业",
        "id": "0b222621-d127-4df5-b8a9-c1499378aa19"
    },
    {
        "author": "皎然",
        "paragraphs": [
            "佳人但莫吹参差，正怜月色生酒巵。",
            "山公取醉不关我，为爱尊前白鹭鹚。"
        ],
        "title": "同李中丞洪水亭夜集",
        "id": "28b7720d-a738-4d2b-b713-20e395c0de75"
    },
    {
        "author": "皎然",
        "paragraphs": [
            "独将诗教领诸生，但看青山不爱名。",
            "满院竹声堪愈疾，乱床花片足忘情。"
        ],
        "title": "题秦系山人丽句亭",
        "id": "d11823fe-453a-4fe1-a0cd-985a7a328ce9"
    },
    {
        "author": "皎然",
        "paragraphs": [
            "欲赏芳菲肯待辰，忘情人访有情人。",
            "西林可是无清景，祗为忘情不记春。"
        ],
        "title": "春夜集陆处士居翫月",
        "id": "96b6e211-3145-43ac-989a-90646f04b0d2"
    },
    {
        "author": "皎然",
        "paragraphs": [
            "越山千万云门绝，西僧貌古还名月。",
            "清朝扫石行道归，林下眠禅看松雪。"
        ],
        "title": "寄题云门寺梵月无侧房",
        "id": "bc174219-f611-4024-8870-625b9f426ea5"
    },
    {
        "author": "皎然",
        "paragraphs": [
            "路入松声远更奇，山光水色共参差。",
            "中峰禅寂一僧在，坐对梁朝老桂枝。"
        ],
        "title": "法华寺上方题江上人禅空",
        "id": "6d861c19-984d-4c03-b441-167e99ca9c2c"
    },
    {
        "author": "皎然",
        "paragraphs": [
            "我行倦修坂，四顾无平陆。",
            "雨霁鸣鹰鹯，天寒聚麋鹿。",
            "幽人访名士，家在南冈曲。",
            "菜实萦小园，稻花遶山屋。",
            "深居寡忧悔，胜境怡耳目。",
            "征心尚与我，永言谢浮俗。"
        ],
        "title": "冬日山行过薛征君",
        "id": "8712a9d5-1263-4584-9e47-f6e0234ca731"
    },
    {
        "author": "皎然",
        "paragraphs": [
            "远客殊未归，我来几惆怅。",
            "叩关一日不见人，绕屋寒花笑相向。",
            "寒花寂寂徧荒阡，柳色萧萧愁暮蝉。",
            "行人无数不相识，独立云阳古驿边。",
            "凤翅山中思本寺，鱼竿村口望归船。",
            "归船不见见寒烟，离心远水共悠然。",
            "他日相期那可定，闲僧着处即经年。"
        ],
        "title": "往丹阳寻陆处士不遇",
        "id": "f8e32064-bcb3-41ca-ad12-5a40f34bb4a0"
    },
    {
        "author": "皎然",
        "paragraphs": [
            "苍凉远景中，雨色缘山有。",
            "云送满洞庭，风吹绕杨柳。",
            "萧萧解轻袂，尽日随林叟。"
        ],
        "tags": [
            "洞庭湖"
        ],
        "title": "集汤评事衡湖上望微雨",
        "id": "d1906765-01c9-4567-857d-716acaf87341"
    },
    {
        "author": "皎然",
        "paragraphs": [
            "九日山僧院，东篱菊也黄。",
            "俗人多泛酒，谁解助茶香。"
        ],
        "title": "九日与陆处士羽饮茶",
        "id": "ad2dc5eb-1d86-45ff-bf5f-11d0844c3c52"
    },
    {
        "author": "皎然",
        "paragraphs": [
            "爱君门馆夜来清，琼树双枝是弟兄。",
            "月在诗家偏足思，风过客位更多情。"
        ],
        "title": "夜过康录事造会兄弟",
        "id": "021c0196-f295-4ddb-b2c9-d6c54735c1cb"
    },
    {
        "author": "皎然",
        "paragraphs": [
            "不下南昌县，书斋每日闲。",
            "野花当砌落，溪鸟遂人还。",
            "有兴常临水，无时不见山。",
            "千峰数可尽，不出小窗间。"
        ],
        "title": "题沈少府书斋",
        "id": "41f0ddee-825d-4060-9ef9-b05888155f32"
    },
    {
        "author": "皎然",
        "paragraphs": [
            "南国宴佳宾，交情老倍亲。",
            "月惭红泪烛，花笑白头人。",
            "宝瑟絚余怨，琼枝不让春。",
            "更闻歌子夜，桃李艳妆新。"
        ],
        "title": "春夜与诸公同宴呈陆郎中",
        "id": "35811b12-3828-42e8-8bc1-384b8cdfc57b"
    },
    {
        "author": "皎然",
        "paragraphs": [
            "江上重云起，何曾裛□尘。",
            "不能成落帽，翻欲更摧巾。",
            "素发闲依枕，黄花暗待人。",
            "且应携下价，芒屦就诸邻。"
        ],
        "title": "九日阻雨简高侍御",
        "id": "e549f0c3-e351-42ba-b739-c49b62bb8680"
    },
    {
        "author": "皎然",
        "paragraphs": [
            "武陵何处访仙乡，古观云根路已荒。",
            "细草拥坛人迹绝，落花沈磵水流香。",
            "山深有雨寒犹在，松老无风韵亦长。",
            "全觉此身离俗境，玄机亦可照迷方。"
        ],
        "title": "晚春寻桃源观",
        "id": "9fab5260-1455-49e8-868a-9ac4fb558bfd"
    },
    {
        "author": "皎然",
        "paragraphs": [
            "留饯飞旌驻，离亭草色间。",
            "柏台今上客，竹使旧朝班。",
            "日落东西水，天寒远近山。",
            "古江分楚望，残柳入隋关。",
            "恋阙心常积，回轩日不闲。",
            "芳辰倚门道，犹得及春还。"
        ],
        "title": "同卢使君幼平郊外送阎侍御归台",
        "id": "3a4bef6d-003b-4b4b-9add-8e87825166cd"
    },
    {
        "author": "皎然",
        "paragraphs": [
            "明主重文谏，才臣出江东。",
            "束书辞东山，改服临北风。",
            "万里望皇邑，九重当曙空。",
            "天开芙蓉阙，日上蒲桃宫。",
            "天子初未起，金闺籍先通。",
            "身逢轩辕世，名贵鸳鸾中。",
            "故人荣此别，何用悲丝桐。"
        ],
        "title": "送梁拾遗肃归朝",
        "id": "1478521e-b545-4d8c-9775-c9063f3f7c70"
    },
    {
        "author": "皎然",
        "paragraphs": [
            "硕贤静广州，信为天下贞。",
            "屈兹大将佐，藉彼延阁英。",
            "声动柳吴兴，郊饯意不轻。",
            "吾知段夫子，高论关苍生。",
            "处以得为藩，出则道可行。",
            "遥知南楼会，新景当诗情。",
            "天高林瘴洗，秋远海色清。",
            "时泰罢飞檄，唯应颂公成。"
        ],
        "title": "奉陪杨使君顼送段校书赴南海幕",
        "id": "62514170-aa7c-4664-afd8-6bddb4b6c65e"
    },
    {
        "author": "皎然",
        "paragraphs": [
            "长安三千里，喜行不言永。",
            "清路黄尘飞，大河沧流静。",
            "更怀西川府，主公昔和鼎。",
            "伊郁瑶瑟情，威迟花骢影。",
            "此时已难别，日又无停景。",
            "出饯阙相从，心随过前岭。"
        ],
        "title": "送陆侍御士佳赴上京",
        "id": "832673b1-038f-4eda-bc92-10b938233652"
    },
    {
        "author": "皎然",
        "paragraphs": [
            "岘首千里情，北辕自兹发。",
            "烟霞正登览，簪笔限趋谒。",
            "黄鹤望天衢，白云归帝阙。",
            "客心南浦柳，离思西楼月。",
            "留赏景不延，感时芳易歇。",
            "他晨有山信，一为访林樾。"
        ],
        "title": "奉陪颜使君真卿登岘山送张侍御严归台",
        "id": "26f2689d-0bfc-4b06-b78f-5486bd4ddad2"
    },
    {
        "author": "皎然",
        "paragraphs": [
            "故人方远适，访我陈别情。",
            "此夜偶禅室，一言了无生。",
            "览君缄中宝，如搴清玉瑛。",
            "胡为蕴高价，岁晚徒营营。",
            "辞秩贫且病，何人见艰贞。",
            "出无黄金橐，空歌白苎行。",
            "威迟策驽马，独望故关树。",
            "渺渺千里心，春风起中路。",
            "近闻新拜命，鸾凤犹栖棘。",
            "劝君寄一枝，且养冥冥翼。",
            "甘泉多竹花，明年待君食。"
        ],
        "title": "酬元主簿子球别赠",
        "id": "8161a068-be19-4104-a253-41c822f3774b"
    },
    {
        "author": "皎然",
        "paragraphs": [
            "春色徧远道，寂寞闽中行。",
            "碧水何渺渺，白云亦英英。",
            "离人不可望，日暮芳洲情。",
            "黄鹤有逸翮，翘首白云倾。",
            "欲为山中侣，肯秘辽天声。",
            "蓝缕真子褐，葳蕤近臣缨。",
            "以兹夺尔怀，常恐道不成。",
            "吾门弟子中，不减惠休名。",
            "一性研已远，五言功更精。",
            "从君汗漫游，莫废学无生。",
            "忍草肯摇落，禅枝不枯荣。",
            "采采慰长路，知吾心不轻。",
            "幻情有去住，真性无离别。",
            "留取老桂枝，归来共攀折。"
        ],
        "title": "荅道素上人别",
        "id": "2516d4b3-0226-4238-8134-d7d4e84a86d7"
    },
    {
        "author": "皎然",
        "paragraphs": [
            "洛令从告还，故人东门饯。",
            "惠爱三年积，轩车一夜远。",
            "晓月离馆空，秋风故山晚。",
            "荣君有嘉荐，顾我阻游衍。",
            "宿昔峰顶心，依依不可卷。"
        ],
        "title": "霅溪馆送韩明府章辞满归",
        "id": "cc888ce8-b4db-485c-9855-061b240845e0"
    },
    {
        "author": "皎然",
        "paragraphs": [
            "天子锡玄纁，倾山礼隐沦。",
            "君抛青霞去，荣资观国宾。",
            "剑光既陆离，琼彩何璘玢。",
            "夙驾别情远，商弦秋意新。",
            "冥冥鸿鹄姿，数尺看苍旻。",
            "残寇近宋郊，西行恶飙尘。",
            "立身素耿介，处难思经纶。",
            "春府搜才日，高科得一人。"
        ],
        "title": "送穆寂赴举",
        "id": "33cf667a-649b-4f76-9009-48b6172cf325"
    },
    {
        "author": "皎然",
        "paragraphs": [
            "早闻凌云彩，谓在鸳鹭俦。",
            "华发始相遇，沧江仍旅游。",
            "策名忘苟进，澹虑轻所求。",
            "常服远游诫，缅怀经世谋。",
            "片帆背风渚，万里还湘洲。",
            "别望荆云积，归心汉水流。",
            "兰苕行采采，桂棹思悠悠。",
            "宿昔无机者，为君动离忧。"
        ],
        "title": "送张彝归长沙",
        "id": "2f59e15b-fd8d-48a8-a994-e478501e2d0e"
    },
    {
        "author": "皎然",
        "paragraphs": [
            "孤客秋易伤，嘶蝉静仍续。",
            "佳晨亦已屡，欢会常不足。",
            "禅地非路岐，我心岂羁束。",
            "情生远别时，坐恨清景促。",
            "望中千里隔，暮归西山曲。",
            "萧条月中道，彩蒨原上绿。",
            "不见同心人，幽怀增踯躅。"
        ],
        "title": "秋日毘陵南寺送潘述之扬州",
        "id": "eacea3d6-d9cd-4f35-836d-8b27480a3fc2"
    },
    {
        "author": "皎然",
        "paragraphs": [
            "别渚望邗城，岐路春日徧。",
            "柔风吹杨柳，芳景流郊甸。",
            "日日东林期，今夕异乡县。",
            "文房旷佳士，禅室阻清盼。",
            "离恨夺赏心，不得谐所愿。",
            "莫忆山中人，碧云遥可见。"
        ],
        "title": "春日又送潘述之扬州",
        "id": "50bd8261-d9b9-4f9b-9c4e-7520bfb16325"
    },
    {
        "author": "皎然",
        "paragraphs": [
            "故人念宿昔，欲别增远情。",
            "入座炎气屏，为君秋景清。",
            "繇来空山客，不怨离弦声。",
            "唯有暮蝉起，相思碧云生。"
        ],
        "title": "新秋送卢判官",
        "id": "aca00475-41bd-4e9e-a4f6-5419b625d36d"
    },
    {
        "author": "皎然",
        "paragraphs": [
            "皇心亭毒广，蝥贼皆陶甄。",
            "未刈蚩尤旗，方同轩后年。",
            "天子幸汉中，轘辕阻氛烟。",
            "玺书召幕牧，名在列岳仙。",
            "国难倚长城，庙谋资大贤。",
            "清损休汝骑，仁留述职篇。",
            "遐路渺天末，繁笳思河边。",
            "饰徒促远期，祗命赴急宣。",
            "謏才岂足称，深仁顾何偏。",
            "那堪临流意，千里望旗旃。"
        ],
        "title": "奉送袁高使君诏征赴行在效曹刘体",
        "id": "dd23f806-a8a0-4636-8a7c-03be30ef8f7d"
    },
    {
        "author": "皎然",
        "paragraphs": [
            "诏下酇侯幕，征贤宠上勋。",
            "才当持汉典，道可至尧君。",
            "藩牧今荣饯，诗流此盛文。",
            "水从吴渚别，树向楚门分。",
            "宿寺期嘉月，看山识故云。",
            "归心复何奈，怊怅在江濆。"
        ],
        "title": "奉送陆中丞长源诏征入朝",
        "id": "14d659d5-e351-4d2f-9bca-2918e6873fb4"
    },
    {
        "author": "皎然",
        "paragraphs": [
            "文宪中司盛，恩荣外镇崇。",
            "诸侯皆取则，八使独推功。",
            "诏喜新衔凤，车看旧饰熊。",
            "去思今武子，余教昔文翁。",
            "清在如江水，仁留是国风。",
            "光征二千石，扫第望司空。"
        ],
        "title": "奉送李中丞道昌入朝",
        "id": "12bba4b4-3689-4142-9366-1334d7305fc8"
    },
    {
        "author": "皎然",
        "paragraphs": [
            "临川千里别，惆怅上津桥。",
            "日暮人归尽，山空雪未消。",
            "乡云心渺渺，楚水路遥遥。",
            "林下方欢会，山中独寂寥。",
            "天寒惊断鴈，江信望回潮。",
            "岁晚流芳歇，思君在此宵。"
        ],
        "title": "冬日送颜延之明府抚州觐叔父",
        "id": "3cf59638-deea-4b7e-b6e6-e90266fe4a70"
    },
    {
        "author": "皎然",
        "paragraphs": [
            "如何有归思，爱别欲忘难。",
            "白鹭沙洲晚，青龙水寺寒。",
            "蕉花铺净地，桂子落空坛。",
            "持此心为境，应堪月夜看。"
        ],
        "title": "送关小师还金陵",
        "id": "a15bf243-f953-4f89-b66f-9143b5e47645"
    },
    {
        "author": "皎然",
        "paragraphs": [
            "汉家招秀士，岘上送君行。",
            "万里见秋色，两河伤远情。",
            "王师出西镐，虏寇避东平。",
            "天府登名後，回看楚水清。"
        ],
        "title": "岘山送裴秀才赴举",
        "id": "78063f93-fa73-41bd-91fb-55554f27c210"
    },
    {
        "author": "皎然",
        "paragraphs": [
            "证心何有梦，示说梦归频。",
            "文字赍秦本，诗骚学楚人。",
            "兰开衣上色，柳向手中春。",
            "别後须相见，浮云是我身。"
        ],
        "title": "酬别襄阳诗僧少微",
        "id": "1a759495-20b9-4da4-8905-bd32aa2be24c"
    },
    {
        "author": "皎然",
        "paragraphs": [
            "西陵古江口，远见东扬州。",
            "渌水不同泛，春山应独游。",
            "寻僧白岩寺，望月谢家楼。",
            "宿昔心期在，人寰非久留。"
        ],
        "title": "送契上人游扬州",
        "id": "dbad6d4f-0e8c-4418-acd9-c215f801476a"
    },
    {
        "author": "皎然",
        "paragraphs": [
            "八使慎求能，东人独荐君。",
            "身犹千里限，名已九霄闻。",
            "远路翻喜别，离言暂惜分。",
            "凤门多士会，拥佩入卿云。"
        ],
        "title": "送德清卫明府赴选",
        "id": "86bc6eb7-4e17-4174-9a17-877b3f6b8dbd"
    },
    {
        "author": "皎然",
        "paragraphs": [
            "离袂翠华满，晨羞欲早行。",
            "春风生楚树，晓角发隋城。",
            "野霭湿衣彩，江鸿增客情。",
            "征途不用戒，坐见白波清。"
        ],
        "title": "送郑孝廉淮西觐省",
        "id": "3571ccea-faa3-42ec-bb60-33cbb4d2f112"
    },
    {
        "author": "皎然",
        "paragraphs": [
            "越客不成歌，春风起渌波。",
            "岭重寒不到，海近瘴偏多。",
            "野戍桄榔发，人家翡翠过。",
            "翻疑此中好，君问定如何。"
        ],
        "title": "送沈秀才之闽中",
        "id": "14619596-c358-46df-9d2e-73055d921797"
    },
    {
        "author": "皎然",
        "paragraphs": [
            "佳游限衰疾，一笑向西风。",
            "思见青门外，曾临素浐东。",
            "峰明云际寺，日出露寒宫。",
            "行道禅长在，香尘不染空。"
        ],
        "title": "送清会上人游京",
        "id": "09aaf32b-3623-4c87-a46e-36a12b7a31d3"
    },
    {
        "author": "皎然",
        "paragraphs": [
            "辞宫因世难，家族盛南朝。",
            "名重郊居赋，才高独酌谣。",
            "浪花飘一叶，峰色向三条。",
            "高逸虽成性，弓旌肯忘招。"
        ],
        "title": "送沈居士还太原",
        "id": "af62f9e2-faf7-410c-8315-5a1e186e475e"
    },
    {
        "author": "皎然",
        "paragraphs": [
            "汉日中郎妙，周王太史才。",
            "云书捧日去，鹤版下天来。",
            "草见吴洲发，花思御苑开。",
            "羊公惜风景，欲别几迟回。"
        ],
        "title": "同颜使君真卿岘山送李法曹阳冰西上献书时会有诏征赴京",
        "id": "31c51111-e82a-452f-bf20-7ba6be083999"
    },
    {
        "author": "皎然",
        "paragraphs": [
            "两河兵已偃，处处见归舟。",
            "日夜故人散，江皋芳树秋。",
            "楚云伤远思，秦月忆佳游。",
            "名动春官籍，翩翩才少俦。"
        ],
        "title": "兵後送姚太祝赴选",
        "id": "5e20e345-189b-456a-b2ea-96e2bf078290"
    },
    {
        "author": "皎然",
        "paragraphs": [
            "旧游经丧乱，道在复何人。",
            "寒草心易折，闲云性常真。",
            "交情别後见，诗句比来新。",
            "向我桃州住，惜君东岭春。"
        ],
        "title": "兵後送薛居士移家安吉",
        "id": "786d2b48-9685-4b38-8d5d-01d29ad520ad"
    },
    {
        "author": "皎然",
        "paragraphs": [
            "年少足诗情，西江楚月清。",
            "书囊山翠湿，琴匣雪花轻。",
            "久别经离乱，新正忆弟兄。",
            "赠君题乐府，为是豫章行。"
        ],
        "title": "送鄥傪之洪州觐兄弟",
        "id": "98313de0-45fd-415a-8f3f-696c724b8b81"
    },
    {
        "author": "皎然",
        "paragraphs": [
            "羽檄飞未息，离情远近同。",
            "感君繇泛瑟，关我是征鸿。",
            "眇默归人尽，疎芜夜渡空。",
            "还期当岁晚，独在路行中。"
        ],
        "title": "送干封李成",
        "id": "38c3862f-78a6-4d3c-b1d6-27327b5eeeff"
    },
    {
        "author": "皎然",
        "paragraphs": [
            "轻传祗远役，依依下姑亭。",
            "秋声满杨柳，暮色绕郊垧。",
            "烟水摇归思，山当楚驿青。"
        ],
        "title": "送崔判官还扬子",
        "id": "dc1a9ede-8c1a-4380-9307-a5a5c23e7b01"
    },
    {
        "author": "皎然",
        "paragraphs": [
            "秋风怨别情，江守上西城。",
            "竹暑寒流浅，琴窗宿雨晴。",
            "治书招远意，知共楚狂行。"
        ],
        "title": "奉酬袁使君西楼饯秦山人与昼同赴李侍御招三韵",
        "id": "a0651c69-b3f0-46c1-a65c-b11b67e530a2"
    },
    {
        "author": "皎然",
        "paragraphs": [
            "何意欲归山，道高繇境胜。",
            "花空觉性了，月尽知心证。",
            "永夜出禅吟，清猨自相应。"
        ],
        "title": "送清凉上人",
        "id": "de64380f-bcb1-48b3-b6af-1709de80b037"
    },
    {
        "author": "皎然",
        "paragraphs": [
            "结驷何翩翩，落叶暗寒渚。",
            "梦里春谷泉，愁中洞庭雨。",
            "聊持剡山茗，以代宜城醑。"
        ],
        "tags": [
            "洞庭湖"
        ],
        "title": "送李丞使宣州",
        "id": "09758709-4129-4b11-a298-0cd001955934"
    },
    {
        "author": "皎然",
        "paragraphs": [
            "知尔学无生，不应伤此别。",
            "相逢宿我寺，独往游灵越。",
            "早晚花会中，经行剡山月。"
        ],
        "title": "送至洪沙弥游越",
        "id": "47837c8d-2791-4ba9-bb56-3080ef8e8b43"
    },
    {
        "author": "皎然",
        "paragraphs": [
            "云阳别夜忆春耕，花发菱湖问去程。",
            "积水悠扬何处梦，乱山稠叠此时情。",
            "将离有月教弦断，赠远无兰觉意轻。",
            "朝右要君持汉典，明年北墅可须营。"
        ],
        "title": "送皇甫侍御曾还丹阳别业",
        "id": "4f5dfe65-9c56-453b-a118-2787a226fe2e"
    },
    {
        "author": "皎然",
        "paragraphs": [
            "苹洲北望楚山重，千里回轺止一封。",
            "临水情来还共载，看花醉去更相从。",
            "罢宫风渚何时别，寄隐云阳几处逢。",
            "後会那应似畴昔，年年觉老雪山容。"
        ],
        "title": "白苹洲送洛阳李丞使还",
        "id": "39b92bbe-b7be-466c-a95a-8bda7783c6b3"
    },
    {
        "author": "皎然",
        "paragraphs": [
            "携锡西山步绿莎，禅心未了奈情何。",
            "湘宫水寺清秋夜，月落风悲松柏多。"
        ],
        "title": "送履霜上人还金陵西山",
        "id": "d956bc46-82d6-4c9b-9f8d-f936709f89f9"
    },
    {
        "author": "皎然",
        "paragraphs": [
            "莫学休公学远公，了心须与我心同。",
            "隋家古柳数株在，看取人间万事空。"
        ],
        "title": "送辨聪上人还广陵",
        "id": "276fd7e4-4cd7-4b9b-ad89-672baa15492f"
    },
    {
        "author": "皎然",
        "paragraphs": [
            "禅子自矜禅性成，将来拟照建溪清。",
            "南看闽树花不落，更取何缘了妄情。"
        ],
        "title": "送清励上人游福建",
        "id": "b892cd02-1217-41d7-ac42-c323c69650e4"
    },
    {
        "author": "皎然",
        "paragraphs": [
            "见说洞庭无上路，春游乱踏五灵芝。",
            "含桃风起花狼籍，正是仙翁碁散时。"
        ],
        "tags": [
            "洞庭湖"
        ],
        "title": "送顾道士游洞庭山",
        "id": "7aff5d0b-5559-4355-a080-5054655f2f3c"
    },
    {
        "author": "皎然",
        "paragraphs": [
            "海上仙山属使君，石桥琪树古来闻。",
            "他时画出白团扇，乞取天台一片云。"
        ],
        "title": "送邢台州济",
        "id": "11b06602-4ba1-43f6-a5b9-46dc196f22bc"
    },
    {
        "author": "皎然",
        "paragraphs": [
            "东城南陌强经过，怨别无心亦放歌。",
            "明日院公应问我，闲云常在石门多。"
        ],
        "title": "送柳察谏议叔",
        "id": "ba9a88f0-988c-497b-bc44-1bf935190697"
    },
    {
        "author": "皎然",
        "paragraphs": [
            "中林许师友，忽阻夙心期。",
            "自顾青緺好，来将黄鹤辞。",
            "少年轻远涉，世道得无欺。",
            "烟雨孤舟上，晨昏千里时。",
            "离魂渺天末，相望在江湄。",
            "无限江南柳，春风卷乱丝。"
        ],
        "title": "送柳淡扶侍赴洪州",
        "id": "68d1f205-0598-4395-94cf-34b1a0045cd1"
    },
    {
        "author": "皎然",
        "paragraphs": [
            "陵寝成香阜，禅枝出白杨。",
            "剑池留故事，月树即他方。",
            "应世缘须别，栖心趣不忘。",
            "还将陆居士，晨发泛归航。"
        ],
        "title": "同李司直题武丘寺兼留诸公与陆羽之无锡",
        "id": "f8a801ae-24da-4893-bc08-9c0b357326cc"
    },
    {
        "author": "皎然",
        "paragraphs": [
            "迢遥山意外，清风又对君。",
            "若为于此地，翻作路岐分。",
            "别馆琴徒语，前洲鹤自羣。"
        ],
        "title": "夏日题郑谷江上纳凉馆",
        "id": "9adfe182-8f7b-4fd7-bef7-78b34ca4c684"
    },
    {
        "author": "皎然",
        "paragraphs": [
            "春风洞庭路，摇荡暮天多。",
            "衰疾见芳草，别离伤远波。",
            "诗名推首荐，赋甲拟前科。",
            "数日闻天府，山衣制芰荷。"
        ],
        "tags": [
            "太湖",
            "洞庭湖"
        ],
        "title": "太湖馆送殷秀才赴举",
        "id": "1439bee2-2d1c-48b2-82c3-b404a9fdacbc"
    },
    {
        "author": "皎然",
        "paragraphs": [
            "渐看华顶出，幽赏意随生。",
            "十里行松色，千重过水声。",
            "海容云正尽，山色雨初晴。",
            "事事将心证，知君道可成。"
        ],
        "title": "送重钧上人游天台",
        "id": "0dc1a905-638b-4ee0-b6cf-8b958bc3ea64"
    },
    {
        "author": "皎然",
        "paragraphs": [
            "轻舸趣不已，东风吹绿苹。",
            "欲看梅市雪，知赏柳家春。",
            "别意倾吴醑，芳声动越人。",
            "山阴三月会，内史得嘉宾。"
        ],
        "title": "早春送颜主簿游越东兼谒元中丞",
        "id": "a7c5039b-ea20-46df-ae06-1e116034b1d3"
    },
    {
        "author": "皎然",
        "paragraphs": [
            "谁知赏嘉节，别异忽相和。",
            "暮色汀洲徧，春情杨柳多。",
            "高城恋旌斾，极浦宿风波。",
            "惆怅支山月，今宵不再过。"
        ],
        "title": "同颜使君清明日游因送萧主簿",
        "id": "5d0a92b4-67ac-47af-9d70-774548dda771"
    },
    {
        "author": "皎然",
        "paragraphs": [
            "一与钟山别，山中得信稀。",
            "经年求法後，及夏问安归。",
            "野实充甘膳，池花当彩衣。",
            "慈亲莫返拜，外礼欲无为。"
        ],
        "title": "送道琚上人还金陵",
        "id": "377688d7-b1be-44c4-b3fc-56d953d4f6d9"
    },
    {
        "author": "皎然",
        "paragraphs": [
            "辞山偶世清，挟策忽西行。",
            "帆过随江疾，衣沾楚雪轻。",
            "尚文须献赋，重道莫论兵。",
            "东观今多事，应高白马生。"
        ],
        "title": "送裴邕之上京",
        "id": "efc703bb-6916-4269-bf9c-01513fd90d14"
    },
    {
        "author": "皎然",
        "paragraphs": [
            "江寺名天竺，多居蹑远踪。",
            "春帆依柳浦，轻履上莲峰。",
            "禅子兼三隐，空书共一封。",
            "因君达山信，应向白云逢。"
        ],
        "title": "送珍上人还天竺兼寄广通上人秦山人",
        "id": "e059389c-abce-49e0-bba6-87e5e560defa"
    },
    {
        "author": "皎然",
        "paragraphs": [
            "名在诸生右，家经见素风。",
            "春田休学稼，秋赋出儒宫。",
            "别路残云湿，离情晚桂丛。",
            "明年石渠署，应继叔孙通。"
        ],
        "title": "送张孝廉赴举",
        "id": "8284383b-63d9-4bad-b667-0cd6978c2612"
    },
    {
        "author": "皎然",
        "paragraphs": [
            "萧萧鸣夜角，驱马背城濠。",
            "雨後寒流急，秋来朔吹高。",
            "三山期望海，八月欲观涛。",
            "几日西陵路，应逢谢法曹。"
        ],
        "title": "送刘司法之越",
        "id": "36cbe323-2fe4-47b1-a0d1-0bb272df2c02"
    },
    {
        "author": "皎然",
        "paragraphs": [
            "乱峰江上色，羡尔及秋行。",
            "释氏推真子，郗家许贵甥。",
            "氎花新雨净，帆叶好风轻。",
            "千里依元舅，回潮亦有情。"
        ],
        "title": "送简栖上人之建州觐使君舅",
        "id": "1e2b9a51-a60d-4fc4-ba23-3406eae1408d"
    },
    {
        "author": "皎然",
        "paragraphs": [
            "登望思虑积，长亭树连连。",
            "悠扬下楼日，杳映傍帆烟。",
            "入夜四郊静，南湖月待船。"
        ],
        "title": "登开元寺楼送崔少府还平望驿",
        "id": "df2fd6f1-6d5b-4373-92b9-2967698bc927"
    },
    {
        "author": "皎然",
        "paragraphs": [
            "野性配云泉，诗情属风景。",
            "爱作烂熳游，闲寻东路永。",
            "何山最好望，须上萧然岭。"
        ],
        "title": "送王居士游越",
        "id": "5a182ef9-a9de-4c03-a818-799a013d041a"
    },
    {
        "author": "皎然",
        "paragraphs": [
            "人独归，日将暮。",
            "孤帆带孤屿，远水连远树。",
            "难作别时心，还看别时路。"
        ],
        "title": "杂言重送皇甫侍御曾",
        "id": "015123de-e5f5-4475-aecf-499c38f45d16"
    },
    {
        "author": "皎然",
        "paragraphs": [
            "临川内史怜诸谢，尔在生缘比惠宗。",
            "远别应将秦本去，幽寻定有楚僧逢。",
            "停船夜坐亲孤月，把锡秋行入乱峰。",
            "便道须过大师寺，白莲池上访高踪。"
        ],
        "title": "送演上人之抚州觐使君叔",
        "id": "210c23f4-db88-4ca0-bd10-b8c533055b38"
    },
    {
        "author": "皎然",
        "paragraphs": [
            "厌上乌桥送别频，湖光烂熳望行人。",
            "欲将夜舸陪嘉月，肯住空林伴老身。",
            "独鹤翩翻飞不定，归云萧散会无因。",
            "从何得道怀惆怅，莫是人间屡见春。"
        ],
        "title": "送大宝上人归楚山",
        "id": "5e5f47ff-0f41-439a-ae00-fbae21bd80c4"
    },
    {
        "author": "皎然",
        "paragraphs": [
            "芳草随君自有情，不关山色与猨声。",
            "为看严子滩头石，曾忆题诗不着名。"
        ],
        "title": "送侯秀才南游",
        "id": "b6bfdacd-f332-425e-8612-db56bc69fbda"
    },
    {
        "author": "皎然",
        "paragraphs": [
            "白云关我不关他，此物留君情最多。",
            "情着春风生橘树，归心不怕洞庭波。"
        ],
        "tags": [
            "洞庭湖"
        ],
        "title": "别洞庭维谅上人",
        "id": "e7808f40-425c-47f1-9d9b-61e5658bea45"
    },
    {
        "author": "皎然",
        "paragraphs": [
            "阮咸别曲四座愁，赖是春风不是秋。",
            "漫漫江行访兄弟，猨声几夜宿芦洲。"
        ],
        "title": "康造录事宅送太祝侄之虔吉访兄弟",
        "id": "bcb6f927-4a3a-4d3a-971f-1367fde21539"
    },
    {
        "author": "皎然",
        "paragraphs": [
            "平明匹马上村桥，花发梅溪雪未消。",
            "日短天寒愁送客，楚山无限路遥遥。"
        ],
        "tags": [
            "抒情",
            "友人",
            "送别",
            "伤怀"
        ],
        "title": "冬日梅溪送裴方舟宣州",
        "id": "fcda5207-1ae4-4a31-bba0-da6f28c8bbf1"
    },
    {
        "author": "皎然",
        "paragraphs": [
            "才子南看多远情，闲舟荡漾任春行。",
            "新安江色长如此，何似新安太守清。"
        ],
        "title": "送韦向睦州谒独孤使君汜",
        "id": "76f65785-3e98-4acc-a7f8-5c6cc6388ec9"
    },
    {
        "author": "皎然",
        "paragraphs": [
            "初到人间柳始阴，山书昨夜报春深。",
            "朝朝花落几株树，恼杀禅僧未证心。"
        ],
        "title": "送至严山人归山",
        "id": "c7ca2bb2-4712-4f83-86ff-eeeb52518694"
    },
    {
        "author": "皎然",
        "paragraphs": [
            "平明择钵向风轻，正及隋堤柳色行。",
            "知尔禅心还似我，故宫春物肯伤情。"
        ],
        "title": "送僧游扬州",
        "id": "0ac60a5c-acf7-4c2b-95c0-2bdab8cf6e60"
    },
    {
        "author": "皎然",
        "paragraphs": [
            "喜见幽人会，初开野客茶。",
            "日成东井叶，露采北山芽。",
            "文火香偏胜，寒泉味转嘉。",
            "投铛涌作沫，着椀聚生花。",
            "稍与禅经近，聊将睡网赊。",
            "知君在天目，此意日无涯。"
        ],
        "title": "对陆迅饮天目山茶因寄元居士晟",
        "id": "7e38e013-8ee1-4e25-a76f-55e772083dcd"
    },
    {
        "author": "皎然",
        "paragraphs": [
            "不意入前溪，爱溪从错落。",
            "清清鉴不足，非是深难度。"
        ],
        "title": "渡前溪",
        "id": "9f260386-6918-4ec1-baa6-50b92076f515"
    },
    {
        "author": "皎然",
        "paragraphs": [
            "我欲长生梦，无心解伤别。",
            "千里万里心，只似眼前月。"
        ],
        "title": "送灵澈",
        "id": "4b5edc93-e6c9-4e0e-8a09-3583554645a5"
    },
    {
        "author": "皎然",
        "paragraphs": [
            "欲问采灵药，如何学无生。",
            "爱鹤颇似君，且非求仙情。"
        ],
        "title": "寄路温州",
        "id": "eaeabc88-36d3-4e27-a3ac-9f63a4120216"
    },
    {
        "author": "皎然",
        "paragraphs": [
            "清浅白沙滩，绿蒲尚堪把。",
            "家住水东西，浣纱明月下。"
        ],
        "title": "浣纱女",
        "id": "465dbedf-6abe-4394-9cb6-23532cbf8679"
    },
    {
        "author": "皎然",
        "paragraphs": [
            "夜夜忆故人，长教山月待。",
            "今宵故人至，山月知何在。"
        ],
        "title": "待山月",
        "id": "e951a6ba-1dbc-40e5-ba83-45ca87bc7f76"
    },
    {
        "author": "皎然",
        "paragraphs": [
            "人生分已定，富贵岂妄来。",
            "不见海底泥，飞上成尘埃。"
        ],
        "title": "杂兴",
        "id": "4c920f1b-b029-4445-bcfe-461caf31fa7c"
    },
    {
        "author": "皎然",
        "paragraphs": [
            "西底空流水，东垣但聚云。",
            "最伤梅岭望，花雪正纷纷。"
        ],
        "title": "舂陵登望",
        "id": "2fb49477-b27a-4765-8627-9a4684b7a23f"
    },
    {
        "author": "皎然",
        "paragraphs": [
            "若为令忆洞庭春，上有闲云可隐身。",
            "无限白云山要买，不知山价出何人。"
        ],
        "tags": [
            "洞庭湖"
        ],
        "title": "投知己",
        "id": "bbed233e-2aee-485e-ba31-d4a59b6671a5"
    },
    {
        "author": "皎然",
        "paragraphs": [
            "携手曾此分，怳如隔胡越。",
            "伦侯古封邑，荣盛风雨歇。",
            "饥鼯号空亭，野草生故辙。",
            "如何此路岐，更作千年别。",
            "冯轼望远道，春山无断绝。",
            "朝行入郢树，夜泊依楚月。",
            "佳士持操高，扬才日昭晰。",
            "离言何所赠，盈满有亏缺。",
            "时节伤蟪蛄，芳菲忌鶗鴂。",
            "予思鹿门隐，心迹贵冥灭。",
            "颓颜反芝朮，昔貌成冰雪。",
            "岁晏期尔来，销声坐岩穴。"
        ],
        "title": "兵後余不亭重送卢孟明游江西",
        "id": "2d3ba142-1e93-4213-8400-17d45daff7f7"
    },
    {
        "author": "皎然",
        "paragraphs": [
            "山翁亦好禅，借我风溪树。",
            "采药多近峰，汲泉有春渡。",
            "幽僧时相偶，仙子或与晤。",
            "自许战胜心，弥高独游步。",
            "如何区中事，夺我林栖趣。",
            "辞山下复上，恋石行仍顾。",
            "宿昔情或乖，庶几迹无误。",
            "松声莫相诮，此心冥去住。"
        ],
        "title": "别山诗",
        "id": "e005974a-ab48-4e6c-a41a-67b352683ae0"
    },
    {
        "author": "皎然",
        "paragraphs": [
            "庾公欢此别，路远意犹赊。",
            "为出塘边柳，荣归府中花。",
            "驰阳照古堞，遥思凝寒笳。",
            "延步下前渚，泝觞流浅沙。",
            "湖光引行色，轻舸傍残霞。"
        ],
        "title": "同袁高使君送李判官使回",
        "id": "f3facf68-cd48-43d3-8e23-db28e701b9bd"
    },
    {
        "author": "皎然",
        "paragraphs": [
            "江涛凋瘵後，远使发天都。",
            "昏垫宸心及，哀矜诏命敷。",
            "恤民驱急传，访旧枉征舻。",
            "外镇藩条最，中朝顾问殊。",
            "文皆正风俗，名共溢寰区。",
            "已事方怀阙，归期早戒涂。",
            "繁笳咽水阁，高盖拥云衢。",
            "暮色生千嶂，秋声入五湖。",
            "离歌犹宛转，归驭已踟躇。",
            "今夕庾公意，西楼月亦孤。"
        ],
        "title": "陪颜使君饯宣谕萧常侍",
        "id": "512e5fd2-e9ca-4ee1-999c-e3e1e0862758"
    },
    {
        "author": "皎然",
        "paragraphs": [
            "诸侯崇鲁学，羔鴈日成羣。",
            "外史刊新韵，中郎定古文。",
            "菁华兼百氏，缣素备三坟。",
            "国语思开物，王言欲致君。",
            "研精业已就，欢宴惜应分。",
            "独望西山去，将身寄白云。"
        ],
        "title": "奉陪颜使君修韵海毕东溪泛舟饯诸文士",
        "id": "82f3eb80-91a3-4b42-93c4-e1a73fc51a94"
    },
    {
        "author": "皎然",
        "paragraphs": [
            "行应会府春，欲劝及芳辰。",
            "北极天文正，东风汉律新。",
            "少年逢圣代，欢笑别情亲。",
            "况是勋庸後，恩荣袭尔身。"
        ],
        "title": "今上初登极岁送皇甫孝廉赴选",
        "id": "7c60e0bd-891b-41da-8db2-3091534cd6b8"
    },
    {
        "author": "皎然",
        "paragraphs": [
            "久爱吴兴客，来依道德藩。",
            "旋师闻杕杜，归路忆轘辕。",
            "旧佩苍玉在，新歌白芷繁。",
            "今朝天地静，北望重飞翻。"
        ],
        "title": "同杨使君白苹洲送陆侍御士佳入朝",
        "id": "d9268c26-7928-4e10-b09b-8b24f7f1d2b3"
    },
    {
        "author": "皎然",
        "paragraphs": [
            "继世风流在，传心向一灯。",
            "望云裁衲惯，翫雪步花能。",
            "交战情忘久，销魂别未曾。",
            "明朝阮家集，知有竹林僧。"
        ],
        "title": "雪夜送海上人常州觐叔父上人殷仲文後",
        "id": "0012dca7-d278-450b-a531-c9636d0d774b"
    },
    {
        "author": "皎然",
        "paragraphs": [
            "灊人思尔法，楚信有回船。",
            "估客亲宵语，闲鸥偶昼禅。",
            "经声含石潋，麈尾拂江烟。",
            "常说归山意，诛茅庐霍前。"
        ],
        "title": "送常清上人还舒州",
        "id": "934abcb8-a86f-4831-a0f0-c3fc0155548e"
    },
    {
        "author": "皎然",
        "paragraphs": [
            "楚思入诗清，晨登岘山情。",
            "秋天水西寺，古木宛陵城。",
            "琴匣应将往，书车亦共行。",
            "吾知江太守，一顾重君名。"
        ],
        "title": "岘山送崔子向之宣州谒裴使君",
        "id": "019a61c7-f187-40a0-b282-fe86c6c98531"
    },
    {
        "author": "皎然",
        "paragraphs": [
            "春日异秋风，何为怨别同。",
            "潮回芳渚没，花落昼山空。",
            "旅候闻嘶马，残阳望断鸿。",
            "应思右内史，相见直城中。"
        ],
        "title": "送严明府入关谒黎京兆",
        "id": "af7c624d-780d-47a0-8eb0-0449c042c261"
    },
    {
        "author": "皎然",
        "paragraphs": [
            "山情与诗思，烂熳欲何从。",
            "夜舸谁相逐，空江月自逢。",
            "春期越草秀，晴忆剡云浓。",
            "便拟将轻锡，携居入乱峰。"
        ],
        "title": "送丘秀才游越",
        "id": "4fb350ba-d5ef-4d2f-a497-c7d0e3fc8023"
    },
    {
        "author": "皎然",
        "paragraphs": [
            "妖烽昨日静，故里近嵩丘。",
            "楚月摇归梦，江枫见早秋。",
            "乡心无远道，北信减离忧。",
            "禅子还无事，辞君买沃州。"
        ],
        "title": "送杨校书还济源",
        "id": "311e2f12-cb56-4e03-bc1c-b313e27be91b"
    },
    {
        "author": "皎然",
        "paragraphs": [
            "秋风吹别袂，客思在长安。",
            "若得临觞醉，何须减瑟弹。",
            "秉心凌竹柏，仗信越波澜。",
            "春会文昌府，思君每北看。"
        ],
        "title": "送杨遂初赴选",
        "id": "284f2674-7f1d-437f-bb78-3a2a13fe71b5"
    },
    {
        "author": "皎然",
        "paragraphs": [
            "久游春草尽，还寄北船归。",
            "沙鸟窥中食，江云入净衣。",
            "秦原山色近，楚寺磬声微。",
            "见说翻经馆，多闻似者稀。"
        ],
        "title": "送赟上人还京",
        "id": "413da56f-7ee5-4dea-995b-9a713ded91f5"
    },
    {
        "author": "皎然",
        "paragraphs": [
            "香炉七岭秀，秋色九江清。",
            "自古多禅隐，吾常爱此行。",
            "寻师经鄂渚，受请到青城。",
            "离别人间事，何关道者情。"
        ],
        "title": "送广通上人游江西",
        "id": "a60433a7-b5b1-4ef1-95b6-62b28dc2c19f"
    },
    {
        "author": "皎然",
        "paragraphs": [
            "君章才五色，知尔得家风。",
            "故里旋归驾，寿春思奉戎。",
            "天寒长蛇伏，飙烈文虎雄。",
            "定颂张征虏，桓桓戡难功。"
        ],
        "title": "送罗判官还寿州幕",
        "id": "ccc82c46-f8e8-4870-8ec4-07c89144fa67"
    },
    {
        "author": "皎然",
        "paragraphs": [
            "山开江色上，孤赏去应迟。",
            "绿水迎吴榜，秋风入楚词。",
            "猨清独宿处，木落远行时。",
            "见说东阳守，登楼为尔期。"
        ],
        "title": "送李秀才赴婺州招",
        "id": "cd6dc609-00ed-4d26-9b1c-797f0d1c67d7"
    },
    {
        "author": "皎然",
        "paragraphs": [
            "六月鹏尽化，鸿飞独冥冥。",
            "秋烽家不定，险路客频经。",
            "牛渚何时到，渔船几处停。",
            "遥知咏史夜，谢守月中听。"
        ],
        "title": "送薛逢之宣州谒废使",
        "id": "6163842c-cd07-4922-884f-b8ca285e40dd"
    },
    {
        "author": "皎然",
        "paragraphs": [
            "道贤齐二阮，俱向竹林归。",
            "古偈穿花线，春装卷叶衣。",
            "僧墟回水寺，佛陇启山扉。",
            "爱别吾何有，人心强有违。"
        ],
        "title": "送德守二叔侄上人还国清寺觐师",
        "id": "20125a58-e28c-4901-9bbc-2ed9be1531b2"
    },
    {
        "author": "皎然",
        "paragraphs": [
            "身为郢令客，心许楚山云。",
            "文墨应经世，林泉漫诱君。",
            "欲随樵子去，惜与道流分。",
            "肯谢申公辈，治诗事汉文。"
        ],
        "title": "同明府章送沈秀才还石门山读书",
        "id": "e7a61698-8744-4ba7-ad8e-6e8aae32456e"
    },
    {
        "author": "皎然",
        "paragraphs": [
            "江南梅雨天，别思极春前。",
            "长路飞鸣鹤，离帆聚散烟。",
            "清晨趋九陌，秋色望三边。",
            "见说王都尹，山阳辟一贤。"
        ],
        "title": "送吉判官还京赴崔尹幕",
        "id": "76464b7b-6cdb-42fb-9397-4e8d3d49c93e"
    },
    {
        "author": "皎然",
        "paragraphs": [
            "商洛近京师，才难赴幕时。",
            "离歌纷白纻，候骑拥青丝。",
            "会喜疲人息，应逢猾虏衰。",
            "看君策高足，自此烟霄期。"
        ],
        "title": "送裴判官赴商幕",
        "id": "71a68ed2-a27f-4015-9a26-9c5724c4af71"
    },
    {
        "author": "皎然",
        "paragraphs": [
            "独思贤王府，遂作豫章行。",
            "雄镇庐霍秀，高秋江汉清。",
            "见闻惊苦节，艰故伤远情。",
            "西邸延嘉士，遗才得正平。"
        ],
        "title": "送李喻之处士洪州谒曹王",
        "id": "ce2d35e0-f4b0-4409-971e-f7c02826fb65"
    },
    {
        "author": "皎然",
        "paragraphs": [
            "田园临汉水，离乱寄随关。",
            "今日烟尘尽，东西又未还。",
            "长亭百越外，孤棹五湖间。",
            "何处游芳草，云门千万山。"
        ],
        "title": "送唐赞善游越",
        "id": "af0a0f75-4479-4a74-8b39-22d17c99f0c6"
    },
    {
        "author": "皎然",
        "paragraphs": [
            "晨装行堕叶，万里望桑干。",
            "旧说泾关险，犹闻易水寒。",
            "黄云战後积，白草暮来看。",
            "近得君苗信，时教旅思宽。"
        ],
        "title": "送韦秀才",
        "id": "58425418-7cca-4d94-959e-0a9fdff1b95a"
    },
    {
        "author": "皎然",
        "paragraphs": [
            "诸侯惧削地，选士皆不羁。",
            "休隐脱荷芰，将鸣矜羽仪。",
            "甲科争玉片，诗句拟花枝。",
            "君实三楚秀，承家有清规。"
        ],
        "title": "送陈秀才赴举",
        "id": "83140b82-3e31-4b2b-84de-197885e41511"
    },
    {
        "author": "皎然",
        "paragraphs": [
            "身将刘令隐，经共谢公翻。",
            "有此宗师在，应知我法存。",
            "问心常寂乐，为别岂伤魂。",
            "独访华泉去，秋风入雁门。"
        ],
        "title": "乌程李明府水堂同卢使君幼平送奘上人游五台",
        "id": "930f9898-6d9f-4812-b0f4-03a05b803b34"
    },
    {
        "author": "皎然",
        "paragraphs": [
            "风吹残柳丝，孤客欲归时。",
            "掩抑楚弦绝，离披湘叶衰。",
            "前军犹转战，故国杳难期。",
            "北望鴈门雪，空吟平子诗。"
        ],
        "title": "送李季良北归",
        "id": "c2a82c4d-8c7d-4c02-a5a8-3268bd1c085d"
    },
    {
        "author": "皎然",
        "paragraphs": [
            "欢言欲忘别，风信忽相惊。",
            "柳浦归人思，兰陵春草生。",
            "撷芳心未及，视枕恋常盈。",
            "此去非长路，还如千里情。"
        ],
        "title": "送淳于秀才兰陵觐省",
        "id": "f51d1cab-f27a-4c80-9ad2-38f00f169ec9"
    },
    {
        "author": "皎然",
        "paragraphs": [
            "不肯资章甫，胜衣被木兰。",
            "今随秣陵信，欲及蔡州坛。",
            "野寺钟声远，春山戒足寒。",
            "归来次第学，应见後心难。"
        ],
        "title": "送至洪沙弥赴上元受戒",
        "id": "54229a02-6078-4090-a29b-54f58859bbb4"
    },
    {
        "author": "皎然",
        "paragraphs": [
            "重阳千骑出，送客为踟蹰。",
            "旷野多摇落，寒山满路隅。",
            "晴空悬蒨斾，秋色起菱湖。",
            "几日登司会，扬才盛五都。"
        ],
        "title": "九日同卢使君幼平吴兴郊外送李司仓赴选",
        "id": "45f72bee-0bd1-4aaa-beb7-2e56674558d4"
    },
    {
        "author": "皎然",
        "paragraphs": [
            "江皋北风至，归客独伤魂。",
            "楚水逢乡雁，平陵忆故园。",
            "征骖嘶别馆，落日隐寒原。",
            "应及秦川望，春华满国门。"
        ],
        "title": "送卢孟明还上都",
        "id": "743b9ff6-ef74-4619-a1fb-8b677a3baa9d"
    },
    {
        "author": "皎然",
        "paragraphs": [
            "岂谓江南别，心如塞上行。",
            "苦云摇阵色，乱木搅秋声。",
            "周谷雨未散，汉河流尚横。",
            "春司迟尔策，方用静妖兵。"
        ],
        "title": "送李少宾赴举",
        "id": "9acd6b1e-d9d2-4074-b391-695f47562b0d"
    },
    {
        "author": "皎然",
        "paragraphs": [
            "不惯人间别，多应忘别时。",
            "逢山又逢水，只畏却来迟。"
        ],
        "title": "留别阎士和",
        "id": "a2c15180-6f0d-4087-934d-79fd364e25b9"
    },
    {
        "author": "皎然",
        "paragraphs": [
            "常随山上下，忽限江南北。",
            "共是忘情人，何繇肯相忆。"
        ],
        "title": "送李道士",
        "id": "84ad0278-c239-4721-bf78-53385b0905f4"
    },
    {
        "author": "皎然",
        "paragraphs": [
            "北望烟铺骠骑营，虏烽无火楚天晴。",
            "此时千里西归客，泗上春风得及耕。"
        ],
        "title": "送裴参军还下邳旧居",
        "id": "ecd7e63d-8c05-4af2-9018-05064797df28"
    },
    {
        "author": "皎然",
        "paragraphs": [
            "悠悠渺渺属寒波，故寺思归意若何。",
            "长忆孤洲二三月，春山偏爱富春多。"
        ],
        "title": "送文会上人还富阳",
        "id": "cd9e26f7-052e-4c53-8746-6af2a42e9d72"
    },
    {
        "author": "皎然",
        "paragraphs": [
            "从来湖上胜人间，远爱浮云独自还。",
            "孤月空天见心地，寥寥一水镜中山。"
        ],
        "tags": [
            "洞庭湖"
        ],
        "title": "送维谅上人归洞庭",
        "id": "6aa24cb9-01be-4fbb-bee5-3d54ba38ffeb"
    },
    {
        "author": "皎然",
        "paragraphs": [
            "明日重阳今日归，布帆丝雨望霏霏。",
            "行过鹤渚知堪住，家在龙沙意有违。"
        ],
        "title": "九月八日送萧少府归洪州",
        "id": "36a820f5-686d-4ce1-94d9-58e2edc15f00"
    },
    {
        "author": "皎然",
        "paragraphs": [
            "维舟若许暂从容，送过重江不厌重。",
            "霜简别来今始见，雪山归去又难逢。"
        ],
        "title": "同颜鲁公泛舟送皇甫侍御曾",
        "id": "7f2da814-75d0-4dd9-a34f-1582f214b923"
    },
    {
        "author": "皎然",
        "paragraphs": [
            "不知持斧客，吟会是何情。",
            "丹陛恩犹在，沧洲赏暂行。",
            "江桡随月泛，山策逐雪行。",
            "佳句传零雨，诗流许盛名。"
        ],
        "title": "送孙侍御游越",
        "id": "d3ea160b-27f5-4da1-919d-776f3626a246"
    },
    {
        "author": "皎然",
        "paragraphs": [
            "西候风信起，三湘孤客心。",
            "天寒汉水广，乡远楚云深。",
            "服彩将侍膳，撷芳思满襟。",
            "归人忘艰阻，别恨独何任。"
        ],
        "title": "送颜处士还长沙觐省",
        "id": "76bc3b65-fb42-4452-9609-867bebe7fb03"
    },
    {
        "author": "皎然",
        "paragraphs": [
            "欲广分何教，心将江汉期。",
            "云招望寺处，月待泝杯时。",
            "真侣谁伤别，降猨汝自悲。",
            "多应过庐阜，幽赏却来迟。"
        ],
        "title": "送还本上人游江西",
        "id": "fcc20a02-5750-4224-98ff-908761c51854"
    },
    {
        "author": "皎然",
        "paragraphs": [
            "国赋推能吏，今朝发贡湖。",
            "伫瞻双阙凤，思见柏台乌。",
            "树向秦关远，江分楚驿孤。",
            "荣君有兄弟，相继骋长途。"
        ],
        "title": "送路少府使京兼觐侍御兄",
        "id": "86d12ea5-2998-4a34-bd94-c4497c385889"
    },
    {
        "author": "皎然",
        "paragraphs": [
            "落日独归客，空山匹马嘶。",
            "萧条古关外，岐路更东西。",
            "大泽云寂寂，长亭雨凄凄。",
            "君还到湘水，寒夜满猨啼。"
        ],
        "title": "于武原从送卢士举",
        "id": "66692e37-82e5-42af-a89b-3a95b6a18bb5"
    },
    {
        "author": "皎然",
        "paragraphs": [
            "驿吏满江城，深仁见此情。",
            "士林推玉振，公府荐冰清。",
            "为政移风久，承恩就日行。",
            "仲容纶綍贵，南巷有光荣。"
        ],
        "title": "送乌程李明府得陟状赴京",
        "id": "77de2bc3-e57f-4aa7-b682-6d1fd1e5a629"
    },
    {
        "author": "皎然",
        "paragraphs": [
            "一身赍万卷，编室寄烟萝。",
            "砚滴穿池小，书衣种楮多。",
            "吟诗山响荅，泛瑟竹声和。",
            "鹤板求儒术，深居意若何。"
        ],
        "title": "送裴秀才往会稽山读书",
        "id": "42b6ff28-fc0b-4301-858b-f9cfde4b7e95"
    },
    {
        "author": "皎然",
        "paragraphs": [
            "金虎城池在，铜龙剑佩新。",
            "重看前浦柳，犹忆旧洲苹。",
            "远思秦云暮，归心腊月春。",
            "青园昔游处，惆怅别离人。"
        ],
        "title": "送崔詹事论之上都",
        "id": "6360624e-cef8-4329-a0b3-93f1bba833d6"
    },
    {
        "author": "皎然",
        "paragraphs": [
            "萧萧北风起，孤棹下江濆。",
            "暮客去来尽，春流南北分。",
            "萋萋御亭草，渺渺芜城云。",
            "相送目千里，空山独望君。"
        ],
        "title": "京口送卢孟明还扬州",
        "id": "39e5f0de-6788-4f52-ab8b-0bf7bac1d8e8"
    },
    {
        "author": "皎然",
        "paragraphs": [
            "童年随法侣，家世本儒流。",
            "章句三生学，清凉万里游。",
            "云归龙沼暗，木落鴈门秋。",
            "长老应相问，传予向祖州。"
        ],
        "title": "送沙弥大智游五台",
        "id": "803f49d8-542b-4f21-bdbc-2111b7c5916a"
    },
    {
        "author": "皎然",
        "paragraphs": [
            "云泉谁不赏，独见尔情高。",
            "投石轻龙窟，临流笑鹭涛。",
            "折荷为片席，洒水净方袍。",
            "剡路逢禅侣，多应问我曹。"
        ],
        "title": "送禀上人游越",
        "id": "9eb38dff-a8cc-4790-9e6f-810abaf53f82"
    },
    {
        "author": "皎然",
        "paragraphs": [
            "楚水清风生，扬舲泛月行。",
            "荻洲寒露彩，雷岸曙潮声。",
            "东道思才子，西人望客卿。",
            "从来金谷集，相继有诗名。"
        ],
        "title": "送潘秀才之舒州",
        "id": "596683bb-2f3e-41d2-9999-5bbdc0835442"
    },
    {
        "author": "皎然",
        "paragraphs": [
            "千里访灵奇，山资亦相随。",
            "叶舟过鹤市，花漏宿龙池。",
            "峰顶应闲散，人间足别离。",
            "白云将世事，吾见尔心知。"
        ],
        "tags": [
            "庐山"
        ],
        "title": "送王山人游庐山",
        "id": "c276f673-4007-40ed-8fc4-a6dfec5a8266"
    },
    {
        "author": "皎然",
        "paragraphs": [
            "楚僧推後辈，唐本学新经。",
            "外国传香氎，何人施竹瓶。",
            "秋风别李寺，春日向柯亭。",
            "大阮今为郡，看君眼最青。"
        ],
        "title": "送道契上人之越觐大夫叔",
        "id": "86facd49-87e1-43d5-b741-b14a0877bb74"
    },
    {
        "author": "皎然",
        "paragraphs": [
            "白版年犹小，黄花褐已通。",
            "若为诗思逸，早欲似休公。",
            "迈俗多真气，传家有素风。",
            "应须学心地，宗旨在关东。"
        ],
        "title": "送沙弥长文游京",
        "id": "f148b8dd-998d-4959-989b-01c5fcf57fed"
    },
    {
        "author": "皎然",
        "paragraphs": [
            "超然独游趣，无限别山情。",
            "予病不同赏，云闲应共行。",
            "斋容秋水照，香氎早风轻。",
            "曾被陈王识，遥知江上迎。"
        ],
        "title": "秋日送择高上人往江西谒曹王",
        "id": "64cd7b89-72d8-476e-aa56-fcf28d28ce5c"
    },
    {
        "author": "皎然",
        "paragraphs": [
            "关中四子教犹存，见说新经待尔翻。",
            "为法应过七祖寺，忘名不到五侯门。",
            "闲寻鄠杜看修竹，独上风凉望古原。",
            "高逸诗情无别怨，春游从遣落花繁。"
        ],
        "title": "送如献上人游长安",
        "id": "7309e31f-5147-4cd7-a2b6-82ff85bb4977"
    },
    {
        "author": "皎然",
        "paragraphs": [
            "送君何处最堪思，孤月停空欲别时。",
            "露茗犹芳邀重会，寒花落尽不成期。",
            "鹤令先去看山近，云碍初飞到寺迟。",
            "莫倚禅功放心定，萧家陵树误人悲。"
        ],
        "title": "日曜上人还润州",
        "id": "12715327-00ab-42f0-938f-7ac575c4369c"
    },
    {
        "author": "皎然",
        "paragraphs": [
            "一奏胡笳客未停，野僧还欲废禅听。",
            "难将此意临江别，无限春风葭菼青。"
        ],
        "title": "寺院听胡笳送李殷",
        "id": "7efa5ff8-f211-4b7f-a230-83cef869fafc"
    },
    {
        "author": "皎然",
        "paragraphs": [
            "斜日摇扬在柳丝，孤亭寂寂水逶迤。",
            "谁堪别後行人尽，唯有春风起路岐。"
        ],
        "title": "送僧绎",
        "id": "dd17e316-87b9-4a64-bdc6-d5cb619bf5e4"
    },
    {
        "author": "皎然",
        "paragraphs": [
            "波上荻花非雪花，风吹撩乱满袈裟。",
            "如今岁晏无芳草，独对离樽作物华。"
        ],
        "title": "荅裴评事澄荻花间送梁肃拾遗",
        "id": "bcca4847-f95e-4271-9aea-ea04f166f8dc"
    },
    {
        "author": "皎然",
        "paragraphs": [
            "昨日雪山记尔名，吾今坐石已三生。",
            "少年道性易流动，莫遣秋风入别情。"
        ],
        "title": "送胜云小师",
        "id": "3d2875fd-05b7-4db6-b58d-fe69e2f1df9b"
    },
    {
        "author": "皎然",
        "paragraphs": [
            "今日同，明日隔，何事悠悠久为客。",
            "君怜溪上去来云，我羡磷磷水中石。"
        ],
        "title": "诮士和别",
        "id": "49b136e1-ba54-4338-9959-9aac45592250"
    },
    {
        "author": "皎然",
        "paragraphs": [
            "北期何意促，蕙草夜来繁。",
            "清月思淮水，春风望国门。",
            "此时休旋逸，万里忽飞翻。",
            "若忆山阴会，孤琴为我援。"
        ],
        "title": "送吴冯游京",
        "id": "4a4243ce-d7ea-4524-b1bc-afdbccb75945"
    },
    {
        "author": "皎然",
        "paragraphs": [
            "楚山千里一僧行，念尔初缘道未成。",
            "莫向舒姑泉口泊，此中呜咽为伤情。"
        ],
        "title": "送僧游宣州",
        "id": "0c49dce5-ed9c-43dc-8375-bed3229dc819"
    },
    {
        "author": "皎然",
        "paragraphs": [
            "上方精舍远，共宿白云端。",
            "寂寞千峰夜，萧条万木寒。",
            "山光霜下见，松色月中看。",
            "却与西林别，归心即欲阑。"
        ],
        "title": "宿支硎寺上房",
        "id": "aff696be-a91f-4e19-8ecd-6b09c57adb35"
    },
    {
        "author": "皎然",
        "paragraphs": [
            "西山禅隐比来闻，长道唯应我与君。",
            "书上无名心忘却，人间聚散似浮云。"
        ],
        "title": "荅胡处士",
        "id": "e3373f5d-d110-4172-8558-4046a87b0f55"
    },
    {
        "author": "皎然",
        "paragraphs": [
            "莫道谪官无主人，秣陵才令日相亲。",
            "前溪更有忘忧处，荷叶田田间白苹。"
        ],
        "title": "荅张乌程",
        "id": "cfd73d42-2f25-42c4-9a56-8b325c82f841"
    },
    {
        "author": "皎然",
        "paragraphs": [
            "爱君诗思动禅心，使我休吟待鹤吟。",
            "更说郡中黄霸在，朝朝无事许招寻。"
        ],
        "title": "酬张明府",
        "id": "546f24ef-4889-4f0d-90b0-279554000dfb"
    },
    {
        "author": "皎然",
        "paragraphs": [
            "官居鼎鼐古今无，名士才臣独一余。",
            "贤阁御题龙墨灿，诏归补衮在须臾。"
        ],
        "title": "劳山居寄呈吴处士",
        "id": "aed7d4ae-8389-4ede-bfd0-9fdb439b1d33"
    },
    {
        "author": "皎然",
        "paragraphs": [
            "候骑出纷纷，元戎霍冠军。",
            "汉鞞秋聒地，羌火昼烧云。",
            "万里戈城合，三边羽檄分。",
            "乌孙驱未尽，肯顾辽阳勋。"
        ],
        "title": "从军行五首 一",
        "id": "97dd72e9-9042-4c92-943e-9632baf2097b"
    },
    {
        "author": "皎然",
        "paragraphs": [
            "韩斾拂丹霄，汉军新破辽。",
            "红尘驱卤簿，白羽拥嫖姚。",
            "战苦军犹乐，功高将不骄。",
            "至今丁零塞，朔吹空萧萧。"
        ],
        "title": "从军行五首 二",
        "id": "9a5d1655-e201-4e9e-ac7a-ae583c563707"
    },
    {
        "author": "皎然",
        "paragraphs": [
            "百万逐呼韩，频年不解鞍。",
            "兵屯绝漠暗，马饮浊河干。",
            "破虏功未录，劳师力已殚。",
            "须防肘腋下，飞祸出无端。"
        ],
        "title": "从军行五首 三",
        "id": "191fa949-63bc-435b-8ed6-950484a6ac87"
    },
    {
        "author": "皎然",
        "paragraphs": [
            "飞将下天来，奇谋阃外裁。",
            "水心龙剑动，地肺鴈山开。",
            "望气燕师锐，当锋虏阵摧。",
            "从今射鵰骑，不敢过云堆。"
        ],
        "title": "从军行五首 四",
        "id": "37cec46c-16fe-40f9-8610-845d552c562f"
    },
    {
        "author": "皎然",
        "paragraphs": [
            "黄纸君王诏，青泥校尉书。",
            "誓师张虎落，选将擐犀渠。",
            "雾暗津蒲失，天寒塞柳疎。",
            "横行十万骑，欲扫虏尘余。"
        ],
        "title": "从军行五首 五",
        "id": "05b15565-3921-4c2a-b7c9-a1fb6ff8cd58"
    },
    {
        "author": "皎然",
        "paragraphs": [
            "陇头水欲绝，陇水不堪闻。",
            "碎影摇枪垒，寒声咽幔军。",
            "素从盐海积，绿带柳城分。",
            "日落天边望，逶迤入寒云。"
        ],
        "title": "陇头水二首 一",
        "id": "5272bdd9-1aec-4937-b764-a6c1294b4205"
    },
    {
        "author": "皎然",
        "paragraphs": [
            "秦陇逼氐羌，征人去未央。",
            "如何幽咽水，并欲断君肠。",
            "西注悲穷漠，东分忆故乡。",
            "旅魂声搅乱，无梦到咸阳。"
        ],
        "title": "陇头水二首 二",
        "id": "83527647-593d-4e2e-94d4-fdc41689c95d"
    },
    {
        "author": "皎然",
        "paragraphs": [
            "寒塞无因见落梅，胡人吹入笛声来。",
            "劳劳亭上春应度，夜夜城南战未回。"
        ],
        "title": "塞下曲二首 一",
        "id": "9439ec50-08ff-4eef-a2e4-7da211440b49"
    },
    {
        "author": "皎然",
        "paragraphs": [
            "都护今年破武威，胡沙万里鸟空飞。",
            "旄竿瀚海扫云出，毡骑天山蹋雪归。"
        ],
        "title": "塞下曲二首 二",
        "id": "a59a6c0a-3019-4d54-9a34-f7fbed9e13bc"
    },
    {
        "author": "皎然",
        "paragraphs": [
            "黄绮皆皓发，秦时隐商山。",
            "嘉谋匡帝道，高步游天关。",
            "不爱珪组绁，却思林壑还。",
            "放歌长松下，日与孤云闲。"
        ],
        "title": "览史",
        "id": "0f885a40-7601-4ae1-b885-afa5562f07c5"
    },
    {
        "author": "皎然",
        "paragraphs": [
            "独负高世资，冥冥寄浮俗。",
            "卞子去不归，何人辩荆玉。",
            "鬻舂意不浅，污迹身岂辱。",
            "鸾铩乐迍邅，虬蟠甘窘束。",
            "五噫谲且正，可以见心曲。"
        ],
        "title": "咏史",
        "id": "e7e99c18-4408-46a5-aaac-9875ef05cb68"
    },
    {
        "author": "皎然",
        "paragraphs": [
            "田氏门下客，冯公众中贱。",
            "一朝市义还，百代名独擅。",
            "始知下客不可轻，能使主人功业成。",
            "借问高车与珠履，何如卑贱一书生。"
        ],
        "title": "咏史",
        "id": "e9812eed-7e8d-4680-bfcd-187b20b1889f"
    },
    {
        "author": "皎然",
        "paragraphs": [
            "相公乃天盖，人文佐生成。",
            "立程正颓靡，绎思何纵横。",
            "春杼弄缃绮，阳林敷玉英。",
            "飘然飞动姿，邈矣高简情。",
            "後辈惊失步，前修敢争衡。",
            "始欣耳目远，再使机虑清。",
            "体正力已全，理精识何妙。",
            "昔年歌阳春，徒推郢中调。",
            "今朝听鸾凤，岂独羡门啸。",
            "帝命镇雄州，待济寄上流。",
            "才兼荆衡秀，气助潇湘秋。",
            "逸荡子山匹，经奇文畅俦。",
            "沈吟未终卷，变态纷难数。",
            "曜耳代明珰，袭衣同芳杜。",
            "愔愔闻玉磬，寤寐在灵府。"
        ],
        "title": "读张曲江集",
        "id": "4ff6d91f-2f0b-403e-be77-1763e842d62f"
    },
    {
        "author": "皎然",
        "paragraphs": [
            "江蓠生古砌，花每落禅床。",
            "嘉客未采掇，空门自馨香。",
            "名因诗目见，色对道心忘。",
            "不遇陆内史，谁知殊众芳。"
        ],
        "title": "奉酬陆使君见过各赋院中一物得江蓠",
        "id": "77ee5e3c-0aea-4164-b277-091b9534e0aa"
    },
    {
        "author": "皎然",
        "paragraphs": [
            "世业西山墅，移家长我身。",
            "萧疎遗树老，寂寞废田春。",
            "车巷伤前辙，篱沟忆旧邻。",
            "何堪再过日，更送北归人。"
        ],
        "title": "赋得谢墅送王长史",
        "id": "d800b4ee-588c-43a4-a256-61c32096c664"
    },
    {
        "author": "皎然",
        "paragraphs": [
            "远山湖上小，青翠望依稀。",
            "纔向窗中列，还从林表微。",
            "色浓春草在，峰起夏云归。",
            "不是蓬莱岛，如何人去稀。"
        ],
        "title": "夏日同崔使君论登城楼赋得远山",
        "id": "8cee75e7-ed9f-4d4e-b7a6-4686a2aa4806"
    },
    {
        "author": "皎然",
        "paragraphs": [
            "邹子谭天岁，黄童对日年。",
            "求真初作传，炼魄已成仙。",
            "鹤驾迎缑岭，星桥下蜀川。",
            "逢君竹林客，相对弄清弦。"
        ],
        "title": "咏数探得七",
        "id": "cc22f815-b1f7-4503-8bef-4ca8376cfbc1"
    },
    {
        "author": "皎然",
        "paragraphs": [
            "落日车遥遥，客心在归路。",
            "细草暗回塘，春泉萦古渡。",
            "遗踪叹芜没，远道悲去住。",
            "寂寞荻花空，行人别无数。"
        ],
        "title": "奉同颜使君真卿送李侍御萼赋得荻塘路",
        "id": "87a7ee00-8b78-4550-8957-93f9d006b994"
    },
    {
        "author": "皎然",
        "paragraphs": [
            "曾看颜氏传，多记晋时仙。",
            "却忆桐君老，俱还桂父年。",
            "青春留鬓发，白日向云烟。",
            "远别賷遗简，囊中有几篇。"
        ],
        "title": "赋颜氏古今一事得晋仙传送颜逸",
        "id": "9a02583c-9b2a-4e41-a7fa-6524219e97eb"
    },
    {
        "author": "皎然",
        "paragraphs": [
            "架石通霞壁，悬崖散碧沙。",
            "天晴虹影渡，风细练文斜。",
            "举陟幽期阻，沿洄客意赊。",
            "河梁非此路，别恨亦无涯。"
        ],
        "title": "赋得石梁泉送崔逵",
        "id": "745f741a-151f-48c7-94c9-bb8a314c197e"
    },
    {
        "author": "皎然",
        "paragraphs": [
            "闲阶夜雨滴，偏入别情中。",
            "断续清猨应，淋漓候馆空。",
            "气令烦虑散，时与早秋同。",
            "归客龙山道，东来杂好风。"
        ],
        "title": "赋得夜雨滴空阶送陆羽归龙山",
        "id": "a6dd43ba-4310-41c8-9583-27c6d53d28b6"
    },
    {
        "author": "皎然",
        "paragraphs": [
            "灯心生众草，因有始知芳。",
            "彩妓窗偏丽，金桃动更香。",
            "花惊春未尽，焰喜夜初长。",
            "别後空离室，何人借末光。"
        ],
        "title": "赋得灯心送李侍御萼",
        "id": "0a9f435e-e8c4-45c1-b7a2-e1244e002fa4"
    },
    {
        "author": "皎然",
        "paragraphs": [
            "缥竹湘南美，吾师尚毁形。",
            "仍留负霜节，不变在林青。",
            "每入杨枝手，因谈贝叶经。",
            "谁期沃州讲，持此别东亭。"
        ],
        "title": "赋得竹如意送详师赴讲",
        "id": "30bb80ff-ab37-4cce-ba84-6183bdd55787"
    },
    {
        "author": "皎然",
        "paragraphs": [
            "法子出西秦，名齐漆道人。",
            "纔敷药草义，便见雪山春。",
            "护讲龙来远，闻经鹤下频。",
            "应机如一雨，谁不涤心尘。"
        ],
        "title": "听素法师讲法华经",
        "id": "2fc5531b-5101-49ed-937b-19ec3037906e"
    },
    {
        "author": "皎然",
        "paragraphs": [
            "写得长松意，千寻数尺中。",
            "翠阴疑背日，寒色欲生风。",
            "真树孤标在，高人立操同。",
            "一枝遥可折，吾欲问生公。"
        ],
        "title": "咏扬上人座右画松",
        "id": "458df517-cfbb-4932-b3d9-2a9e0f9f1efd"
    },
    {
        "author": "皎然",
        "paragraphs": [
            "片雨拂檐楹，烦襟四坐清。",
            "霏微过麦陇，萧散傍莎城。",
            "静爱和花落，幽闻入竹声。",
            "朝观趣无限，高咏寄深情。"
        ],
        "title": "夏日登观农楼和崔使君",
        "id": "c53cc0fc-164a-4d47-bd2d-3183e60716dc"
    },
    {
        "author": "皎然",
        "paragraphs": [
            "一磬寒山至，凝心转清越。",
            "细和虚籁尽，疎绕悬泉发。",
            "在夜吟更长，停空韵难绝。",
            "幽僧悟深定，归客忘远别。",
            "寂历无性中，真声何起灭。"
        ],
        "title": "妙喜寺逵公院赋得夜磬送吕评事",
        "id": "70fd00a6-8f6b-45c5-9233-8df1c067af27"
    },
    {
        "author": "皎然",
        "paragraphs": [
            "瀑布小更奇，潺湲二三尺。",
            "细脉穿乱沙，丛声咽危石。",
            "初因智者赏，果会幽人迹。",
            "不向定中闻，那知我心寂。"
        ],
        "title": "咏小瀑布",
        "id": "c0e7fc56-c2c2-4369-9056-a8a2c2eb5b59"
    },
    {
        "author": "皎然",
        "paragraphs": [
            "寂寂旧桑田，谁家女得僊。",
            "应无鸡犬在，空有子孙传。",
            "古木花犹发，荒台路未迁。",
            "暮来云一片，疑是欲归年。"
        ],
        "title": "僊女台",
        "id": "e95ac284-a766-4f68-86cb-2d3c5ed2f343"
    },
    {
        "author": "皎然",
        "paragraphs": [
            "七石配七贤，隐僧山上移。",
            "石性殊磊落，君子又高奇。",
            "跂禅服宜坏，坐客冠可隳。",
            "夜倚月树影，昼倾风竹枝。",
            "集质患追琢，表顽用磷缁。",
            "佚火玉亦害，块然长在兹。"
        ],
        "title": "灵澈上人何山寺七贤石诗",
        "id": "0cdca8d5-33d5-42ee-9563-65705d230d25"
    },
    {
        "author": "皎然",
        "paragraphs": [
            "爱子性情奇，初生玉树枝。",
            "人曾天上见，名向月中知。",
            "我识婴儿意，何须待佩觿。"
        ],
        "title": "潘丞孩子",
        "id": "620ec4d0-eaf2-420b-a6bd-6eff4dfa685e"
    },
    {
        "author": "皎然",
        "paragraphs": [
            "夜夜池上观，禅身坐月边。",
            "虚无色可取，皎洁意难传。",
            "若向空心了，长如影正圆。"
        ],
        "title": "南池杂咏五首 水月",
        "id": "c3438d68-b266-4d5a-a52d-9640ecfa2f93"
    },
    {
        "author": "皎然",
        "paragraphs": [
            "舒卷意何穷，萦流复带空。",
            "有形不累物，无迹去随风。",
            "莫怪长相逐，飘然与我同。"
        ],
        "title": "南池杂咏五首 溪云",
        "id": "f1528b27-d4f2-458c-b755-c60c0e53a111"
    },
    {
        "author": "皎然",
        "paragraphs": [
            "虚舟动又静，忽似去逢时。",
            "触物知无迕，为梁幸见遗。",
            "因风到此岸，非有济川期。"
        ],
        "title": "南池杂咏五首 虚舟",
        "id": "3099b9b0-2454-4e75-8d51-947f01a3485f"
    },
    {
        "author": "皎然",
        "paragraphs": [
            "侵空撩乱色，独爱我中峰。",
            "无事负轻策，闲行蹑幽踪。",
            "众山摇落尽，寒翠更重重。"
        ],
        "title": "南池杂咏五首 寒山",
        "id": "0bec7d92-c885-42f1-a4d4-31bd72bb5c03"
    },
    {
        "author": "皎然",
        "paragraphs": [
            "褭褭孤生竹，独立山中雪。",
            "苍翠摇动风，婵娟带寒月。",
            "狂花不相似，还共凌冬发。"
        ],
        "title": "南池杂咏五首 寒竹",
        "id": "129eea93-a072-40f8-82e4-ee1c7a10d040"
    },
    {
        "author": "皎然",
        "paragraphs": [
            "林杪不可分，水步遥难辨。",
            "一片山翠边，依稀见村远。"
        ],
        "title": "望远村",
        "id": "58c91a06-3e08-4d81-892e-7ae8afc5f409"
    },
    {
        "author": "皎然",
        "paragraphs": [
            "疎阴花不动，片景松梢度。",
            "夏日旧来长，佳游何易暮。"
        ],
        "title": "惜暮景",
        "id": "18e7b894-4ed6-400a-aa0b-f59da5d838d6"
    },
    {
        "author": "皎然",
        "paragraphs": [
            "日出天地正，煌煌辟晨曦。",
            "六龙驱羣动，古今无尽时。",
            "夸父亦何愚，竞走先自疲。",
            "饮干咸池水，折尽扶桑枝。",
            "渴死化爝火，嗟嗟徒尔为。",
            "空留邓林在，折尽令人嗤。"
        ],
        "title": "效古",
        "id": "cf14fe00-0553-4519-9482-37eceabce9d1"
    },
    {
        "author": "皎然",
        "paragraphs": [
            "太湖三山口，吴王在时道。",
            "寂寞千载心，无人见春草。",
            "谁识缄怨者，持此伤怀抱。",
            "孤舟畏狂风，一点宿烟岛。",
            "望所思兮若何，月荡漾兮空波。",
            "云离离兮北断，鸿眇眇兮南多。",
            "身去兮天畔，心折兮湖岸。",
            "春风胡为兮塞路，使我归梦兮撩乱。"
        ],
        "tags": [
            "太湖"
        ],
        "title": "古别离",
        "id": "3c40a679-b659-4773-8737-7b37a226dcc3"
    },
    {
        "author": "皎然",
        "paragraphs": [
            "春信在河源，春风荡妾魂。",
            "春歌杂鶗鴂，春梦绕轘辕。",
            "春絮愁偏满，春丝闷更繁。",
            "春期不可定，春曲懒新翻。"
        ],
        "title": "拟长安春词",
        "id": "965c0cc3-6966-41d7-b599-eb83a6ee328d"
    },
    {
        "author": "皎然",
        "paragraphs": [
            "思君转战度交河，强弄胡琴不成曲。",
            "日落应愁陇底难，春来定梦江南数。",
            "万丈游丝是妾心，惹蝶萦花乱相续。"
        ],
        "title": "效古",
        "id": "0f7aa672-9a8a-4334-b044-48ade354289d"
    },
    {
        "author": "皎然",
        "paragraphs": [
            "自倚婵娟望主恩，谁知美恶忽相翻。",
            "黄金不买汉宫貌，青冢空埋胡地魂。"
        ],
        "title": "昭君怨",
        "id": "317b0c79-babb-40a4-986a-2a05ee5511b5"
    },
    {
        "author": "皎然",
        "paragraphs": [
            "强开尊酒向陵看，忆得君王旧日欢。",
            "不觉余歌悲自断，非关艳曲转声难。"
        ],
        "title": "铜雀妓",
        "id": "a6df100f-c72d-43ce-ab45-c264abb61961"
    },
    {
        "author": "皎然",
        "paragraphs": [
            "春风日日闭长门，摇荡春心似梦魂。",
            "谁遣花开只笑妾，不如桃李正无言。"
        ],
        "title": "长门怨",
        "id": "5511ce66-c137-479b-b99f-b0a1df5c479d"
    },
    {
        "author": "皎然",
        "paragraphs": [
            "仁人迈厚德，可谓名实全。",
            "抚迹若疎旷，会心极精研。",
            "履危节讵屈，着论识不偏。",
            "恨以荣级浅，嘉猷未及宣。",
            "伊人期远大，志业难比肩。",
            "昭世既合幷，吾君藉陶甄。",
            "奈何明明理，与善徒空诠。",
            "征教或稽圣，穷源反问天。",
            "一官自吴邑，六翮委江壖。",
            "始是牵丝日，翻成撤瑟年。",
            "金膏果不就，玉佩长此捐。",
            "倚伏信冥昧，夭修惊後先。",
            "安知忘情子，爱网素已褰。",
            "为有深仁感，遂令真性迁。",
            "心悲空林下，泪洒秋景前。",
            "夫子寡兄弟，抚孤伤藐然。",
            "倾云为惨结，吊鹤共联翩。",
            "割念命归驾，诀词向空筵。",
            "树桃阴始合，爱客位常悬。",
            "幡然远行时，崇望归朝旋。",
            "悟兹欢宴隔，哀被岁月延。",
            "书带变芳草，履痕移绿钱。",
            "冥期傥可逢，生尽会无缘。",
            "幸愿示因业，代君运精专。",
            "相思转寂寞，独往西林泉。",
            "欲见故人心，时阅所赠篇。",
            "素高陶靖节，今重楚先贤。",
            "芳躅将遗爱，可为终古传。"
        ],
        "title": "哭吴县房耸明府",
        "id": "cf69e622-5338-4418-8989-d15d34df68a7"
    },
    {
        "author": "皎然",
        "paragraphs": [
            "忆君南适越，不作买山期。",
            "昨得耶溪信，翻为逝水悲。",
            "神交如可见，生尽杳难思。",
            "白日东林下，空怀步影时。"
        ],
        "title": "哭觉上人",
        "id": "5db6676b-b9f6-40e8-805a-6b41df421081"
    },
    {
        "author": "皎然",
        "paragraphs": [
            "武原离乱後，真界积尘埃。",
            "残月生秋水，悲风起故台。",
            "居人今已尽，栖鸽暝还来。",
            "不到无生理，应堪赋七哀。"
        ],
        "title": "题余不溪废寺",
        "id": "6159289b-17fb-4d40-91eb-2a78ab7836ef"
    },
    {
        "author": "皎然",
        "paragraphs": [
            "惨惨寒城望，将军下世时。",
            "高墉暮草遍，大树野风悲。",
            "壁垒今惟在，勋庸近可思。",
            "苍然古溪上，川逝共凄其。"
        ],
        "title": "同李洗马入余不溪经辛将军故城",
        "id": "6a081af9-da14-448e-90b1-7768a2b7ba88"
    },
    {
        "author": "皎然",
        "paragraphs": [
            "箬溪朝雨散，云色似天台。",
            "应是东风便，吹从海上来。",
            "灵山游汗漫，仙石过莓苔。",
            "误到人间世，经年不早回。"
        ],
        "title": "忆天台",
        "id": "ac2ef3d8-c8f1-48d7-a74c-cca3dc21e258"
    },
    {
        "author": "皎然",
        "paragraphs": [
            "万里称逆化，愚惷性亦全。",
            "紫绂拖身上，妖姬安膝前。",
            "见他拘坐寂，故我是眠禅。",
            "吾知至人心，杳若青冥天。"
        ],
        "title": "万回寺",
        "id": "cf875959-7cd6-466b-b8ce-1b7489a678b6"
    },
    {
        "author": "皎然",
        "paragraphs": [
            "万法出无门，纷纷使智昏。",
            "徒称谁氏子，独立天地元。",
            "实际且何有，物先安可存。",
            "须知不动念，照山万重源。"
        ],
        "title": "禅诗",
        "id": "8ac50c7c-8aae-43ac-a75c-ffcc573f3e18"
    },
    {
        "author": "皎然",
        "paragraphs": [
            "本师不得已，强为我着书。",
            "知尽百虑遣，名存万象拘。",
            "如何工言子，终日论虚无。",
            "伊人独冥冥，时人以为愚。"
        ],
        "title": "哀教",
        "id": "a630a4e0-d48a-4c21-9b16-d04a15f7a68e"
    },
    {
        "author": "皎然",
        "paragraphs": [
            "古寺寒山上，远钟扬好风。",
            "声余月树动，响尽霜天空。",
            "永夜一禅子，泠然心境中。"
        ],
        "title": "闻钟",
        "id": "ad05f3da-4b0a-47f7-8521-9ccb311f94ae"
    },
    {
        "author": "皎然",
        "paragraphs": [
            "秋水月娟娟，初生色界天。",
            "蟾光散浦溆，素影动沦涟。",
            "何事无心见，亏盈向夜禅。"
        ],
        "title": "溪上月",
        "id": "386d0201-97d3-491c-8c69-2ffa31bacd83"
    },
    {
        "author": "皎然",
        "paragraphs": [
            "夕阳在西峰，叠翠萦残雪。",
            "狂风卷絮回，惊猨攀玉折。",
            "何意山中人，误报山花发。"
        ],
        "title": "山雪",
        "id": "2d90ebdd-324e-40ef-9365-70b499cea039"
    },
    {
        "author": "皎然",
        "paragraphs": [
            "江风西复东，飘暴忽何穷。",
            "初生虚无际，稍起荡漾中。",
            "应吹夏口樯竿折，定蹙湓城浪花咽。",
            "今朝莫怪沙岸明，昨夜声狂卷成雪。"
        ],
        "title": "江上风",
        "id": "92cc0e07-5194-4e9f-950c-2f9ed7a62ab0"
    },
    {
        "author": "皎然",
        "paragraphs": [
            "一片雨，山半晴。",
            "长风吹落西山上，满树萧萧心耳清。",
            "云鹤惊乱下，水香凝不然。",
            "风回雨定芭蕉湿，一滴时时入昼禅。"
        ],
        "title": "山雨",
        "id": "f50085c3-cb5a-4c1f-8b96-31fde4920e2c"
    },
    {
        "author": "皎然",
        "paragraphs": [
            "天与松子寿，独饮日月精。",
            "复令颜子贤，胡为夭其生。",
            "吾将寻河源，上天问天何不平。",
            "我将诘仙老，大道无私谁强名。",
            "仙老难逢天不近，世人何人解应尽。",
            "明朝欲向翅头山，问取禅公此义还。"
        ],
        "title": "问遥山禅老",
        "id": "9f0efffd-61e5-412c-9804-789f66959bbc"
    },
    {
        "author": "皎然",
        "paragraphs": [
            "真我性无主，谁为尘识昏。",
            "奈何求其本，若拔大木根。",
            "妄以一念动，势如千波翻。",
            "伤哉子桑扈，虫臂徒虚言。",
            "神威兴外论，宗邪生异源。",
            "空何妨色在，妙岂废身存。",
            "寂灭本非寂，諠哗曾未諠。",
            "嗟嗟世上禅，不共智者论。"
        ],
        "title": "禅思",
        "id": "91d5e4e6-c84a-438d-b8e1-21b9fd7ef71d"
    },
    {
        "author": "皎然",
        "paragraphs": [
            "支公养马复养鹤，率性无机多脱畧。",
            "天生支公与凡异，凡情不到支公地。",
            "得道繇来天上仙，为僧却下人间寺。",
            "道家诸子论自然，此公唯许逍遥篇。",
            "山阴诗友喧四座，佳句纵横不废禅。"
        ],
        "title": "支公诗",
        "id": "491b93f3-1668-4472-ab79-9c71145eefd1"
    },
    {
        "author": "皎然",
        "paragraphs": [
            "梦中归见西陵雪，渺渺茫茫行路绝。",
            "觉来还在剡东峰，乡心缭绕愁夜钟。",
            "寺北禅冈犹记得，梦归长见山重重。"
        ],
        "title": "述梦",
        "id": "882a0ebe-aac5-43ee-8624-0c3cf9e0a00d"
    },
    {
        "author": "皎然",
        "paragraphs": [
            "缘岸蒙笼出见天，晴沙沥沥水溅溅。",
            "何处羽人长洗药，残花无数逐流泉。"
        ],
        "title": "赤松",
        "id": "8b882bbc-71d0-4c8a-b54a-5c6ac07663bf"
    },
    {
        "author": "皎然",
        "paragraphs": [
            "为爱松声听不足，每逢松树遂忘还。",
            "翛然此外更何事，笑向闲云似我闲。"
        ],
        "title": "戏题松树",
        "id": "7ea657a9-5995-425b-803d-06ac1e9ae43e"
    },
    {
        "author": "皎然",
        "paragraphs": [
            "看饮逢歌日屡曛，我身何似系浮云。",
            "时人不解野僧意，归去溪头作鸟羣。"
        ],
        "title": "戏题二首 一",
        "id": "99f504d7-10b6-413d-ae97-7a1661073a0b"
    },
    {
        "author": "皎然",
        "paragraphs": [
            "喧喧共在是非间，终日谁知我自闲。",
            "偶客狂歌何所为，欲于人事强相关。"
        ],
        "title": "戏题二首 二",
        "id": "6043558f-9f5b-4088-8b8c-745cc729a923"
    },
    {
        "author": "皎然",
        "paragraphs": [
            "嗟嗟号呶子，世称谪僊俦。",
            "媚俗被鲛绡，欺天荐昫修。",
            "奔景谓可致，驰龄言易流。",
            "燕昭昧往事，嬴政亡前筹。",
            "三山果不见，九僊忽悠悠。",
            "君看牛山乐，君见麋浦游。",
            "昨日千金子，联绵成古丘。",
            "吾将揽明月，照尔生死流。",
            "至乐享爰居，惭贻达者尤。",
            "冥冥光尘内，机丧成海沤。"
        ],
        "title": "杂寓兴",
        "id": "63d517da-12c9-4384-a682-2036be0a8f55"
    },
    {
        "author": "皎然",
        "paragraphs": [
            "吾观谈天客，工言丧其精。",
            "万物资广庇，此中何有情。",
            "若为昧颜跖，修短怨太清。",
            "高论让邹子，放词征屈生。",
            "请从象外推，至论尤明明。"
        ],
        "title": "杂兴六首 一",
        "id": "d7afccab-7a02-4075-813c-d8dce3eb01e2"
    },
    {
        "author": "皎然",
        "paragraphs": [
            "短龄役长世，扰扰悟不早。",
            "嫔女身後空，欢娱梦中好。",
            "从教西陵树，千载伤怀抱。",
            "鹤驾何冥冥，鳌洲去浩浩。",
            "柔颜感三花，凋发悲蔓草。",
            "月中伐桂人是谁，翻使年年不衰老。"
        ],
        "title": "杂兴六首 二",
        "id": "f9471382-2f72-4409-b7b5-7e10909b5019"
    },
    {
        "author": "皎然",
        "paragraphs": [
            "谁高齐公子，泣听雍门琴。",
            "死且何足伤，殊非达人心。"
        ],
        "title": "杂兴六首 三",
        "id": "c320b71e-2a0e-4b3b-bd6b-c9843bc7ee05"
    },
    {
        "author": "皎然",
        "paragraphs": [
            "独高庭中鹤，意远贵氛埃。",
            "有时青冥游，顾我还下来。"
        ],
        "title": "杂兴六首 四",
        "id": "ee47c307-2b14-4a7f-b10b-3ec948ad6c32"
    },
    {
        "author": "皎然",
        "paragraphs": [
            "白云琅玕色，一片生虚无。",
            "此物若无心，若何卷还舒。"
        ],
        "title": "杂兴六首 五",
        "id": "782de211-6463-4a98-81cb-0736555c285b"
    },
    {
        "author": "皎然",
        "paragraphs": [
            "疎散遂吾性，栖山更无机。",
            "寥寥高松下，独有闲云归。",
            "精意不可道，冥然还掩扉。"
        ],
        "title": "杂兴六首 六",
        "id": "47edc7e9-a2c5-4de2-aaaf-d21d57740345"
    },
    {
        "author": "皎然",
        "paragraphs": [
            "乐禅心似荡，吾道不相妨。",
            "独悟歌还笑，谁言老更狂。"
        ],
        "title": "偶然五首 一",
        "id": "5a1757d3-f95c-47b3-9951-523538ecd61e"
    },
    {
        "author": "皎然",
        "paragraphs": [
            "偶然寂无喧，吾了心性源。",
            "可嫌虫食木，不笑鸟能言。"
        ],
        "title": "偶然五首 二",
        "id": "3879732f-c0c2-47a0-9fa3-b0a206bdbc89"
    },
    {
        "author": "皎然",
        "paragraphs": [
            "隐心不隐迹，却欲住人寰。",
            "欠树移春树，无山看画山。",
            "居喧我未错，真意在其间。"
        ],
        "title": "偶然五首 三",
        "id": "02acfec5-03e9-49af-b5e4-c152825dd52f"
    },
    {
        "author": "皎然",
        "paragraphs": [
            "虏语嫌不学，胡音从不翻。",
            "说禅颠倒是，乐杀金王孙。"
        ],
        "title": "偶然五首 四",
        "id": "f29f9b32-c701-48c3-8e06-9407d2cc25f5"
    },
    {
        "author": "皎然",
        "paragraphs": [
            "真隐须无矫，忘名要似愚。",
            "只将两条事，空却汉潜夫。"
        ],
        "title": "偶然五首 五",
        "id": "f7dd7349-0416-4fc8-b53d-0852f0203054"
    },
    {
        "author": "皎然",
        "paragraphs": [
            "天公何时有，谈者皆不经。",
            "谁道贤人死，今为傅说星。"
        ],
        "title": "问天",
        "id": "3bcd1f4a-bc89-4a92-8d79-ef19bd749b88"
    },
    {
        "author": "皎然",
        "paragraphs": [
            "吾道本无我，未曾嫌世人。",
            "如今到城市，弥觉此心真。"
        ],
        "title": "寓言",
        "id": "16981157-528b-44dd-99cc-19ce8bcd0aea"
    },
    {
        "author": "皎然",
        "paragraphs": [
            "春歌已寂寂，古水自涓涓。",
            "徒误时人辈，伤心作逝川。"
        ],
        "title": "前溪作",
        "id": "51b8187d-90ba-42e9-8dfc-ad713c764a6c"
    },
    {
        "author": "皎然",
        "paragraphs": [
            "乞我百万金，封我异姓王。",
            "不如独悟时，大笑放清狂。"
        ],
        "title": "戏作",
        "id": "d995d252-549e-40f9-9c51-2bb792ed9354"
    },
    {
        "author": "皎然",
        "paragraphs": [
            "浮云浮云，集于扶桑。",
            "扶桑茫茫，日暮之光。",
            "匪日之暮，浮云之污。",
            "嗟我怀人，忧心如蠹。"
        ],
        "title": "浮云三章 一",
        "id": "c6513f4d-5abd-4043-80cb-7b9567995dab"
    },
    {
        "author": "皎然",
        "paragraphs": [
            "浮云浮云，集于咸池。",
            "咸池微微，日昃之时。",
            "匪日之昃，浮云之惑。",
            "嗟我怀人，忧心如织。"
        ],
        "title": "浮云三章 二",
        "id": "c988c1d2-dc41-441e-ac83-39bf1441b663"
    },
    {
        "author": "皎然",
        "paragraphs": [
            "浮云浮云，集于高舂。",
            "高舂蒙蒙，日夕之容。",
            "匪日之夕，浮云之积。",
            "嗟我怀人，忧心如[惄]。"
        ],
        "title": "浮云三章 三",
        "id": "71677a05-d3f4-4e2c-82a1-6d2212d84729"
    },
    {
        "author": "皎然",
        "paragraphs": [
            "人生百年我过半，天生才定不可换。",
            "东海钓鳌鳌不食，南山坐石石欲烂。"
        ],
        "title": "寓言",
        "id": "7ff78979-1ada-457d-906b-d0aa39930a5d"
    },
    {
        "author": "皎然",
        "paragraphs": [
            "春生若邪水，雨後漫流通。",
            "芳草行无尽，清源去不穷。",
            "野烟迷极浦，斜日起微风。",
            "数处乘流望，依稀似剡中。"
        ],
        "title": "若邪春兴",
        "id": "4fb18e55-2551-4e0c-a120-3b2f469fd78b"
    },
    {
        "author": "皎然",
        "paragraphs": [
            "凌晨拥弊裘，径上古原头。",
            "雪霁山疑近，天高思若浮。",
            "琼峰埋积翠，玉嶂掩飞流。",
            "曜彩含朝日，摇光夺寸眸。",
            "寒空标瑞色，爽气袭皇州。",
            "清眺何人得，终当独再游。"
        ],
        "title": "晨登乐游原望终南积雪",
        "id": "8ccb3c7e-54b1-4d83-aae8-cc761e4354c7"
    },
    {
        "author": "皎然",
        "paragraphs": [
            "比来知尔有诗名，莫恨东归学未成。",
            "新丰有酒为我饮，消取故园伤别情。"
        ],
        "title": "送商季皋",
        "id": "d95317f6-6e5d-4942-b589-01c5468f332f"
    },
    {
        "author": "皎然",
        "paragraphs": [
            "昧天道兮有无，听汨渚兮踌躇。",
            "期灵均兮若存，问神理兮何如。",
            "愿君精兮为月，出孤影兮示予。",
            "天独何兮有君，君在万兮不羣。",
            "既冰心兮皎洁，上问天兮胡不闻。",
            "天不闻，神莫覩。",
            "若云冥冥兮雷霆怒，萧条杳眇兮余草莽。",
            "古山春兮为谁，今猨哀兮何思。",
            "风激烈兮楚竹死，国殇人悲兮雨飔飔，雨飔飔兮望君时。",
            "光芒荡漾兮化为水，万古忠贞兮徒尔为。"
        ],
        "title": "吊灵均词",
        "id": "91e038db-986c-4ca4-93bb-f9455fa6250b"
    },
    {
        "author": "皎然",
        "paragraphs": [
            "予因览真诀，遂感西城君。",
            "玉笙下青冥，人间未曾闻。",
            "日华炼精魄，皎皎无垢氛。",
            "谓我有僊骨，且令饵氤氲。",
            "俯仰媿灵颜，愿随鸾鹄羣。",
            "俄然动风驭，缥渺归青云。"
        ],
        "title": "步虚词",
        "id": "3fc4419e-d44c-457c-93bc-4f5850e012ed"
    },
    {
        "author": "皎然",
        "paragraphs": [
            "道流迹异人共惊，寄向画中观道情。",
            "如何万象自心出，而心澹然无所营。",
            "手援毫，足蹈节，披缣洒墨称丽绝。",
            "石文乱点急管催，云态徐挥慢歌发。",
            "乐纵酒酣狂更好，攒峰若雨纵横埽。",
            "尺波澶漫意无涯，片岭崚嶒势将倒。",
            "盻睐方知造境难，象忘神遇非笔端。",
            "昨日幽奇湖上见，今朝舒卷手中看。",
            "兴余轻拂远天色，曾向峰东海边识。",
            "秋空暮景飒飒容，翻疑是真画不得。",
            "颜公素高山水意，常恨三山不可至。",
            "赏君狂画忘远游，不出轩墀坐苍翠。"
        ],
        "tags": [
            "洞庭湖"
        ],
        "title": "奉应颜尚书真卿观玄真子置酒张乐舞破阵画洞庭三山歌",
        "id": "61be085b-5ba1-4a7c-bfe8-9a37c6d608b5"
    },
    {
        "author": "皎然",
        "paragraphs": [
            "野人药瓢天下绝，全如浑金割如月。",
            "彪炳文章智使然，生成在我不在天。",
            "若言有物不繇物，何意中虚道性全。",
            "韦生能诗兼好异，获此灵瓢远相遗。",
            "仙侯玉帖人漫传，若士青囊世何秘。",
            "一捧一开如见君，药盛五色香氛氲。",
            "背上骊龙蟠不睡，张鳞摆颔生风云。",
            "世人强知金丹道，默僊不成秽僊老。",
            "年少纷如陌上尘，不见吾瓢尽枯槁。",
            "聊将系肘步何轻，便有三山孤鹤情。",
            "东方小儿乏此物，遂令僊籍独无名。"
        ],
        "title": "荅韦山人隐起龙文药瓢歌",
        "id": "15f50b8f-3352-47f1-9cb8-265edb790477"
    },
    {
        "author": "皎然",
        "paragraphs": [
            "卞山幽石产奇璞，荆人至死采不着。",
            "何人琢枕持赠君，片片桃花开未落。",
            "剑工见兮可为剑，玉工辨兮知非石。",
            "至宝繇来览者稀，今君独鉴应欲惜。",
            "何辞售与章天真，幸得提携近玉人。",
            "可中弃置君不顾，天生秀色徒璘玢。",
            "四座喧喧争目悦，巧过造化称一绝。",
            "莫言昨日因错磨，看取从来无点缺。",
            "六月江南暑未阑，一尺花冰试枕看。",
            "高窗正午风飒变，室中不减春天寒。",
            "主人所重重枕德，文章外饰徒相惑。",
            "更有坚贞不易心，与君天下为士则。"
        ],
        "title": "桃花石枕歌赠康从事",
        "id": "50704141-b942-45c4-9e93-45716a788740"
    },
    {
        "author": "皎然",
        "paragraphs": [
            "伯英死後生怕高，朝看手把山中毫。",
            "先贤草律我草狂，风云阵发愁钟王。",
            "须臾变态皆自我，象形类物无不可。",
            "阆风游云千万朵，惊龙蹴踏飞欲堕。",
            "更覩邓林花落朝，狂风乱搅何飘飘。",
            "有时凝然笔空握，情在寥天独飞鹤。",
            "有时取势气更高，忆得春江千里涛。",
            "张生奇绝难再遇，草罢临风展轻素。",
            "阴惨阳舒如有道，鬼状魑容若可惧。",
            "黄公酒垆兴偏入，阮籍不嗔嵇亦顾。",
            "长安酒牓醉後书，此日骋君千里步。"
        ],
        "title": "张伯英草书歌",
        "id": "7e93144a-6b85-4f1e-b619-9b6776d1a2ff"
    },
    {
        "author": "皎然",
        "paragraphs": [
            "君在庐山不知羣，有疑是鹤又是云。",
            "生死尘埃污不得，眼前荣利徒纷纷。",
            "今日惠然来访我，酒榼书囊肩背荷。",
            "拂除衣上饵烟霞，昨夜胥门宿蔡家。",
            "天然不饮亦不食，抛名换姓觅不得。",
            "且向人间作酒僊，不肯将身生羽翼。",
            "停形为饵天地根，世人皆死我独存。",
            "洗虑因吞清明箓，世人皆贪我常足。",
            "栖子妙今道已成，手把玄枢心运冥。",
            "能令鬼哭神效灵，身如飘风不可绊。",
            "朝游崆峒夕汗漫，向来坐客犹未散。",
            "忽忆罗浮欲去时，遥指孤云作路岐。",
            "海上仙游不可见，人间日落空桑枝。"
        ],
        "tags": [
            "庐山"
        ],
        "title": "寒栖子歌",
        "id": "853e4d9d-d1e5-4a68-8432-33048877cc31"
    },
    {
        "author": "皎然",
        "paragraphs": [
            "古人赏神骏，如何秋隼击。",
            "独立高标望霜翮，应看天宇如咫尺。",
            "低回拂地凌风翔，鹏雏敢下鴈断行。",
            "晴空四顾忽不见，有时独出青霞傍。",
            "穷阴万里落寒日，气杀草枯增奋逸。",
            "云塞斜飞搅叶迷，雪天直上穿花疾。",
            "见君高情有所属，赠别因歌翔隼曲。",
            "离亭惨惨客散时，歌尽路长意不足。"
        ],
        "title": "翔隼歌送王端公",
        "id": "8151068a-111c-4566-8baf-ec3d41d23356"
    },
    {
        "author": "皎然",
        "paragraphs": [
            "一见西山云，使人情意远。",
            "凭高发咏何超遥，道妙如君有舒卷。",
            "萦空叠景多丽容，众峰峰上自为峰。",
            "洁白不繇阴雨积，高明肯共杂烟重。",
            "万物有形皆有着，白云有形无系缚。",
            "黄金被烁玉亦瑕，一片飘然污不着。",
            "或逢天上或人间，人自营营云自闲。",
            "忽尔飞来暂为侣，忽然飞去莫能攀。",
            "逸民对云效高致，禅子逢云增道意。",
            "白云遇物无偏颇，自是人心见同异。",
            "阊阖天门宜曙看，为缨作盖拥千官。",
            "从龙合沓临清暑，就日逶迤绕露寒。",
            "谁怜西山云，亭亭处幽绝。",
            "坐石长看非我羁，手中欲揽待君说。",
            "贞白先生那得知，只向空山自怡悦。"
        ],
        "title": "白云歌寄陆中丞使君长源",
        "id": "42ee203b-9152-4f47-8101-51104acab4d5"
    },
    {
        "author": "皎然",
        "paragraphs": [
            "昔年攀桂为留人，今朝攀桂送归客。",
            "秋风桃李摇落尽，为君青青伴松柏。",
            "谢公南楼送客还，高歌桂树凌寒山。",
            "应怜独秀空林上，空赏敷华积雪间。",
            "昨夜一枝生在月，婵娟可望不可折。",
            "若为天上堪赠行，徒使亭亭照离别。"
        ],
        "title": "裴端公使君清席赋得青桂歌送徐长史",
        "id": "e53dd574-3be2-45ff-b260-c379d2defc6a"
    },
    {
        "author": "皎然",
        "paragraphs": [
            "长史画神独感神，高步区中无两人。",
            "雅而逸，高且真，形生虚无忽可亲。",
            "降魔大戟缩在手，倚天长剑横诸绅。",
            "慈威示物虽凛凛，在德无秋唯有春。",
            "吾知真象本非色，此中妙用君心得。",
            "苟能下笔合神造，误点一点亦为道。",
            "写出霜缣可舒卷，何人应识此情远。",
            "秋斋清寂无外物，盥手焚香聊自展。",
            "忆昔胡兵围未解，感得此神天上下。",
            "至今云旗图我形，为君一顾烟尘清。"
        ],
        "title": "周长史昉画毗沙门天王歌",
        "id": "3ca0bb55-8e8a-4a81-ba9c-f678c7f51760"
    },
    {
        "author": "皎然",
        "paragraphs": [
            "沧浪子後玄真子，冥冥钓隐江之汜。",
            "刳木新成舴艋舟，诸侯落舟自兹始。",
            "得道身不系，无机舟亦闲。",
            "从水远逝兮任风还，朝五湖兮夕三山。",
            "停纶乍入芙蓉浦，击汰时过明月湾。",
            "太公取璜我不取，龙伯钓鳌我不钓。",
            "竹竿袅袅鱼簁簁，此中自得还自笑。",
            "汗漫一游何可期，後来谁遇冰雪姿。",
            "上古初闻出尧世，今朝还见在尧时。"
        ],
        "title": "奉和颜鲁公真卿落玄真子舴艋舟歌",
        "id": "d1631d0a-1ab3-49e4-9b18-b77d538961a5"
    },
    {
        "author": "皎然",
        "paragraphs": [
            "万物贵天然，天然不可得。",
            "浑朴无劳剞劂工，幽姿自可蛟龙质。",
            "欲腾未去何翩翩，扬袂争前谁敢拂。",
            "可中风雨一朝至，还应不是池中物。",
            "苍山万重采一枝，形如器车生意奇。",
            "风号雨喷心不折，众木千丛君独知。",
            "高人心，多越格。",
            "有时就月吟春风，持来座右惊神客。",
            "爱君开合江之滨，白云黄鹤长相亲。",
            "南郭子綦我不识，非君独是是何人。"
        ],
        "title": "郑容全成蛟形木机歌",
        "id": "d0e20fd2-4917-4eeb-9bb1-27f12313ea48"
    },
    {
        "author": "皎然",
        "paragraphs": [
            "名山洞府到金庭，三十六洞称最灵。",
            "不有古仙启其秘，今日安知灵宝经。",
            "中山炼师栖白云，道成仙秩号元君。",
            "三千甲子朝玉帝，世上如今名始闻。",
            "吐纳青牙养肌发，花冠玉舃何高洁。",
            "不闻天上来谪仙，自是人间授真诀。",
            "吴兴太守道家流，仙师远放清风楼。",
            "应将内景还飞去，且从分风当此留。",
            "湖之山兮楼上见，山冥冥兮水悠悠。",
            "世人不到君自到，缥缈仙都谁与俦。",
            "黄鹤孤云天上物，物外飘然自天匹。",
            "一别千年未可期，仙家不数人间日。"
        ],
        "tags": [
            "洞庭湖"
        ],
        "title": "奉同颜使君真卿清风楼赋得洞庭歌送吴炼师归林屋洞",
        "id": "4f9eba2b-be41-4cb3-ad59-c90b2cdba294"
    },
    {
        "author": "皎然",
        "paragraphs": [
            "逸僧戛椀为龙吟，世上未曾闻此音。",
            "一从太尉房公赏，遂使秦人传至今。",
            "初戛徐徐声渐显，乐音不管何人[辨]。",
            "似出龙泉万丈底，乍怪声来近而远。",
            "未必全繇戛者功，真生虚无非椀中。",
            "寥亮掩清笛，萦回凌细风。",
            "遥闻不断在烟杪，万籁无声天境空。",
            "乍向天台宿华顶，秋宵一吟更清迥。",
            "能令听者易常性，忧人忘忧躁人静。",
            "今日铿锽江上闻，蛟螭奔飞如得羣。",
            "声过阴岭恐成雨，响驻晴天将起云。",
            "坐来吟尽空江碧，却寻向者听无迹。",
            "人生万事将此同，暮贱朝荣动还寂。"
        ],
        "title": "戛铜椀为龙吟歌",
        "id": "0830d6a3-d41e-4e82-9dee-73d31e69b61f"
    },
    {
        "author": "皎然",
        "paragraphs": [
            "越人遗我剡溪茗，采得金牙爨金鼎。",
            "素瓷雪色缥沫香，何似诸仙琼蘂浆。",
            "一饮涤昏寐，情来朗爽满天地。",
            "再饮清我神，忽如飞雨洒轻尘。",
            "三饮便得道，何须苦心破烦恼。",
            "此物清高世莫知，世人饮酒多自欺。",
            "愁看毕卓瓮间夜，笑向陶潜篱下时。",
            "崔侯啜之意不已，狂歌一曲惊人耳。",
            "孰知茶道全尔真，唯有丹丘得如此。"
        ],
        "title": "饮茶歌诮崔石使君",
        "id": "41fca742-a88c-4a20-8dfe-a48d2d6f7d43"
    },
    {
        "author": "皎然",
        "paragraphs": [
            "华阴少年何所希，欲饵丹砂化骨飞。",
            "江南药少淮南有，暂别胥门上京口。",
            "京口斜通江水流，斐回应上青山头。",
            "夜惊潮没鸬鹚堰，朝看日出芙蓉楼。",
            "摇荡春风乱帆影，片云无数是扬州。",
            "扬州喧喧卖药市，浮俗无由识仙子。",
            "河间姹女直千金，紫阳夫人服不死。",
            "吾于此道复何如，昨朝新得蓬莱书。"
        ],
        "title": "买药歌送杨山人",
        "id": "43cac04d-45ad-4a67-a715-f2d310cd6faa"
    },
    {
        "author": "皎然",
        "paragraphs": [
            "桂阳仙柳道家说，昔传苏君今是薛。",
            "聊将握槊偶时人，便被人间称冠绝。",
            "黄杨文局龟螭蟠，琢成骰子双琅玕。",
            "初疑月破云中堕，复怪星移指下攒。",
            "谁识兵奇势可保，坐看将军上一道。",
            "有时彩王非所希，笑击单于出重围。",
            "凫惊隼击疾若飞，左顾右盻生光辉。",
            "家本联姻汉戚里，身是长安贵公子。",
            "名高艺绝何翩翩，几回决胜君王前。",
            "扈游长乐与祈年，人望青云白日边。",
            "谪宦江南岁阴晚，还将此道聊自遣。",
            "繇来君子行最长，予亦知君寄心远。"
        ],
        "title": "薛卿教长行歌",
        "id": "a43169e8-7e6e-4b18-850d-09f64232409a"
    },
    {
        "author": "皎然",
        "paragraphs": [
            "君吏桃州尚奇迹，桃州采得桃花石。",
            "烂疑朝日照已舒，含似春风吹未坼。",
            "珪璋特达世所珍，吾知此物亦其伦。",
            "应羡花开不凋悴，应嘉玉片无缁磷。",
            "立性坚刚平若砥，君子偏将交道比。",
            "何人亦秉坚刚姿，吾见君心得如此。",
            "君心所好我独知，别多见少长相思。",
            "从来赏翫安左右，万里提携君莫辞。"
        ],
        "title": "桃花石枕歌送安吉康丞",
        "id": "efea89d2-59ff-4599-af6d-a2801c8ff62e"
    },
    {
        "author": "皎然",
        "paragraphs": [
            "见说吴王送女时，行宫直到荆溪口。",
            "溪上千年送女潮，为感吴王至今有。",
            "乃知昔人繇志诚，流水无情翻有情。",
            "平波忽起二三尺，此上疑与神仙宅。",
            "今人犹望荆之湄，长令望者增所思。",
            "吴王已殁女不返，潮水无情那有期。",
            "溪草何草号帝女，溪竹何竹号湘妃。",
            "灵涛旦暮自堪伤，的烁婵娟又争发。",
            "客归千里自兹始，览古高歌感行子。",
            "不知别後相见期，君意何如此潮水。"
        ],
        "title": "赋得吴王送女潮歌送李判官之河中府",
        "id": "21cd5872-8790-43cb-b694-390d4bee7f25"
    },
    {
        "author": "皎然",
        "paragraphs": [
            "君家双美姬，善歌工筝人莫知。",
            "轧用蜀竹弦楚丝，清哇宛转声相随。",
            "夜静酒阑佳月前，高张水引何渊渊。",
            "美人矜名曲不误，蹙响时时如迸泉。",
            "赵琴素所[嘉]，齐讴世称绝。",
            "筝歌一动凡音辍，凝弦且莫停金罍。",
            "淫声已阕雅声来，游鱼噞喁鹤裴回，主人高情始为开。",
            "高情放浪出常格，偶世有名道无迹。",
            "勋业先登上将科，文章已冠诸人籍。",
            "每笑石崇无道情，轻身重色祸亦成。",
            "君有佳人当禅伴，于中不废学无生。",
            "爱君天然性寡欲，家贫禄薄常知足。",
            "谪官无愠如古人，交道忘言比前躅。",
            "不意全家万里来，湖中再见春山绿。",
            "吴兴公舍幽且闲，何妨寄隐在其间。",
            "时议名齐谢太傅，更看携妓似东山。"
        ],
        "title": "观李中丞洪二美人唱歌轧筝歌",
        "id": "b1670ba6-08bd-4517-9ed4-8ae750204488"
    },
    {
        "author": "皎然",
        "paragraphs": [
            "书家孺子有奇名，天然大草令人惊。",
            "僧虔老时把笔法，孺子如今皆暗合。",
            "飙挥电洒眼不及，但觉毫端鸣飒飒。",
            "有时作点险且能，太行片石看欲崩。",
            "偶然长掣浓入燥，少室枯松欹不倒。",
            "夏室炎炎少人欢，山轩日色在阑干。",
            "桐花飞尽子规思，主人高歌兴不至。",
            "浊醪不饮嫌昏沈，欲翫草书开我襟。",
            "龙爪状奇鼠须锐，水笺白皙越人惠。",
            "王家小令草最狂，为予洒出惊腾势。"
        ],
        "title": "陈氏童子草书歌",
        "id": "d82ba80c-aea7-4745-8113-a3632baf5248"
    },
    {
        "author": "皎然",
        "paragraphs": [
            "丹丘羽人轻玉食，采茶饮之生羽翼。",
            "名藏仙府世空知，骨化云宫人不识。",
            "云山童子调金铛，楚人茶经虚得名。",
            "霜天半夜芳草折，烂漫缃花啜又生。",
            "赏君此茶祛我疾，使人胸中荡忧栗。",
            "日上香垆情未毕，醉踏虎溪云，高歌送君出。"
        ],
        "title": "饮茶歌送郑容",
        "id": "7c4471c4-9b26-4c3c-88c0-9c4bdfaab437"
    },
    {
        "author": "皎然",
        "paragraphs": [
            "楚山有石郢人琢，琢成长枕知是玉。",
            "全疑冰片坐恐销，间发花藂惊不足。",
            "赠予比之金琅玕，琼花烂熳浮席端。",
            "吾师道吾不执宝，今日感君因执看。",
            "试叩铿然应清律，纤尘不留蝇敢拂。",
            "万物皆因造化资，如何独负清贞质。",
            "南山有云鹄在空，长松为我生凉风。",
            "高友朗咏乐其中，行住四仪皆道意。",
            "不学小乘一曲士，唯将此物安座隅，取次闲眠有禅味。"
        ],
        "title": "花石长枕歌荅章居士赠",
        "id": "a209fb14-de5a-42d6-8555-33f71a0cab7f"
    },
    {
        "author": "皎然",
        "paragraphs": [
            "沧洲误是真，萋萋忽盈视。",
            "便有春渚情，褰裳掇芳芷。",
            "飒然风至草不动，始悟丹青得如此。",
            "丹青变化不可寻，翻空作有移人心。",
            "犹言雨色斜拂座，乍似水凉来入襟。",
            "沧洲说近三湘口，谁知卷得在君手。",
            "披图拥褐临水时，翛然不异沧洲臾。"
        ],
        "title": "观王右丞维沧洲图歌",
        "id": "4517e291-ba61-49b1-b490-1753020ca5c3"
    },
    {
        "author": "皎然",
        "paragraphs": [
            "洞庭仙山但生橘，不生凡木与梨栗。",
            "真子无私自不栽，感得一株阶下出。",
            "细叶繁枝委露新，四时常绿不关春。",
            "若言此物无道性，何意孤生来就人。",
            "二月三月山初暖，最爱低檐数枝短。",
            "白花不用乌衔来，自有风吹手中满，九月十月争破颜。",
            "金实离离色殷殷，一夜天晴香满山。",
            "天生珍木异于俗，俗士来逢不敢触。",
            "清阴独步禅起时，徙倚前看看不足。"
        ],
        "tags": [
            "洞庭湖"
        ],
        "title": "洞庭山维谅上人院阶前孤生橘树歌",
        "id": "b7cb0165-deb9-45a5-b298-988984481f33"
    },
    {
        "author": "皎然",
        "paragraphs": [
            "吴缣楚练何白皙，居士持来遗禅客。",
            "禅客能裁漉水囊，不用衣工秉刀尺。",
            "先师遗我式无缺，一滤一翻心敢赊。",
            "夕望东峰思漱盥，昽昽斜月悬灯纱。",
            "徙倚花前漏初断，白猨争啸惊禅伴。",
            "玉瓶徐泻赏涓涓，溅着莲衣水珠满。",
            "因识仁人为宦情，还如漉水爱苍生。",
            "聊歌一曲与君别，莫忘寒泉见底清。"
        ],
        "title": "春夜赋得漉水囊歌送郑明府",
        "id": "52031657-fa7f-46a3-81e9-690298f6995d"
    },
    {
        "author": "皎然",
        "paragraphs": [
            "天生灵草生灵地，误生人间人不贵。",
            "独君井上有一根，始觉人间众芳草。",
            "拖线垂丝宜曙看，裴回满架何珊珊。",
            "春风亦解爱此物，褭褭时来傍香实。",
            "湿云缀叶摆不去，翠羽衔花惊畏失。",
            "肯羡孤松不凋色，皇天正气肃不得。",
            "我独全生异此辈，顺时荣落不相背。",
            "孤松自被斧斤伤，独我柔枝保无害。",
            "黄油酒囊石棊局，吾羡湛生心出俗。",
            "撷芳生影风洒怀，其致翛然此中足。"
        ],
        "title": "湛处士枸杞架歌",
        "id": "6ae4a38c-eda3-43c6-a303-a231c1afa9db"
    },
    {
        "author": "皎然",
        "paragraphs": [
            "谁工此松唯拂墨，巧思丹青营不得。",
            "初写松梢风正生，此中势与真松争。",
            "高柯细叶动飒飒，乍听幽飗如有声。",
            "左右双松更奇绝，龙鳞麈尾仍半折。",
            "经春寒色聚不散，逼座阴阴将下雪。",
            "荆门石状凌玙璠，蹙成数片倚松根。",
            "何年蒨蒨苔黏迹，几夜潺潺水击痕。",
            "裴生诗家後来客，为我开图翫松石。",
            "对之自有高世心，何事劳君上山屐。"
        ],
        "title": "观裴秀才松石障歌",
        "id": "53c20649-82fb-4e0b-94b1-0b1e9425b7b8"
    },
    {
        "author": "皎然",
        "paragraphs": [
            "吴门顾子予早闻，风貌真古谁似君。",
            "人中黄宪与颜子，物表孤高将片云。",
            "性背时人高且逸，平生好古无俦匹。",
            "醉书在箧称绝伦，神画开厨怕飞出。",
            "谢氏檀郎亦可俦，道情还似我家流。",
            "安贫日日读书坐，不见将名干五侯。",
            "知君别业长洲外，欲行秋田循畎浍。",
            "门前便取觳觫乘，腰上还将鹿卢佩。",
            "禅子有情非世情，御荈贡余聊赠行。",
            "满道喧喧遇君别，争窥玉润与冰清。"
        ],
        "title": "送顾处士歌",
        "id": "db20c6f2-4d08-4acf-a055-5fe1a4ff4af8"
    },
    {
        "author": "皎然",
        "paragraphs": [
            "西方真人为行密，臂上记珠皎如日。",
            "佛名无着心亦空，珠去珠来体常一。",
            "谁道佛身千万身，重重只向心中出。"
        ],
        "title": "水精数珠歌",
        "id": "69debd7f-bf3f-4ef1-a64e-8906aad836e3"
    },
    {
        "author": "皎然",
        "paragraphs": [
            "一从清气上为天，仙叟何年见干海。",
            "黄河几度浊复清，此水如今未曾改。",
            "西寻仙人渚，误入桃花穴。",
            "风吹花片使我迷，时时问山惊踏雪。",
            "石梁丹灶意更奇，春草不生多故辙。",
            "我来隐道非隐身，如今世上无风尘。",
            "路是武陵路，人非秦代人。",
            "饭松得高侣，濯足偶清津。",
            "数片昔贤磬石在，几回并坐戴纶巾。"
        ],
        "tags": [
            "黄河"
        ],
        "title": "兵後西日溪行",
        "id": "435cea06-ac01-4ca7-a132-bcc81d56427f"
    },
    {
        "author": "皎然",
        "paragraphs": [
            "古台不见秋草衰，却忆吴王全盛时。",
            "千年月照秋草上，吴王在时几回望。",
            "至今月出君不还，世人空对姑苏山。",
            "山中精灵安可覩，辙迹人踪麋鹿聚。",
            "婵娟西子倾国容，化作寒陵一堆土。"
        ],
        "title": "姑苏行",
        "id": "db95391f-b0af-4027-addd-6e970841188e"
    },
    {
        "author": "皎然",
        "paragraphs": [
            "古人若不死，吾亦何所悲。",
            "萧萧烟雨九原上，白杨青松葬者谁。",
            "贵贱同一尘，死生同一指。",
            "人生在世共如此，何异浮云与流水。",
            "短歌行，短歌无穷日已倾。",
            "邺宫梁苑徒有名，春草秋风伤我情。",
            "何为不学金仙侣，一悟空王无死生。"
        ],
        "title": "短歌行",
        "id": "cbd2adb6-8bae-4f5c-bcc2-24ceb75895b5"
    },
    {
        "author": "皎然",
        "paragraphs": [
            "家家望秋月，不及秋山望。",
            "山中万境长寂寥，夜夜孤明我山上。",
            "海人皆言生海东，山人自谓出山中。",
            "忧虞欢乐皆占月，月本无心同不同。",
            "自从有月山不改，古人望尽今人在。",
            "不知万世今夜时，孤月将□谁更待。"
        ],
        "title": "山月行",
        "id": "b0cbc1c9-1684-43e8-9277-df5ef2354ffe"
    },
    {
        "author": "皎然",
        "paragraphs": [
            "我有云泉邻渚山，山中茶事颇相关。",
            "鶗鴂鸣时芳草死，山家渐欲收茶子。",
            "伯劳飞日芳草滋，山僧又是采茶时。",
            "繇来惯采无近远，阴岭长兮阳崖浅。",
            "大寒山下叶未生，小寒山中叶初卷。",
            "吴婉携笼上翠微，蒙蒙香刺罥春衣。",
            "迷山乍被落花乱，度水时惊啼鸟飞。",
            "家园不远乘露摘，归时露彩犹滴沥。",
            "初看怕出欺玉英，更取煎来胜金液。",
            "昨夜西峰雨色过，朝寻新茗复如何。",
            "女宫露涩青芽老，尧市人稀紫笋多。",
            "紫笋青芽谁得识，日暮采之长太息。",
            "清泠真人待子元，贮此芳香思何极。"
        ],
        "title": "顾渚行寄裴方舟",
        "id": "a8ee3623-7412-4f9a-a181-96f798c2b512"
    },
    {
        "author": "皎然",
        "paragraphs": [
            "昔年羣盗阻江东，吴山动摇楚泽空。",
            "齐人亦戴蜂虿毒，美稷化为荆棘藂。",
            "汹汹四顾多窟穴，浮云白波名不同。",
            "万人死地当虎口，一旦生涯悬彀中。",
            "昨日将军徇死节，悉向生民陷成血。",
            "胸中豹略张阵云，握内虵矛挥白雪。",
            "长洲南去接孤城，居人散尽鼓噪惊。",
            "三春不见芳草色，四面唯闻刁斗声。",
            "此时狂寇纷如市，君当要冲固深垒。",
            "纵横计出皆获全，士卒身先每轻死。",
            "埽平氛祲望吴门，人间岁美桑柘繁。",
            "比屋生全受君赐，连营罢战赖君恩。",
            "如何弃置功不录，通籍无名滞江曲。",
            "灞亭不重李将军，汉爵犹轻苏属国。",
            "荒营寂寂隐山椒，春意空惊故柳条。",
            "野战攻城尽如此，即今谁是霍嫖姚。"
        ],
        "title": "武源行赠丘卿岑",
        "id": "af62b125-aa6a-477f-9f7e-f40569724899"
    },
    {
        "author": "皎然",
        "paragraphs": [
            "翠楼春酒虾蟇陵，长安少年皆共矜。",
            "纷纷半醉绿槐道，躞蹀花骢骄不胜。"
        ],
        "title": "长安少年行",
        "id": "f70d54e7-a999-4359-8355-c1917796cdb2"
    },
    {
        "author": "皎然",
        "paragraphs": [
            "西岭松声落日秋，千枝万叶风飗飗。",
            "美人援琴弄成曲，写得松间声断续。",
            "声断续，清我魂，流波坏陵安足论。",
            "美人夜坐月明里，含少商兮点清征。",
            "风何凄兮飘飘，搅寒松兮又夜起。",
            "夜未央，曲何长，金徽更促声泱泱。",
            "何人此时不得意，意苦弦悲闻客堂。"
        ],
        "title": "风入松",
        "id": "fd8db3ba-96ed-4396-94bf-a52fddf5e125"
    },
    {
        "author": "皎然",
        "paragraphs": [
            "野寺出人境，舍舟登远峰。",
            "林开明见月，万壑静闻钟。",
            "拥烛明山翠，交麾动水容。",
            "如何股肱守，尘外得相逢。"
        ],
        "title": "陪卢中丞闲游山寺",
        "id": "6383bc37-f778-4a0e-ba86-453a1c847052"
    },
    {
        "author": "皎然",
        "paragraphs": [
            "削去僧家事，南池便隐居。",
            "为怜松子寿，还卜道家书。",
            "药院常无客，茶樽独对余。",
            "有时招逸史，来饭野中蔬。"
        ],
        "title": "湖南草堂读书招李少府",
        "id": "e3f70416-ea7e-4968-8668-117d15499d1b"
    },
    {
        "author": "皎然",
        "paragraphs": [
            "天女来相试，将花欲染衣。",
            "禅心竟不起，还捧旧花归。"
        ],
        "title": "荅李季兰",
        "id": "18dd38a4-0ad4-4ae9-ad90-4e1a2572b486"
    },
    {
        "author": "皎然",
        "paragraphs": [
            "岁岁湖南隐已成，如何星使忽知名。",
            "沙鸥惯识无心客，今日逢君不解惊。"
        ],
        "title": "酬郑判官湖上见赠",
        "id": "81b94247-0fba-45d6-93cb-50069332c076"
    },
    {
        "author": "皎然",
        "paragraphs": [
            "真心不废别，试看越溪清。",
            "知汝机忘尽，春山自有情。",
            "月思华顶宿，云爱石门行。",
            "海近应须泛，无令鸥鹭惊。"
        ],
        "title": "送旻上人游天台",
        "id": "3b059853-57c0-434e-a748-879d646fb580"
    },
    {
        "author": "皎然",
        "paragraphs": [
            "闻说情人怨别情，霜天淅沥在寒城。",
            "长宵漫漫角声发，禅子无心恨亦生。"
        ],
        "title": "送别",
        "id": "eecf361b-0425-492e-8ee8-b3c65b626636"
    },
    {
        "author": "皎然",
        "paragraphs": [
            "有一鸟雏，凌寒独宿。",
            "若逢云雨，两两相逐。"
        ],
        "title": "与昂上人两字继合四句初字日",
        "id": "dd542e66-4935-4424-a967-44b0c712f9fa"
    },
    {
        "author": "皎然",
        "paragraphs": [
            "野外有一人，独立无四邻。",
            "彼见是我身，我见是彼身。"
        ],
        "title": "次日",
        "id": "6fb5985f-b3a7-4815-ae19-f7ab098c1e5c"
    },
    {
        "author": "广宣",
        "paragraphs": [
            "望苑招延後，禅扉访道余。",
            "祗言俟文雅，何意及庸虚。",
            "率性多非学，缘情偶自书。",
            "清风闻寺响，白日见心初。",
            "重道逢轩后，崇儒过魏储。",
            "青宫列芳梓，玄圃积琼琚。",
            "郑鼠宁容者，齐竽久舍诸。",
            "龙怀受恩感，含思几踌躇。"
        ],
        "title": "皇太子频赐存问幷索唱和新诗因有陈谢",
        "id": "d8f1dfe9-2f17-42bb-99df-879459d09dc8"
    },
    {
        "author": "广宣",
        "paragraphs": [
            "天上万年枝，人间不可窥。",
            "道场三教会，心地百王期。",
            "侍读沾恩早，传香驻日迟。",
            "在筵还向道，通籍许言诗。",
            "空媿陪仙列，何阶答圣慈。",
            "从今精至理，长愿契无为。"
        ],
        "title": "禁中法会应制",
        "id": "4dd4ed1a-be62-4feb-ad45-67023f70aedf"
    },
    {
        "author": "广宣",
        "paragraphs": [
            "庆寿千龄远，敷仁万国通。",
            "登霄欣有路，捧日媿无功。",
            "仙驾三山上，龙生二月中。",
            "修斋长乐殿，讲道大明宫。",
            "此地人难到，诸天事不同。",
            "法筵花散後，空界满香风。"
        ],
        "title": "降诞日内庭献寿应制",
        "id": "21cc13eb-a312-48f6-b334-e28b334b45bf"
    },
    {
        "author": "广宣",
        "paragraphs": [
            "珍木生奇亩，低枝拂梵宫。",
            "因开四界分，本自百花中。",
            "当夏阴涵绿，临秋色变红。",
            "君看药草喻，何减太阳功。"
        ],
        "title": "寺中柿树一蒂四颗咏应制",
        "id": "921324d6-b166-4273-b2b8-58fdc567303d"
    },
    {
        "author": "广宣",
        "paragraphs": [
            "秋蓂开六叶，元圣诞千年。",
            "绕殿祥风起，当空瑞日悬。",
            "道光中国主，人识大罗仙。",
            "敢赞无疆寿，香花上法筵。"
        ],
        "title": "早秋降诞日献寿二首应制 一",
        "id": "629673bf-1627-4277-8933-9d286026b661"
    },
    {
        "author": "广宣",
        "paragraphs": [
            "万方瞻圣日，九土仰清光。",
            "磬地山河壮，弥天福寿长。",
            "瑞烟熏法界，真偈启仁王。",
            "看献千秋乐，千秋乐未央。"
        ],
        "title": "早秋降诞日献寿二首应制 二",
        "id": "5362025b-04dc-4e24-87cd-9d6ab303628e"
    },
    {
        "author": "广宣",
        "paragraphs": [
            "天界宜春赏，禅门不掩关。",
            "宸游双阙外，僧引百花间。",
            "车马喧长路，烟云净远山。",
            "观空复观俗，皇鉴此中闲。"
        ],
        "title": "驾幸天长寺应制",
        "id": "81046667-7eb1-4e93-9482-a165c3cdb153"
    },
    {
        "author": "广宣",
        "paragraphs": [
            "可讶东篱菊，能知节候芳。",
            "细枝青玉润，繁蘂碎金香。",
            "爽气浮朝露，浓姿带夜霜。",
            "泛杯传寿酒，应共乐时康。"
        ],
        "title": "九月菊花咏应制",
        "id": "f69b1eec-7a95-469d-bc42-a4f5af76f71d"
    },
    {
        "author": "广宣",
        "paragraphs": [
            "大唐国里千年圣，王舍城中百亿身。",
            "却指容颜非我相，自言空色是吾真。",
            "深殿虔心随宝辇，广庭徐步引金轮。",
            "古来贵重缘亲近，狂客惭为侍从臣。"
        ],
        "title": "驾幸圣容院应制",
        "id": "6ccbaef5-6d1e-456c-8a04-204bf22852e0"
    },
    {
        "author": "广宣",
        "paragraphs": [
            "禅居河畔无多地，来往寻春物正华。",
            "磴道上盘千亩竹，栏干低压万人家。",
            "檐前施饭来飞鸟，林下行香踏落花。",
            "自解剎那知佛性，不劳更喻几尘沙。"
        ],
        "title": "圣恩顾问独游月磴阁直书其事应制",
        "id": "f8312d3c-714f-429a-9a7a-c915224748de"
    },
    {
        "author": "广宣",
        "paragraphs": [
            "东林何殿是西邻，禅客垣墙接羽人。",
            "万乘游仙宗有道，三车引路本无尘。",
            "初传宝诀长生术，已证金刚不坏身。",
            "两地尽修天上事，共瞻銮驾重来巡。"
        ],
        "title": "安国寺随驾幸兴唐观应制",
        "id": "76be28ad-f2ca-4efc-b6f1-a0a8660ce410"
    },
    {
        "author": "广宣",
        "paragraphs": [
            "从辞凤阁掌丝纶，便向青云领贡宾。",
            "再辟文场无枉路，两开金榜绝冤人。",
            "眼看龙化门前水，手放莺飞谷口春。",
            "明日定归台席去，鹡鸰原上共陶钧。"
        ],
        "title": "贺王起",
        "id": "2d051af0-83ac-4799-ae24-b0486d3aaf22"
    },
    {
        "author": "广宣",
        "paragraphs": [
            "南方宝界几由旬，八部同瞻一佛身。",
            "寺压山河天宇静，楼悬日月镜光新。",
            "重城柳暗东风曙，复道花明上苑春。",
            "向晚銮舆归凤阙，曲江池上动青苹。"
        ],
        "title": "贺幸普济寺应制",
        "id": "067d10ee-d8f8-4161-904f-c413c8cd801a"
    },
    {
        "author": "广宣",
        "paragraphs": [
            "红楼疑见白毫光，寺逼宸居福盛唐。",
            "支遁爱山情谩切，昙摩泛海路空长。",
            "经声夜息闻天语，炉气晨飘接御香。",
            "谁道此中难可到，自怜深院得徊翔。"
        ],
        "title": "红楼院应制",
        "id": "536f7f15-1020-4b20-9c23-910e2c64cc84"
    },
    {
        "author": "广宣",
        "paragraphs": [
            "南方归去再生天，内殿今年异昔年。",
            "见辟干坤新定位，看题日月更高悬。",
            "行随车辇登仙路，坐近炉烟讲法筵。",
            "自喜恩深陪侍从，两朝长在圣人前。"
        ],
        "title": "再入道场纪事应制",
        "id": "ad79561a-2047-4894-b9cc-b0d0db7e384d"
    },
    {
        "author": "广宣",
        "paragraphs": [
            "东风万里送香来，上界千花向日开。",
            "却笑霞楼紫芝侣，桃源仙洞访仙才。"
        ],
        "title": "寺中赏花应制",
        "id": "3e9cf2f9-ea87-4d05-8742-ef85f4015b51"
    },
    {
        "author": "广宣",
        "paragraphs": [
            "霜天晴夜宿东斋，松竹交阴惬素怀。",
            "迥出风尘心得地，可怜三五月当阶。",
            "清光满院恩情见，寒色临门笑语谐。",
            "霄汉路殊从道合，往来人事不相乖。"
        ],
        "title": "九月十五日夜宿郑尚书絪东亭望月寄杜给事",
        "id": "88c76a49-0ceb-4adf-abf5-903635a98441"
    },
    {
        "author": "含曦",
        "paragraphs": [
            "长寿寺石壁，卢公一首诗。",
            "渴读即不渴，饥读即不饥。",
            "鲸吞海水尽，露出珊瑚枝。",
            "海神知贵不知价，留向人间光照夜。"
        ],
        "title": "酬卢仝见访不遇题壁",
        "id": "7a11467a-8bf2-45dc-9f86-e3a0b1fdff30"
    },
    {
        "author": "善生",
        "paragraphs": [
            "一自游他国，相逢少故人。",
            "纵然为客乐，争似在家贫。",
            "畜恨霜侵鬓，搜诗病入神。",
            "若非怜片善，谁肯问风尘。"
        ],
        "title": "旅中荅喻军事问客情",
        "id": "997cd3bd-760b-41f1-af84-40b153b838dc"
    },
    {
        "author": "善生",
        "paragraphs": [
            "高眠岩野间，至艺敌应难。",
            "诗苦无多首，药灵惟一丸。",
            "引泉鱼落釜，攀果露沾冠。",
            "已得嵇康趣，逢迎事每阑。"
        ],
        "title": "赠卢逸人",
        "id": "1c578582-d531-48e3-949c-76758c155a0b"
    },
    {
        "author": "善生",
        "paragraphs": [
            "飘然无定迹，迥与律乘违。",
            "入郭随缘住，思山破夏归。",
            "盂擎数家饭，衲乞几人衣。",
            "洞了曹溪旨，宁输俗者机。"
        ],
        "title": "送玉禅师",
        "id": "2c3f998e-32dc-4be9-bcc5-ec77185c7e4b"
    },
    {
        "author": "善生",
        "paragraphs": [
            "结束衣囊了，炎州定去游。",
            "草堂方惜别，山雨为相留。",
            "又得一宵话，免生千里愁。",
            "莫辞重卜日，後会必经秋。"
        ],
        "title": "送智光之南值雨",
        "id": "8fef71c0-a42f-49c8-bd26-df58bfb7f8e7"
    },
    {
        "author": "韬光",
        "paragraphs": [
            "山僧野性好林泉，每向岩阿倚石眠。",
            "不解栽松陪玉勒，惟能引水种金莲。",
            "白云乍可来青嶂，明月难教下碧天。",
            "城市不能飞锡去，恐妨莺啭翠楼前。"
        ],
        "title": "谢白乐天招",
        "id": "d337e5a0-0265-4747-972f-d41a99d83489"
    },
    {
        "author": "知玄",
        "paragraphs": [
            "花开满树红，花落万枝空。",
            "唯余一孕在，明日定随风。"
        ],
        "title": "五岁咏花",
        "id": "43acca77-47dc-4735-9ac0-e79bd3c0973a"
    },
    {
        "author": "知玄",
        "paragraphs": [
            "生天本自生天业，未必求仙便得仙。",
            "鹤背倾危龙背滑，君王且住一千年。"
        ],
        "title": "祝尧诗",
        "id": "fb6ac873-ad3a-4f6f-881c-38fdc072d624"
    },
    {
        "author": "知玄",
        "paragraphs": [
            "观君法苑思冲虚，使我真乘刃有余。",
            "若使龙光时可待，应怜僧肇论成初。",
            "五车外典知谁敌，九趣多才恐不如。",
            "萧寺讲轩横淡荡，帝乡云树正扶疎。",
            "几生曾得阇瑜意，今日堪将贝叶书。",
            "一振微言冠千古，何人执卷问吾庐。"
        ],
        "title": "荅僧澈",
        "id": "26806e16-f95a-4ea8-9162-15b848082b8e"
    },
    {
        "author": "元孚",
        "paragraphs": [
            "独夜相思但自劳，阮生吟罢梦云涛。",
            "此时小定未禅寂，古塔月中松磬高。"
        ],
        "title": "月夜怀刘秀才",
        "id": "e9c101d4-3425-442b-bce2-dbd80d9f958e"
    },
    {
        "author": "元孚",
        "paragraphs": [
            "朱丝写别鹤泠泠，诗满红笺月满庭。",
            "莫学楚狂隳姓字，知音还有子期听。"
        ],
        "title": "送李四校书",
        "id": "3c2c3b54-7289-4df9-987b-f84f63191fbb"
    },
    {
        "author": "栖白",
        "paragraphs": [
            "西北黄云暮，声声画角愁。",
            "阴山一夜雨，白草四郊秋。",
            "乱雁鸣寒渡，飞沙入废楼。",
            "何时番色尽，此地见芳洲。"
        ],
        "title": "边思",
        "id": "88e303bb-2186-46d7-90fc-f33fc26b8530"
    },
    {
        "author": "栖白",
        "paragraphs": [
            "寻常三五夜，不是不婵娟。",
            "及至中秋满，还胜别夜圆。",
            "清光凝有露，皓魄爽无烟。",
            "自古人皆望，年来又一年。"
        ],
        "tags": [
            "节日",
            "月亮"
        ],
        "title": "八月十五夜翫月",
        "id": "6b5e17d8-03a9-40bd-a99d-baf6b994a05d"
    },
    {
        "author": "栖白",
        "paragraphs": [
            "松下禅栖所，苔滋径莫分。",
            "青山春暮见，流水夜深闻。",
            "不坐看心石，应随出定云。",
            "猨猱非可问，岩谷自空曛。"
        ],
        "title": "寻山僧真胜上人不遇",
        "id": "48e2260b-6d78-4713-bf1b-2df974a97f80"
    },
    {
        "author": "栖白",
        "paragraphs": [
            "南居古庙深，高树宿山禽。",
            "明月上清汉，骚人动楚吟。",
            "数篇正始韵，一片补亡心。",
            "孤悄欺何谢，云波不可寻。"
        ],
        "title": "赠李溟秀才",
        "id": "57015630-19e4-4820-8f3e-3a83e481e5fd"
    },
    {
        "author": "栖白",
        "paragraphs": [
            "正是叹羁游，知音拜楚侯。",
            "何须辞远道，自可乐扁舟。",
            "倚棹江洲雨，闻猨岛岫秋。",
            "谢家山水兴，终日待诗流。"
        ],
        "title": "送石秀才",
        "id": "c175f8ef-afbe-4fb6-bedd-7144eaea7433"
    },
    {
        "author": "栖白",
        "paragraphs": [
            "寒空金锡响，欲过渭阳津。",
            "极目多来鴈，孤城少故人。",
            "与师虽别久，于法本相亲。",
            "又对清凉月，中宵语宿因。"
        ],
        "title": "送造微上人游五台及礼本师",
        "id": "b0d76d62-cd8f-419b-863d-bdbadf291422"
    },
    {
        "author": "栖白",
        "paragraphs": [
            "背郭去归宿，头陀意颇浓。",
            "鹤争栖远树，猨鬬上孤峰。",
            "夜戍经霜月，秋城过雨钟。"
        ],
        "title": "送禅师宗极归玉峰",
        "id": "38171e7f-158a-43d6-bf6e-be26927a569b"
    },
    {
        "author": "栖白",
        "paragraphs": [
            "谈空与破邪，献寿复荣家。",
            "白日得何偈，青天落几花。",
            "传灯皆有分，化俗独无涯。",
            "却入中峯寺，还知有聚沙。"
        ],
        "title": "送僧归旧山",
        "id": "ee6b0053-2a16-4352-b943-0013e2dae934"
    },
    {
        "author": "栖白",
        "paragraphs": [
            "家山临晚日，海路信归桡。",
            "树灭浑无岸，风生只有潮。",
            "岁穷程未尽，天末国仍遥。",
            "已入闽王梦，香花境外邀。"
        ],
        "title": "送圆仁三藏归本国",
        "id": "6fd9c5e0-d17c-4f1b-96a3-f1d858f26bcd"
    },
    {
        "author": "栖白",
        "paragraphs": [
            "飘然绿毛节，杳去洛城端。",
            "隔水见秋岳，兼霜扫石坛。",
            "一溪松色古，半夜鹤声寒。",
            "迥与人寰别，劳生不可观。"
        ],
        "title": "送王炼师归嵩岳",
        "id": "89978b38-400f-42f6-a73a-02f326571044"
    },
    {
        "author": "栖白",
        "paragraphs": [
            "景候融融阴气潜，如峰云共火相兼。",
            "霞光捧日登天上，丹彩乘风入殿檐。",
            "行逐赤龙千岁出，明当朱夏万方瞻。",
            "微臣多幸逢佳节，得赋殊祥近御帘。"
        ],
        "title": "寿昌节赋得红云表夏日",
        "id": "6d2c9460-ed93-442d-a6ce-1c19d0dd3d37"
    },
    {
        "author": "栖白",
        "paragraphs": [
            "终日河声咽暮空，烟愁此地昼蒙蒙。",
            "锦帆东去沙侵苑，玉辇西来树满宫。",
            "鲁客望津天欲雪，朔鸿离岸苇生风。",
            "那堪独立思前事，回首残阳雉堞红。"
        ],
        "title": "经废宫",
        "id": "23c54fa5-704e-4205-bc80-57b12a0a7679"
    },
    {
        "author": "栖白",
        "paragraphs": [
            "重城深寺讲初休，却忆家山访旧游。",
            "对月与君相送夜，闻蛩教我独惊秋。",
            "云心杳杳难为别，鹤性萧萧不可留。",
            "遥想孤舟清渭上，飘然帆影起离愁。"
        ],
        "title": "赠识古法师",
        "id": "9917ad6d-e7f7-419f-a007-0ecdd72a859a"
    },
    {
        "author": "栖白",
        "paragraphs": [
            "独夜相思但自劳，阮生吟罢梦云涛。",
            "此时小定未禅寂，古塔月中松盘高。"
        ],
        "title": "月夜怀刘秀才",
        "id": "da259365-e96a-44e9-a3eb-894785a24947"
    },
    {
        "author": "栖白",
        "paragraphs": [
            "一度林前见远公，静闻真语世情空。",
            "至今寂寞禅心在，任起桃花柳絮风。"
        ],
        "title": "寄南山景禅师",
        "id": "6e01ff71-35a2-46a5-9437-c6c629a024c4"
    },
    {
        "author": "栖白",
        "paragraphs": [
            "为爱诗名吟至死，风魂雪魄去难招。",
            "直须桂子落坟上，生得一枝冤始消。"
        ],
        "title": "哭刘得仁",
        "id": "2842a2fa-b7e9-4e20-9019-4e5087e8ebb3"
    },
    {
        "author": "应物",
        "paragraphs": [
            "石激悬流雪满湾，五龙潜处野云闲。",
            "暂收雷电九峰下，且饮溪潭一水间。",
            "浪引浮槎依北岸，波分晓日浸东山。",
            "回瞻四面如看画，须信游人不欲还。"
        ],
        "title": "龙潭",
        "id": "74c36382-c6b5-4065-add5-5c05840f118d"
    },
    {
        "author": "应物",
        "paragraphs": [
            "平高选处创莲宫，一水萦流处处通。",
            "画阁昼开迟日畔，禅房夜掩碧云中。",
            "平川不见龙行雨，幽谷遥闻虎啸风。",
            "偶与游人论法要，真元浩浩理无穷。"
        ],
        "title": "题化城寺",
        "id": "aee480d4-8058-4cfa-8a2a-639b70a39deb"
    },
    {
        "author": "智亮",
        "paragraphs": [
            "人间谩说上天梯，上万千回总是迷。",
            "曾似老人岩上坐，清风明月与心齐。"
        ],
        "title": "戴云山吟",
        "id": "73c8a0af-0b29-4e04-b22e-9b2d71da6e34"
    },
    {
        "author": "智亮",
        "paragraphs": [
            "戴云山顶白云齐，登顶方知世界低。",
            "异草奇花人不识，一池分作九条溪。"
        ],
        "title": "又戴云山吟",
        "id": "39fcc78f-7ebe-4de5-8e49-76928167f97a"
    },
    {
        "author": "良乂",
        "paragraphs": [
            "风泉秪向梦中闻，身外无余可寄君。",
            "当户一轮惟晓月，挂檐数片是秋云。"
        ],
        "title": "荅卢邺",
        "id": "bb3a71a3-2c27-40d6-a58a-a0753f145b75"
    },
    {
        "author": "常达",
        "paragraphs": [
            "身闲依祖寺，志僻性多慵。",
            "少室遗真旨，层楼起暮钟。",
            "啜茶思好水，对月数诸峰。",
            "有问山中趣，庭前是古松。"
        ],
        "title": "山居八咏 一",
        "id": "82af10b7-6438-40e8-b432-fe943c87a576"
    },
    {
        "author": "常达",
        "paragraphs": [
            "晚望虚庭物，心心见祖情。",
            "烟开分岳色，雨雾减泉声。",
            "远树猨长啸，层岩日乍明。",
            "更堪论的意，林下笋新生。"
        ],
        "title": "山居八咏 二",
        "id": "6a6228ce-2dcc-4e4d-acc3-652b3a417bfa"
    },
    {
        "author": "常达",
        "paragraphs": [
            "一室尘埃外，翛然祗么常。",
            "睡来开寝帐，钟动下禅床。",
            "溪浸山光冷，秋凋木叶黄。",
            "时提祖师意，欹石看斜阳。"
        ],
        "title": "山居八咏 三",
        "id": "d035016e-a397-40d8-8243-b6774dd6c4f3"
    },
    {
        "author": "常达",
        "paragraphs": [
            "西来真祖意，祗在见闻中。",
            "寒雁一声过，疎林几叶空。",
            "心闲怜水石，身老怯霜风。",
            "为报参玄者，山山月色同。"
        ],
        "title": "山居八咏 四",
        "id": "a33da39c-8c21-4279-9865-3ed9936c25f6"
    },
    {
        "author": "常达",
        "paragraphs": [
            "真性寂无机，尘尘祖佛师。",
            "日明庭砌暖，霜苦药苗衰。",
            "汲水和烟酌，栽松带雪移。",
            "好听玄旨处，猨啸岭南枝。"
        ],
        "title": "山居八咏 五",
        "id": "1af19b68-1a4b-443d-bb19-b6a5bde4dd78"
    },
    {
        "author": "常达",
        "paragraphs": [
            "古寺凭栏危，时闻举妙机。",
            "庭空月色净，夜迥磬声移。",
            "漏转寒更急，灯残冷焰微。",
            "太虚同万象，相谓话玄微。"
        ],
        "title": "山居八咏 六",
        "id": "1bb5c14d-2f3c-4f4c-b66f-819ff4b2d23a"
    },
    {
        "author": "常达",
        "paragraphs": [
            "胡僧论的旨，物物唱圆成。",
            "疎柳春来翠，幽窗日渐明。",
            "禅心清石室，蝶翅覆花英。",
            "好听谈玄处，乔松鹤数声。"
        ],
        "title": "山居八咏 七",
        "id": "a2d85651-174e-4928-be49-1b426e7f324a"
    },
    {
        "author": "常达",
        "paragraphs": [
            "祖祖唯心旨，春融日正长。",
            "霜轻莎草绿，风细药苗香。",
            "月满真如净，花开觉树芳。",
            "庭前莺啭处，时听语圆常。"
        ],
        "title": "山居八咏 八",
        "id": "cf25e8c0-10fb-4379-b9ed-6e91f43267c2"
    },
    {
        "author": "僧鸾",
        "paragraphs": [
            "烛龙衔火飞天地，平陆无风海波沸。",
            "彤云叠叠耸奇峰，焰焰流光热凝翠。",
            "烟岛抟鹏亸双翅，羲和赫怒强总辔。",
            "饮流夸父毙长途，如见当中印王字。",
            "明明夜西朝又东，古来有道仍再中。",
            "扶桑老叶蔽不得，辉华直欲凌苍空。",
            "行人挥汗翻成雨，口燥喉干嗌尘土。",
            "西郊云色昼冥冥，如何不救生灵苦。",
            "何山怪木藏蛟龙，缩鳞卷鬣为乖慵。",
            "不发滂泽注天下，欲使风雷何所从。",
            "旱苗原上枯成焰，岳灵徒祝无神验。",
            "豪家帘外唤清风，水纹明角铺长簟。",
            "玉扇画堂凝夜秋，歌艳绕梁催莫愁。",
            "阳乌落尽酒不醒，扶上西园当月楼。",
            "废田暍死非吾属，库有黄金仓有粟。"
        ],
        "title": "苦热行",
        "id": "015bfef1-49e4-4499-83a4-fe6b8cf37c0b"
    },
    {
        "author": "僧鸾",
        "paragraphs": [
            "陇西辉用真才子，搜奇探险无伦比。",
            "笔下铦磨巨阙锋，胸中静滟西江水。",
            "哀弦古乐清人耳，月露激寒哭秋鬼。",
            "苔地无尘到晓吟，杉松老叶风干起。",
            "十轴示余三百篇，金碧烂光烧蜀笺。",
            "雄芒逸气测不得，使我踯躅成狂颠。",
            "大郊远阔空无边，凝明淡绿收余烟。",
            "旷怀相对景何限，落日乱峰青倚天。",
            "又惊大舶帆高悬，行涛劈浪凌飞仙。",
            "回首瞥见五千仞，扑下香炉瀑布泉。",
            "何事古人夸八斗，焉敢今朝定妍丑。",
            "飒风驱雷暂不停，始向场中称大手。",
            "骏如健鹘鹗与鵰，拏云猎野翻重霄。",
            "狐狸窜伏不敢动，却下双鸣当迅飙。",
            "愁如湘灵哭湘浦，咽咽哀音隔云雾。",
            "九嶷深翠转巍峨，仙骨寒消不知处。",
            "清同野客敲越瓯，丁当急响涵清秋。",
            "鸾雏相引叫未定，霜结夜阑仍在楼。",
            "高若太空露云物，片白激青皆彷佛。",
            "仙鹤闲从净碧飞，巨鳌头戴蓬莱出。",
            "前辈歌诗惟翰林，神仙老格何高深。",
            "鞭驰造化绕笔转，灿烂不为酸苦吟。",
            "梦乘明月清沈沈，飞到天台天姥岑。",
            "倾湖涌海数百字，字字不朽长摐金。",
            "此日多君可俦侣，堆珠叠玑满玄圃。",
            "终日并辔游昆仑，十二楼中宴王母。"
        ],
        "tags": [
            "长江"
        ],
        "title": "赠李粲秀才",
        "id": "b2b2a314-64b6-4677-8048-d1a60c724884"
    },
    {
        "author": "神颖",
        "paragraphs": [
            "众岳雄分野，九华镇南朝。",
            "彩笔凝空远，崔嵬寄青霄。",
            "龙潭古仙府，灵药今不凋。",
            "莹为沧海镜，烟霞作荒标。",
            "造化心数奇，性状精气饶。",
            "玉树郁玲珑，天籁韵萧寥。",
            "寂寂寻乳窦，兢兢行石桥。",
            "通泉漱云母，藉草萦香苕。",
            "我住幽且深，君赏昏复朝。",
            "稀逢发清唱，片片霜凌飙。"
        ],
        "tags": [
            "九华山"
        ],
        "title": "和王季文题九华山",
        "id": "a6ceb4b9-5559-43fa-8c86-f3e5dffcc54f"
    },
    {
        "author": "神颖",
        "paragraphs": [
            "寒谷荒台七里洲，贤人永逐水东流。",
            "独猿叫断青天月，千古冥冥潭树秋。"
        ],
        "title": "宿严陵钓台",
        "id": "21f3296c-bfbd-471c-bd8b-1b2316ea19e2"
    },
    {
        "author": "澹交",
        "paragraphs": [
            "荣辱又荣辱，一何翻与覆。",
            "人生百岁中，孰肯死前足。",
            "玄鬓忽如丝，青丛不再绿。",
            "自古争名徒，黄金是谁禄。"
        ],
        "title": "效古",
        "id": "08921503-b709-494b-add8-12bafedf141c"
    },
    {
        "author": "澹交",
        "paragraphs": [
            "未得忘身法，此身终未安。",
            "病肠犹可洗，瘦骨不禁寒。",
            "药少心情饵，经无气力看。",
            "悠悠片云质，独对夕阳残。"
        ],
        "title": "病後作",
        "id": "99c53029-b8af-449e-9b67-630053e36683"
    },
    {
        "author": "澹交",
        "paragraphs": [
            "图形期自见，自见却伤神。",
            "已是梦中梦，更逢身外身。",
            "水花凝幻质，墨彩染空尘。",
            "堪笑予兼尔，俱为未了人。"
        ],
        "title": "写真",
        "id": "4c16c60c-2206-4dcc-af22-a82767c13be2"
    },
    {
        "author": "文秀",
        "paragraphs": [
            "节分端午自谁言，万古传闻为屈原。",
            "堪笑楚江空渺渺，不能洗得直臣冤。"
        ],
        "tags": [
            "抒怀",
            "端午节"
        ],
        "title": "端午",
        "id": "8094770c-24e2-4c91-af3f-32bae8ba718b"
    },
    {
        "author": "怀楚",
        "paragraphs": [
            "轩车谁肯到，泉石自相亲。",
            "暮雨凋残寺，秋风怅望人。",
            "庭新一片叶，衣故十年尘。",
            "赖有瑶华赠，清吟愈病身。"
        ],
        "title": "谢友人见访留诗",
        "id": "69404663-532a-4c1b-b80c-105738fb2db9"
    },
    {
        "author": "怀楚",
        "paragraphs": [
            "常听仓庚思旧友，又因蝴蝶梦生涯。",
            "一千余里河连郭，三十六峰寒到家。",
            "阴岛直分东虢雁，晴楼高入上阳鸦。",
            "姜嫄庙北与君别，应笑薄寒悲落花。"
        ],
        "title": "送新平故人",
        "id": "f8f13fd8-83e3-45e6-94e6-d419f36ddbfe"
    },
    {
        "author": "躭章",
        "paragraphs": [
            "摧残枯木倚寒林，几度逢春不变心。",
            "樵客见之犹不采，郢人何事苦搜寻。"
        ],
        "title": "辞南平钟王召",
        "id": "8c6a02f7-5c85-4314-8f6a-478f7d965b7a"
    },
    {
        "author": "子兰",
        "paragraphs": [
            "日月何忙忙，出没住不得。",
            "使我勇壮心，少年如顷刻。",
            "人生石火光，通时少于塞。",
            "四季倏往来，寒暑变为贼。",
            "偷人面上花，夺人头上黑。"
        ],
        "title": "短歌行",
        "id": "b48a8a83-7991-49f4-94b2-ecff5584984f"
    },
    {
        "author": "子兰",
        "paragraphs": [
            "游客长城下，饮马长城窟。",
            "马嘶闻水腥，为浸征人骨。",
            "岂不是流泉，终不成潺湲。",
            "洗尽骨上土，不洗骨中冤。",
            "骨若比流水，四海有还魂。",
            "空流呜咽声，声中疑是言。"
        ],
        "title": "饮马长城窟",
        "id": "679a5329-7e1c-49e8-b550-d3765379af24"
    },
    {
        "author": "子兰",
        "paragraphs": [
            "大内隔重墙，多闻乐未央。",
            "灯明宫树色，茶煮禁泉香。",
            "凤辇通门静，鸡歌入漏长。",
            "宴荣陪御席，话密近龙章。",
            "吟步彤庭月，眠分玉暑凉。",
            "欲粘朱绂重，频草白麻忙。",
            "笔力将羣吏，人情在致唐。",
            "万方瞻仰处，晨夕面吾皇。"
        ],
        "title": "夜直",
        "id": "68dcd1e9-0321-4e45-8ac4-fee2694683a7"
    },
    {
        "author": "子兰",
        "paragraphs": [
            "世界曾行遍，全无行可修。",
            "炎凉三衲共，生死一身休。",
            "片断云随体，稀疎雪满头。",
            "此门无所着，不肯暂淹留。"
        ],
        "title": "赠行脚僧",
        "id": "9d68bae3-b35e-47fe-8835-b782c42cdc80"
    },
    {
        "author": "子兰",
        "paragraphs": [
            "咸言上国繁华，岂谓帝城羁旅。",
            "十点五点残萤，千声万声秋雨。",
            "白云江上故乡，月下风前吟处。",
            "欲去不去迟迟，未展平生所伫。"
        ],
        "tags": [
            "山",
            "抒怀",
            "写景"
        ],
        "title": "秋日思旧山",
        "id": "0ed628a5-78b1-4eec-a10a-a31c84d8e927"
    },
    {
        "author": "子兰",
        "paragraphs": [
            "冷落官资不畏贫，司曹且共内官分。",
            "步量野色成公案，点检樵声入奏闻。",
            "陵庙路因朝去扫，御炉香每夜来焚。",
            "碑寒树古神门上，管得无穷空白云。"
        ],
        "title": "寄干陵杨侍郎",
        "id": "f515b8a4-cdd6-485b-ac04-0a897e4e8db4"
    },
    {
        "author": "子兰",
        "paragraphs": [
            "物象远蒙蒙，周回极望中。",
            "带烟千井树，和磬一楼风。",
            "月色寒沈地，波声夜扬空。",
            "登临无限趣，恨不与君同。"
        ],
        "title": "登楼忆友",
        "id": "1380ea34-986c-4410-82b1-165f7a07a7e5"
    },
    {
        "author": "子兰",
        "paragraphs": [
            "万木叶初红，人家树色中。",
            "疎钟摇雨脚，秋水浸云容。",
            "雪碛回寒鴈，村灯促夜舂。",
            "旧山归未得，生计欲何从。"
        ],
        "title": "华严寺望樊川",
        "id": "7d6a784c-319a-4d75-aab7-0b7e6a68f7f9"
    },
    {
        "author": "子兰",
        "paragraphs": [
            "论道穷心少有朋，此时清话昔年曾。",
            "柿凋红叶铺寒井，鹄坠霜毛着定僧。",
            "风遰远声秋涧水，竹穿深色夜房灯。",
            "出门尽是劳生者，只此长闲几个能。"
        ],
        "title": "与道侣同于水陆寺会宿",
        "id": "3c7190c2-955c-4209-9734-5e6bd610663a"
    },
    {
        "author": "子兰",
        "paragraphs": [
            "古冢密于草，新坟侵官道。",
            "城外无闲地，城中人又老。"
        ],
        "title": "城上吟",
        "id": "045ed0b0-35b8-45ee-9275-b4fa51659c8b"
    },
    {
        "author": "子兰",
        "paragraphs": [
            "为忆南游人，移家大堤住。",
            "千帆万帆来，尽过门前去。"
        ],
        "title": "襄阳曲",
        "id": "b68b9b6b-5e96-411e-8804-8943f8d2ae10"
    },
    {
        "author": "子兰",
        "paragraphs": [
            "多求待心足，未足旋倾覆。",
            "明知贪者心，求荣不求辱。"
        ],
        "title": "诫贪",
        "id": "5a4daf63-3283-4120-b40d-bcd25d7bd807"
    },
    {
        "author": "子兰",
        "paragraphs": [
            "独蝉初唱古槐枝，委曲悲凉断续迟。",
            "雨後忽闻谁最苦，异乡孤馆忆家时。"
        ],
        "title": "蝉二首 一",
        "id": "5e95281a-83b7-4762-9c68-d751e0befd79"
    },
    {
        "author": "子兰",
        "paragraphs": [
            "衰柳蝉吟旁浊河，正当残日角声和。",
            "寻常不足少愁思，此际闻时愁更多。"
        ],
        "title": "蝉二首 二",
        "id": "86bedc7f-6c4e-4e01-ad9b-0da991b9d29d"
    },
    {
        "author": "子兰",
        "paragraphs": [
            "不语凄凉无限情，荒阶行尽又重行。",
            "昔年住此何人在，满地槐花秋草生。"
        ],
        "title": "太平坊寻裴郎中故宅",
        "id": "12d0306e-9266-438c-af72-21161bea05fb"
    },
    {
        "author": "子兰",
        "paragraphs": [
            "边邑鸿声一例秋，大波平日遶山流。",
            "故人千里同明月，尽夕无言空倚楼。"
        ],
        "title": "登楼",
        "id": "3a315b5f-69f5-488e-a13d-ba2fd0b9e18d"
    },
    {
        "author": "子兰",
        "paragraphs": [
            "风舞槐花落御沟，终南山色入城秋。",
            "门门走马征兵急，公子笙歌醉玉楼。"
        ],
        "tags": [
            "终南山"
        ],
        "title": "长安早秋",
        "id": "777d125c-03a2-4a15-9ae2-7f9754a267e1"
    },
    {
        "author": "子兰",
        "paragraphs": [
            "密密无声坠碧空，霏霏有韵舞微风。",
            "幽人吟望搜辞处，飘入窗来落砚中。"
        ],
        "title": "对雪",
        "id": "ff9cdef1-31fa-45ac-951f-07f62af10800"
    },
    {
        "author": "子兰",
        "paragraphs": [
            "翠毛丹觜乍教时，终日无寥似忆归。",
            "近来偷解人言语，乱向金笼说是非。"
        ],
        "title": "鹦鹉",
        "id": "4a11a829-508c-41c4-8486-820e78ea4b7a"
    },
    {
        "author": "子兰",
        "paragraphs": [
            "池荷衰飒菊芬芳，策杖吟诗上草堂。",
            "满目暮云风卷尽，郡楼寒角数声长。"
        ],
        "title": "晚景",
        "id": "1a86d2a6-234b-465a-b109-c96b6c837e5a"
    },
    {
        "author": "子兰",
        "paragraphs": [
            "霜陨中春花半无，狂游恣饮尽凶徒。",
            "年年赏翫公卿辈，今委沟塍骨渐枯。"
        ],
        "title": "长安伤春",
        "id": "a7313897-306c-41dc-97e8-21e00f9f2453"
    },
    {
        "author": "子兰",
        "paragraphs": [
            "水势滔滔不可量，渔舟容易泛沧浪。",
            "连山翠霭笼沙溆，白鸟翩翩下夕阳。"
        ],
        "title": "河梁晚望二首 一",
        "id": "588ebca2-06d2-4477-9a92-2191593a4abd"
    },
    {
        "author": "子兰",
        "paragraphs": [
            "雨添一夜秋涛阔，极目茫茫似接天。",
            "不知龙物潜何处，鱼跃蛙鸣满槛前。"
        ],
        "title": "河梁晚望二首 二",
        "id": "abc03614-423e-45b0-80a0-499d2ce6cca9"
    },
    {
        "author": "子兰",
        "paragraphs": [
            "何事天时祸未回，生灵愁悴苦寒灰。",
            "岂知万倾繁华地，强半今为瓦砾堆。"
        ],
        "title": "悲长安",
        "id": "91d45b28-57c9-469e-8e93-ddc41b21638f"
    },
    {
        "author": "子兰",
        "paragraphs": [
            "一朵花开千叶红，开时又不藉春风。",
            "若教移在香闺畔，定与佳人艳态同。"
        ],
        "title": "千叶石榴花",
        "id": "31fe5c69-8234-4aaa-95b8-7bf4cc573f59"
    },
    {
        "author": "子兰",
        "paragraphs": [
            "拂局尽消时，能因长路迟。",
            "点头初得计，格手待无疑。",
            "寂默亲遗景，凝神入过思。",
            "共藏多少意，不语两相知。"
        ],
        "title": "观碁",
        "id": "07a74718-94be-41f9-a43a-5c30490492f1"
    },
    {
        "author": "可止",
        "paragraphs": [
            "雪消春力展，花漫洞门垂。",
            "果长纤枝曲，岩崩直道移。",
            "重猿围浅井，鬬鼠下疎篱。",
            "寒食微灯在，高风势彻陂。"
        ],
        "title": "山居",
        "id": "794a36dc-408d-4cb2-9ee9-410252190a87"
    },
    {
        "author": "可止",
        "paragraphs": [
            "瘦颜颧骨见，满面雪毫垂。",
            "坐石鸟疑死，出门人谓痴。",
            "照身潭入楚，浸影桧生隋。",
            "太白曾经夏，清风凉四肢。"
        ],
        "title": "赠樊川长老",
        "id": "831233b2-5900-4cf5-a7e3-7bdb5913f9f4"
    },
    {
        "author": "可止",
        "paragraphs": [
            "默然如大道，尘世不相关。",
            "青桧行时静，白云禅处闲。",
            "贫高一生行，病长十年颜。",
            "夏满期游寺，寻山又下山。"
        ],
        "title": "寄积麦山会如长老",
        "id": "c822084a-85dc-480d-913e-bd07cb3d1fab"
    },
    {
        "author": "可止",
        "paragraphs": [
            "四海无拘系，行心兴自浓。",
            "百年三事衲，万里一枝筇。",
            "夜减当晴影，春消过雪踪。",
            "白云深处去，知宿在何峰。"
        ],
        "title": "送僧",
        "id": "fc170b63-78c7-413b-b7d1-83179175a4a1"
    },
    {
        "author": "可止",
        "paragraphs": [
            "燕生松雪地，蜀死葬山根。",
            "诗僻降今古，官卑悞子孙。",
            "冢栏寒月色，人哭苦吟魂。",
            "墓雨滴碑字，年年添藓痕。"
        ],
        "title": "哭贾岛",
        "id": "c1eca9f1-86ca-4c2f-b641-02069a104bb3"
    },
    {
        "author": "可止",
        "paragraphs": [
            "落处咸过尺，翛然物象凄。",
            "瑞凝金殿上，寒甚玉关西。",
            "润比江河普，明将日月齐。",
            "凌云花顶腻，锁径竹梢低。",
            "出谷樵童怯，归林野鸟迷。",
            "煮茶融破练，磨墨染成黳。",
            "陷兔埋平泽，和鱼冻合溪。",
            "入楼消酒力，当槛写诗题。",
            "道路依凭马，朝昏委托鸡。",
            "洞深猿作族，松亚鹤移栖。",
            "及夏清岩穴，经春溜石梯。",
            "丰年兼泰国，天道育黔黎。"
        ],
        "title": "雪十二韵",
        "id": "b04cf4c7-c3ca-4857-b268-9e2fb2391dff"
    },
    {
        "author": "可止",
        "paragraphs": [
            "空门寂寂淡吾身，溪雨微微洗客尘。",
            "卧向白云情未尽，任他黄鸟醉芳春。"
        ],
        "title": "精舍遇雨",
        "id": "5e32dfd5-c43d-4e56-8328-e102a0290bb8"
    },
    {
        "author": "可止",
        "paragraphs": [
            "落雪临风不厌看，更多还恐蔽林峦。",
            "愁人正在书窗下，一片飞来一片寒。"
        ],
        "title": "小雪",
        "id": "c40e1b88-3fed-40e0-a447-5d78cf8cc53e"
    },
    {
        "author": "可止",
        "paragraphs": [
            "雪岭金河独向东，吴山楚泽意无穷。",
            "如今白首乡心尽，万里归程在梦中。"
        ],
        "tags": [
            "送别"
        ],
        "title": "送婆罗门僧",
        "id": "f8a4158c-053c-4017-9202-797c61f525c9"
    },
    {
        "author": "可止",
        "paragraphs": [
            "不知谁会喃喃语，必向王前报太平。"
        ],
        "title": "句",
        "id": "52697b5a-c4dd-4dd1-b262-cb7472e8f4e4"
    },
    {
        "author": "云表",
        "paragraphs": [
            "寒食悲看郭外春，野田无处不伤神。",
            "平原累累添新冢，半是去年来哭人。"
        ],
        "tags": [
            "寒食节",
            "人生",
            "感叹"
        ],
        "title": "寒食日",
        "id": "5bfdf075-5a65-4b2b-8839-3d919df4049e"
    },
    {
        "author": "归仁",
        "paragraphs": [
            "日日为诗苦，谁论春与秋。",
            "一联如得意，万事总忘忧。",
            "雨堕花临砌，风吹竹近楼。",
            "不吟头也白，任白此生头。"
        ],
        "title": "自遣",
        "id": "6064a784-aff3-455e-aa4d-b95dcbfccfcd"
    },
    {
        "author": "归仁",
        "paragraphs": [
            "一百八十首，清泠韵可敲。",
            "任从人不爱，终是我难抛。",
            "桂魄吟来满，蒲团坐得凹。",
            "先生声价在，寰宇几人抄。"
        ],
        "title": "酬沈先辈卷",
        "id": "54e63514-fd37-4d2c-bc84-cdd9bdf10efe"
    },
    {
        "author": "归仁",
        "paragraphs": [
            "此台如可废，此恨有谁平。",
            "纵使迷青草，终难没旧名。",
            "天悲朝雨色，岳哭夜猨声。",
            "不是心偏苦，应关自古情。"
        ],
        "title": "题贾岛吟诗台",
        "id": "e59aed37-0336-4982-96bd-a1bd468312ed"
    },
    {
        "author": "归仁",
        "paragraphs": [
            "一着谗书未快心，几抽胸臆纵狂吟。",
            "管中窥豹我犹在，海上钓鳌君也沈。",
            "岁月尽能消愤懑，寰区那更有知音。",
            "长安冠盖皆涂地，仍喜先生葬碧岑。"
        ],
        "title": "悼罗隐",
        "id": "b2276a29-70ae-4179-9325-8a8c3a7d2052"
    },
    {
        "author": "归仁",
        "paragraphs": [
            "羞容难更返江东，谁问从来百战功。",
            "天地有心归道德，山河无力为英雄。",
            "芦花尚认霜戈白，海日犹思火阵红。",
            "也是男儿成败事，不须惆怅对西风。"
        ],
        "title": "题楚庙",
        "id": "b886bb24-4cb6-4caa-8d4a-bbee62c48944"
    },
    {
        "author": "归仁",
        "paragraphs": [
            "三春堪惜牡丹奇，半倚朱栏欲绽时。",
            "天上更无花胜此，人间偏得贵相宜。",
            "偷香黑蚁斜穿叶，觑蕋黄蜂倒挂枝。",
            "除却解禅心不动，算应狂杀五陵儿。"
        ],
        "title": "牡丹",
        "id": "85ecba7c-69b7-40ae-862e-10df1182e9ec"
    },
    {
        "author": "卿云",
        "paragraphs": [
            "旧居梨岭下，风景近炎方。",
            "地暖生春早，家贫觉岁长。",
            "石房云过湿，杉径雨余香。",
            "日夕竟无事，诗书聊自强。"
        ],
        "title": "旧国里",
        "id": "e55f3f89-6ae3-400c-8f90-5288a425c01e"
    },
    {
        "author": "卿云",
        "paragraphs": [
            "寄居江岛边，闲咏见秋残。",
            "草白牛羊瘦，风高猨鸟寒。",
            "检方医故疾，挑荠备中餐。",
            "时复停书卷，鉏莎种木兰。"
        ],
        "title": "秋日江居闲咏",
        "id": "2b492836-6c41-44e0-bdcd-4688fd62e9f1"
    },
    {
        "author": "卿云",
        "paragraphs": [
            "故园梨岭下，归路接天涯。",
            "生作长安草，胜为边地花。",
            "雁南飞不到，书北寄来赊。",
            "堪羡神仙客，青云早致家。"
        ],
        "title": "长安言怀寄沈彬侍郎",
        "id": "f49ed0f5-5a9d-443c-9c23-3ec93a8b126b"
    },
    {
        "author": "卿云",
        "paragraphs": [
            "去去玉关路，省君曾未行。",
            "塞深多伏寇，时静亦屯兵。",
            "雪每先秋降，花尝近夏生。",
            "闲陪射鵰将，应到受降城。"
        ],
        "title": "送人游塞",
        "id": "ca192c09-7183-4004-a9e7-a2c8a91637ac"
    },
    {
        "author": "隐峦",
        "paragraphs": [
            "路逢一老翁，两鬓白如雪。",
            "一里二里行，四回五回歇。"
        ],
        "title": "逢老人",
        "id": "ba9b0630-2932-4e64-afad-366367d9201f"
    },
    {
        "author": "隐峦",
        "paragraphs": [
            "牧童见人俱不识，尽着芒鞋戴箬笠。",
            "朝阳未出众山晴，露滴蓑衣犹半湿。",
            "二月三月时，平原草初绿。",
            "三个五个骑羸牛，前村後村来放牧。",
            "笛声纔一举，众稚齐歌舞。",
            "看看白日向西斜，各自骑牛又归去。"
        ],
        "title": "牧童",
        "id": "99cf0dd4-56f4-48f9-979b-05558e97b4ee"
    },
    {
        "author": "隐峦",
        "paragraphs": [
            "居游正值芳春月，蜀道千山皆秀发。",
            "溪边十里五里花，云外三峯两峰雪。",
            "君上匡山我旧居，松萝抛掷十年余。",
            "君行试到山前问，山鸟只今相忆无。"
        ],
        "tags": [
            "庐山"
        ],
        "title": "蜀中送人游庐山",
        "id": "172df690-65db-4eda-ae51-400f32781388"
    },
    {
        "author": "隐峦",
        "paragraphs": [
            "七条丝上寄深意，涧水松风生十指。",
            "自乃知音犹尚稀，欲教更入何人耳。"
        ],
        "title": "琴",
        "id": "a4b755be-7e12-4d78-adb2-c321d591ba37"
    },
    {
        "author": "隐峦",
        "paragraphs": [
            "横压惊波防没溺，当初元剏是军机。",
            "行人到此全无滞，一片江云踏欲飞。"
        ],
        "title": "浮桥",
        "id": "7ae4da07-3bcd-4a8d-b64d-bb1f3c05e6f7"
    },
    {
        "author": "泠然",
        "paragraphs": [
            "佛寺孤庄千嶂间，我来诗境强相关。",
            "岩边树动猿下涧，云里锡鸣僧上山。",
            "松月影寒生碧落，石泉声乱喷潺湲。",
            "明朝更蹑层霄去，誓共烟霞到老闲。"
        ],
        "title": "宿九华化成寺庄",
        "id": "2f55c11b-e673-49e6-a099-8c374336da3a"
    },
    {
        "author": "大愚",
        "paragraphs": [
            "六幅故牢健，知君恣笔踪。",
            "不求千涧水，止要两株松。",
            "树下留盘石，天边纵远峰。",
            "近岩幽湿处，惟藉墨烟浓。"
        ],
        "title": "乞荆浩画",
        "id": "9b0ec11d-6088-4069-af03-8e2c153fe9ec"
    },
    {
        "author": "怀浚",
        "paragraphs": [
            "家在闽山西复西，其中岁岁有莺啼。",
            "如今不在莺啼处，莺在旧时啼处啼。"
        ],
        "title": "上归州刺史代通状二首 一",
        "id": "c591cbbd-4b6d-4284-a265-d29ffb1db9b4"
    },
    {
        "author": "怀浚",
        "paragraphs": [
            "家在闽山东复东，其中岁岁有花红。",
            "而今不在花红处，花在旧时红处红。"
        ],
        "title": "上归州刺史代通状二首 二",
        "id": "92c3cd1a-2451-49f5-8361-0d2be7c68086"
    },
    {
        "author": "恒超",
        "paragraphs": [
            "虚着褐衣老，浮杯道不成。",
            "誓传经论死，不染利名生。",
            "厌树遮山色，怜窗向月明。",
            "他时随范蠡，一棹五湖清。"
        ],
        "title": "辞郡守李公恩命",
        "id": "5b0c92d7-03f5-4547-9770-f7026d3cdfd7"
    },
    {
        "author": "净显",
        "paragraphs": [
            "灵异不能栖鸟雀，幽奇终不着猿猱。",
            "为经巢贼应无损，纵使秦驱也谩劳。",
            "珍重昔贤留像迹，陵迁谷变自坚牢。"
        ],
        "title": "题广爱寺楞伽山",
        "id": "215b4a08-7fe4-4c10-b855-17342878dd52"
    },
    {
        "author": "修雅",
        "paragraphs": [
            "山色沈沈，松烟羃羃。",
            "空林之下，盘陀之石。",
            "石上有僧，结跏横膝。",
            "诵白莲经，从旦至夕。",
            "左之右之，虎迹狼迹。",
            "十片五片，异花狼籍。",
            "偶然相见，未深相识。",
            "知是古之人，今之人？是昙彦，是昙翼？我闻此经有深旨，觉帝称之有妙义。",
            "合目冥心子细听，醍醐滴入焦肠里。",
            "佛之意兮祖之髓，我之心兮经之旨。",
            "可怜弹指及举手，不达目前今正是。",
            "大矣哉！甚奇特。",
            "空王要使羣生得，光辉一万八千土。",
            "土土皆作黄金色，四生六道一光中。",
            "狂夫犹自问弥勒，我亦当年学空寂。",
            "一得无心便休息，今日亲闻诵此经。",
            "始觉驴乘匪端的，我亦当年不出户。",
            "不欲红尘沾步武，今日亲闻诵此经。",
            "始觉行行皆宝所，我亦当年爱吟咏。",
            "将谓冥搜乱神定，今日亲闻诵此经。",
            "何妨笔砚资真性，我亦当年狎儿戏。",
            "将谓光阴半虚弃，今日亲闻诵此经。",
            "始觉聚沙非小事，我昔曾游山与水。",
            "将谓他山非故里，今日亲闻诵此经。",
            "始觉山河无寸地，我昔心猿未调伏。",
            "常将金锁虚拘束，今日亲闻诵此经。",
            "始觉无物为拳拲，师诵此经经一字。",
            "字字烂嚼醍醐味，醍醐之味珍且美。",
            "不在唇，不在齿，只在劳生方寸里。",
            "师诵此经经一句，句句白牛亲动步，白牛之步疾如风。",
            "不在西，不在东，只在浮生日用中，日用不知一何苦。",
            "酒之肠，饭之腑，长者扬声唤不回。",
            "何异聋，何异瞽，世人之耳非不聪，耳聪特向经中聋。",
            "世人之目非不明，目明特向经中盲。",
            "合聪不聪，合明不明。",
            "辘轳上下，浪死虚生。",
            "世人纵识师之音，谁人能识师之心。",
            "世人纵识师之形，谁人能识师之名。",
            "师名医王行佛令，来与众生治心病。",
            "能使迷者醒，狂者定，垢者净，邪者正，凡者圣，如是则非但天恭敬。",
            "人恭敬，亦合龙赞咏。",
            "鬼赞咏，佛赞咏，岂得背觉合尘之徒，不稽首而归命。"
        ],
        "title": "闻诵法华经歌",
        "id": "6dd9e156-d253-4450-832b-3a03672563e6"
    },
    {
        "author": "元寂",
        "paragraphs": [
            "酒秃酒秃，何荣何辱。",
            "但见衣冠成古丘，不见江河变陵谷。"
        ],
        "title": "歌",
        "id": "3c0acdd4-79dd-4f19-93ab-513eb1147024"
    },
    {
        "author": "若虚",
        "paragraphs": [
            "九叠嵯峨倚着天，悔随寒瀑下岩烟。",
            "深秋猨鸟来心上，夜静松杉到眼前。",
            "书架想遭苔藓[裹]，石窗应被薜萝缠。",
            "一枝筇竹游江北，不见炉峰二十年。"
        ],
        "tags": [
            "庐山"
        ],
        "title": "怀庐山旧隐",
        "id": "90776a02-e72a-479e-910c-e1f942e1e546"
    },
    {
        "author": "若虚",
        "paragraphs": [
            "乐氏骑龙上碧天，东吴遗宅尚依然。",
            "悟来大道无多事，真後丹元不值钱。",
            "老树夜风虫咬叶，古垣春雨藓生砖。",
            "松倾鹤死桑田变，华表归乡未有年。"
        ],
        "title": "乐仙观",
        "id": "21ef5b32-b69e-4e24-a287-a2b4eca01ec9"
    },
    {
        "author": "若虚",
        "paragraphs": [
            "轩后红炉独铸成，藓痕磨落月轮呈。",
            "万般物象皆能鉴，一个人心不可明。",
            "匣内乍开鸾凤活，台前高挂鬼神惊。",
            "百年肝胆堪将比，祗怕看频素发生。"
        ],
        "title": "古镜",
        "id": "84e24966-b11c-4fbc-90ef-668d93bb0941"
    },
    {
        "author": "文益",
        "paragraphs": [
            "木平山里人，貌古年复少。",
            "相看陌路同，论心秋月皎。",
            "怀衲线非蚕，助歌声有鸟。",
            "城阙今日来，一讴曾已晓。"
        ],
        "title": "覩木平和尚",
        "id": "9a7757e0-0967-4fd6-b6bb-ff98f4724b3e"
    },
    {
        "author": "无则",
        "paragraphs": [
            "白苹红蓼碧江涯，日暖双双立睡时。",
            "愿揭金笼放归去，却随沙鹤鬬轻丝。"
        ],
        "title": "鹭鸶",
        "id": "085b5c16-f6f9-4495-8b0c-c404dda4d477"
    },
    {
        "author": "无则",
        "paragraphs": [
            "千愁万恨过花时，似向春风怨别离。",
            "若使众禽俱解语，一生怀抱有谁知。"
        ],
        "title": "百舌鸟二首 一",
        "id": "af717420-b906-41ab-9bac-9837855b5a21"
    },
    {
        "author": "无则",
        "paragraphs": [
            "长截邻鸡叫五更，数般名字百般声。",
            "饶伊摇舌先知晓，也待青天明即鸣。"
        ],
        "title": "百舌鸟二首 二",
        "id": "46fa6fc6-61d8-478a-ae84-429cf9a4871a"
    },
    {
        "author": "谦光",
        "paragraphs": [
            "拥衲对芳丛，由来事不同。",
            "鬓从今日白，花似去年红。",
            "艳异随朝露，馨香逐晓风。",
            "何须对零落，然後始知空。"
        ],
        "title": "赏牡丹应教",
        "id": "37fc7daa-d7c5-4df1-b273-24422a525b47"
    },
    {
        "author": "贯休",
        "paragraphs": [
            "有美一人兮，婉如青扬。",
            "识曲别音兮，令姿煌煌。",
            "绣袂捧琴兮，登君子堂。",
            "如彼萱草兮，使我忧忘。",
            "欲赠之以紫玉尺，白银铛，久不见之兮，湘水茫茫。"
        ],
        "tags": [
            "怀人",
            "女子",
            "写鸟",
            "鸟"
        ],
        "title": "善哉行",
        "id": "9a7d5078-a898-4787-85d7-35afd4e4a650"
    },
    {
        "author": "贯休",
        "paragraphs": [
            "湘江滨，湘江滨，兰红芷白波如银，终须一去呼湘君。",
            "问湘神，云中君，不知何以交灵均。",
            "我恐湘江之鱼兮，死後尽为人。",
            "曾食灵均之肉兮，个个为忠臣。",
            "又想灵均之骨兮终不曲，千年波底色如玉。",
            "谁能入水少取得，香沐函题贡上国。",
            "贡上国，即全胜和璞悬瓈，垂棘结绿。"
        ],
        "title": "读离骚经",
        "id": "2fa627ae-9d13-495c-a5f5-82822db1d81c"
    },
    {
        "author": "贯休",
        "paragraphs": [
            "为口莫学阮嗣宗，不言是非非至公。",
            "为手须似朱云辈，折槛英风至今在。",
            "男儿结发事君亲，须斅前贤多慷慨。",
            "历数雍熙房与杜，魏公姚公宋开府。",
            "尽向天上仙宫闲处坐，何不却辞上帝下下土？忍见苍生苦苦苦。"
        ],
        "title": "阳春曲",
        "id": "4032c0aa-68d2-4b62-b842-a92ae3fec730"
    },
    {
        "author": "贯休",
        "paragraphs": [
            "列鼎佩金章，泪眼看风枝。",
            "却思食藜藿，身作屠沽儿。",
            "负米无远近，所希升斗归。",
            "为人无贵贱，莫学鸡狗肥。",
            "斯言如不忘，别更无光辉。",
            "斯言如或忘，即安用人为。"
        ],
        "title": "白雪曲",
        "id": "e6c811cb-96d9-457c-98ec-4f68ef2eb3a1"
    },
    {
        "author": "贯休",
        "paragraphs": [
            "父不父，兄不兄。",
            "上留田，蝥贼生。",
            "徒陟冈，泪峥嵘。",
            "我欲使诸凡鸟雀，尽变为鹡鸰。",
            "我欲使诸凡草木，尽变为田荆。",
            "邻人歌，邻人歌。",
            "古风清，清风生。"
        ],
        "title": "上留田",
        "id": "9751674d-2434-4234-8179-d1119fe16e52"
    },
    {
        "author": "贯休",
        "paragraphs": [
            "霍嫖姚，赵充国，天子将之平朔漠。",
            "肉胡之肉，烬胡帐幄。",
            "千里万里，唯留胡之空壳。",
            "边风萧萧，榆叶初落。",
            "杀气昼赤，枯骨夜哭。",
            "将军既立殊勋，遂有胡无人曲。",
            "我闻之，天子富有四海。",
            "德被无垠，但令一物得所。",
            "八表来宾，亦何必令彼胡无人。"
        ],
        "title": "胡无人",
        "id": "c8374980-3b6d-420c-9afd-1fa79cf5af51"
    },
    {
        "author": "贯休",
        "paragraphs": [
            "北风北风，职何严毒。",
            "摧壮士心，缩金乌足。",
            "冻云嚣嚣，碍雪一片下不得。",
            "声遶枯桑，根在沙塞。",
            "黄河彻底，顽直到海。",
            "一气抟束，万物无态。",
            "唯有吾庭前杉松树枝，枝枝健在。"
        ],
        "tags": [
            "黄河"
        ],
        "title": "苦寒行",
        "id": "342bf50e-e7b2-453f-8b63-69adf2491ce0"
    },
    {
        "author": "贯休",
        "paragraphs": [
            "兔不迟，乌更急，但恐穆王八骏，着鞭不及。",
            "所以蒿里，坟出蕺蕺。",
            "气凌云天，龙腾凤集。",
            "尽为风消土吃，狐掇蚁拾，黄金不啼玉不泣。",
            "白杨骚屑，乱风愁月。",
            "折碑石人，莽秽榛没。",
            "牛羊窸窣，时见牧童儿，弄枯骨。"
        ],
        "title": "蒿里",
        "id": "934195d8-7c49-4757-8b7e-20835be1de86"
    },
    {
        "author": "贯休",
        "paragraphs": [
            "凉风吹远念，使我升高台。",
            "宁知数片云，不是旧山来。",
            "故人天一涯，久客殊未回。",
            "鴈来不得书，空寄声哀哀。"
        ],
        "title": "临高台",
        "id": "3dc985d9-c158-4b44-a138-0a84046ad574"
    },
    {
        "author": "贯休",
        "paragraphs": [
            "秦之无道兮四海枯，筑长城兮遮北胡。",
            "筑人筑土一万里，杞梁贞妇啼呜呜。",
            "上无父兮中无夫，下无子兮孤复孤。",
            "一号城崩塞色苦，再号杞梁骨出土。",
            "疲魂饥魄相逐归，陌上少年莫相非。"
        ],
        "title": "杞梁妻",
        "id": "0643fb8d-f9d3-43fd-afdd-af860fe2e781"
    },
    {
        "author": "贯休",
        "paragraphs": [
            "离恨如旨酒，古今饮皆醉。",
            "只恐长江水，尽是儿女泪。",
            "伊余非此辈，送人空把臂。",
            "他日再相逢，清风动天地。"
        ],
        "tags": [
            "长江",
            "别离",
            "警示",
            "爱情"
        ],
        "title": "古离别",
        "id": "4a9b1423-886f-4131-98d9-9485b423774a"
    },
    {
        "author": "贯休",
        "paragraphs": [
            "万里桑干傍，茫茫古蕃壤。",
            "将军貌憔悴，抚剑悲年长。",
            "胡兵尚陵逼，久住亦非强。",
            "邯郸少年辈，个个有伎俩。",
            "拖枪半夜去，雪片大如掌。"
        ],
        "title": "战城南二首 一",
        "id": "b18303e0-3fd6-4d77-b32a-de7c0a81785d"
    },
    {
        "author": "贯休",
        "paragraphs": [
            "碛中有阴兵，战马时惊蹶。",
            "轻猛李陵心，摧残苏武节。",
            "黄金锁子甲，风吹色如铁。",
            "十载不封侯，茫茫向谁说。"
        ],
        "title": "战城南二首 二",
        "id": "c5f8a792-07da-4cb7-b73d-cbd827fbef17"
    },
    {
        "author": "贯休",
        "paragraphs": [
            "锦衣鲜华手擎鹘，闲行气貌多轻忽。",
            "稼穑艰难总不知，五帝三王是何物。"
        ],
        "title": "少年行 一",
        "id": "01300dd3-4cc0-4704-951f-48aee9578526"
    },
    {
        "author": "贯休",
        "paragraphs": [
            "自拳五色裘，迸入他人宅。",
            "却捉苍头奴，玉鞭打一百。"
        ],
        "title": "少年行 二",
        "id": "f981000b-8a6a-4391-8be0-0908498376f2"
    },
    {
        "author": "贯休",
        "paragraphs": [
            "面白如削玉，猖狂曲江曲。",
            "马上黄金鞍，适来新赌得。"
        ],
        "title": "少年行 三",
        "id": "378c9a7b-6342-4e69-a07e-c154a77e0a90"
    },
    {
        "author": "贯休",
        "paragraphs": [
            "梦到海中山，入个白银宅。",
            "逢见一道士，称是李八伯。"
        ],
        "title": "梦游仙四首 一",
        "id": "143b1f06-47db-4b06-b10c-a37cd8372375"
    },
    {
        "author": "贯休",
        "paragraphs": [
            "三四仙女儿，身着瑟瑟衣。",
            "手把明月珠，打落金色梨。"
        ],
        "title": "梦游仙四首 二",
        "id": "edee2b50-743e-4c16-9bbd-38a933a1f9ae"
    },
    {
        "author": "贯休",
        "paragraphs": [
            "车渠地无尘，行至瑶池滨。",
            "森森椿树下，白龙来嗅人。"
        ],
        "title": "梦游仙四首 三",
        "id": "e8b5afc6-579c-4c77-9a4b-b94cc0147e0e"
    },
    {
        "author": "贯休",
        "paragraphs": [
            "宫殿峥嵘笼紫气，金渠玉砂五色水。",
            "守阍仙婢相倚睡，偷摘蟠桃几倒地。"
        ],
        "title": "梦游仙四首 四",
        "id": "d1de0b99-af67-466c-b27a-ae17ad5895d8"
    },
    {
        "author": "贯休",
        "paragraphs": [
            "绣林锦野，春态相压。",
            "谁家少年，马蹄蹋蹋。",
            "鬬鸡走狗夜不归，一掷赌却如花妾。",
            "谁云不颠不狂，其名不彰。",
            "悲夫！。"
        ],
        "title": "轻薄篇二首 一",
        "id": "526b2aa9-3041-44a9-bd83-3387a31cfa21"
    },
    {
        "author": "贯休",
        "paragraphs": [
            "木落萧萧，虫鸣唧唧。",
            "不觉朱蔫脸红，霜劫鬓漆。",
            "世途多事，泣向秋日。",
            "方今少壮不努力，老大徒伤悲。"
        ],
        "title": "轻薄篇二首 二",
        "id": "7edafc3b-0629-42e8-a597-c7ac03b2a908"
    },
    {
        "author": "贯休",
        "paragraphs": [
            "憧憧合合，八表一辙。",
            "黄尘雾合，车马火热。",
            "名汤风雨，利辗霜雪。",
            "千车万驮，半宿关月。",
            "上有尧禹，下有夔卨。",
            "紫气银轮兮，常覆金阙。",
            "仙掌捧日兮，浊河澄澈。",
            "愚将草木兮有言，与华封人兮不别。"
        ],
        "title": "长安道",
        "id": "fb0c3d10-e664-45ff-b654-6be68cae002c"
    },
    {
        "author": "贯休",
        "paragraphs": [
            "昔时昔时洛城人，今作茫茫洛城尘。",
            "我闻富有石季伦，楼台五色干星辰。",
            "乐如天乐日夜闻，锦姝绣妾何纷纷。",
            "真珠帘中，姑射神人。",
            "文金线玉，香成暮云。",
            "孙秀若不杀，晋室应更贫。",
            "伊水削行路，冢石花磷磷。",
            "苍茫金谷园，牛羊龁荆榛。",
            "飞鸟好羽毛，疑是绿珠身。"
        ],
        "title": "洛阳尘",
        "id": "0a110a6d-6a30-4bfd-afb5-92f8d077535b"
    },
    {
        "author": "贯休",
        "paragraphs": [
            "有金张族，骄奢相续。",
            "琼树玉堂，雕墙绣毂。",
            "纨绮杂杂，钟鼓合合。",
            "美人如白牡丹花，半日只舞得一曲。",
            "乐不乐，足不足，争教他爱山青水绿。"
        ],
        "title": "富贵曲二首 一",
        "id": "8d3f1a1c-b8cf-4d10-9d48-5ef77af95fb1"
    },
    {
        "author": "贯休",
        "paragraphs": [
            "如神若仙，似兰同雪。",
            "乐戒于极，胡不知辍。",
            "只欲更缀上落花，恨不能把住明月。",
            "太山肉尽，东海酒竭。",
            "佳人醉唱，敲玉钗折。",
            "宁知耘田车水翁，日日日灸背欲裂。"
        ],
        "title": "富贵曲二首 二",
        "id": "94a77918-76c6-44f6-8e8e-58fb7dd978d5"
    },
    {
        "author": "贯休",
        "paragraphs": [
            "高树风多，吹尔巢落。",
            "深蒿叶暖，宜尔依泊。",
            "莫近鸮类，蛛网亦恶。",
            "饮野田之清水，食野田之黄粟。",
            "深花中睡，𡋯土里浴。",
            "如此即全胜啄太仓之谷，而更穿人之屋。"
        ],
        "title": "野田黄雀行",
        "id": "28f892da-d936-4767-a397-5a2273fe1c36"
    },
    {
        "author": "贯休",
        "paragraphs": [
            "一雨火云尽，闭门心冥冥。",
            "兰花与芙蓉，满院同芳馨。",
            "佳人天一涯，好鸟何嘤嘤。",
            "我有双白璧，不羡于虞卿。",
            "我有径寸珠，别是天地精。",
            "玩之室生白，潇洒身安轻。",
            "只应天上人，见我双眼明。"
        ],
        "title": "古意九首 一",
        "id": "309461b0-8cf8-4288-8eca-6f610fa9d2ec"
    },
    {
        "author": "贯休",
        "paragraphs": [
            "阳乌烁万物，草木怀春恩。",
            "茫茫尘土飞，培壅名利根。",
            "我本是蓑笠，幼知天子尊。",
            "学为毛氏诗，亦多直致言。",
            "不慕需臑类，附势同崩奔。",
            "唯寻桃李蹊，去去长者门。"
        ],
        "title": "古意九首 二",
        "id": "bb398fc9-0346-4cd2-ab39-6ca8dba2e380"
    },
    {
        "author": "贯休",
        "paragraphs": [
            "美人如游龙，被服金鸳鸯。",
            "手把古刀尺，在彼白玉堂。",
            "文章深掣曳，珂佩鸣丁当。",
            "好风吹桃花，片片落银床。",
            "何妨学羽翰，远逐朱鸟翔。"
        ],
        "title": "古意九首 三",
        "id": "68c2b127-eda7-498d-828e-46271de7d98f"
    },
    {
        "author": "贯休",
        "paragraphs": [
            "干坤有清气，散入诗人脾。",
            "圣贤遗清风，不在恶木枝。",
            "千人万人中，一人两人知。",
            "忆在东溪日，花开叶落时。",
            "几拟以黄金，铸作钟子期。"
        ],
        "title": "古意九首 四",
        "id": "3ea05842-1f5c-427f-ab89-9bbac4075eb1"
    },
    {
        "author": "贯休",
        "paragraphs": [
            "莫轻白云白，不与风雨会。",
            "莫见守羊儿，或是初平辈。",
            "人生非日月，光辉岂常在。",
            "一荣与一辱，古今常相对。",
            "君不见于公门，子孙好冠盖。"
        ],
        "title": "古意九首 五",
        "id": "0d931fe9-b45d-4ca9-af65-26b5d5aac2bc"
    },
    {
        "author": "贯休",
        "paragraphs": [
            "古交如真金，百炼色不回。",
            "今交如暴流，儵忽生尘埃。",
            "我愿君子气，散为青松栽。",
            "我恐荆棘花，只为小人开。",
            "伤心复伤心，吟上高高台。"
        ],
        "title": "古意九首 六",
        "id": "0cdc8483-10f9-43d1-a125-e400ac468bf6"
    },
    {
        "author": "贯休",
        "paragraphs": [
            "常思谢康乐，文章有神力。",
            "是何清风清，凛然似相识。",
            "一种为顽嚚，得作翻经石。",
            "一种为枯槁，得作登山屐。",
            "永嘉为郡後，山水添鲜碧。",
            "何当学羽翰，一去观遗迹。"
        ],
        "title": "古意九首 七",
        "id": "4e260c15-8a1d-43a3-ba62-4827397397e3"
    },
    {
        "author": "贯休",
        "paragraphs": [
            "常思李太白，仙笔驱造化。",
            "玄宗致之七宝床，虎殿龙楼无不可。",
            "一朝力士脱靴後，玉上青蝇生一个。",
            "紫皇殿前五色麟，忽然掣断黄金锁。",
            "五湖大浪如银山，满船载酒挝鼓过。",
            "贺老成异物，颠狂谁敢和。",
            "宁知江边坟，不是犹醉卧。"
        ],
        "title": "古意九首 八",
        "id": "7f2ba1dc-4d47-4fee-9127-b28753702eb8"
    },
    {
        "author": "贯休",
        "paragraphs": [
            "忆在山中时，丹桂花葳蕤。",
            "红泉浸瑶草，白日生华滋。",
            "箬屋开地炉，翠墙挂藤衣。",
            "看经竹窗边，白猨三两枝。",
            "东峰有老人，眼碧头骨奇。",
            "种薤煮白石，旨趣如婴儿。",
            "月上来打门，月落方始归。",
            "授我微妙诀，恬澹无所为。",
            "别来六七年，只恐白日飞。"
        ],
        "title": "古意九首 九",
        "id": "96cbc2fa-2200-466f-b851-2fb48769623d"
    },
    {
        "author": "贯休",
        "paragraphs": [
            "霰雨灂灂，风号如斸。",
            "有叟有叟，暮投我宿。",
            "吁叹自语，云太守酷。",
            "如何如何，掠脂斡肉。",
            "吴姬唱一曲，等闲破红束。",
            "韩娥唱一曲，锦段鲜照屋。",
            "宁知一曲两曲謌，曾使千人万人哭。",
            "不惟哭，亦白其头，饥其族，所以祥风不来，和气不复。",
            "蝗乎蠈忽，东西南北。"
        ],
        "title": "酷吏词",
        "id": "bb9659cd-3b17-448f-8d4f-9bdd007eab34"
    },
    {
        "author": "贯休",
        "paragraphs": [
            "厚于铁围山上铁，薄似双成仙体缬。",
            "蜀机凤雏动蹩躠，珊瑚枝枝撑着月。",
            "王恺家中藏难掘，颜回饥僝愁天雪。",
            "古松直笔雷不折，雪衣女啄蟠桃缺。"
        ],
        "title": "还举人歌行卷",
        "id": "963f4825-dd3c-4461-9ae8-4e1a296a9b95"
    },
    {
        "author": "贯休",
        "paragraphs": [
            "缅想当时宫阙盛，荒宴椒房懱尧圣。",
            "玉树花歌百花里，珊瑚窗中海日迸。",
            "大臣来朝酒未醒，酒醒忠谏多不听。",
            "陈宫因此成野田，耕人犂破宫人镜。"
        ],
        "title": "陈宫词",
        "id": "e1d4f8d3-5714-4a2b-90e0-391d6eba2d6e"
    },
    {
        "author": "贯休",
        "paragraphs": [
            "静只焚香坐，咏怀悲岁阑。",
            "佳人忽有赠，满手红琅玕。",
            "不独耀肌魄，将行为羽翰。",
            "酬如上青天，风雪空漫漫。"
        ],
        "title": "拟齐梁酬所知见赠二首 一",
        "id": "1c0a8f64-89ff-4b84-abfc-2c3fcd8e2b8d"
    },
    {
        "author": "贯休",
        "paragraphs": [
            "美如仙鼎金，清如纤手琴。",
            "孙登啸一声，缥缈不可寻。",
            "但觉神洋洋，如入三昧林。",
            "释手复在手，古意深复深。",
            "惭无英琼瑶，何以酬知音。"
        ],
        "title": "拟齐梁酬所知见赠二首 二",
        "id": "b8eedaee-8d5b-4cf9-ace6-eda237c3c8e7"
    },
    {
        "author": "贯休",
        "paragraphs": [
            "茫茫凶荒，迥如天设。",
            "驻马四顾，气候迂结。",
            "秋空峥嵘，黄日将没。",
            "多少行人，白日见物。",
            "莫道路高低，尽是战骨。",
            "莫见地赤碧，尽是征血。",
            "昔人昔人既能忠尽于力，身糜戈戟。",
            "脂其风，膏其域。",
            "今人何不绳其塍？植其食。",
            "而使空旷年年，常贮愁烟。",
            "使我至此，不能无言。"
        ],
        "title": "经古战场",
        "id": "487d58be-60e4-4d7c-9699-375301ed4f69"
    },
    {
        "author": "贯休",
        "paragraphs": [
            "猎师纷纷走榛莽，女亦相随把弓矢。",
            "南北东西尽杀心，断烧残云在围里。",
            "鹘拂荒田兔成血，竿打黄茅雉惊起。",
            "伤嗟个辈亦是人，一生将此关身己。",
            "我闻天地之大德曰生，又闻万事皆天意。",
            "何遣此人又如此，犹更愿天公一丈雪，深山麋鹿尽冻死。"
        ],
        "title": "村行遇猎",
        "id": "2b02b5d9-6d1e-486b-b399-01cab26423fc"
    },
    {
        "author": "贯休",
        "paragraphs": [
            "赤芦盖屋低压恰，沙涨柴门水痕叠。",
            "黄鸡青犬花蒙笼，渔女渔儿扫风叶。",
            "有叟相逢带秋醉，自拔船桩色无媿。",
            "前山脚下得鱼多，恶浪堆中尽头睡。",
            "但得忘筌心自乐，肯羡前贤钓清渭。",
            "终须画取挂秋堂，与尔为邻有深意。"
        ],
        "title": "渔家",
        "id": "444208cf-16ab-44c1-9908-6bf26d235f10"
    },
    {
        "author": "贯休",
        "paragraphs": [
            "田家老翁无可作，昼甑蒸梨香漠漠。",
            "只向阶前曝背眠，赤桑大叶时时落。",
            "古壍侵门桃竹密，仓囤峨峨欲遮日。",
            "自云孙子解耕耘，四五年来腹多实。",
            "我闻此语心自悲，世上悠悠岂得知，稼而不穑徒尔为。"
        ],
        "title": "田家作",
        "id": "1cfb66ee-9b73-4c33-9fcf-8372639753cf"
    },
    {
        "author": "贯休",
        "paragraphs": [
            "松森森，江浑浑，江边古祠空闭门。",
            "精灵应醉社日酒，白龟咬断菖蒲根。",
            "花残泠红宿雨滴，土龙甲湿鬼眼赤。",
            "天符早晚下空碧，昨夜前村行霹雳。"
        ],
        "title": "江边祠",
        "id": "a75558cd-3e5c-4776-bccb-c2f075ac9503"
    },
    {
        "author": "贯休",
        "paragraphs": [
            "天云如烧人如炙，天地炉中更合适。",
            "蝉喘雷干冰井融，些子清风有何益。",
            "守羊真人聃之役，高吟招隐倚碧壁。",
            "紫气红烟鲜的的，涧茗园瓜曲尘色，骄冷奢凉合相忆。"
        ],
        "title": "苦热寄赤松道者",
        "id": "49338a72-6850-4da6-9d4c-ed9760ecb164"
    },
    {
        "author": "贯休",
        "paragraphs": [
            "新诗一千首，古锦初下机。",
            "除月与鬼神，别未有人知。",
            "子期去不返，浩浩良不悲。",
            "不知天地间，知者复是谁。"
        ],
        "title": "偶作二首 一",
        "id": "e33b261f-1996-463a-8c98-1043225b08bb"
    },
    {
        "author": "贯休",
        "paragraphs": [
            "门前数枝路，路路车马鸣。",
            "名埃与利尘，千里万里行。",
            "只见青山高，岂见青山平。",
            "朱门势峨峨，冠盖何光明。",
            "黄鸟在花里，青蝉夺其声。",
            "尔生非金玉，岂常贵复贞。",
            "寄言之子心，可以归无形。"
        ],
        "title": "偶作二首 二",
        "id": "46bc2d31-92f6-4e9b-a69e-df3ce6139ac0"
    },
    {
        "author": "贯休",
        "paragraphs": [
            "蟪蛄切切风骚骚，芙蓉喷香蟾蜍高。",
            "孤灯耿耿征妇劳，更深扑落金错刀。"
        ],
        "title": "夜夜曲",
        "id": "2a3c5a70-a796-46d2-8f22-87c21636da0e"
    },
    {
        "author": "贯休",
        "paragraphs": [
            "柴门寂寂黍饭馨，山家烟火春雨晴。",
            "庭花蒙蒙水泠泠，小儿啼索树上莺。"
        ],
        "title": "春晚书山家屋壁二首 一",
        "id": "031f570d-e6de-4773-ad0f-ad417bae76f4"
    },
    {
        "author": "贯休",
        "paragraphs": [
            "水香塘黑蒲森森，鸳鸯鸂鶒如家禽。",
            "前村後垄桑柘深，东邻西舍无相侵。",
            "蚕娘洗茧前溪渌，牧童吹笛和衣浴。",
            "山翁留我宿又宿，笑指西坡瓜豆熟。"
        ],
        "tags": [
            "山",
            "写景",
            "抒情",
            "喜悦",
            "组诗",
            "乡村"
        ],
        "title": "春晚书山家屋壁二首 二",
        "id": "ca89ed95-a370-4413-ad31-55a752465d07"
    },
    {
        "author": "贯休",
        "paragraphs": [
            "春霖闭门久，春色聚庭木。",
            "一梦辞旧山，四邻有新哭。",
            "菰蒲生白水，风篁擢纤玉。",
            "为忆湖上翁，花时独冥目。"
        ],
        "title": "春晚闲居寄陈嵩伯",
        "id": "81410c71-1b7d-4b01-a4ab-2bd3fe99e3f3"
    },
    {
        "author": "贯休",
        "paragraphs": [
            "唠唠长夜坐，唠唠早起。",
            "杉森森，不见长，人声续续如流水。",
            "摐金挣玉，吐宫咽征。",
            "头低草木，手合神鬼。",
            "日消三两黄金争得止，而槁木朽枝，一食而已。",
            "伤嗟浮世之人，善事不曾入耳。"
        ],
        "title": "长持经僧",
        "id": "44ea5056-6a2f-4ed3-8161-771d9d706e9e"
    },
    {
        "author": "贯休",
        "paragraphs": [
            "茫茫复茫茫，满眼皆埃尘。",
            "莫言白发多，茎茎是愁筋。",
            "未达苦雕伪，及达多不仁。",
            "浅深与高低，尽能生棘榛，茫茫四大愁杀人。"
        ],
        "title": "茫茫曲",
        "id": "6a84410e-3f39-42c8-bde8-caa85e59be9a"
    },
    {
        "author": "贯休",
        "paragraphs": [
            "至宝不自宝，照古还照今。",
            "仙人手胼胝，寥泬秋沈沈。",
            "不是十二面，不是百炼金。",
            "若非八彩眉，不可辄照临。",
            "即归玉案头，为君整冠簪。",
            "即居吾君手，照出天下心。",
            "恭闻太宗朝，此镜当宸襟。",
            "六合悬清光，万里无尘侵。",
            "此镜今又出，天地还得一。"
        ],
        "title": "古镜词上刘侍郎",
        "id": "c67a341b-00d8-43fe-b731-49721065beab"
    },
    {
        "author": "贯休",
        "paragraphs": [
            "松品落落，雪格索索。",
            "眼有三角，头峭五岳。",
            "若不居岳，此处难着。",
            "药僮貌蛮名鄙彼，葫芦酒满担劣起。",
            "万里长风啸一声，九贞须拍黄金几。",
            "落叶萧萧□杳□，送师言了意未了。",
            "意未了，他时为我致取一部音声鸟。"
        ],
        "title": "送姜道士归南岳",
        "id": "29b41a32-c7cb-4ec5-9c4b-5579ecb1b7bc"
    },
    {
        "author": "贯休",
        "paragraphs": [
            "海中紫雾蓬莱岛，安期子乔去何早。",
            "游戏多骑白骐驎，须发如银未曾老。",
            "亦留仙诀在人间，啮镞终言药非道。",
            "始皇不得此深旨，远遣徐福生忧恼。",
            "紫朮黄精心上苗，大还小还行中宝。",
            "若师方术弃心师，浪似雪山何处讨。"
        ],
        "title": "了仙谣",
        "id": "d659c16e-1b35-4251-b67f-e220466dd599"
    },
    {
        "author": "贯休",
        "paragraphs": [
            "需宿需宿，炳烂光合。",
            "蒸蒸婺民，钟此多福。",
            "自东自西，自南自北。",
            "伊飞伊走，乳乳良牧。",
            "和气无形，春光自成。",
            "大信不信，贻厥无朕。",
            "需女需女，尔亦须语。",
            "使君为理，玄风震古。",
            "需女需女，尔亦须语。",
            "我愿喙长三千里，枕着玉阶奏明主。"
        ],
        "title": "循吏曲上王使君",
        "id": "aeb4697e-c3da-4a14-8cbe-f96eff2ba28f"
    },
    {
        "author": "贯休",
        "paragraphs": [
            "我有一面镜，新磨似秋月。",
            "上唯金膏香，下状骊龙窟。",
            "等闲不欲开，丑者多不悦。",
            "或问几千年，轩辕手中物。"
        ],
        "title": "古镜词",
        "id": "7f2f6cd2-3d78-43c3-bb25-3398c9dfde70"
    },
    {
        "author": "贯休",
        "paragraphs": [
            "张周二夫子，诗好人太癖。",
            "更不过岭来，如今头尽白。",
            "人传禹力不到处，河声流向西。",
            "又到处即闭户，逢君方展眉。",
            "不知是不是，若是即大奇。",
            "我又闻二公，心与人不同。",
            "一生常在寂寞中，有时狂吟入僧宅。",
            "锦囊鸟啼荔枝红，有时冥搜海山脑。",
            "珊瑚枝动日杲杲，圣君在上知不知，赤面浊醪许多好。"
        ],
        "title": "怀张为周朴",
        "id": "08224bf6-bbdb-47b7-b7f8-e002f6199136"
    },
    {
        "author": "贯休",
        "paragraphs": [
            "仪清态淡雕琼瓌，卷帘潇洒无尘埃。",
            "岳茶如乳庭花开，信心弟子时时来。",
            "灌顶坛严伸㽬塞，三十年功苦拘束。",
            "梵僧梦里授微言，雪岭白牛力深得。",
            "水精一索香一炉，红莲花舌生醍醐。",
            "初听喉音宝楼阁，如闻魔王宫殿拉金瓦落。",
            "次听妙音大随求，更觉人间万事深悠悠。",
            "四音俱作清且柔，爱河浊浪却倒流。",
            "却倒流兮无处去，碧海含空日初曙。"
        ],
        "title": "题弘顗三藏院",
        "id": "54225f57-2dcc-4b0e-9461-4dd755b96241"
    },
    {
        "author": "贯休",
        "paragraphs": [
            "青松虽有花，有花不如无。",
            "贫井泉虽清，且无金辘轳。",
            "客从远方来，遗我古铜镜。",
            "挂之玉堂上，如对轩辕圣。",
            "天龙睡坤腹，土蚀金鬣绿。",
            "因知燕赵佳人颜似玉，不得此镜终不。"
        ],
        "title": "古意代友人投所知",
        "id": "9c937474-d08e-47e8-bf3e-309d00eed91f"
    },
    {
        "author": "贯休",
        "paragraphs": [
            "天骥头似鸟，[倐]忽四天下。",
            "南金色如椹，入火不见火。",
            "吾交二名士，遽立于帝左。",
            "凤姿既出世，天意嘱在我。",
            "奇哉子渊颂，无可无不可。"
        ],
        "title": "闻知己入翰林",
        "id": "6d5fecfd-f432-4fa6-8f77-3aee61fd3317"
    },
    {
        "author": "贯休",
        "paragraphs": [
            "我有一端绮，花彩鸾凤羣。",
            "佳人金错刀，何似裁此文。"
        ],
        "title": "上裴大夫二首 一",
        "id": "f011a00f-3463-4787-8149-e0505464dd7a"
    },
    {
        "author": "贯休",
        "paragraphs": [
            "我有白云琴，朴斲天地精。",
            "俚耳不使闻，虑同众乐听。",
            "指指法仙法，声声圣人声。",
            "一弹四时和，再弹中古清。",
            "庭前梧桐枝，飒飒南风生。",
            "还希师旷怀，见我心不轻。"
        ],
        "title": "上裴大夫二首 二",
        "id": "cbf318fe-e826-47b6-bc66-6e79a5b65832"
    },
    {
        "author": "贯休",
        "paragraphs": [
            "周邵吁嘘气，结为祯祥云。",
            "客从远方来，持此将赠君。",
            "时命偶不谬，授馆终南东。",
            "愔愔良吏师，不寐如老农。",
            "丘轲文之天，代天有余功。",
            "代天复代天，后稷何所从。"
        ],
        "title": "上刘商州",
        "id": "2d1233a3-6911-4c3b-a0fb-b5679fd28ca4"
    },
    {
        "author": "贯休",
        "paragraphs": [
            "夜雨山草滋，爽籁生古木。",
            "闲吟竹仙偈，清于嚼金玉。",
            "蟋蟀啼坏墙，苟免悲局促。",
            "道人优昙花，迢迢远山绿。"
        ],
        "title": "闲居拟齐梁四首 一",
        "id": "2087809f-1af6-44d9-8b56-697c355752c1"
    },
    {
        "author": "贯休",
        "paragraphs": [
            "果熟无低枝，芳香入屏帷。",
            "故人久不来，萱草何离离。",
            "苦吟斋貌减，更被杉风吹。",
            "独赖湖上翁，时为烹露葵。"
        ],
        "title": "闲居拟齐梁四首 二",
        "id": "99a762e4-3c24-4830-9702-75bde063eed3"
    },
    {
        "author": "贯休",
        "paragraphs": [
            "红藕暎嘉鲂，澄池照孤坐。",
            "池痕放文彩，雨气赠慵堕。",
            "山翁寄朮药，幸得秋病可。",
            "终召十七人，云中备香火。"
        ],
        "title": "闲居拟齐梁四首 三",
        "id": "41a710ba-f0fd-46df-97da-714c47c61840"
    },
    {
        "author": "贯休",
        "paragraphs": [
            "清气生沧洲，残云落林薮。",
            "放鹤久不归，不知更归否。",
            "支策到江湄，江皋木叶飞。",
            "自怜为客远，还如鹊遶枝。",
            "南枝复北枝，玉露沾毛衣。"
        ],
        "title": "闲居拟齐梁四首 四",
        "id": "cbe61f2e-56fc-460e-9e26-98cb74b5c874"
    },
    {
        "author": "贯休",
        "paragraphs": [
            "锦袷胡儿黑如漆，骑羊上冰如箭疾。",
            "蒲萄酒白雕腊红，苜蓿根甜沙鼠出。",
            "单于右臂何须断，天子昭昭本如日。",
            "一握黳髯一握丝，须知只为平戎术。"
        ],
        "title": "塞上曲二首 一",
        "id": "f36ec153-e2bf-4e00-8208-ac45b0fb3eb5"
    },
    {
        "author": "贯休",
        "paragraphs": [
            "去年转鬬阴山脚，生得单于却放却。",
            "今年深入于不毛，胡兵拔帐遗弓刀。",
            "男儿须展平生志，为国输忠合天地。",
            "甲穿虽即失黄金，剑缺犹能生紫气。",
            "塞草萋萋兵士苦，胡虏如今勿胡虏。",
            "封侯十万始无心，玉关凯入君看取。"
        ],
        "title": "塞上曲二首 二",
        "id": "97d60e07-8e14-42cd-8c0d-4ba6ba51e238"
    },
    {
        "author": "贯休",
        "paragraphs": [
            "庭鸟多好音，相呼灌木中。",
            "竹房更何有，还如鸟巢空。",
            "赖逢富人侯，真东晋谢公。",
            "煌煌发令姿，珂佩鸣丁冬。",
            "故山有深霞，未如旌旗红。",
            "惭非卫霍松，何以当清风。"
        ],
        "title": "拟齐梁体寄冯使君三首 一",
        "id": "11d9e605-c1b2-4651-92f2-bf024ae44875"
    },
    {
        "author": "贯休",
        "paragraphs": [
            "露益蝉声长，蕙兰垂紫带。",
            "清吟代明月，孤云忽为盖。",
            "伊余石林人，本是烧畬辈。",
            "频接谢公棊，输多未曾赛。"
        ],
        "title": "拟齐梁体寄冯使君三首 二",
        "id": "3dc179e3-6b97-4513-9d55-8b9cdb6673e6"
    },
    {
        "author": "贯休",
        "paragraphs": [
            "大道贵无心，圣贤为始慕。",
            "秋空共澄洁，美玉同贞素。",
            "伟哉桐江守，雌黄出金口。",
            "为文能废兴，谈道弭空有。",
            "雪林槁枯者，坐石听亦久。",
            "还疑紫磨身，成居灵运後。"
        ],
        "title": "拟齐梁体寄冯使君三首 三",
        "id": "84980cd4-e51e-47b4-8cd2-ba00e9097cc3"
    },
    {
        "author": "贯休",
        "paragraphs": [
            "篔筜红实好鸟语，银髯瘦僧貌如祖。",
            "香烟蒙蒙衣上聚，冥心缥缈入铁圄。",
            "白麏作梦枕藤屦，东峯山媪贡瓜乳。"
        ],
        "tags": [
            "庐山"
        ],
        "title": "书匡山老僧庵",
        "id": "b2da42c3-3266-4126-84f4-d4a5334b1ab0"
    },
    {
        "author": "贯休",
        "paragraphs": [
            "雪泥露金冰滴瓦，枫柽火着僧留坐。",
            "忽覩逋翁一轴歌，始觉诗魔辜负我。",
            "花飞飞，雪霏霏，三珠树晓珠累累。",
            "妖狐爬出西子骨，雷车拶破织女机。",
            "忆昔鄱阳寺中见一碣，逋翁词兮逋翁札。",
            "庾翼未伏王右军，李白不知谁拟杀。",
            "别，别，若非仙眼应难别。",
            "不可说，不可说，离乱乱离应打折。"
        ],
        "title": "读顾况歌行",
        "id": "089ebcfd-893b-432e-a3e8-af3f748b7722"
    },
    {
        "author": "贯休",
        "paragraphs": [
            "冬风吹草木，亦吹我病根。",
            "故人久不来，冷落如丘园。",
            "聃龙与摩诘，吁叹非不闻。",
            "顾惟年少时，未合多忧懃。",
            "风钟远孤枕，雪水流冻痕。",
            "空余微妙心，期空静者论。"
        ],
        "title": "冬末病中作二首 一",
        "id": "530741a2-f841-4fa4-94cf-673df4f8a172"
    },
    {
        "author": "贯休",
        "paragraphs": [
            "胸中有一物，旅拒复攻击。",
            "向下还上来，唯疑是肺石。",
            "山童顽且小，用之复何益。",
            "教洗煮茶铛，雪团打邻壁。",
            "宛转无好姿，裴回更何适。",
            "庭前早梅树，坐见花尽碧。",
            "屋老多鼠窠，窗卑露山脊。",
            "近来胸中物，已似输药力。",
            "微吟复微今，依稀似庄舃。"
        ],
        "title": "冬末病中作二首 二",
        "id": "692bdb40-7c79-4c9e-9b9d-3c476620896e"
    },
    {
        "author": "贯休",
        "paragraphs": [
            "文章拟真宰，仪冠冷如[璧]。",
            "山寺偶相逢，眼青胜山色。",
            "气隆多慷慨，语澹无他力。",
            "金绳残果落，竹阁凉雨滴。",
            "自媿龙钟人，见此冲天翼。"
        ],
        "title": "遇叶进士",
        "id": "a18a3990-6160-4bbd-8d5d-1565d9662e84"
    },
    {
        "author": "贯休",
        "paragraphs": [
            "清辰卷珠帘，盥漱香满室。",
            "杉松经雪後，别有精彩出。",
            "琅函芙蓉书，开之向阶日。",
            "好鸟常解来，孤云偶相失。",
            "有时作章句，气概还鲜逸。",
            "茫茫世情世，谁人爱真实。",
            "清高慕玄度，宴默攀道一。",
            "残磬隔风林，微阳解冰笔。",
            "亦知休明代，谅无经济术。",
            "门前九个峯，终拟为文乞。"
        ],
        "title": "寄杜使君",
        "id": "19fd214b-2da6-4461-a40a-25800d2c2ef4"
    },
    {
        "author": "贯休",
        "paragraphs": [
            "冷冽苍黄风似劈，雪骨冰筋满瑶席。",
            "庭松流污相抵吃，霜絮重裘火无力。",
            "孤峯地炉烧白枥，庞眉道者应相忆。",
            "儵忽维阳岁云暮，寂寥不觉成章句。",
            "惟应将寄蘂珠宫，禅剎云深一来否。"
        ],
        "title": "寄高员外",
        "id": "9cfb1c1b-3f23-447b-9857-4a57aa71ac61"
    },
    {
        "author": "贯休",
        "paragraphs": [
            "有叟傲尧日，发白肌肤红。",
            "妻子亦读书，种兰清溪东。",
            "白云有奇色，紫桂含天风。",
            "即应迎鹤书，肯羡于洞洪。"
        ],
        "title": "书陈处士屋壁二首 一",
        "id": "dec600ff-f7f2-4824-8bc9-d429374b2b28"
    },
    {
        "author": "贯休",
        "paragraphs": [
            "高步前山前，高歌北山北。",
            "数载卖甘橙，山赀近云足。",
            "新诗不将出，往往僧乞得。",
            "唯云李太白，亦是偷桃贼。",
            "吟狂鬼神走，酒酽天地[黑]。",
            "青刍生阶除，撷之束成束。"
        ],
        "title": "书陈处士屋壁二首 二",
        "id": "2257ed8f-1739-4a4d-9eb2-9ac80c778618"
    },
    {
        "author": "贯休",
        "paragraphs": [
            "今人看此月，古人看此月。",
            "如何古人心，难向今人说。",
            "古人求禄以及亲，及之如之何。",
            "忠孝为朱轮，今人求禄唯庇身。",
            "庇身如之何，恶木多斜文。",
            "斜文复斜文，颠窒何纷纷。"
        ],
        "title": "对月作",
        "id": "a2cc6dcf-6c94-4fc7-a3e9-a514310a63b9"
    },
    {
        "author": "贯休",
        "paragraphs": [
            "风裁日染开仙囿，百花色死猩血谬。",
            "今朝一朵堕阶前，应有看人怨孙秀。"
        ],
        "title": "山茶花",
        "id": "45175096-5a3e-4dd1-ab2c-f822de0bd1e9"
    },
    {
        "author": "贯休",
        "paragraphs": [
            "圣主得贤臣，天地方交泰。",
            "恭惟岳精粹，多出于昭代。",
            "君侯握文镜，独立尘埃外。",
            "王演俗容仪，崔陵小风概。",
            "馨香拥兰雪，峻秀高嵩岱。",
            "嵇松领岁寒，庄剑无砻淬。",
            "威棱玉霜直，匠石金槌大。",
            "诗穿明月珠，道拍安期背。",
            "中兴鸾凤集，直道风云会。",
            "万卷似无书，三山如历块。",
            "德乎天所纵，清矣谁堪对。",
            "有法在朝端，无尘到冠盖。",
            "具瞻从密勿，旦夕调鼎鼐。",
            "为君整衢尊，为君戢蕃塞。",
            "岂知吾后意，忧此毘陵最。",
            "亲手赐彤弓，苍生是繄赖。",
            "下车邻寇散，是物冰壶内。",
            "龚遂[爱]廉平，次公太繁碎。",
            "袴襦砧动地，父母歌阛阓。",
            "□雪鏁戈鋋，非烟遶旌斾。",
            "宁思子产冰，肯羡任棠薤。",
            "忽如春再来，不独天重戴。",
            "昂藏海峤鹤，冷碧仙庭桧。",
            "物物动和气，家家有新态。",
            "芙蓉开帟幕，锦帐无纤壒。",
            "鼓角穿冻云，恩波动耕耒。",
            "奸回改精魄，礼教书绅带。",
            "必于尧舜日，还似房杜辈。",
            "野人有章句，格力亦慷慨。",
            "若不入丘门，世间更谁爱。"
        ],
        "title": "上孙使君",
        "id": "d79e889a-3212-4cfc-b0ae-720e340a5c73"
    },
    {
        "author": "贯休",
        "paragraphs": [
            "一公何不在，空有远公名。",
            "共说岑山路，今时不可行。",
            "旧房松更老，新塔草初生。",
            "经论传缁侣，文章遍墨卿。",
            "禅林枝干折，法宇栋梁倾。",
            "谁俊修僧史，应知传已成。"
        ],
        "title": "哭灵一上人",
        "id": "47426d63-51d4-4e03-bc27-323630bb1168"
    },
    {
        "author": "贯休",
        "paragraphs": [
            "君不见山高海深人不测，古往今来转青碧。",
            "浅近轻浮莫与交，地卑只解生荆棘。",
            "谁道黄金如粪土，张耳陈余断消息。",
            "行路难，行路难，君自看。"
        ],
        "title": "行路难 一",
        "id": "b22f841a-91f2-4537-bc81-79fd1d56919d"
    },
    {
        "author": "贯休",
        "paragraphs": [
            "不会当时作天地，刚有多般愚与智。",
            "到头还用真宰心，何如上下皆清气。",
            "大道冥冥不知处，那堪顿得羲和辔。",
            "义不义兮仁不仁，拟学长生更容易。",
            "负心为垆复为火，缘木求鱼应且止。",
            "君不见烧金炼石古帝王，鬼火荧荧白杨里。"
        ],
        "title": "行路难 二",
        "id": "eca50797-22fc-4805-8db6-96546f8383eb"
    },
    {
        "author": "贯休",
        "paragraphs": [
            "君不见道傍废井生古木，本是骄奢贵人屋。",
            "几度美人照影来，素绠银缾濯纤玉。",
            "云飞雨散今如此，绣闼雕甍作荒谷。",
            "沸渭笙歌君莫夸，不应常是西家哭。",
            "休谁遗编行者几，至竟终须合天理。",
            "败他成此亦何功，苏张终作多言鬼。",
            "行路难，行路难，不在羊肠里。"
        ],
        "title": "行路难 三",
        "id": "d7df0412-a577-49e5-aa8b-adb1a3d8d635"
    },
    {
        "author": "贯休",
        "paragraphs": [
            "九有茫茫共尧日，浪死虚生亦非一。",
            "清净玄音竟不闻，花眼酒肠暗如漆。",
            "或偶因片言只字登第光二亲，又不能献可替否航要津。",
            "口谭羲轩与周孔，履行不及屠沽人。",
            "行路难，行路难，日暮途远空悲叹。"
        ],
        "title": "行路难 四",
        "id": "bd949047-34b7-4d60-87ae-147c9b8e0c36"
    },
    {
        "author": "贯休",
        "paragraphs": [
            "君不见道傍树有寄生枝，青青郁郁同荣衰。",
            "无情之物尚如此，为人不及还堪悲。",
            "父归坟兮未朝夕，已分黄金争田宅。",
            "高堂老母头似霜，心作数支泪常滴。",
            "我闻忽如负芒刺，不独为君空叹息。",
            "古人尺布犹可缝，浔阳义犬令人忆。",
            "寄言世上为人子，孝义团圆莫如此。",
            "若如此，不遄死兮更何俟。"
        ],
        "title": "行路难 五",
        "id": "b86cc3c8-715b-46fe-9a2f-0e72af8e599f"
    },
    {
        "author": "贯休",
        "paragraphs": [
            "岸如洞庭山似剡，船漾清溪凉胜簟。",
            "月白风高不得眠，枯苇丛边钓师魇。"
        ],
        "tags": [
            "洞庭湖"
        ],
        "title": "泊秋江",
        "id": "7b8fd964-d0aa-4328-9830-d7284d70bc53"
    },
    {
        "author": "贯休",
        "paragraphs": [
            "苇萧萧，风摵摵，落日江头何处客。",
            "斜倚帆樯不唤人，五湖浪向心中白。"
        ],
        "title": "嘲商客",
        "id": "e7d6ca40-9b7a-4088-9dcc-827bc79f19d2"
    },
    {
        "author": "贯休",
        "paragraphs": [
            "梅月多开户，衣裳润欲滴。",
            "寂寥虽无形，不是小雠敌。",
            "地虚草木壮，雨白桃李赤。",
            "永日无人来，庭花苦狼籍。",
            "吟高好鸟觑，风静茶烟直。",
            "唯思莱子来，衣拖五般色。"
        ],
        "title": "寄王涤",
        "id": "049b232e-8ab1-4ccb-967e-4899bc6c6e12"
    },
    {
        "author": "贯休",
        "paragraphs": [
            "撑船碧江上，春日何迟迟。",
            "汀花最深处，拾得鸳鸯儿。"
        ],
        "title": "上冯使君五首 一",
        "id": "42d13e43-6efe-4101-bf30-8685ef9c5cbd"
    },
    {
        "author": "贯休",
        "paragraphs": [
            "渔父无忧苦，水仙亦何别。",
            "眠在绿苇边，不知钓筒发。"
        ],
        "title": "上冯使君五首 二",
        "id": "ae39f4cf-c7c4-49f1-99cd-df8cfeaf765a"
    },
    {
        "author": "贯休",
        "paragraphs": [
            "樵叟无忧苦，地仙亦何别。",
            "茆屋岸花中，弄孙头似雪。"
        ],
        "title": "上冯使君五首 三",
        "id": "46d5cea9-c175-494c-bde5-ba17a6e19cae"
    },
    {
        "author": "贯休",
        "paragraphs": [
            "扣舷得新诗，茶煮桃花水。",
            "㠔㠔数片帆，去去殊未已。"
        ],
        "title": "上冯使君五首 四",
        "id": "f6d58548-3293-4f9f-9142-7f4c71d09607"
    },
    {
        "author": "贯休",
        "paragraphs": [
            "仁政无不及，乳獭将子行。",
            "谁家苦竹林，中有读书声。"
        ],
        "title": "上冯使君五首 五",
        "id": "2ba0bdf9-9c3b-4f2e-be4c-cb31824c1385"
    },
    {
        "author": "贯休",
        "paragraphs": [
            "我爱正考甫，思贤作商颂。",
            "我爱扬子云，理乱皆如凤。",
            "振衣中夜起，露花香旖旎。",
            "扑碎骊龙明月珠，敲出凤皇五色髓。",
            "陋巷萧萧风㭊㭊，缅想斯人胜珪璧。",
            "寂寥千载不相逢，无限区区尽虚掷。",
            "君不见沈约道，佳人不在兹，春光为谁惜。"
        ],
        "title": "拟君子有所思二首 一",
        "id": "0b24845c-c5cb-4e7f-aa86-3cd08e92c742"
    },
    {
        "author": "贯休",
        "paragraphs": [
            "安得龙猛笔，点石为黄金。",
            "散为酷吏家，使无贪残心。",
            "甘棠密叶成翠幄，欵凤不来天地塞。",
            "所以倾国倾城人，如今如今不可得。"
        ],
        "title": "拟君子有所思二首 二",
        "id": "00146da6-8344-44fe-8522-526cdf8cad77"
    },
    {
        "author": "贯休",
        "paragraphs": [
            "古塞腥膻地，胡兵聚如蝇。",
            "寒鵰中𩩉石，落在黄河冰。",
            "苍茫逻逤城，枿枿贼气兴。",
            "铸金祷秋穹，还拟相凭陵。"
        ],
        "tags": [
            "黄河"
        ],
        "title": "古塞下曲四首 一",
        "id": "994573a0-8bec-4d71-81d4-6299d4d039ac"
    },
    {
        "author": "贯休",
        "paragraphs": [
            "战骨践成尘，飞入征人目。",
            "黄云忽变黑，战鬼作阵哭。",
            "阴风吼大漠，火号出不得。",
            "谁为天子前，唱此边城曲。"
        ],
        "title": "古塞下曲四首 二",
        "id": "b920728f-1c21-4af8-a85b-34d1930e9bc7"
    },
    {
        "author": "贯休",
        "paragraphs": [
            "日向平沙出，还向平沙没。",
            "飞蓬落军营，惊鵰去天末。",
            "帝乡青楼倚霄汉，歌吹掀天对花月。",
            "岂知塞上望乡人，日日双眸滴清血。"
        ],
        "title": "古塞下曲四首 三",
        "id": "1a9cd899-f5d3-4dfa-9d3d-27f1782942e9"
    },
    {
        "author": "贯休",
        "paragraphs": [
            "狼烟在阵云，匈奴爱轻敌。",
            "领兵不知数，牛羊复吞碛。",
            "严冬大河枯，嫖姚去深击。",
            "战血染黄沙，风吹暎天赤。"
        ],
        "title": "古塞下曲四首 四",
        "id": "75e88bc8-47d9-41dc-9416-50be12c9ab9f"
    },
    {
        "author": "贯休",
        "paragraphs": [
            "我昔不幸兮遭百罹，苍苍留我兮到好时。",
            "耳闻钟鼓兮生丰肌，白发却黑兮自不知。",
            "东邻老人好吹笛，仓囤峨峨谷多赤。",
            "饼红鰕兮㭊麋腊，有酒如浊酰兮呼我吃。",
            "往往醉倒潢洿之水边兮人尽识，孰云六五帝兮四三皇。",
            "如夔如龙羞如龚黄，吾不知此之言兮是何之言兮。"
        ],
        "title": "鼓腹曲",
        "id": "71da2ffd-7f42-4700-afee-3a6fe0dd1a02"
    },
    {
        "author": "贯休",
        "paragraphs": [
            "吾师楞伽山中人，气岸古淡僧麒麟。",
            "曹溪老兄一与语，金玉声利。",
            "泥弃唾委，兀兀如顽云。",
            "骊珠兮固难价其价，灵芝兮何以根其根。",
            "真貌枯槁言朴略，衲衣烂黑烧岳痕。",
            "忆昔十四五年前苦寒节，礼师问师楞伽月。",
            "此时师握玉麈尾，报我却云非日月。",
            "一敲粉碎狂性歇，庭松无韵冷撼骨。",
            "搔窗擦檐数枝雪，迩来流浪于吴越。",
            "一片闲云空皎洁，再来寻师已蝉蜕。",
            "薝卜枝枯醴泉竭，水檀香火遗影在。",
            "甘露松枝月中折，宝师往日真隐心，今日不能堕双血。"
        ],
        "title": "经旷禅师院",
        "id": "67eda351-739f-4349-aef7-3793896a3c4e"
    },
    {
        "author": "贯休",
        "paragraphs": [
            "山无绿兮水无清，风既毒兮沙亦腥。",
            "胡儿走马疾飞鸟，联翩射落云中声。"
        ],
        "title": "边上作三首 一",
        "id": "4135e905-70cf-4329-9c96-d95134949a77"
    },
    {
        "author": "贯休",
        "paragraphs": [
            "阵云忽向沙中起，探得胡兵过辽水。",
            "堪嗟护塞征戍儿，未战已疑身是鬼。"
        ],
        "title": "边上作三首 二",
        "id": "fe93599e-d985-4d78-bdb7-dddaa666cb29"
    },
    {
        "author": "贯休",
        "paragraphs": [
            "见说青冢穴，中有白野狐。",
            "时时出沙碛，向东而号呼。",
            "号呼复号呼，画师图得无。"
        ],
        "title": "边上作三首 三",
        "id": "af42490e-26c5-4b68-8103-532d4fc6744f"
    },
    {
        "author": "贯休",
        "paragraphs": [
            "道之大道古太古，二字为名争莽卤。",
            "社稷安危在直言，须历尧阶挝谏鼓。",
            "恭闻吾皇至圣深无比，推席却几听至理。",
            "一言偶未合尧聪，贾生须看湘江水。",
            "君不见顷者百官排闼赴延英，阳城不死存令名。",
            "又不见仲尼遥奇司马子，佩玉垂绅合如此。",
            "公乎公乎施之掾，江上春风喜相见。",
            "畏天之命复行行，芙蓉为衣胜絁绢。",
            "好音入耳应非久，三峡闻猨莫回首。",
            "且啜千年羹，醉巴酒。"
        ],
        "title": "送张拾遗赴施州司户",
        "id": "34159e29-e317-4bd9-bc89-46f040bd8ecb"
    },
    {
        "author": "贯休",
        "paragraphs": [
            "茶烹绿乳花暎帘，撑沙苦笋银纤纤。",
            "窗中山色青翠黏，主人于我情无厌。"
        ],
        "title": "书倪氏屋壁三首 一",
        "id": "e4c4ee12-b22c-433f-a82c-fd54538dd993"
    },
    {
        "author": "贯休",
        "paragraphs": [
            "白桑红椹莺咽咽，面揉玉尘饼挑雪。",
            "将为数日已一月，主人于我特地切。"
        ],
        "title": "书倪氏屋壁三首 二",
        "id": "8e422260-dad4-4f42-8d01-eeb08e55baa3"
    },
    {
        "author": "贯休",
        "paragraphs": [
            "水娇草媚掩山路，睡槎鸳鸯如画作。",
            "春光霭霭忽已暮，主人刚地不放去。"
        ],
        "title": "书倪氏屋壁三首 三",
        "id": "416b638a-4f61-4c5f-be68-788367160801"
    },
    {
        "author": "贯休",
        "paragraphs": [
            "善为尔诸身，行为尔性命。",
            "祸福必可转，莫悫言前定。",
            "见人之得，如己之得。",
            "则美无不克，见人之失。",
            "如己之失，是亨贞吉。",
            "反此之徒，天鬼必诛。",
            "福先祸始，好杀灭[纪]。",
            "不得不止，守谦寡欲。",
            "善善恶恶，不得不作。",
            "无见贵热，谄走蹩躠。",
            "无轻贱微，上下相依。",
            "古圣着书，矻矻孳孳。",
            "忠孝信行，越食逾衣。",
            "生天地间，未或非假。",
            "身危彩虹，景速奔马。",
            "胡不自强，将升玉堂。",
            "胡为自坠，言虚行伪。",
            "艳殃尔寿须戒，酒腐尔肠须畏。",
            "励志须至，扑满必破。",
            "非莫非于餙非，过莫过于文过。",
            "及物阴功，子孙必封。",
            "无恃文学，是司奇薄。",
            "患随不忍，害逐无足。",
            "一此一彼，谐宫合征。",
            "亲仁下问，立节求己。",
            "恶木之阴匪阴，盗泉之水匪水。",
            "世孚草草，能生几几。",
            "直须如冰如玉，种桃种李。",
            "嫉人之恶，酬恩报义。",
            "忽己之慢，成人之美。",
            "毋担虚誉，无背至理。",
            "恬和愻畅，冲融终始。",
            "天人之行，尽此而已。",
            "丁宁丁宁，戴发含齿。"
        ],
        "title": "续姚梁公坐右铭",
        "id": "9477a2d1-3108-45a6-93e3-6b3f56d9bed6"
    },
    {
        "author": "贯休",
        "paragraphs": [
            "荆山有美玉，含华尚炳烂。",
            "堪为圣君玺，堪为圣君案。",
            "草木润不雕，烟霞覆不散。",
            "野人到山下，仰视星辰畔。",
            "倘或如栗黄，保之上霄汉。"
        ],
        "title": "上卢少卿觅千文",
        "id": "66725f40-86fd-4d39-b906-5bb47a7b5336"
    },
    {
        "author": "贯休",
        "paragraphs": [
            "庐山有石镜，高倚无尘垢。",
            "昼景分烟萝，夜魄侵星斗。",
            "苞含物象列，搜照鱼龙吼。",
            "寄谢天地间，毫端皆我有。"
        ],
        "tags": [
            "庐山"
        ],
        "title": "谢卢少卿惠千文",
        "id": "548d265e-163c-4961-8869-1ccf7bf346aa"
    },
    {
        "author": "贯休",
        "paragraphs": [
            "金册昭昭，列圣孤标。",
            "仲尼有言，巍巍帝尧。",
            "承天眷命，罔厥矜骄。",
            "四德炎炎，阶蓂不凋。",
            "永孚于休，垂衣飘飖。",
            "吾皇则之，小心翼翼。",
            "秉阳亭毒，不遑暇食。",
            "土阶苔绿，茅茨雪滴。",
            "君既天赋，相亦天锡。",
            "德辀金镜，以圣继圣。",
            "汉高将将，太宗兵柄。",
            "吾皇则之，日新德盛。",
            "朽索六马，罔坠厥命。",
            "熙熙蓼萧，块润风调。",
            "舞擎干羽，囿入蒭荛。",
            "既玉其叶，亦金其枝。",
            "叶叶枝枝，百工允厘。",
            "享国如尧，不疑不疑。"
        ],
        "title": "大蜀皇帝寿春节进尧铭舜颂二首 尧铭",
        "id": "2cd7213a-5931-48bb-bc52-933feeedf20d"
    },
    {
        "author": "贯休",
        "paragraphs": [
            "高高历山，有黍有粟。",
            "皇皇大舜，合尧玄德。",
            "五典克从，四门伊穆。",
            "大道将行，天下为公。",
            "临下有赫，选贤用能。",
            "吾皇则之，无斁无逸。",
            "绥厥品汇，光光得一。",
            "千辐临顶，十在随跸。",
            "大哉大同，为光为龙。",
            "吾皇则之，圣谋隆隆。",
            "纳隍孜孜，考考切切。",
            "六宗是禋，五瑞斯列。",
            "排麟环凤，披香立雪。",
            "四夷纳赆，九围有截。",
            "昔救世师，降生竺干。",
            "寿春亦然，万年万年。"
        ],
        "title": "大蜀皇帝寿春节进尧铭舜颂二首 舜颂",
        "id": "bc3f76e0-612a-4477-b75c-48fc94778f2d"
    },
    {
        "author": "贯休",
        "paragraphs": [
            "有叟有叟，居岳之室。",
            "忽振金汤，下彼巉崪。",
            "闻蜀风景，地宁得一。",
            "富人侯王，旦奭摩诘。",
            "龙角日角，紫气盘屈。",
            "揭日月行，符汤禹出。",
            "天步孔艰，横流犯跸。",
            "穆穆蜀俗，整整师律。",
            "髯发垂雪，忠贞贯日。",
            "四人苏活，万里丰谧。",
            "无雨不膏，有露皆滴。",
            "有叟有叟，无实行实。",
            "一瓶一衲，既朴且质。",
            "幸蒙顾盼，词暖恩郁。",
            "轩镜光中，愿如善吉。"
        ],
        "title": "大蜀高祖潜龙日献陈情偈颂",
        "id": "3f1a79cf-d96c-429e-b422-8571a8be136a"
    },
    {
        "author": "贯休",
        "paragraphs": [
            "道朗居太山，达磨住熊耳。",
            "手擎清凉月，灵光溢天地。",
            "尽骑金师子，去世久已矣。",
            "吾师隐庐岳，外念全刳削。",
            "掷孔圣之日月，相空王之橐钥。",
            "曾升麟德殿，谭无着。",
            "赐衣三铢让不着，唯思红泉白石阁。",
            "因随裴楷离京索，迩来便止于匡霍。",
            "瀑布千寻喷冷烟，旃檀一枝翘瘦鹤。",
            "岘首故人清信在，千书万书取不诺。",
            "微人昔为门下人，扣玄佩惠无边垠。",
            "自怜亦是师子子，未逾三载能嚬呻。",
            "一从散席归宁後，溪寺更有谁相亲。",
            "青山古木入白浪，赤松道士为东邻。",
            "焚香西望情何极，不及昙诜泪空滴。",
            "桐江太守社中人，还送郄超米千石。",
            "宝书遽掩修章句，万里空函亦何益。",
            "终须一替辟虵人，未解融神出空寂。"
        ],
        "title": "寄大愿和尚",
        "id": "ab17b5a3-0877-4c22-b700-157aabd9e444"
    },
    {
        "author": "贯休",
        "paragraphs": [
            "碧海漾仙洲，骊珠外无宝。",
            "一岳倚青冥，羣山尽如草。",
            "君侯圣朝瑞，动只关玄造。",
            "谁云倚天剑，含霜在怀抱。",
            "谁云青云险，门前是平道。",
            "洪民亦何幸，里巷清如扫。",
            "至化无经纶，至神无祝祷。",
            "即应炳文柄，孤平去浩浩。",
            "即应调鼎味，比屋堪封保。",
            "野人慕正化，来自海边岛。",
            "经传髻里珠，诗学池中藻。",
            "闭门十余载，庭杉共枯槁。",
            "今朝投至鉴，得不倾肝脑。",
            "斯文如未精，归山更探讨。"
        ],
        "title": "上顾大夫",
        "id": "2d6bfbad-eb99-4f8e-981e-c84f2b56f23a"
    },
    {
        "author": "贯休",
        "paragraphs": [
            "之子逍遥尘世薄，格淡于云语如鹤。",
            "相见唯谈海上山，碧侧青斜冷相沓。",
            "芒鞋竹杖寒冻时，玉霄忽去非有期。",
            "僮担赤笼密雪里，世人无人留得之。",
            "想入红霞路深邃，孤峰纵啸仙飙起。",
            "星精聚观泣海鬼，月涌薄烟花点水。",
            "送君丁宁有深旨，好寻佛窟游银地。",
            "雪眉衲僧皆正气，伊昔贞白先同此意。",
            "若得神圣之药，即莫忘远相寄。"
        ],
        "title": "寒月送玄士入天台",
        "id": "be6921ff-6aaa-43d8-a0d0-730a4c56e42a"
    },
    {
        "author": "贯休",
        "paragraphs": [
            "为鱼须处海，为木须在岳。",
            "一登君子堂，顿觉心寥廓。",
            "右听青女镜，左听宣尼铎。",
            "政术似蒲卢，诗情出冲漠。",
            "从来苦清苦，近更加澹薄。",
            "讼庭何所有，一只两只鹤。",
            "烟霞色拥墙，禾黍香侵郭。",
            "严霜与美雨，皆从二天落。",
            "苍生苦疮痍，如何尽消削。",
            "圣君新雨露，更作谁恩渥。",
            "即捉五色笔，密勿金銮角。",
            "即同房杜手，把干坤橐钥。",
            "休说卜圭峰，开门对林壑。"
        ],
        "title": "上杜使君",
        "id": "6bffbe8d-b870-4677-915d-ce1cfe699e76"
    },
    {
        "author": "贯休",
        "paragraphs": [
            "马头宝峰，秀塞寒空。",
            "有叟有叟，真隐其中。",
            "无味醍醐，亦非般若。",
            "白趾碧目，数百潇洒。",
            "苦竹大于杉，白熊卧如马。",
            "金钟撼壑，布水喷瓦。",
            "芙蓉堂开峰月入，岳精踏雪立屋下。",
            "伊余解攀缘，已是非常者。",
            "更有叟，独往来，与我语。",
            "情无刚强，气透今古。",
            "竹笠援补，芒鞋藤乳。",
            "北风倒人，干雪不聚。",
            "满头霜雪汤雪去，汤雪去。",
            "无人及，空望真气江上立。"
        ],
        "title": "送僧入马头山",
        "id": "6fad8b1f-159f-4826-b7c2-14d4cb7b37e9"
    },
    {
        "author": "贯休",
        "paragraphs": [
            "夔龙在庙堂，虽然有佥议。",
            "苍生得父母，自是天之意。",
            "鄱阳气候正，文物皆鲜媚。",
            "金镜有余光，春风少闲地。",
            "膺门倚寒碧，到者宁容易。",
            "宾从皆凤毛，爪牙悉猨臂。",
            "楼台千万户，锦绣龙歌沸。",
            "大惠虫鸟全，至严龙虎畏。",
            "可怜召伯树，婆裟不胜翠。",
            "诗搜日月华，道咽神仙味。",
            "嘉树白雀来，祥烟甘露坠。",
            "中川一带香，□开幽邃地。",
            "逸少情有余，东山境不啻。",
            "恭闻圣天子，廊庙犹虚位。",
            "应知黎庶心，只恐征书至。"
        ],
        "title": "上卢使君",
        "id": "5cf044ce-bd24-412c-88c7-de1224ad97e7"
    },
    {
        "author": "贯休",
        "paragraphs": [
            "霜锋擗石鸟雀聚，帆冻阴飙吹不举。",
            "芬陀利香释驎虎，幡幢冒雪争迎取。",
            "春光主，芙蓉堂窄堆花乳，手提金桴打金鼓。",
            "天花娉婷下如雨，狻猊座上师子语。",
            "苦却乐，乐却苦，卢至黄金忽如土。"
        ],
        "title": "送颢雅禅师",
        "id": "5ec79aef-b871-4cd4-9020-2ae523d1c1db"
    },
    {
        "author": "贯休",
        "paragraphs": [
            "为郡三星无一事，龚黄意外扳乔松。",
            "日边扬历不争路，云外苔藓须留踪。",
            "溪月未落漏滴滴，隼旟已入山重重。",
            "扪萝盖输山屐伴，驻斾不见朝霞浓。",
            "乳猨剧黠挂险树，露木翠脆生诸峰。",
            "初平谢公道非远，黯然物外心相逢。",
            "石羊依稀龁瑶草，桃花彷佛开仙宫。",
            "终当归补吾君衮，好山好水那相容。"
        ],
        "title": "和杨使君游赤松山",
        "id": "ad293cec-27a2-40e3-b276-dff5567b3c41"
    },
    {
        "author": "贯休",
        "paragraphs": [
            "柳门柳门，芳草芊绵。",
            "日日日日，黯然黯然。",
            "子牟恋阙归阙，王粲下楼相别。",
            "食实得地，颇淹岁月。",
            "今朝天子在上，合雪必雪。",
            "况绛之牧，文行炳洁。",
            "释谓缘因，久昵清尘。",
            "王嘉迎安，远狎遗民。",
            "嫓彼二子，厥或相似。",
            "论文不文，话道无滓。",
            "士有贵逼，势不可遏。",
            "麟步规矩，凤翥昂枿。",
            "岘首仁踪项频跋，商云乳麝香可撮。",
            "望尘□□连紫闼，吾皇必用整干坤，莫忘江头白头达。"
        ],
        "title": "送崔使君",
        "id": "5cca6a4d-c12b-4615-8b65-d0cbc7bff23b"
    },
    {
        "author": "贯休",
        "paragraphs": [
            "天目连天搏秀气，峥嵘作起新城地。",
            "德门钟秀光盛时，三虎八龙皆世瑞。",
            "顷者天厖乱下鲸翻海，烽火崩腾照行在。",
            "江表唯传君子营，剑冲牛斗疏真宰。",
            "金昆玉季轻三鼓，煮海悬鱼臣节苦。",
            "鴈影参差入瑞烟，荆花灿烂开仙圃。",
            "我闻大中咸通真令主，相惟大杜兼小杜。",
            "但能致君活国济生人，亦何必须踏金梯，折桂树。",
            "宣宗懿宗调舜琴，大杜小杜为殷霖。",
            "出将入相兮功德深，生人受赐兮直至今。",
            "杜侯兄弟继之後，璞玉浑金美腾口。",
            "常言一呼百万何足云，终取封侯之印大如斗。",
            "功闻吾皇似尧禹，搜索贤良皆面覩。",
            "杜侯杜侯，君傥修令德，克有终，即必还为大杜兼小杜。",
            "人之戴兮天笔注，国之福兮天固祚。",
            "四海无波八表臣，如今而後君看取。"
        ],
        "title": "杜侯行",
        "id": "2cc440c7-195a-4b79-87e6-4b7b20b8a260"
    },
    {
        "author": "贯休",
        "paragraphs": [
            "谁信心火多，多能焚大国。",
            "谁信鬓上丝，茎茎出蚕腹。",
            "尝闻养蚕妇，未晓上桑树。",
            "下树畏蚕饥，儿啼亦不顾。",
            "一春膏血尽，岂止应王赋。",
            "如何酷吏酷，尽为搜将去。",
            "蚕蛾为蝶飞，伪叶空满枝。",
            "冤梭与恨机，一见一沾衣。"
        ],
        "title": "偶作五首 一",
        "id": "fcc288e7-f096-45f4-ace3-eb1d795effdc"
    },
    {
        "author": "贯休",
        "paragraphs": [
            "机生机，巧生巧，心镬烘烘日煎炒。",
            "闯蜀眉嚬游海岛，扶桑椹熟金乌饱。",
            "金乌饱，飞复飞，四天下人眼眙眙。"
        ],
        "title": "偶作五首 二",
        "id": "1bd1fcda-a97c-44b6-9fcf-4fc1ceaf4df5"
    },
    {
        "author": "贯休",
        "paragraphs": [
            "孰云我轻薄，石头如何唤作玉。",
            "孰云我是非，随邪逐恶又争得。",
            "古人终不事悠悠，一言道合死即休。",
            "岂不见大鹏点翼盖十洲，是何之物鸣啾啾。"
        ],
        "title": "偶作五首 三",
        "id": "5f08a3dd-01f6-46b5-908c-3bfd21e509da"
    },
    {
        "author": "贯休",
        "paragraphs": [
            "君子食即食，何必在珍华。",
            "小人食不食，纵食如泥沙。",
            "清歌且莫唱，妙舞亦休夸。",
            "尔非凤灸麒麟肉，焉能一挂于齿牙。",
            "去来去来归去来，红泉正洒芙蓉霞。"
        ],
        "title": "偶作五首 四",
        "id": "cf83f240-214a-4762-8364-fc752ecd5798"
    },
    {
        "author": "贯休",
        "paragraphs": [
            "君不见金陵风台月榭烟霞光，如今五里十里野火烧茫茫。",
            "君不见西施绿珠颜色可倾国，乐极悲来留不得。",
            "君不见汉王力尽得干坤，如何秋雨洒庙门。",
            "铜台老树作精魅，金谷野狐多子孙。",
            "几许繁华几更改，唯有尧舜周召丘轲似长在。",
            "坐看楼阁成丘墟，莫话桑田变成海。",
            "吾有清凉雪山雪，天上人间常皎洁。",
            "茫茫欲火欲烧人，惆怅无因为君说。"
        ],
        "title": "偶作五首 五",
        "id": "4845f4b5-bb3f-48b6-9108-a4f12eb5b5f7"
    },
    {
        "author": "贯休",
        "paragraphs": [
            "山为水精宫，藉花无尘埃。",
            "吟狂岳似动，笔落天琼瓌。",
            "伊余自乐道，不论才不才。",
            "有时鬼笑两三声，疑是大谢小谢李白来。"
        ],
        "title": "山中作",
        "id": "7822273d-bc96-4f18-9be7-e35f3434a460"
    },
    {
        "author": "贯休",
        "paragraphs": [
            "为善无近名，窃名者得声不如心，诚哉是言也。",
            "使君圣朝瑞，干符初刺婺。",
            "德变人性灵，笔变人风土。",
            "烟霞与虫鸟，和气将美雨。",
            "千里与万里，各各来相附。",
            "信哉有良吏，玄谶应百数。",
            "古人古人自古人，今日又见民歌六七袴。",
            "不幸大寇崩腾来，孤城势孤固难锢。",
            "攀辕既不及，旌斾冲风露。",
            "大驾已西幸，飘零何处去？婺人空悲哀，对生祠泣沾莓苔。",
            "忽闻暂寄河之北，兵强四面无尘埃。",
            "唯祝銮舆早归来，用此咎繇仲虺才。",
            "使四野雾廓，八纮镜开。",
            "皇天无亲，长与善邻，宜哉宜哉。"
        ],
        "title": "闻前王使君在泽潞居",
        "id": "2920c9a1-bdab-4435-82e1-d47c75b7df5f"
    },
    {
        "author": "贯休",
        "paragraphs": [
            "喷岚堆黛塞寒碧，窗前古雪入白石。",
            "临岐约我来不来，若来须拨红霞觅。"
        ],
        "tags": [
            "庐山"
        ],
        "title": "将入匡山别芳昼二公二首 一",
        "id": "c68e9289-7c74-449f-ac83-6f8924d8b848"
    },
    {
        "author": "贯休",
        "paragraphs": [
            "红豆树间滴红雨，恋师不得依师住。",
            "世情世界愁杀人，锦绣谷中归舍去。"
        ],
        "tags": [
            "庐山"
        ],
        "title": "将入匡山别芳昼二公二首 二",
        "id": "39b52015-5f01-4243-ba21-b1e7289c9326"
    },
    {
        "author": "贯休",
        "paragraphs": [
            "北山峨峨香拂拂，翠涨青奔势巉崪。",
            "赤松君宅在其中，紫金为墙珠作室。",
            "玻璃门外仙獓睡，幢节森森绛烟密。",
            "水精帘卷桃花开，文锦娉婷众非一。",
            "抚长离，坎答鼓。",
            "花姑吹箫，弄玉起舞。",
            "三万八千为半日，海涸鳌枯等闲覩。",
            "爱共安期碁，苦识彭祖祖。",
            "有时朝玉京，红云拥金虎。",
            "石桥亦是神仙住，白凤飞来又飞去。",
            "五云缥缈羽翼高，世人仰望心空劳。"
        ],
        "title": "送杨秀才",
        "id": "6de0cbea-6106-46fb-83e3-3399c7e15958"
    },
    {
        "author": "贯休",
        "paragraphs": [
            "伊余本是胡为者，采蕈锄茶在穷野。",
            "偶披蓑笠事空王，余力为文拟何谢。",
            "少年心在青云端，知音满地皆龙鸾。",
            "遽逢天步艰难日，深藏溪谷空长叹。",
            "偶出重围遇英哲，留我江楼经岁月。",
            "身隈玉帐香满衣，梦历金盆雨和雪。",
            "东风来兮歌式微，深云道人召来归。",
            "燕辞大厦兮将何为，蒙蒙花雨兮莺飞飞，一汀杨柳同依依。"
        ],
        "title": "别杜将军",
        "id": "f235b793-9b94-4451-a5c4-14b30ed54060"
    },
    {
        "author": "贯休",
        "paragraphs": [
            "伊余龙钟归海涯，千山万水情自怡。",
            "梦公别我还上国，江边惨执行迟迟。",
            "向我道云中觅伴未得伴，又示我数首新诗尽是诗。",
            "只恐不如此，若如此如此，即须天子知。",
            "萧萧金吹荆门口，槐菊鬬黄落叶走。",
            "前程胜事未可涯，但空圭峰难入手。",
            "莲峰掌记韩拾遗，鴈行雍穆世所稀。",
            "二十年前即别离，凭师一话吟朝饥。"
        ],
        "title": "送梦上人归京",
        "id": "5daf4987-6227-49bf-8375-446332ed4f4e"
    },
    {
        "author": "贯休",
        "paragraphs": [
            "世病如山岳，世医皆拱手。",
            "道病如金锁，师遭锁锁否。",
            "伊昔芙蓉颊，谈经似主涉。",
            "苏合昼氤氲，天花似飞蝶。",
            "觉树垂实，魔辈刺疾。",
            "病也不问，终不皴膝。",
            "春光冉冉，不上尔质。",
            "东风浩浩，谩入尔室。",
            "云何斯人，而有斯疾。"
        ],
        "title": "问岳禅师疾",
        "id": "59841f8a-df17-4d9d-99b8-3b447d3cc54a"
    },
    {
        "author": "贯休",
        "paragraphs": [
            "明明赫赫中兴主，动纳诸隍冠前古。",
            "四海英雄尽戢兵，皆如圪圪天金柱。",
            "万姓多论政与德，请树丰碑似山岳。",
            "一从寇灭二十年，琬琰雕镌赐重叠。",
            "荆州化风何卓异，寡欲无为合天地。",
            "虽立贞碑与众殊，字字皆是吾皇意。",
            "君侯捧碑西拜泣，臣且何人恩洊及。",
            "凤皇衔下雕龙文，德昧政虚争敢立。",
            "函封三奏心匍匐，坚让此碑声盖国。",
            "我恐江淹五色笔，作不立此碑之碑文不得。"
        ],
        "title": "上荆南府主三让德政碑",
        "id": "0f717aea-de1d-4c03-b5b4-2e84875a269d"
    },
    {
        "author": "贯休",
        "paragraphs": [
            "我闻昔有海上翁，须眉皎白尘土中。",
            "葫芦盛药行如风，病者与药皆惺憁。",
            "药王药上亲兄弟，救人急于己诸体。",
            "玉毫调御偏赞扬，金轮释梵咸归礼。",
            "贤守运心亦相似，不吝亲亲拘子子。",
            "曾闻古德有深言，由来大士皆如此。"
        ],
        "title": "施万病丸",
        "id": "4c379ad7-41ed-418e-ba95-6dfb40b01eca"
    },
    {
        "author": "贯休",
        "paragraphs": [
            "春雨偶愆期，草木亦未觉。",
            "君侯不遑处，退食或闭阁。",
            "东海浪滔滔，西江波漠漠。",
            "得不愿身为大虬，金其角，玉其甲。",
            "一吸再喢，云平雾匝。",
            "华畅九有，清倾六合。",
            "使不苏者苏，不足者足。",
            "情通上玄，如膏绵绵。",
            "有叟有叟，鼓腹歌于道边。",
            "歌曰：麦苗芃芃兮鸧鹒飞，日出而作兮日入归，如彼草木兮雨露肥。",
            "古人三乐兮，我乐多之。",
            "天之成兮，地之平兮。",
            "柘系黄兮，瓠叶青兮。",
            "乳女啼兮，蒸黍馨兮。",
            "炙背扪虱兮，复何经营兮。"
        ],
        "title": "甘雨应祈",
        "id": "8e3beb3e-384b-415d-8b9a-92e7b3b3c0af"
    },
    {
        "author": "贯休",
        "paragraphs": [
            "真宰动洪炉，万物皆消息。",
            "唯有三珠树，不用东风力。",
            "君子天庙器，头骨何巉崱。",
            "海内久闻名，江西偶相识。",
            "谁不有诗机，麟龙不解织。",
            "谁不有心地，兰茝不曾植。",
            "多君二俱作，独立千仞壁。",
            "话道出先天，凭师动臻极。",
            "青霄鴈行律，红露荆花滴。",
            "偶然成远别，别後长相忆。",
            "行至鄱阳郡，又见谢安石。",
            "留我遇残冬，身心苦恬寂。",
            "江上春又至，引颈山空积。",
            "何日再相逢，天香满瑶席。"
        ],
        "title": "寄韩团练",
        "id": "dcf396a5-34c7-4f7e-80e2-4ed286d89ac7"
    },
    {
        "author": "贯休",
        "paragraphs": [
            "闲步浅青平绿，流水征车自逐。",
            "谁家挟弹少年，拟打红衣[啄]木。"
        ],
        "title": "春野作五首 一",
        "id": "bad8119c-a952-494d-8d13-2bfadfa43c05"
    },
    {
        "author": "贯休",
        "paragraphs": [
            "山花雨打尽，满地如烂锦。",
            "远寻鹧鸪雏，拾得一团蕈。"
        ],
        "title": "春野作五首 二",
        "id": "8d301c1b-a0f9-4ce9-a299-74fe08a31036"
    },
    {
        "author": "贯休",
        "paragraphs": [
            "大牛苦耕田，乳犊望似泣。",
            "万事皆天意，绿草头蕺蕺。"
        ],
        "title": "春野作五首 三",
        "id": "79d591d4-9cbd-4424-bab5-3f75dd8a2965"
    },
    {
        "author": "贯休",
        "paragraphs": [
            "斜阳射破冢，髑髅半出地。",
            "不知谁氏子，犹自作意气。"
        ],
        "title": "春野作五首 四",
        "id": "49963281-37ec-4930-b46d-2167f9799321"
    },
    {
        "author": "贯休",
        "paragraphs": [
            "抛牛沙上鬬百草，鉏陇老人又太老。",
            "薄烟漠漠覆桑枣，戴嵩醉後取次扫。"
        ],
        "title": "春野作五首 五",
        "id": "14d1d929-ec98-4841-8097-b47179050aa9"
    },
    {
        "author": "贯休",
        "paragraphs": [
            "衲衣线麄心似月，自把短锄锄榾柮。",
            "青石溪边踏叶行，数片云随两眉雪。"
        ],
        "title": "深山逢老僧二首 一",
        "id": "2ea2805c-d7d1-4005-9f72-9fd3b606a410"
    },
    {
        "author": "贯休",
        "paragraphs": [
            "山童貌顽名乞乞，放火烧畬采崖蜜。",
            "担头何物带山香，一箩白蕈一箩栗。"
        ],
        "title": "深山逢老僧二首 二",
        "id": "76124fa1-0a96-470d-a832-8f0742278cd5"
    },
    {
        "author": "贯休",
        "paragraphs": [
            "草木亦有性，与我将不别。",
            "我若似草木，成道无时节。",
            "世人不会道，向道却嗔道。",
            "伤嗟此辈人，宝山不得宝。"
        ],
        "title": "道情偈",
        "id": "565fe987-81c5-439e-98c5-5600c795adfa"
    },
    {
        "author": "贯休",
        "paragraphs": [
            "伤心复伤心，流光似飞电。",
            "有惠骊龙十斛珠，不如一见君子面。",
            "愁人复愁人，满眼皆埃尘。",
            "有惠黄金一万斤，不如一见于仁人。",
            "我昔读诗书，如今尽抛也。",
            "只记得田叔孟温舒，帝王满口呼长者。"
        ],
        "title": "怀二三朝友",
        "id": "1605dbfb-06a9-4fe7-9dcf-b8932826532c"
    },
    {
        "author": "贯休",
        "paragraphs": [
            "君子称一善，馨香遍九垓。",
            "小人妬一善，处处生嫌猜。",
            "口如暴死人，铁尺抝不开。",
            "稂莠蚀田髓，积阴成冬雷。",
            "因知咋舌人，千古空悠哉。"
        ],
        "title": "偶作",
        "id": "f3dc4fbc-522c-4834-9cbd-ef747969f1e2"
    },
    {
        "author": "贯休",
        "paragraphs": [
            "先生先生不可遇，爱平不平眉斗竖。",
            "黄昏雨雹空似黳，别我不知何处去。"
        ],
        "title": "义士行",
        "id": "4b2c787e-9399-499b-b5f8-c71be1879676"
    },
    {
        "author": "贯休",
        "paragraphs": [
            "张颠颠後颠非颠，直至怀素之颠始是颠。",
            "师不谭经不说禅，筋力唯于草书朽。",
            "颠狂却恐是神仙，有神助兮人莫及。",
            "铁石画兮墨须入，金尊竹叶数斗余。",
            "半斜半倾山衲湿，醉来把笔狞如虎。",
            "粉壁素屏不问主，乱拏乱抹无规矩。",
            "罗剎石上坐伍子胥，蒯通八字立对汉高祖。",
            "势崩腾兮不可止，天机暗转锋铓里。",
            "闪电光边霹雳飞，古栢身中𣵡龙死。",
            "骇人心兮目眓{目臭}，顿人足兮神辟易。",
            "乍如沙场大战後，断枪橛箭皆狼籍。",
            "又似深山朽石上，古病松枝挂铁锡。",
            "月兔笔，天灶墨，斜凿黄金侧剉玉。",
            "珊瑚枝长大束束，天马骄狞不可勒。",
            "东却西，南又北，倒又起，断复续。",
            "忽如鄂公喝住单雄信，秦王肩上𠞈着枣木槊。",
            "怀素师，怀素师，若不是星辰降瑞，即必是河岳孕灵。",
            "固宜须冷笑逸少，争得不心醉伯英。",
            "天台古杉一千尺，崖崩劁折何峥嵘。",
            "或细微，仙衣半拆金线垂。",
            "或妍媚，桃花半红公子醉。",
            "我恐山为墨兮磨海水，天与笔兮书大地。",
            "乃能畧展狂僧意，常恨与师不相识。",
            "一见此书空叹息，伊昔张渭任华叶季良。",
            "数子赠歌岂虚饰，所不足者浑未曾道着其神力。",
            "石桥被烧烧，良玉土不蚀。",
            "锥画沙兮印印泥，世人世人争得测。",
            "知师雄名在世间，明月清风有何极。"
        ],
        "title": "观怀素草书歌",
        "id": "cffd0769-b125-4945-896d-d4caf42ec0ed"
    },
    {
        "author": "贯休",
        "paragraphs": [
            "一曰：劝君不用登岘首山，读羊祜碑。",
            "男儿事业须自奇，此碑山头如日月。",
            "日日照人人不知，人不知，青山白云徒尔为。"
        ],
        "title": "送卢舍人三首 一",
        "id": "5689d532-07b4-467b-9725-ee2642c76144"
    },
    {
        "author": "贯休",
        "paragraphs": [
            "二曰：劝君登商山，不用觅商山皓。",
            "云深雪深骡马倒，我愿终南太华变为金。",
            "吾后见之不为宝，我愿九州四海纸。",
            "幅幅与君为谏草，使蹑卨践夔。",
            "逢轩见皞，日环五色。",
            "是物得老，如此即商山皓。",
            "商山皓，君不用讨他，他必来相讨。"
        ],
        "title": "送卢舍人三首 二",
        "id": "19185848-0d6e-423a-9b40-54fb433442cb"
    },
    {
        "author": "贯休",
        "paragraphs": [
            "三曰：君不见释梵诸天寿亿垓，天上人间去复来。",
            "君又不见紫金为轮一千幅，宝洲□四皆臣伏。",
            "轮王释梵作何因，祗是弘隆大乘福。",
            "自古皇王与贤哲，顶敬心师刻金玉。",
            "报通三世释迦言，莫将梁武为题目。",
            "君不见近代韦裴蒋与萧，文房书府师百僚。",
            "代天理物映千古，布发掩泥非一朝。",
            "大哉释梵轮王璞，已矣何人继先觉。",
            "行行珍重寄斯言，斯言不是寻常曲。"
        ],
        "title": "送卢舍人三首 三",
        "id": "8fc8539e-1fd5-414a-a3a7-f8cf2e10e1dc"
    },
    {
        "author": "贯休",
        "paragraphs": [
            "行行一宿深村里，鸡犬丰年闹如市。",
            "黄昏见客合家喜，月下取鱼戽塘水。"
        ],
        "title": "宿深村",
        "id": "5548982c-af27-4a74-988e-98d95c66758a"
    },
    {
        "author": "贯休",
        "paragraphs": [
            "一种为春禽，花中开羽翼。",
            "如何此鸟身，便是黄金色。",
            "黄金色，若逢竹实终不食。"
        ],
        "title": "黄莺",
        "id": "cef18895-f2cc-4542-9b66-b51473e3d1f6"
    },
    {
        "author": "贯休",
        "paragraphs": [
            "面如玉盘身八尺，燕语清狞战袍窄。",
            "古岳龙腥一匣霜，江上相逢双眼碧。",
            "冉冉春光方婉娩，黯然别我归稽巘。",
            "他年必帅邯郸儿，与我杀轻班定远。"
        ],
        "title": "送越将归会稽",
        "id": "3ca56169-b0b3-4dd6-b8ef-9f013f4b193e"
    },
    {
        "author": "贯休",
        "paragraphs": [
            "巨鳌头缩翻仙翠，蟠桃烂落珊瑚地。",
            "浪溅霓旌湿鹏翅，畧别千年太容易。"
        ],
        "title": "别仙客",
        "id": "2c26b989-0b62-4d52-9f62-fc5c71eb945b"
    },
    {
        "author": "贯休",
        "paragraphs": [
            "荒岸烧未死，白云痴不动。",
            "极目无人行，浪打取鱼笼。"
        ],
        "title": "寒江上望",
        "id": "4b307d65-7a4f-41ad-9ba3-8c1edd4589c9"
    },
    {
        "author": "贯休",
        "paragraphs": [
            "我爱李景伯，内宴执良规。",
            "君臣道昭彰，天颜终熙怡。",
            "大簸怕清风，糠粃缭乱飞。",
            "洪炉烹五金，黄金终自奇。",
            "大哉为忠臣，舍此何所之。"
        ],
        "title": "读唐史",
        "id": "ca0ab538-c4ad-42ba-8ed3-4c8a7ca1b96b"
    },
    {
        "author": "贯休",
        "paragraphs": [
            "樵父貌饥带尘土，自言一生苦寒苦。",
            "担头担个赤瓷罂，斜阳独立蒙笼坞。"
        ],
        "title": "樵叟",
        "id": "593ed65c-1082-495d-b677-a341751b2a35"
    },
    {
        "author": "贯休",
        "paragraphs": [
            "重叠太古色，蒙蒙花雨时。",
            "好峰行恐尽，流水语相随。",
            "黑壤生红黍，黄猨领白儿。",
            "因思石桥月，曾与故人期。"
        ],
        "title": "春山行",
        "id": "ff25c2e2-054b-4968-a63f-f779da127d60"
    },
    {
        "author": "贯休",
        "paragraphs": [
            "危行危言者，从天落海涯。",
            "如斯为远客，始是好男儿。",
            "瘴杂交州雨，犀揩马援碑。",
            "不知千万里，谁复识辛毗。"
        ],
        "title": "送谏官南迁",
        "id": "68d30fd3-058d-4305-b4f6-e62bc97535b0"
    },
    {
        "author": "贯休",
        "paragraphs": [
            "常思峰顶叟，石窟土为床。",
            "日日先见日，烟霞多异香。",
            "冥心同槁木，扫雪带微阳。",
            "终必相寻去，斯人不可忘。"
        ],
        "title": "怀香炉峰道人",
        "id": "6f578b08-7dd6-414e-bcc7-23acbed69df6"
    },
    {
        "author": "贯休",
        "paragraphs": [
            "日角浮紫气，凛然尘外清。",
            "虽称李太白，知是那星精。",
            "御宴千钟饮，蕃书一笔成。",
            "宜哉杜工部，不错道骑鲸。"
        ],
        "title": "观李翰林真二首 一",
        "id": "0b9b6763-fff0-4951-bf14-acc5bdc07a43"
    },
    {
        "author": "贯休",
        "paragraphs": [
            "谁氏子丹青，毫端曲有灵。",
            "屹如山忽堕，爽似酒初醒。",
            "天马难拢勒，仙房久闭扃。",
            "若非如此辈，何以傲彤庭。"
        ],
        "title": "观李翰林真二首 二",
        "id": "a42c920e-9a02-46aa-868c-65922521e2f8"
    },
    {
        "author": "贯休",
        "paragraphs": [
            "烟浪瀁秋色，高吟似有邻。",
            "一轮湘渚月，万古独醒人。",
            "岸湿穿花远，风香祷庙频。",
            "祗应谀佞者，到此不伤神。"
        ],
        "title": "晚泊湘江作",
        "id": "6cde46e0-fe46-48f5-a25e-078b75bf1f3c"
    },
    {
        "author": "贯休",
        "paragraphs": [
            "故园离乱後，十载始逢君。",
            "长恨南熏奏，寻常只自闻。",
            "荒窗秋见岳，赤地夜生云。",
            "莫叹谋身晚，中兴正用文。"
        ],
        "title": "淮上逢故人",
        "id": "3ec8c54b-2eda-48f6-b177-99b116d27b07"
    },
    {
        "author": "贯休",
        "paragraphs": [
            "造化拾无遗，唯应杜甫诗。",
            "岂非玄域橐，夺得古人旗。",
            "日月精华薄，山川气概卑。",
            "古今吟不尽，惆怅不同时。"
        ],
        "title": "读杜工部集二首 一",
        "id": "908f68ec-e7d3-4d08-9564-19f4b10d12ba"
    },
    {
        "author": "贯休",
        "paragraphs": [
            "甫也道亦丧，孤身出蜀城。",
            "彩毫终不撅，白云更能轻。",
            "命薄相如命，名齐李白名。",
            "不知耒阳令，何以葬先生。"
        ],
        "title": "读杜工部集二首 二",
        "id": "8e7c374d-32dc-449d-9f57-ee519658a459"
    },
    {
        "author": "贯休",
        "paragraphs": [
            "机忘室亦空，静与沃洲同。",
            "唯有半庭竹，能生竟日风。",
            "思山海月上，出定印香终。",
            "继後传衣者，还须立雪中。"
        ],
        "title": "题简禅师院",
        "id": "e5d77052-7f2e-430e-9e2c-50a000250542"
    },
    {
        "author": "贯休",
        "paragraphs": [
            "二公俱作者，其奈亦迂儒。",
            "且有诸峰在，何将一第吁。",
            "句还如菡萏，谁复赠襜褕。",
            "想得重泉下，依前与众殊。"
        ],
        "title": "读刘得仁贾岛集二首 一",
        "id": "4a40f2eb-0402-4c4a-aa1d-008f15f26862"
    },
    {
        "author": "贯休",
        "paragraphs": [
            "役思曾冲尹，多言阻国亲。",
            "桂枝何所直，陋巷不胜贫。",
            "马病唯汤雪，门荒劣有人。",
            "伊余吟亦苦，为尔一眉嚬。"
        ],
        "title": "读刘得仁贾岛集二首 二",
        "id": "001a7fb3-c61b-42aa-82bc-28d470be9b08"
    },
    {
        "author": "贯休",
        "paragraphs": [
            "独住无人处，松龛岳色侵。",
            "僧中九十腊，云外一生心。",
            "白发垂不剃，青眸笑转深。",
            "犹能指孤月，为我暂开襟。"
        ],
        "title": "天台老僧",
        "id": "175daf3f-fa38-4918-b8b0-59a838cc0d40"
    },
    {
        "author": "贯休",
        "paragraphs": [
            "巉岩玉九株，秀湿掩苍梧。",
            "祥瑞久不出，羲轩消得无。",
            "雨和高瀑浊，烧熁大槠枯。",
            "到此思归去，迢迢隔五湖。"
        ],
        "title": "经费隐君旧宅",
        "id": "30c5a9be-4fc0-4953-9341-83e924d9b2b0"
    },
    {
        "author": "贯休",
        "paragraphs": [
            "昔住匡庐北，无人知姓名。",
            "侵云收谷粟，引蚁上柑橙。",
            "寒雨雪兼落，枯林虎独行。",
            "谁能将白发，共向此中生。"
        ],
        "tags": [
            "庐山"
        ],
        "title": "秋末怀旧山",
        "id": "f0c7bf66-3a40-487d-82fe-9af8017e6562"
    },
    {
        "author": "贯休",
        "paragraphs": [
            "百虑片帆下，风波极目看。",
            "吴山兼鸟没，楚色入衣寒。",
            "过此愁人处，始知行路难。",
            "夕阳沙岛上，回首一长叹。"
        ],
        "title": "春过鄱阳湖",
        "id": "da1610bf-679f-49e6-8ab3-2e926f45ccc3"
    },
    {
        "author": "贯休",
        "paragraphs": [
            "鸟外更谁亲，诸峰即四邻。",
            "白头寒枕石，青衲烂无尘。",
            "橡栗堆行径，猨猴遶定身。",
            "傥然重结社，愿作扫坛人。"
        ],
        "title": "寄僧野和尚",
        "id": "fd191111-d21a-4629-b8ea-746b065847e0"
    },
    {
        "author": "贯休",
        "paragraphs": [
            "端居碧云暮，好鸟啼红芳。",
            "满郭桃李熟，卷帘风雨香。",
            "清吟绣段句，默念芙蓉章。",
            "未得归山去，频升谢守堂。"
        ],
        "title": "寄冯使君",
        "id": "f22a59d9-515a-4678-8b84-b95f753ac599"
    },
    {
        "author": "贯休",
        "paragraphs": [
            "积翠藏一叟，常思未得游。",
            "不知在岩下，为复在峰头。",
            "苔上枯藤笐，泉淋破石楼。",
            "伊余更何事，不学此翁休。"
        ],
        "title": "寄紫阁隐者",
        "id": "ef62eaac-02c0-48eb-a6a1-23c45c4fe25e"
    },
    {
        "author": "贯休",
        "paragraphs": [
            "大是清虚地，高吟到日晡。",
            "水声金磬乱，云片玉盘粗。",
            "仙有遗踪在，人还得意无。",
            "石碑文不值，壁画色多枯。",
            "冷立千年鹤，闲烧六一炉。",
            "松枝垂似物，山势秀难图。",
            "紫府程非远，清溪径不迂。",
            "馨香柏上露，皎洁水中珠。",
            "贤圣无他术，圆融只在吾。",
            "寄言桐柏子，珍重保之乎。"
        ],
        "title": "寄天台道友",
        "id": "2c6210d5-bdbc-4b33-87c6-50e1f988a7e9"
    },
    {
        "author": "贯休",
        "paragraphs": [
            "暮尘微雨收，蝉急楚乡秋。",
            "一片月出海，几家人上楼。",
            "砌香残果落，汀草宿烟浮。",
            "唯有知音者，相思歌白头。"
        ],
        "title": "旅中怀孙路",
        "id": "a12abc62-60d5-490c-b41f-3c3242f69fc7"
    },
    {
        "author": "贯休",
        "paragraphs": [
            "至理不误物，悠悠自不明。",
            "黄金烧欲尽，白发火边生。",
            "苦惑神仙䜝，难收日月精。",
            "捕风兼系影，信矣不须争。"
        ],
        "title": "贻世",
        "id": "72c08cb2-34c6-4196-8302-fc80165bbecd"
    },
    {
        "author": "贯休",
        "paragraphs": [
            "香沐整山衣，开君一轴诗。",
            "吟当秋景苦，味出雪林迟。",
            "经济几人到，工夫两鬓知。",
            "因嗟和氏泪，不是等闲垂。"
        ],
        "title": "览李秀才卷",
        "id": "58b4d694-56c7-4946-bdc5-4f27deb5b512"
    },
    {
        "author": "贯休",
        "paragraphs": [
            "冥搜入仙窟，半夜水堂前。",
            "吾道祗如此，古人多亦然。",
            "萤沈荒坞雾，月苦绿梧蝉。"
        ],
        "title": "怀方干张为",
        "id": "3305e7cf-60ac-4306-87a1-79c080ecb2c7"
    },
    {
        "author": "贯休",
        "paragraphs": [
            "何人图四皓，如语话唠唠。",
            "双鬓雪相似，是谁年最高。",
            "溪苔连豹褥，仙酒污云袍。",
            "想得忘秦日，伊余亦合逃。"
        ],
        "title": "四皓图",
        "id": "091dfdbf-c8d1-4d28-9da0-f956f5583bbf"
    },
    {
        "author": "贯休",
        "paragraphs": [
            "寒思白阁层，石屋两三僧。",
            "斜雪扫不尽，饥猨唤得应。",
            "香然一字火，磬过数潭冰。",
            "终必相寻去，孤怀久不胜。"
        ],
        "title": "怀白阁道侣",
        "id": "88626846-4a90-4f2e-8582-d2d17ed3eb29"
    },
    {
        "author": "贯休",
        "paragraphs": [
            "东野子何之，诗人始见诗。",
            "清刳霜雪髓，吟动鬼神司。",
            "举世言多媚，无人师此师。",
            "因知吾道後，冷淡亦如斯。"
        ],
        "title": "读孟郊集",
        "id": "84a2c28d-7421-4ef3-8d56-9b22f6239263"
    },
    {
        "author": "贯休",
        "paragraphs": [
            "孤峰含紫烟，师住此安禅。",
            "不下便不下，如斯太可怜。",
            "坐侵天井黑，吟久海霞蔫。",
            "岂觉尘埃里，干戈已十年。"
        ],
        "title": "怀四明亮公",
        "id": "3b5f0e5c-4a1b-4356-92e8-f689f47d8701"
    },
    {
        "author": "贯休",
        "paragraphs": [
            "巨浸东隅极，山吞大野平。",
            "因知吴相恨，不尽海涛声。",
            "黑气腾蛟窟，秋云入战城。",
            "游人千万里，过此白髭生。"
        ],
        "tags": [
            "钱塘江"
        ],
        "title": "秋过钱塘江",
        "id": "fae002b8-9045-43d3-be91-69102ee2f677"
    },
    {
        "author": "贯休",
        "paragraphs": [
            "近抛蓑笠者，急善遇休明。",
            "未省亲宗伯，焉能识正声。",
            "病容经夏在，岳梦入秋幷。",
            "无限林中意，今逢许郭倾。"
        ],
        "title": "上俞许二判官",
        "id": "1f4b7a50-1c95-49ae-8f30-c57dc39bda98"
    },
    {
        "author": "贯休",
        "paragraphs": [
            "诗名动帝畿，身谢亦因诗。",
            "白日只如哭，皇天得不知。",
            "旅坟孤𨃤岳，羸仆泣如儿。",
            "多少求名者，闻之泪尽垂。"
        ],
        "title": "怀刘得仁",
        "id": "e79adefc-4434-4a9e-beae-1cced23d00d8"
    },
    {
        "author": "贯休",
        "paragraphs": [
            "昨别楚江边，逡巡早数年。",
            "诗虽清到後，人更瘦于前。",
            "岸翠连乔岳，汀沙入坏田。",
            "何时重一见，谈笑有茶烟。"
        ],
        "title": "归故林後寄二三知己",
        "id": "cb0565db-2757-412d-8dcd-10e47a27741e"
    },
    {
        "author": "贯休",
        "paragraphs": [
            "搔首复搔首，孤怀草萋萋。",
            "春光已满目，君在西山西。",
            "堑水成文去，庭柯擎翠低。",
            "所思不可见，黄鸟花中啼。"
        ],
        "title": "春寄西山陈陶",
        "id": "7359e37f-faf1-44d9-b7ea-a00dc0e465b6"
    },
    {
        "author": "贯休",
        "paragraphs": [
            "四顾木落尽，扁舟增所思。",
            "云冲远烧出，帆转大荒迟。",
            "天际霜雪作，水边蒿艾衰。",
            "断猨不堪听，一听亦同悲。"
        ],
        "title": "秋末江行",
        "id": "3d39c680-b9ea-4866-847b-c5ce3237929b"
    },
    {
        "author": "贯休",
        "paragraphs": [
            "昨夜西风起，送君归故乡。",
            "积愁穷地角，见日上扶桑。",
            "蜃气生初霁，潮痕匝乱荒。",
            "从兹头各白，魂梦一相望。"
        ],
        "title": "送人归新罗",
        "id": "f8dc1637-e7f7-4982-9936-b45d4e44e459"
    },
    {
        "author": "贯休",
        "paragraphs": [
            "山兄诗癖甚，寒夜更何为。",
            "觅句唯顽坐，严霜打不知。",
            "石膏黏木屐，崖蜜落冰池。",
            "近见禅僧说，生涯胜往时。"
        ],
        "tags": [
            "庐山"
        ],
        "title": "思匡山贾匡",
        "id": "49c329a1-eceb-4993-a1d2-9d6497af346f"
    },
    {
        "author": "贯休",
        "paragraphs": [
            "十载独扃扉，唯为二雅诗。",
            "道孤终不杂，头白更何疑。",
            "句冷杉松与，霜严鼓角知。",
            "修心对闲镜，明月印秋池。"
        ],
        "title": "偶作",
        "id": "b8fbd555-2a68-478b-a457-25dbfd053e66"
    },
    {
        "author": "贯休",
        "paragraphs": [
            "盛名与高隐，合近谢敷村。",
            "弟子已得桂，先生犹灌园。",
            "垂纶侵海介，拾句历云根。",
            "白日升天路，如君别有门。"
        ],
        "title": "赠方干",
        "id": "baf9995f-364c-4c99-b981-41838cf562c2"
    },
    {
        "author": "贯休",
        "paragraphs": [
            "一叶一竿竹，眉须雪欲零。",
            "陆应无祖业，香必是伊腥。",
            "儿亦名鱼鹧，歌称我洞庭。",
            "回头深自媿，旧业近沧溟。"
        ],
        "tags": [
            "洞庭湖"
        ],
        "title": "渔父",
        "id": "f70914bd-6189-41db-b71d-0150db9ea2f9"
    },
    {
        "author": "贯休",
        "paragraphs": [
            "卜居邻坞寺，魂梦又相关。",
            "鹤本如云白，君初似我闲。",
            "月明僧渡水，木落火连山。",
            "从此天台约，来兹未得还。"
        ],
        "title": "题友人山居",
        "id": "bddf11e8-b166-40f0-acfb-73d4a2cb6e0e"
    },
    {
        "author": "贯休",
        "paragraphs": [
            "寺倚乌龙腹，窗中见碧棱。",
            "空廊人画祖，古殿鹤窥灯。",
            "风吼深松雪，炉寒一鼎冰。",
            "唯应谢内史，知此道心澄。"
        ],
        "title": "寄宋使君",
        "id": "958ba357-f213-43d2-b5c5-da1e222cfabc"
    },
    {
        "author": "贯休",
        "paragraphs": [
            "常思红石子，独自住山椒。",
            "窗外猩猩语，炉中奼奼娇。",
            "乳香诸洞滴，地秀众峰朝。",
            "曾见奇人说，烟霞恨太遥。"
        ],
        "title": "怀武夷红石子二首 一",
        "id": "1ae34a5d-57eb-4d41-a539-40831acfcbab"
    },
    {
        "author": "贯休",
        "paragraphs": [
            "弋者终何慕，高吟坐绿鳌。",
            "烧侵姜芋窖，僧与水云袍。",
            "竹鞘畬刀缺，松枝猎箭劳。",
            "何时一相见，清话擘蟠桃。"
        ],
        "title": "怀武夷红石子二首 二",
        "id": "9ec3b793-5144-4531-ad9d-3461bb10692e"
    },
    {
        "author": "贯休",
        "paragraphs": [
            "七纵七擒处，君行事可攀。",
            "亦知磨一剑，不独定诸蛮。",
            "树尽低铜柱，潮常沸火山。",
            "名须麟阁上，好去及瓜还。"
        ],
        "title": "送人征蛮",
        "id": "517cc330-aad1-4218-bf53-27cd8314a62f"
    },
    {
        "author": "贯休",
        "paragraphs": [
            "二子无消息，多应各自耕。",
            "巴江思杜甫，漳水忆刘桢。",
            "白发应全白，生涯作么生。",
            "寄书多不达，空念重行行。"
        ],
        "title": "怀周朴张为",
        "id": "5c957047-1970-4e2a-95ff-18018f2fa0b5"
    },
    {
        "author": "贯休",
        "paragraphs": [
            "雨打繁暑尽，放怀步微凉。",
            "绿苔狂似人，入我白玉堂。",
            "堑鸟眠堪画，庭柽夜益香。",
            "唯应蘂宫子，时到虎溪傍。"
        ],
        "title": "寄令狐郎中",
        "id": "9330db84-8fa0-4a78-a829-68d40a824ad8"
    },
    {
        "author": "贯休",
        "paragraphs": [
            "鄱阳古岸边，无一树无蝉。",
            "路转他山大，砧驱乡思偏。",
            "湖平帆尽落，天淡月初圆。",
            "何事尧云下，干戈满许田。"
        ],
        "title": "鄱阳道中作",
        "id": "3c698a82-92fb-417f-bd4d-187d615b3fe5"
    },
    {
        "author": "贯休",
        "paragraphs": [
            "别离无古今，柳色向人深。",
            "万里长江水，平生不印心。",
            "远书容北雁，赠别谢南金。",
            "媿勉青云志，余怀非陆沈。"
        ],
        "tags": [
            "长江"
        ],
        "title": "归故林别知己",
        "id": "d840a583-6308-4307-bf1e-b2d734f21d98"
    },
    {
        "author": "贯休",
        "paragraphs": [
            "囊空心亦空，城郭去腾腾。",
            "眼作么是眼，僧谁识此僧。",
            "歇隈红树久，笑看白云崩。",
            "已有天台约，深秋必共登。"
        ],
        "title": "送僧游天台",
        "id": "ff40d41a-7501-4e90-ac9e-62288b730b87"
    },
    {
        "author": "贯休",
        "paragraphs": [
            "出处惭林薮，才微幸一阳。",
            "不缘怀片善，岂得近馨香。",
            "节亦因人净，声从掷地彰。",
            "但令筋力在，永愿报时昌。"
        ],
        "title": "咏竹根珓子",
        "id": "15efe7df-33f0-4fc5-8abb-fad09d91380b"
    },
    {
        "author": "贯休",
        "paragraphs": [
            "浅薄虽顽朴，其如近笔端。",
            "低心蒙润久，入匣更身安。",
            "应念研磨苦，无为瓦砾看。",
            "傥然仁不弃，还可比琅玕。"
        ],
        "title": "砚瓦",
        "id": "7a3bfb22-eaa7-46af-80e4-15cecba0b18a"
    },
    {
        "author": "贯休",
        "paragraphs": [
            "良匠曾陶莹，多居笔砚中。",
            "一从亲几案，常恐近儿童。",
            "卓立澄心久，提携注意通。",
            "不应嫌器小，还有济人功。"
        ],
        "title": "水壶子",
        "id": "1dc06baa-9966-4a88-9a9b-fa9ed08e5d4a"
    },
    {
        "author": "贯休",
        "paragraphs": [
            "莫讶书绅苦，功成在一毫。",
            "自从蒙管录，便觉用心劳。",
            "手点时难弃，身闲架亦高。",
            "何妨成五色，永愿助风骚。"
        ],
        "title": "笔",
        "id": "d816f1a2-982e-4540-8998-6562fdffb025"
    },
    {
        "author": "贯休",
        "paragraphs": [
            "棊信无声乐，偏宜境寂寥。",
            "着高图暗合，势王气弥骄。",
            "人事掀天尽，光阴动地销。",
            "因知韦氏论，不独为吴朝。"
        ],
        "title": "棊",
        "id": "8ca6ed24-6521-402f-849f-c4df46748ae8"
    },
    {
        "author": "贯休",
        "paragraphs": [
            "皓彩中宵合，开门失所踪。",
            "何年今夜意，共子在孤峰。",
            "气射灯花落，光侵壁罅浓。",
            "唯君心似我，吟到五更钟。"
        ],
        "title": "夜对雪作寄友生",
        "id": "0c846acb-1c14-4cd8-9877-9126c8248e68"
    },
    {
        "author": "贯休",
        "paragraphs": [
            "苦节兼青目，公卿话有余。",
            "唯传黄叶喻，还似白泉居。",
            "猨拨孤云破，钟撞众木疎。",
            "社坛踪迹在，重结复何如。"
        ],
        "title": "题惠琮律师院",
        "id": "ce2eeecf-98d5-4d01-81fb-89dce5b62d9f"
    },
    {
        "author": "贯休",
        "paragraphs": [
            "常忆清泠子，深云种早禾。",
            "万缘虽不涉，一句子如何。",
            "踪迹诸峰匝，衣裳老虱多。",
            "江头无事也，终必到烟萝。"
        ],
        "title": "寄清泠山道人",
        "id": "e61110c9-d584-4cea-ab75-1fcd50a9e4ac"
    },
    {
        "author": "贯休",
        "paragraphs": [
            "行行芳草歇，潭岛叶纷纷。",
            "山色路无尽，砧声客强闻。",
            "残阳曜极野，黑水浸空坟。",
            "那得无乡思，前程入楚云。"
        ],
        "title": "秋尽途中作",
        "id": "c3e8a03c-15f1-4db6-9450-b762972df3be"
    },
    {
        "author": "贯休",
        "paragraphs": [
            "禅林蝉□落，地燥可生苔。",
            "好句慵收拾，清风作么来。",
            "饼唯餐喜悦，社已得宗雷。",
            "还似山中日，柴门更不开。"
        ],
        "title": "秋居寄王相公三首 一",
        "id": "23f86497-8343-4196-8337-f352aad57684"
    },
    {
        "author": "贯休",
        "paragraphs": [
            "松声高似瀑，药熟色如花。",
            "谁道全无病，时犹不在家。",
            "山童舂菽粉，园叟送银瓜。",
            "谁访孙弘阁，谈玄到日斜。"
        ],
        "title": "秋居寄王相公三首 二",
        "id": "26eb858c-23f4-4b8d-bdee-217eff1c5acd"
    },
    {
        "author": "贯休",
        "paragraphs": [
            "气与非常合，常人争得知。",
            "直须穷到底，始是出家儿。",
            "阁雀衔红粟，邻僧背古碑。",
            "祗应王与谢，时有沃州期。"
        ],
        "title": "秋居寄王相公三首 三",
        "id": "2771e0fb-a3b4-413a-9c16-7621c1b67867"
    },
    {
        "author": "贯休",
        "paragraphs": [
            "宋璟姚崇死，中庸遂变移。",
            "如何游万里，祗为一胡儿。",
            "泣溻干坤色，飘零日月旗。",
            "火从龙阙起，泪向马嵬垂。",
            "始忆张丞相，全师郭子仪。",
            "百官皆剽劫，九庙尽崩隳。",
            "尘扑银轮暗，雷奔栈阁危。",
            "幸臣方赐死，野老不胜悲。",
            "及溜飘沦日，行宫寂寞时。",
            "人心虽未厌，天意亦难知。",
            "圣两归丹禁，承干动四夷。",
            "因知纳谏诤，始是太平基。"
        ],
        "title": "读玄宗幸蜀记",
        "id": "e5caae55-5b5d-48e2-8818-10fc9d18ac72"
    },
    {
        "author": "贯休",
        "paragraphs": [
            "一诏羣公起，移山四海闻。",
            "因知丈夫事，须佐圣明君。",
            "白酒全倾瓮，蒲轮半载云。",
            "从兹居谏署，笔砚几人焚。"
        ],
        "title": "闻征四处士",
        "id": "fe5a10b9-a93d-4525-aa75-2d13eb823d14"
    },
    {
        "author": "贯休",
        "paragraphs": [
            "失意穷边去，孤城值晚春。",
            "黑山霞不赤，白日鬼随人。",
            "角咽胡风紧，沙昏碛月新。",
            "明时至公在，回首莫因循。"
        ],
        "title": "送友人下第游边",
        "id": "e01077e4-9b2f-4ff5-8ec2-b2beb06c1959"
    },
    {
        "author": "贯休",
        "paragraphs": [
            "锦绣谷中人，相思入梦频。",
            "寄言无别事，琢句似终身。",
            "书卷须求旨，须根易得银。",
            "斯言如不惑，千里亦相亲。"
        ],
        "tags": [
            "庐山"
        ],
        "title": "寄匡山纪公",
        "id": "6ca6a371-c799-4418-b228-bbf007af7117"
    },
    {
        "author": "贯休",
        "paragraphs": [
            "一事不经营，孤峰长老情。",
            "惟餐橡子饼，爱说道君兄。",
            "池藕香狸掘，山神白日行。"
        ],
        "title": "闻无相道人顺世五首 一",
        "id": "379416d5-eb98-44ef-8fd7-41eb405b5952"
    },
    {
        "author": "贯休",
        "paragraphs": [
            "自昔寻师日，颠峰绝顶头。",
            "虽闻不相似，特地使人愁。",
            "庭树雪摧残，上有白狝猴。",
            "大哉法中龙，去去不可留。"
        ],
        "title": "闻无相道人顺世五首 二",
        "id": "84e54795-d406-4b1c-b77a-45de6ba025aa"
    },
    {
        "author": "贯休",
        "paragraphs": [
            "常思将道者，高论地炉傍。",
            "迂谈无世味，夜深山木僵。",
            "下山遭离乱，多病惟深藏。",
            "一别三十年，烟水空茫茫。"
        ],
        "title": "闻无相道人顺世五首 三",
        "id": "db52ba9d-b7c0-4a0a-9b69-4d55c3d4f2f5"
    },
    {
        "author": "贯休",
        "paragraphs": [
            "石霜既顺世，吾师亦不住。",
            "杉桂有猩猩，糠粃无句句。",
            "土肥多孟蕨，道老如孾孺。",
            "莫比优昙花，斯人更难遇。"
        ],
        "title": "闻无相道人顺世五首 四",
        "id": "eafffc19-3d74-4a0d-9d90-22fa3b4143dc"
    },
    {
        "author": "贯休",
        "paragraphs": [
            "百千万亿偈，共他勿交涉。",
            "所以那老人，密传与迦叶。",
            "吾师得此法，不论劫不劫。",
            "去矣不可留，无踪若为蹑。"
        ],
        "title": "闻无相道人顺世五首 五",
        "id": "02c5bb93-e6f6-4caf-8bfd-2d45a818d7ee"
    },
    {
        "author": "贯休",
        "paragraphs": [
            "松桂枝不动，阳乌飞半天。",
            "稻麻须结实，沙石欲生烟。",
            "毒气仍干扇，高枝不立蝉。",
            "旧山多积雪，归去是何年。"
        ],
        "title": "苦热",
        "id": "2ee8df6b-525b-408e-bbdb-b5381367ed1f"
    },
    {
        "author": "贯休",
        "paragraphs": [
            "寂寥堆积者，自为是高僧。",
            "客远何人识，吟多冷病增。",
            "松烟青透壁，雪气细吹灯。",
            "犹赖师于我，依依非面朋。"
        ],
        "title": "鄂渚赠祥公",
        "id": "7cbe381a-7b22-4e7e-ab21-99565ee597c5"
    },
    {
        "author": "贯休",
        "paragraphs": [
            "常忆能吟一，房连古帝墟。",
            "无端多忤物，唯我独知渠。",
            "病愈囊空後，神清木落初。",
            "祗因烽火起，书札自兹疎。"
        ],
        "title": "怀武昌栖一二首 一",
        "id": "89e8030c-3a82-4507-9813-a5f235e7362b"
    },
    {
        "author": "贯休",
        "paragraphs": [
            "清风江上月，霜洒月中砧。",
            "得句先呈佛，无人知此心。",
            "寂寥从鬼出，苍翠到门深。",
            "惟有双峰寺，时时独去寻。"
        ],
        "title": "怀武昌栖一二首 二",
        "id": "7f217011-f281-4957-9db6-797bbe42f2fb"
    },
    {
        "author": "贯休",
        "paragraphs": [
            "寒食将吾族，相随过石溪。",
            "冢花沾酒落，林鸟学人啼。",
            "白水穿芜疾，新霞出雾低。",
            "不堪回首望，家在赤松西。"
        ],
        "title": "寒食郊外",
        "id": "2c940534-e56b-470c-8637-7b727a602811"
    },
    {
        "author": "贯休",
        "paragraphs": [
            "道高留不住，道去更何云。",
            "举世皆趋世，如君始爱君。",
            "径侵银地滑，瀑到石城闻。",
            "它日如相忆，金桃一为分。"
        ],
        "title": "送道士归天台",
        "id": "12f8ead1-ed1c-4bd2-8c7c-c433b5f10e7b"
    },
    {
        "author": "贯休",
        "paragraphs": [
            "孟子终焉处，游人得得过。",
            "⿰木养深黄狖小，地煗白云多。",
            "孔圣嗟大谬，玄宗争奈何。",
            "空余岘山色，千古共嵯峨。"
        ],
        "title": "经孟浩然鹿门旧居二首 一",
        "id": "044d89e7-3b5a-40e1-8ae8-e6273de393ac"
    },
    {
        "author": "贯休",
        "paragraphs": [
            "花落谷莺啼，精灵安在哉。",
            "青山不可问，永日独裴回。",
            "冢穴应藏虎，荒碑祗见苔。",
            "伊余亦惆怅，昨日郢城回。"
        ],
        "title": "经孟浩然鹿门旧居二首 二",
        "id": "eeda7c05-18ee-447c-a4b4-361dcec8f0e8"
    },
    {
        "author": "贯休",
        "paragraphs": [
            "春色满三湘，送师还故乡。",
            "穿霞逢黑鴧，乞食得红姜。",
            "大化宗门辟，孤禅海树凉。",
            "傥为新句偈，寄我亦何妨。"
        ],
        "title": "春送禅师归闽中",
        "id": "81de46df-7a5c-4e45-b174-e7f026d1f11d"
    },
    {
        "author": "贯休",
        "paragraphs": [
            "东西南北路，相遇共兴哀。",
            "世浊无知己，子从何处来？菊衰芳草在，程远宿烟开。",
            "傥遇中兴主，还应不用媒。"
        ],
        "title": "途中逢周朴",
        "id": "bb03845a-507c-4a85-b25a-2cd7b2103ed2"
    },
    {
        "author": "贯休",
        "paragraphs": [
            "山翠碧嵯峨，攀牵去者多。",
            "浅深俱得地，好恶未知他。",
            "有草皆为户，无人不荷戈。",
            "相逢空怅望，更有好时么。"
        ],
        "title": "避寇山中作",
        "id": "14c7275b-6c9d-44bc-80ca-84404009cb92"
    },
    {
        "author": "贯休",
        "paragraphs": [
            "苍黄缘鸟道，峰脋见楼台。",
            "柽桂香皆滴，烟霞湿不开。",
            "僧高眉半白，山老石多摧。",
            "莫问尘中事，如今正可哀。"
        ],
        "title": "避寇上唐台山",
        "id": "74a252eb-e1c0-4cff-b958-872607a390ae"
    },
    {
        "author": "贯休",
        "paragraphs": [
            "律中麟角者，高[淡]出尘埃。",
            "芳草不曾触，几生如此来。",
            "壑风吹磬断，杉露滴花开。",
            "如结林中社，伊余亦愿陪。"
        ],
        "title": "题峄桐律师院",
        "id": "f3ec4742-6ae4-4c1b-ab2e-b3c0cb65bc23"
    },
    {
        "author": "贯休",
        "paragraphs": [
            "跣足拄巴藤，潺湲渡几曾。",
            "尽权无着印，不是登闲僧。",
            "熊耳应初到，牛头始去登。",
            "画来偏觉好，将寄柳吴兴。"
        ],
        "title": "上冯使君渡水僧障子",
        "id": "3ff84338-4c67-4d21-a9ca-21fd8a7ce7ad"
    },
    {
        "author": "贯休",
        "paragraphs": [
            "光异磨砻出，轮非雕斵成。",
            "今宵刚道别，举世勿人争。",
            "征妇砧添怨，诗人哭到明。",
            "惟宜华顶叟，笙磬有余声。"
        ],
        "title": "秋夜翫月怀玉霄道士",
        "id": "f797c58f-66fc-4824-b457-fd739470ce47"
    },
    {
        "author": "贯休",
        "paragraphs": [
            "颜冉德无邻，分忧浙水滨。",
            "爱山成大癖，求瘼似诸身。",
            "视事奸回尽，登楼海岳春。",
            "野人如有幸，应得见陶钧。"
        ],
        "title": "上杭州令狐使君",
        "id": "6d76477f-567b-4b3a-8429-eb2fb623096e"
    },
    {
        "author": "贯休",
        "paragraphs": [
            "诸葛子作者，诗曾我细看。",
            "出山因觅孟，踏雪去寻韩。",
            "谬独哭不错，常流饮实难。",
            "知音知便了，归去旧江干。"
        ],
        "title": "怀诸葛珏二首 一",
        "id": "80109dd8-2d23-4f26-9f9c-af2f8ab30c97"
    },
    {
        "author": "贯休",
        "paragraphs": [
            "羸马与羸童，微吟冒北风。",
            "店孤僧共歇，日落思无穷。",
            "囊草无非刺，魏人那识公。",
            "莺花五陵道，去去与谁同。"
        ],
        "title": "怀诸葛珏二首 二",
        "id": "ffbb2dc3-d796-4db0-b4ca-86c979155601"
    },
    {
        "author": "贯休",
        "paragraphs": [
            "二子依公子，鸡鸣狗盗徒。",
            "青云十上苦，白发一茎无。",
            "风涩潮声恶，天寒角韵孤。",
            "别离千万里，何以慰荣枯。"
        ],
        "title": "怀钱唐罗隐章鲁封",
        "id": "a0fab6ba-0410-41b9-b4df-e90573bc87d1"
    },
    {
        "author": "贯休",
        "paragraphs": [
            "从知无远近，木落去闽城。",
            "地入无诸俗，冠峨甲乙精。",
            "山多高兴乱，江直好风生。",
            "俭府清无事，唯应荐祢衡。"
        ],
        "title": "送沈侍郎",
        "id": "8cb0d317-82e2-454a-8fb7-5596f03c26fd"
    },
    {
        "author": "贯休",
        "paragraphs": [
            "身闲心亦然，如此已多年。",
            "语淡不着物，茶香别有泉。",
            "古衣和藓衲，新偈几人传。",
            "时说秋归梦，孤峰在海边。"
        ],
        "title": "题宿禅师院",
        "id": "cd803d7e-c11b-455d-8586-97dd3fd5482a"
    },
    {
        "author": "贯休",
        "paragraphs": [
            "萧索漳江北，何人慰寂寥。",
            "北风人独立，南国信空遥。",
            "烧坞新云白，渔家众木凋。",
            "所思不可见，行雁在青霄。"
        ],
        "title": "秋晚泊石头驿有寄",
        "id": "8fc62ffe-a9da-467e-ab7f-74427ac8722f"
    },
    {
        "author": "贯休",
        "paragraphs": [
            "杜宇声声急，行行楚水濆。",
            "道无裨政化，行处傲孤云。",
            "幸到膺门下，频蒙俸粟分。",
            "诗虽曾引玉，棊数中埋军。",
            "山好还寻去，恩深岂易云。",
            "扇风千里泰，车雨九重闻。",
            "晴雾和花气，危樯鼓浪文。",
            "终期陶铸日，再见信陵君。"
        ],
        "title": "别卢使君",
        "id": "da1b470e-721b-44fa-a2a4-96d9be93a197"
    },
    {
        "author": "贯休",
        "paragraphs": [
            "如愚复爱诗，木落即眠迟。",
            "思苦香消尽，更深笔尚随。",
            "饥童舂赤黍，繁露洒乌椑。",
            "看却龙钟也，归山是底时。"
        ],
        "title": "秋夜吟",
        "id": "72345f4c-bb4b-44cc-8070-0bbe44c532b6"
    },
    {
        "author": "贯休",
        "paragraphs": [
            "木落雨翛翛，桐江古岸头。",
            "拟归仙掌去，刚被谢公留。",
            "猛烧侵茶坞，残霞照角楼。",
            "坐来还有意，流水面前流。"
        ],
        "title": "桐江闲居作十二首 一",
        "id": "e4eb7117-8f24-4e2c-8c14-65738c975e89"
    },
    {
        "author": "贯休",
        "paragraphs": [
            "香剎通真观，楼台倚郡城。",
            "阴森古树气，粗淡老僧情。",
            "壁画连山润，仙钟扣月清。",
            "何须结西社，大道本无生。"
        ],
        "title": "桐江闲居作十二首 二",
        "id": "cc5d2a24-d230-4080-a9a7-8aa419da187a"
    },
    {
        "author": "贯休",
        "paragraphs": [
            "静室焚檀印，深炉烧铁瓶。",
            "茶和阿魏暖，火种柏根馨。",
            "数只飞来鹤，成堆读了经。",
            "何妨似支遁，骑马入青冥。"
        ],
        "title": "桐江闲居作十二首 三",
        "id": "23a9a528-7aff-4962-8999-9d393ab433c0"
    },
    {
        "author": "贯休",
        "paragraphs": [
            "不问赓桑子，唯师妙吉祥。",
            "等闲眠片石，不觉到斜阳。",
            "独自收槠叶，教童探柏瓤。",
            "王孙莫指笑，淡泊味还长。"
        ],
        "title": "桐江闲居作十二首 四",
        "id": "34ba63db-8003-44f6-8e52-3e422349a2b5"
    },
    {
        "author": "贯休",
        "paragraphs": [
            "诗琢冰成句，多将大道论。",
            "人谁知此意，日日祗关门。",
            "乳鼠穿荒壁，溪龟上净盆。",
            "因知无事贵，言外更无言。"
        ],
        "title": "桐江闲居作十二首 五",
        "id": "2175d830-a5b5-4cf3-9256-861c224b55f7"
    },
    {
        "author": "贯休",
        "paragraphs": [
            "红黍饭溪苔，清吟茗数杯。",
            "祗应唯道在，无意俟时来。",
            "树叠藏仙洞，山蒸足爆雷。",
            "从他嫌复笑，门更不曾开。"
        ],
        "title": "桐江闲居作十二首 六",
        "id": "f95e0da2-9bf1-40d4-8259-8aff74f66bed"
    },
    {
        "author": "贯休",
        "paragraphs": [
            "蝉急野萧萧，山中信屡招。",
            "树香烹菌朮，诗□□琼瑶。",
            "诸境教人认，荒榛引烧烧。",
            "吾皇礼金骨，谁□美南朝。"
        ],
        "title": "桐江闲居作十二首 七",
        "id": "43491681-26bd-4df7-8847-eb0114f33d87"
    },
    {
        "author": "贯休",
        "paragraphs": [
            "露滴滴蘅茅，秋成爽气交。",
            "霜椑如蜜裹，□□似盐苞。",
            "浮藓侵蛩穴，微阳落鹤巢。",
            "还如山里日，门更绝人敲。"
        ],
        "title": "桐江闲居作十二首 八",
        "id": "8dffe621-5c62-4f4f-a3d0-24db011ab579"
    },
    {
        "author": "贯休",
        "paragraphs": [
            "壍鸟毛衣别，频来似爱吟。",
            "萧条秋病後，斑驳绿苔深。",
            "珠翠笼金像，风泉洒玉琴。",
            "孰知吾所适，终不是心心。"
        ],
        "title": "桐江闲居作十二首 九",
        "id": "859b171b-533d-4d04-8d1a-fd03b06d915b"
    },
    {
        "author": "贯休",
        "paragraphs": [
            "芙蓉峰里居，关闭复何如。",
            "白玃兼花鹿，多年不见渠。",
            "红泉香滴沥，丹桂冷扶疎。",
            "唯有西溪叟，时时到弊庐。"
        ],
        "title": "桐江闲居作十二首 十",
        "id": "da2eb8d9-4699-4a1d-b2fa-6aabe1a15c18"
    },
    {
        "author": "贯休",
        "paragraphs": [
            "忆在山中日，为僧鬓欲衰。",
            "一灯常到晓，十载不离师。",
            "水汲冰溪滑，钟撞雪阁危。",
            "从来多自省，不学拟何为。"
        ],
        "title": "桐江闲居作十二首 十一",
        "id": "4c2b1379-b10f-401e-b172-8081c5044a01"
    },
    {
        "author": "贯休",
        "paragraphs": [
            "囊非扑满器，门更绝人过。",
            "土井连冈冷，风帘迸叶多。",
            "村童顽似铁，山菜硬如莎。",
            "唯有前山色，窗中无奈何。"
        ],
        "title": "桐江闲居作十二首 十二",
        "id": "cf25b759-79db-45d1-9b69-610f5d730ff4"
    },
    {
        "author": "贯休",
        "paragraphs": [
            "山风与霜气，浩浩满松枝。",
            "永日烧杉子，无人共此时。",
            "为文攀讽谏，得道在毫厘。",
            "唯有桐江守，常怜志不卑。"
        ],
        "title": "寄冯使君",
        "id": "510ab4a1-3617-4cc0-a1f5-0e7e561f5448"
    },
    {
        "author": "贯休",
        "paragraphs": [
            "竺卿何处去，触目尽凄凉。",
            "不见中秋月，空余一炷香。",
            "残花飘暮雨，枯叶盖啼螀。",
            "谁礼新坟塔，萧条渭水傍。"
        ],
        "title": "经栖白旧院二首 一",
        "id": "98da9e6a-be05-4f84-b49c-41ea3b29ba17"
    },
    {
        "author": "贯休",
        "paragraphs": [
            "国宝还亡一，时多李德林。",
            "故人卿相泣，承制渥恩深。",
            "旧藳谁收得，空堂影似吟。",
            "裴回不能去，寒日下西岑。"
        ],
        "title": "经栖白旧院二首 二",
        "id": "3ae51901-884c-41b3-afab-24d227da488d"
    },
    {
        "author": "贯休",
        "paragraphs": [
            "阘茸复埃尘，难亲复易亲。",
            "皆疑有仙术，问着却愁人。",
            "祗是耽浮蚁，曾云见泣麟。",
            "相逢先合手，浑似有前因。"
        ],
        "title": "赠李佑道人",
        "id": "25ea552e-e6e3-4c4a-9643-46313a813fb2"
    },
    {
        "author": "贯休",
        "paragraphs": [
            "藏经看几徧，眉有数条霜。",
            "万境心都泯，深冬日亦长。",
            "窗虚花木气，衲挂水云乡。",
            "时说秋归梦，峰头雪满床。"
        ],
        "title": "赠景和尚院",
        "id": "cbe3e704-4cb1-42ce-8f08-1517e62a0a49"
    },
    {
        "author": "贯休",
        "paragraphs": [
            "折桂文如锦，分忧力若春。",
            "位高空倚命，诗妙古无人。",
            "有感禾争熟，无私吏尽贫。",
            "野人如有幸，应得见陶钧。"
        ],
        "title": "上宋使君",
        "id": "cfb2a2fd-38b6-4c07-a1df-63ab004ec2ce"
    },
    {
        "author": "贯休",
        "paragraphs": [
            "乱後知深隐，庵应近石楼。",
            "异香因雪歇，仙果落池浮。",
            "诗老全抛格，心空未到头。",
            "还应嫌笑我，世路独悠悠。"
        ],
        "title": "离乱後寄九峰和尚二首 一",
        "id": "2bd335a8-d8f6-41ab-bf90-eb0c68a3c72d"
    },
    {
        "author": "贯休",
        "paragraphs": [
            "萧洒复萧洒，松根独据梧。",
            "瀑冰吟次折，远烧坐来无。",
            "老𤣎寒披衲，孤云静入厨。",
            "不知知我否，已到不区区。"
        ],
        "title": "离乱後寄九峰和尚二首 二",
        "id": "b935ca1c-a8d6-4181-bd4f-669a145fdf5d"
    },
    {
        "author": "贯休",
        "paragraphs": [
            "冬暮雨菲菲，行人喜可稀。",
            "二阶□夜雪，亚圣在春闱。",
            "马疾顽童远，山荒冻叶飞。",
            "□师无一事，应见丽龟归。"
        ],
        "title": "送黄宾于赴举",
        "id": "2b198b1b-9ab1-44bb-9328-5f14fe6c4ea6"
    },
    {
        "author": "贯休",
        "paragraphs": [
            "境清僧格冷，新斩古林开。",
            "旧隐还如此，令人来又来。",
            "岚飞黏似雾，茶好碧于苔。",
            "但使心清净，从渠岁月催。"
        ],
        "title": "题灵溪畅公墅",
        "id": "ee56384d-1331-4440-9bbc-06b173d75d9a"
    },
    {
        "author": "贯休",
        "paragraphs": [
            "回也曾言志，明君则事之。",
            "中兴今若此，须去更何疑。",
            "志列秋霜好，忠言剧谏奇。",
            "陆机游洛日，文举荐衡时。",
            "虎迹商山雪，云痕岳庙碑。",
            "夫君将潦倒，一说向深知。"
        ],
        "title": "送高九经赴举",
        "id": "04ffd72a-f1b3-4649-ad10-1515e6a583a0"
    },
    {
        "author": "贯休",
        "paragraphs": [
            "水尔何如此，区区矻矻流。",
            "墙墙边沥沥，砌砌下啾啾。",
            "味不卑于乳，声常占得秋。",
            "崩腾成大瀑，落托出深沟。",
            "远历神仙窟，高淋竹树头。",
            "数家舂碓硙，几处浴猿猴。",
            "共月穿峰罅，喧僧睡石楼。",
            "派通天宇阔，溜入楚江浮。",
            "为润知何极，无边始自由。",
            "好归江海里，长负济川舟。"
        ],
        "title": "东西二林寺流水",
        "id": "1d984c45-4fc0-4a41-b4cf-89b60352f152"
    },
    {
        "author": "贯休",
        "paragraphs": [
            "心苦酬心了，东归谢所知。",
            "可邻重试者，如折两三枝。",
            "雨毒逢花少，山多爱马迟。",
            "此行三可羡，正值倒戈时。"
        ],
        "title": "送王贞白重试东归",
        "id": "d7ecbd4c-aa8d-42a8-ab02-e79733151163"
    },
    {
        "author": "贯休",
        "paragraphs": [
            "金脉火初微，开门竹杖随。",
            "此身全是病，今日更嗔谁。",
            "落叶峥嵘处，诸峰爽拔时。",
            "唯思棠树下，高论入圆伊。"
        ],
        "title": "早秋即事寄冯使君",
        "id": "4fafd02d-6d57-4fa9-88db-067a89caa8ba"
    },
    {
        "author": "贯休",
        "paragraphs": [
            "貌古眉如雪，看经二十霜。",
            "寻常对诗客，祗劝疗心疮。",
            "炭火邕湖滢，山晴紫竹凉。",
            "怡然无一事，流水自汤汤。"
        ],
        "title": "赠景和尚院",
        "id": "550739a8-64b7-4a4f-b24f-132835de272e"
    },
    {
        "author": "贯休",
        "paragraphs": [
            "待价欲要君，山前独灌园。",
            "虽然不识面，要且已消魂。",
            "鹿睡红霞影，泉淋白石门。",
            "伊余心更苦，何日共深论。"
        ],
        "title": "寄西山胡汾",
        "id": "b009a1a1-c9fa-444d-bb75-1df42230400c"
    },
    {
        "author": "贯休",
        "paragraphs": [
            "师院清无敌，师心智不知。",
            "腊高清眼细，闲甚白云卑。",
            "煮茗然枫枿，泥墙札祖碑。",
            "爱师终不及，谩住许多时。"
        ],
        "title": "题师颕和尚院",
        "id": "72f3ee07-8164-48ef-b151-a89213c368f8"
    },
    {
        "author": "贯休",
        "paragraphs": [
            "云顶聊一望，山灵草木奇。",
            "黔南在何处，堪笑复堪悲。",
            "菊歇香未歇，露繁蝉不饥。",
            "明朝又西去，锦水与峨眉。"
        ],
        "title": "游云顶山晚望",
        "id": "4b955db8-1d3d-4dc7-bb07-c05213bfb067"
    },
    {
        "author": "贯休",
        "paragraphs": [
            "千骑拥朱轮，香尘岂是尘。",
            "如何补衮服，来看衲衣人。",
            "庄叟因先觉，空王有宿因。",
            "对花无俗态，爱竹见天真。",
            "欹枕松窗迥，题墙道意新。",
            "戒师惭匪什，都讲更胜询。",
            "桃熟多红璺，茶香有碧筋。",
            "高宗多不寐，终是梦中人。"
        ],
        "title": "刘相公见访",
        "id": "54eba643-8818-4d0e-b957-8f245334d9da"
    },
    {
        "author": "贯休",
        "paragraphs": [
            "不见高人久，空令鄙恡多。",
            "遥思青嶂下，无那白云何。",
            "子爱寒山子，歌惟乐道歌。",
            "会应陪太守，一日到烟萝。"
        ],
        "title": "寄赤松舒道士二首 一",
        "id": "aebf17e6-ad83-4325-84a7-68e85ed85208"
    },
    {
        "author": "贯休",
        "paragraphs": [
            "余亦如君也，诗魔不敢魔。",
            "一餐兼午睡，万事不如他。",
            "雨阵冲溪月，蛛丝罥砌莎。",
            "近知山果熟，还拟寄来么。"
        ],
        "title": "寄赤松舒道士二首 二",
        "id": "def6beb6-726d-417c-a6d9-2ed535e096f4"
    },
    {
        "author": "贯休",
        "paragraphs": [
            "流浪兵荒苦，相思岁月阑。",
            "理惟通至道，人或谓无端。",
            "烧猛湖烟赤，窗空雪月寒。",
            "知音不可见，始为一吟看。"
        ],
        "title": "鄂渚逢杨赞禹",
        "id": "eb3c873c-6348-4d31-b01b-9595fd065cfd"
    },
    {
        "author": "贯休",
        "paragraphs": [
            "积翠迸一瀑，红霞碧雾开。",
            "方寻此境去，莫问几时回。",
            "荡桨入檐石，思诗闻早雷。",
            "唯师心似我，欲近不然灰。"
        ],
        "title": "别性空禅师",
        "id": "700ca29d-82f7-4c3a-8a66-0ff0c4a163a4"
    },
    {
        "author": "贯休",
        "paragraphs": [
            "不名兼不利，相遇海西濆。",
            "白字未干发，清时错爱云。",
            "头巾多酒气，竹杖有苔文。",
            "久积希颜意，林中又送君。"
        ],
        "title": "送胡处士",
        "id": "c58e3397-685a-4acd-8409-1c7d675c6014"
    },
    {
        "author": "贯休",
        "paragraphs": [
            "小一头应白，孤高住歙城。",
            "不知安乐否，何以近无生。",
            "烧逼鸿行侧，风干雪朕清。",
            "途中逢此信，珍重未精诚。"
        ],
        "title": "寄澜公二首 一",
        "id": "64d9609b-53d8-4eef-986a-64c6f645b180"
    },
    {
        "author": "贯休",
        "paragraphs": [
            "荒乱抛深隐，飘零远寓居。",
            "片云无定所，得力是逢渠。",
            "瀑灂羣公社，江崩古帝墟。",
            "终期再相见，招手复何如。"
        ],
        "title": "寄澜公二首 二",
        "id": "3f60045a-4d04-430c-ae97-69454af2a690"
    },
    {
        "author": "贯休",
        "paragraphs": [
            "花堑接沧洲，阴云闲楚丘。",
            "雨声虽到夜，吟味不如秋。",
            "古屋藏花鸽，荒园聚乱流。",
            "无机心便是，何用话归休。"
        ],
        "title": "寄栖一上人",
        "id": "0339c075-3dce-4d7d-8854-c9de165977ca"
    },
    {
        "author": "贯休",
        "paragraphs": [
            "湘水万余里，师游芳草生。",
            "登山乞食後，无伴入云行。",
            "宿雨和花落，春牛拥雾耕。"
        ],
        "title": "送僧之湖南",
        "id": "89ada22b-c8fd-4f32-9766-b51d896d7de3"
    },
    {
        "author": "贯休",
        "paragraphs": [
            "静坐黔城北，离仁半岁强。",
            "雾中红黍熟，烧後白云香。",
            "多病如何好，无心去始长。",
            "寂寥还得句，溪上寄三张。"
        ],
        "title": "秋末寄张侍郎",
        "id": "3dc3720c-f1fc-4a11-8cc6-097cfe626633"
    },
    {
        "author": "贯休",
        "paragraphs": [
            "单于烽火动，都护去天涯。",
            "别赐黄金甲，亲临白玉除。",
            "塞垣须静谧，师旅审安危。",
            "定远条支宠，如今胜古时。"
        ],
        "title": "古塞曲三首 一",
        "id": "4f49601d-f757-4cd2-b8f0-4b8d6f05bb9d"
    },
    {
        "author": "贯休",
        "paragraphs": [
            "方见将军贵，分明[对]冕旒。",
            "圣恩如远被，狂虏不难收。",
            "臣节唯期死，功勋敢望侯。",
            "终辞修里第，从此出皇州。"
        ],
        "title": "古塞曲三首 二",
        "id": "516fbe77-eee2-4a8c-a982-6d0548f33e0f"
    },
    {
        "author": "贯休",
        "paragraphs": [
            "百万精兵动，参差便渡辽。",
            "如何好白日，亦照此天骄。",
            "远树深疑贼，惊蓬迥似鵰。",
            "凯歌何日唱，碛路共天遥。"
        ],
        "title": "古塞曲三首 三",
        "id": "d71efae1-1556-4efc-83e4-500de066aa44"
    },
    {
        "author": "贯休",
        "paragraphs": [
            "下营依遁甲，分帅把河隍。",
            "地使人心恶，风吹旗焰荒。",
            "搜山得探卒，放火猎黄羊。",
            "唯有南飞雁，声声断客肠。"
        ],
        "title": "古塞下曲七首 一",
        "id": "7e385d41-7a71-4829-905d-bd7f1e806c99"
    },
    {
        "author": "贯休",
        "paragraphs": [
            "归去是何年，山连逻逤川。",
            "苍黄曾战地，空阔养鵰天。",
            "旗插蒸沙堡，枪担卓槊泉。",
            "萧条寒日落，号令彻穷边。"
        ],
        "title": "古塞下曲七首 二",
        "id": "b12b7929-807e-4c85-bf63-961b810df9c3"
    },
    {
        "author": "贯休",
        "paragraphs": [
            "虏寇日相持，如龙马不肥。",
            "突围金甲破，趂贼铁枪飞。",
            "汉月堂堂上，胡云惨惨微。",
            "黄河冰已合，犹未送征衣。"
        ],
        "tags": [
            "黄河"
        ],
        "title": "古塞下曲七首 三",
        "id": "6917c039-5787-4737-afbe-960f9d8123ce"
    },
    {
        "author": "贯休",
        "paragraphs": [
            "南北惟堪恨，东西实可嗟。",
            "常飞侵夏雪，何处有人家？风刮阴山薄，河推大岸斜。",
            "祗应寒夜梦，时见故园花。"
        ],
        "title": "古塞下曲七首 四",
        "id": "4b785cad-7bd9-4a1e-86bd-5118ea86eeea"
    },
    {
        "author": "贯休",
        "paragraphs": [
            "不是将军勇，胡兵岂易当。",
            "雨曾淋火阵，箭又中金疮。",
            "铁岭全无土，豺羣亦有狼。",
            "因思无战日，天子是陶唐。"
        ],
        "title": "古塞下曲七首 五",
        "id": "f1ee72d0-3426-41ff-9681-25376a1dce20"
    },
    {
        "author": "贯休",
        "paragraphs": [
            "榆叶飘萧尽，关防烽寨重。",
            "寒来知马疾，战後觉人凶。",
            "烧逐飞蓬死，沙生毒雾浓。",
            "谁能奏明主，功业已堪封。"
        ],
        "title": "古塞下曲七首 六",
        "id": "c1bd78c1-45dd-4000-a6a0-f5fd0f95fffd"
    },
    {
        "author": "贯休",
        "paragraphs": [
            "万战千征地，苍茫古塞门。",
            "阴兵为客祟，恶酒发刀痕。",
            "风落昆仑石，河崩苜蓿根。",
            "将军更移帐，日日近西蕃。"
        ],
        "title": "古塞下曲七首 七",
        "id": "601d8e9a-142c-4dfa-a390-8f422ac68e79"
    },
    {
        "author": "贯休",
        "paragraphs": [
            "幽幷儿百万，百战未曾输。",
            "蕃界已深入，将军仍远图。",
            "月明风拔帐，碛暗鬼骑狐。",
            "但有东归日，甘从筋力枯。"
        ],
        "title": "古塞上曲七首 一",
        "id": "db2e6b95-1383-4d00-8fa6-ff3ac7779bf7"
    },
    {
        "author": "贯休",
        "paragraphs": [
            "中军杀白马，白日祭苍苍。",
            "号变旗幡乱，鼙干草木黄。",
            "朔云含冻雨，枯骨放妖光。",
            "故国今何处，参差近鬼方。"
        ],
        "title": "古塞上曲七首 二",
        "id": "e3d253d8-25c2-474e-b0c8-dc2bf199bef9"
    },
    {
        "author": "贯休",
        "paragraphs": [
            "白雁兼羌笛，几年垂泪听。",
            "阴风吹杀气，永日在青冥。",
            "远戍秋添将，边烽夜杂星。",
            "嫖姚头半白，犹自看兵经。"
        ],
        "title": "古塞上曲七首 三",
        "id": "74e6902f-8152-4c25-84e3-b6dc1965eb78"
    },
    {
        "author": "贯休",
        "paragraphs": [
            "久雨始无尘，边声四散闻。",
            "浸河荒寨柱，吹角白头军。",
            "战马龁𦎬草，乌鸢识阵云。",
            "征人心力尽，枯骨更遭焚。"
        ],
        "title": "古塞上曲七首 四",
        "id": "81687455-4367-4bec-9567-2b973766009e"
    },
    {
        "author": "贯休",
        "paragraphs": [
            "帐幕侵奚界，凭陵未可涯。",
            "擒生行别路，寻箭向平沙。",
            "赤落蒲桃叶，香微甘草花。",
            "不堪登陇望，白日又西斜。"
        ],
        "title": "古塞上曲七首 五",
        "id": "061e8cbe-c05c-48b2-ab99-786946dc247d"
    },
    {
        "author": "贯休",
        "paragraphs": [
            "地角天涯外，人号鬼哭边。",
            "大河流败卒，寒日下苍烟。",
            "杀气诸蕃动，军书一箭传。",
            "将军莫惆怅，高处是燕然。"
        ],
        "title": "古塞上曲七首 六",
        "id": "f42235ee-d4d1-4139-a8fc-599f139dd27d"
    },
    {
        "author": "贯休",
        "paragraphs": [
            "山接胡奴水，河连勃勃城。",
            "数州今已伏，此命岂堪轻。",
            "碛吼旄头落，风干刁斗清。",
            "因嗟李陵苦，祗得没蕃名。"
        ],
        "title": "古塞上曲七首 七",
        "id": "a412022b-2965-4ddb-bb76-ea59af9e74db"
    },
    {
        "author": "贯休",
        "paragraphs": [
            "扫尽狂胡迹，回头望故关。",
            "相逢惟死鬬，岂易得生还。",
            "纵宴参胡乐，收兵过雪山。",
            "不封十万户，此事亦应闲。"
        ],
        "title": "古出塞曲三首 一",
        "id": "53b39de2-aa4e-420a-b55d-d4b3c6a423e7"
    },
    {
        "author": "贯休",
        "paragraphs": [
            "玉帐将军意，殷勤把酒论。",
            "功高宁在我，阵没与招魂。",
            "塞色干戈束，军容喜气屯。",
            "男儿今始是，譀出玉关门。"
        ],
        "title": "古出塞曲三首 二",
        "id": "d7614674-e17b-427d-a0c5-9e26147f16d2"
    },
    {
        "author": "贯休",
        "paragraphs": [
            "回首陇山头，连天草木秋。",
            "圣君应入梦，半路遣封侯。",
            "水不担阴雪，柴令倒戍楼。",
            "归来麟阁上，春色满皇州。"
        ],
        "title": "古出塞曲三首 三",
        "id": "866e6de8-31cf-4772-8078-50e5c00f708a"
    },
    {
        "author": "贯休",
        "paragraphs": [
            "地变贤人丧，疮痍不可观。",
            "一闻消息苦，千种破除难。",
            "阴骘那虚掷，深山近始安。",
            "玄关评兔角，玉器琢鸡冠。",
            "傲野高难狎，融怡美不殚。",
            "冀迎新渥泽，遽逐逝波澜。",
            "蜕壳埋金隧，飞精驾锦鸾。",
            "倾摧千仞壁，枯歇一株兰。",
            "仙庙诗虽继，苔墙篆必鞔。",
            "烟霞成片黯，松桂着行干。",
            "影拄溪流咽，堂扃隟月寒。",
            "寂寥遗药犬，缥缈想琼竿。",
            "伊昔相寻远，留连几尽欢。",
            "论诗花作席，炙菌叶为盘。",
            "彭伉心相似，承祯趣一般。",
            "琴弹溪月侧，棊次砌云残。",
            "儵忽成千古，飘零见百端。",
            "荆囊春浩浩，吴越浪漫漫。",
            "已矣红霞子，空留白石坛。",
            "无弦亦须绝，回首一长叹。"
        ],
        "title": "闻赤松舒道士下世",
        "id": "df764d09-6970-4b94-ab8d-1bf5cc159c79"
    },
    {
        "author": "贯休",
        "paragraphs": [
            "郡政今良吏，门风古缙绅。",
            "万年唐社稷，一个哭麻人。",
            "愤烈身先死，敷扬气益贞。",
            "天乎资大宝，泰矣见忠臣。",
            "得罪钟多故，投荒岂是迍。",
            "玉寒方重涩，松古更青皴。",
            "鹏𪄚宁唯白，龙多岂止荀。",
            "道孤梳有雪，恩重泪盈巾。",
            "喻蜀须凭草，成周必仗仁。",
            "三峰宵旰切，万里渥恩新。",
            "赋鵩言无累，依刘德有邻。",
            "风期仁祖帽，鼠讶史云尘。",
            "禅叟知何幸，玄谈有宿因。",
            "双溪逢陆海，荆渚遇平津。",
            "落日愁闻笛，何人为吐茵。",
            "生徒希匠化，寰海仰经纶。",
            "疾愈蝉声老，年丰雨滴频。",
            "刘虬师弟子，时喜一相亲。"
        ],
        "title": "赠抱麻刘舍人",
        "id": "2cd6df86-e9e8-4c18-8117-3b7ea20163d2"
    },
    {
        "author": "贯休",
        "paragraphs": [
            "刻羽流商否，霜风动地吹。",
            "迩来唯自惜，知合是谁知。",
            "堑雪消难尽，邻僧睡太奇。",
            "知音不可得，始为一吟之。"
        ],
        "title": "夜寒寄卢给事二首 一",
        "id": "3f3d56f2-c049-40d4-8349-c4c108be013f"
    },
    {
        "author": "贯休",
        "paragraphs": [
            "心苦味不苦，世衰吾道微。",
            "清如吞雪雹，谁把比珠玑。",
            "作者相收拾，常人任是非。",
            "旧居沧海上，归去即应归。"
        ],
        "title": "夜寒寄卢给事二首 二",
        "id": "8b1bd2ac-136b-4a81-bef8-b8b6e7c3029e"
    },
    {
        "author": "贯休",
        "paragraphs": [
            "年年屈复屈，惆怅曲江湄。",
            "自古身荣者，多非年少时。",
            "空囊投刺远，大雪入关迟。",
            "来岁还公道，平人不用疑。"
        ],
        "title": "送叶蒙赴举",
        "id": "3ad3a5bb-70bb-4bc2-8911-b2a6992baa33"
    },
    {
        "author": "贯休",
        "paragraphs": [
            "世乱君巡狩，清贤又告亡。",
            "星辰皆有角，日月略无光。",
            "金柱连天折，瑶阶被贼荒。",
            "令人转惆怅，无路问苍苍。"
        ],
        "title": "闻王慥常侍卒三首 一",
        "id": "f0416605-ce3a-4e92-80db-2bd29c632882"
    },
    {
        "author": "贯休",
        "paragraphs": [
            "宗社运微衰，山摧甘井枯。",
            "不知千载後，更有此人无。",
            "政入龚黄甲，诗轻沈宋徒。",
            "受恩酬未得，不觉祗长吁。"
        ],
        "title": "闻王慥常侍卒三首 二",
        "id": "5fbe45d0-4760-4422-87b2-96df7becce86"
    },
    {
        "author": "贯休",
        "paragraphs": [
            "傥在扶天步，重兴古国风。",
            "还如齐晏子，再见狄梁公。",
            "棠树梅溪北，佳城舜庙东。",
            "谁修循吏传，对此莫悤悤。"
        ],
        "title": "闻王慥常侍卒三首 三",
        "id": "ab574363-6946-4118-af09-3671cf4fca1f"
    },
    {
        "author": "贯休",
        "paragraphs": [
            "藤屦兼闽竹，吟行一水傍。",
            "树凉蝉不少，溪断路多荒。",
            "烧岳阴风起，田家浊酒香。",
            "登高吟更苦，微月出苍茫。"
        ],
        "title": "秋晚野步",
        "id": "61e320ab-c0d5-41a3-a836-ead8b94564f3"
    },
    {
        "author": "贯休",
        "paragraphs": [
            "王室今如毁，仍闻丧我师。",
            "古容图得否，内院去无疑。",
            "岳鬼月中哭，松龛雪次隳。",
            "直须文五色，始可立高碑。"
        ],
        "title": "闻大愿和尚顺世三首 一",
        "id": "f25f808d-b3dc-46a3-94f1-27d63e18543a"
    },
    {
        "author": "贯休",
        "paragraphs": [
            "邺卫松杉外，芝兰季孟间。",
            "尽希重诏出，祗待六龙还。",
            "不疾成千古，令焚动四山。",
            "感恩终有泪，遥寄水潺潺。"
        ],
        "title": "闻大愿和尚顺世三首 二",
        "id": "b672cb2d-0d41-4ee4-8a20-f78d899df704"
    },
    {
        "author": "贯休",
        "paragraphs": [
            "师禀尽名卿，孤峰老称情。",
            "若游三点外，争把七贤平。",
            "苦雾埋空室，啼猨有咽声。",
            "今朝益惆怅，曾沐下床迎。"
        ],
        "title": "闻大愿和尚顺世三首 三",
        "id": "2e07d818-f8e9-4ecd-ad9a-9e96b6ff1301"
    },
    {
        "author": "贯休",
        "paragraphs": [
            "忆昨送君诗，平人不用疑。",
            "吾徒若不得，天道即应私。",
            "尘土茫茫晓，麟龙草草骑。",
            "相思不可见，又是落花时。"
        ],
        "title": "闻叶蒙及第",
        "id": "a5400d94-a37f-4b08-9198-37ba84d6bb2c"
    },
    {
        "author": "贯休",
        "paragraphs": [
            "旧识为边帅，师游胜事兼。",
            "连天唯白草，野饼有红盐。",
            "蕃近风多{孛支}，河浑碛半淹。",
            "因知心似月，处处有人瞻。"
        ],
        "title": "送僧之灵夏",
        "id": "3f6aaf57-b3d9-4c03-a172-c1b300641f67"
    },
    {
        "author": "贯休",
        "paragraphs": [
            "造化太茫茫，端居紫石房。",
            "心遗无句句，顶处有霜霜。",
            "白鹿眠枯叶，清泉洒毳囊。",
            "寄言疑未决，须道雪溪旁。"
        ],
        "title": "书无相道人庵",
        "id": "3ab6673b-d3b3-498d-be60-a1adfd4858f4"
    },
    {
        "author": "贯休",
        "paragraphs": [
            "相访多冲雨，由来德有邻。",
            "卷帘繁暑退，湿树一蝉新。",
            "道在谁为主，吾衰自有因。",
            "祗应江海上，还作狎鸥人。"
        ],
        "title": "明进士北斋避暑",
        "id": "8d511214-d634-4647-a5f8-822a6080a045"
    },
    {
        "author": "贯休",
        "paragraphs": [
            "白头为远客，常忆白云间。",
            "祗觉老转老，不知闲是闲。",
            "花含宜细雨，室冷是深山。",
            "唯有霜台客，依依是往还。"
        ],
        "title": "晚春寄吴融于竞二侍郎",
        "id": "7ba3d33d-418b-40da-87ff-6836c230ac78"
    },
    {
        "author": "贯休",
        "paragraphs": [
            "沃州那不住，一别许多时。",
            "几度怀君夜，相逢出梦迟。",
            "瓶担千丈瀑，偈是七言诗。",
            "若向罗浮去，伊余亦愿随。"
        ],
        "title": "喜不思上人来",
        "id": "e15231ea-e011-4af2-a471-d93536cf93ce"
    },
    {
        "author": "贯休",
        "paragraphs": [
            "仙观在云端，相思星斗寒。",
            "常怜呼鹤易，却恨见君难。",
            "石罅青虵湿，风榸白菌干。",
            "终期花月下，坛上听君弹。"
        ],
        "title": "秋怀赤松道士",
        "id": "2e4e8c4e-9f12-407c-8ad7-055d61527087"
    },
    {
        "author": "贯休",
        "paragraphs": [
            "离乱生涯尽，依刘是见机。",
            "从来吟太苦，不得力还稀。",
            "路入闽山熟，江浮瘴雨肥。",
            "何须折杨柳，相送已依依。"
        ],
        "title": "送刘逖赴闽辟",
        "id": "316bb760-a73a-4ae5-a498-a604d2526270"
    },
    {
        "author": "贯休",
        "paragraphs": [
            "通宵复连夕，其状祗如倾。",
            "却遣思山者，忽然嫌水声。",
            "好花飘草尽，古壁欲云生。",
            "不奈天难问，迢迢远客情。"
        ],
        "title": "苦雨中作",
        "id": "16e05dff-217a-4b95-b122-042cc9fd1250"
    },
    {
        "author": "贯休",
        "paragraphs": [
            "焚香祝海灵，开眼梦中行。",
            "得达即便是，无生可作轻。",
            "流黄山火着，碇石索雷鸣。",
            "想到夷王礼，还为上寺迎。"
        ],
        "tags": [
            "黄山"
        ],
        "title": "送僧归日本",
        "id": "409fb19a-ee56-4158-88a1-d52bd7f9710f"
    },
    {
        "author": "贯休",
        "paragraphs": [
            "貌古似苍鹤，心清如鼎湖。",
            "仍闻得新义，便欲注阴符。",
            "点化金常有，闲行影渐无。",
            "杳兮中便是，应不食菖蒲。"
        ],
        "title": "赠信安郑道人",
        "id": "d6d4be1a-303f-426e-918a-c1208bb1066b"
    },
    {
        "author": "贯休",
        "paragraphs": [
            "帝念梓州民，年年战仗频。",
            "山川无草木，烽火没烟尘。",
            "政乱皆因乱，安人必藉仁。",
            "皇天开白日，殷鼎辍诚臣。",
            "一日离君侧，千官送渭滨。",
            "酒倾红琥珀，马控白骐驎。",
            "渥泽番番降，壶浆处处陈。",
            "旌幢山色湿，邛僰鸟啼新。",
            "帟幕还名俭，良医始姓秦。",
            "军雄城似岳，地变物含春。",
            "白必侵双鬓，清应诫四邻。",
            "吾皇重命相，更合是何人。"
        ],
        "title": "送吏部刘相公除东川",
        "id": "292b47cc-a1bc-4c6a-aab1-bf808b3b459d"
    },
    {
        "author": "贯休",
        "paragraphs": [
            "万事归一衲，曹溪初去寻。",
            "从来相狎辈，尽不是知音。",
            "乞食林花落，穿云翠巘深。",
            "终希重一见，示我祖师心。"
        ],
        "title": "送智光禅伯",
        "id": "9db4b8ed-970a-46c8-8236-aa920d6c5cc4"
    },
    {
        "author": "贯休",
        "paragraphs": [
            "片片含天意，纷纷势莫拘。",
            "洒于诸瑞後，忧恐一冬无。",
            "鹤凚声偏密，风焦片益粗。",
            "冷牵人梦转，清逼瘴根徂。",
            "扫径僧倾笠，为诗士弃炉。",
            "桥高银螮蝀，峰峻玉浮图。",
            "盈尺何须问，丰年已可□。",
            "遥思郢中曲，句句出冰壶。"
        ],
        "title": "夜对雪寄杜使君",
        "id": "7c4f55cf-9f7a-4779-9d4d-04909ce6bd0b"
    },
    {
        "author": "贯休",
        "paragraphs": [
            "太宗罗俊彦，桂玉比光辉。",
            "难得终须得，言归始是归。",
            "风帆天际吼，金鹗月中飞。",
            "五府如交辟，鱼书莫便稀。"
        ],
        "title": "送王毂及第後归江西",
        "id": "39815561-8fff-46bd-8a48-adaa57c7e7ef"
    },
    {
        "author": "贯休",
        "paragraphs": [
            "文行成身事，从知贵得仁。",
            "归来还寂寞，何以慰交亲。",
            "芳草色似动，胡桃花又新。",
            "昌朝有知己，好作谏垣臣。"
        ],
        "title": "送卢瞻罢庐陵幕归阌乡",
        "id": "2cb6681d-abba-4cbd-9e5d-cd9307c60621"
    },
    {
        "author": "贯休",
        "paragraphs": [
            "避乱无深浅，苍黄古驿东。",
            "草枯牛尚龁，霞湿烧微红。",
            "□□时时□，人愁处处同。",
            "犹逢好时否，孤坐雪蒙蒙。"
        ],
        "title": "避寇白沙驿作",
        "id": "89dbb1ab-0373-435a-862c-366a73b016f4"
    },
    {
        "author": "贯休",
        "paragraphs": [
            "苍苍难可问，问荅亦难闻。",
            "落叶平津岸，愁人李使君。",
            "文章应力竭，茅土始天分。",
            "又逐东风去，迢迢隔岭云。"
        ],
        "title": "闻李频员外卒",
        "id": "20ddb6ca-d910-4a35-8f78-f7206e28b12d"
    },
    {
        "author": "贯休",
        "paragraphs": [
            "久住荆溪北，禅关挂绿萝。",
            "风清闲客去，睡美落花多。",
            "万事皆妨道，孤峰谩忆他。",
            "新诗旧知己，始为味如何。"
        ],
        "title": "江陵寄翰林韩偓学士",
        "id": "3de94bff-c805-4a0b-8756-c7aa6ac9e8df"
    },
    {
        "author": "贯休",
        "paragraphs": [
            "闲门微雪下，慵惰计全成。",
            "默作便终日，孤峰祗此清。",
            "身心闲少梦，杉竹冷多声。",
            "唯有西峰叟，相逢眼最明。"
        ],
        "title": "闲居作",
        "id": "8bbc7fb7-5814-4ba0-932a-b9f8b7a50d7c"
    },
    {
        "author": "贯休",
        "paragraphs": [
            "刻形求得相，事事未尝眠。",
            "霖雨方为雨，非烟岂是烟。",
            "童收庭树果，风曳案头笺。",
            "仲虺专为诰，何充雅爱禅。",
            "静嫌山色远，病是酒杯偏。",
            "蜩响初穿壁，兰芽半出砖。",
            "堂悬金粟像，门枕御沟泉。",
            "旦沐虽频握，融帷孰敢褰。",
            "德高羣彦表，善植几生前。",
            "修补乌皮几，深藏子敬毡。",
            "扶持千载圣，潇洒一声蝉。",
            "棊阵连残月，僧交似大颠。",
            "常知生似幻，维重直如弦。",
            "饼忆莼羹美，茶思岳瀑煎。",
            "祗闻温树誉，堪鄙竹林贤。",
            "脱颖三千士，馨香四十年。",
            "宽平开义路，淡泞润清田。",
            "哲后知如子，空王夙有缘。",
            "对归香满袖，吟次月当川。",
            "休说惭如揵，尧天即梵天。"
        ],
        "title": "和韦相公见示闲卧",
        "id": "82d82ab1-d18d-496b-b0f7-7931ce75bf6f"
    },
    {
        "author": "贯休",
        "paragraphs": [
            "举世遭心使，吾师独使心。",
            "万缘冥目尽，一句不言深。",
            "野火烧禅石，残霞照栗林。",
            "秋风溪上路，终愿一相寻。"
        ],
        "title": "寄山中伉禅师",
        "id": "01b15546-2895-456b-81eb-459360c705f8"
    },
    {
        "author": "贯休",
        "paragraphs": [
            "一别一公後，相思时一吁。",
            "眼中疮校未，般若偈持无。",
            "卷句冰团大，炉烟枥橛粗。",
            "劝君君记取，不用更他图。"
        ],
        "title": "秋寄栖一",
        "id": "55b70b6e-b2ee-4df6-b76c-dc99a5043c06"
    },
    {
        "author": "贯休",
        "paragraphs": [
            "白石峰之半，先生好在么。",
            "卷帘当大瀑，常恨不如他。",
            "杉罅龙涎溢，潭㘭石发多。",
            "吾皇搜草泽，争奈谢安何。"
        ],
        "tags": [
            "庐山"
        ],
        "title": "怀匡山山长二首 一",
        "id": "b350d17b-8e23-4042-bf63-9f5900f59be1"
    },
    {
        "author": "贯休",
        "paragraphs": [
            "见说面前峰，寻常醉亦登。",
            "雨余多菌出，烧甚古崖崩。",
            "觅句曾冲虎，耕田半为僧。",
            "闻名多岁也，常恨不飞腾。"
        ],
        "tags": [
            "庐山"
        ],
        "title": "怀匡山山长二首 二",
        "id": "baae70d6-9e7c-4062-aec3-1f8731f72c6d"
    },
    {
        "author": "贯休",
        "paragraphs": [
            "知尔今何处，孤高独不羣。",
            "论诗唯许我，穷易到无文。",
            "贳酒儿穿雪，寻僧月照云。",
            "何时再相见，兵寇尚纷纷。"
        ],
        "title": "怀高真动二首 一",
        "id": "519ac77d-8fe5-4c79-ac5c-091cf9b44d65"
    },
    {
        "author": "贯休",
        "paragraphs": [
            "久别无消息，今秋忽得书。",
            "诸孤婚嫁苦，求己世情疎。",
            "乱甚无乔木，溪多不钓鱼。",
            "祗应金岳色，如尔复如余。"
        ],
        "title": "怀高真动二首 二",
        "id": "7aaa3ebd-bc84-4314-93b4-58bbe8e1d6c8"
    },
    {
        "author": "贯休",
        "paragraphs": [
            "楚国茱萸月，吴吟梨栗船。",
            "远游无定所，高卧是何年。",
            "浪卷纷纷叶，樯冲澹澹烟。",
            "去心还自喜，庐岳倚青天。"
        ],
        "tags": [
            "庐山"
        ],
        "title": "秋末入匡山船行八首 一",
        "id": "98010ad5-bc2c-472a-851b-98f809fc9fcc"
    },
    {
        "author": "贯休",
        "paragraphs": [
            "芦苇深花里，渔歌一曲长。",
            "人心虽忆越，帆态似浮湘。",
            "石獭衔鱼白，汀茅浸浪黄。",
            "等闲千万里，道在亦无妨。"
        ],
        "tags": [
            "庐山"
        ],
        "title": "秋末入匡山船行八首 二",
        "id": "23391358-ea11-49ab-abf8-a0a209374a39"
    },
    {
        "author": "贯休",
        "paragraphs": [
            "岛上离家化，茅茨竹户开。",
            "黄桑双鹊喜，白日有谁来。",
            "担浪浇秋芋，缘滩取净苔。",
            "回头深自媿，旧业本蒿莱。"
        ],
        "tags": [
            "庐山"
        ],
        "title": "秋末入匡山船行八首 三",
        "id": "d9806351-cd2a-48e7-a159-16e7b7913be8"
    },
    {
        "author": "贯休",
        "paragraphs": [
            "匡阜层层翠，修江叠叠波。",
            "从来未曾到，此去复如何。",
            "水庙寒鸦集，沙村夕照多。",
            "谁如垂钓者，孤作鬓皤皤。"
        ],
        "tags": [
            "庐山"
        ],
        "title": "秋末入匡山船行八首 四",
        "id": "3552e2ed-e071-4302-b7e7-8386a6b19ef5"
    },
    {
        "author": "贯休",
        "paragraphs": [
            "晚泊苍茫浦，风微浪亦粗。",
            "估喧如亥合，樯密似林枯。",
            "地峻湖无□，潮寒蚌有珠。",
            "东西无定所，何用问前途。"
        ],
        "tags": [
            "庐山"
        ],
        "title": "秋末入匡山船行八首 五",
        "id": "ac838a0f-0402-4cb5-ba7a-d6b0fd752771"
    },
    {
        "author": "贯休",
        "paragraphs": [
            "岛香思贾岛，江碧忆清江。",
            "囊橐谁相似，馋慵世少双。",
            "鼍惊入窟月，烧到系船桩。",
            "谩有归乡梦，前头是楚邦。"
        ],
        "tags": [
            "庐山"
        ],
        "title": "秋末入匡山船行八首 六",
        "id": "db49702e-d89b-414b-b414-f354afee3fc2"
    },
    {
        "author": "贯休",
        "paragraphs": [
            "南北虽无适，东西亦似萍。",
            "霞根生石片，象迹坏沙汀。",
            "莽莽蒹葭赤，微微蜃蛤腥。",
            "因思范蠡辈，未免亦飘零。"
        ],
        "tags": [
            "庐山"
        ],
        "title": "秋末入匡山船行八首 七",
        "id": "f7bce7a2-640c-4e38-b17c-45b4319ff6e3"
    },
    {
        "author": "贯休",
        "paragraphs": [
            "晓色千樯去，长江八月时。",
            "雨淙山骨出，槔擉岸形卑。",
            "野水畬田黑，荒汀独鸟痴。",
            "如今是清世，谁道出山迟。"
        ],
        "tags": [
            "庐山",
            "长江"
        ],
        "title": "秋末入匡山船行八首 八",
        "id": "c8a79701-1203-4814-8657-c7aa5a0c55b6"
    },
    {
        "author": "贯休",
        "paragraphs": [
            "心枯衲亦枯，归岳揭空盂。",
            "七贵留不住，孤云出更孤。",
            "烧灰犹汤足，雪片似黏须。",
            "他日如相觅，还应道到吴。"
        ],
        "title": "送僧归华山",
        "id": "ed50c044-aa14-4cee-a88e-de5772498fd1"
    },
    {
        "author": "贯休",
        "paragraphs": [
            "五岭难为客，君游早晚回。",
            "一囊秋课苦，万里瘴云开。",
            "金柱根应动，风雷舶欲来。",
            "明时好□进，莫滞长卿才。"
        ],
        "title": "送友人之岭外",
        "id": "0f0b0e46-8b1f-4557-b7bd-1ce97285f332"
    },
    {
        "author": "贯休",
        "paragraphs": [
            "膻行无为日，垂衣帝道亨。",
            "圣真千载圣，明必万年明。",
            "重德须朝觐，流年不可轻。",
            "洪才传出世，清甲得高名。",
            "罕玉藏无映，嵇松画不成。",
            "起衔轩后勅，醉别亚夫营。",
            "烧阔荆州熟，霞新岘首晴。",
            "重重尧雨露，去去汉公卿。",
            "白发应从白，清贫但更清。",
            "梦缘丹陛险，春傍彩衣生。",
            "既握钟繇笔，须调傅说羹。",
            "倘因星使出，一望问支铿。"
        ],
        "title": "送卢舍人朝觐",
        "id": "a39823b3-e3f9-4bde-8e3b-ff85d3203d98"
    },
    {
        "author": "贯休",
        "paragraphs": [
            "忆山归未得，画出亦堪怜。",
            "崩岸全隳路，荒村半有烟。",
            "笔句冈势转，墨抢烧痕颠。",
            "远浦深通海，孤峰冷倚天。",
            "柴棚坐逸士，露茗煮红泉。",
            "绣与莲峰竞，威如剑阁牵。",
            "石门关麈鹿，气候有神仙。",
            "茅屋书窗小，苔阶滴瀑圆。",
            "松根击石朽，桂叶蚀霜鲜。",
            "画出欺王墨，擎将献惠连。",
            "新诗宁妄说，旧隐实如然。",
            "愿似窗中列，时闻大雅篇。"
        ],
        "title": "上冯使君山水障子",
        "id": "bc61a33f-cf3a-4ad6-9d4f-8f5bb083cf6d"
    },
    {
        "author": "贯休",
        "paragraphs": [
            "渚宫遥落日，相送碧江湄。",
            "陟也须为相，天乎更赞谁。",
            "风高樯力出，霞热鸟行迟。",
            "此去多来客，无忘慰所思。"
        ],
        "title": "送令狐焕赴阙",
        "id": "d6a74210-3717-4c21-9671-5e2184e494c6"
    },
    {
        "author": "贯休",
        "paragraphs": [
            "汉文思贾傅，贾傅遂生还。",
            "今日又如此，送君非等闲。",
            "云寒犹惜雪，烧猛似烹山。",
            "应笑无机者，腾腾天地间。"
        ],
        "title": "送吴融员外赴阙",
        "id": "5a637488-2e87-493c-a1e4-ddd736108bd1"
    },
    {
        "author": "贯休",
        "paragraphs": [
            "捧诏动征轮，分飞楚水滨。",
            "由来真庙器，多作伏蒲人。",
            "舍鲁知非愿，朝天不话贫。",
            "沙头千骑送，岛上一蝉新。",
            "莫使身侵贵，无矜贵逼身。",
            "玉阶凝正色，兰苑涨芳尘。",
            "銮辂方离华，车书渐似秦。",
            "流年飘儵忽，书札莫因循。",
            "凉雨鸣红叶，非烟闭紫宸。",
            "凭将西社意，一说向荀陈。"
        ],
        "title": "送姚洎拾遗自江陵幕赴京",
        "id": "e76674fe-695e-4691-8155-2c5712e5405b"
    },
    {
        "author": "贯休",
        "paragraphs": [
            "举世祗堪吁，空知与道俱。",
            "论心齐至圣，对镜破凡夫。",
            "业王如云合，头低似箭驱。",
            "三清徒妄想，千载亦须臾。",
            "唯我流阳叟，深云领毳徒。",
            "尽骑香白象，皆握月明珠。",
            "寂寞排松榻，斓斑半雪须。",
            "苔侵长者论，岚蚀祖师图。",
            "翠巘金钟晓，香林宝月孤。",
            "兟兟齐白趾，赫赫共洪炉。",
            "山色锄难尽，松根踏欲无。",
            "难评传的的，须到不区区。",
            "撩舍新罗瘦，炉烟榾柮粗。",
            "烧畬平虎窟，分瀑入香厨。",
            "师去情何切，人间事莫拘。",
            "穿林宿古冢，踏叶揭空盂。",
            "无事终无事，令枯便合枯他年相觅在，亦不是生苏。"
        ],
        "title": "送僧人入石霜",
        "id": "19061181-fe35-49d8-b79b-c76b545d4936"
    },
    {
        "author": "贯休",
        "paragraphs": [
            "壳壳学得律，还乡见苦情。",
            "远思芳草盛，不入楚山行。",
            "帆入汀烟健，经吟戍月清。",
            "到乡同学辈，应到赣江迎。"
        ],
        "title": "送僧归南康",
        "id": "52cc3857-5a5a-48f6-ae74-643bcdf26fe1"
    },
    {
        "author": "贯休",
        "paragraphs": [
            "主圣臣贤日，求名莫等闲。",
            "直须诗似玉，不用力如山。",
            "草白兵初息，年丰驾已还。",
            "凭将安养意，一说向曾颜。"
        ],
        "title": "送陈秀才赴举兼寄韩舍人",
        "id": "549bc28c-406c-4398-a205-e2b12036405b"
    },
    {
        "author": "贯休",
        "paragraphs": [
            "得桂为边辟，翩翩颇合宜。",
            "嫖姚留不住，昼锦已归迟。",
            "岛侧花藏虎，湖心浪撼棊。",
            "终期华顶下，共礼渌身师。"
        ],
        "title": "送友人及第後归台州",
        "id": "6472c949-4888-4320-9fb5-958fc3d5d01b"
    },
    {
        "author": "贯休",
        "paragraphs": [
            "遐想涪陵岸，山花半已残。",
            "人心何以遣，天步正艰难。",
            "鸟听黄袍小，城临白帝寒。",
            "应知窗下梦，日日到江干。"
        ],
        "title": "晚春寄张侍郎",
        "id": "014cd916-3921-4e8c-b8dc-2f4e6cb6079c"
    },
    {
        "author": "贯休",
        "paragraphs": [
            "独住西峰半，寻常欲下难。",
            "石多桐屐齾，香甚药花干。",
            "荏苒新莺老，穷通亦自宽。",
            "髯参与短簿，始为一吟看。"
        ],
        "title": "寄景判官兼思州叶使君",
        "id": "2b2fe4c1-3983-49b0-845f-55daed7373e1"
    },
    {
        "author": "贯休",
        "paragraphs": [
            "几载阻兵荒，一名终不忘。",
            "还冲猛风雪，如画冷朝阳。",
            "句好慵将出，囊空却不忙。",
            "明年公道日，去去必穿杨。"
        ],
        "title": "送卢秀才应举",
        "id": "c2101a4d-5354-48a5-8ac8-9af19521caff"
    },
    {
        "author": "贯休",
        "paragraphs": [
            "新蝉终夜呌，嘒嘒隔溪濆。",
            "杜宇仍相杂，故人闻不闻。",
            "卷帘花动月，冥目砌生云。",
            "终共谢时去，西山鸾鹤羣。"
        ],
        "title": "闻新蝉寄桂雍",
        "id": "ebe9157b-aa85-4210-b319-51c686e3c00f"
    },
    {
        "author": "贯休",
        "paragraphs": [
            "吾师师子儿，而复貌瓌奇。",
            "何得文明代，不为王者师。",
            "铁盂汤雪早，石炭煮茶迟。",
            "谩有参寻意，因循到乱时。"
        ],
        "title": "寄怀楚和尚二首 一",
        "id": "fb9130e8-b244-43a3-9033-39b7a9b55ad6"
    },
    {
        "author": "贯休",
        "paragraphs": [
            "跳踯诸峰险，回翔万里空。",
            "争将金锁锁，那把玉笼笼。",
            "印缺香崩火，窗疎蝎吃风。",
            "永怀今已矣，吟坐雪蒙蒙。"
        ],
        "title": "寄怀楚和尚二首 二",
        "id": "1d0c9d29-c64d-4afe-938d-3f0140e7c606"
    },
    {
        "author": "贯休",
        "paragraphs": [
            "昔事堪惆怅，谈玄爱白牛。",
            "千场花下醉，一片梦中游。",
            "耕避初平石，烧残沈约楼。",
            "无因更重到，且副济川舟。"
        ],
        "title": "和韦相公话婺州陈事",
        "id": "42388f80-e8cb-49c8-a042-7e60afbf8fe3"
    },
    {
        "author": "贯休",
        "paragraphs": [
            "十万里到此，辛勤讵可论。",
            "唯云吾上祖，见买给孤园。",
            "一月行沙碛，三更到铁门。",
            "白头乡思在，回首一销魂。"
        ],
        "title": "遇五天僧入五台五首 一",
        "id": "f2a56c12-67ee-469c-89bb-1dfdbddaec70"
    },
    {
        "author": "贯休",
        "paragraphs": [
            "雪岭顶危坐，干坤四顾低。",
            "河横于阗北，日落月支西。",
            "水石香多白，猨猱老不啼。",
            "空余忍辱草，相对色萋萋。"
        ],
        "title": "遇五天僧入五台五首 二",
        "id": "07f008b2-1cd4-464b-ae9a-9e2ea4c67c32"
    },
    {
        "author": "贯休",
        "paragraphs": [
            "远礼清凉寺，寻真似善才。",
            "身心无所得，日月不将来。",
            "白叠还图象，沧溟亦泛杯。",
            "唐人亦何幸，处处觉花开。"
        ],
        "title": "遇五天僧入五台五首 三",
        "id": "f9105eaa-3461-4932-9137-c3f66fdd5d54"
    },
    {
        "author": "贯休",
        "paragraphs": [
            "涂足油应尽，干陀帔半隳。",
            "辟支迦状貌，剎利帝家儿。",
            "结印魔应哭，游心圣不知。",
            "深嗟头已白，不得远相随。"
        ],
        "title": "遇五天僧入五台五首 四",
        "id": "0808fe0f-f916-434e-9374-12d7e32e73ac"
    },
    {
        "author": "贯休",
        "paragraphs": [
            "送迎经几国，多化帝王心。",
            "电激青莲目，环垂紫磨金。",
            "眉根霜入细，梵夹蠹难侵。",
            "必似陀波利，他年不可寻。"
        ],
        "title": "遇五天僧入五台五首 五",
        "id": "c989e9a7-0805-417c-96af-c548044a37fe"
    },
    {
        "author": "贯休",
        "paragraphs": [
            "大一今何处，登堂似昔时。",
            "曾蒙金印印，得异野干儿。",
            "影束龙神在，门荒桐竹衰。",
            "谁云续僧史，别位着吾师。"
        ],
        "title": "经普化禅师影院",
        "id": "90b68d61-57ca-4beb-894d-f66a8c00e276"
    },
    {
        "author": "贯休",
        "paragraphs": [
            "为郎须塞诏，当路亦驱驱。",
            "贵不因人得，清还似句无。",
            "烧烟连野白，山药拶阶枯。",
            "想得征黄诏，如今已在途。"
        ],
        "title": "秋寄李频使君二首 一",
        "id": "33b52e4a-b40b-46db-914f-75d6d757ceb5"
    },
    {
        "author": "贯休",
        "paragraphs": [
            "务简趣难陪，清吟共绿苔。",
            "叶和秋蚁落，僧带野香来。",
            "留客朝尝酒，忧民夜画灰。",
            "终期冒风雪，江上见宗雷。"
        ],
        "title": "秋寄李频使君二首 二",
        "id": "385e6970-ac1e-4aac-89a9-3d31c49b981a"
    },
    {
        "author": "贯休",
        "paragraphs": [
            "让紫归青壁，高名四海闻。",
            "虽然无一事，得不是要君。",
            "道祗传伊字，诗多笑碧云。",
            "应怜门下客，余力亦为文。"
        ],
        "title": "上东林和尚",
        "id": "e6791481-45a7-4c10-a119-22c2963708f1"
    },
    {
        "author": "贯休",
        "paragraphs": [
            "独住大江滨，不知何代人。",
            "药垆生紫气，肌肉似红银。",
            "酒酽竹屋[烂]，符收山鬼仁。",
            "何妨将我去，一看武陵春。"
        ],
        "title": "江边道士",
        "id": "d60762fd-8b7e-41fb-922c-c1e2bc5e70f9"
    },
    {
        "author": "贯休",
        "paragraphs": [
            "去旨趣非常，春风尔莫狂。",
            "惟擎一铁钵，旧亦讲金刚。",
            "午饭孤烟里，宵禅大石旁。",
            "羡师终不及，湘浪渌茫茫。"
        ],
        "title": "送僧之湖外",
        "id": "e484cc34-6bcd-463b-ae30-f8415b448932"
    },
    {
        "author": "贯休",
        "paragraphs": [
            "常忆兰陵子，瓌奇皴渴才。",
            "思还如我苦，时不为伊来。",
            "岳霞猱掷雪，湖月浪翻杯。",
            "未闻沾寸禄，此事亦堪哀。"
        ],
        "title": "怀谬独一",
        "id": "2003d1a4-829a-4952-904d-72b1ed0d7e58"
    },
    {
        "author": "贯休",
        "paragraphs": [
            "飞锡下崆㟅，清高世少双。",
            "冻天方筛雪，别我去何邦。",
            "烧绕赤乌亥，云漫白蚌江。",
            "路人争得识，空仰鬓眉[庞]。"
        ],
        "tags": [
            "庐山"
        ],
        "title": "送庐山衲僧",
        "id": "aba94546-a2d9-425d-b4a5-6468bb951fe5"
    },
    {
        "author": "贯休",
        "paragraphs": [
            "带经锄陇者，何止手胼胝。",
            "觅句句句好，惭予筋力衰。",
            "云塠临案冷，鹿队过门迟。",
            "相忆空回首，江头日暮时。"
        ],
        "title": "寄西山胡汾吴樵",
        "id": "17d6e480-90d2-4c24-a800-0192028a812e"
    },
    {
        "author": "贯休",
        "paragraphs": [
            "不食更何忧，自由中自由。",
            "身轻嫌衲重，天旱为民愁。",
            "应器谁将去，生台蚁不游。",
            "会须传此术，相共老山丘。"
        ],
        "title": "休粮僧",
        "id": "7f90985a-7b30-4196-85a7-d3da41c8d351"
    },
    {
        "author": "贯休",
        "paragraphs": [
            "借寇借不得，清声彻帝聪。",
            "坐来千里泰，归去一囊空。",
            "遗爱封疆熟，扳辕草木同。",
            "路遥山不少，江静思无穷。",
            "花舸冲烟湿，朱衣照浪红。",
            "援毫两岸晓，欹枕满旗风。",
            "道罕将人合，心难与圣通。",
            "从兹林下客，应□代天功。"
        ],
        "title": "送杜使君朝觐",
        "id": "08aa7e3f-58d0-45a0-9002-eb138c62d0c5"
    },
    {
        "author": "贯休",
        "paragraphs": [
            "见说还南去，迢迢有侣无。",
            "时危须早转，亲老莫他图。",
            "小店虵羹黑，空山象粪枯。",
            "三闾遗庙在，为我一鸣呼。"
        ],
        "title": "送人之岭外",
        "id": "10c9b064-44ca-457e-b31d-3ab1197a5354"
    },
    {
        "author": "贯休",
        "paragraphs": [
            "二雅兼二密，愔愔祗自怡。",
            "腊高云屐朽，貌古画师疑。",
            "壍蚁缘金锡，垆烟惹雪眉。",
            "仍闻有新作，祗是寄相思。"
        ],
        "title": "题弘式和尚院兼呈杜使君",
        "id": "2c23b5ff-e9d9-4a9a-9b3e-f0da181099da"
    },
    {
        "author": "贯休",
        "paragraphs": [
            "梨栗鸟啾啾，高歌若自由。",
            "人谁知此意，旧业在湖头。",
            "饥鼠掀菱殻，新蝉避栗皱。",
            "不知江海上，戈甲几时休。"
        ],
        "title": "湖头别墅三首 一",
        "id": "fadf4f2d-bd6b-430a-8b9b-1640ef60fa26"
    },
    {
        "author": "贯休",
        "paragraphs": [
            "桑柘参桐竹，阴阴一径苔。",
            "更无他事出，祗有衲僧来。",
            "壍蚁争生食，窗经卷烧灰。",
            "可怜门外路，日日起尘埃。"
        ],
        "title": "湖头别墅三首 二",
        "id": "501c51d6-24d7-40dc-a8a7-ab633840e336"
    },
    {
        "author": "贯休",
        "paragraphs": [
            "南北如仙境，东西似画图。",
            "园飞青啄木，檐挂白蜘蛛。",
            "邻叟教修废，牛童与纳租。",
            "寄言来往客，不用问荣枯。"
        ],
        "title": "湖头别墅三首 三",
        "id": "19e2d254-3069-4354-a543-e5b00f8ca82b"
    },
    {
        "author": "贯休",
        "paragraphs": [
            "历历数声猨，寥寥渡白烟。",
            "应栖多月树，况是下霜天。",
            "万里客危坐，千山境悄然。",
            "更深仍不住，使我欲移船。"
        ],
        "title": "三峡闻猨",
        "id": "0c88819f-1fce-4552-837d-8cdb25f47c80"
    },
    {
        "author": "贯休",
        "paragraphs": [
            "文翁还化蜀，帟幕列鹓鸾。",
            "饮水临人易，烧山觅士难。",
            "锦机花正合，椶蕈火初干。",
            "知己相思否，如何借羽翰。"
        ],
        "title": "闻知闻赴成都辟请",
        "id": "55f96160-fe72-45d8-89a6-4a5cb058eb86"
    },
    {
        "author": "贯休",
        "paragraphs": [
            "仪冠凝寒玉，端居似沃州。",
            "学徒梧有凤，律藏目无牛。",
            "茗滑香黏齿，钟清雪滴楼。",
            "还须结西社，来往悉诸侯。"
        ],
        "title": "题淮南惠照寺律师院",
        "id": "f1bdf665-ca76-48fc-a04c-39b87dcba3c1"
    },
    {
        "author": "贯休",
        "paragraphs": [
            "荒寺古江滨，莓苔地绝尘。",
            "长廊飞乱叶，寒雨更无人。",
            "栗不和皱落，僧多到骨贫。",
            "行行行未得，孤坐更谁亲。"
        ],
        "title": "秋末长兴寺作",
        "id": "d4ab7baf-95ea-4e7f-8058-f66e84bcef28"
    },
    {
        "author": "贯休",
        "paragraphs": [
            "罢郡归侵夏，仍闻灵隐居。",
            "僧房谢朓语，寺额葛洪书。",
            "月树狝猴睡，山池菡萏疎。",
            "吾皇爱清静，莫便结吾庐。"
        ],
        "title": "寄杭州灵隐寺宋震使君",
        "id": "df1a116f-fae6-4ba5-83ed-19b06b28e4c2"
    },
    {
        "author": "贯休",
        "paragraphs": [
            "鴈鴈叶纷纷，行人岂易闻。",
            "千山与万水，何处更逢君？貌不长如玉，人生祗似云。",
            "倘经三祖寺，一为礼龛坟。"
        ],
        "title": "送人归夏口",
        "id": "69b92e14-b8e7-450c-b2ad-6dc1eb640c6e"
    },
    {
        "author": "贯休",
        "paragraphs": [
            "忘身求至教，求得却东归。",
            "离岸乘空去，终年无所依。",
            "月冲阴火出，帆拶大鹏飞。",
            "想得还乡後，多应着紫衣。"
        ],
        "title": "送新罗僧归本国",
        "id": "bb81fe79-0e09-4ff1-863e-f7a3fa6ee49c"
    },
    {
        "author": "贯休",
        "paragraphs": [
            "草草穿银峡，崎岖路未谙。",
            "傍山为店戍，永日绕溪潭。",
            "烧地生芚蕨，人家煮伪蚕。",
            "翻如归旧隐，步步入烟岚。"
        ],
        "title": "避寇入银山",
        "id": "9ba76ba7-23d1-4762-a9f7-2050c3a228da"
    },
    {
        "author": "贯休",
        "paragraphs": [
            "见心知命好，一别隔烟波。",
            "世乱无全士，君方掇大科。",
            "早随銮辂转，莫恋蜀山多。",
            "必贡安时策，忠言奈尔何。"
        ],
        "title": "闻友人驾前及第",
        "id": "37bc4a26-3b08-424c-9267-a4615ff8ef97"
    },
    {
        "author": "贯休",
        "paragraphs": [
            "至理至昭昭，心通即不遥。",
            "圣威无远近，吾道太孤标。",
            "辛苦苏氓俗，端贞荅盛朝。",
            "气高吞海岳，贫甚似渔樵。",
            "庾亮风流澹，刘宽政事超。",
            "清须遭贵遇，隐已被谁招。",
            "栗坞修禅寺，仙香寄石桥。",
            "风雷巡稼穑，鱼鸟合歌谣。",
            "视事私终杀，忧民态亦雕。",
            "道高无不及，恩甚固难消。",
            "大寇山难隔，孤城数合烧。",
            "烽烟终日起，汤沐用心燋。",
            "勇义排千阵，诛锄拟一朝。",
            "誓盟违日月，旌斾过寒潮。",
            "古驿江云入，荒宫海雨飘。",
            "仙松添瘦碧，天骥减丰臕。",
            "似在陈兼卫，终为宋与姚。",
            "已观云似鹿，即报首皆枭。",
            "尽愿回清镜，重希在此条。",
            "应怜千万户，祷祝向唐尧。"
        ],
        "title": "避地毘陵上王慥使君",
        "id": "480e4f20-0fd6-4a06-97bf-2b5d4bd7b2f3"
    },
    {
        "author": "贯休",
        "paragraphs": [
            "至理契穹旻，方生甫与申。",
            "一麾歌政正，三相贺仁人。",
            "叵似卢怀慎，全如邵信臣。",
            "澄渟消宿蠹，煦爱剧阳春。",
            "对客烟花拆，焚香渥泽新。",
            "征黄还有自，挽邓住无因。",
            "峡水全输洁，巫娥却讶神。",
            "宋均颜未老，刘宠骨应贫。",
            "大醉辞王翦，含香望紫宸。",
            "三峰初有雪，万里正无尘。",
            "伊昔林中社，多招席上珍。",
            "终期仙掌下，香火一相亲。"
        ],
        "title": "送崔尚书朝觐",
        "id": "58f3543a-d635-47bd-b91b-692e092c5b64"
    },
    {
        "author": "贯休",
        "paragraphs": [
            "永夜殊不寐，怀君正寂寥。",
            "疎钟寒徧郭，微雪静鸣条。",
            "南省鴈孤下，西林鹤屡招。",
            "终当谢时去，与子住山椒。"
        ],
        "title": "寒夜有怀同志",
        "id": "2b8602c2-0ace-4c49-a762-6de52f3353a0"
    },
    {
        "author": "贯休",
        "paragraphs": [
            "独自住乌龙，应怜是衲僧。",
            "句须人未道，君此事偏能。",
            "坞湿云埋观，溪寒月照罾。",
            "相思不可见，江上立腾腾。"
        ],
        "title": "寄新定桂雍",
        "id": "7ac5f2fa-46a7-4b33-bd8b-13100b40e885"
    },
    {
        "author": "贯休",
        "paragraphs": [
            "常恨烟波隔，闻名二十年。",
            "结为清气引，来到法堂前。",
            "薪拾纷纷叶，茶烹滴滴泉。",
            "莫嫌来又去，天道本泠然。"
        ],
        "title": "赠灵鹫山道润禅师院",
        "id": "4ad0983d-f474-4449-b5f0-e461259a328c"
    },
    {
        "author": "贯休",
        "paragraphs": [
            "霜打汀岛赤，孤烟生池塘。",
            "清吟倚大树，瑶草何馨香。",
            "久别青云士，常思白石房。",
            "谁能共归去，流水似鸣珰。"
        ],
        "title": "干霄亭晚望怀王棨侍郎",
        "id": "c33be971-5cf6-4bed-bf73-7901c46f32fb"
    },
    {
        "author": "贯休",
        "paragraphs": [
            "清世诗声出，谁人得似君。",
            "命通须有日，天未丧斯文。",
            "楚木寒连寺，修江碧入云。",
            "相思喜相见，庭叶正纷纷。"
        ],
        "title": "海边见罗邺",
        "id": "25318673-4aef-42c4-89d9-7aed97ab6781"
    },
    {
        "author": "贯休",
        "paragraphs": [
            "之子之东洛，囊中有偈新。",
            "红尘谁不入，独鹤自难亲。",
            "定鼎门连岳，黄河冻过春。",
            "凭师将远意，说似社中人。"
        ],
        "tags": [
            "黄河"
        ],
        "title": "送僧之东都",
        "id": "7ddf9ef4-0fcd-47b0-87ae-045488e02c88"
    },
    {
        "author": "贯休",
        "paragraphs": [
            "乱离吾道在，不觉到清时。",
            "得句下雪岳，送君登玉墀。",
            "冷惊蝉韵断，凉触火云隳。",
            "倘遇南来使，无忘问所之。"
        ],
        "title": "送于兢补阙赴京",
        "id": "c9a02462-e7d8-40d1-a13a-b1c674e72353"
    },
    {
        "author": "贯休",
        "paragraphs": [
            "两河兵火後，西笑见吾曹。",
            "海静三山出，天空一鹗高。",
            "赁居槐拶屋，行卷雪埋袍。",
            "他日如相觅，栽桃近海涛。"
        ],
        "title": "送郑准赴举",
        "id": "e6649508-3b80-4317-8d12-524ab291beab"
    },
    {
        "author": "贯休",
        "paragraphs": [
            "拄杖邻僧与，殊常不可名。",
            "一条黳玉重，百两紫金轻。",
            "有乳盘春力，无心合道情。",
            "惟宜高处着，将寄谢宣城。"
        ],
        "title": "寄拄杖上王使君",
        "id": "c9b1c5b3-00a4-4bde-81ab-0c181431baff"
    },
    {
        "author": "贯休",
        "paragraphs": [
            "静蹑红兰径，凭高旷望时。",
            "无端求句苦，永日壑风吹。",
            "大月生峰角，残霞在树枝。",
            "祗应刘越石，清啸正相宜。"
        ],
        "title": "秋望寄王使君",
        "id": "1aee28e7-c254-4226-a065-259f79739f55"
    },
    {
        "author": "贯休",
        "paragraphs": [
            "师与雷居士，寻山道入闽。",
            "应将熊耳印，别授武夷君。",
            "崖𥕕仙棺出，江垠毒草分。",
            "他年相觅在，莫苦入深云。"
        ],
        "title": "送缘有禅师与雷处士入武夷山",
        "id": "e3acec7e-0989-4819-b308-5b2b950e0720"
    },
    {
        "author": "贯休",
        "paragraphs": [
            "才大终难住，东浮景渐暄。",
            "知将刖足恨，去击李膺门。",
            "宿雾开花坞，春潮入苎村。",
            "预思秋荐後，一鹗出干坤。"
        ],
        "title": "送友生入越投知己",
        "id": "3a8af7dd-5c98-4550-a85f-fe712c9fe2b6"
    },
    {
        "author": "贯休",
        "paragraphs": [
            "庭果色如丹，相思夕照残。",
            "云边踏烧去，月下把书看。",
            "涧水仙居共，窗风漆树寒。",
            "吾君方侧席，未可便怀安。"
        ],
        "title": "寄乌龙山贾泰处士",
        "id": "086f8ae0-fcf0-4896-a691-940c0ed9af92"
    },
    {
        "author": "贯休",
        "paragraphs": [
            "应行诸岳徧，象屣半无纲。",
            "一法寻常说，此机仍未忘。",
            "窗闲藤影老，衲厚瀑痕荒。",
            "寄语迷津者，来兹问不妨。"
        ],
        "title": "题大安寺通禅师院",
        "id": "e903cd38-5bef-4aaa-a44a-3d15f5112e1f"
    },
    {
        "author": "贯休",
        "paragraphs": [
            "满郭春如画，空堂心自澄。",
            "禅抛金鼎药，诗和玉壶冰。",
            "白雨飘花尽，晴霞向阁凝。",
            "寂寥还得句，因寄柳吴兴。"
        ],
        "title": "春晚寄卢使君",
        "id": "e51c9044-4a5c-4e8c-b14e-0824e8659302"
    },
    {
        "author": "贯休",
        "paragraphs": [
            "小一何人识，腾腾天地间。",
            "寻常如一鹤，亦不爱青山。",
            "铁钵年多赤，麻衣带毳斑。",
            "祗闻寻五柳，时到月中还。"
        ],
        "title": "武昌县与昼公兼寄邑宰",
        "id": "a3017902-5140-4f2b-b704-c536a55f22ee"
    },
    {
        "author": "贯休",
        "paragraphs": [
            "大士宅里宿，芙蓉龛畔游。",
            "自怜□□在，子莫苦相留。",
            "燥叶飘山席，孤云傍茗瓯。",
            "裴回不能去，房在好峰头。"
        ],
        "title": "别东林僧",
        "id": "08b913a3-fb24-4395-a44c-a9795fd9d811"
    },
    {
        "author": "贯休",
        "paragraphs": [
            "荒寺雨微微，空堂独掩扉。",
            "高吟多忤俗，此貌若为饥。",
            "旅梦遭鸿唤，家山被贼围。",
            "空余老莱子，相见独依依。"
        ],
        "title": "避地寄高蟾",
        "id": "9df5f97c-9dee-4e73-bcb2-956c8c82c23c"
    },
    {
        "author": "贯休",
        "paragraphs": [
            "万叠仙山里，无缘见有缘。",
            "红心蕉绕屋，白额虎同禅。",
            "古木苔封菌，深崖乳杂泉。",
            "终期还此去，世事祗如然。"
        ],
        "title": "怀武夷山禅师",
        "id": "9a934608-a290-4a63-bb24-9ff3cbab2041"
    },
    {
        "author": "贯休",
        "paragraphs": [
            "幽居山不别，落叶与阶平。",
            "尽日吟诗坐，无端个病成。",
            "径苔因旱赤，池水入冬清。",
            "惟有东峰叟，相寻月下行。"
        ],
        "title": "秋末闲居作",
        "id": "d04414d4-52fb-4fec-8656-2f23daa1ccd4"
    },
    {
        "author": "贯休",
        "paragraphs": [
            "昼公友秦奚，来往踏溪云。",
            "如今又到我，还爱许征君。",
            "落花鸟衔来，永日香氤氲。",
            "终期将尔曹，归去麋鹿羣。"
        ],
        "title": "赠许征君",
        "id": "d2ac2cfe-b74c-4df3-ad73-ca86567911d3"
    },
    {
        "author": "贯休",
        "paragraphs": [
            "万事何须问，良时即此时。",
            "高秋半夜雨，落叶满前池。",
            "静怕龙神识，贫从草木欺。",
            "平生无限事，祗有道人知。"
        ],
        "title": "秋夜作因怀天台道者",
        "id": "e8612de4-9a77-40dc-ac0c-59078aa156fb"
    },
    {
        "author": "贯休",
        "paragraphs": [
            "蛮木叶不落，微吟漳水滨。",
            "二毛空有雪，万事不如人。",
            "壍水平芳草，山花落净巾。",
            "天童好真伴，何日更相亲。"
        ],
        "title": "偶作因怀大同道友",
        "id": "b27ab0cb-2e3e-4f65-aef8-7f8d226b5492"
    },
    {
        "author": "贯休",
        "paragraphs": [
            "黑松林外路，风角远嗈嗈。",
            "朔气生荒堡，秋尘满病容。",
            "豺掊沙底骨，人上月边烽。",
            "休作西行计，西行地渐凶。"
        ],
        "title": "边上行",
        "id": "525e545e-5080-4ec2-8ea9-123c757d3df7"
    },
    {
        "author": "贯休",
        "paragraphs": [
            "六七年不见，相逢鬓已苍。",
            "交情终淡薄，诗语更清狂。",
            "未得丹霄便，依前四壁荒。",
            "但令吾道在，晚达亦何妨。"
        ],
        "title": "江西再逢周琏",
        "id": "1b836181-12f9-4517-9bc5-fd3ec578ed69"
    },
    {
        "author": "贯休",
        "paragraphs": [
            "寺楼闲纵望，不觉到斜晖。",
            "故国在何处，多年未得归。",
            "寒江平楚外，细雨一鸿飞。",
            "终斅于陵子，吴山有绿薇。"
        ],
        "title": "登鄱阳寺阁",
        "id": "f95e49cd-8338-42a1-ac92-e89688fe4b3a"
    },
    {
        "author": "贯休",
        "paragraphs": [
            "僻居人不到，吾道本来孤。",
            "山色园中有，诗魔象外无。",
            "霜禾连岛赤，烟草倚桥枯。",
            "何必求深隐，门前似画图。"
        ],
        "title": "秋晚野居",
        "id": "30aec185-4eff-4542-a328-d3702dcf8e54"
    },
    {
        "author": "贯休",
        "paragraphs": [
            "轧轧复轧轧，更深门未关。",
            "心疼无所得，诗债若为还。",
            "露洒一鹤睡，钟余万象闲。",
            "惭将此时意，明日寄东山。"
        ],
        "title": "酬杜使君见寄",
        "id": "13a138cd-8e8c-4334-9cc8-03c4149e2ad8"
    },
    {
        "author": "贯休",
        "paragraphs": [
            "我竟胡为者，唠唠但爱吟。",
            "身中多病在，湖上住年深。",
            "山溜穿苔壁，风钟度雪林。",
            "近来心更苦，谁复是知音。"
        ],
        "title": "湖上作",
        "id": "9c4b0f6c-bd0e-4270-bbb4-9629acbaaf38"
    },
    {
        "author": "贯休",
        "paragraphs": [
            "天台四绝寺，归去见师真。",
            "莫折枸杞叶，令他十得嗔。",
            "天空闻圣磬，瀑细落花巾。",
            "必若云中老，他时得有邻。"
        ],
        "title": "送僧归天台寺",
        "id": "c047d8a4-35fa-4b1d-9244-4e32dd842048"
    },
    {
        "author": "贯休",
        "paragraphs": [
            "圣运关天纪，龙飞古帝基。",
            "振摇三蜀地，耸发万年枝。",
            "出震同中古，承干动四夷。",
            "恩颁新命广，泪向旧朝垂。",
            "大宝归玄谶，殊祥出远池。",
            "法天深罔测，体圣妙难知。",
            "俭德为全德，无思契十思。",
            "丕图非力至，英武悉天资。",
            "正直方亲切，回邪岂敢窥。",
            "将排颇与牧，相得稷兼夔。",
            "盐出符真主，麟来合大规。",
            "赓歌随羽钥，奕叶斅伊祁。",
            "寡欲情虽泰，忧民色未怡。",
            "盛如唐创业，宛胜晋朝仪。",
            "旰食宫莺啭，宵衣禁漏迟。",
            "多于汤土地，还有禹胼胝。",
            "视物如伤日，胜残去杀时。",
            "守文情的的，无逸戒孜孜。",
            "轩顼风重振，皇唐鼎创移。",
            "始闻呈瑞石，又报产灵芝。",
            "覆帱高缘大，包容妙在卑。",
            "兄呼春赫日，师指佛牟尼。",
            "佳气宸居合，淳风乐府吹。",
            "急贤彰帝业，解网见天慈。",
            "粟赤千千窖，军雄万万儿。",
            "八蛮须稽颡，四海仰昌期。",
            "玉辇嫔嫱拥，宫花锦绣欹。",
            "尧云同叆叇，汉祖太驱驰。",
            "氛祲根株尽，浇讹朕兆隳。",
            "山河方有截，野逸诏无遗。",
            "境静消锋镝，田香熟稻𪎭。",
            "梦中逢傅说，殿上见辛毗。",
            "金镜悬千古，彤云起四维。",
            "盛行唐典法，再覩舜雍熙。",
            "祝寿干文动，郊天太一随。",
            "煌煌还宿卫，亹亹叶声诗。",
            "饮醴和甘雨，非烟遶御帷。",
            "银轮随宝马，玉沼见金龟。",
            "杳杳闻韶濩，重重降抚绥。",
            "魏征须却出，葛亮更何之。",
            "简约逾前古，升平美不疑。",
            "触邪羊唅唅，鼓腹叟嘻嘻。",
            "迈五方云大，超三始见奇。",
            "锦霞连紫极，仙鸟下峨眉。",
            "谢傅还为傅，周师又作师。",
            "纳隍为永任，从谏契无为。",
            "子子寰瀛主，孙孙日月旗。",
            "寿春嗟寿域，万国尽虔祈。",
            "捧日三车子，恭思八彩眉。",
            "愿将七万岁，匍匐拜瑶墀。"
        ],
        "title": "寿春节进",
        "id": "7cbe66fe-efd2-4132-9383-71b3e8318a1b"
    },
    {
        "author": "贯休",
        "paragraphs": [
            "安南千万里，师去趣何长。",
            "鬓有炎州雪，心为异国香。",
            "退牙山象恶，过海布帆荒。",
            "早作归吴计，无忘父母乡。"
        ],
        "title": "送僧之安南",
        "id": "71cf5a48-286d-4038-ab39-a3753fb48425"
    },
    {
        "author": "贯休",
        "paragraphs": [
            "远逃为乱处，寺与石城连。",
            "木落归山路，人初刈剡田。",
            "荒林猴咬栗，战地鬼多年。",
            "好去楞伽子，精修莫偶然。"
        ],
        "title": "送僧归剡山",
        "id": "e5390c99-dbb3-4082-b090-a2993accba44"
    },
    {
        "author": "贯休",
        "paragraphs": [
            "高士高无敌，腾腾话入燕。",
            "无人知尔意，向我道非禅。",
            "栗迳穿蕃冢，狼声隔远烟。",
            "盘山多道侣，应未有归年。"
        ],
        "title": "送僧入幽州",
        "id": "6bfb6de0-ca15-4efb-a45d-a40f1000ed32"
    },
    {
        "author": "贯休",
        "paragraphs": [
            "羡师游五顶，乞食值年丰。",
            "去去谁为侣，栖栖力已充。",
            "浊河高岸拆，衰草古城空。",
            "必到华严寺，凭师问辨公。"
        ],
        "title": "送僧游五台",
        "id": "66717e3a-7e92-4e45-866d-1b3040663704"
    },
    {
        "author": "贯休",
        "paragraphs": [
            "五泄江山寺，禅林境最奇。",
            "九年吃菜粥，此事少人知。",
            "山响僧担谷，林香豹乳儿。",
            "伊余头已白，不去更何之。"
        ],
        "title": "送僧入五泄",
        "id": "dd159603-2350-4133-ae6d-5c348aba8c25"
    },
    {
        "author": "贯休",
        "paragraphs": [
            "轩窗领岚翠，师得世情忘。",
            "惟爱谈诸祖，曾经宿大荒。",
            "泉声淹卧榻，云片犯炉香。",
            "寄语题门者，看经在上方。"
        ],
        "title": "题令宣和尚院",
        "id": "aa4c2d7c-010e-4cf1-98b2-dd230dbfe621"
    },
    {
        "author": "贯休",
        "paragraphs": [
            "淮海兵荒日，分飞直至今。",
            "知担诸子出，却入四明深。",
            "衣必编仙草，僧应共栗林。",
            "秋风溪上路，应得一相寻。"
        ],
        "title": "寄四明闾丘道士二首 一",
        "id": "771a895b-913a-415f-a75e-8b4112333e61"
    },
    {
        "author": "贯休",
        "paragraphs": [
            "三千功未了，大道本无程。",
            "好共禅师好，墙将药犬行。",
            "石门红藓剥，柘坞白云生。",
            "莫认无名是，无名已是名。"
        ],
        "title": "寄四明闾丘道士二首 二",
        "id": "a5007e8b-4da7-4ec3-8c63-07bb32b86b76"
    },
    {
        "author": "贯休",
        "paragraphs": [
            "偷儿成大寇，处处起烟尘。",
            "黄叶满空宅，青山见俗人。",
            "妖星芒刺越，鬼哭势连秦。",
            "惆怅还惆怅，茫茫江海滨。"
        ],
        "title": "经士马中作",
        "id": "3f216211-6e9e-4ca8-b22f-6309fabbe25c"
    },
    {
        "author": "贯休",
        "paragraphs": [
            "满眼尽疮痍，相逢相对悲。",
            "乱阶犹未已，一柱若为支。",
            "堰茗蒸红枣，看花似好时。",
            "不知今日後，吾道竟何之。"
        ],
        "title": "士马後见赤松舒道士",
        "id": "37087c5a-4952-4cac-addd-29b4f2369899"
    },
    {
        "author": "贯休",
        "paragraphs": [
            "银地有余光，方公道益芳。",
            "谁分修藏力，顶有剃头霜。",
            "经勘松风燥，檐垂坞茗香。",
            "终须结西社，此县似柴桑。"
        ],
        "title": "题方公院寄夏侯明府",
        "id": "522876a2-be3b-4275-a0ea-b3238c20e796"
    },
    {
        "author": "贯休",
        "paragraphs": [
            "独居三岛上，花竹映柴关。",
            "道广羣仙惜，名成万事闲。",
            "病多唯纵酒，静极不思山。",
            "唯有逍遥子，时时自往还。"
        ],
        "title": "与刘象正字",
        "id": "b89c776e-a8ff-4142-89bb-ad7eb1607de8"
    },
    {
        "author": "贯休",
        "paragraphs": [
            "栖碧思吾友，庭莺百啭时。",
            "唯应一处住，方得不相思。",
            "云水淹门阃，春雷在树枝。",
            "平生无限事，不独白云知。"
        ],
        "title": "怀智体道人",
        "id": "8aee9d96-68d9-4f98-8e8c-7398592228ad"
    },
    {
        "author": "贯休",
        "paragraphs": [
            "流阳为役者，相访叶纷纷。",
            "有句虽如我，无心未似君。",
            "构林青及竹，茆屋暖于云。",
            "何日相将去，千山麋鹿羣。"
        ],
        "title": "赠晦公禅人",
        "id": "4fbc473c-0e44-4473-a652-e2d492942c4c"
    },
    {
        "author": "贯休",
        "paragraphs": [
            "见说山居好，书楼被翠侵。",
            "烧熛汀岛境，月色弟兄吟。",
            "犬吠黄椑落，牛归红树深。",
            "仍闻多白菌，应许一相寻。"
        ],
        "title": "寄静林别墅胡进士兄弟",
        "id": "175506e9-c38f-4ce1-be8a-f4622fe46631"
    }
]