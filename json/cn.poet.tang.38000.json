[
    {
        "author": "韩偓",
        "paragraphs": [
            "凄凄恻恻又微嚬，欲话羇愁忆故人。",
            "薄酒旋醒寒彻夜，好花虚谢雨藏春。",
            "萍蓬已恨为逋客，江岭那知见侍臣。",
            "未必交情系贫富，柴门自古少车尘。"
        ],
        "title": "丙寅二月二十二日抚州如归馆雨中有怀诸朝客",
        "id": "176971cd-5bec-4635-a60e-c892adfa164b"
    },
    {
        "author": "韩偓",
        "paragraphs": [
            "江中春雨波浪肥，石上野花枝叶瘦。",
            "枝低波高如有情，浪去枝留如力鬬。",
            "绿刺红房战褭时，吴娃越艳醺酣後。",
            "且将浊酒伴清吟，酒逸吟狂轻宇宙。"
        ],
        "title": "三月二十七日自抚州往南城县舟行见拂水蔷薇因有是作",
        "id": "f18d3ce2-c550-4690-98d9-d784e805cd88"
    },
    {
        "author": "韩偓",
        "paragraphs": [
            "遐方不许贡珍奇，密诏唯教进茘枝。",
            "汉武碧桃争比得，枉令方朔号偷儿。"
        ],
        "title": "茘枝三首 一",
        "id": "f08d4d50-c82e-4dcc-a777-397ff768c1a2"
    },
    {
        "author": "韩偓",
        "paragraphs": [
            "封开玉笼鸡冠湿，叶衬金盘鹤顶鲜。",
            "想得佳人微启齿，翠钗先取一双悬。"
        ],
        "title": "茘枝三首 二",
        "id": "713f3f35-1318-4b7e-b18a-8c7b623f387b"
    },
    {
        "author": "韩偓",
        "paragraphs": [
            "巧裁霞片裹神浆，崖蜜天然有异香。",
            "应是仙人金掌露，结成冰入蒨罗囊。"
        ],
        "title": "茘枝三首 三",
        "id": "346585f9-0ed0-4733-b088-471b183677df"
    },
    {
        "author": "韩偓",
        "paragraphs": [
            "两地支离路八千，襟怀凄怆鬓苍然。",
            "乱来未必长团会，其奈而今更长年。"
        ],
        "title": "寄上兄长",
        "id": "4dabc174-0df3-4f81-9195-6e536e15ddac"
    },
    {
        "author": "韩偓",
        "paragraphs": [
            "困极还应有甚通，难将粪壤掩神踪。",
            "斗间紫气分明後，擘地成川看化龙。"
        ],
        "title": "宝剑",
        "id": "9abf25fa-e3e2-4cac-a45b-4c0277783815"
    },
    {
        "author": "韩偓",
        "paragraphs": [
            "困极还应有日通，难将粪土掩神踪。",
            "但教出得丰城後，不是延津亦化龙。"
        ],
        "title": "宝剑",
        "id": "082be90b-d771-420e-b6bf-dc07121e5bda"
    },
    {
        "author": "韩偓",
        "paragraphs": [
            "无奈离肠日九回，强摅离抱立高台。",
            "中华地向城边尽，外国云从岛上来。",
            "四序有花长见雨，一冬无雪却闻雷。",
            "日宫紫气生冠冕，试望扶桑病眼开。"
        ],
        "title": "登南神光寺塔院",
        "id": "e576d21d-834d-40ad-aeb7-328d5c7a1f17"
    },
    {
        "author": "韩偓",
        "paragraphs": [
            "卖卜严将卖饼孙，两贤高趣恐难伦。",
            "而今若有逃名者，应被品流呼差人。"
        ],
        "title": "两贤",
        "id": "a0a417bb-5d92-4c7c-a830-554b1d8cb98d"
    },
    {
        "author": "韩偓",
        "paragraphs": [
            "暴殄犹来是片时，无人向此略迟疑。",
            "流金铄石玉长润，败柳凋花松不知。",
            "但保行藏天是证，莫矜纤巧鬼难欺。",
            "近来更得穷经力，好事临行亦再思。"
        ],
        "title": "再思",
        "id": "ad82e842-d1cc-443f-a4cf-6bcc7511f00d"
    },
    {
        "author": "韩偓",
        "paragraphs": [
            "晚凉闲步向江亭，默默看书旋旋行。",
            "风转滞帆狂得势，潮来诸水寂无声。",
            "谁将覆辙询长策，愿把棼丝属老成。",
            "安石本怀经济意，何妨一起为苍生。"
        ],
        "title": "有瞩",
        "id": "a80d1ec2-50b5-43b2-95fb-9d792053f79f"
    },
    {
        "author": "韩偓",
        "paragraphs": [
            "此心兼笑野云忙，甘得贫闲味甚长。",
            "病起乍尝新橘柚，秋深初换旧衣裳。",
            "晴来喜鹊无穷语，雨後寒花特地香。",
            "把钓覆棊兼举白，不离名教可顚狂。"
        ],
        "title": "秋深闲兴",
        "id": "aba8f897-d6dc-4816-ba8f-4897726e4542"
    },
    {
        "author": "韩偓",
        "paragraphs": [
            "故都遥想草萋萋，上帝深疑亦自迷。",
            "塞雁已侵池籞宿，宫鸦犹恋女墙啼。",
            "天涯烈士空垂涕，地下强魂必噬脐。",
            "掩鼻计成终不觉，冯驩无路斅鸣鸡。"
        ],
        "title": "故都",
        "id": "0ae7341e-7d0f-4c6c-9d98-bfe1b2445fe9"
    },
    {
        "author": "韩偓",
        "paragraphs": [
            "紫霄宫阙五云芝，九级坛前再拜时。",
            "鹤舞鹿眠春草远，山高水阔夕阳迟。",
            "每嗟阮肇归何速，深羡张骞去不疑。",
            "澡练纯阳功力在，此心唯有玉皇知。"
        ],
        "title": "梦仙",
        "id": "8e6fbc93-708e-4149-bd74-99bb56de6b5d"
    },
    {
        "author": "韩偓",
        "paragraphs": [
            "饮酒经何代，休粮度此生。",
            "迹应常自浼，顚亦强为名。",
            "道若千钓重，身如一羽轻。",
            "毫厘分象纬，袒跣揖公卿。",
            "狗窦号光逸，渔阳裸祢衡。",
            "笑雷冬蛰震，岩电夜珠明。",
            "月魄侵簪冷，江光逼屐清。",
            "半酣思救世，一手拟扶倾。",
            "击地嗟衰俗，看天贮不平。",
            "自缘怀气义，可是计烹亨。",
            "议论通三教，年颜称五更。",
            "老狂人不厌，密行鬼应惊。",
            "未识心相许，开襟语便诚。",
            "伊余常仗义，愿拜十年兄。"
        ],
        "title": "赠吴顚尊师",
        "id": "7989cbbe-b32c-40ab-b648-da71f78730bd"
    },
    {
        "author": "韩偓",
        "paragraphs": [
            "仙李浓阴润，皇枝密叶敷。",
            "俊才轻折桂，捷径取纡朱。",
            "断绁三清路，扬鞭五达衢。",
            "侧身期破的，缩手待呼卢。",
            "社稷俄如缀，雄豪讵守株。",
            "忸怩非壮志，摆脱是良图。",
            "尘土留难住，缨緌弃若无。",
            "冥心归大道，回首笑吾徒。",
            "酒律应难忘，诗魔未肯徂。",
            "他年如拔宅，为我指清都。"
        ],
        "title": "送人弃官入道",
        "id": "cd08aef7-5242-4d04-8bb9-09411a11a8d8"
    },
    {
        "author": "韩偓",
        "paragraphs": [
            "紫殿承恩岁，金銮入直年。",
            "人归三岛路，日过八花砖。",
            "鸳鹭皆回席，皋夔亦慕膻。",
            "庆霄舒羽翼，尘世有神仙。",
            "虽遇河清圣，惭非岳降贤。",
            "皇慈容散拙，公议逼陶甄。",
            "江总参文会，陈暄侍狎筵。",
            "腐儒亲帝座，太史认星躔。",
            "侧弁聆神算，濡毫俟密宣。",
            "宫司持玉研，书省擘香笺。",
            "唯理心无党，怜才膝屡前。",
            "焦劳皆实录，宵旰岂虚传。",
            "始议新尧历，将期整舜弦。",
            "去梯言必尽，仄席意弥坚。",
            "上相思惩恶，中人讵省愆。",
            "鹿穷唯抵触，兔急且㺦猭。",
            "本是谋赊死，因之致劫迁。",
            "氛霾言下合，日月暗中悬。",
            "恭显诚甘罪，韦平亦恃权。",
            "畏闻巢幕险，宁寤积薪然。",
            "谅直寻钳口，奸纤益比肩。",
            "晋谗终不解，鲁瘠竟难痊。",
            "秪拟诛黄皓，何曾识霸先。",
            "嗾獒飜丑正，养虎欲求全。",
            "万乘烟尘里，千官剑戟边。",
            "斗魁当北坼，地轴向西偏。",
            "袁董非徒尔，师昭岂偶然。",
            "中原成劫火，东海遂桑田。",
            "溅血惭嵇绍，迟行笑褚渊。",
            "四夷同效顺，一命敢虚捐。",
            "山岳还青耸，穹苍旧碧鲜。",
            "独夫长啜泣，多士已忘筌。",
            "郁郁空狂叫，微微几病癫。",
            "丹梯倚寥廓，终去问青天。"
        ],
        "title": "感事三十四韵",
        "id": "9f774d2c-5478-415d-9522-4ff467e5cd2d"
    },
    {
        "author": "韩偓",
        "paragraphs": [
            "守道得途迟，中兼遇乱离。",
            "刚肠成绕指，玄发转垂丝。",
            "客路少安处，病床无稳时。",
            "弟兄消息绝，独敛向隅眉。"
        ],
        "title": "向隅",
        "id": "352da044-d964-434b-9a3d-778a9e3f558d"
    },
    {
        "author": "韩偓",
        "paragraphs": [
            "社後重阳近，云天澹薄间。",
            "目随棊客静，心共睡僧闲。",
            "归鸟城衔日，残虹雨在山。",
            "寂寥思晤语，何夕款柴关。"
        ],
        "title": "社後",
        "id": "10f9aacb-79cb-4cb9-b6d2-cc948daaf895"
    },
    {
        "author": "韩偓",
        "paragraphs": [
            "息虑狎羣鸥，行藏合自由。",
            "春寒宜酒病，夜雨入乡愁。",
            "道向危时见，官因乱世休。",
            "外人相待浅，独说济川舟。"
        ],
        "title": "息虑",
        "id": "6c4e7a6e-344c-44b8-a1fe-3fba8431b4ed"
    },
    {
        "author": "韩偓",
        "paragraphs": [
            "句芒一夜长精神，腊後风头已见春。",
            "烟柳半眠藏利脸，雪梅含笑绽香唇。",
            "渐因闲暇思量酒，必怨顚狂泥摸人。",
            "若个高情能似我，且应敧枕睡清晨。"
        ],
        "title": "早起探春",
        "id": "4669f9a4-1be4-41f7-abd5-5d96705a5a27"
    },
    {
        "author": "韩偓",
        "paragraphs": [
            "如含瓦砾竟何功，痴黠相兼似得中。",
            "心系是非徒怅望，事须光景旋虚空。",
            "升沈不定都如梦，毁誉无恒却要聋。",
            "弋者甚多应扼腕，任他闲处指冥鸿。"
        ],
        "title": "味道",
        "id": "0f77d39d-9564-4c06-9f4c-b34263fd5680"
    },
    {
        "author": "韩偓",
        "paragraphs": [
            "枫叶微红近有霜，碧云秋色满吴乡。",
            "鱼冲骇浪雪鳞健，鸦闪夕阳金背光。",
            "心为感恩长惨戚，鬓缘经乱早苍浪。",
            "可怜广武山前语，楚汉宁教作战场。"
        ],
        "title": "秋郊闲望有感",
        "id": "53151f84-9412-4240-afa0-a669514c438a"
    },
    {
        "author": "韩偓",
        "paragraphs": [
            "花低池小水泙泙，花落池心片片轻。",
            "酩酊不能羞白鬓，顚狂犹自睠红英。",
            "乍为旅客颜常厚，每见同人眼暂明。",
            "京洛园林归未得，天涯相顾一含情。"
        ],
        "title": "李太舍池上玩红薇醉题",
        "id": "6b269705-816f-468e-a774-d3e589383568"
    },
    {
        "author": "韩偓",
        "paragraphs": [
            "莫恨当年入用迟，通材何处不逢知。",
            "桑田变後新舟檝，华表归来旧路岐。",
            "公干寂寥甘坐废，子牟欢抃促行期。",
            "移都已改侯王第，惆怅沙堤别筑基。"
        ],
        "title": "余寓汀州沙县病中闻前郑左丞璘随外镇举荐赴洛兼云继有急征旋见脂辖因作七言四韵戏以赠之或冀其感悟也",
        "id": "d8b2ea62-6639-49e6-a989-af906ace56ef"
    },
    {
        "author": "韩偓",
        "paragraphs": [
            "鬓惹新霜耳旧聋，眼昏腰曲四肢风。",
            "交亲若要知形候，岚嶂烟中折臂翁。"
        ],
        "title": "又一绝请为申达京洛亲交知余病废",
        "id": "2623bbe7-d783-4230-a155-e3bf9aff9624"
    },
    {
        "author": "韩偓",
        "paragraphs": [
            "紫宸初启列鸳鸾，直向龙墀对揖班。",
            "九曜再新环北极，万方依旧祝南山。",
            "礼容肃睦缨緌外，和气熏蒸剑履间。",
            "扇合却循黄道退，庙堂谈笑百司闲。"
        ],
        "title": "梦中作",
        "id": "77881f4e-00fa-4a3f-9074-4437679ac6db"
    },
    {
        "author": "韩偓",
        "paragraphs": [
            "访戴船回郊外泊，故乡何处望天涯。",
            "半明半暗山村日，自落自开江庙花。",
            "数醆绿醅桑落酒，一瓯香沫火前茶。"
        ],
        "title": "己巳年正月十二日自沙县抵邵武军将谋抚信之行到纔一夕为闽相急脚相召却请赴沙县郊外泊船偶成一篇",
        "id": "31a22c1d-950b-4b0b-9dd9-c4611c3ddf23"
    },
    {
        "author": "韩偓",
        "paragraphs": [
            "长贪山水羡渔樵，自笑扬鞭趁早朝。",
            "今日建溪惊恐後，李将军画也须烧。"
        ],
        "title": "建溪滩波心目惊眩余平生溺奇境今则畏怯不暇因书二十八字",
        "id": "45079a57-8e31-4d91-aed1-f436dbeaf155"
    },
    {
        "author": "韩偓",
        "paragraphs": [
            "水自潺湲日自斜，尽无鸡犬有鸣鸦。",
            "千村万落如寒食，不见人烟空见花。"
        ],
        "title": "自沙县抵龙溪县值泉州军过後村落皆空因有一绝",
        "id": "477dee88-46b6-46f9-b688-1da7cfdbde35"
    },
    {
        "author": "韩偓",
        "paragraphs": [
            "高阁羣公莫忌侬，侬心不在宦名中。",
            "严光一唾垂緌紫，何胤三遗大带红。",
            "金劲任从千口铄，玉寒曾试几炉烘。",
            "唯应鬼眼兼天眼，窥见行藏信此翁。"
        ],
        "title": "此翁",
        "id": "cfe11ea1-7401-4c48-920e-36c990a4a383"
    },
    {
        "author": "韩偓",
        "paragraphs": [
            "正怜标格出华亭，况是昂藏入相经。",
            "碧落顺风初得志，故巢因雨却闻腥。",
            "几时翔集来华表，每日沈吟看画屏。",
            "为报鸡羣虚嫉妒，红尘向上有青冥。"
        ],
        "title": "失鹤",
        "id": "93771ae9-e5b6-450b-9ff1-c16a90d175cb"
    },
    {
        "author": "韩偓",
        "paragraphs": [
            "屏迹还应减是非，却忧蓝玉又光辉。",
            "桑梢出舍蚕初老，柳絮盖溪鱼正肥。",
            "世乱岂容长惬意，景清还觉易忘机。",
            "世间华美无心问，藜藿充肠苎作衣。"
        ],
        "title": "卜隐",
        "id": "8372f298-08f3-439b-9760-9f96dcae1aa0"
    },
    {
        "author": "韩偓",
        "paragraphs": [
            "晓景山河爽，闲居巷陌清。",
            "已能消滞念，兼得散余酲。",
            "汲水人初起，回灯燕暂惊。",
            "放怀殊未足，圆隙已尘生。"
        ],
        "title": "晨兴",
        "id": "e68050c4-6a0c-49d0-8577-775ef25dd530"
    },
    {
        "author": "韩偓",
        "paragraphs": [
            "电尾烧黑云，雨脚飞银线。",
            "急点溅池心，微烟昏水面。",
            "气凉氛祲消，暑退松篁健。",
            "丛蓼亚赪茸，擎荷飜绿扇。",
            "风期谁与同，逸趣余探徧。",
            "欲去更迟留，胸中久交战。"
        ],
        "title": "暴雨",
        "id": "ea5f3ed1-afa4-4d40-b4b8-216bafecc273"
    },
    {
        "author": "韩偓",
        "paragraphs": [
            "行乐江郊外，追凉山寺中。",
            "静阴生晚绿，寂虑延清风。",
            "运塞地维窄，气苏天宇空。",
            "何人识幽抱，目送冥冥鸿。"
        ],
        "title": "山院避暑",
        "id": "615974f2-27b6-4e9a-a6ca-aa9d4dbbdbe2"
    },
    {
        "author": "韩偓",
        "paragraphs": [
            "景寂有玄味，韵高无俗情。",
            "他山冰雪解，此水波澜生。",
            "影重验花密，滴稀知酒清。",
            "忙人常扰扰，安得心和平。"
        ],
        "title": "闲兴",
        "id": "edbb8e1b-c090-4d31-b417-25c9c9b83b24"
    },
    {
        "author": "韩偓",
        "paragraphs": [
            "暑雨洒和气，香风吹日华。",
            "瞬龙惊汗漫，翥凤綷云霞。",
            "悬圃珠为树，天池玉作砂。",
            "丹霄能几级，何必待乘槎。"
        ],
        "title": "漫作二首 一",
        "id": "f46cba01-1204-4942-bdbf-8e2ff3760b03"
    },
    {
        "author": "韩偓",
        "paragraphs": [
            "黍谷纯阳入，鸾霄瑞彩生。",
            "岳灵分正气，仙卫借神兵。",
            "污俗迎风变，虚怀遇物倾。",
            "千钧将一羽，轻重在平衡。"
        ],
        "title": "漫作二首 二",
        "id": "dd798cf6-95ca-4be9-bdf1-216a4118e282"
    },
    {
        "author": "韩偓",
        "paragraphs": [
            "八年流落醉腾腾，点检行藏喜不胜。",
            "乌帽素餐兼施药，前生多恐是医僧。"
        ],
        "title": "腾腾",
        "id": "fe20ba41-3a18-45b7-95cb-3052c834b58c"
    },
    {
        "author": "韩偓",
        "paragraphs": [
            "烟郭云扃路不遥，怀贤犹恨太迢迢。",
            "长松夜落钗千股，小港春添水半腰。",
            "已约病身抛印绶，不嫌门巷似渔樵。",
            "渭滨晦迹南阳卧，若比吾徒更寂寥。"
        ],
        "title": "寄隐者",
        "id": "28494d7f-d062-4034-a506-0182cfd2d5f6"
    },
    {
        "author": "韩偓",
        "paragraphs": [
            "厌闻趋竞喜闲居，自种芜菁亦自锄。",
            "麋鹿跳梁忧触拨，鹰鹯搏击恐麤疎。",
            "拙谋却为多循理，所短深惭尽信书。",
            "刀尺不亏绳墨在，莫疑张翰恋鲈鱼。"
        ],
        "title": "闲居",
        "id": "88e4fb5d-b969-4d62-b688-273e8db5b02d"
    },
    {
        "author": "韩偓",
        "paragraphs": [
            "山色依然僧已亡，竹间疎磬隔残阳。",
            "智灯已灭余空烬，犹自光明照十方。"
        ],
        "title": "僧影",
        "id": "4a426f3e-4f0c-4a36-a9ae-5cdbd8460286"
    },
    {
        "author": "韩偓",
        "paragraphs": [
            "洞庭湖上清秋月，月皎湖宽万顷霜。",
            "玉椀深沈潭底白，金杯细碎浪头光。",
            "寒惊乌鹊离巢噪，冷射蛟螭换窟藏。",
            "更忆瑶台逢此夜，水晶宫殿挹琼浆。"
        ],
        "tags": [
            "洞庭湖"
        ],
        "title": "洞庭玩月",
        "id": "27803088-2a65-4ea7-9880-1d30c7ad2376"
    },
    {
        "author": "韩偓",
        "paragraphs": [
            "静景须教静者寻，清狂何必在山阴。",
            "蠭穿窗纸尘侵砚，鸟鬬庭花露滴琴。",
            "莫笑乱离方解印，犹胜顚蹶未抽簪。",
            "筑金总得非名士，况是无人解筑金。"
        ],
        "title": "赠隐逸",
        "id": "f520fa35-0fd4-4a7b-ac61-aa94d5258fff"
    },
    {
        "author": "韩偓",
        "paragraphs": [
            "月若半环云若吐，高楼帘卷当南浦。",
            "应是石城艇子来，两桨咿哑过花坞。",
            "正值连宵酒未醒，不宜此际兼微雨。",
            "直教笔底有文星，亦应难状分明苦。"
        ],
        "title": "南浦",
        "id": "df6091c7-bfb2-4b21-bdd4-63d2c89bfe9f"
    },
    {
        "author": "韩偓",
        "paragraphs": [
            "插槿作藩篱，丛生覆小池。",
            "为能妨远目，因遣去闲枝。",
            "邻叟偷来赏，栖禽欲下疑。",
            "虚空无障处，蒙闭有开时。",
            "苇鹭怜潇洒，泥鳅畏日曦。",
            "稍宽春水面，尽见晚山眉。",
            "岸稳人偷钓，阶明日上基。",
            "世间多弊事，事事要良医。"
        ],
        "title": "桃林场客舍之前有池半亩木槿栉比阏水遮山因命仆夫运斤梳沐豁然清朗复覩太虚因作五言八韵",
        "id": "b5c29b9b-2650-424f-be87-8b16dde36402"
    },
    {
        "author": "韩偓",
        "paragraphs": [
            "鳞差甲子渐衰迟，依旧年年困乱离。",
            "八月夜长乡思切，鬓边添得几茎丝。"
        ],
        "title": "中秋寄杨学士",
        "id": "ee823576-5f33-4657-99f7-aea841e6e9c0"
    },
    {
        "author": "韩偓",
        "paragraphs": [
            "他心明与此心同，妙用忘言理暗通。",
            "气运阴阳成世界，水浮天地寄虚空。",
            "劫灰聚散铢锱黑，日御奔驰茧栗红。",
            "万物尽遭风鼓动，唯应禅室静无风。"
        ],
        "title": "寄禅师",
        "id": "fe85566d-acb2-4842-aeee-b1bee0e3d9e7"
    },
    {
        "author": "韩偓",
        "paragraphs": [
            "阴沈天气连翩醉，摘索花枝料峭寒。",
            "拥鼻绕廊吟看雨，不知遗却竹皮冠。"
        ],
        "title": "清兴",
        "id": "6bebb844-7943-4531-a036-ad0c4b42d80d"
    },
    {
        "author": "韩偓",
        "paragraphs": [
            "鹅儿唼啑栀黄觜，凤子轻盈腻粉腰。",
            "深院下帘人昼寝，红蔷薇架碧芭蕉。"
        ],
        "tags": [
            "咏物诗",
            "写景",
            "咏物"
        ],
        "title": "深院",
        "id": "aa6664b9-a90f-4406-9844-d4ab2b5a2b50"
    },
    {
        "author": "韩偓",
        "paragraphs": [
            "深将宠辱齐，往往亦凄凄。",
            "白日知丹抱，青云有旧蹊。",
            "嗜咸凌鲁济，恶洁助泾泥。",
            "风雨今如晦，堪怜报晓鸡。"
        ],
        "title": "凄凄",
        "id": "2bcbad58-8242-4895-be39-c58363d3426f"
    },
    {
        "author": "韩偓",
        "paragraphs": [
            "阳光不照临，积阴生此类。",
            "非无惜死心，奈有灭明意。",
            "妆穿粉焰焦，翅扑兰膏沸。",
            "为尔一伤嗟，自弃非天弃。"
        ],
        "title": "火蛾",
        "id": "c236f109-5298-40ab-88da-011e534e3ee8"
    },
    {
        "author": "韩偓",
        "paragraphs": [
            "春风狂似虎，春浪白于鹅。",
            "柳密藏烟易，松长见日多。",
            "石崖采芝叟，乡俗摘茶歌。",
            "道在无伊郁，天将奈尔何。"
        ],
        "title": "信笔",
        "id": "e168bdbb-7eb4-423e-ace3-49f7e61e57ac"
    },
    {
        "author": "韩偓",
        "paragraphs": [
            "闲人倚柱笑雷公，又向深山霹怪松。",
            "必若有苏天下意，何如惊起武侯龙。"
        ],
        "title": "雷公",
        "id": "2466fb5b-bbaa-4e0d-bc00-f24a733562d3"
    },
    {
        "author": "韩偓",
        "paragraphs": [
            "两岸绿芜齐似翦，掩映云山相向晚。",
            "船头独立望长空，日艳波光逼人眼。"
        ],
        "title": "船头",
        "id": "b84680ee-aee3-43ed-b120-68c3e6c71f91"
    },
    {
        "author": "韩偓",
        "paragraphs": [
            "炉炭烧人百疾生，凤狂龙躁减心情。",
            "四山毒瘴干坤浊，一簟凉风世界清。",
            "楚调忽惊凄玉柱，汉宫应已湿金茎。",
            "豪强顿息蛙唇吻，爽利重新鹘眼睛。",
            "稳想海槎朝犯斗，健思胡马夜飜营。",
            "东南亦是中华分，蒸郁相凌太不平。"
        ],
        "title": "喜凉",
        "id": "aef986d5-c829-4159-b811-d39ad0293858"
    },
    {
        "author": "韩偓",
        "paragraphs": [
            "何劳谄笑学趋时，务实清修胜用机。",
            "猛虎十年摇尾立，苍鹰一旦醒心飞。",
            "神依正道终潜卫，天鉴衷肠竞不违。",
            "事历艰难人始重，九层成後喜从微。"
        ],
        "title": "天鉴",
        "id": "944d6c59-2ef8-4e05-b5f2-75b254bedff3"
    },
    {
        "author": "韩偓",
        "paragraphs": [
            "一手携书一杖筇，出门何处觅情通。",
            "立谈禅客传心印，坐睡渔师着背蓬。",
            "青布旗夸千日酒，白头浪吼半江风。",
            "淮阴市里人相见，尽道途穷未必穷。"
        ],
        "title": "江岸闲步",
        "id": "4f4209b1-1864-4eae-99e6-55535141af7f"
    },
    {
        "author": "韩偓",
        "paragraphs": [
            "侵晓乘凉偶独来，不因鱼跃见萍开。",
            "卷荷忽被微风触，泻下清香露一杯。"
        ],
        "title": "野塘",
        "id": "5930890b-7bcc-4e26-9216-62ac131bfdc3"
    },
    {
        "author": "韩偓",
        "paragraphs": [
            "枕流方采北山薇，驿骑交迎市道儿。",
            "雾豹秪忧无石室，泥鳅唯要有洿池。",
            "不羞莽卓黄金印，却笑羲皇白接䍦。",
            "莫负美名书信史，清风埽地更无遗。"
        ],
        "title": "余卧疾深村闻一二郎官今称继使闽越笑余迂古潜于异乡闻之因成此篇",
        "id": "0fbe361c-0ea8-4564-80cc-aabf45d61fd5"
    },
    {
        "author": "韩偓",
        "paragraphs": [
            "手风慵展一行书，眼暗休寻九局图。",
            "窗里日光飞野马，案头筠管长蒲庐。",
            "谋身拙为安蛇足，报国危曾捋虎须。",
            "举世可能无默识，未知谁拟试齐竽。"
        ],
        "title": "安贫",
        "id": "14241332-5e0b-43d4-aac4-722924a897a1"
    },
    {
        "author": "韩偓",
        "paragraphs": [
            "旅舍残春宿雨晴，恍然心地忆咸京。",
            "树头蠭抱花须落，池面鱼吹柳絮行。",
            "禅伏诗魔归净域，酒冲愁阵出奇兵。",
            "两梁免被尘埃污，拂拭朝簪待眼明。"
        ],
        "tags": [
            "爱国",
            "长安",
            "回忆"
        ],
        "title": "残春旅舍",
        "id": "b2d92dcc-a89a-4aeb-a60b-53949dd41eba"
    },
    {
        "author": "韩偓",
        "paragraphs": [
            "偏承雨露润毛衣，黑白分明众所知。",
            "高处营巢亲凤阙，静时闲语上龙墀。",
            "化为金印新祥瑞，飞向银河旧路岐。",
            "莫怪天涯栖不稳，托身须是万年枝。"
        ],
        "title": "鹊",
        "id": "b29e2ffa-aa3f-41d0-8524-c235bc8fa56e"
    },
    {
        "author": "韩偓",
        "paragraphs": [
            "鹤非千岁饮犹难，莺舌偷含岂自安。",
            "光湿最宜丛菊亚，荡摇无奈绿荷干。",
            "名因霈泽随天睠，分与浓霜保岁寒。",
            "五色呈祥须得处，戛云仙掌有金盘。"
        ],
        "title": "露",
        "id": "7c84bcaa-f6d3-4607-b30b-3ef971feed6d"
    },
    {
        "author": "韩偓",
        "paragraphs": [
            "尽说归山避战尘，几人终肯别嚣氛。",
            "瓶添涧水盛将月，衲挂松枝惹得云。",
            "三接旧承前席遇，一灵今用戒香熏。",
            "相逢莫话金銮事，触拨伤心不愿闻。"
        ],
        "title": "赠僧",
        "id": "bc43af5d-96db-4b0d-a309-dbd3f33ef970"
    },
    {
        "author": "韩偓",
        "paragraphs": [
            "省趋弘阁待貂珰，指座深恩刻寸肠。",
            "秦苑已荒空逝水，楚天无[限]更斜阳。",
            "时昏却笑朱弦直，事过方闻锁骨香。",
            "入室故寮流落尽，路人惆怅见灵光。"
        ],
        "title": "感旧",
        "id": "08ddae55-30cb-4033-8e9a-f37ceb5622dd"
    },
    {
        "author": "韩偓",
        "paragraphs": [
            "日离黄道十年昏，敏手重开造化门。",
            "火帝动炉销剑戟，风师吹雨洗干坤。",
            "左牵犬马诚难测，右袒簪缨最负恩。",
            "丹笔不知谁定罪，莫留遗迹怨神孙。"
        ],
        "title": "八月六日作四首 一",
        "id": "9665eaff-fd9a-4ab3-9df1-9268c00496c7"
    },
    {
        "author": "韩偓",
        "paragraphs": [
            "金虎挻灾不复论，构成狂猘犯车尘。",
            "御衣空惜侍中血，国玺几危皇后身。",
            "图霸未能知盗道，饰非唯欲害仁人。",
            "黄旗紫气今仍旧，免使老臣攀画轮。"
        ],
        "title": "八月六日作四首 二",
        "id": "e092b3ab-9c5f-455c-9040-0827fd236710"
    },
    {
        "author": "韩偓",
        "paragraphs": [
            "簪裾皆是汉公卿，尽作锋铓剑血醒。",
            "显负旧恩归乱主，难教新国用轻刑。",
            "穴中狡兔终须尽，井上婴儿岂自宁。",
            "底事亦疑惩未了，更应书罪在泉扃。"
        ],
        "title": "八月六日作四首 三",
        "id": "6572231d-88eb-4839-9b65-d5225c277eb6"
    },
    {
        "author": "韩偓",
        "paragraphs": [
            "坐看包藏负国恩，无才不得预经纶。",
            "袁安坠睫寻忧汉，贾谊濡毫但过秦。",
            "威凤鬼应遮矢射，灵犀天与隔埃尘。",
            "堤防瓜李能终始，免媿于心负此身。"
        ],
        "title": "八月六日作四首 四",
        "id": "1c5f7b80-8443-4ee4-b41b-bac3a8a28c87"
    },
    {
        "author": "韩偓",
        "paragraphs": [
            "暂息征车病眼开，况穿松竹入楼台。",
            "江流灯影向东去，树递雨声从北来。",
            "物近刘舆招垢腻，风经庾亮污尘埃。",
            "高情自古多惆怅，赖有南华养不材。"
        ],
        "title": "驿步",
        "id": "c3f362f5-bd40-4e71-87d3-2b19e638706d"
    },
    {
        "author": "韩偓",
        "paragraphs": [
            "晓入江村觅钓翁，钓翁沈醉酒缸空。",
            "夜来风起闲花落，狼藉柴门鸟径中。"
        ],
        "title": "访隐者遇沈醉书其门而归",
        "id": "d8e27f72-e002-4b98-823d-43112d852046"
    },
    {
        "author": "韩偓",
        "paragraphs": [
            "疎雨从东送疾雷，小庭凉气净莓苔。",
            "卷帘燕子穿人去，洗砚鱼儿触手来。",
            "但欲进贤求上赏，唯将拯溺作良媒。",
            "戎衣一挂清天下，傅野非无济世才。"
        ],
        "title": "疎雨",
        "id": "1e2fd705-2cf2-403d-b686-972fd9ef7eff"
    },
    {
        "author": "韩偓",
        "paragraphs": [
            "此地三年偶寄家，枳篱茅厂共桑麻。",
            "蝶矜翅暖徐窥草，蠭倚身轻凝看花。",
            "天近函关屯瑞气，水侵吴甸浸晴霞。",
            "岂知卜肆严夫子，潜指星机认海槎。"
        ],
        "title": "南安寓止",
        "id": "e12b461b-6344-46ea-b3a5-9b27fd7ce8be"
    },
    {
        "author": "韩偓",
        "paragraphs": [
            "疾愈身轻觉数通，山无岚瘴海无风。",
            "阳精欲出阴精落，天地包含紫气中。"
        ],
        "title": "十月七日早起作时气疾初愈",
        "id": "d80df0ff-95cb-4794-9d66-b1db8effa5e9"
    },
    {
        "author": "韩偓",
        "paragraphs": [
            "坚辞羽葆与吹铙，飜向天涯困系匏。",
            "故老未曾忘炙背，何人终拟问苞茅。",
            "融风渐暖将回雁，滫水犹腥近斩蛟。",
            "万里关山如咫尺，女床唯待凤归巢。"
        ],
        "title": "有感",
        "id": "18a199a7-91b3-4dc4-a215-d7c26126f043"
    },
    {
        "author": "韩偓",
        "paragraphs": [
            "何曾解报稻粱恩，金距花冠气遏云。",
            "白日枭鸣无意问，唯将芥羽害同羣。"
        ],
        "title": "观鬬鸡偶作",
        "id": "c539bbf5-d804-43b7-a3e7-76cabc504914"
    },
    {
        "author": "韩偓",
        "paragraphs": [
            "碧玉眼睛云母翅，轻于粉蝶瘦于蠭。",
            "坐来迎拂波光久，岂是殷勤为蓼丛。"
        ],
        "title": "蜻蜓",
        "id": "e2de8d1d-89ea-4d3e-bd38-6fadd29a0ec7"
    },
    {
        "author": "韩偓",
        "paragraphs": [
            "书墙暗记移花日，洗瓮先知酝酒期。",
            "须信闲人有忙事，早来冲雨觅渔师。"
        ],
        "title": "即目",
        "id": "9ef6dd4c-945b-4b71-9a6f-59b71aa5def3"
    },
    {
        "author": "韩偓",
        "paragraphs": [
            "闻说经旬不启关，药窗谁伴醉开颜。",
            "夜来雪压村前竹，剩见溪南几尺山。"
        ],
        "title": "寄邻庄道侣",
        "id": "0ab90d8b-3022-4df6-a828-606b1db22cef"
    },
    {
        "author": "韩偓",
        "paragraphs": [
            "轻寒着背雨凄凄，九陌无尘未有泥。",
            "还是平时旧滋味，慢垂鞭袖过街西。"
        ],
        "title": "初赴期集",
        "id": "a20e04bc-aecb-4f81-be02-4bfbaff64fc4"
    },
    {
        "author": "韩偓",
        "paragraphs": [
            "皱白离情高处切，腻香愁态静中深。",
            "眼随片片沿流去，恨满枝枝被雨淋。",
            "总得苔遮犹慰意，若教泥污更伤心。",
            "临轩一醆悲春酒，明日池塘是绿阴。"
        ],
        "title": "惜花",
        "id": "60a89be4-fba8-42f7-998b-a89a348f442c"
    },
    {
        "author": "韩偓",
        "paragraphs": [
            "水向东流竟不回，红颜白发递相催。",
            "壮心暗逐高歌尽，往事空因半醉来。",
            "云护雁霜笼澹月，雨连莺晓落残梅。",
            "西楼怅望芳菲节，处处斜阳草似苔。"
        ],
        "title": "半醉",
        "id": "48b58c0b-224d-49a5-9dc8-4490dc8fcbcb"
    },
    {
        "author": "韩偓",
        "paragraphs": [
            "惜春连日醉昏昏，醒後衣裳见酒痕。",
            "细水浮花归别涧，断云含雨入孤村。",
            "人闲易有芳时恨，地胜难招自古魂。",
            "惭媿流莺相厚意，清晨犹为到西园。"
        ],
        "title": "春尽",
        "id": "7b4a18e5-e406-4855-a0c0-c180c8f4e69f"
    },
    {
        "author": "韩偓",
        "paragraphs": [
            "睡起墙阴下药阑，瓦松花白闭柴关。",
            "断年不出僧嫌癖，逐日无机鹤伴闲。",
            "尘土莫寻行止处，烟波长在梦魂间。",
            "终撑舴艋称渔叟，赊买湖心一崦山。"
        ],
        "title": "睡起",
        "id": "eb5f3dc9-ee39-46b9-90de-423164914b30"
    },
    {
        "author": "韩偓",
        "paragraphs": [
            "伤时惜别心交加，搘颐一向千咨嗟。",
            "旷野风吹寒食月，广庭烟着黄昏花。",
            "长拟醺酣遗世事，若为局促问生涯。",
            "夫君亦是多情者，几处将愁殢酒家。"
        ],
        "title": "寄友人",
        "id": "a9525c7f-4b83-4b6b-b21b-b667b76aec86"
    },
    {
        "author": "韩偓",
        "paragraphs": [
            "征人草草尽戎装，征马萧萧立路傍。",
            "尊酒阑珊将远别，秋山迤逦更斜阳。",
            "白髭兄弟中年後，瘴海程途万里长。",
            "曾向天涯怀此恨，见君呜咽更凄凉。"
        ],
        "title": "见别离者因赠之",
        "id": "22e8cc7d-77bc-4b71-bea9-bb57c174a982"
    },
    {
        "author": "韩偓",
        "paragraphs": [
            "岸上花根总倒垂，水中花影几千枝。",
            "一枝一影寒山里，野水野花清露时。",
            "故国几年犹战鬬，异乡终日见旌旗。",
            "交亲流落身羸病，谁在谁亡两不知。"
        ],
        "title": "伤乱",
        "id": "514c0d63-4676-45c3-9827-d57ffe01f3ef"
    },
    {
        "author": "韩偓",
        "paragraphs": [
            "每日在南亭，南亭似僧院。",
            "人语静先闻，鸟啼深不见。",
            "松瘦石棱棱，山光溪淀淀。",
            "堑蔓坠长茸，岛花垂小蒨。",
            "行簪隐士冠，卧读先贤传。",
            "更有兴来时，取琴弹一徧。"
        ],
        "title": "南亭",
        "id": "246eaaa9-538f-476a-8681-d970eea0798c"
    },
    {
        "author": "韩偓",
        "paragraphs": [
            "山头水从云外落，水面花自山中来。",
            "一溪红点我独惜，几树蜜房谁见开。",
            "应有妖魂随暮雨，岂无香迹在苍苔。",
            "凝眸不觉斜阳尽，忘逐樵人蹑石回。"
        ],
        "title": "太平谷中玩水上花",
        "id": "edc2f675-9de4-41ce-8aa7-d76cbf78e85c"
    },
    {
        "author": "韩偓",
        "paragraphs": [
            "坐来簌簌山风急，山雨随风暗原隰。",
            "树带繁声出竹闻，溪将大点穿篱入。",
            "饷妇寥翘布领寒，牧童拥肿蓑衣湿。",
            "此时高味共谁论，拥鼻吟诗空伫立。"
        ],
        "title": "雨",
        "id": "129534f5-d6db-4d09-be4c-bb409b96dec1"
    },
    {
        "author": "韩偓",
        "paragraphs": [
            "幽独起侵晨，山莺啼更早。",
            "门巷掩萧条，落花满芳草。",
            "烟和魂共远，春与人同老。",
            "默默又依依，凄然此怀抱。"
        ],
        "title": "幽独",
        "id": "c1e7ee44-f029-45c1-b1da-3483701c3994"
    },
    {
        "author": "韩偓",
        "paragraphs": [
            "浪蹙青山江北岸，云含黑雨日西边。",
            "舟人偶语忧风色，行客无聊罢昼眠。",
            "争似槐花九衢里，马蹄安稳慢垂鞭。"
        ],
        "title": "江行",
        "id": "b3fa69f4-c337-48a4-b216-e906f33b99ed"
    },
    {
        "author": "韩偓",
        "paragraphs": [
            "村寺虽深已暗知，幡竿残日迥依依。",
            "沙头有庙青林合，驿步无人白鸟飞。",
            "牧笛自由随草远，渔歌得意扣舷归。",
            "竹园相接春波暖，痛忆家乡旧钓矶。"
        ],
        "title": "汉江行次",
        "id": "ce2667fd-1055-4575-bc3c-a6f8c1f098d6"
    },
    {
        "author": "韩偓",
        "paragraphs": [
            "俟时轻进固相妨，实行丹心仗彼苍。",
            "萧艾转肥兰蕙瘦，可能天亦妬馨香。"
        ],
        "title": "偶题",
        "id": "479dc55f-e5c9-49fb-9966-2a90ab8d8574"
    },
    {
        "author": "韩偓",
        "paragraphs": [
            "时节虽同气候殊，不知堪荐寝园无。",
            "合充凤食留三岛，谁许莺偷过五湖。",
            "苦笋恐难同象匕，酪浆无复莹蠙珠。",
            "金銮岁岁长宣赐，忍泪看天忆帝都。"
        ],
        "title": "湖南绝少含桃偶有人以新摘者见惠感事伤怀因成四韵",
        "id": "9e7a30bf-9fd6-4a88-aa59-e05170fe09e6"
    },
    {
        "author": "韩偓",
        "paragraphs": [
            "盛德已图形，胡为忽构兵。",
            "燎原虽自及，诛乱不无名。",
            "掷鼠须防误，连鸡莫惮惊。",
            "本期将系虏，末策但婴城。",
            "肘腋人情变，朝廷物论生。",
            "果闻荒谷缢，旋覩藁街烹。",
            "帝怒今方息，时危喜暂清。",
            "始终俱以此，天意甚分明。"
        ],
        "title": "隰州新驿",
        "id": "088f1c54-e5d0-4956-9c05-f9b5720c7e43"
    },
    {
        "author": "韩偓",
        "paragraphs": [
            "世乱他乡见落梅，野塘晴暖独裴回。",
            "船冲水鸟飞还住，袖拂杨花去却来。",
            "季重旧游多丧逝，子山新赋极悲哀。",
            "眼看朝市成陵谷，始信昆明是劫灰。"
        ],
        "title": "乱後春日途经野塘",
        "id": "86aec3f1-ade0-4b82-8897-a8a95f154abe"
    },
    {
        "author": "韩偓",
        "paragraphs": [
            "白首穷经通秘义，青山养老度危时。",
            "门传组绶身能退，家学渔樵迹更奇。",
            "四海尽闻龟策妙，九霄堪叹鹤书迟。",
            "壶中日月将何用，借与闲人试一窥。"
        ],
        "title": "赠易卜崔江处士",
        "id": "1ca7cb47-958e-4335-be8b-e6595fbf1ecd"
    },
    {
        "author": "韩偓",
        "paragraphs": [
            "交游昔岁已凋零，第宅今来亦变更。",
            "旧庙荒凉时飨绝，诸孙饥冻一官成。",
            "五湖竟负他年志，百战空垂异代名。",
            "荣盛几何流落久，遣人襟抱薄浮生。"
        ],
        "title": "过临淮故里",
        "id": "06b81855-29db-4824-a249-fc894f44b443"
    },
    {
        "author": "韩偓",
        "paragraphs": [
            "两板船头浊酒壶，七丝琴畔白髭须。",
            "三春日日黄梅雨，孤客年年青草湖。",
            "燕侠冰霜难狎近，楚狂锋刃触凡愚。",
            "知余绝粒窥仙事，许到名山看药炉。"
        ],
        "title": "赠湖南李思齐处士",
        "id": "8085273c-5ae5-4a78-9271-b7510d82a188"
    },
    {
        "author": "韩偓",
        "paragraphs": [
            "狂童容易犯金门，比屋齐人作旅魂。",
            "夜户不扃生茂草，春渠自溢浸荒园。",
            "关中忽见屯边卒，塞外飜闻有汉村。",
            "堪恨无情清渭水，渺茫依旧绕秦原。"
        ],
        "title": "乱後却至近甸有感",
        "id": "2cff3a83-5bb0-4ea3-9af3-ff0d6e5b4960"
    },
    {
        "author": "韩偓",
        "paragraphs": [
            "斧柯新样胜珠玑，堪赞星郎染翰时。",
            "不向东垣修直疏，即须西掖草妍词。",
            "紫光称近丹青笔，声韵宜裁锦绣诗。",
            "蓬岛侍臣今放逐，羡君回去逼龙墀。"
        ],
        "title": "同年前虞部李郎中自长沙赴行在余以紫石砚赠之赋诗代书",
        "id": "faa7317d-d867-44b7-9a5e-6348bec254fa"
    },
    {
        "author": "韩偓",
        "paragraphs": [
            "职在内庭宫阙下，厅前皆种紫薇花。",
            "眼明忽傍渔家见，魂断方惊魏阙赊。",
            "浅色晕成宫里锦，浓香染着洞中霞。",
            "此行若遇支机石，又被君平验海槎。"
        ],
        "title": "甲子岁夏五月自长沙抵醴陵贵就深僻以便疎慵由道林之南步步胜绝去绿口分东入南小江山水益秀村篱之次忽见紫薇花因思玉堂及西掖厅前皆植是花遂赋诗四韵聊寄知心",
        "id": "043e5d61-b57f-4e03-801f-8f7cfd7e2d2d"
    },
    {
        "author": "韩偓",
        "paragraphs": [
            "楼台掩映入春寒，丝竹铮鏦向夜阑。",
            "席上弟兄皆杞梓，花前宾客尽鸳鸾。",
            "孙弘莫惜频开合，韩信终期别筑坛。",
            "削玉风姿官水土，黑头公自古来难。"
        ],
        "title": "和王舍人抚州饮席赠韦司空",
        "id": "d2ee7153-04ce-43f0-9078-47fa99358049"
    },
    {
        "author": "韩偓",
        "paragraphs": [
            "避地淹留已自悲，况逢寒食欲沾衣。",
            "浓春孤馆人愁坐，斜日空园花乱飞。",
            "路远渐忧知己少，时危又与赏心违。",
            "一名所系无穷事，争敢当年便息机。"
        ],
        "title": "避地寒食",
        "id": "118df6cd-cbc0-459f-b155-e7b2c98ed451"
    },
    {
        "author": "韩偓",
        "paragraphs": [
            "参差西北数行雁，寥落东方几片云。",
            "叠石小松张水部，暗山寒雨李将军。",
            "秋花粉黛宜无味，独鸟笙簧称静闻。",
            "潇洒襟怀遗世虑，驿楼红叶自纷纷。"
        ],
        "title": "山驿",
        "id": "cf42591e-6945-4ed6-a7c2-c98f90c248e8"
    },
    {
        "author": "韩偓",
        "paragraphs": [
            "关门愁立候鸡鸣，搜景驰魂入杳冥。",
            "云外日随千里雁，山根霜共一潭星。",
            "路盘暂见樵人火，栈转时闻驿使铃。",
            "自问辛勤缘底事，半年驱马傍长亭。"
        ],
        "title": "早发蓝关",
        "id": "568001ac-a5d5-44ef-9eaa-62a8e7a76b40"
    },
    {
        "author": "韩偓",
        "paragraphs": [
            "甘向深村固不材，犹胜摧折傍尘埃。",
            "清宵翫月唯红叶，永日关门但绿苔。",
            "幽院菊荒同寂寞，野桥僧去独裴回。",
            "隔篱农叟遥相贺，□□□□膏雨来。"
        ],
        "title": "深村",
        "id": "8c1ae28a-a279-4207-8c5b-d5dcd5e51fd2"
    },
    {
        "author": "韩偓",
        "paragraphs": [
            "追寻前事立江汀，渔者应闻太息声。",
            "避客野鸥如有感，损花微雪似无情。",
            "疎林自觉长堤在，春水空连古岸平。",
            "惆怅引人还到夜，鞭鞘风冷柳烟轻。"
        ],
        "title": "重游曲江",
        "id": "4d4ca5c0-aad6-4c92-bf9e-fbda6813f57d"
    },
    {
        "author": "韩偓",
        "paragraphs": [
            "辛夷纔谢小桃发，蹋青过後寒食前。",
            "四时最好是三月，一去不回唯少年。",
            "吴国地遥江接海，汉陵魂断草连天。",
            "新愁旧恨真无奈，须就邻家瓮底眠。"
        ],
        "title": "三月",
        "id": "511fd322-e75b-452e-a4a8-17b833aa932b"
    },
    {
        "author": "韩偓",
        "paragraphs": [
            "稻垄蓼红沟水清，荻园叶白秋日明。",
            "空坡路细见骑过，远田人静闻水行。",
            "柴门狼藉牛羊气，竹坞幽深鸡犬声。",
            "绝粒看经香一炷，心知无事即长生。"
        ],
        "title": "秋村",
        "id": "e68c54db-98e7-4696-a8c5-d39ca0c75904"
    },
    {
        "author": "韩偓",
        "paragraphs": [
            "余霞残雪几多在，蔫香冶态犹无穷。",
            "黄昏月下惆怅白，清明雨後寥𤞚红。",
            "树底草齐千片净，墙头风急数枝空。",
            "西园此日伤心处，一曲高歌水向东。"
        ],
        "title": "残花",
        "id": "f984fbe1-6bab-4cb7-b9c6-801f9dac6b24"
    },
    {
        "author": "韩偓",
        "paragraphs": [
            "野云低迷烟苍苍，平波挥目如凝霜。",
            "月明船上帘幕卷，露重岸头花木香。",
            "村远夜深无火烛，江寒坐久换衣裳。",
            "诚知不觉天将曙，几簇青山雁一行。"
        ],
        "title": "夜船",
        "id": "95eed0ec-1579-4c8c-8f16-925e130f6345"
    },
    {
        "author": "韩偓",
        "paragraphs": [
            "三月光景不忍看，五陵春色何摧残。",
            "穷途得志反惆怅，饮席话旧多阑珊。",
            "中酒向阳成美睡，惜花冲雨觉伤寒。",
            "野棠飞尽蒲根暖，寂寞南溪倚钓竿。"
        ],
        "title": "伤春",
        "id": "8fd5f89d-4394-4f52-aadc-6a20825c83ae"
    },
    {
        "author": "韩偓",
        "paragraphs": [
            "一笈携归紫阁峰，马蹄闲慢水溶溶。",
            "黄昏後见山田火，胧{月悤}时闻县郭钟。",
            "瘦竹迸生僧坐石，野藤缠杀鹤翘松。",
            "钓矶自别经秋雨，长得莓苔更几重。"
        ],
        "title": "归紫阁下",
        "id": "626f2e03-f11a-46b0-8c68-4c7dac25c7c4"
    },
    {
        "author": "韩偓",
        "paragraphs": [
            "天似空江星似波，时时珠露滴圆荷。",
            "平生踪迹慕真隐，此夕襟怀深自多。",
            "格是厌厌饶酒病，终须的的学渔歌。",
            "无名无位堪休去，犹拟朝衣换钓蓑。"
        ],
        "title": "夜坐",
        "id": "94204506-4c6e-4cc8-8f8f-1ea3f34902d1"
    },
    {
        "author": "韩偓",
        "paragraphs": [
            "长夏居闲门不开，绕门青草绝尘埃。",
            "空庭日午独眠觉，旅梦天涯相见回。",
            "鬓向此时应有雪，心从别处即成灰。",
            "如何水陆三千里，几月书邮始一来。"
        ],
        "title": "午寝梦江外兄弟",
        "id": "611f950a-0743-40bb-a620-f5b11bbb5735"
    },
    {
        "author": "韩偓",
        "paragraphs": [
            "鼓声将绝月斜痕，园外闲坊半掩门。",
            "池里红莲凝白露，苑中青草伴黄昏。",
            "林塘阒寂偏宜夜，烟火稀疎便似村。",
            "大抵世间幽独景，最关诗思与离魂。"
        ],
        "title": "曲江夜思",
        "id": "66372a6c-64ab-418a-a9f7-040b6f53f3bb"
    },
    {
        "author": "韩偓",
        "paragraphs": [
            "浊世清名一概休，古今飜覆剩堪愁。",
            "年年春浪来巫峡，日日残阳过沔州。",
            "居杂商徒偏富庶，地多词客自风流。",
            "联翩半世腾腾过，不在渔船即酒楼。"
        ],
        "title": "过汉口",
        "id": "f5c6cadd-7683-455a-bccd-8a64807ac9d4"
    },
    {
        "author": "韩偓",
        "paragraphs": [
            "愿言未偶非高卧，多病无憀选胜游。",
            "一夜雨声三月尽，万般人事五更头。",
            "年踰弱冠即为老，节过清明却似秋。",
            "应是西园花已落，满溪红片向东流。"
        ],
        "title": "惜春",
        "id": "8827a8a3-2164-47cd-8c47-211345dd707b"
    },
    {
        "author": "韩偓",
        "paragraphs": [
            "早随真侣集蓬瀛，阊阖门开尚见星。",
            "龙尾楼台迎晓日，鳌头宫殿入青冥。",
            "暗惊凡骨升仙籍，忽讶麻衣谒相庭。",
            "百辟敛容开路看，片时辉赫胜图形。"
        ],
        "title": "及第过堂日作",
        "id": "47a9ffc7-61fe-4dab-b5ef-6c92119b9a18"
    },
    {
        "author": "韩偓",
        "paragraphs": [
            "别离终日心忉忉，五湖烟波归梦劳。",
            "凄凉身事夏课毕，濩落生涯秋风高。",
            "居世无媒多困踬，昔贤因此亦号咷。",
            "谁怜愁苦多衰改，未到潘年有二毛。"
        ],
        "title": "夏课成感怀",
        "id": "3ceaeb8c-4bcd-4d8c-a49a-01e1efdd3ec6"
    },
    {
        "author": "韩偓",
        "paragraphs": [
            "睡起褰帘日出时，今辰初恨间容辉。",
            "千行泪激傍人感，一点心随健步归。",
            "却望山川空黯黯，回看僮仆亦依依。",
            "定知兄弟高楼上，遥指征途羡鸟飞。"
        ],
        "title": "离家第二日却寄诸兄弟",
        "id": "2da7b2be-0ad0-4344-8c95-65bb529ae7e5"
    },
    {
        "author": "韩偓",
        "paragraphs": [
            "早于喧杂是深雠，犹恐行藏坠俗流。",
            "高寺懒为携酒去，名山长恨送人游。",
            "关河见月空垂泪，风雨看花欲白头。",
            "除却祖师心法外，浮生何处不堪愁。"
        ],
        "title": "游江南水陆院",
        "id": "a07628a0-7d96-4f37-9b7f-6e0f81056f8f"
    },
    {
        "author": "韩偓",
        "paragraphs": [
            "江南行止忽相逢，江馆棠棃叶正红。",
            "一笑共嗟成往事，半酣相顾似衰翁。",
            "关山月皎清风起，送别人归野渡空。",
            "大抵多情应易老，不堪岐路数西东。"
        ],
        "title": "江南送别",
        "id": "b429a614-b5cb-44ca-89f2-d253f196bd00"
    },
    {
        "author": "韩偓",
        "paragraphs": [
            "格卑尝恨足牵仍，欲学忘情似不能。",
            "入意云山输画匠，动人风月羡琴僧。",
            "南朝峻洁推弘景，东晋清狂数季鹰。",
            "惆怅後尘流落尽，自抛怀抱醉懵腾。"
        ],
        "title": "格卑",
        "id": "64884e6b-1886-4394-9869-95cc8a7d9c6c"
    },
    {
        "author": "韩偓",
        "paragraphs": [
            "萧条古木衔斜日，戚沥晴寒滞早梅。",
            "愁处雪烟连野起，静时风竹过墙来。",
            "故人每忆心先见，新酒偷尝手自开。",
            "景状入诗兼入画，言情不尽恨无才。"
        ],
        "title": "冬日",
        "id": "9d6aaf6c-ce45-4ecf-9c2d-3a5c438979ee"
    },
    {
        "author": "韩偓",
        "paragraphs": [
            "去值秋风来值春，前时今日共销魂。",
            "颓坦古柏疑山关，高柳鸣鸦似水村。",
            "菜甲未齐初出叶，树阴方合掩重门。",
            "幽深冻馁皆推分，静者还应为讨论。"
        ],
        "title": "再止庙居",
        "id": "88e5d589-8f23-4c1e-b053-8f3ae70745e8"
    },
    {
        "author": "韩偓",
        "paragraphs": [
            "折枪黄马倦尘埃，掩耳凶徒怕疾雷。",
            "雪密酒酣偷号去，月明衣冷斫营回。",
            "行驱貔虎披金甲，立听笙歌掷玉杯。",
            "坐久不须轻矍铄，至今双擘硬弓开。"
        ],
        "title": "老将",
        "id": "0aceab09-f9a5-41f7-bfb0-0d727392d6c1"
    },
    {
        "author": "韩偓",
        "paragraphs": [
            "绣帘临晓觉新霜，便遣移厨较猎场。",
            "燕卒铁衣围汉相，鲁儒戎服从梁王。",
            "搜山闪闪旗头远，出树斑斑豹尾长。",
            "赞获一声连朔漠，贺杯环骑舞优倡。",
            "军回野静秋天白，角怨城遥晚照黄。",
            "红袖拥门持烛炬，解劳今夜宴华堂。"
        ],
        "title": "边上看猎赠元戎",
        "id": "943034f5-322e-496f-8839-4cf8d435348d"
    },
    {
        "author": "韩偓",
        "paragraphs": [
            "正叨清级忽从戎，况与燕台事不同。",
            "开口谩劳矜道在，抚膺唯合哭途穷。",
            "操心未省趋浮俗，点额尤惭自至公。"
        ],
        "title": "余自刑部员外郎为权所挤值盘石出镇藩屏朝选宾佐以余充职掌记郁郁不乐因成长句寄所知",
        "id": "3029a767-6580-4537-84b9-f9bcb65fafa3"
    },
    {
        "author": "韩偓",
        "paragraphs": [
            "任道骄奢必败亡，且将繁盛悦嫔嫱。",
            "几千奁镜成楼柱，六十间云号殿廊。",
            "後主猎回初按乐，胡姬酒醒更新妆。",
            "绮罗堆里春风畔，年少多情一帝王。"
        ],
        "title": "北齐二首 一",
        "id": "4a50c02d-d4a4-421f-bae1-19505d448482"
    },
    {
        "author": "韩偓",
        "paragraphs": [
            "神器传时异至公，败亡安可怨悤悤。",
            "犯寒猎士朝频戮，告急军书夜不通。",
            "幷部义旗遮日暗，邺城飞焰照天红。",
            "周朝将相还无体，宁死何须入铁笼。"
        ],
        "title": "北齐二首 二",
        "id": "ce88cb23-d73d-429b-b8fc-59955666596f"
    },
    {
        "author": "韩偓",
        "paragraphs": [
            "苦吟看坠叶，寥落共天涯。",
            "壮岁空为客，初寒更忆家。",
            "雨墙经月藓，山菊向阳花。",
            "因味碧云句，伤哉後会赊。"
        ],
        "title": "寄京城亲友二首 一",
        "id": "2221d898-d539-4a0f-839b-eb96aa5946b0"
    },
    {
        "author": "韩偓",
        "paragraphs": [
            "相思凡几日，日欲咏离衿。",
            "直得吟成病，终难状此心。",
            "解衣悲缓带，搔首闷遗簪。",
            "西岭斜阳外，潜疑是故林。"
        ],
        "title": "寄京城亲友二首 二",
        "id": "7011a550-3042-435b-95f5-9870f142907c"
    },
    {
        "author": "韩偓",
        "paragraphs": [
            "野寺看红叶，县城闻捣衣。",
            "自怜痴病苦，犹共赏心违。",
            "高阁正临夜，前山应落晖。",
            "离情在烟鸟，遥入故关飞。"
        ],
        "title": "野寺",
        "id": "a085662a-fc0c-4923-9bf1-96dac2648e26"
    },
    {
        "author": "韩偓",
        "paragraphs": [
            "主暗臣忠枉就刑，遂教强国醉中倾。",
            "人亡建业空城在，花落西江春水平。",
            "万古壮夫犹抱恨，至今词客尽伤情。",
            "徒劳铁锁长千尺，不觉楼船下晋兵。"
        ],
        "title": "吴郡怀古",
        "id": "266820f7-248a-4bf5-b601-8d54165d5ef2"
    },
    {
        "author": "韩偓",
        "paragraphs": [
            "深院寥寥竹荫廊，披衣欹枕过年芳。",
            "守愚不觉世途险，无事始知春日长。",
            "一亩落花围隙地，半竿浓日界空墙。",
            "今来自责趋时懒，飜恨松轩书满床。"
        ],
        "title": "守愚",
        "id": "9de0b12c-2cab-403b-9242-4ae9a79fae11"
    },
    {
        "author": "韩偓",
        "paragraphs": [
            "二月三月雨晴初，舍南舍北唯平芜。",
            "前欢入望盈千恨，胜景牵心非一途。",
            "日照神堂闻啄木，风含社树叫提壶。",
            "行看旦夕棃霜发，犹有山寒伤酒垆。"
        ],
        "title": "村居",
        "id": "936d2ab6-9f39-48f8-8993-27faba27d037"
    },
    {
        "author": "韩偓",
        "paragraphs": [
            "八月初长夜，千山第一程。",
            "款颜唯有梦，怨泣却无声。",
            "祖席诸宾散，空郊匹马行。",
            "自怜非达识，局促为浮名。"
        ],
        "title": "离家",
        "id": "c925083f-e765-45b4-a395-ae31d5f5be88"
    },
    {
        "author": "韩偓",
        "paragraphs": [
            "一带清风入画堂，撼真珠箔碎玎珰。",
            "更看槛外霏霏雨，似劝须教醉玉觞。"
        ],
        "title": "秋雨内宴",
        "id": "3bd063b7-6d59-4aba-8b68-06ea57031935"
    },
    {
        "author": "韩偓",
        "paragraphs": [
            "何处遇蔷薇，殊乡冷节时。",
            "雨声笼锦帐，风势偃罗帏。",
            "通体全无力，酡颜不自持。",
            "绿疎微露刺，红密欲藏枝。",
            "惬意凭阑久，贪吟放醆迟。",
            "旁人应见讶，自醉自题诗。"
        ],
        "title": "寒食日沙县雨中看蔷薇",
        "id": "5fc6879b-525f-45df-8790-4075dbe27ab2"
    },
    {
        "author": "韩偓",
        "paragraphs": [
            "两星残火地炉畔，梦断背灯重拥衾。",
            "侧听空堂闻静响，似敲疎磬褭清音。",
            "风灯有影随笼转，腊雪无声逐夜深。",
            "禅客钓翁徒自好，那知此际湛然心。"
        ],
        "title": "地炉",
        "id": "361e7cd1-0717-4284-b0ba-21e027f2a97e"
    },
    {
        "author": "韩偓",
        "paragraphs": [
            "贤侯新换古长亭，先定心机指顾成。",
            "高义尽招秦逐客，旷怀偏接鲁诸生。",
            "萍蓬到此销离恨，燕雀飞来带喜声。",
            "却笑昔贤交易极，一开东合便垂名。"
        ],
        "title": "隰州新驿赠刺史",
        "id": "c7054287-c59b-484e-8fe5-3d6196d52b57"
    },
    {
        "author": "韩偓",
        "paragraphs": [
            "何处一屏风，分明怀素踪。",
            "虽多尘色染，犹见墨痕浓。",
            "怪石奔秋涧，寒藤挂古松。",
            "若教临水畔，字字恐成龙。"
        ],
        "title": "草书屏风",
        "id": "e2068b0e-af40-46d6-9c30-7371f4ba32ab"
    },
    {
        "author": "韩偓",
        "paragraphs": [
            "景色方妍媚，寻真出近郊。",
            "宝香炉上爇，金磬佛前敲。",
            "蔓草棱山径，晴云拂树梢。",
            "支公禅寂处，时有鹤来巢。"
        ],
        "title": "永明禅师房",
        "id": "bdd9c9cf-31b1-4a97-9fce-525d3b7a643c"
    },
    {
        "author": "韩偓",
        "paragraphs": [
            "暑气檐前过，蝉声树杪交。",
            "待潮生浦口，看雨过山坳。",
            "才见兰舟动，仍闻桂檝敲。",
            "窣云朱槛好，终覩凤来巢。"
        ],
        "title": "登楼有题",
        "id": "f696b6ad-5546-4b3e-9f4e-128669e5e5d8"
    },
    {
        "author": "韩偓",
        "paragraphs": [
            "鹤帔星冠羽客装，寝楼西畔坐书堂。",
            "山禽养久知人唤，窗竹芟多漏月光。",
            "粉壁不题新拙恶，小屏唯录古篇章。",
            "孜孜莫患劳心力，富国安民理道长。"
        ],
        "title": "朝退书怀",
        "id": "0532fb36-14b8-485d-b1d7-28e610073650"
    },
    {
        "author": "韩偓",
        "paragraphs": [
            "元宵清景亚元正，丝雨霏霏向晚倾。",
            "桂兔韬光云叶重，烛龙衔耀月轮明。",
            "烟空但仰如膏润，绮席都忘滴砌声。",
            "更待今宵开霁後，九衢车马未妨行。"
        ],
        "title": "元夜即席",
        "id": "1994c0bf-2857-436e-9013-3cbd7b15b39c"
    },
    {
        "author": "韩偓",
        "paragraphs": [
            "非为亲贤展绮筵，恒常宁敢恣游盘。",
            "绿搓杨柳绵初软，红晕樱桃粉未干。",
            "谷鸟乍啼声似涩，甘霖方霁景犹寒。",
            "笙歌风紧人酣醉，却绕珍丛烂熳看。"
        ],
        "title": "大庆堂赐宴元珰而有诗呈吴越王",
        "id": "5d344565-86ef-4819-bbb2-8b851597bd70"
    },
    {
        "author": "韩偓",
        "paragraphs": [
            "樱桃花下会亲贤，风远铜乌转露盘。",
            "蝶下粉墙梅乍坼，蚁浮金斝酒难干。",
            "云和缓奏泉声咽，珠箔低垂水影寒。",
            "狂简斐然吟咏足，却邀羣彦重吟看。"
        ],
        "title": "又和大庆堂赐宴元珰而有诗呈吴越王",
        "id": "c825b83c-8680-48bc-9180-94208572aeb8"
    },
    {
        "author": "韩偓",
        "paragraphs": [
            "我有嘉宾宴乍欢，画帘纹细凤双盘。",
            "影笼沼沚修篁密，声透笙歌羯鼓干。",
            "散後便依书箧寐，渴来潜想玉壶寒。",
            "樱桃零落红桃媚，更俟旬余共醉看。"
        ],
        "title": "再和大庆堂赐宴元珰而有诗呈吴越王",
        "id": "42e18cf9-2f1a-4600-b502-67fe4aa53f55"
    },
    {
        "author": "韩偓",
        "paragraphs": [
            "冷宴殷勤展小园，舞鞇柔软彩虬盘。",
            "篸花尽日疑头重，病酒经宵觉口干。",
            "嘉树倚楼青琐暗，晚云藏雨碧山寒。",
            "文章天子文章别，八米卢郎未可看。"
        ],
        "title": "重和大庆堂赐宴元珰而有诗呈吴越王",
        "id": "ea410d34-6364-406b-b508-f100622440fa"
    },
    {
        "author": "韩偓",
        "paragraphs": [
            "解寄缭绫小字封，探花筵上映春丛。",
            "黛眉印在微微绿，檀口消来薄薄红。",
            "缏处直应心共紧，砑时兼恐汗先融。",
            "帝台春尽还东去，却系帬腰伴雪胷。"
        ],
        "title": "余作探使以缭绫手帛子寄贺因而有诗",
        "id": "e0b46888-2a9d-494b-8063-283b6e18bdef"
    },
    {
        "author": "韩偓",
        "paragraphs": [
            "一尺红绡一首诗，赠君相别两相思。",
            "画眉今日空留语，解佩他年更可期。",
            "临去莫论交颈意，清歌休着断肠词。",
            "出门何事休惆怅，曾梦良人折桂枝。"
        ],
        "title": "别锦儿",
        "id": "26a81572-7480-4250-9b49-3a4d89133fa9"
    },
    {
        "author": "韩偓",
        "paragraphs": [
            "庄南纵步游荒野，独鸟寒烟轻惹惹。",
            "傍山疎雨湿秋花，僻路浅泉浮败果。",
            "樵人相见指惊麏，牧童四散收嘶马。",
            "一壶倾尽未能归，黄昏更望诸峰火。"
        ],
        "title": "闲步",
        "id": "021d9666-1711-4b18-970b-4ed31eb2b178"
    },
    {
        "author": "韩偓",
        "paragraphs": [
            "仗剑夜巡城，衣襟满霜霰。",
            "贼火徧郊垧，飞焰侵星汉。",
            "积雪似空江，长林如断岸。",
            "独凭女墙头，思家起长叹。"
        ],
        "title": "干宁三年丙辰在奉天重围作",
        "id": "7b5c4cc2-f903-46d8-be20-5eb2b098d68b"
    },
    {
        "author": "韩偓",
        "paragraphs": [
            "青桐承雨声，声声何重叠。",
            "疎滴下高枝，次打敧低叶。",
            "鸟湿更梳翎，人愁方拄颊。",
            "独自上西楼，风襟寒帖帖。"
        ],
        "title": "雨中",
        "id": "dde60786-075b-4447-ae3a-2c398241e9bf"
    },
    {
        "author": "韩偓",
        "paragraphs": [
            "江海扁舟客，云山一衲僧。",
            "相逢两无语，若个是南能。"
        ],
        "title": "与僧",
        "id": "577e12b2-9f7e-4815-8bb6-e91a02690d57"
    },
    {
        "author": "韩偓",
        "paragraphs": [
            "揭起青𦪪上岸头，野花和雨冷修修。",
            "春江一夜无波浪，校得行人分外愁。"
        ],
        "title": "晚岸",
        "id": "c9ab5b79-1b3d-405e-a261-71de1236f091"
    },
    {
        "author": "韩偓",
        "paragraphs": [
            "一炷心香洞府开，偃松皱涩半莓苔。",
            "水清无底山如削，始有仙人骑鹤来。"
        ],
        "title": "仙山",
        "id": "557c3fa3-04ee-46d0-92af-e059d3d0427d"
    },
    {
        "author": "韩偓",
        "paragraphs": [
            "不悲霜露但伤春，孝理何因感兆民。",
            "景帝龙髯消息断，异香空见李夫人。"
        ],
        "title": "过茂陵",
        "id": "5eae55d1-8f2b-498e-8b32-8282f487e976"
    },
    {
        "author": "韩偓",
        "paragraphs": [
            "斜烟缕缕鹭鸶栖，藕叶枯香折野泥。",
            "有个高僧入图画，把经吟立水塘西。"
        ],
        "title": "曲江秋日",
        "id": "eb694f00-4f8e-47fc-82f0-16d9726ef918"
    },
    {
        "author": "韩偓",
        "paragraphs": [
            "三月伤心仍晦日，一春多病更阴天。",
            "雄豪亦有流年恨，况是离魂易黯然。"
        ],
        "title": "流年",
        "id": "e5035184-1a66-4c43-b1b4-737110270921"
    },
    {
        "author": "韩偓",
        "paragraphs": [
            "云横峭壁水平铺，渡口人家日欲晡。",
            "却忆往年看粉本，始知名画有工夫。"
        ],
        "title": "商山道中",
        "id": "df9936ec-3cf6-4f5a-892f-4e4292df4612"
    },
    {
        "author": "韩偓",
        "paragraphs": [
            "立意忘机机已生，可能朝市污高情。",
            "时人未会严陵志，不钓鲈鱼只钓名。"
        ],
        "title": "招隐",
        "id": "b6de5623-7f11-4b4c-8643-e5b0bfc9cffe"
    },
    {
        "author": "韩偓",
        "paragraphs": [
            "雁行斜拂雨村楼，帘下三重幕一钩。",
            "倚柱不知身半湿，黄昏独自未回头。"
        ],
        "title": "雨村",
        "id": "85b808ec-f148-4031-872a-71d89d0b03cd"
    },
    {
        "author": "韩偓",
        "paragraphs": [
            "茶烟睡觉心无事，一卷黄庭在手中。",
            "敧枕卷帘江万里，舟人不语满帆风。"
        ],
        "title": "使风",
        "id": "0500d26b-4376-45a9-a8f1-148edec200df"
    },
    {
        "author": "韩偓",
        "paragraphs": [
            "平生情趣羡渔师，此日烟江惬所思。",
            "肥鳜香秔小艛艓，断肠滋味阻风时。"
        ],
        "title": "阻风",
        "id": "e2f72fc7-f762-4e24-a1de-301239569d50"
    },
    {
        "author": "韩偓",
        "paragraphs": [
            "戍旗青草接榆关，雨里幷州四月寒。",
            "谁会凭阑潜忍泪，不胜天际似江干。"
        ],
        "title": "幷州",
        "id": "b823e0cf-13d4-49c6-9553-2b8459d168a6"
    },
    {
        "author": "韩偓",
        "paragraphs": [
            "猛风飘电黑云生，霎霎高林簇雨声。",
            "夜久雨休风又定，断云流月却斜明。"
        ],
        "title": "夏夜",
        "id": "fb9caef8-ee28-4d7b-92ab-53d7371aff26"
    },
    {
        "author": "韩偓",
        "paragraphs": [
            "埽花虽恨夜来雨，把酒却怜晴後寒。",
            "吴质谩言愁得病，当时犹不凭阑干。"
        ],
        "title": "阑干",
        "id": "cd976142-6f60-418b-b9c0-fe1fbc3bfdad"
    },
    {
        "author": "韩偓",
        "paragraphs": [
            "二月春风澹荡时，旅人虚对海棠棃。",
            "不如寄与星郎去，想得朝回正画眉。"
        ],
        "title": "以庭前海棠棃花一枝寄李十九员外",
        "id": "6ae4c769-82dd-48a8-a391-48a4c4804b75"
    },
    {
        "author": "韩偓",
        "paragraphs": [
            "流云溶溶水悠悠，故乡千里空回头。",
            "三更犹凭阑干月，泪满关山孤驿楼。"
        ],
        "title": "驿楼",
        "id": "c1383e53-6ff9-4ada-ac7b-98098025637d"
    },
    {
        "author": "韩偓",
        "paragraphs": [
            "药诀棊经思致论，柳腰莲脸本忘情。",
            "频频强入风流坐，酒肆应疑阮步兵。"
        ],
        "title": "频访卢秀才",
        "id": "cdc5cd0e-1d3f-475b-a3a6-aeef9765a896"
    },
    {
        "author": "韩偓",
        "paragraphs": [
            "虽可忘忧矣，其如作病何。",
            "淋漓满襟袖，更发楚狂歌。"
        ],
        "title": "荅友人见寄酒",
        "id": "b447cd88-87d9-445e-ab03-76b3b998821a"
    },
    {
        "author": "韩偓",
        "paragraphs": [
            "细雨桃花水，轻鸥逆浪飞。",
            "风头阻归棹，坐睡倚蓑衣。"
        ],
        "title": "野钓",
        "id": "4afdf208-2b80-4665-a3e2-23a8bbd4e955"
    },
    {
        "author": "韩偓",
        "paragraphs": [
            "云物阴寂历，竹木寒青苍。",
            "水冷鹭鸶立，烟月愁昏黄。"
        ],
        "title": "曲江晚思",
        "id": "c86f9f2e-ddf0-4d1f-beaa-56fe2fef9a87"
    },
    {
        "author": "韩偓",
        "paragraphs": [
            "莫嫌谈笑与经过，却恐闲多病亦多。",
            "若遣心中无一事，不知争奈日长何。"
        ],
        "title": "赠友人",
        "id": "8ffe24e6-8eb5-44c0-be0a-c26de43cf5f4"
    },
    {
        "author": "韩偓",
        "paragraphs": [
            "眉山暗澹向残灯，一半云鬟坠枕棱。",
            "四体着人娇欲泣，自家揉损砑缭绫。"
        ],
        "title": "半睡",
        "id": "e6529d0f-9b9a-46dd-9d96-867ddd5e565c"
    },
    {
        "author": "韩偓",
        "paragraphs": [
            "愁多却讶天凉早，思倦飜嫌夜漏迟。",
            "何处山川孤馆里，向灯弯尽一双眉。"
        ],
        "title": "已凉",
        "id": "73ad083b-da5b-4d0b-8af6-d2c1ece6cc76"
    },
    {
        "author": "韩偓",
        "paragraphs": [
            "从无入有云峰聚，已有还无电火销。",
            "销聚本来皆是幻，世间闲口漫嚣嚣。"
        ],
        "title": "寄禅师",
        "id": "c204ce3c-21ce-43ad-9537-703e4c26fa6a"
    },
    {
        "author": "韩偓",
        "paragraphs": [
            "寸发如霜袒右肩，倚肩筇竹貌怡然。",
            "悬灯深屋夜分坐，移榻向阳斋後眠。",
            "刮膜且扬三毒论，摄心徐指二宗禅。",
            "清凉药分能知味，各自胷中有醴泉。"
        ],
        "title": "访明公大德",
        "id": "16506161-f82b-493d-a0d0-1c324d14e9ef"
    },
    {
        "author": "韩偓",
        "paragraphs": [
            "晚日催弦管，春风入绮罗。",
            "杏花如有意，偏落舞衫多。"
        ],
        "title": "大酺乐",
        "id": "c551b53f-7d06-4acc-9859-97040190e81b"
    },
    {
        "author": "韩偓",
        "paragraphs": [
            "泪滴珠难尽，容殊玉易销。",
            "傥随明月去，莫道梦魂遥。"
        ],
        "title": "思归乐",
        "id": "6d96149c-b4b2-4ebe-942e-108e2fabec03"
    },
    {
        "author": "韩偓",
        "paragraphs": [
            "天意分明道已光，春游嘉景胜仙乡。",
            "玉炉烟直风初静，银汉云消日正长。",
            "柳带似眉全展绿，杏苞如脸半开香。",
            "黄莺历历啼红树，紫燕关关语画梁。",
            "低槛晚晴笼翡翠，小池波暖浴鸳鸯。",
            "马嘶广陌贪新草，人醉花堤怕夕阳。",
            "比屋管弦呈妙曲，连营罗绮鬬时妆。",
            "全吴霸越千年後，独此升平显万方。"
        ],
        "title": "御制春游长句",
        "id": "51280f0b-5a60-4865-80b1-557a1e6d008e"
    },
    {
        "author": "韩偓",
        "paragraphs": [
            "刺绣非无暇，幽窗自尟欢。",
            "手香江橘嫩，齿软越梅酸。",
            "密约临行怯，私书欲报难。",
            "无凭谙鹊语，犹得暂心宽。"
        ],
        "title": "幽窗",
        "id": "73ba6059-c8e0-4dec-81ad-534398fae2da"
    },
    {
        "author": "韩偓",
        "paragraphs": [
            "梦啼呜咽觉无语，杳杳微微望烟浦。",
            "楼空客散燕交飞，江静帆飞日亭午。"
        ],
        "title": "江楼二首 一",
        "id": "4034153b-4490-4b55-81d8-d1129753f56b"
    },
    {
        "author": "韩偓",
        "paragraphs": [
            "鳀鱼苦笋香味新，杨柳酒旗三月春。",
            "风光百计牵人老，争奈多情是病身。"
        ],
        "title": "江楼二首 二",
        "id": "9d3f7f00-9c7c-48c1-a0cd-46150bf4ef84"
    },
    {
        "author": "韩偓",
        "paragraphs": [
            "树头初日照西檐，树底蔫花夜雨沾。",
            "外院池亭闻动锁，後堂阑槛见垂帘。",
            "柳腰入户风斜倚，榆荚堆墙水半淹。",
            "把酒送春惆怅在，年年三月病厌厌。"
        ],
        "title": "春尽日",
        "id": "735d0f6c-1338-4d36-a741-3cb60712902b"
    },
    {
        "author": "韩偓",
        "paragraphs": [
            "高在酒楼明锦幕，远随渔艇泊烟江。",
            "古来幽怨皆销骨，休向长门背雨窗。"
        ],
        "title": "咏灯",
        "id": "5a57acaf-59f9-403f-a6c8-7039461a139b"
    },
    {
        "author": "韩偓",
        "paragraphs": [
            "别绪静愔愔，牵愁暗入心。",
            "已回花渚棹，悔听酒垆琴。",
            "菊露凄罗幕，棃霜恻锦衾。",
            "此生终独宿，到死誓相寻。",
            "月好知何计，歌阑叹不禁。",
            "山巅更高处，忆上上头吟。"
        ],
        "title": "别绪",
        "id": "6a564a6e-d8aa-49c5-8478-39a7697724c4"
    },
    {
        "author": "韩偓",
        "paragraphs": [
            "褰裳拥鼻正吟诗，日午墙头独见时。",
            "血染蜀罗山踯躅，肉红宫锦海棠棃。",
            "因狂得病真闲事，欲咏无才是所悲。",
            "看却东风归去也，争教判得最繁枝。"
        ],
        "title": "见花",
        "id": "b9964314-a0ea-4f2c-87a4-aa87f44080fe"
    },
    {
        "author": "韩偓",
        "paragraphs": [
            "骄马锦连钱，乘骑是谪仙。",
            "和帬穿玉镫，隔袖把金鞭。",
            "去带懵腾醉，归成困顿眠。",
            "自怜输廐吏，余暖在香鞯。"
        ],
        "title": "马上见",
        "id": "ec668690-153b-4beb-8668-5013b5e28820"
    },
    {
        "author": "韩偓",
        "paragraphs": [
            "浓烟隔帘香漏泄，斜灯映竹光参差。",
            "绕廊倚柱堪惆怅，细雨轻寒花落时。"
        ],
        "title": "绕廊",
        "id": "d71ed4d1-7e07-4c4f-ba21-a1075caeb95d"
    },
    {
        "author": "韩偓",
        "paragraphs": [
            "方寸肤圆光致致，白罗绣屧红托里。",
            "南朝天子欠风流，却重金莲轻绿齿。"
        ],
        "title": "屐子",
        "id": "55663383-5899-4e2d-9ce2-eaefb0c48874"
    },
    {
        "author": "韩偓",
        "paragraphs": [
            "眼意心期卒未休，暗中终拟约秦楼。",
            "光阴负我难相遇，情绪牵人不自由。",
            "遥夜定嫌香蔽膝，闷时应弄玉搔头。",
            "樱桃花谢棃花发，肠断青春两处愁。"
        ],
        "title": "青春",
        "id": "081fcc0d-3551-4ec2-939d-943b5fcf698f"
    },
    {
        "author": "韩偓",
        "paragraphs": [
            "香侵蔽膝夜寒轻，闻雨伤春梦不成。",
            "罗帐四垂红烛背，玉钗敲着枕函声。"
        ],
        "title": "闻雨",
        "id": "de845f8f-03ae-49f8-8007-716b8ef5ba5d"
    },
    {
        "author": "韩偓",
        "paragraphs": [
            "百舌唤朝眠，春心动几般。",
            "枕痕霞黯澹，泪粉玉阑珊。",
            "笼绣香烟歇，屏山烛焰残。",
            "暖嫌罗袜窄，瘦觉锦衣宽。",
            "昨夜三更雨，今朝一阵寒。",
            "海棠花在否，侧卧卷帘看。"
        ],
        "title": "懒起",
        "id": "6c08fb29-5cab-4eb5-93d2-d62677c066ed"
    },
    {
        "author": "韩偓",
        "paragraphs": [
            "碧阑干外绣帘垂，猩血屏风画折枝。",
            "八尺龙须方锦褥，已凉天气未寒时。"
        ],
        "tags": [
            "唐诗三百首",
            "七言绝句",
            "爱情",
            "写景",
            "婉约"
        ],
        "title": "已凉",
        "id": "1deac6d5-6da0-4d9f-a182-2f0697cbb932"
    },
    {
        "author": "韩偓",
        "paragraphs": [
            "纷纭隔窗语，重约蹋青期。",
            "总得相逢处，无非欲去时。",
            "恨深书不尽，宠极意多疑。",
            "惆怅桃源路，惟教梦寐知。"
        ],
        "title": "欲去",
        "id": "600b055c-cffb-48d7-bf63-36d4b8ef6071"
    },
    {
        "author": "韩偓",
        "paragraphs": [
            "秋寒洒背入帘霜，凤胫灯清照洞房。",
            "蜀纸麝煤沾笔兴，越瓯犀液发茶香。",
            "风飘乱点更筹转，拍送繁弦曲破长。",
            "散客出门斜月在，两眉愁思问横塘。"
        ],
        "title": "横塘",
        "id": "c3f84d62-65f3-47ed-b2a7-2454f354276b"
    },
    {
        "author": "韩偓",
        "paragraphs": [
            "往年曾约郁金床，半夜潜身入洞房。",
            "怀里不知金钿落，暗中唯觉绣鞵香。",
            "此时欲别魂俱断，自後相逢眼更狂。",
            "光景旋消惆怅在，一生赢得是凄凉。"
        ],
        "title": "五更",
        "id": "d3b2b69e-ed01-4a03-9cd8-b9ecbb2bc2b9"
    },
    {
        "author": "韩偓",
        "paragraphs": [
            "院宇秋明日日长，社前一雁到辽阳。",
            "陇头针线年年事，不喜寒碪捣断肠。"
        ],
        "title": "联缀体",
        "id": "c27aaf29-a365-46ae-93dd-3e855dedc02e"
    },
    {
        "author": "韩偓",
        "paragraphs": [
            "抬镜仍嫌重，更衣又怕寒。",
            "宵分未归帐，半睡待郎看。"
        ],
        "title": "半睡",
        "id": "8a37da24-6ff6-491a-bd2c-ead3df126e94"
    },
    {
        "author": "韩偓",
        "paragraphs": [
            "清江碧草两悠悠，各自风流一种愁。",
            "正是落花寒食夜，夜深无伴倚南楼。"
        ],
        "title": "寒食夜",
        "id": "b0589a3e-6f1a-447d-9792-994c4af9398b"
    },
    {
        "author": "韩偓",
        "paragraphs": [
            "曾愁香结破颜迟，今见妖红委地时。",
            "若是有情争不哭，夜来风雨葬西施。"
        ],
        "title": "哭花",
        "id": "4462bb65-2600-4ffe-bca1-6f11899de712"
    },
    {
        "author": "韩偓",
        "paragraphs": [
            "鞭梢乱拂暗伤情，踪迹难寻露草青。",
            "犹是玉轮曾辗处，一泓秋水涨浮萍。"
        ],
        "title": "重游曲江",
        "id": "2165cce4-3a7d-484a-9bd4-ec6e8ee925d9"
    },
    {
        "author": "韩偓",
        "paragraphs": [
            "悲歌泪湿澹胭脂，闲立风吹金缕衣。",
            "白玉堂东遥见後，令人斗薄画杨妃。"
        ],
        "title": "遥见",
        "id": "f5b0b440-9222-441c-a22a-969c6c5f89a8"
    },
    {
        "author": "韩偓",
        "paragraphs": [
            "一夜清风动扇愁，背时容色入新秋。",
            "桃花脸里汪汪泪，忍到更深枕上流。"
        ],
        "title": "新秋",
        "id": "b89ddfab-befa-4387-b120-9aea264180ec"
    },
    {
        "author": "韩偓",
        "paragraphs": [
            "绣帬斜立正销魂，侍女移灯掩殿门。",
            "燕子不来花着雨，春风应自怨黄昏。"
        ],
        "title": "宫词",
        "id": "12bb090c-7e30-4acb-bd88-276e8d45a049"
    },
    {
        "author": "韩偓",
        "paragraphs": [
            "蹋青会散欲归时，金车久立频催上。",
            "收帬整髻故迟迟，两点深心各惆怅。"
        ],
        "title": "蹋青",
        "id": "35e57b71-e2fc-4559-adcc-3db1fc5b7640"
    },
    {
        "author": "韩偓",
        "paragraphs": [
            "恻恻轻寒翦翦风，小梅飘雪杏花红。",
            "夜深斜搭秋千索，楼阁朦胧烟雨中。"
        ],
        "tags": [
            "秋千",
            "寒食节",
            "写景"
        ],
        "title": "夜深",
        "id": "36563b54-2b56-4ffa-8e64-5d65e9ce715e"
    },
    {
        "author": "韩偓",
        "paragraphs": [
            "庭树新阴叶未成，玉阶人静一蝉声。",
            "相风不动乌龙睡，时有娇莺自唤名。"
        ],
        "title": "夏日",
        "id": "0606d2ab-617e-4b59-880c-0e11b2ebed03"
    },
    {
        "author": "韩偓",
        "paragraphs": [
            "学梳松鬓试新帬，消息佳期在此春。",
            "为要好多心转惑，徧将宜称问傍人。"
        ],
        "title": "新上头",
        "id": "9e232d5c-325f-4119-a85b-9f6fcd1da1a5"
    },
    {
        "author": "韩偓",
        "paragraphs": [
            "夜短睡迟慵早起，日高方始出纱窗。",
            "中庭自摘青梅子，先向钗头戴一双。"
        ],
        "title": "中庭",
        "id": "f7f33651-e5e9-4edd-bb59-25aad8fcdc16"
    },
    {
        "author": "韩偓",
        "paragraphs": [
            "再整鱼犀拢翠簪，解衣先觉冷森森。",
            "教移兰烛频羞影，自试香汤更怕深。",
            "初似洗花难抑按，终忧沃雪不胜任。",
            "岂知侍女帘帷外，剩取君王几饼金。"
        ],
        "title": "咏浴",
        "id": "ef0fa306-1791-4d0e-935a-2338705f4adf"
    },
    {
        "author": "韩偓",
        "paragraphs": [
            "矜严标格绝嫌猜，嗔怒虽逢笑靥开。",
            "小雁斜侵眉柳去，媚霞横接眼波来。",
            "鬓垂香颈云遮藕，粉着兰胷雪压梅。",
            "莫道风流无宋玉，好将心力事妆台。"
        ],
        "title": "席上有赠",
        "id": "b05ebac5-df81-4347-8a06-0cbf6e773c24"
    },
    {
        "author": "韩偓",
        "paragraphs": [
            "去是黄昏後，归当胧{月悤}时。",
            "扠衣吟宿醉，风露动相思。"
        ],
        "title": "早归",
        "id": "539d9067-ddd4-42a0-a236-dd768b39a3fb"
    },
    {
        "author": "韩偓",
        "paragraphs": [
            "罗囊绣两凤皇，玉合雕双鸂鶒。",
            "中有兰膏渍红豆，每回拈着长相忆。",
            "长相忆，经几春。",
            "人怅望，香氤氲。",
            "开缄不见新书迹，带粉犹残旧泪痕。"
        ],
        "title": "玉合",
        "id": "ae28e94c-11f4-4147-833e-7978d1e8993c"
    },
    {
        "author": "韩偓",
        "paragraphs": [
            "风雨萧萧，石头城下木兰桡。",
            "烟月迢迢，金陵渡口去来潮。",
            "自古风流皆暗销，才魂妖魂谁与招。",
            "彩笺丽句今已矣，罗韈金莲何寂寥。"
        ],
        "title": "金陵",
        "id": "5c598957-e484-4b95-aa04-06def69cce7b"
    },
    {
        "author": "韩偓",
        "paragraphs": [
            "侍女动妆奁，故故惊人睡。",
            "那知本未眠，背面偷垂泪。",
            "懒卸凤皇钗，羞入鸳鸯被。",
            "时复见残灯，和烟坠金穗。"
        ],
        "title": "懒卸头",
        "id": "c8f64e35-bd8d-4fa9-b362-b1ff9532d952"
    },
    {
        "author": "韩偓",
        "paragraphs": [
            "倚醉无端寻旧约，却怜惆怅转难胜。",
            "静中楼阁深春雨，远处帘栊半夜灯。",
            "抱柱立时风细细，绕廊行处思腾腾。",
            "分明窗下闻裁翦，敲徧阑干唤不譍。"
        ],
        "title": "倚醉",
        "id": "86fd59f2-c97f-4cac-a057-2e0b5681c1f8"
    },
    {
        "author": "韩偓",
        "paragraphs": [
            "腕白肤红玉笋芽，调琴抽线露尖斜。",
            "背人细捻垂臙鬓，向镜轻匀衬脸霞。",
            "怅望昔逢褰绣幔，依稀曾见托金车。",
            "後园笑向同行道，摘得蘼芜又折花。"
        ],
        "title": "咏手",
        "id": "f005b5d4-37c5-4509-a474-4f33a06caca0"
    },
    {
        "author": "韩偓",
        "paragraphs": [
            "纨扇相敧绿，香囊独立红。",
            "浸淫因重露，狂暴是秋风。",
            "逸调无人唱，秋塘每夜空。",
            "何繇见周昉，移入画屏中。"
        ],
        "title": "荷花",
        "id": "cbb41e14-8b16-4286-93c4-cf0feb0cf7d1"
    },
    {
        "author": "韩偓",
        "paragraphs": [
            "髻根松慢玉钗垂，指点花枝又过时。",
            "坐久暗生惆怅事，背人匀却泪臙脂。"
        ],
        "title": "松髻",
        "id": "f5e38966-817e-4666-90c5-636d400dcbb6"
    },
    {
        "author": "韩偓",
        "paragraphs": [
            "眉如半月云如鬟，梧桐叶落敲井阑。",
            "孤灯亭亭公署寒，微霜凄凄客衣单。",
            "想美人兮云一端，梦魂悠悠关山难。",
            "空房展转怀悲酸，铜壶漏尽闻金鸾。"
        ],
        "title": "寄远",
        "id": "c4a9f6cf-afe7-4bd4-a36f-0cef0ee09c79"
    },
    {
        "author": "韩偓",
        "paragraphs": [
            "东乌西兔似车轮，劫火桑田不复论。",
            "唯有风光与踪迹，思量长是暗销魂。"
        ],
        "title": "踪迹",
        "id": "2d188e5a-252b-4ee2-9312-963c738f36d4"
    },
    {
        "author": "韩偓",
        "paragraphs": [
            "信知尤物必牵情，一顾难酬觉命轻。",
            "曾把禅机销此病，破除纔尽又重生。"
        ],
        "title": "病忆",
        "id": "d0bda067-2b0f-4350-91b5-263fef49d679"
    },
    {
        "author": "韩偓",
        "paragraphs": [
            "洞房深闭不曾开，横卧乌龙作妬媒。",
            "好鸟岂劳兼比翼，异华何必更重台。",
            "难留旋逐惊飙去，暂见如随急电来。",
            "多为过防成後悔，偶因翻语得深猜。",
            "已嫌刻蜡春宵短，最恨鸣珂晓鼓催。",
            "应笑楚囊仙分薄，日中长是独裴回。"
        ],
        "title": "妬媒",
        "id": "1d36430f-6c79-46c4-a32f-356e82cc17d7"
    },
    {
        "author": "韩偓",
        "paragraphs": [
            "动静防闲又怕疑，佯佯脉脉是深机。",
            "此身愿作君家燕，秋社归时也不归。"
        ],
        "title": "不见",
        "id": "3275afa6-909d-4ff3-8013-95deb60e6370"
    },
    {
        "author": "韩偓",
        "paragraphs": [
            "碧桐阴尽隔帘栊，扇拂金鹅玉簟烘。",
            "扑粉更添香体滑，解衣唯见下裳红。",
            "烦襟乍触冰壶冷，倦枕徐敧宝髻松。",
            "何必苦劳魂与梦，王昌只在此墙东。"
        ],
        "title": "昼寝",
        "id": "d425875b-b6a9-4e2a-922d-212a0ab2b181"
    },
    {
        "author": "韩偓",
        "paragraphs": [
            "绝代佳人何寂寞，棃花未发梅花落。",
            "东风吹雨入西园，银线千条度虚阁。",
            "脸粉难匀蜀酒浓，口脂易印吴绫薄。",
            "娇饶意态不胜羞，愿倚郎肩永相着。"
        ],
        "title": "意绪",
        "id": "039e9918-e8b2-4172-95f1-2feab66a64c8"
    },
    {
        "author": "韩偓",
        "paragraphs": [
            "身情长在暗相随，生魄随君君岂知。",
            "被头不暖空沾泪，钗股欲分犹半疑。",
            "朗月清风难惬意，词人绝色多伤离。",
            "何如饮酒连千醉，席地幕天无所知。"
        ],
        "title": "惆怅",
        "id": "d861b947-eb7a-4782-8202-7b52616fa213"
    },
    {
        "author": "韩偓",
        "paragraphs": [
            "宫样衣裳浅画眉，晚来梳洗更相宜。",
            "水精鹦鹉钗头颤，举袂佯羞忍笑时。"
        ],
        "title": "忍笑",
        "id": "6d136e35-ed32-44ae-85a3-7ef902fa66de"
    },
    {
        "author": "韩偓",
        "paragraphs": [
            "褭雨拖风不自持，全身无力向人垂。",
            "玉纤折得遥相赠，便似观音手里时。"
        ],
        "title": "咏柳",
        "id": "c82d653f-2323-4d90-9685-c55a15ee3df6"
    },
    {
        "author": "韩偓",
        "paragraphs": [
            "呵花贴鬓黏寒发，凝酥光透猩猩血。",
            "经过洛水几多人，唯有陈王见罗韈。"
        ],
        "title": "密意",
        "id": "8b1c63db-d120-4679-acd0-ac49def44b62"
    },
    {
        "author": "韩偓",
        "paragraphs": [
            "秋千打困解罗帬，指点醍醐索一尊。",
            "见客入来和笑走，手搓梅子映中门。"
        ],
        "title": "偶见",
        "id": "24adc1f8-2221-45ff-a8b8-c760bcb0c17f"
    },
    {
        "author": "韩偓",
        "paragraphs": [
            "风流大抵是伥伥，此际相思必断肠。",
            "云薄月昏寒食夜，隔帘微雨杏花香。"
        ],
        "title": "寒食夜有寄",
        "id": "9442cf34-ce1b-47c7-8779-dccb11de4373"
    },
    {
        "author": "韩偓",
        "paragraphs": [
            "风流大抵是伥伥，一度相思一断肠。",
            "云薄月昏寒食夜，隔帘微雨杏花香。"
        ],
        "title": "寒食夜有寄",
        "id": "8ebd1227-9a94-4f30-bc83-8aa364549f2c"
    },
    {
        "author": "韩偓",
        "paragraphs": [
            "澹月照中庭，海棠花自落。",
            "独立俯闲阶，风动秋千索。"
        ],
        "title": "效崔国辅体四首 一",
        "id": "e78b2a65-7582-4a33-aeca-030091c8c3a8"
    },
    {
        "author": "韩偓",
        "paragraphs": [
            "雨後碧苔院，霜来红叶楼。",
            "闲阶上斜日，鹦鹉伴人愁。"
        ],
        "title": "效崔国辅体四首 二",
        "id": "abb8de6b-83f2-4e33-8c2f-2e2c9b2bc601"
    },
    {
        "author": "韩偓",
        "paragraphs": [
            "酒力滋睡眸，卤莽闻街鼓。",
            "欲明天更寒，东风打窗雨。"
        ],
        "title": "效崔国辅体四首 三",
        "id": "c5e10aeb-d2ff-445c-ade1-96d5483b03a5"
    },
    {
        "author": "韩偓",
        "paragraphs": [
            "罗幕生春寒，绣窗愁未眠。",
            "南湖一夜雨，应湿采莲船。"
        ],
        "title": "效崔国辅体四首 四",
        "id": "44f24a1d-1aa5-483e-a4e6-29e56869c13b"
    },
    {
        "author": "韩偓",
        "paragraphs": [
            "李波小妹字雍容，窄衣短袖蛮锦红。",
            "未解有情梦梁殿，何曾自媚妒吴宫。",
            "难教牵引知酒味，因令怅望成春慵。",
            "海棠花下秋千畔，背人撩鬓道怱怱。"
        ],
        "title": "後魏时相州人作李波小妹歌疑其未备因补之",
        "id": "cec27cbe-ddaf-4788-979e-09a358c922d3"
    },
    {
        "author": "韩偓",
        "paragraphs": [
            "春融艳艳，大醉陶陶。",
            "漏添迟日，箭减良宵。",
            "藤垂戟户，柳拂河桥。",
            "帘幕燕子，池塘[伯]劳。",
            "肤清臂瘦，衫薄香销。",
            "楚殿衣窄，南朝髻高。",
            "河阳县远，清波地遥。",
            "丝缠露泣，各自无憀。"
        ],
        "title": "春昼",
        "id": "cbc92492-14f6-4380-b450-205ce7361af1"
    },
    {
        "author": "韩偓",
        "paragraphs": [
            "忆眠时，春梦困腾腾。",
            "展转不能起，玉钗垂枕棱。"
        ],
        "title": "三忆 一",
        "id": "6a22f497-6057-4278-9bed-6d1e2a1d625b"
    },
    {
        "author": "韩偓",
        "paragraphs": [
            "忆行时，背手挼金雀。",
            "敛笑慢回头，步转阑干角。"
        ],
        "title": "三忆 二",
        "id": "3cc59edb-ddc2-483d-a3aa-75fd9550c807"
    },
    {
        "author": "韩偓",
        "paragraphs": [
            "忆去时，向月迟迟行。",
            "强语戏同伴，图郎闻笑声。"
        ],
        "title": "三忆 三",
        "id": "78591d34-88de-41de-a9ec-a27bd0524dfe"
    },
    {
        "author": "韩偓",
        "paragraphs": [
            "春楼处子倾城，金陵狎客多情。",
            "朝云暮雨会合，罗袜绣被逢迎。",
            "华山梧桐相覆，蛮江荳蔻连生。",
            "幽欢不尽告别，秋河怅望平明。"
        ],
        "title": "六言三首 一",
        "id": "fd41af99-b592-4d19-9526-9b98759f3dfd"
    },
    {
        "author": "韩偓",
        "paragraphs": [
            "一灯前雨落夜，三月尽草青时。",
            "半寒半暖正好，花开花谢相思。",
            "惆怅空教梦见，懊恼多成酒悲。",
            "红袖不干谁会，揉损联娟澹眉。"
        ],
        "title": "六言三首 二",
        "id": "fe6db001-85fa-4642-b150-7d0ee66cc9e5"
    },
    {
        "author": "韩偓",
        "paragraphs": [
            "此间青草更远，不唯空绕汀洲。",
            "那里朝日才出，还应先照西楼。",
            "忆泪因成恨泪，梦游常续心游。",
            "桃源洞口来否，绛节霓旌久留。"
        ],
        "title": "六言三首 三",
        "id": "8b7595c3-a611-4ed9-8ba9-576380e239b6"
    },
    {
        "author": "韩偓",
        "paragraphs": [
            "往年同在鸾桥上，见倚朱阑咏柳绵。",
            "今日独来香径里，更无人迹有苔钱。",
            "伤心阔别三千里，屈指思量四五年。",
            "料得他乡遇佳节，亦应怀抱暗凄然。"
        ],
        "tags": [
            "寒食节",
            "感伤",
            "怀念"
        ],
        "title": "寒食日重游李氏园亭有怀",
        "id": "d17588cc-0e34-4bfc-8c20-a16a939b31b4"
    },
    {
        "author": "韩偓",
        "paragraphs": [
            "缉缀小诗钞卷里，寻思闲事到心头。",
            "自吟自泣无人会，肠断蓬山第一流。"
        ],
        "title": "思录旧诗于卷上凄然有感因成一章",
        "id": "0cbaa67b-97f3-473e-8438-9976693e1dcc"
    },
    {
        "author": "韩偓",
        "paragraphs": [
            "愿结交加梦，因倾潋滟尊。",
            "醒来情绪恶，帘外正黄昏。"
        ],
        "title": "春闺二首 一",
        "id": "ac439702-7c98-48c0-a087-8b2f8674e025"
    },
    {
        "author": "韩偓",
        "paragraphs": [
            "氤氲帐里香，薄薄睡时妆。",
            "长吁解罗带，怯见上空床。"
        ],
        "title": "春闺二首 二",
        "id": "1c161fe9-2cd6-4b7e-94b2-4b38d878c8ac"
    },
    {
        "author": "韩偓",
        "paragraphs": [
            "动天金鼓逼神州，惜别无心学坠楼。",
            "不得回眸辞傅粉，便须含泪对残秋。",
            "折钗伴妾埋青冢，半镜随郎葬杜邮。",
            "唯有此宵魂梦里，殷勤见觅凤池头。"
        ],
        "title": "代小玉家为蕃骑所虏後寄故集贤裴公相国",
        "id": "f267a052-49bf-4ba5-8357-92f6bceb82c0"
    },
    {
        "author": "韩偓",
        "paragraphs": [
            "见时浓日午，别处暮钟残。",
            "景色疑春尽，襟怀似酒阑。",
            "两情含眷恋，一饷致辛酸。",
            "夜静长廊下，难寻屐齿看。"
        ],
        "title": "荐福寺讲筵偶见又别",
        "id": "695d97de-86e8-48be-8e43-3b4fbace1630"
    },
    {
        "author": "韩偓",
        "paragraphs": [
            "雾为襟袖玉为冠，半似羞人半忍寒。",
            "别易会难长自叹，转身应把泪珠弹。"
        ],
        "title": "复偶见三绝 一",
        "id": "3168a5c2-50fd-46d1-808f-d911988d0807"
    },
    {
        "author": "韩偓",
        "paragraphs": [
            "桃花脸薄难藏泪，柳叶眉长易觉愁。",
            "密迹未成当面笑，几回抬眼又低头。"
        ],
        "title": "复偶见三绝 二",
        "id": "9a204f0e-638b-40ca-8cc0-3ea291f7867b"
    },
    {
        "author": "韩偓",
        "paragraphs": [
            "半身映竹轻闻语，一手揭帘微转头。",
            "此意别人应未觉，不胜情绪两风流。"
        ],
        "title": "复偶见三绝 三",
        "id": "4acbcf98-a9a7-4137-8f1f-3ec2a7beb87e"
    },
    {
        "author": "韩偓",
        "paragraphs": [
            "厌花落，人寂寞。",
            "果树阴成燕翅齐，西园永日闲高阁。",
            "後堂夹帘愁不卷，低头闷把衣襟捻。",
            "忽然事到心中来，四肢娇入茸茸眼。",
            "也曾同在华堂宴，佯佯拢鬓偷回面。",
            "半醉狂心忍不禁，分明一任傍人见。",
            "书中说却平生事，犹疑未满情郎意。",
            "锦囊封了又重开，夜深窗下烧红纸。",
            "红纸千张言不尽，至诚无语传心印。",
            "但得鸳鸯枕臂眠，也任时光都一瞬。"
        ],
        "title": "厌花落",
        "id": "9e4ef9fc-781f-453d-9000-933feada38f7"
    },
    {
        "author": "韩偓",
        "paragraphs": [
            "阡陌悬云壤，阑畦隔艾芝。",
            "路遥行雨懒，河阔过桥迟。",
            "雁足应难达，狐踪浪得疑。",
            "谢鲲吟未废，张硕梦堪思。",
            "有意通情处，无言拢鬓时。",
            "格高归敛笑，歌怨在颦眉。",
            "醉後金蝉重，欢余玉燕敧。",
            "素姿凌白柰，圆颊诮红棃。",
            "粉字题花笔，香笺咏柳诗。",
            "绣窗携手约，芳草蹋青期。",
            "别泪开泉脉，春愁罥藕丝。",
            "相思不相信，幽恨更谁知。"
        ],
        "title": "春闷偶成十二韵",
        "id": "acaf1a0e-3669-4c2d-9859-6fd956d40a34"
    },
    {
        "author": "韩偓",
        "paragraphs": [
            "两重门里玉堂前，寒食花枝月午天。",
            "想得那人垂手立，娇羞不肯上秋千。"
        ],
        "title": "想得",
        "id": "e070241f-b094-48b6-8d5c-345d58557ae8"
    },
    {
        "author": "韩偓",
        "paragraphs": [
            "酥凝背胛玉搓肩，轻薄红绡覆白莲。",
            "此夜分明来入梦，当时惆怅不成眠。",
            "眼波向我无端艳，心火因君特地然。",
            "莫道人生难际会，秦楼鸾凤有神仙。"
        ],
        "title": "偶见背面是夕兼梦",
        "id": "c4173c8c-49d2-410d-aad3-bdff981c3761"
    },
    {
        "author": "韩偓",
        "paragraphs": [
            "秋雨五更头，桐竹鸣骚屑。",
            "却似残春间，断送花时节。",
            "空楼雁一声，远屏灯半灭。",
            "绣被拥娇寒，眉山正愁绝。"
        ],
        "title": "五更",
        "id": "22a9e4cc-407e-4a0e-8cfb-1869fce730a8"
    },
    {
        "author": "韩偓",
        "paragraphs": [
            "昼漏迢迢夜漏迟，倾城消息杳无期。",
            "愁肠泥酒人千里，泪眼倚楼天四垂。",
            "自笑计狂多独语，谁怜梦好转相思。",
            "何时斗帐浓香里，分付东风与玉儿。"
        ],
        "title": "有忆",
        "id": "3bbac938-fd13-48f8-9c47-10ba7682a05d"
    },
    {
        "author": "韩偓",
        "paragraphs": [
            "板合数尊後，至今犹酒悲。",
            "一宵相见事，半夜独眠时。",
            "明朝窗下照，应有鬓如丝。"
        ],
        "title": "半夜",
        "id": "949f69b6-e482-4ae9-9c8d-6530878a7532"
    },
    {
        "author": "韩偓",
        "paragraphs": [
            "睡髻休频拢，春眉忍更长。",
            "整钗栀子重，泛酒菊花香。",
            "绣叠昏金色，罗揉损砑光。",
            "有时闲弄笔，亦画两鸳鸯。"
        ],
        "title": "信笔",
        "id": "0f36a631-8f9f-41a3-ab1f-216495a297c3"
    },
    {
        "author": "韩偓",
        "paragraphs": [
            "秦钗枉断长条玉，蜀纸虚留小字红。",
            "死恨物情难会处，莲花不肯嫁春风。"
        ],
        "title": "寄恨",
        "id": "5f992854-6df6-4949-885d-9b7cbc6261b1"
    },
    {
        "author": "韩偓",
        "paragraphs": [
            "楼上澹山横，楼前沟水清。",
            "怜山又怜水，两处总牵情。"
        ],
        "title": "两处",
        "id": "ada57845-f348-4b9f-91e8-48d39b24c58a"
    },
    {
        "author": "韩偓",
        "paragraphs": [
            "拥鼻悲吟一向愁，寒更转尽未回头。",
            "绿屏无睡秋分簟，红叶伤心月午楼。",
            "却要因循添逸兴，若为趋竞怆离忧。",
            "殷勤凭仗官渠水，为到西溪动钓舟。"
        ],
        "title": "拥鼻",
        "id": "101e0115-192c-496d-b282-92d31bfe8b12"
    },
    {
        "author": "韩偓",
        "paragraphs": [
            "时光潜去暗凄凉，懒对菱花晕晓妆。",
            "初坼秋千人寂寞，後园青草任他长。"
        ],
        "title": "闺怨",
        "id": "377deb10-3359-4928-8ac7-8a5880e85af7"
    },
    {
        "author": "韩偓",
        "paragraphs": [
            "褭娜腰肢澹薄妆，六朝宫样窄衣裳。",
            "着词暂见樱桃破，飞醆遥闻荳蔻香。",
            "春恼情怀身觉瘦，酒添颜色粉生光。",
            "此时不敢分明道，风月应知暗断肠。"
        ],
        "title": "褭娜",
        "id": "9703d0c3-0c3c-469d-9595-082674fb8582"
    },
    {
        "author": "韩偓",
        "paragraphs": [
            "天遣多情不自持，多情兼与病相宜。",
            "蠭偷野蜜初尝处，莺啄含桃欲咽时。",
            "酒荡襟怀微駊騀，春牵情绪更融怡。",
            "水香剩置金盆里，琼树长须浸一枝。"
        ],
        "title": "多情",
        "id": "8ff2b7e7-15e5-4de6-8f26-9dab2900b1a9"
    },
    {
        "author": "韩偓",
        "paragraphs": [
            "千金莫惜旱莲生，一笑从教下蔡倾。",
            "仙树有花难问种，御香闻气不知名。",
            "愁来自觉歌喉咽，瘦去谁怜舞掌轻。",
            "小叠红笺书恨字，与奴方便寄卿卿。"
        ],
        "title": "偶见",
        "id": "236dbeb0-604a-43a4-a8cb-d5733d7b60fa"
    },
    {
        "author": "韩偓",
        "paragraphs": [
            "甚感殷勤意，其如阻碍何。",
            "隔帘窥绿齿，映柱送横波。",
            "老大逢知少，襟怀暗喜多。",
            "因倾一尊酒，聊以慰蹉跎。"
        ],
        "title": "个侬",
        "id": "3f3f1766-c952-4b95-adfc-59b2df129a7c"
    },
    {
        "author": "韩偓",
        "paragraphs": [
            "小槛移灯灺，空房锁隙尘。",
            "额波风尽日，帘影月侵晨。",
            "香辣更衣後，钗梁拢鬓新。",
            "吉音闻诡计，醉语近天真。",
            "妆好方长叹，欢余却浅颦。",
            "绣屏金作屋，丝幰玉为轮。",
            "致意通绵竹，精诚托锦鳞。",
            "歌凝眉际恨，酒发脸边春。",
            "溪纻殊倾越，楼箫岂羡秦。",
            "柳虚禳沴气，梅实引芳津。",
            "乐府降清唱，宫厨减食珍。",
            "防闲襟幷敛，忍妬泪休匀。",
            "宿饮愁萦梦，春寒瘦着人。",
            "手持双荳蔻，的的为东邻。"
        ],
        "title": "无题 一",
        "id": "5b4229ef-dfa0-4d4b-b619-58db1756edc3"
    },
    {
        "author": "韩偓",
        "paragraphs": [
            "碧瓦偏光日，红帘不受尘。",
            "柳昏连绿野，花烂烁清晨。",
            "书密偷看数，情通破体新。",
            "明言终未实，暗祝始应真。",
            "枉道嫌偷药，推诚鄙效颦。",
            "合成云五色，宜作日中轮。",
            "照兽金涂爪，钗鱼玉镂鳞。",
            "渺弥三岛浪，平远一楼春。",
            "堕髻还名寿，修蛾本姓秦。",
            "棹寻闻犬洞，槎入饮牛津。",
            "麟脯随重酿，霜华间八珍。",
            "锦囊霞彩烂，罗袜砑光匀。",
            "羞涩佯牵伴，娇饶欲泥人。",
            "偷儿难捉搦，慎莫共比邻。"
        ],
        "title": "无题 二",
        "id": "9c402fa0-548f-41a8-b2c1-3070e34684f6"
    },
    {
        "author": "韩偓",
        "paragraphs": [
            "紫蜡融花蔕，红绵拭镜尘。",
            "梦狂飜惜夜，妆懒厌凌晨。",
            "茜袖啼痕数，香笺墨色新。"
        ],
        "title": "无题 三",
        "id": "bf4b5060-7a74-4650-8720-872efc10c7c2"
    },
    {
        "author": "韩偓",
        "paragraphs": [
            "白下同归路，乌衣枉作邻。",
            "佩声犹隔箔，香气已迎人。",
            "酒劝杯须满，书羞字不匀。",
            "歌怜黄竹怨，味实碧桃珍。",
            "翦烛非良策，当关是要津。",
            "东阿初度洛，杨恽旧家秦。",
            "粉化横波溢，衫轻晓雾春。",
            "鸦黄双凤翅，麝月半鱼鳞。",
            "别袂飜如浪，回肠转似轮。",
            "後期纔注脚，前事又含颦。",
            "纵有才难咏，宁无画逼真。",
            "天香闻更有，琼树见长新。",
            "鬬草常更仆，迷阄误达晨。",
            "齅花判不得，檀注惹风尘。"
        ],
        "title": "倒押前韵",
        "id": "0b15810f-cc50-4a01-91e3-eb5f62610d4b"
    },
    {
        "author": "韩偓",
        "paragraphs": [
            "轻风滴砾动帘钩，宿酒犹酣懒卸头。",
            "但觉夜深花有露，不知人静月当楼。",
            "何郎烛暗谁能咏，韩寿香焦亦任偷。",
            "敲折玉钗歌转咽，一声声作两眉愁。"
        ],
        "title": "闺情",
        "id": "66f8e23c-67cc-468f-98a9-86a5eed3459d"
    },
    {
        "author": "韩偓",
        "paragraphs": [
            "人许风流自负才，偷桃三度到瑶台。",
            "至今衣领胭脂在，曾被谪仙痛齩来。"
        ],
        "title": "自负",
        "id": "4dff6fe7-1993-4b4a-b014-d0d89d468211"
    },
    {
        "author": "韩偓",
        "paragraphs": [
            "愁来却讶天凉早，思倦飜嫌夜漏迟。",
            "何处山川孤馆里，向灯弯尽一双眉。"
        ],
        "title": "天凉",
        "id": "b76dae97-2b6c-47da-a501-76cc85c6b578"
    },
    {
        "author": "韩偓",
        "paragraphs": [
            "朦胧犹记管弦声，噤[㾕]余寒酒半醒。",
            "春暮日高帘半卷，落花和雨满中庭。"
        ],
        "title": "日高",
        "id": "1db700bc-5cef-4497-8fff-f1a63e72c745"
    },
    {
        "author": "韩偓",
        "paragraphs": [
            "花前洒泪临寒食，醉里回头问夕阳。",
            "不管相思人老尽，朝朝容易下西墙。"
        ],
        "title": "夕阳",
        "id": "0c300f82-c5a0-40f9-bd88-6ea11aa99ffe"
    },
    {
        "author": "韩偓",
        "paragraphs": [
            "前欢往恨分明在，酒兴诗情大半亡。",
            "还似墙西紫荆树，残花摘索映高塘。"
        ],
        "title": "旧馆",
        "id": "7efa311b-821f-47c4-8244-0cb5bf5710aa"
    },
    {
        "author": "韩偓",
        "paragraphs": [
            "年年长是阻佳期，万种恩情只自知。",
            "春色转添惆怅事，似君花发两三枝。"
        ],
        "title": "中春忆赠",
        "id": "d20df6b0-f1f4-4373-b3d2-3309406cd35d"
    },
    {
        "author": "韩偓",
        "paragraphs": [
            "残梦依依酒力余，城头画角伴啼乌。",
            "平明未卷西楼幕，院静时闻响辘轳。"
        ],
        "title": "春恨",
        "id": "1f9711cb-f271-4e07-bd57-1affa5902970"
    },
    {
        "author": "韩偓",
        "paragraphs": [
            "池塘夜歇清明雨，绕院无尘近花坞。",
            "五丝绳系出墙迟，力尽纔瞵见邻圃。",
            "下来娇喘未能调，斜倚朱阑久无语。",
            "无语兼动所思愁，转眼看天一长吐。"
        ],
        "title": "秋千",
        "id": "61f553c6-52f6-45d5-b43e-8fd81a5370ff"
    },
    {
        "author": "韩偓",
        "paragraphs": [
            "天上梦魂何杳杳，宫中消息太沈沈。",
            "君恩不似黄金井，一处团圆万丈深。"
        ],
        "title": "长信宫二首 一",
        "id": "da151296-2dd9-4980-b27c-d672c92fe922"
    },
    {
        "author": "韩偓",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "title": "长信宫二首 二",
        "id": "c74c58df-6df8-4399-b5d2-a92b4bb2729d"
    },
    {
        "author": "韩偓",
        "paragraphs": [
            "岂独鸱夷解归去，五湖渔艇且餔糟。"
        ],
        "title": "句",
        "id": "66b4d94f-7506-4350-a0e9-327f954acffa"
    },
    {
        "author": "吴融",
        "paragraphs": [
            "岳寺清秋霁，宸游永日闲。",
            "霓旌森物外，凤吹落人间。",
            "玉漱穿城水，屏开对阙山。",
            "皆知圣情悦，丽藻洒芳兰。"
        ],
        "title": "奉和御制",
        "id": "b3d5593d-f7f3-40cc-a401-2c28eb612983"
    },
    {
        "author": "吴融",
        "paragraphs": [
            "片水耸层桥，祥烟霭庆霄。",
            "昼花铺广宴，晴电闪飞桡。",
            "浪叠摇仙仗，风微定彩标。",
            "都人同盛观，不觉在行朝。"
        ],
        "title": "和集贤相公西溪侍宴观竞渡",
        "id": "ad10e9c0-e632-4d90-be31-71113f75a3b3"
    },
    {
        "author": "吴融",
        "paragraphs": [
            "桂树秋来风满枝，碧岩归日免乖期。",
            "故人尽向蟾宫折，独我攀条欲寄谁。"
        ],
        "title": "山居即事四首 一",
        "id": "8e31332a-d1cd-4109-9b80-cf5e40c7f4e7"
    },
    {
        "author": "吴融",
        "paragraphs": [
            "不傲南窗且采樵，干松每带湿云烧。",
            "庖厨却得长兼味，三秀芝根五朮苗。"
        ],
        "title": "山居即事四首 二",
        "id": "561e0d19-381b-4b91-a283-4dcc5eaccb07"
    },
    {
        "author": "吴融",
        "paragraphs": [
            "万事翛然只有棊，小轩高净簟凉时。",
            "阑珊半局和微醉，花落中庭树影移。"
        ],
        "title": "山居即事四首 三",
        "id": "971034f6-5ef7-4f17-b48a-999f5e3a8a96"
    },
    {
        "author": "吴融",
        "paragraphs": [
            "无邻无里不成村，水曲云重掩石门。",
            "何用深求避秦客，吾家便是武陵源。"
        ],
        "title": "山居即事四首 四",
        "id": "7f796c0c-a070-47e4-8aff-edb01d7e9495"
    },
    {
        "author": "吴融",
        "paragraphs": [
            "不必繁弦不必歌，静中相对更情多。",
            "殷鲜一半霞分绮，洁澈旁边月飐波。",
            "看久愿成庄叟梦，惜留须倩鲁阳戈。",
            "重来应共今来别，风堕香残衬绿莎。"
        ],
        "title": "红白牡丹",
        "id": "7933ada7-3c20-4dbe-be3c-b51f791b5c2e"
    },
    {
        "author": "吴融",
        "paragraphs": [
            "月圆年十二，秋半每多阴。",
            "此夕无纤霭，同君宿禁林。",
            "未高知海阔，当午见宫深。",
            "衣似繁霜透，身疑积水沈。",
            "遭逢陪侍辇，归去忆抽簪。",
            "太液池南岸，相期到晓吟。"
        ],
        "title": "中秋陪熙用学士禁中翫月",
        "id": "980c7227-ba31-4795-b27f-f6c61265fe18"
    },
    {
        "author": "吴融",
        "paragraphs": [
            "岁久无泉引，春来仰雨流。",
            "萍枯黏朽槛，沙浅露沈舟。",
            "照影人何在，持竿客寄游。",
            "翛然兴废外，回首谢眠鸥。"
        ],
        "title": "题豪家故池",
        "id": "7ad7a0d5-22ed-4333-813b-22843bd3d9b1"
    },
    {
        "author": "吴融",
        "paragraphs": [
            "贱子曾尘国士知，登门倒屣忆当时。",
            "西州酌尽看花酒，东阁编成咏雪诗。",
            "莫道精灵无伯有，寻闻任侠报爰丝。",
            "乌衣旧宅犹能认，粉竹金松一两枝。"
        ],
        "title": "偶题",
        "id": "d8ca9c81-6ddb-473d-b6f0-f6d55dc06abd"
    },
    {
        "author": "吴融",
        "paragraphs": [
            "春候侵残腊，江芜绿已齐。",
            "风高莺啭涩，雨密鴈飞低。",
            "向日心须在，归朝路欲迷。",
            "近闻惊御火，犹及灞陵西。"
        ],
        "title": "渚宫立春书怀",
        "id": "2ef680f8-51df-4f6e-a6bd-7445a9e096ac"
    },
    {
        "author": "吴融",
        "paragraphs": [
            "花飞絮落水和流，玉署词臣奉诏游。",
            "四面看人随画鹢，中流合乐起眠鸥。",
            "皇恩自抱丹心报，清颂谁将白雪酬。",
            "不为禁钟催入宿，前峰月上未回舟。"
        ],
        "title": "闻李翰林游池上有寄",
        "id": "fc255ba0-86d7-4a2e-99c8-6bc598f4d785"
    },
    {
        "author": "吴融",
        "paragraphs": [
            "涔涔病骨怯朝天，谷口归来取性眠。",
            "峭壁削成开画障，急溪飞下咽繁弦。",
            "不能尘土争闲事，且放形神学散仙。"
        ],
        "title": "谷口寓居偶题",
        "id": "c193e382-ac66-4672-a3a3-e5ef1da08cb5"
    },
    {
        "author": "吴融",
        "paragraphs": [
            "万态千端一瞬中，沁园芜没伫秋风。",
            "鵁鶄夜警池塘冷，蝙蝠昼飞楼阁空。",
            "粉貌早闻残洛市，箫声犹自傍秦宫。",
            "今朝陌上相非者，曾此歌钟几醉同。"
        ],
        "title": "无题",
        "id": "f9e722d0-0e22-4b14-972c-dafd77af8fbc"
    },
    {
        "author": "吴融",
        "paragraphs": [
            "一夜阴风度，平明颢气交。",
            "未知融结判，唯见混茫包。",
            "路莫藏行迹，林难出树梢。",
            "气应封兽穴，险必堕禽巢。",
            "影密灯回照，声繁竹送敲。",
            "翫宜苏让点，飡称蜜匀抄。",
            "结冻防鱼跃，黏沙费马跑。",
            "炉寒资爇荻，屋暖赖编茅。",
            "远不分山叠，低宜失地坳。",
            "阑干高百尺，新霁若为抛。"
        ],
        "title": "赋雪",
        "id": "1e01a0f3-87f9-421a-b1bc-dd75a971d7dc"
    },
    {
        "author": "吴融",
        "paragraphs": [
            "柳拂池光一点清，紫方袍袖杖藜行。",
            "偶传新句来中禁，谁把闲书寄上卿。",
            "锡倚山根重藓破，棊敲石面碎云生。",
            "应怜正视淮王诏，不识东林物外情。"
        ],
        "title": "寄僧",
        "id": "1094f9b0-2b58-4678-ab6d-32f19fb2d589"
    },
    {
        "author": "吴融",
        "paragraphs": [
            "吾师既续惠休才，况值高秋万象开。",
            "吟处远峰横落照，定中黄叶下青苔。",
            "双林不见金兰久，丹楚空翻组绣来。",
            "闻说近郊寒尚绿，登临应待一追陪。"
        ],
        "title": "酬僧",
        "id": "a135efcf-8182-437f-9f34-c836901fc2cf"
    },
    {
        "author": "吴融",
        "paragraphs": [
            "蔓草萧森曲岸摧，水笼沙浅露莓苔。",
            "更无蔟蔟红妆点，犹有双双翠羽来。",
            "雨细几逢耕犊去，日斜时见钓人回。",
            "繁华自古皆相似，金谷荒园土一堆。"
        ],
        "title": "题延寿坊东南角古池",
        "id": "69942c0b-dc1c-4037-b04e-99ddecf0b2b1"
    },
    {
        "author": "吴融",
        "paragraphs": [
            "鸟在林梢脚底看，夕阳无际戍烟残。",
            "冻开河水奔浑急，雪洗条山错落寒。",
            "始为一名抛故国，近因多难怕长安。",
            "祖鞭掉折徒为尔，赢得云溪负钓竿。"
        ],
        "title": "登鹳雀楼",
        "id": "5befb939-b7d2-4293-b6d7-24877158917f"
    },
    {
        "author": "吴融",
        "paragraphs": [
            "三年拔薤成仁政，一日诛茅葺所居。",
            "晓岫近排吟阁冷，夜江遥响寝堂虚。",
            "唯怀避地逃多难，不羡朝天卧直庐。",
            "记得街西邻舍否，投荒南去五千余。"
        ],
        "title": "和峡州冯使君题所居",
        "id": "8fe0f461-7959-431c-8539-0562e39ab405"
    },
    {
        "author": "吴融",
        "paragraphs": [
            "一叶飘然夕照沈，世间何事不经心。",
            "几人欲话云台峻，独我方探禹穴深。",
            "鸡檄固应无下策，鹤书还要问中林。",
            "自怜情为多忧动，不为西风白露吟。"
        ],
        "title": "秋日感事",
        "id": "2197313b-579a-4222-bf58-cf82dfc3673d"
    },
    {
        "author": "吴融",
        "paragraphs": [
            "日落林西鸟未知，自先飞上最高枝。",
            "千啼万语不离恨，已去又来如有期。",
            "惯识江南春早处，长惊蓟北梦回时。",
            "谢家园里成吟久，只欠池塘一句诗。"
        ],
        "title": "莺",
        "id": "85215aad-a839-48d7-a8cc-1c06fd0f4c4d"
    },
    {
        "author": "吴融",
        "paragraphs": [
            "一分难减亦难加，得似溪头浣越纱。",
            "两桨惯邀催去艇，七香曾占取来车。",
            "黄昏忽堕当楼月，清晓休开满镜花。",
            "谁见玉郎肠断处，露床风簟半欹斜。"
        ],
        "title": "次韵和王员外杂游四韵",
        "id": "4976cdbf-ffa4-44f1-9a43-4662518cafc3"
    },
    {
        "author": "吴融",
        "paragraphs": [
            "江天暑气自凉清，物候须知一雨成。",
            "松竹健来唯欠语，蕙兰衰去始多情。",
            "他年拟献书空在，此日知机意尽平。",
            "更欲轻桡放烟浪，苇花深处睡秋声。"
        ],
        "title": "秋事",
        "id": "edefb7be-8264-4ee2-a193-c94710f34e6d"
    },
    {
        "author": "吴融",
        "paragraphs": [
            "落落孤松何处寻，月华西畔结根深。",
            "晓含仙掌三清露，晚上宫墙百雉阴。",
            "野鹤不归应有怨，白云高去太无心。",
            "碧岩秋涧休相望，捧日元须在禁林。"
        ],
        "title": "和陆拾遗题谏院松",
        "id": "7662f254-11c8-460a-8afc-8f9f7fec66c6"
    },
    {
        "author": "吴融",
        "paragraphs": [
            "杨子江津十四经，纪行文字徧长亭。",
            "惊人旅鬓斩新白，无事海门依旧青。",
            "前路莫知霜凛凛，故乡何处鴈冥冥。",
            "可怜不识生离者，数点渔帆落暮汀。"
        ],
        "title": "题杨子津亭",
        "id": "9cc8843a-e2c2-4983-83d6-a890c3600e32"
    },
    {
        "author": "吴融",
        "paragraphs": [
            "三点五点映山雨，一枝两枝临水花。",
            "蛱蝶狂飞掠芳草，鸳鸯稳睡翘暖沙。",
            "阙下新居成别业，江南旧隐是谁家。",
            "东迁西去俱无计，却羡暝归林上鸦。"
        ],
        "title": "闲望",
        "id": "102adf2f-8824-48fa-9cf9-0197e54fb1e8"
    },
    {
        "author": "吴融",
        "paragraphs": [
            "路过章台气象宽，九重城阙在云端。",
            "烟含上苑沈沈紫，雪露南山悚悚寒。",
            "绮陌已堪骑宝马，绿芜行即弹金丸。",
            "灞川南北真图画，更待残阳一望看。"
        ],
        "title": "雪後过昭应",
        "id": "b8214e95-b4bb-4b94-ad52-0e8545196a9d"
    },
    {
        "author": "吴融",
        "paragraphs": [
            "百尺竿头五两斜，此生何处不为家。",
            "北抛衡岳南过鴈，朝发襄阳暮看花。",
            "蹭蹬也应无陆地，团圆应觉有天涯。",
            "随风逐浪年年别，却笑如期八月槎。"
        ],
        "title": "商人",
        "id": "f3e783d1-64fe-4073-bb0e-03788183e8a1"
    },
    {
        "author": "吴融",
        "paragraphs": [
            "化去蛮乡北，飞来渭水西。",
            "为多亡国恨，不忍故山啼。",
            "怨已惊秦凤，灵应识汉鸡。",
            "数声烟漠漠，余思草萋萋。",
            "楼迥波无际，林昏日又低。",
            "如何不肠断，家近五云溪。"
        ],
        "title": "岐下闻杜鹃",
        "id": "155181d2-f174-4e92-8e43-a09df28e9bf4"
    },
    {
        "author": "吴融",
        "paragraphs": [
            "山禽连夜叫，兼雨未尝休。",
            "尽道思归乐，应多离别愁。",
            "我家方旅食，故国在沧洲。",
            "闻此不能寐，青灯茆屋幽。"
        ],
        "title": "雨後闻思归乐二首 一",
        "id": "28492d3c-f800-44f9-95c9-8962835d4f5e"
    },
    {
        "author": "吴融",
        "paragraphs": [
            "一夜鸟飞鸣，关关彻五更。",
            "似因归路隔，长使别魂惊。",
            "未省愁雨暗，就中伤月明。",
            "须知越吟客，欹枕不胜情。"
        ],
        "title": "雨後闻思归乐二首 二",
        "id": "a9dc5713-5c0a-4c18-8cd7-236d7ca1f446"
    },
    {
        "author": "吴融",
        "paragraphs": [
            "漠漠苍苍未五更，宿禽何处两三声。",
            "若非西涧回波触，即是南塘急雨惊。",
            "金屋独眠堪寄恨，商陵永诀更牵情。",
            "此时归梦随肠断，半壁残灯闪闪明。"
        ],
        "title": "中夜闻啼禽",
        "id": "c36636be-e8b1-4495-8b08-2be3957f9468"
    },
    {
        "author": "吴融",
        "paragraphs": [
            "小园晴日见寒梅，一寸乡心万里回。",
            "春日暖时抛笠泽，战尘飞处上琴台。",
            "栖身未识登龙地，落笔元非倚马才。",
            "待勒燕然归未得，雪枝南畔少徘徊。"
        ],
        "title": "灵池县见早梅",
        "id": "1f85220c-3b3a-4472-ad7b-cfea8c8f85cb"
    },
    {
        "author": "吴融",
        "paragraphs": [
            "古原荒庙揜莓苔，何处喧喧鼓笛来。",
            "日暮鸟归人散尽，野风吹起纸钱灰。"
        ],
        "title": "野庙",
        "id": "71cf61e0-9d16-45f2-bb7f-d79f552965fd"
    },
    {
        "author": "吴融",
        "paragraphs": [
            "接鹭陪鸾漫得羣，未如高卧紫溪云。",
            "晋阳起义寻常见，湖口屯营取次闻。",
            "大底鹪鹏须自适，何尝玉石不同焚。",
            "回看带砺山河者，济得危时没旧勋。"
        ],
        "title": "闲书",
        "id": "78afbe5d-8ae9-4570-9466-db4c37cc8404"
    },
    {
        "author": "吴融",
        "paragraphs": [
            "别来如梦亦如云，八字微言不复闻。",
            "世上浮沈应念我，笔端飞动只降君。",
            "几同江步吟秋霁，更忆山房语夜分。",
            "见拟沃州寻旧约，且教丹顶许为邻。"
        ],
        "title": "寄贯休上人",
        "id": "140a427c-d1f3-4a0d-893a-0b26ef4aabfe"
    },
    {
        "author": "吴融",
        "paragraphs": [
            "傍岩依树结檐楹，夏物萧疎景更清。",
            "滩响忽高何处雨，松阴自转远山晴。",
            "见多邻犬遥相认，来惯幽禽近不惊。",
            "争得便夸饶胜事，九衢尘里免劳生。"
        ],
        "title": "书怀",
        "id": "e6ad117c-a510-405e-aadf-8ae1fd000eb1"
    },
    {
        "author": "吴融",
        "paragraphs": [
            "万里投荒已自哀，高秋寓目更徘徊。",
            "浊醪任冷难辞醉，黄菊因暄却未开。",
            "上国莫归戎马乱，故人何在塞鸿来。",
            "惊时感事俱无奈，不待残阳下楚台。"
        ],
        "title": "重阳日荆州作",
        "id": "0dd1543b-b99d-4a07-b0f8-7dad85cc26a4"
    },
    {
        "author": "吴融",
        "paragraphs": [
            "休公何处在，知我宦情无。",
            "已似冯唐老，方知武子愚。",
            "一身仍更病，双阙又须趋。",
            "若得重相见，冥心学半铢。"
        ],
        "title": "寄贯休",
        "id": "432a0cf8-f143-4731-9bce-5f62304b8e5d"
    },
    {
        "author": "吴融",
        "paragraphs": [
            "漠漠澹云烟，秋归泽国天。",
            "风高还促燕，雨细未妨蝉。",
            "静引荒城望，凉惊旅枕眠。",
            "更堪憔悴里，欲泛洞庭船。"
        ],
        "tags": [
            "洞庭湖"
        ],
        "title": "秋日渚宫即事",
        "id": "47d88d4b-45cd-484f-a39a-986c49e73a04"
    },
    {
        "author": "吴融",
        "paragraphs": [
            "一室四无邻，荒郊接古津。",
            "幽闲消俗态，摇落露家贫。",
            "绝迹思浮海，修书懒寄秦。",
            "东西不复问，翻笑泣岐人。"
        ],
        "title": "荆州寓居书怀",
        "id": "49fcfb7b-783e-4c1e-afdc-b20dd736468b"
    },
    {
        "author": "吴融",
        "paragraphs": [
            "泽国瞻遗庙，云韶仰旧名。",
            "一隅连障影，千仞落泉声。",
            "老狖寻危栋，秋蛇束画楹。",
            "路长资税驾，岁俭绝丰盛。",
            "默默虽难测，昭昭本至平。",
            "岂知迁去客，自有复来兵。",
            "美舜歌徒作，欺尧犬正狞。",
            "近兼闻顺动，敢复怨徂征。",
            "日出天须霁，风休海自清。",
            "肺肠无处说，一为启聪明。"
        ],
        "title": "和严谏议萧山庙十韵",
        "id": "30ed2ebd-c708-427e-af4f-52773ed704b1"
    },
    {
        "author": "吴融",
        "paragraphs": [
            "树远天疑尽，江奔地欲随。",
            "孤帆落何处，残日更新离。",
            "客是凄凉本，情为系滞枝。",
            "寸肠无计免，应只楚猿知。"
        ],
        "title": "松江晚泊",
        "id": "1806da88-cfad-40b2-9113-04d952bfc7cc"
    },
    {
        "author": "吴融",
        "paragraphs": [
            "危槛等飞樯，闲追晚际凉。",
            "青林上雨色，白鸟破溪光。",
            "目以高须极，心因静更伤。",
            "唯公旧相许，早晚侍长杨。"
        ],
        "title": "湖州溪楼书献郑员外",
        "id": "2e338036-ab5b-4aa5-ae1f-61d0ba657aad"
    },
    {
        "author": "吴融",
        "paragraphs": [
            "微雨过菰苇，野居生早凉。",
            "襟期渐萧洒，精爽欲飞扬。",
            "鱼买罾头活，酒沽船上香。",
            "不缘人不用，始道静胜忙。"
        ],
        "title": "秋兴",
        "id": "5c4bcd42-346f-4c65-b7a9-9e3fbeb67fc0"
    },
    {
        "author": "吴融",
        "paragraphs": [
            "片雨过前汀，端居枕簟清。",
            "病魔随暑退，诗思傍凉生。",
            "别燕殷勤语，残蝉彷佛鸣。",
            "古来悲不尽，况我本多情。"
        ],
        "title": "端居",
        "id": "d84844a8-3590-4fee-ae0f-595f965e9592"
    },
    {
        "author": "吴融",
        "paragraphs": [
            "一棹归何处，苍茫落照昏。",
            "无人应失路，有树始知春。",
            "湖岸春耕废，江城战鼓喧。",
            "儒冠解相悞，学剑尽乘轩。"
        ],
        "title": "途中",
        "id": "04a51f95-bc69-4ec3-b005-a7bb587a2e68"
    },
    {
        "author": "吴融",
        "paragraphs": [
            "寒潮落远汀，暝色入柴扃。",
            "漏永沈沈静，灯孤的的清。",
            "林风移宿鸟，池雨定流萤。",
            "尽夜成愁绝，啼蛩莫近庭。"
        ],
        "title": "西陵夜居",
        "id": "0b67941f-14f0-4f05-af82-65fb7b0d7117"
    },
    {
        "author": "吴融",
        "paragraphs": [
            "掠水身犹重，偎风力尚微。",
            "瓦苔难定立，檐雨忽喧归。",
            "未识重溟远，先愁一叶飞。",
            "衔泥在他日，两两占春晖。"
        ],
        "title": "燕雏",
        "id": "3a8cf389-4d62-4d9f-8e16-f58fd310aa69"
    },
    {
        "author": "吴融",
        "paragraphs": [
            "白发又经秋，端居海上洲。",
            "无机因事发，有涕为时流。",
            "新酒乘凉压，残碁隔夜收。",
            "公车无路入，同拜老闲侯。"
        ],
        "title": "新秋",
        "id": "4e9353b6-0b23-4ef4-aaa1-5e05ba9965e9"
    },
    {
        "author": "吴融",
        "paragraphs": [
            "寺在五峰阴，穿缘一径寻。",
            "云藏古殿暗，石护小房深。",
            "宿鸟连僧定，寒猨应客吟。",
            "上方应见海，月出试登临。"
        ],
        "title": "题越州法华寺",
        "id": "920b6e26-923b-48ac-a994-0de9506eba9e"
    },
    {
        "author": "吴融",
        "paragraphs": [
            "路岐无乐处，时节倍思家。",
            "彩索扬轻吹，黄鹂啼落花。",
            "连乹驰宝马，历禄鬬香车。",
            "行客胜回首，看看春日斜。"
        ],
        "title": "寒食洛阳道",
        "id": "bb743dbf-45dd-4eca-8051-8bb0bbb75348"
    },
    {
        "author": "吴融",
        "paragraphs": [
            "去年花下把金巵，曾赋杨花数句诗。",
            "回首朱门闭荒草，如今愁到牡丹时。"
        ],
        "title": "忆事",
        "id": "6a353ed2-9ece-4023-8c05-ad76712839c8"
    },
    {
        "author": "吴融",
        "paragraphs": [
            "东阁无人事渺茫，老僧持钵过丹阳。",
            "十年栖止如何报，好与南谯剩炷香。"
        ],
        "title": "金陵遇悟空上人",
        "id": "2b152319-c7f2-4993-8220-f606c6311d1e"
    },
    {
        "author": "吴融",
        "paragraphs": [
            "柳弱风长在，云轻雨易休。",
            "不劳芳草色，更惹夕阳愁。",
            "万里独归去，五陵无与游。"
        ],
        "title": "途中",
        "id": "38e9ed07-47ae-4d50-acb6-93bc2963783f"
    },
    {
        "author": "吴融",
        "paragraphs": [
            "始怜春草细霏霏，不觉秋来绿渐稀。",
            "惆怅撷芳人散尽，满园烟露蝶高飞。"
        ],
        "title": "秋园",
        "id": "c75b80a4-ff93-45ad-9098-52befa707174"
    },
    {
        "author": "吴融",
        "paragraphs": [
            "天下有水亦有山，富春山水非人寰。",
            "长川不是春来绿，千峰倒影落其间。"
        ],
        "title": "富春",
        "id": "731da7dc-efe6-497e-a900-5e2a049c21c3"
    },
    {
        "author": "吴融",
        "paragraphs": [
            "小亭前面接青崖，白石交加衬绿苔。",
            "日暮松声满阶砌，不关风雨鹤归来。"
        ],
        "title": "山居即事",
        "id": "75b2a1c1-5825-4e5e-b43b-487e4ce3ec60"
    },
    {
        "author": "吴融",
        "paragraphs": [
            "非明非暗朦朦月，不暖不寒慢慢风。",
            "独卧空床好天气，平生闲事到心中。"
        ],
        "title": "寓言",
        "id": "8f88d4c6-9121-4cd4-b245-2bdc0d433522"
    },
    {
        "author": "吴融",
        "paragraphs": [
            "四郊飞雪暗云端，唯此宫中落旋干。",
            "绿树碧檐相掩映，无人知道外边寒。"
        ],
        "title": "华清宫二首 一",
        "id": "699cb47c-9f13-4f5b-b43a-b0e7445bca50"
    },
    {
        "author": "吴融",
        "paragraphs": [
            "长生秘殿倚青苍，拟敌金庭不死乡。",
            "无奈逝川东去急，秦陵松柏满残阳。"
        ],
        "title": "华清宫二首 二",
        "id": "3f9bb1d5-eff7-4bfc-bc2e-9644b6190ff9"
    },
    {
        "author": "吴融",
        "paragraphs": [
            "凤辇东归二百年，九成宫殿半荒阡。",
            "魏公碑字封苍藓，文帝泉声落野田。",
            "碧草断沾仙掌露，绿杨犹忆御炉烟。",
            "升平旧事无人说，万叠青山但一川。"
        ],
        "title": "过九成宫",
        "id": "32a70ddb-ef27-4241-a6e5-7ca2612f7cfd"
    },
    {
        "author": "吴融",
        "paragraphs": [
            "重门随地险，一径入天开。",
            "华岳眼前尽，黄河脚底来。",
            "飞轩何满路，丹陛正求才。",
            "独我疎慵质，飘然又此回。"
        ],
        "tags": [
            "华山",
            "黄河"
        ],
        "title": "出潼关",
        "id": "5b01c696-0d47-4af5-9ed3-23d9a39b8fbc"
    },
    {
        "author": "吴融",
        "paragraphs": [
            "云阳县郭半郊垧，风雨萧条万古情。",
            "山带梁朝陵路断，水连刘尹宅基平。",
            "桂枝自折思前代，藻鉴难逢耻後生。",
            "遗事满怀兼满目，不堪孤棹舣荒城。"
        ],
        "title": "过丹阳",
        "id": "9493c2c0-8064-4199-9b05-8d3a6b0847da"
    },
    {
        "author": "吴融",
        "paragraphs": [
            "神清已觉三清近，目断仍劳万象牵。",
            "渭水远含秋草渡，汉陵高枕夕阳天。",
            "半岩云粉千竿竹，满寺风雷百尺泉。",
            "别有阑干压行路，看人尘土竟流年。"
        ],
        "title": "和人题武城寺",
        "id": "308dfc63-7280-49c3-b9bb-fd99c5603fb9"
    },
    {
        "author": "吴融",
        "paragraphs": [
            "夹巷重门似海深，楚猨争得此中吟。",
            "一声紫陌纔回首，万里青山已到心。",
            "惯倚客船和雨听，可堪侯第见尘侵。",
            "无因永夜闻清啸，禁路人归月自沈。"
        ],
        "title": "长安里中闻猨",
        "id": "bca9a51f-6a28-4503-861c-4e9ccc95d71d"
    },
    {
        "author": "吴融",
        "paragraphs": [
            "剑阁西南远凤台，蜀魂何事此飞来。",
            "偶因陇树相迷至，唯恐边风却送回。",
            "只有花知啼血处，更无猨替断肠哀。",
            "谁怜越客曾闻处，月落江平晓雾开。"
        ],
        "title": "岐下闻子规",
        "id": "43d34ba5-e506-443d-92f7-de044fdf2b9b"
    },
    {
        "author": "吴融",
        "paragraphs": [
            "天地尘昏九鼎危，大貂曾出武侯师。",
            "一心忠赤山河见，百战功名日月知。",
            "旧宅已闻栽禁树，诸孙仍见丐征岐。",
            "而今不要教人识，正藉将军死鬬时。"
        ],
        "title": "敷水有丐者云是马侍中诸孙悯而有赠",
        "id": "8621f331-846e-41e2-a6d9-ec0f2e2517c3"
    },
    {
        "author": "吴融",
        "paragraphs": [
            "柳眉梅额倩妆新，笑脱袈裟得旧身。",
            "三峡却为行雨客，九天曾是散花人。",
            "空门付与悠悠梦，宝帐迎回暗暗春。",
            "寄语江南徐孝克，一生长短托清尘。"
        ],
        "title": "还俗尼",
        "id": "b12ce4af-eeb1-4d5b-960f-f6a6f1fd891f"
    },
    {
        "author": "吴融",
        "paragraphs": [
            "长亭一望一徘徊，千里关河百战来。",
            "细柳旧营犹鏁月，[祁]连新冢已封苔。",
            "霜凋绿野愁无际，烧接黄云惨不开。",
            "若比江南更牢落，子山词赋莫兴[哀]。"
        ],
        "title": "彭门用兵後经汴路三首 一",
        "id": "4bdc6347-e805-4b89-b386-abbb796b1cfe"
    },
    {
        "author": "吴融",
        "paragraphs": [
            "隋堤风物已凄凉，堤下仍多旧战场。",
            "金镞有苔人拾得，芦花无主鸟衔将。",
            "秋声暗促河声急，野色遥连日色黄。",
            "独上寒城正愁绝，戍鼙惊起鴈行行。"
        ],
        "title": "彭门用兵後经汴路三首 二",
        "id": "0b305db2-e155-4f70-993f-81084e4cc89a"
    },
    {
        "author": "吴融",
        "paragraphs": [
            "铁马云旗梦渺茫，东来无处不堪伤。",
            "风吹白草人行少，月落空城鬼啸长。",
            "一自纷争惊宇宙，可怜萧索绝烟光。",
            "曾为塞北闲游客，辽水天山未断肠。"
        ],
        "title": "彭门用兵後经汴路三首 三",
        "id": "e62efb3c-8e7c-47d1-93fe-9544f271107b"
    },
    {
        "author": "吴融",
        "paragraphs": [
            "黄梅雨细羃长洲，柳密花疎水慢流。",
            "钓艇正寻逋客去，绣衣方结少年游。",
            "风前不肯看垂手，灯下还应惜裹头。",
            "一夜自怜无羽翼，独当何逊滴阶愁。"
        ],
        "title": "寄殿院高侍御",
        "id": "b7f04079-d6f1-441a-ba93-7f08da7c52ad"
    },
    {
        "author": "吴融",
        "paragraphs": [
            "一渠春碧弄潺潺，密竹繁花掩映间。",
            "看处便须终日住，算来争得此身闲。",
            "萦纡似接迷春洞，清冷应连有雪山。",
            "上却征车再回首，了然尘土不相关。"
        ],
        "title": "新安道中翫流水",
        "id": "da73c615-65f3-4bd3-b486-979f19e20d3c"
    },
    {
        "author": "吴融",
        "paragraphs": [
            "青山小隐枕潺湲，一叶垂纶几泝沿。",
            "後浦春风随兴去，南塘秋雨有时眠。",
            "惯冲晓雾惊羣鴈，爱飐残阳入乱烟。",
            "回首无人寄惆怅，九衢尘土困扬鞭。"
        ],
        "title": "忆钓舟",
        "id": "0571ed01-a9b3-415e-9d4f-a3310f49272f"
    },
    {
        "author": "吴融",
        "paragraphs": [
            "碧溪潋潋流残阳，晴沙两两眠鸳鸯。",
            "柳花无赖苦多暇，蛱蝶有情长自忙。",
            "千里宦游成底事，每年风景是他乡。",
            "高歌一曲垂鞭去，尽日无人识楚狂。"
        ],
        "title": "灵宝县西侧津",
        "id": "c251522a-952a-4039-a4c6-16f8d50c8a96"
    },
    {
        "author": "吴融",
        "paragraphs": [
            "家住丛台旧，名参绛圃新。",
            "醉波疑夺烛，娇态欲沈春。",
            "伴雨聊过楚，归云定占秦。",
            "桃花正浓暖，争不浪迷人。"
        ],
        "title": "即席",
        "id": "39bdb2f4-6ce9-4873-ae3f-586600fd1b40"
    },
    {
        "author": "吴融",
        "paragraphs": [
            "园密花藏易，楼深月到难。",
            "酒虚留客尽，灯暗远更残。",
            "麝想眉间印，鸦知顶上盘。",
            "文王之囿小，莫惜借人看。"
        ],
        "title": "出迟",
        "id": "e1f94995-cc31-466b-a87b-720371b4292c"
    },
    {
        "author": "吴融",
        "paragraphs": [
            "沧溟分故国，渺渺泛杯归。",
            "天尽终期到，人生此别稀。",
            "无风亦骇浪，未午已斜晖。",
            "系帛何须鴈，金乌日日飞。"
        ],
        "title": "送僧归日本国",
        "id": "1413143a-3de1-4ebe-8ef2-ff510f9a2d6a"
    },
    {
        "author": "吴融",
        "paragraphs": [
            "万里指吴山，高秋杖锡还。",
            "别来双阙老，归去片云闲。",
            "师在有无外，我婴尘土间。",
            "居然本相别，不要惨离颜。"
        ],
        "title": "送僧归破山寺",
        "id": "ee6b36a3-3dfb-466c-b991-062409637b3c"
    },
    {
        "author": "吴融",
        "paragraphs": [
            "月上簟如水，轩高帘在钩。",
            "竹声寒不夏，蛩思静先秋。",
            "偶得清宵兴，方知白日愁。",
            "所思何处远，斜汉欲低流。"
        ],
        "title": "夏夜有寄",
        "id": "d59f9d54-5ea5-4712-abbe-53561449d069"
    },
    {
        "author": "吴融",
        "paragraphs": [
            "鸾镜长侵夜，鸳衾不识寒。",
            "羞多转面语，妬极定睛看。",
            "金市旧居近，钿车新造宽。",
            "春期莫相悞，一日百花残。"
        ],
        "title": "春词",
        "id": "60d50092-8ac3-4b56-8f56-58d00812d7ad"
    },
    {
        "author": "吴融",
        "paragraphs": [
            "亭上风犹急，桥边月已斜。",
            "柳寒难吐絮，浪浊不成花。",
            "岐路春三月，园林海一涯。",
            "萧然正无寐，夜橹莫咿哑。"
        ],
        "title": "汴上晚泊",
        "id": "6896816c-ec5d-4cdc-a45d-bc26b9a77921"
    },
    {
        "author": "吴融",
        "paragraphs": [
            "战鼙鸣未已，瓶屦抵何乡。",
            "偶别尘中易，贪归物外忙。",
            "後蝉抛鄠杜，先鴈下潇湘。",
            "不得从师去，殷勤谢草堂。"
        ],
        "title": "送僧南游",
        "id": "21309043-c1cd-4a5f-b03a-424206b0fe7e"
    },
    {
        "author": "吴融",
        "paragraphs": [
            "恨极同填海，情长抵导江。",
            "丁香从小结，莲子彻枝双。",
            "整髻花当槛，吹灯月在窗。",
            "秦台非久计，早晚降霓幢。"
        ],
        "title": "戏",
        "id": "c11c99f5-be8b-4633-bd1b-bd08f284b870"
    },
    {
        "author": "吴融",
        "paragraphs": [
            "苦贫皆共雪，吾子岂同悲。",
            "永日应无食，经宵必有诗。",
            "渚宫寒过节，华省试临期。",
            "努力图西去，休将冻馁辞。"
        ],
        "title": "雪中寄虑延让秀才",
        "id": "13cce0bf-eece-4fc2-9d95-a0d559cafa2a"
    },
    {
        "author": "吴融",
        "paragraphs": [
            "地胜非离郭，花深故号村。",
            "已怜梁雪重，仍愧楚云繁。",
            "山近当吟冷，泉高入梦喧。",
            "依稀小有洞，邂逅武陵源。",
            "月好频移座，风轻莫闭门。",
            "流莺更多思，百啭待黄昏。"
        ],
        "title": "花村六韵",
        "id": "532dcb7b-5d14-41a9-9552-0419d49a2a1e"
    },
    {
        "author": "吴融",
        "paragraphs": [
            "雨冻轻轻下，风乹淅淅吹。",
            "喜胜花发处，惊似客来时。",
            "河静胶行棹，岩空响折枝。",
            "终无鹧鸪识，先有鹡鸰知。",
            "马势晨争急，鵰声晚更饥。",
            "替霜严柏署，藏月上龙墀。",
            "百尺楼堪倚，千钱酒要追。",
            "朝归紫阁早，漏出建章迟。",
            "腊候何曾爽，春工是所资。",
            "遥知故溪柳，排比万条丝。"
        ],
        "title": "赋雪十韵",
        "id": "a49aa269-ecf3-40fb-97f1-1218103da124"
    },
    {
        "author": "吴融",
        "paragraphs": [
            "溪边花满枝，百鸟带香飞。",
            "下有一白鹭，日斜翘石矶。"
        ],
        "title": "溪边",
        "id": "f50f695f-84ce-4b51-b0a9-3e2682494ce1"
    },
    {
        "author": "吴融",
        "paragraphs": [
            "岁暮长安客，相逢酒一杯。",
            "眼前闲事静，心里故山来。",
            "池影含新草，林芳动早梅。",
            "如何不归去，霜鬓共风埃。"
        ],
        "title": "长安逢故人",
        "id": "58089e89-6a2c-4e3d-aa71-bbca468454a5"
    },
    {
        "author": "吴融",
        "paragraphs": [
            "旅夕那禁雨，梅天已思秋。",
            "未明孤枕倦，相吊一灯愁。",
            "有恋惭沧海，无机奈白头。",
            "何人得浓睡，溪上钓鱼舟。"
        ],
        "title": "雨夜",
        "id": "855cf2f9-8db2-4020-b954-b6a5df58f59d"
    },
    {
        "author": "吴融",
        "paragraphs": [
            "天南不可去，君去吊灵均。",
            "落日青山路，秋风白发人。",
            "言危无继者，道在有明神。"
        ],
        "title": "旅中送迁客",
        "id": "4b4af768-a047-4477-9263-67644f607c20"
    },
    {
        "author": "吴融",
        "paragraphs": [
            "僧中难得静，静得是吾师。",
            "到阙不求紫，归山秪爱诗。",
            "临风翘雪足，向日剃霜髭。",
            "自叹眠漳久，双林动所思。"
        ],
        "title": "寄尚颜师",
        "id": "58af8754-da51-4174-a12a-01fdb62d1438"
    },
    {
        "author": "吴融",
        "paragraphs": [
            "天青织未徧，风急舞难成。",
            "粉重低飞蝶，黄沈不语莺。",
            "自随春霭乱，还放夕阳明。",
            "惆怅池塘上，荷珠点点倾。"
        ],
        "title": "微雨",
        "id": "80eb4323-ac37-4940-8d29-415cb1152446"
    },
    {
        "author": "吴融",
        "paragraphs": [
            "紫殿久沾恩，东归过海门。",
            "浮荣知是梦，轻别肯销魂。",
            "明发先晨鸟，寒栖入暝猨。",
            "蕺山如重到，应老旧云根。"
        ],
        "title": "送广利大师东归",
        "id": "301f325c-d7bd-45e3-9fdb-45660088e2fc"
    },
    {
        "author": "吴融",
        "paragraphs": [
            "昨夜星辰动，仙郎近汉关。",
            "玳筵吟雪罢，锦帐押春还。",
            "已到青云上，应栖绛圃间。",
            "临卭有词赋，一为奏天颜。"
        ],
        "title": "关东献兵部刘员外",
        "id": "fd3e4c7a-3f0e-4da8-9c30-240dd4aee049"
    },
    {
        "author": "吴融",
        "paragraphs": [
            "寒流万派碧，南渡见烟光。",
            "人向隋宫近，山盘楚塞长。",
            "有村皆绿暗，无径不红芳。",
            "已带伤春病，如何更异乡。"
        ],
        "title": "途次淮口",
        "id": "bab6d24e-e3fa-4230-a33a-9829e08adbe5"
    },
    {
        "author": "吴融",
        "paragraphs": [
            "自与莺为地，不教花作媒。",
            "细应和雨断，轻秪爱风裁。",
            "好拂锦步障，莫遮铜雀台。",
            "灞陵千万树，日暮别离回。"
        ],
        "title": "咏柳",
        "id": "5369ca74-bd04-4284-8309-468515269eab"
    },
    {
        "author": "吴融",
        "paragraphs": [
            "泽春关路迥，暮雨细霏霏。",
            "带雾昏河浪，和尘重客衣。",
            "望中迷去骑，愁里乱斜晖。",
            "惆怅家山远，溟蒙湿翠微。"
        ],
        "title": "武牢关遇雨",
        "id": "431c53bb-cdd7-4dcb-a0de-b6fe758cc9f6"
    },
    {
        "author": "吴融",
        "paragraphs": [
            "固教梅忍落，休与杏藏娇。",
            "已过冬疑剩，将来暖未饶。",
            "玉阶残雪在，罗荐暗魂销。",
            "莫问王孙事，烟芜正寂寥。"
        ],
        "title": "春寒",
        "id": "d0f65d64-837c-4159-b5ed-174064cfd0ce"
    },
    {
        "author": "吴融",
        "paragraphs": [
            "天边月初落，马上梦犹残。",
            "关树苍苍晓，玉阶澹澹寒。",
            "宦游终自苦，身世静堪观。",
            "争似山中隐，和云枕碧湍。"
        ],
        "title": "早发潼关",
        "id": "824ddb5f-4277-439d-ab9a-88ee83e2cc18"
    },
    {
        "author": "吴融",
        "paragraphs": [
            "昨来非有意，今去亦无心。",
            "阙下抛新院，江南指旧林。",
            "瓶添新涧绿，笠卸晚峰阴。",
            "八字如相许，终辞尺组寻。"
        ],
        "title": "送策上人",
        "id": "2c67a7e7-78b5-41b4-a306-46035781d325"
    },
    {
        "author": "吴融",
        "paragraphs": [
            "大华积秋雪，禁闱生夜寒。",
            "砚冰忧诏急，灯烬惜更残。",
            "正遂攀稽愿，翻追访戴欢。",
            "更为三日约，高兴未将阑。"
        ],
        "title": "和诸学士秋夕禁直偶雪",
        "id": "1ca8aa4e-b1fc-42c4-bb64-0efef2db7fe8"
    },
    {
        "author": "吴融",
        "paragraphs": [
            "一水终南下，何年派作沟。",
            "穿城初北注，过苑却东流。",
            "绕岸清波溢，连宫瑞气浮。",
            "去应涵凤沼，来必渗龙湫。",
            "激石珠争碎，萦堤练不收。",
            "照花长乐曙，泛叶建章秋。",
            "影炫金茎表，光摇绮陌头。",
            "旁沾画眉府，斜入教箫楼。",
            "有雨难澄镜，无萍易掷钩。",
            "鼓宜尧女瑟，荡必蔡姬舟。",
            "皋着通鸣鹤，津应接斗牛。",
            "回风还潋潋，和月更悠悠。",
            "浅忆觞堪泛，深思杖可投。",
            "秪怀泾合虑，不带陇分愁。",
            "自有朝宗乐，曾无溃穴忧。",
            "不劳夸大汉，清渭贯神州。"
        ],
        "title": "御沟十六韵",
        "id": "f86334b8-70f2-4d47-9c84-73401a29ef70"
    },
    {
        "author": "吴融",
        "paragraphs": [
            "分阃兼文德，持衡有武功。",
            "荆南知独去，海内更谁同。",
            "拔地孤峰秀，当天一鹗雄。",
            "云生五色笔，月吐六钧弓。",
            "骨格凌秋耸，心源见底空。",
            "神清飡沆瀣，气逸饮洪蒙。",
            "临事成奇策，全身仗至忠。",
            "解鞍欺李广，煮弩笑臧洪。",
            "往昔逢多难，来兹故统戎。",
            "卓旗云梦泽，扑火细腰宫。",
            "铲土楼台构，连江雉堞笼。",
            "似平铺掌上，疑涌出壶中。",
            "岂是劳人力，宁因役鬼工。",
            "本遗三户在，今匝万家通。",
            "画舸横青雀，危樯列彩虹。",
            "席飞巫峡雨，袖拂宋亭风。",
            "场广盘球子，池闲引钓筒。",
            "礼贤金璧贱，煦物雪霜融。",
            "酒满梁尘动，棊残漏滴终。",
            "俭常资澹静，贵绝恃穹崇。",
            "唯要臣诚显，那求帝渥隆。",
            "甘棠名异奭，大树姓非冯。",
            "自念为迁客，方谐谒上公。",
            "痛知遭止棘，频叹委飘蓬。",
            "借宅诛茅绿，分囷指粟红。",
            "只惭燕馆盛，宁觉阮途穷。",
            "涣汗沾明主，沧浪别钓翁。",
            "去曾忧塞马，归欲逐边鸿。",
            "积感深于海，衔恩重极嵩。",
            "行行柳门路，回首下离东。"
        ],
        "title": "赴阙次留献荆南成相公三十韵",
        "id": "7fc091bf-83dd-498d-87e0-d82fd2575e0f"
    },
    {
        "author": "吴融",
        "paragraphs": [
            "擢秀依黄阁，移根自碧岑。",
            "周围虽合抱，直上岂盈寻。",
            "远砌行窥顶，当庭坐庇阴。",
            "短堪惊众木，高已让他林。",
            "日转无长影，风回有细音。",
            "不容萝茑附，只耐雪霜侵。",
            "玉帐笼应匝，牙旗倚更禁。",
            "叶低宜拂席，枝褭易抽簪。",
            "绿涧支离久，朱门掩映深。",
            "何须一千丈，方有岁寒心。"
        ],
        "title": "三峰府内矮柏十韵",
        "id": "2b12b96e-71fd-4dc7-8784-abbce41a332a"
    },
    {
        "author": "吴融",
        "paragraphs": [
            "洒密蔽璇穹，霏霏杳莫穷。",
            "迟于雨到地，疾甚絮随风。",
            "四野苍茫际，千家晃朗中。",
            "夜迷三绕鹊，昼断一行鸿。",
            "结片飞琼树，栽花点蘂宫。",
            "壅应边尽北，填合海无东。",
            "高爱危峰积，低愁暖气融。",
            "月交都浩渺，日射更𤫩珑。",
            "送腊辞寒律，迎春入旧丛。",
            "自怜曾末至，聊复赋玄功。"
        ],
        "title": "雪十韵",
        "id": "683b61fa-9f91-4636-88b3-40cd02d821fa"
    },
    {
        "author": "吴融",
        "paragraphs": [
            "有士当今重，忘情自古稀。",
            "独开青嶂路，闲掩白云扉。",
            "石累千层险，泉分一带微。",
            "栋危猨竞下，檐迥鸟争归。",
            "烟冷茶铛静，波香兰舸飞。",
            "好移钟阜蓼，莫种首阳薇。",
            "树密含轻雾，川空漾薄晖。",
            "芝泥看只捧，蕙带且休围。",
            "东郭邻穿履，西林近衲衣。",
            "琼瑶一百字，千古见清机。"
        ],
        "title": "和睦州卢中丞题茅堂十韵",
        "id": "89e1d1ee-7095-4b56-ba08-813c351058a4"
    },
    {
        "author": "吴融",
        "paragraphs": [
            "天晓密云开，亭亭翠葆来。",
            "芰荷笼水殿，杨柳蔽风台。",
            "恩洽三时雨，欢腾万岁雷。",
            "日华偏照御，星彩迥分台。",
            "苇岸萦仙棹，莲峰倒玉杯。",
            "独惭歌圣德，不是侍臣才。"
        ],
        "title": "奉和御制六韵",
        "id": "e9b7eb07-737a-453c-9a42-b0c09c259227"
    },
    {
        "author": "吴融",
        "paragraphs": [
            "有客编来久，弥年断不收。",
            "不堪风作候，岂复燕为雠。",
            "尽见三重阁，难迷百尺楼。",
            "伴灯微揜梦，兼扇劣遮羞。",
            "零落亡珠缀，殷勤谢玉钩。",
            "凉宵何必卷，月自入轩流。"
        ],
        "title": "败帘六韵",
        "id": "40fa7b5a-31dc-4c32-87d8-c7fb5afe22f1"
    },
    {
        "author": "吴融",
        "paragraphs": [
            "当砌植檀栾，浓阴五月寒。",
            "引风穿玉牖，摇露滴金盘。",
            "有韵和宫漏，无香杂畹兰。",
            "地疑云鏁易，日近雪封难。",
            "静称围棋会，闲宜阁笔看。",
            "他年终结实，不羡树栖鸾。"
        ],
        "title": "玉堂种竹六韵",
        "id": "4a9e5cec-a7df-41a1-9141-f560b6c95109"
    },
    {
        "author": "吴融",
        "paragraphs": [
            "珠佩元消暑，犀簪自辟尘。",
            "揜灯容燕宿，开镜待鸡晨。",
            "去懒都忘旧，来多未厌新。",
            "每逢忧是梦，长忆故延真。",
            "杏小双圆压，山浓两点嚬。",
            "瘦难胜宝带，轻欲驭飙轮。",
            "箆凤金雕翼，钗鱼玉镂鳞。",
            "月明无睡夜，花落断肠春。",
            "解舞何须楚，能筝可在秦。",
            "怯探同海底，稀遇极天津。",
            "绿柰攀宫艳，青梅弄岭珍。",
            "管纤银字咽，梭密锦书匀。",
            "厌胜还随俗，无疑不避人。",
            "可怜三五夕，妩媚善为邻。"
        ],
        "title": "和韩致光侍郎无题三首十四韵 一",
        "id": "ddb70773-9fcf-40cd-8e39-bfd102d344b6"
    },
    {
        "author": "吴融",
        "paragraphs": [
            "舞转轻轻雪，歌霏漠漠尘。",
            "漫游多卜夜，慵起不知晨。",
            "玉箸和妆裛，金莲逐步新。",
            "凤笙追北里，鹤驭访南真。",
            "有恨都无语，非愁亦有嚬。",
            "戏应过蚌浦，飞合入蟾轮。",
            "杯样成言鸟，梳文解卧鳞。",
            "逢迎大堤晚，离别洞庭春。",
            "似玉曾夸赵，如云不让秦。",
            "锦收花上露，珠引月中津。",
            "木为连枝贵，禽因比翼珍。",
            "万峰酥点薄，五色绣妆匀。",
            "獭髓求鱼客，鲛绡托海人。",
            "寸肠谁与达，洞府四无邻。"
        ],
        "tags": [
            "洞庭湖"
        ],
        "title": "和韩致光侍郎无题三首十四韵 二",
        "id": "f9affc77-e4c0-4d8d-a4c7-8f567ab51eca"
    },
    {
        "author": "吴融",
        "paragraphs": [
            "绮阁临初日，铜台拂暗尘。",
            "鷾鸸偏报晓，乌鶂惯惊晨。",
            "鱼网裁书数，鹍弦上曲新。",
            "病多疑厄重，语切见心真。",
            "子母钱征笑，西南月借嚬。",
            "捣衣嫌独杵，分袂怨双轮。",
            "贝叶教丹觜，金刀寄赤鳞。",
            "卷帘吟塞雪，飞楫渡江春。",
            "解织宜名蕙，能歌合姓秦。",
            "眼穿回鴈岭，魂断饮牛津。",
            "药自偷来绝，香从窃去珍。",
            "茗煎云沫聚，药种玉苗匀。",
            "草密应迷客，花繁好避人。",
            "长干足风雨，遥夜与谁邻。"
        ],
        "title": "和韩致光侍郎无题三首十四韵 三",
        "id": "d47fa26c-04ed-494e-865b-a3fea9c78ee4"
    },
    {
        "author": "吴融",
        "paragraphs": [
            "南陌来寻伴，东城去卜邻。",
            "生憎无赖客，死忆有情人。",
            "似束腰支细，如描发彩匀。",
            "黄鹂裁帽贵，紫燕刻钗珍。",
            "身近从淄右，家元接观津。",
            "雨台谁属楚，花洞不知秦。",
            "泪滴空床冷，妆浓满镜春。",
            "枕凉欹琥珀，簟洁展麒麟。",
            "茂苑廊千步，昭阳扇九轮。",
            "阳城迷处笑，京兆画时嚬。",
            "鱼子封笺短，蝇头学字真。",
            "易判期已远，难讳事还新。",
            "艇子愁冲夜，骊驹怕拂晨。",
            "如何断岐路，免得见行尘。"
        ],
        "title": "倒次元韵",
        "id": "a8d85779-981b-4eb9-8607-ffc4348cf6e0"
    },
    {
        "author": "吴融",
        "paragraphs": [
            "袅袅复盈盈，何年坠玉京。",
            "见人还道姓，羞客不称名。",
            "故事谙金谷，新居近石城。",
            "脸横秋水溢，眉拂远山晴。",
            "粉薄涂云母，簪寒篸水晶。",
            "催来两桨送，怕起五丝萦。",
            "髻学盘桓绾，床依宛转成。",
            "博山凝雾重，油壁隐车轻。",
            "额点梅花样，心通棘刺情。",
            "搔头邀顾遇，约指到平生。",
            "鱼网徐徐襞，螺巵浅浅倾。",
            "芙蓉褥已展，荳蔻水休更。",
            "赵女怜胶腻，丁娘爱烛明。",
            "炷香龙荐脑，辟魇虎输精。",
            "管咽参差韵，弦嘈倰僜声。",
            "花残春寂寂，月落漏丁丁。",
            "柳絮联章敏，椒花属思清。",
            "剪罗成彩字，销蜡脱珠缨。",
            "邂逅当投佩，难难莫拊楹。",
            "熨来身热定，舐得面痕平。",
            "匣镜金螭怒，帘旌绣兽狞。",
            "颈长堪鹤并，腰细任蜂争。",
            "滴泪泉饶竭，论心石未贞。",
            "必双成凤去，岂独化蝉鸣。",
            "书远肠空断，楼高胆易惊。",
            "数钱红带结，鬬草蒨裙盛。",
            "䘧柳阑干小，侵波略彴横。",
            "夜愁遥寄鴈，晓梦半和莺。",
            "翼秪思鹣比，根长羡藕幷。",
            "可怜衣带缓，休赋重行行。"
        ],
        "title": "个人三十韵",
        "id": "88ed0282-d420-437a-ae6d-cde935675129"
    },
    {
        "author": "吴融",
        "paragraphs": [
            "住处方窥宋，平生未嫁卢。",
            "暖金轻铸骨，寒玉细凝肤。",
            "妬蜨长成伴，伤鸾耐得孤。",
            "城堪迷下蔡，台合上姑苏。",
            "弄眼难降柳，含茸欲鬬蒲。",
            "生凉云母扇，直夜博山炉。",
            "翡翠交妆镜，鸳鸯入画图。",
            "无心同石转，有泪约泉枯。",
            "猨渴应须见，鹰饥秪待呼。",
            "银河正清浅，霓节过来无。"
        ],
        "title": "即席十韵",
        "id": "988d4e4c-b46a-4e42-8f82-2bfcdeb4ba05"
    },
    {
        "author": "吴融",
        "paragraphs": [
            "蜀地从来胜，棠梨第一花。",
            "更应无软弱，别自有妍华。",
            "不贵绡为雾，难降绮作霞。",
            "移须归紫府，驻合饵丹砂。",
            "密映弹琴宅，深藏卖酒家。",
            "夜宜红蜡照，春称锦筵遮。",
            "连庙魂栖望，飘江字绕巴。",
            "未饶酥点薄，兼妬雪飞斜。",
            "旧赏三年断，新期万里赊。",
            "长安如种得，谁定牡丹夸。"
        ],
        "title": "追咏棠梨花十韵",
        "id": "6536e3da-09c7-42c0-814f-2552d0ea55ea"
    },
    {
        "author": "吴融",
        "paragraphs": [
            "绵竹东西隅，千峰势相属。",
            "崚嶒压东巴，连延罗古蜀。",
            "方者露圭角，尖者钻箭簇。",
            "引者蛾眉弯，敛者鸢肩缩。",
            "尾蟉青蛇盘，颈低玄兔伏。",
            "横来突若奔，直上森如束。",
            "岁在作噩年，铜梁摇虿毒。",
            "相国京兆公，九命来作牧。",
            "戎提虎仆毛，专奉狼头纛。",
            "行府寄精庐，开窗对林麓。",
            "是时重阳後，天气旷清肃。",
            "兹山昏晓开，一一在人目。",
            "霜空正泬寥，浓翠霏扑扑。",
            "披海出珊瑚，贴天堆碧玉。",
            "俄然阴霾作，城郭纔霢霂。",
            "绝顶已凝雪，晃朗开红旭。",
            "初疑昆仑下，夭矫龙衔烛。",
            "亦似蓬莱巅，金银台叠蹙。",
            "紫霞或旁映，绮段铺繁褥。",
            "晚照忽斜笼，赤城差断续。",
            "又如煮吴盐，万万盆初熟。",
            "又如濯楚练，千千匹未轴。",
            "又如水晶宫，蛟螭结川渎。",
            "又如钟乳洞，电雷开岩谷。",
            "丹青画不成，造化供难足。",
            "合有羽衣人，飘飖曳烟躅。",
            "合有五色禽，叫啸含仙曲。",
            "根虽限剑门，穴必通林屋。",
            "方诸沧海隔，欲去忧沦覆。",
            "羣玉缥缈间，未可量往复。",
            "何如当此境，终朝旷遐瞩。",
            "往往草檄余，吟哦思幽独。",
            "早晚埽欃枪，笳鼓迎畅毂。",
            "休飞霹雳车，罢系虾蟆木。",
            "勒铭燕然山，万代垂芬郁。",
            "然後恣逍遥，独往羣麋鹿。",
            "不管安与危，不问荣与辱。",
            "但乐濠梁鱼，岂怨钟山鹄。",
            "纫兰以围腰，采芝将实腹。",
            "石床须卧平，一任闲云触。"
        ],
        "title": "绵竹山四十韵",
        "id": "bfd20637-e286-4bf7-a284-ab7539fec822"
    },
    {
        "author": "吴融",
        "paragraphs": [
            "我有二顷田，长洲东百里。",
            "环涂为之区，积葑相连纚。",
            "松江流其旁，春夏多苦水。",
            "堤防苟不时，泛滥即无已。",
            "粤余病眠久，而复家无峙。",
            "田峻不胜荒，农功皆废弛。",
            "他稼已如云，我田方欲莳。",
            "四际上通波，兼之葭与苇。",
            "是时立秋後，烟露浩凄矣。",
            "虽然遣毕功，萎约都无几。",
            "如何海上风，连日从空起。",
            "似欲驱沧溟，来沃具区里。",
            "噫嘻尔风师，吴中多豪士。",
            "囷仓过九年，一粒惜如死。",
            "籴贱兼粜贵，凶年翻大喜。",
            "只是疲羸苦，纔饥须易子。",
            "余仍轗轲者，进趋年二纪。",
            "秋不安一食，春不闲一晷。",
            "肠回为多别，骨瘦因积毁。",
            "咳唾莫逢人，揶揄空覩鬼。",
            "中又值干戈，遑遑常转徙。",
            "故隐茅山西，今来笠泽涘。",
            "荒者不复寻，葺者还有以。",
            "将正陶令巾，又盖姜肱被。",
            "不敢务有余，有余必骄鄙。",
            "所期免假匄，假匄多惭耻。",
            "骄鄙既不生，惭耻更能弭。",
            "自可致逍遥，无妨阅经史。",
            "吁余将四十，满望秪如此。",
            "干泽尚多难，学稼兹复尔。",
            "穷达虽系命，祸福生所履。",
            "天不饥死余，飘风当自止。"
        ],
        "title": "祝风三十二韵",
        "id": "1317c2c5-2a60-4fd7-a82e-6dd6f012392c"
    },
    {
        "author": "吴融",
        "paragraphs": [
            "玉树声沉战舰收，万家冠盖入中州。",
            "秪应江令偏惆怅，头白归来是客游。"
        ],
        "title": "金陵怀古",
        "id": "f93e4cf1-2aa8-48b1-9400-1d8bd8615c45"
    },
    {
        "author": "吴融",
        "paragraphs": [
            "松间小槛接波平，月澹烟沉暑气清。",
            "半夜水禽栖不定，绿荷风动露珠倾。"
        ],
        "title": "凉思",
        "id": "4199478c-c61d-415d-910f-d1de38fb3ed9"
    },
    {
        "author": "吴融",
        "paragraphs": [
            "云供片段月供光，贫女寒机枉自忙。",
            "莫道不蚕能致此，海边何事有扶桑。"
        ],
        "title": "鲛绡",
        "id": "cf6665a9-dd07-4fd8-a1d6-12dde74e5a87"
    },
    {
        "author": "吴融",
        "paragraphs": [
            "暮去朝来无定期，桑田长被此声移。",
            "蓬莱若探人间事，一日还应两度知。"
        ],
        "title": "潮",
        "id": "ad519c9b-65bb-4e76-96cb-7dba9f353e56"
    },
    {
        "author": "吴融",
        "paragraphs": [
            "繁红落尽始凄凉，直道忘忧也未忘。",
            "数朵殷红似春在，春愁特此系人肠。"
        ],
        "title": "忘忧花",
        "id": "db650c96-dbd9-4ad8-aba3-f0255bafa6bb"
    },
    {
        "author": "吴融",
        "paragraphs": [
            "衡门一别梦难稀，人欲归时不得归。",
            "长忆去年寒食夜，杏花零落雨霏霏。"
        ],
        "title": "忆街西所居",
        "id": "d25e2ba6-5ef3-4792-a40b-bcabe8b5fad3"
    },
    {
        "author": "吴融",
        "paragraphs": [
            "南北东西似客身，远峰高鸟自为邻。",
            "清歌一曲犹能住，莫道无心胜得人。"
        ],
        "title": "云",
        "id": "e78d95db-88c4-4cce-ae43-502a9cf411b9"
    },
    {
        "author": "吴融",
        "paragraphs": [
            "中原无鹿海无波，凤辇鸾旗出幸多。",
            "今日故宫归寂寞，太平功业在山河。"
        ],
        "title": "华清宫四首 一",
        "id": "b5c91611-3e11-4c02-9b86-4c718d7daa26"
    },
    {
        "author": "吴融",
        "paragraphs": [
            "渔阳烽火照函关，玉辇怱怱下此山。",
            "一曲羽衣听不尽，至今遗恨水潺潺。"
        ],
        "title": "华清宫四首 二",
        "id": "16290bfa-6b38-45eb-9f07-3f3fb4138bcc"
    },
    {
        "author": "吴融",
        "paragraphs": [
            "上皇銮辂重巡游，雨泪无言独倚楼。",
            "惆怅眼前多少事，落花明月满宫秋。"
        ],
        "title": "华清宫四首 三",
        "id": "8f74d2ec-e789-4d9d-b287-10b5c62bef3f"
    },
    {
        "author": "吴融",
        "paragraphs": [
            "别殿和云鏁翠微，太真遗像梦依依。",
            "玉皇揜泪频惆怅，应叹僧繇彩笔飞。"
        ],
        "title": "华清宫四首 四",
        "id": "4b406617-b0e3-4520-81d3-1491d9e52265"
    },
    {
        "author": "吴融",
        "paragraphs": [
            "冀州飞檄傲英雄，却把文辞事邺宫。",
            "纵道笔端由我得，九泉何面见袁公。"
        ],
        "title": "陈琳墓",
        "id": "a3ca1487-3b1b-4758-9244-dc908801e780"
    },
    {
        "author": "吴融",
        "paragraphs": [
            "十二亭亭占晓光，隋家浪说有迷藏。",
            "仲宣题尽平生恨，别处应难看屋梁。"
        ],
        "title": "湖州朝阳楼",
        "id": "a6d44c76-2b29-42d5-9bbb-2f59cd4b1b5b"
    },
    {
        "author": "吴融",
        "paragraphs": [
            "和烟和露一丛花，担入宫城许史家。",
            "惆怅东风无处说，不教闲地着春华。"
        ],
        "tags": [
            "写花",
            "花",
            "愤慨",
            "讽刺"
        ],
        "title": "卖花翁",
        "id": "8bad5a2d-9790-415f-b9e9-38b2765d43b7"
    },
    {
        "author": "吴融",
        "paragraphs": [
            "世路升沉合自安，故人何必苦相干。",
            "涂穷始解东归去，莫过严光七里滩。"
        ],
        "title": "自讽",
        "id": "bfb999ea-940f-4788-a12d-05fea10aac19"
    },
    {
        "author": "吴融",
        "paragraphs": [
            "春红始谢又秋红，息国亡来入楚宫。",
            "应是蜀冤啼不尽，更凭颜色诉西风。"
        ],
        "title": "送杜鹃花",
        "id": "b54bb539-eacf-4d78-b004-ad4575ec6e68"
    },
    {
        "author": "吴融",
        "paragraphs": [
            "雨余林外夕烟沉，忽有蛙声伴客吟。",
            "莫怪闻时倍惆怅，稚圭蓬荜在山阴。"
        ],
        "title": "西京道中闻蛙",
        "id": "22caca27-1d3c-44f6-ac3f-6caeed9237f8"
    },
    {
        "author": "吴融",
        "paragraphs": [
            "依依脉脉两如何，细以轻丝渺似波。",
            "月不长圆花易落，一生惆怅为伊多。"
        ],
        "title": "情",
        "id": "ea914d98-f82d-4028-b5f5-3bc2c1a2ccf9"
    },
    {
        "author": "吴融",
        "paragraphs": [
            "秋拂湖光一镜开，庾郎兰棹好徘徊。",
            "遥知月落酒醒处，五十弦从波上来。"
        ],
        "title": "送荆南从事之岳州",
        "id": "b1b86671-8f81-43b4-b33c-6e035ae072db"
    },
    {
        "author": "吴融",
        "paragraphs": [
            "红杏花时辞汉苑，黄梅雨里上淮船。",
            "雨迎花送长如此，辜负东风十四年。"
        ],
        "title": "渡淮作",
        "id": "b4c4b22f-0eb0-4d8e-b90c-5cc1a00cc1c1"
    },
    {
        "author": "吴融",
        "paragraphs": [
            "往岁知君侍武皇，今来何用紫罗囊。",
            "都缘有意重熏裛，更洒江毫上玉堂。"
        ],
        "title": "薛舍人见征恩赐香幷二十八字同寄",
        "id": "3b9501af-9e1c-4ea9-871e-52983a1e4865"
    },
    {
        "author": "吴融",
        "paragraphs": [
            "鸾龙一夜降昆丘，遗庙千年枕碧流。",
            "赚得武皇心力尽，忍看烟草茂陵秋。"
        ],
        "title": "王母庙",
        "id": "8d75c518-575c-49cb-9a00-7f3da85f0267"
    },
    {
        "author": "吴融",
        "paragraphs": [
            "洛阳寒食苦多风，扫荡春华一半空。",
            "莫道芳蹊尽成实，野花犹有未开丛。"
        ],
        "title": "涂中阻风",
        "id": "8a57e32b-96a5-4641-873c-2370d86bb7d3"
    },
    {
        "author": "吴融",
        "paragraphs": [
            "悲秋应亦抵伤春，屈宋当年并楚臣。",
            "何事从来好时节，只将惆怅付词人。"
        ],
        "title": "楚事",
        "id": "af025fce-852f-4477-bc67-e45cef5eb586"
    },
    {
        "author": "吴融",
        "paragraphs": [
            "万缘销尽本无心，何事看花恨却深。",
            "都是支郎足情调，坠香残蘂亦成吟。"
        ],
        "title": "和僧咏牡丹",
        "id": "3b3edd49-5fac-449f-8060-07ae88624309"
    },
    {
        "author": "吴融",
        "paragraphs": [
            "韩魏同谋反覆深，晋阳三板免成沉。",
            "赵衰当面何须恨，不把干将访负心。"
        ],
        "title": "豫让",
        "id": "0178729a-7e9a-4238-9db4-70bea1455d61"
    },
    {
        "author": "吴融",
        "paragraphs": [
            "偶逢戎旅战争日，岂是明时放逐臣。",
            "不用裁诗苦惆怅，风雷看起卧龙身。"
        ],
        "title": "和寄座主尚书",
        "id": "26522520-569d-4c06-aa0f-f4d25a752a7a"
    },
    {
        "author": "吴融",
        "paragraphs": [
            "霞低水远碧翻红，一棹无边落照中。",
            "说示北人应不爱，锦遮泥健马追风。"
        ],
        "title": "江行",
        "id": "4af3d293-ce4a-429d-8379-2817324713ea"
    },
    {
        "author": "吴融",
        "paragraphs": [
            "清香无以敌寒梅，可爱他乡独看来。",
            "为忆故溪千万树，几年辜负雪中开。"
        ],
        "title": "旅馆梅花",
        "id": "c6fa7080-e886-4483-8b35-2ad8065c26e6"
    },
    {
        "author": "吴融",
        "paragraphs": [
            "烟为行止水为家，两两三三睡暖沙。",
            "为谢离鸾兼别鹄，如何禁得向天涯。"
        ],
        "title": "水鸟",
        "id": "712fc41f-4a23-44b1-9bdc-acd586d1a95c"
    },
    {
        "author": "吴融",
        "paragraphs": [
            "不鬬秾华不占红，自飞晴野雪蒙蒙。",
            "百花长恨风吹落，唯有杨花独爱风。"
        ],
        "title": "杨花",
        "id": "95a0672e-7a9b-4219-a260-a4f040f3ac34"
    },
    {
        "author": "吴融",
        "paragraphs": [
            "凿河千里走黄沙，沙殿西来动日华。",
            "可道新声是亡国，且贪惆怅後庭花。"
        ],
        "title": "水调",
        "id": "7625ab1c-7278-4e8d-ace2-4b107a3bcb50"
    },
    {
        "author": "吴融",
        "paragraphs": [
            "月里青山淡如画，露中黄叶飒然秋。",
            "危栏倚徧都无寐，秪恐星河堕入楼。"
        ],
        "title": "秋夕楼居",
        "id": "75e70f59-9df9-4a1b-8cef-e48c32091120"
    },
    {
        "author": "吴融",
        "paragraphs": [
            "百里烟尘散杳冥，新平一隰草青青。",
            "八公山石君知否，休更中原作彗星。"
        ],
        "title": "经苻坚墓",
        "id": "fea61996-74e7-4347-98fe-5d94a3f979dd"
    },
    {
        "author": "吴融",
        "paragraphs": [
            "吴台越峤两分津，万万樯乌簇夜云。",
            "吟尽长江一江月，更无人似谢将军。"
        ],
        "tags": [
            "长江"
        ],
        "title": "松江晚泊",
        "id": "b7868d8d-1f31-44aa-9162-1eda19db27b3"
    },
    {
        "author": "吴融",
        "paragraphs": [
            "负谴虽安不敢安，叠猨声里独之官。",
            "莫将彩笔闲抛掷，更待淮王诏草看。"
        ],
        "title": "送薛学士赴任峡州二首 一",
        "id": "f1647544-0610-4b9c-9927-99a1d81c3a05"
    },
    {
        "author": "吴融",
        "paragraphs": [
            "片帆飞入峡云深，带雨兼风动楚吟。",
            "何似玉堂裁诏罢，月斜鳷鹊漏沈沈。"
        ],
        "title": "送薛学士赴任峡州二首 二",
        "id": "bf172f66-8f96-4283-8396-6fa0c5df5cc0"
    },
    {
        "author": "吴融",
        "paragraphs": [
            "故人言别倍依依，病里班荆苦忆违。",
            "明日柳亭门外路，不知谁赋送将归。"
        ],
        "title": "送许校书",
        "id": "1ee79ca7-bc39-4d6b-bff1-7ad138999f23"
    },
    {
        "author": "吴融",
        "paragraphs": [
            "两两自依依，南园烟露微。",
            "住时须并住，飞处要交飞。",
            "草浅忧惊吹，花残惜晚晖。",
            "长交撷芳女，夜梦远人归。"
        ],
        "title": "蛱蝶",
        "id": "d4a67038-8559-4b17-8776-0d6ca9573d1a"
    },
    {
        "author": "吴融",
        "paragraphs": [
            "六载抽毫侍禁闱，可堪多病决然归。",
            "五陵年少如相问，阿对泉头一布衣。"
        ],
        "title": "阌乡寓居十首 阿对泉",
        "id": "f961116a-31f0-40a1-a975-d2276e15dcbc"
    },
    {
        "author": "吴融",
        "paragraphs": [
            "穉珪伦鉴未精通，只把蛙声鼓吹同。",
            "君听月明人静夜，肯饶天籁与松风。"
        ],
        "title": "阌乡寓居十首 蛙声",
        "id": "ebd7828e-e5d9-4cff-825d-bfd9162b4e32"
    },
    {
        "author": "吴融",
        "paragraphs": [
            "结得茆檐瞰碧溪，闲云之外不同栖。",
            "犹嫌未远函关道，正睡刚闻报晓鸡。"
        ],
        "title": "阌乡寓居十首 茆堂",
        "id": "eaec0e58-c798-41e7-a86a-0b41e8be84d6"
    },
    {
        "author": "吴融",
        "paragraphs": [
            "清溪见底露苍苔，密竹垂藤鏁不开。",
            "应是仙家在深处，爱流花片引人来。"
        ],
        "title": "阌乡寓居十首 清溪",
        "id": "15f6872d-0eac-41d5-bcfd-2cfadc472014"
    },
    {
        "author": "吴融",
        "paragraphs": [
            "曾抛钓渚入秦关，今却持竿傍碧滩。",
            "认得旧溪兼旧意，恰如羊祜识金环。"
        ],
        "title": "阌乡寓居十首 钓竿",
        "id": "e1d83713-8403-49bd-b9e6-c879e0b3f413"
    },
    {
        "author": "吴融",
        "paragraphs": [
            "石臼山头有一僧，朝无香积夜无灯。",
            "近嫌俗客知踪迹，拟向中方断石层。"
        ],
        "title": "阌乡寓居十首 山僧",
        "id": "112a3c20-eaa9-4238-9d42-1460ad3d7580"
    },
    {
        "author": "吴融",
        "paragraphs": [
            "碍竹妨花一径幽，攀援可到玉峰头。",
            "若教须作康庄好，更有高车驷马忧。"
        ],
        "title": "阌乡寓居十首 小径",
        "id": "6402ed5d-7f5a-4de2-9839-455dd8b31fef"
    },
    {
        "author": "吴融",
        "paragraphs": [
            "早于批鵊巧于莺，故国春林足此声。",
            "今在天涯别馆里，为君沽酒复何情。"
        ],
        "title": "阌乡寓居十首 闻提壶鸟",
        "id": "7bf5078d-a27c-49d6-b0eb-89f080eae811"
    },
    {
        "author": "吴融",
        "paragraphs": [
            "西南古剎近芳林，偶得高秋试一吟。",
            "无限黄花衬黄叶，可须春月始伤心。"
        ],
        "title": "阌乡寓居十首 木塔偶题",
        "id": "1a80866c-b97f-4238-bbed-a9130ee11a61"
    },
    {
        "author": "吴融",
        "paragraphs": [
            "碧嶂为家烟外栖，衔红啄翠入芳蹊。",
            "可能知我心无定，频褭花枝拂面啼。"
        ],
        "title": "阌乡寓居十首 山禽",
        "id": "588013e0-8b74-48e9-8419-273de5a54206"
    },
    {
        "author": "吴融",
        "paragraphs": [
            "贯珠一夜奏累累，尽是荀家旧教词。",
            "落尽梁尘肠不断，九原谁报小怜知。"
        ],
        "title": "闻歌",
        "id": "c4ed0a49-6ef7-4ece-a11d-560ea512386a"
    },
    {
        "author": "吴融",
        "paragraphs": [
            "竹引丝随褭翠楼，满筵惊动玉关秋。",
            "何人借与丹青笔，画取当时八字愁。"
        ],
        "title": "即席",
        "id": "4f7274b0-1de4-4dfc-ad69-dbec82fd0c6b"
    },
    {
        "author": "吴融",
        "paragraphs": [
            "宣呼昼入蘂珠宫，玉女窗扉薄雾笼。",
            "待得华胥春梦觉，半竿斜日下厢风。"
        ],
        "title": "便殿候对",
        "id": "dcac5e8e-ceb0-4fa9-b3d4-79f5577b7cdb"
    },
    {
        "author": "吴融",
        "paragraphs": [
            "才非贾傅亦迁官，五月驱羸上七盘。",
            "从此自知身计定，不能回首望长安。"
        ],
        "title": "南迁途中作七首 登七盘岭二首 一",
        "id": "6d07a99b-2cbe-4c96-87ca-9093fab87f30"
    },
    {
        "author": "吴融",
        "paragraphs": [
            "七盘岭上一长号，将谓青天鉴郁陶。",
            "近日青天都不鉴，七盘应是未高高。"
        ],
        "title": "南迁途中作七首 登七盘岭二首 二",
        "id": "aec143f8-86e9-41cf-b5cd-edcc80327aca"
    },
    {
        "author": "吴融",
        "paragraphs": [
            "啸父知机先忆鱼，季[鹰]无事已思鲈。",
            "自惭初识查头味，正是栖栖哭阮涂。"
        ],
        "title": "南迁途中作七首 渡汉江初尝鳊鱼有作",
        "id": "314ceb38-f168-4cd2-a9f8-2bcdc46264fc"
    },
    {
        "author": "吴融",
        "paragraphs": [
            "饭稻羹菰晓复昏，碧滩声里长诸孙。",
            "应嗟独上涔阳客，排比椒浆奠楚魂。"
        ],
        "title": "南迁途中作七首 溪翁",
        "id": "4f471509-68c5-4172-b73e-a0833b2cc54e"
    },
    {
        "author": "吴融",
        "paragraphs": [
            "惊魂往往坐疑飘，便好为文慰寂寥。",
            "若待清湘葬鱼了，纵然招得不堪招。"
        ],
        "title": "南迁途中作七首 寄友人",
        "id": "42883b33-1a01-45bb-8db6-03ee619a59ec"
    },
    {
        "author": "吴融",
        "paragraphs": [
            "无路能酬国士恩，短亭寂寂到黄昏。",
            "回肠一寸危如线，赖得商山未有猨。"
        ],
        "title": "南迁途中作七首 涂中偶怀",
        "id": "d3aea9ab-a805-4883-82a0-a6fb3f580114"
    },
    {
        "author": "吴融",
        "paragraphs": [
            "休公为我设兰汤，方便教人学洗肠。",
            "自觉尘缨顿潇洒，南行不复问沧浪。"
        ],
        "title": "南迁途中作七首 访贯休上人",
        "id": "2332fa43-4551-4c0a-bf54-c49c5a71a435"
    },
    {
        "author": "吴融",
        "paragraphs": [
            "翠翘红颈覆金衣，滩上双双去又归。",
            "长短死生无两处，可怜黄鹄爱分飞。"
        ],
        "title": "鸳鸯",
        "id": "68388f75-23bc-4c5b-9551-fac0b6451097"
    },
    {
        "author": "吴融",
        "paragraphs": [
            "一曲两曲涧边草，千枝万枝村落花。",
            "携筇深去不知处，几叹山阿隔酒家。"
        ],
        "title": "野步",
        "id": "0f1cfdd7-b74a-4c9c-a7e9-18cc604e0d71"
    },
    {
        "author": "吴融",
        "paragraphs": [
            "玉堂全不限常朝，卧待重城宿雾销。",
            "翻忆故山深雪里，满炉枯柏带烟烧。"
        ],
        "title": "詶僧",
        "id": "4ae077cb-f978-4c2b-ad70-07b41857abe5"
    },
    {
        "author": "吴融",
        "paragraphs": [
            "粉红轻浅靓妆新，和露和烟别近邻。",
            "万一有情应有恨，一年荣落两家春。"
        ],
        "title": "买带花樱桃",
        "id": "400f3d94-c63c-4d36-b72a-06cea3a00ce7"
    },
    {
        "author": "吴融",
        "paragraphs": [
            "太尉园林两树春，年年奔走探花人。",
            "今来独倚荆山看，回首长安落战尘。"
        ],
        "title": "海棠二首 一",
        "id": "68e4f1f4-8924-4109-9547-3c041c8fceaf"
    },
    {
        "author": "吴融",
        "paragraphs": [
            "云绽霞铺锦水头，占春颜色最风流。",
            "若教更近天街种，马上多逢醉五侯。"
        ],
        "title": "海棠二首 二",
        "id": "bcfda263-7795-460b-920f-d09ab6340ea4"
    },
    {
        "author": "吴融",
        "paragraphs": [
            "巴字江流一棹回，紫袈裟是禁中裁。",
            "如从十二峰前过，莫赋佳人殊未来。"
        ],
        "title": "送僧上峡归东蜀",
        "id": "544b44ae-7815-40c5-a167-e6c5496c78eb"
    },
    {
        "author": "吴融",
        "paragraphs": [
            "春物竞相妬，杏花应最娇。",
            "红轻欲愁杀，粉薄似啼销。",
            "愿作南华蝶，翩翩绕此条。"
        ],
        "title": "杏花",
        "id": "975c1ce5-9354-4aee-b626-b3ab70eb00c5"
    },
    {
        "author": "吴融",
        "paragraphs": [
            "染亦不可成，画亦不可得。",
            "苌弘未死时，应无此颜色。"
        ],
        "title": "草",
        "id": "35814ca2-e6f2-46fe-a6f8-1c9f58da10b7"
    },
    {
        "author": "吴融",
        "paragraphs": [
            "目极家山远，身拘禁苑深。",
            "烟霄惭暮齿，麋鹿媿初心。"
        ],
        "title": "和杨侍郎",
        "id": "d665aee6-1b82-4352-ac73-ff5f923cf875"
    },
    {
        "author": "吴融",
        "paragraphs": [
            "秋雨空山夜，非君不此来。",
            "高于剡溪雪，一棹到门回。"
        ],
        "title": "山居喜友人相访",
        "id": "5dc59696-dfed-4718-80c2-1330d1688fe0"
    },
    {
        "author": "吴融",
        "paragraphs": [
            "隐隐隔千里，巍巍知几重。",
            "平时未能去，梦断一声钟。"
        ],
        "title": "远山",
        "id": "5324cda3-d2f4-4903-a0cc-caa371b779a5"
    },
    {
        "author": "吴融",
        "paragraphs": [
            "终日冲奔浪，何年坠乱风。",
            "谢公堪入咏，目极在云中。"
        ],
        "title": "江树",
        "id": "b9b80bd8-7452-4707-804d-37052e15f35d"
    },
    {
        "author": "吴融",
        "paragraphs": [
            "万卉春风度，繁花夏景长。",
            "馆娃人尽醉，西子始新妆。"
        ],
        "title": "蔷薇",
        "id": "b1ad73ed-0422-41aa-a546-d474fe77ad76"
    },
    {
        "author": "吴融",
        "paragraphs": [
            "浑开又密望中迷，乳燕归迟粉竹低。",
            "扑地暗来飞野马，舞风斜去散酰鸡。",
            "初从滴沥妨琴榭，渐到潺湲绕药畦。",
            "少傍海边飘泊处，中庭自有两犁泥。"
        ],
        "title": "梅雨",
        "id": "67315f65-c655-4657-a130-79083e9a1710"
    },
    {
        "author": "吴融",
        "paragraphs": [
            "日落野原秀，雨余云物闲。",
            "清时正愁绝，高处正跻攀。",
            "京洛遥天外，江河战鼓间。",
            "孤怀欲谁寄，应望塞鸿还。"
        ],
        "title": "登途怀友人",
        "id": "1de71c0e-db4c-490e-9a46-60d16c6e3d06"
    },
    {
        "author": "吴融",
        "paragraphs": [
            "夏在先催过，秋赊已被迎。",
            "自应人不会，莫道物无情。",
            "木叶纵未落，鬓丝还易生。",
            "西风正相乱，休上夕阳城。"
        ],
        "title": "闻蝉",
        "id": "c92652ee-7b02-4711-b529-cd236ffcf699"
    },
    {
        "author": "吴融",
        "paragraphs": [
            "染不成干画未销，霏霏拂拂又迢迢。",
            "曾从建业城边路，蔓草寒烟鏁六朝。"
        ],
        "title": "秋色",
        "id": "840a4e36-23e9-4d3c-8ef8-2e931fbd0b65"
    },
    {
        "author": "吴融",
        "paragraphs": [
            "本是沧洲把钓人，无端三署接清尘。",
            "从来不解长流涕，也渡湘漓作逐臣。"
        ],
        "title": "自讽",
        "id": "256c3267-b5bd-4ee5-afdf-e5c635f0156b"
    },
    {
        "author": "吴融",
        "paragraphs": [
            "苍黄负谴走商颜，保得微躬出武关。",
            "今夜青云驿前月，伴吟应到落西山。"
        ],
        "title": "宿青云驿",
        "id": "a8f52307-eaa9-4187-a33a-08ad6448a3ee"
    },
    {
        "author": "吴融",
        "paragraphs": [
            "年年春恨化冤魂，血染枝红压叠繁。",
            "正是西风花落尽，不知何处认啼痕。"
        ],
        "title": "秋闻子规",
        "id": "6fa956bc-e4e4-4f6e-a05a-4ff9791a7071"
    },
    {
        "author": "吴融",
        "paragraphs": [
            "迎愁敛黛一声分，吊屈江边日暮闻。",
            "何事遏云翻不定，自缘踪迹爱行云。"
        ],
        "title": "荆南席上闻歌",
        "id": "2f7f1795-8d5b-4155-86f3-c69edf9f1c44"
    },
    {
        "author": "吴融",
        "paragraphs": [
            "时来时去若循环，双阖平云谩鏁山。",
            "祗道地教秦设险，不知天与汉为关。",
            "贪生莫作千年计，到了都成一梦闲。",
            "争得便如岩下水，从他兴废自潺潺。"
        ],
        "title": "武关",
        "id": "16f1bd48-e70c-44f1-a5a3-db0560d6fdfe"
    },
    {
        "author": "吴融",
        "paragraphs": [
            "曾听豪家碧玉歌，云床冰簟落秋河。",
            "月临高阁帘无影，风过回廊幕有波。",
            "屈指尽随云雨散，满头赢得雪霜多。",
            "此时空见清凉影，来伴蛩声咽砌莎。"
        ],
        "title": "月夕追事",
        "id": "13853a21-9a33-4abe-8dda-7ba0b2c3b1b8"
    },
    {
        "author": "吴融",
        "paragraphs": [
            "苑路青青半是苔，翠华西去未知回。",
            "景阳春漏无人报，太液秋波有雁来。",
            "单影可堪明月照，红颜无奈落花催。",
            "谁能赋得长门事，不惜千金奉酒桮。"
        ],
        "title": "上阳宫辞",
        "id": "fe7f6888-5e55-45cf-83c0-c3c7bc0ff94b"
    },
    {
        "author": "吴融",
        "paragraphs": [
            "曾吟工部两峰寒，今日星郎得挂冠。",
            "吾道不行归始是，世情如此住应难。",
            "围棋已访生云石，把钓先寻急雨滩。",
            "若遇秦时雪髯客，紫芝兼可备朝餐。"
        ],
        "title": "送于员外归隐蓝田",
        "id": "f609f2a2-22fe-4be2-9c32-5aadaa8bc2ef"
    },
    {
        "author": "吴融",
        "paragraphs": [
            "风飘碧瓦雨摧垣，却有邻人与鏁门。",
            "几树好花闲白昼，满庭荒草易黄昏。",
            "放鱼池涸蛙争聚，栖燕梁空雀自喧。",
            "不独凄凉眼前事，咸阳一火便成原。"
        ],
        "title": "废宅",
        "id": "3dc4dedc-1ff3-4895-8624-187266377cc0"
    },
    {
        "author": "吴融",
        "paragraphs": [
            "鼓角迎秋晚韵长，断虹疎雨间微阳。",
            "两条溪水分头碧，四面人家入骨凉。",
            "独鸟归时云鬬迥，残蝉急处日争忙。",
            "他年若得壶中术，一簇汀洲尽贮将。"
        ],
        "title": "湖州晚望",
        "id": "17b69912-19ef-4f95-8b46-ea2fd9eb3cb2"
    },
    {
        "author": "吴融",
        "paragraphs": [
            "草白烟寒半野陂，临江旧宅指遗基。",
            "已怀湘浦招魂事，更忆高唐说梦时。",
            "穿径早曾闻客住，登墙岂复见人窥。",
            "今朝送别还经此，吟断当年几许悲。"
        ],
        "title": "宋玉宅",
        "id": "fad6799c-322c-4f85-973c-fbde93d57321"
    },
    {
        "author": "吴融",
        "paragraphs": [
            "落尽红芳春意阑，绿芜空鏁辟疆园。",
            "嫦娥断影霜轮冷，帝子无踪泪竹繁。",
            "未达东邻还绝想，不劳南浦更销魂。",
            "晚来虽共残莺约，争奈风凄又雨昏。"
        ],
        "title": "春晚书怀",
        "id": "0a53ceb2-0556-4393-ac13-39a21a520e26"
    },
    {
        "author": "吴融",
        "paragraphs": [
            "云情鹤态莫夸慵，正上仙楼十二重。",
            "吟逸易沈鳷鹊月，梦长先断景阳钟。",
            "奇文已刻金书券，秘语看镌玉检封。",
            "何事春来待归隐，探知溪畔有风松。"
        ],
        "title": "寄杨侍郎",
        "id": "de06c890-766d-4632-8c7f-30ae7d09b845"
    },
    {
        "author": "吴融",
        "paragraphs": [
            "粉薄红轻揜敛羞，花中占断得风流。",
            "软非因醉都无力，凝不成歌亦自愁。",
            "独照影时临水畔，最含情处出墙头。",
            "裴回尽日难成别，更待黄昏对酒楼。"
        ],
        "title": "杏花",
        "id": "743aa9cf-9b50-45e1-8deb-8403fa41c33e"
    },
    {
        "author": "吴融",
        "paragraphs": [
            "鸿在冥冥已自由，紫芝峰下更高秋。",
            "抛来簪绂都如梦，泥着杯香不为愁。",
            "晚树拂檐风脱翠，夜滩当户月和流。",
            "自嗟不得从公去，共上仙家十二楼。"
        ],
        "title": "宪丞裴公上洛退居有寄二首 一",
        "id": "38ecba14-83f8-4047-98a1-9ea39ee58763"
    },
    {
        "author": "吴融",
        "paragraphs": [
            "瘦如仙鹤爽风篁，外却尘嚣兴绪长。",
            "偶坐几回沈皓月，闲吟是处到残阳。",
            "门前立使修书懒，花下留宾压酒忙。",
            "目断琼林攀不得，一重丹水抵三湘。"
        ],
        "title": "宪丞裴公上洛退居有寄二首 二",
        "id": "3a6bfe8f-4623-4652-9000-dcb35fe63649"
    },
    {
        "author": "吴融",
        "paragraphs": [
            "丛祠一炬照秦川，雨散云飞二十年。",
            "长路未归萍逐水，旧居难问草平烟。",
            "金鞍正伴桐乡客，粉壁犹怀桂苑仙。",
            "何必向来曾识面，拂尘看字也凄然。"
        ],
        "title": "丛祠",
        "id": "eba4826d-a5da-4303-8623-1066ae4bd9a5"
    },
    {
        "author": "吴融",
        "paragraphs": [
            "两派潺湲不暂停，岭头长泻别离情。",
            "南随去马通巴栈，北逐归人达渭城。",
            "澄处好窥双黛影，咽时堪寄断肠声。",
            "紫溪旧隐还如此，清夜梁山月更明。"
        ],
        "title": "分水岭",
        "id": "aea6ea10-4541-40bd-a3d9-ff9e4338daf7"
    },
    {
        "author": "吴融",
        "paragraphs": [
            "平门桥下水东驰，万里从军一望时。",
            "乡思旋生芳草见，客愁何限夕阳知。",
            "秦陵无树烟犹鏁，汉苑空墙浪欲吹。",
            "不是伤春爱回首，杏坛恩重马迟迟。"
        ],
        "title": "赴职西川过便桥书怀寄同年",
        "id": "f72a01d0-c57c-4d99-aa23-4c378f94b93a"
    },
    {
        "author": "吴融",
        "paragraphs": [
            "十二阑干压锦城，半空人语落滩声。",
            "风流近接平津阁，气色高含细柳营。",
            "尽日卷帘江草绿，有时欹枕雪峰晴。",
            "不知捧诏朝天後，谁此登临看月明。"
        ],
        "title": "太保中书令军前新楼",
        "id": "811ed19b-b95a-44fb-974b-8b8f67c957f9"
    },
    {
        "author": "吴融",
        "paragraphs": [
            "九清何日降仙霓，掩暎荒祠路欲迷。",
            "愁黛不开山浅浅，离心长在草萋萋。",
            "檐横渌派王余掷，窗褭红枝杜宇啼。",
            "若得洗头盆置此，靓妆无复碧莲西。"
        ],
        "title": "玉女庙",
        "id": "6e7a1a13-7702-448b-a558-cef0e86df5dd"
    },
    {
        "author": "吴融",
        "paragraphs": [
            "二年征战剑山秋，家在松江白浪头。",
            "关月几时干客泪，戍烟终日起乡愁。",
            "未知辽堞何当下，转觉燕台不易酬。",
            "独羡一声南去雁，满天风雨到汀洲。"
        ],
        "title": "坤维军前寄江南弟兄",
        "id": "145163c7-0397-48e6-84fe-b6a6c12a2eda"
    },
    {
        "author": "吴融",
        "paragraphs": [
            "暖泉宫里告虔回，略避红尘小宴开。",
            "落絮已随流水去，啼莺还傍夕阳来。",
            "草能缘岸侵罗荐，花不容枝蘸玉杯。",
            "莫讶诸生中独醉，感恩伤别正难裁。"
        ],
        "title": "浐水席上献座主侍郎",
        "id": "295ad042-cebb-494f-88c0-da4e7f23a846"
    },
    {
        "author": "吴融",
        "paragraphs": [
            "昔年离别浙河东，多难相逢旧楚宫。",
            "振锡纔寻三径草，登船忽挂一帆风。",
            "几程村饭添盂白，何处山花照衲红？不似投荒憔悴客，沧浪无际问渔翁。"
        ],
        "title": "送知古上人",
        "id": "2be50bb6-2714-4474-8256-d0f50b6c4147"
    },
    {
        "author": "吴融",
        "paragraphs": [
            "往事何时不系肠，更堪凝睇白云乡。",
            "楚王城垒空秋色，羊祜江山祗暝光。",
            "林下远分南去马，渡头偏认北归航。",
            "谁知此日凭轩处，一笔工夫胜七襄。"
        ],
        "title": "和座主尚书登布善寺楼",
        "id": "f55086ed-c307-43be-9a99-4616c35d88a9"
    },
    {
        "author": "吴融",
        "paragraphs": [
            "太行和雪叠晴空，二月春郊尚朔风。",
            "饮马早闻临渭北，射鵰今欲过山东。",
            "百年徒有伊川叹，五利宁无魏绛功。",
            "日暮长亭正愁绝，哀笳一曲戍烟中。"
        ],
        "tags": [
            "抒情"
        ],
        "title": "金桥感事",
        "id": "1ef3566c-a526-412a-8716-12cd9fc0e5b5"
    },
    {
        "author": "吴融",
        "paragraphs": [
            "戍火三笼滞晚程，枯桑系马上寒城。",
            "满川落照无人过，卷地飞蓬有烧明。",
            "楚客早闻歌凤德，刘琨休更舞鸡声。",
            "草堂旧隐终归去，寄语岩猨莫晓惊。"
        ],
        "title": "萧县道中",
        "id": "f8f5cf40-96f7-46d8-ab57-0afe7b38d113"
    },
    {
        "author": "吴融",
        "paragraphs": [
            "一片苔床水漱痕，何人清赏动干坤。",
            "谪仙醉後云为态，野客吟时月作魂。",
            "光景不回波自远，风流难问石无[言]。",
            "迩来多少登临客，千载谁将胜事论。"
        ],
        "title": "题兖州泗河中石床",
        "id": "e6e48b56-b629-4f7c-9349-b31fdcc7c5f8"
    },
    {
        "author": "吴融",
        "paragraphs": [
            "玉皇新复五城居，仙馆词臣在碧虚。",
            "锦砌渐看翻芍药，鏁窗还咏隔蟾蜍。",
            "敢期林上灵乌语，贪草云间彩凤书。",
            "争奈沧洲频入梦，白波无际落红蕖。"
        ],
        "title": "禁直偶书",
        "id": "d37ffcf9-5285-4d74-883e-8ac79bab45ce"
    },
    {
        "author": "吴融",
        "paragraphs": [
            "偶持麟笔侍金闺，梦想三年在故溪。",
            "祖竹定欺檐雪折，穉杉应拂栋云齐。",
            "谩劳筋力趋丹凤，可有文词咏碧鸡。",
            "此别更无闲事嘱，北山高处谢猨啼。"
        ],
        "title": "送弟东归",
        "id": "1b23b7d0-b611-4e3c-b7af-74d129e91ee2"
    },
    {
        "author": "吴融",
        "paragraphs": [
            "海燕初归朔雁回，静眠深揜百花台。",
            "春蔬已为高僧掇，腊酝还因熟客开。",
            "檐外暖丝兼絮堕，槛前轻浪带鸥来。",
            "谢公难避苍生意，自古风流必上台。"
        ],
        "title": "和座主尚书春日郊居",
        "id": "83e643a1-daea-42fa-98ea-5fbfb6efb046"
    },
    {
        "author": "吴融",
        "paragraphs": [
            "腻若裁云薄缀霜，春残独自殿羣芳。",
            "梅妆向日霏霏暖，纨扇摇风闪闪光。",
            "月魄照来空见影，露华凝後更多香。",
            "天生洁白宜清净，何必殷红暎洞房。"
        ],
        "title": "僧舍白牡丹二首 一",
        "id": "179a5d17-46f2-4e9d-b436-91de2246258c"
    },
    {
        "author": "吴融",
        "paragraphs": [
            "侯家万朵簇霞丹，若并霜林素艳难。",
            "合影只应天际月，分香多是畹中兰。",
            "虽饶百卉争先发，还在三春向後残。",
            "想得惠林凭此槛，肯将荣落意来看。"
        ],
        "title": "僧舍白牡丹二首 二",
        "id": "2b9bca44-2754-47f0-a988-cd1f15396f63"
    },
    {
        "author": "吴融",
        "paragraphs": [
            "中秋月满尽相寻，独入非烟宿禁林。",
            "曾恨人间千里隔，更堪天上九门深。",
            "明涵太液鱼龙定，静鏁圆灵象纬沈。",
            "目断枚皋何处在，阑干十二忆登临。"
        ],
        "title": "八月十五夜禁直寄同僚",
        "id": "35d5e7d4-1dd4-4e0b-baac-7e1a50f5bf20"
    },
    {
        "author": "吴融",
        "paragraphs": [
            "十里香尘扑马飞，碧莲峰下踏青时。",
            "云鬟照水和花重，罗袖抬风惹絮迟。",
            "可便无心邀妩媚，还应有泪忆袁熙。",
            "如烟如梦争寻得，溪柳回头万万丝。"
        ],
        "title": "上巳日花下闲看",
        "id": "319502e8-c7de-4bfb-ba4b-3d6a45f13e0a"
    },
    {
        "author": "吴融",
        "paragraphs": [
            "裛尘丝雨送微凉，偶出樊笼入道场。",
            "半偈已能消万事，一枰兼得了残阳。",
            "寻知世界都如梦，自喜身心甚不忙。",
            "更约西风摇落後，醉来终日卧禅房。"
        ],
        "title": "禅院弈棋偶题",
        "id": "a51d913c-3354-40d0-a470-7a7f9d082ba0"
    },
    {
        "author": "吴融",
        "paragraphs": [
            "玉女盆边雪未销，正多春事莫无憀。",
            "杏花向日红匀脸，云带环山白系腰。",
            "莺啭树头欹枕听，冻开泉眼杖藜挑。",
            "陵迁谷变如须问，控鹤山人字子乔。"
        ],
        "title": "和张舍人",
        "id": "52e28c9a-c24a-4abc-ab94-2e7ab8774a1f"
    },
    {
        "author": "吴融",
        "paragraphs": [
            "故人归去指翔鸾，乐带离声可有欢。",
            "驿路两行秋吹急，渭波千叠夕阳寒。",
            "空郊已叹周禾熟，旧苑应寻汉火残。",
            "遥羡从公无一事，探花先醉曲江干。"
        ],
        "title": "送友赴阙",
        "id": "afc9758b-5b1f-4c18-b661-bac9db4b81be"
    },
    {
        "author": "吴融",
        "paragraphs": [
            "不用登临足感伤，古来今往尽茫茫。",
            "未知尧桀谁臧否，可便彭殇有短长。",
            "楚垒万重多故事，汉波千叠更残阳。",
            "到头一切皆身外，只觉关身是醉乡。"
        ],
        "title": "过邓城县作",
        "id": "8ac1c0cb-3e3c-462b-ba4b-2a80fd7d1464"
    },
    {
        "author": "吴融",
        "paragraphs": [
            "龙斾丛丛下剑门，还将瑞气入中原。",
            "鳌头一荡山虽没，乌足重安日不昏。",
            "晋客已知周礼在，秦人仍喜汉官存。",
            "自怜闲坐渔矶石，万级云台落梦魂。"
        ],
        "title": "文德初闻车驾东游",
        "id": "05e80444-fbeb-4146-b858-86958752fd1e"
    },
    {
        "author": "吴融",
        "paragraphs": [
            "举国繁华委逝川，羽毛飘荡一年年。",
            "他山叫处花成血，旧苑春来草似烟。",
            "雨暗不离浓绿树，月斜长吊欲明天。",
            "湘江日暮声凄切，愁杀行人归去船。"
        ],
        "tags": [
            "抒情",
            "杜鹃"
        ],
        "title": "子规",
        "id": "2e730162-0a4d-44e0-b17f-581ef798d05e"
    },
    {
        "author": "吴融",
        "paragraphs": [
            "分栋山前曙色开，三千铁骑简州回。",
            "云间堕箭飞书去，风里擎竿露布来。",
            "古谓伐谋为上策，今看静胜自中台。",
            "功名一似淮西事，只是元臣不姓裴。"
        ],
        "title": "简州归降贺京兆公",
        "id": "f7150de2-4c5b-410a-a658-5a3ce099a431"
    },
    {
        "author": "吴融",
        "paragraphs": [
            "雨余秋色拂孤城，远目凝时万象清。",
            "叠翠北来千嶂尽，漫流东去一江平。",
            "从军固有荆州乐，怀古能无岘首情。",
            "欲下阑干一回首，乌归帆没戍烟明。"
        ],
        "title": "登汉州城楼",
        "id": "aa3e0444-cb4e-4983-af17-6c2ecce0928d"
    },
    {
        "author": "吴融",
        "paragraphs": [
            "纔开便落不胜黄，覆着庭莎衬夕阳。",
            "只共蝉催双鬓老，可知人已十年忙。",
            "晓窗须为吟秋兴，夜枕应教梦帝乡。",
            "蜀国马卿看从猎，肯将闲事入凄凉。"
        ],
        "title": "岐下寓居见槐花落因寄从事",
        "id": "a7554ae0-8ee7-45a3-a0d3-5ab5ee07e304"
    },
    {
        "author": "吴融",
        "paragraphs": [
            "莫愁家住石城西，月坠星沈客到迷。",
            "一院无人春寂寂，九原何处草萋萋。",
            "香魂未散烟笼水，舞袖休翻柳拂堤。",
            "兰棹一移风雨急，流莺千万莫长啼。"
        ],
        "title": "和人有感",
        "id": "7a85c285-1148-48e0-863f-624d5ba4277f"
    },
    {
        "author": "吴融",
        "paragraphs": [
            "春阴漠漠覆江城，南国归桡趂晚程。",
            "水上驿流初过雨，树笼堤处不离莺。",
            "迹疎冠盖兼无梦，地近乡园自有情。",
            "便被东风动离思，杨花千里雪中行。"
        ],
        "title": "春归次金陵",
        "id": "af20d937-6fe6-4a07-89f4-9231e55e72fe"
    },
    {
        "author": "吴融",
        "paragraphs": [
            "一枝红艳出墙头，墙外行人正独愁。",
            "长得看来犹有恨，可堪逢处更难留。",
            "林空色暝莺先到，春浅香寒蝶未游。",
            "更忆帝乡千万树，澹烟笼日暗神州。"
        ],
        "tags": [
            "抒情",
            "花",
            "写花"
        ],
        "title": "途中见杏花",
        "id": "a44227a3-01e2-4ae6-81da-ef9957829fa2"
    },
    {
        "author": "吴融",
        "paragraphs": [
            "别墅萧条海上村，偶期兰菊与琴尊。",
            "檐横碧嶂秋光近，树带闲潮晚色昏。",
            "幸有白云眠楚客，不劳芳草思王孙。",
            "北山移去前文在，无复教人叹晓猨。"
        ],
        "title": "秋日经别墅",
        "id": "45e9a714-559b-4b9c-8f15-7e0bb6200ef7"
    },
    {
        "author": "吴融",
        "paragraphs": [
            "露染霜干片片轻，斜阳照处转烘明。",
            "和烟飘落九秋色，随浪泛将千里情。",
            "几夜月中藏鸟影，谁家庭际伴蛩声。",
            "一时衰飒无多恨，看着清风彩剪成。"
        ],
        "title": "红叶",
        "id": "cde3ddab-b6aa-4cce-99de-e600b9e82746"
    },
    {
        "author": "吴融",
        "paragraphs": [
            "足恨饶悲不自由，萍无根蒂水长流。",
            "庾公明月吟连曙，谢守青山看入秋。",
            "一饭意专堪便死，千金诺在转难酬。",
            "云沈鸟去回头否，平子才多好赋愁。"
        ],
        "title": "离霅溪感事献郑员外",
        "id": "ff60d5f6-007b-4134-9a6b-84a0a9e2fdc0"
    },
    {
        "author": "吴融",
        "paragraphs": [
            "安西门外彻安西，一百年前断鼓鼙。",
            "犬解人歌曾入唱，马称龙子几来嘶。",
            "自从辽水烟尘起，更到涂山道路迷。",
            "今日登临须下泪，行人无个草萋萋。"
        ],
        "title": "岐州安西门",
        "id": "9c4282b1-f53e-43ed-8972-fb8dbe67e7d8"
    },
    {
        "author": "吴融",
        "paragraphs": [
            "晚霞零落雨初收，关上危阑独怅留。",
            "千里好春聊极目，五陵无事莫回头。",
            "山犹带雪霏霏恨，柳未禁寒冉冉愁。",
            "直是无情也肠断，鸟归帆没水空流。"
        ],
        "title": "关西驿亭即事",
        "id": "2df80a71-e7b1-4be7-87be-a8d0daa9797b"
    },
    {
        "author": "吴融",
        "paragraphs": [
            "三十六峰危似冠，晴楼百尺独登看。",
            "高凌鸟外青冥窄，翠落人间白昼寒。",
            "不觉衡阳遮雁过，如何钟阜鬬龙盘。",
            "始知万岁声长在，只待东巡动玉鸾。"
        ],
        "title": "望嵩山",
        "id": "6710d655-c2ca-4316-9888-50a036b1a1eb"
    },
    {
        "author": "吴融",
        "paragraphs": [
            "零落攲斜此路中，盛时曾识太平风。",
            "晓迷天仗归春苑，暮送鸾旗指洛宫。",
            "一自烟尘生蓟北，更无消息幸关东。",
            "而今只有孤根在，鸟啄虫穿没乱蓬。"
        ],
        "title": "题湖城县西道中槐树",
        "id": "90a1e0e1-aabf-4ba0-8e96-15df37579aca"
    },
    {
        "author": "吴融",
        "paragraphs": [
            "暖烟轻淡草霏霏，一片晴山衬夕晖。",
            "水露浅沙无客泛，树连疎苑有莺飞。",
            "自从身与沧浪别，长被春教寂寞归。",
            "回首青门不知处，向人杨柳莫依依。"
        ],
        "title": "东归次瀛上",
        "id": "24152f34-8cc6-4582-94c4-36d77e053b2b"
    },
    {
        "author": "吴融",
        "paragraphs": [
            "青牛关畔寄孤村，山当屏风石当门。",
            "芳树绿阴连蔽芾，长河飞浪接昆仑。",
            "苔田绿後蛙争聚，麦垄黄时雀更喧。",
            "只此无心便无事，避人何必武陵源。"
        ],
        "title": "偶书",
        "id": "e349c048-6b35-4a24-9ec7-c71f9db72a34"
    },
    {
        "author": "吴融",
        "paragraphs": [
            "退闲何事不忘机，况限溪云静掩扉。",
            "马颊浪高鱼去少，鸡鸣关险雁来稀。",
            "无才敢更期连茹，有意兼思学采薇。",
            "珍重故人知我者，九霄休复寄音徽。"
        ],
        "title": "得京中亲友书讶久无音耗以诗代谢",
        "id": "f1b2d36c-3df3-4185-a0ec-4d5cd886846e"
    },
    {
        "author": "吴融",
        "paragraphs": [
            "抵鹊山前云掩扉，更甘终老脱朝衣。",
            "晓窥青镜千峰入，暮倚长松独鹤归。",
            "云里引来泉脉细，雨中移得药苗肥。",
            "何须一筯鲈鱼脍，始挂孤帆问钓矶。"
        ],
        "title": "即事",
        "id": "c4016e76-a02e-4f8b-93bb-aa84c42fd1c5"
    },
    {
        "author": "吴融",
        "paragraphs": [
            "千年茯菟带龙鳞，太华峰头得最珍。",
            "金鼎晓煎云漾粉，玉瓯寒贮露含津。",
            "南宫已借征诗客，内署今还托谏臣。",
            "飞檄愈风知妙手，也须分药救漳滨。"
        ],
        "title": "病中宜茯苓寄李谏议",
        "id": "1144758b-1f67-4cb9-bad8-d3eddb0e7ff3"
    },
    {
        "author": "吴融",
        "paragraphs": [
            "浪痕龙迹老敧危，流落何时别故枝。",
            "岁月空教苔藓积，芳菲长倩薜萝知。",
            "有文在朽人难识，无蠹藏心鸟莫窥。",
            "家近沧浪从泛去，碧天消息不参差。"
        ],
        "title": "槎",
        "id": "761ea005-9b29-43fa-a0d8-e2adf7c631f0"
    },
    {
        "author": "吴融",
        "paragraphs": [
            "九曲河冰半段来，严霜结出劲风裁。",
            "非时已认蝉飘翼，到海须忧蚌失胎。",
            "千里风清闻戛玉，几人东下忆奔雷。",
            "殷勤莫碍星槎路，从看天津弄杼回。"
        ],
        "title": "汴上观",
        "id": "05d329e9-444b-4718-b3a9-72120f52e991"
    },
    {
        "author": "吴融",
        "paragraphs": [
            "依依芳树拂檐平，绕竹清流浸骨清。",
            "爱弄绿苔鱼自跃，惯偷红果鸟无声。",
            "踏青堤上烟多绿，拾翠江边月更明。",
            "只此超然长往是，几人能遂铸金成。"
        ],
        "title": "闲居有作",
        "id": "fe955445-1f9e-46ba-b564-0bc82599010d"
    },
    {
        "author": "吴融",
        "paragraphs": [
            "送夏迎秋几醉来，不堪行色被蝉催。",
            "身随渭水看归远，梦挂秦云约自回。",
            "雨细若为抛钓艇，月明谁复上歌台。",
            "千波万浪西风急，更为红蕖把一桮。"
        ],
        "tags": [
            "西湖"
        ],
        "title": "离岐下题西湖",
        "id": "d6fcf9cc-796f-4b64-a4da-3016036037b0"
    },
    {
        "author": "吴融",
        "paragraphs": [
            "风有危亭月有台，平津阁畔好裴回。",
            "虽非宋玉诛茅至，且学王家种竹来。",
            "已得静居从马歇，不堪行色被蝉催。",
            "故园兰菊三千里，旅梦方应校懒回。"
        ],
        "title": "岐阳蒙相国对宅因抒怀投献",
        "id": "5c314358-db4b-42a5-bb0d-455582751107"
    },
    {
        "author": "吴融",
        "paragraphs": [
            "落日停桡古渡边，古今踪迹一苍然。",
            "平沙尽处云藏树，远吹收来水定天。",
            "正困东西千里路，可怜潇洒五湖船。",
            "如何不及前贤事，却谢鲈鱼在洛川。"
        ],
        "title": "晚泊松江",
        "id": "881b755e-5d6b-4e12-a99a-c9e1f675fb38"
    },
    {
        "author": "吴融",
        "paragraphs": [
            "渑池城郭半遗基，无限春愁挂落晖。",
            "柳渡风轻花浪绿，麦田烟暖锦鸡飞。",
            "相如忠烈千秋断，二主英雄一梦归。",
            "莫道新亭人对泣，异乡殊代也沾衣。"
        ],
        "title": "过渑池书事",
        "id": "651f432d-3ce8-49ae-9fe0-cf68df0778d1"
    },
    {
        "author": "吴融",
        "paragraphs": [
            "水送山迎入富春，一川如画晚晴新。",
            "云低远渡帆来重，潮落寒沙鸟下频。",
            "未必柳间无谢客，也应花里有秦人。",
            "严光万古清风在，不敢停桡更问津。"
        ],
        "title": "富春",
        "id": "e1fb1d49-c8b7-4c83-9fb2-9e0095d1ee71"
    },
    {
        "author": "吴融",
        "paragraphs": [
            "白玉花开绿锦池，风流御史报人知。",
            "看来应是云中堕，偷去须从月下移。",
            "已被乱蝉催晼晚，更禁凉雨动䙰褷。",
            "习家秋色堪图画，只欠山公倒接䍦。"
        ],
        "title": "高侍御话及皮博士池中白莲因成一章寄博士兼奉呈",
        "id": "7ada8699-d003-418a-8d52-f9e5fc1f6051"
    },
    {
        "author": "吴融",
        "paragraphs": [
            "翠微云敛日沈空，叫彻青冥怨不穷。",
            "连臂影垂溪色里，断肠声尽月明中。",
            "静含烟峡凄凄雨，高弄霜天袅袅风。",
            "犹有北山归意在，少惊佳树近房栊。"
        ],
        "title": "忆猿",
        "id": "9845de4b-778d-45b1-b7b7-c1ffdde83f9a"
    },
    {
        "author": "吴融",
        "paragraphs": [
            "一声南雁已先红，神女霜飞叶叶同。",
            "自是孤根非暖地，莫惊他木耐秋风。",
            "暖烟散去阴全薄，明月临来影半空。",
            "长忆洞庭千万树，照山横浦夕阳中。"
        ],
        "tags": [
            "洞庭湖"
        ],
        "title": "红树",
        "id": "411de517-cc82-4b5e-9ab2-5a19ec687e44"
    },
    {
        "author": "吴融",
        "paragraphs": [
            "湘浦波春始北归，玉关摇落又南飞。",
            "数声飘去和秋色，一字横来背晚晖。",
            "紫阁高翻云羃羃，灞川低渡雨微微。",
            "莫从思妇台边过，未得征人万里衣。"
        ],
        "title": "新雁",
        "id": "43e88407-a03e-4d5c-b1ca-1d6996ca3969"
    },
    {
        "author": "吴融",
        "paragraphs": [
            "辞无珪组隐无才，门向潮头过处开。",
            "几度黄昏逢罔象，有时红旭见蓬莱。",
            "碛连荒戍频频火，天绝纤云往往雷。",
            "昨夜秋风已摇落，那堪更上望乡台。"
        ],
        "title": "海上秋怀",
        "id": "eb5aa93f-8fb0-40eb-9c58-04925ef42c85"
    },
    {
        "author": "吴融",
        "paragraphs": [
            "穿云落石细湔湔，尽日疑闻弄管弦。",
            "千仞洒来寒碎玉，一泓深去碧涵天。",
            "烟迷叶乱寻难见，月好风清听不眠。",
            "春雨正多归未得，只应流恨更潺湲。"
        ],
        "title": "忆山泉",
        "id": "e50eecbd-56d2-40ed-8c4d-fb47ff027f1e"
    },
    {
        "author": "吴融",
        "paragraphs": [
            "碧莲重叠在青冥，落日垂鞭缓客程。",
            "不奈春烟笼暗澹，可堪秋雨洗分明。",
            "南边已放三千马，北面犹标百二城。",
            "只怕仙人抚高掌，年年相见是空行。"
        ],
        "title": "东归望华山",
        "id": "b302b0d9-94a6-45ab-9d68-1350fa03b3da"
    },
    {
        "author": "吴融",
        "paragraphs": [
            "走马街南百亩池，碧莲花影倒参差。",
            "偶同人去红尘外，正值僧归落照时。",
            "万事已为春弃置，百忧须赖酒医治。",
            "殷勤待取前峰月，更倚阑干弄钓丝。"
        ],
        "title": "游华州飞泉亭",
        "id": "44189244-22ff-4edb-b651-5d089dc0234c"
    },
    {
        "author": "吴融",
        "paragraphs": [
            "碧池悠漾小凫雏，两两依依秪自娱。",
            "钓艇忽移还散去，寒鸱有意即相呼。",
            "可怜翡翠归云髻，莫羡鸳鸯入画图。",
            "幸是羽毛无取处，一生安稳老菰蒲。"
        ],
        "title": "池上双凫二首 一",
        "id": "7524a652-842f-4083-80f6-17a580bbfa18"
    },
    {
        "author": "吴融",
        "paragraphs": [
            "双凫狎得傍池台，戏藻衔蒲远又回。",
            "敢为稻粱凌险去，幸无鹰隼触波来。",
            "万丝春雨眠时乱，一片浓萍浴处开。",
            "不在笼栏夜仍好，月汀星沼剩裴回。"
        ],
        "title": "池上双凫二首 二",
        "id": "cdeb8466-ed1f-4785-8168-23d964d60fd0"
    },
    {
        "author": "吴融",
        "paragraphs": [
            "红影飘来翠影微，一辞林表不知归。",
            "伴愁无色烟犹在，替恨成啼露未晞。",
            "若逐水流应万里，莫因风起便孤飞。",
            "楚郊千树秋声急，日暮纷纷惹客衣。"
        ],
        "title": "叶落",
        "id": "a6819c5a-cece-4e07-a998-9513c2c2851d"
    },
    {
        "author": "吴融",
        "paragraphs": [
            "霓结双旌羽缀裙，七星坛上拜元君。",
            "精诚有为天应感，章奏无私鬼怕闻。",
            "鹤驭已从烟际下，凤膏还向月中焚。",
            "白云乡路看看到，好驻流年翊圣文。"
        ],
        "title": "和皮博士赴上京观中修灵斋赠威仪尊师兼见寄",
        "id": "83b8102d-d1f4-405f-9775-f45730ec96f2"
    },
    {
        "author": "吴融",
        "paragraphs": [
            "霏霏漠漠暗和春，羃翠凝红色更新。",
            "寒入腻裘浓晓睡，细随油壁静香尘。",
            "连云似织休迷雁，带柳如啼好赠人。",
            "别有空阶寂寥事，绿苔狼籍落花频。"
        ],
        "title": "春雨",
        "id": "5fd56c8a-8487-4f05-92f9-64f4154e1c3a"
    },
    {
        "author": "吴融",
        "paragraphs": [
            "冷涵秋水碧溶溶，一片澄明见底空。",
            "有日晴来云衬白，几时吹落叶浮红。",
            "香啼蓼穗娟娟露，干动莲茎淅淅风。",
            "凌晓无端照衰发，便悲霜雪镜光中。"
        ],
        "title": "秋池",
        "id": "fb5532f5-1b8e-4d2f-b12a-d4643e45d304"
    },
    {
        "author": "吴融",
        "paragraphs": [
            "首阳山枕黄河水，上有两人曾饿死。",
            "不同天下人为非，兄弟相看自为是。",
            "遂令万古识君心，为臣贵义不贵身。",
            "精灵长在白云里，应笑随时饱死人。"
        ],
        "tags": [
            "黄河"
        ],
        "title": "首阳山",
        "id": "52a5e7ce-e78e-4a34-801c-25bef82f469b"
    },
    {
        "author": "吴融",
        "paragraphs": [
            "洞庭山下湖波碧，波中万古生幽石。",
            "铁索千寻取得来，奇形怪状谁能识。",
            "初疑朝家正人立，又如战士方狙击。",
            "又如防风死後骨，又如于菟活时额。",
            "又如成人枫，又如害瘿柏。",
            "雨过上停泓，风来中有隙。",
            "想得沈潜水府时，兴云出雨蟠蛟螭。",
            "今来硉矹林庭上，长恐忽然生白浪。",
            "用时应不称娲皇，将去也堪随博望。",
            "噫嘻尔石好凭依，幸有方池幷钓矶。",
            "小山丛桂且为伴，钟阜白云长自归。",
            "何必豪家甲第里，玉阑干畔争光辉。",
            "一朝荆棘忽流落，何异绮罗云雨飞。"
        ],
        "tags": [
            "太湖",
            "洞庭湖"
        ],
        "title": "太湖石歌",
        "id": "8eb6be1f-ca76-4092-89ab-d47677e6abd7"
    },
    {
        "author": "吴融",
        "paragraphs": [
            "把笔尽为诗，何人敌夫子。",
            "句满天下口，名聒天下耳。",
            "不识朝，不识市。",
            "旷逍遥，闲徙倚。",
            "一桮酒，无万事。",
            "一叶舟，无千里。",
            "衣裳白云，坐卧流水。",
            "霜落风高忽相忆，惠然见过留一夕。",
            "一夕听吟十数篇，水榭林萝为岑寂。",
            "拂旦舍我亦不辞，携筇径去随所适。",
            "随所适，无处觅。",
            "云半片，鹤一只。"
        ],
        "title": "赠方干处士歌",
        "id": "f1e923ff-5671-438f-8697-08ad1d691fe3"
    },
    {
        "author": "吴融",
        "paragraphs": [
            "古人云：丝不如竹，竹不如肉。",
            "乃知此语未必然，李周弹筝听不足。",
            "闻君七岁八岁时，五音六律皆生知。",
            "就中十三弦最妙，应宫出入年方少。",
            "青騘惯走长楸日，几度承恩蒙急召。",
            "一字雁行斜御筵，锵金戛羽凌非烟。",
            "始似五更残月里，凄凄切切清露蝉。",
            "又如石罅堆叶下，泠泠沥沥苍崖泉。",
            "鸿门玉斗初向地，织女金梭飞上天。",
            "有时上苑繁花发，有时太液秋波阔。",
            "当头独坐摐一声，满座好风生拂拂。",
            "天颜开，圣心悦。",
            "紫金白珠沾赐物，出来无暇更还家。",
            "且上青楼醉明月，年将六十艺转精。",
            "自写梨园新曲声，近来一事还惆怅。",
            "故里春荒烟草平，供奉供奉且听语。",
            "自昔兴衰看乐府，秪如伊州与梁州。",
            "尽是太平时歌舞，旦夕君王继此声，不要停弦泪如雨。"
        ],
        "title": "李周弹筝歌",
        "id": "b0ecee39-0568-4b54-ab75-249bdc3fab1e"
    },
    {
        "author": "吴融",
        "paragraphs": [
            "篆书朴，隶书俗，草圣贵在无羁束。",
            "江南有僧名{巩/言}光，紫毫一管能顚狂。",
            "人家好壁试挥拂，瞬目已流三五行。",
            "摘如钩，挑如拨。",
            "斜如掌，回如斡。",
            "又如夏禹鏁淮神，波底出来手正拔。",
            "又如朱亥锤晋鄙，袖中抬起腕欲脱。",
            "有时软萦盈，一穗秋云曳空阔。",
            "有时瘦巉岩，百尺枯松露槎枿。",
            "忽然飞动更惊人，一声霹雳龙虵活。",
            "稽山贺老昔所传，又闻能者惟张顚。",
            "上人致功应不下，其奈飘飘沧海边。",
            "可中一入天子国，络素裁缣洒毫墨。",
            "不系知之与不知，须言一字千金值。"
        ],
        "title": "赠{巩/言}光上人草书歌",
        "id": "f92f296d-2f5b-483f-ae59-5be06c526258"
    },
    {
        "author": "吴融",
        "paragraphs": [
            "危栏压溪溪澹碧，翠褭红飘莺寂寂。",
            "此日长亭怆别离，座中忽遇吹芦客。",
            "双攘轻袖当高轩，含商吐羽凌非烟。",
            "初疑一百尺瀑布，八九月落香炉巅。",
            "又似鲛人为客罢，迸泪成珠玉盘泻。",
            "碧珊瑚碎震泽中，金锒铛撼龟山下。",
            "铿訇揭调初惊人，幽咽细声还感神。",
            "紫凤将雏叫山月，玄兔丧子啼江春。",
            "咨嗟长史出人艺，如何值此艰难际。",
            "可中长似承平基，肯将此为闲人吹。",
            "不是东城射雉处，即应南苑鬬鸡时。",
            "白樱桃熟每先赏，红芍药开长有诗。",
            "卖珠曾被武皇问，熏香不怕贾公知。",
            "今来流落一何苦，江南江北九寒暑。",
            "翠华犹在橐泉中，一曲梁州泪如雨。",
            "长史长史听我语，从来艺绝多失所。",
            "罗君赠君两首诗，半是悲君半自悲。"
        ],
        "title": "赠李长史歌",
        "id": "b9c4387c-bb94-4278-870a-d904b952483d"
    },
    {
        "author": "吴融",
        "paragraphs": [
            "化人之心固甚难，自化之心更不易。",
            "化人可以程限之，自化元须有其志。",
            "在心为志者何人，今日得之于广利。",
            "三十年前识师初，正见把笔学草书。",
            "崩云落日千万状，随手变化生空虚。",
            "海北天南几回别，每见书踪转奇绝。",
            "近来兼解作歌诗，言语明快有气骨。",
            "坚如百炼钢，挺特不可屈。",
            "又如千里马，脱缰飞灭没。",
            "好是不雕刻，纵横冲口发。",
            "昨来示我十余篇，咏杀江南风与月。",
            "乃知性是天，习是人。",
            "莫轻河边羖䍽，飞作天上麒麟。",
            "但日新，又日新。",
            "李太白，非通神。"
        ],
        "title": "赠广利大师歌",
        "id": "03b8b065-de20-46ca-a56f-bad0d1e1a5f5"
    },
    {
        "author": "吴融",
        "paragraphs": [
            "紫鸾黄鹄虽别离，一举千里何难追。",
            "犹闻啼风与叫月，流连断续令人悲。",
            "赋情更有深缱绻，碧甃千寻尚为浅。",
            "蟾蜍正向清夜流，蛱蝶须教堕丝罥。",
            "莫道断丝不可续，丹穴凤凰胶不远。",
            "莫道流水不回波，海上两潮长自返。"
        ],
        "title": "古离别",
        "id": "e9b068a0-73d9-437b-9a18-3bd314ba138e"
    },
    {
        "author": "吴融",
        "paragraphs": [
            "风骚骚，雨涔涔，长洲苑外荒居深。",
            "门外流水流澶漫，河边古木鸣萧森。",
            "敻无禽影，寂无人音。",
            "端然拖愁坐，万感丛于心。",
            "姑苏碧瓦十万户，中有楼台与歌舞。",
            "寻常倚月复眠花，莫说斜风兼细雨。",
            "应不知天地造化是何物，亦不知荣辱是何主。",
            "吾囷长满是太平，吾乐不极是天生。",
            "岂忧天下有大憝，四郊刁斗常铮铮。",
            "官军扰人甚于贼，将臣怕死唯守城。",
            "又岂复忧朝廷苦弛慢，中官转纵横。",
            "李膺勾党即罹患，窦武忠谋又未行。",
            "又岂忧文臣尽遭束高阁，文教从今日萧索。",
            "若更无人稍近前，把笔到头同一恶。",
            "可叹吴城城中人，无人与我交一言。",
            "蓬蒿满径尘一榻，独此闵闵何其烦。",
            "虽然小或可谋大，[嫠]妇之忧史尚存。",
            "况我长怀丈夫志，今来流落沧溟涘。",
            "有时惊事再咨嗟，因风因雨更憔悴。",
            "只有闲横膝上琴，怨伤怨恨聊相寄。",
            "伯牙海上感沧溟，何似今朝风雨思。"
        ],
        "title": "风雨吟",
        "id": "38100dc8-bc59-44f5-9e22-bb12be88d05d"
    },
    {
        "author": "吴融",
        "paragraphs": [
            "来时风，去时雨，萧萧飒飒春江浦。",
            "欹欹侧侧海门帆，轧轧哑哑洞庭橹。"
        ],
        "tags": [
            "洞庭湖"
        ],
        "title": "江行",
        "id": "a143dca3-283d-4a1f-9d7c-e095562a31db"
    },
    {
        "author": "吴融",
        "paragraphs": [
            "枯缠藤，重欹雪，渭曲逢，湘江别。",
            "不是从来无本根，画工取势教摧折。"
        ],
        "title": "壁画折竹杂言",
        "id": "d9b431fa-d330-41da-8ddf-b012b801d894"
    },
    {
        "author": "吴融",
        "paragraphs": [
            "濯水经何日，随风故有人。",
            "绿衣犹偪画，丹顶尚迷真。",
            "暗澹云沈古，青苍藓剥新。",
            "暎襟知惹泪，侵鞯想萦尘。",
            "掣曳无由睹，流传久自珍。",
            "武威应认得，牵挽几当春。"
        ],
        "title": "古锦裾六韵",
        "id": "9f715bcb-1a10-40b8-a20c-f07634e33273"
    },
    {
        "author": "吴融",
        "paragraphs": [
            "胧胧欲曙色，隐隐辨残妆。",
            "月始云中出，花犹雾里藏。",
            "眉边全失翠，额畔半留黄。",
            "转入金屏影，隈侵角枕光。",
            "有蝉隳鬓样，无燕着𨥁行。",
            "十二峯前梦，如何不断肠。"
        ],
        "title": "赋得欲晓看妆面",
        "id": "a495149f-2c80-452a-a557-283fb578a1fa"
    },
    {
        "author": "吴融",
        "paragraphs": [
            "雨滴秦中夜，猿闻峡外声。",
            "已吟何逊恨，还赋屈平情。",
            "暗逐哀鸿泪，遥含禁漏清。",
            "直疑游万里，不觉在重城。",
            "霎霎侵灯乱，啾啾入梦惊。",
            "明朝临晓镜，别有鬓丝生。"
        ],
        "title": "府试雨夜帝里闻猿声",
        "id": "ecb9b524-ba9d-4f24-b1e9-433ec6964eee"
    },
    {
        "author": "吴融",
        "paragraphs": [
            "不得月中桂，转思陵上柏。",
            "闲取画图看，烦纡果冰释。",
            "桂生在青冥，万古烟雾隔。",
            "下荫玄兔窟，上暎嫦娥魄。",
            "圆缺且不常，高低图难测。",
            "若非假羽翰，折攀何由得。",
            "天远眼虚穿，夜阑头自白。",
            "未知陵上柏，一定不移易。",
            "有意兼松茂，无情从麝食。",
            "不在是非间，与人为愤激。",
            "他年上缣素，今日悬屋壁。",
            "灵怪不可知，风雨疑来逼。",
            "明朝归故园，唯此同所适。",
            "回首寄团枝，无劳惠消息。"
        ],
        "title": "题画柏",
        "id": "bc59ed4d-5cb0-4371-af2d-8970f6630501"
    },
    {
        "author": "吴融",
        "paragraphs": [
            "天下有蚊子，候夜噆人肤。",
            "平望有蚊子，白昼来相屠。",
            "不避风与雨，羣飞出菰蒲。",
            "扰扰蔽天黑，雷然随舳舻。",
            "利嘴入人肉，微形红且濡。",
            "振蓬亦不惧，至死贪膏腴。",
            "舟人敢停棹，陆者亦疾趋。",
            "南北百余里，畏之如虎貙。",
            "噫嘻天地间，万物各有殊。",
            "阳者阳为伍，阴者阴为徒。",
            "蚊蚋是阴物，夜从喧墙隅。",
            "如何正曦赫，吞噬当通衢。",
            "人筋为尔断，人力为尔枯。",
            "衣巾秽且甚，盘馔腥有余。",
            "岂是阳德衰，不能使消除。",
            "岂是有主者，此乡宜毒荼。",
            "吾闻蛇能螫，避之则无虞。",
            "吾闻虿有毒，见之可疾驱。",
            "唯是此蚊子，逢人皆病诸。",
            "江南夏景好，水木多萧疎。",
            "此中震泽路，风月弥清虚。",
            "前後几来往，襟怀曾未舒。",
            "朝既蒙襞积，夜仍跧蘧蒢。",
            "虽然好吟啸，其奈难踟蹰。",
            "人生有不便，天意当何如。",
            "谁能假羽翼，直上言红炉。"
        ],
        "title": "平望蚊子二十六韵",
        "id": "8ca650b3-a08b-4599-97be-2aec53e586b5"
    },
    {
        "author": "吴融",
        "paragraphs": [
            "满树和娇烂漫红，万枝丹彩灼春融。",
            "何当结作千年实，将示人间造化工。"
        ],
        "title": "桃花",
        "id": "ec22cba9-2ae4-432a-8ee5-be0b3102d3ab"
    },
    {
        "author": "吴融",
        "paragraphs": [
            "嫩如新竹管初齐，粉腻红轻样可携。",
            "谁与诗人偎槛看，好于笺墨并分题。"
        ],
        "title": "木笔花",
        "id": "6d975670-5361-4dfa-8dea-a7c9192229b9"
    },
    {
        "author": "吴融",
        "paragraphs": [
            "襄王席上一神仙，眼色相当语不传。",
            "见了又休真似梦，坐来虽近远于天。",
            "陇禽有意犹能说，江月无心也解圆。",
            "更被东风劝惆怅，落花时节定翩翩。"
        ],
        "title": "淛东筵上有寄",
        "id": "8cd539f8-81df-4b70-ae80-d5178dba4c76"
    },
    {
        "author": "吴融",
        "paragraphs": [
            "绣缨霞翼两鸳鸯，金岛银川是故乡。",
            "只合双飞便双死，岂悲相失与相忘。",
            "烟花夜泊红蕖腻，兰渚春游碧草芳。",
            "何事遽惊云雨别，秦山楚水两乖张。"
        ],
        "title": "富水驿东楹有人题诗",
        "id": "0f911f79-05f7-455b-89d8-84be9d19a0a9"
    },
    {
        "author": "吴融",
        "paragraphs": [
            "本学多情刘武威，寻花傍水看春晖。",
            "无端遇着伤心事，赢得凄凉索漠归。"
        ],
        "title": "上巳日",
        "id": "8e2b7d0f-57b1-416f-bcd4-525ba34fd7d1"
    },
    {
        "author": "吴融",
        "paragraphs": [
            "搔首隋堤落日斜，已无余柳可藏鸦。",
            "岸傍昔道牵龙舰，河底今来走犊车。",
            "曾笑陈家歌玉树，却随後主看琼花。",
            "四方正是无虞日，谁信黎阳有古家。"
        ],
        "title": "隋堤",
        "id": "b4f49f27-3a23-416f-8e2b-24a1dbdf0445"
    },
    {
        "author": "孙偓",
        "paragraphs": [
            "蜀国信难遇，楚乡心更愁。",
            "我行同范蠡，师举效浮丘。",
            "他日相逢处，多应在十洲。"
        ],
        "title": "寄杜先生诗",
        "id": "d7e99c8f-cda0-4dc3-a195-4b0c015a2e3f"
    },
    {
        "author": "孙偓",
        "paragraphs": [
            "窠居过後更何人，传得如来法印真。",
            "昨日祝融峰下见，草衣便是雪山□。"
        ],
        "tags": [
            "衡山"
        ],
        "title": "赠南岳僧全玭",
        "id": "17a7cdce-d717-479f-aae5-f1cb79fb2236"
    },
    {
        "author": "孙偓",
        "paragraphs": [
            "谬持文柄得时贤，粉署清华次第迁。",
            "昔岁策名皆健笔，今朝称职并同年。",
            "各怀器业宁推让，俱上青霄肯後先。",
            "何事老夫犹赋咏，欲将酬和永留传。"
        ],
        "title": "荅门生王涣李德邻赵光胤王拯长句",
        "id": "c2e28eaf-9ae7-4e63-842a-339ac012bb77"
    },
    {
        "author": "孙偓",
        "paragraphs": [
            "好是步虚明月夜，瑞炉蜚下醮坛前。"
        ],
        "title": "句",
        "id": "be8f904b-9a2c-4607-9b72-0c4977713b7c"
    },
    {
        "author": "陆扆",
        "paragraphs": [
            "曙色分层汉，莺声绕上林。",
            "报花开瑞锦，催柳绽黄金。",
            "断续随风远，间关送月沈。",
            "语当温树近，飞觉禁园深。",
            "绣户惊残梦，瑶池啭好音。",
            "愿将栖息意，从此沃天心。"
        ],
        "title": "禁林闻晓莺",
        "id": "51079f37-b3f8-4287-9494-3bfda3a83e4c"
    },
    {
        "author": "陆扆",
        "paragraphs": [
            "今秋已约天台月。"
        ],
        "title": "句",
        "id": "1b2c6661-3cd4-488e-b671-b75ef2f40418"
    },
    {
        "author": "薛昭纬",
        "paragraphs": [
            "时君过听委平衡，粉署华灯到晓明。",
            "开卷固难窥浩汗，执衡空欲慕公平。",
            "机云笔舌临文健，沈宋章篇发咏清。",
            "自笑观光辉。"
        ],
        "title": "华州牓寄诸门生",
        "id": "d1469ba6-9f93-46b8-82bd-af8816362dcb"
    },
    {
        "author": "薛昭纬",
        "paragraphs": [
            "一楪毡根数十皴，盘中犹更有红鳞。",
            "早知文字多辛苦，悔不当初学冶银。"
        ],
        "title": "谢银工",
        "id": "4e5c503f-406c-4bf1-a9b7-e02c65a08818"
    },
    {
        "author": "陆翱",
        "paragraphs": [
            "衰柳迷隋苑，衡门啼暮鸦。",
            "茅厨烟不动，书牖日空斜。",
            "悔下东山石，贫于南阮家。",
            "沈忧损神虑，萱草自开花。"
        ],
        "title": "闲居即事",
        "id": "44208aa2-fc56-4fac-a8b2-eb1a52bce8d1"
    },
    {
        "author": "陆翱",
        "paragraphs": [
            "殷懃赵公子，良夜竟相留。",
            "朗月生东海，仙娥在北楼。",
            "酒阑珠露滴，歌逈石城秋。",
            "本为愁人设，愁人到晓愁。"
        ],
        "title": "赵氏北楼",
        "id": "34f8963b-77e0-4296-97b1-2f81576ca377"
    },
    {
        "author": "狄归昌",
        "paragraphs": [
            "马嵬烟柳正依依，重见銮舆幸蜀归。",
            "泉下阿蛮应有语，这回休更怨杨妃。"
        ],
        "title": "题马嵬驿",
        "id": "a30231d3-d12f-4ca4-809c-31fe9b38cc5f"
    },
    {
        "author": "裴廷裕",
        "paragraphs": [
            "何劳问我成都事，亦报君知便纳降。",
            "蜀柳笼堤烟矗矗，海棠当户燕双双。",
            "富春不并穷师子，濯锦全胜旱曲江。",
            "高卷绛纱扬氏宅，半垂红袖薛涛牕。",
            "浣花泛鹢诗千首，静众寻梅酒百缸。",
            "若说弦歌与风景，主人兼是碧油幢。"
        ],
        "title": "蜀中登第荅李搏六韵",
        "id": "b669fb21-e6e3-472a-aaa5-75cae8e0b60b"
    },
    {
        "author": "裴廷裕",
        "paragraphs": [
            "微雨微风寒食节，半开半合木兰花。",
            "看花倚柱终朝立，却似凄凄不在家。"
        ],
        "title": "偶题",
        "id": "c0abe9d3-f8be-4d57-b247-fdc70924165d"
    },
    {
        "author": "李沇",
        "paragraphs": [
            "卷箔舒红茵，当轩翫明月。",
            "懿哉深夜中，静听歌初发。",
            "苔含殿华湿，竹影蟾光洁。",
            "转扇来清风，援琴飞白雪。",
            "行愁景候变，坐恐流芳歇。",
            "桂影有余光，兰灯任将灭。"
        ],
        "title": "闲宵望月",
        "id": "ab1a09fd-044a-4a36-9d55-be31dc097352"
    },
    {
        "author": "李沇",
        "paragraphs": [
            "犬咬天关闭，彩童呼僊吏。",
            "一封红篆书，为奏尘寰事。",
            "八极鳌柱倾，四溟龙鬣沸。",
            "长庚冷有芒，文曲澹无气。",
            "乌轮不再中，黄沙瘗腥鬼。",
            "请帝命真官，临云启金匮。",
            "方与清华宫，重正紫极位。",
            "旷古雨露恩，安得惜沾施。",
            "生人血欲尽，搀抢无饱意。"
        ],
        "title": "醮词",
        "id": "8810649a-95e0-4870-a086-4bc6d5fc3865"
    },
    {
        "author": "李沇",
        "paragraphs": [
            "抉天心，开地脉，俘动凌霄拂蓝碧。",
            "襄王端眸望不极，似睹瑶姬长叹息。",
            "巫妆不治独西望，暗泣红蕉抱云帐。",
            "君王妬妾梦荆宫，虚把金泥印仙掌。",
            "江涛迅激如相助，十二狞龙怒行雨。",
            "昆仑谩有通天路，九峰正在天低处。"
        ],
        "title": "巫山高",
        "id": "b339a0db-62c8-4e5d-b380-e3e5228c9347"
    },
    {
        "author": "李沇",
        "paragraphs": [
            "海宫蹙浪收残月，挈壶掌事传更歇。",
            "银蟾半坠恨流咽，六鳌披月撼蓬阙。",
            "九炁真翁骑白犀，临池静听雌蛟啼。",
            "桂花浥露曙香冷，八窗玉朗惊晨鸡。",
            "裁纱翦罗贴丹凤，腻霞远闭瑶山梦。",
            "露干欲醉芙蕖塘，回首驱云朝正阳。"
        ],
        "title": "梦仙谣",
        "id": "abe0f4f3-884b-4043-a852-7b47911078e2"
    },
    {
        "author": "李沇",
        "paragraphs": [
            "西方龙儿口犹乳，初解驱云学行雨。",
            "纵恣羣阴驾老虬，勺水蹄涔尽奔注。",
            "叶破苔黄未休滴，腻光透长狂莎色。",
            "恨无长剑一千仞，划断顽云看晴碧。"
        ],
        "title": "秋霖歌",
        "id": "5e7730a6-4bfe-445d-a161-c2a9d6e1515a"
    },
    {
        "author": "李沇",
        "paragraphs": [
            "敲金扣石声相凌，遥空冷静天正澄。",
            "宝缾下井辘轳急，小娃弄索伤清冰。",
            "穿丝透管音未歇，回风绕指惊泉咽。",
            "季伦怒击珊瑚摧，灵芸整鬓步摇折。",
            "十六叶中侵素光，寒玲震月杂佩珰。",
            "云和不觉罢余怨，莲峰一夜啼琴姜。",
            "急节写商商恨促，秦愁越调逡巡足。",
            "梦入仙楼戛残曲，飞霜棱棱上秋玉。"
        ],
        "title": "方响歌",
        "id": "ee762a37-026e-4a87-b3cf-b1a303316052"
    },
    {
        "author": "裴贽",
        "paragraphs": [
            "谬持文柄得时贤，粉署清华次第迁。",
            "昔岁策名皆健笔，今朝称职并同年。",
            "各怀器业宁推让，俱上青霄肯後先。",
            "何事老夫犹赋咏，欲将酬和永留传。"
        ],
        "title": "荅王涣",
        "id": "6ab07977-848f-4834-a3a2-9ee1d3a97447"
    },
    {
        "author": "卢汝弼",
        "paragraphs": [
            "君恩已断尽成空，追想娇欢恨莫穷。",
            "长为蕣花光晓日，谁知团扇送秋风。",
            "黄金买赋心徒切，清路飞尘信莫通。",
            "闲凭玉栏思旧事，几回春暮泣残红。"
        ],
        "title": "薄命妾",
        "id": "95f7bab0-ee45-4175-b1a2-bcbcc9587d88"
    },
    {
        "author": "卢汝弼",
        "paragraphs": [
            "叶满苔阶杵满城，此中多恨恨难平。",
            "疎檐看织蟏蛸网，暗隙愁听蟋蟀声。",
            "醉卧欲抛羁客思，梦归偏动故乡情。",
            "觉来独步长廊下，半夜西风吹月明。"
        ],
        "title": "秋夕寓居精舍书事",
        "id": "ae14cbbe-4641-4d08-aa99-bc02c48284e0"
    },
    {
        "author": "卢汝弼",
        "paragraphs": [
            "秋风萧瑟静埃氛，边雁迎风响咽羣。",
            "瀚海应嫌霜下早，湘川偏爱草初熏。",
            "芦洲宿处依沙岸，榆塞飞时度晚云。",
            "何处最添羁客恨，竹窗残月酒醒闻。"
        ],
        "title": "闻雁",
        "id": "66a93f31-272a-4a2a-acc3-e3e586542d9e"
    },
    {
        "author": "卢汝弼",
        "paragraphs": [
            "双浮双浴傍苔矶，蓼浦兰皋绣帐帏。",
            "长羡鹭鸶能洁白，不随鸂鶒鬬毛衣。",
            "霞侵绿渚香衾暖，楼倚青云殿瓦飞。",
            "应笑随阳沙漠雁，洞庭烟暖又思归。"
        ],
        "tags": [
            "洞庭湖"
        ],
        "title": "鸳鸯",
        "id": "9dee1d3b-d968-43ce-8913-51b25cc2fe9c"
    },
    {
        "author": "卢汝弼",
        "paragraphs": [
            "春风昨夜到榆关，故国烟花想已残。",
            "少妇不知归不得，朝朝应上望夫山。"
        ],
        "title": "和李秀才边庭四时怨 一",
        "id": "75aa294d-ec72-4ba9-a8e7-cfced83d3833"
    },
    {
        "author": "卢汝弼",
        "paragraphs": [
            "卢龙塞外草初肥，雁乳平芜晓不飞。",
            "乡国近来音信断，至今犹自着寒衣。"
        ],
        "title": "和李秀才边庭四时怨 二",
        "id": "0d3cea35-013e-4bb6-bcde-944e9bd4b7bb"
    },
    {
        "author": "卢汝弼",
        "paragraphs": [
            "八月霜飞柳半黄，蓬根吹断雁南翔。",
            "陇头流水关山月，泣上龙堆望故乡。"
        ],
        "title": "和李秀才边庭四时怨 三",
        "id": "fd92f7fc-9acf-4083-94de-28858dc59b6c"
    },
    {
        "author": "卢汝弼",
        "paragraphs": [
            "朔风吹雪透刀瘢，饮马长城窟更寒。",
            "半夜火来知有敌，一时齐保贺兰山。"
        ],
        "tags": [
            "生活",
            "边塞"
        ],
        "title": "和李秀才边庭四时怨 四",
        "id": "77561049-4d06-4e15-b0db-12faa3717e20"
    },
    {
        "author": "陆希声",
        "paragraphs": [
            "君山苍翠接青冥，东走洮湖上洞庭。",
            "茅屋向阳梳白发，竹窓深夜诵丹经。",
            "涌泉回泬鱼龙气，怪石惊腾鸟兽形。",
            "为问前时金马客，此焉还作少微星。"
        ],
        "tags": [
            "洞庭湖"
        ],
        "title": "山居即事二首 一",
        "id": "06bebd1b-f5db-48a8-95ed-cf8147ca0c30"
    },
    {
        "author": "陆希声",
        "paragraphs": [
            "不是幽栖矫性灵，从来无意在膻腥。",
            "满川风物供高枕，四合云山借画屏。",
            "五鹿归来惊岳岳，孤鸿飞去入冥冥。",
            "君阳遁叟何为乐，一炷清香两卷经。"
        ],
        "title": "山居即事二首 二",
        "id": "5cf9d20d-b287-4b47-9779-f201b993f5e6"
    },
    {
        "author": "陆希声",
        "paragraphs": [
            "山前无数碧琅玕，一迳清森五月寒。",
            "世上何人怜苦节，应须细问子猷看。"
        ],
        "title": "阳羡杂咏十九首 苦竹迳",
        "id": "800dcdad-ce26-4afa-aca7-4aa715a84780"
    },
    {
        "author": "陆希声",
        "paragraphs": [
            "冻蘂凝香色艳新，小山深坞伴幽人。",
            "知君有意凌寒色，羞共千花一样春。"
        ],
        "title": "阳羡杂咏十九首 梅花坞",
        "id": "f30743af-3dd9-464d-92cc-4952f5a2e383"
    },
    {
        "author": "陆希声",
        "paragraphs": [
            "大河波浪激潼关，青兕胡为伏此山。",
            "遥想楚王云梦泽，蜺旌羽盖定空还。"
        ],
        "title": "阳羡杂咏十九首 石兕台",
        "id": "6192f742-8d10-4de6-a325-3e53989f23ea"
    },
    {
        "author": "陆希声",
        "paragraphs": [
            "年逾知命志尤坚，独向青山更绝编。",
            "天下有山山有水，养蒙肥遯正翛然。"
        ],
        "title": "阳羡杂咏十九首 讲易台",
        "id": "14054525-6b59-464a-a56e-998ecbfdb7bd"
    },
    {
        "author": "陆希声",
        "paragraphs": [
            "惠施徒自学多方，谩说观鱼理未长。",
            "不得庄生濠上旨，江湖何以见相忘。"
        ],
        "title": "阳羡杂咏十九首 观鱼亭",
        "id": "c45ab6e9-6cb3-4857-87b4-c48311f8ea3d"
    },
    {
        "author": "陆希声",
        "paragraphs": [
            "六月清凉绿树阴，小亭高卧涤烦襟。",
            "羲皇向上何人到，永日时时弄素琴。"
        ],
        "title": "阳羡杂咏十九首 绿云亭",
        "id": "2220dba0-98e7-49d1-9d03-0912fd030a58"
    },
    {
        "author": "陆希声",
        "paragraphs": [
            "野人心地本无机，为爱茅檐倚翠微。",
            "尽日尊前谁是客，秋山含水有清辉。"
        ],
        "title": "阳羡杂咏十九首 清辉堂",
        "id": "ce4483a8-143d-482d-88b8-40b3247c9ad6"
    },
    {
        "author": "陆希声",
        "paragraphs": [
            "妙理难观旨甚深，欲知无欲是无心。",
            "茅庵不异人间世，河上真人自可寻。"
        ],
        "title": "阳羡杂咏十九首 观妙庵",
        "id": "5c998f57-01cf-4aa1-bc2f-eaa34135cde5"
    },
    {
        "author": "陆希声",
        "paragraphs": [
            "隔林残日照孤亭，玄[晏]先生酒未醒。",
            "入夜莫愁迷下路，昔人犹在逐流萤。"
        ],
        "title": "阳羡杂咏十九首 西阳亭",
        "id": "36aa1b8b-216c-4585-b643-8c7ba73aaf15"
    },
    {
        "author": "陆希声",
        "paragraphs": [
            "自知无业致吾君，只向春山弄白云。",
            "已共此山私断当，不须转辙重移文。"
        ],
        "title": "阳羡杂咏十九首 弄云亭",
        "id": "44c3232f-d3e4-4b94-b8e5-512c5c8b999b"
    },
    {
        "author": "陆希声",
        "paragraphs": [
            "盘崖蹙缩似灵龟，鬼谷先生隐遁时。",
            "不独卷怀经世志，白云流水是心期。"
        ],
        "title": "阳羡杂咏十九首 伏龟堂",
        "id": "ad6c32b3-a437-4571-912a-4fdda5bdf8fd"
    },
    {
        "author": "陆希声",
        "paragraphs": [
            "君阳山下足春风，满谷仙桃照水红。",
            "何必武陵源上去，涧边好过落花中。"
        ],
        "title": "阳羡杂咏十九首 桃花谷",
        "id": "fcb67ad9-7fc7-41a8-a309-bf750154b940"
    },
    {
        "author": "陆希声",
        "paragraphs": [
            "小圃初晴风露光，含桃花发满山香。",
            "看花对酒心无事，倍觉春来白日长。"
        ],
        "title": "阳羡杂咏十九首 含桃圃",
        "id": "24a890c4-ba5a-4015-9f0a-ee9d090cf577"
    },
    {
        "author": "陆希声",
        "paragraphs": [
            "二月山家谷雨天，半坡芳茗露华鲜。",
            "春醒酒病兼消渴，惜取新芽旋摘煎。"
        ],
        "title": "阳羡杂咏十九首 茗坡",
        "id": "9341ff8a-0a80-4ada-b691-cf807756f540"
    },
    {
        "author": "陆希声",
        "paragraphs": [
            "岭上青松手自栽，已能苍翠映莓苔。",
            "岁寒本是君家事，好送清风月下来。"
        ],
        "title": "阳羡杂咏十九首 松岭",
        "id": "6df65f7d-a903-47ef-b862-6fe3c40e6ebc"
    },
    {
        "author": "陆希声",
        "paragraphs": [
            "芳草霏霏遍地齐，桃花脉脉自成溪。",
            "也知百舌多言语，任向春风尽意啼。"
        ],
        "title": "阳羡杂咏十九首 桃溪",
        "id": "ae3a3d33-932e-4691-a17a-cacfe9c6dbc7"
    },
    {
        "author": "陆希声",
        "paragraphs": [
            "一径秾芳万蘂攒，风吹雨打未摧残。",
            "怜君尽向高枝发，应为行人要整冠。"
        ],
        "title": "阳羡杂咏十九首 李径",
        "id": "02dcd9ba-5798-428a-bfa1-0014f397bba4"
    },
    {
        "author": "陆希声",
        "paragraphs": [
            "落落飞鸿渐始盘，青云起处剩须看。",
            "如今天路多矰缴，纵使衔芦去也难。"
        ],
        "title": "阳羡杂咏十九首 鸿盘",
        "id": "c9d20f81-2971-483f-a8a0-976229f31a78"
    },
    {
        "author": "陆希声",
        "paragraphs": [
            "山岭依稀偃月形，数层倚石叠空青。",
            "几回雪夜寒光积，直似金光照户庭。"
        ],
        "title": "阳羡杂咏十九首 偃月岭",
        "id": "7ddc6155-8760-4ca6-b1f0-7d8a8427202c"
    },
    {
        "author": "陆希声",
        "paragraphs": [
            "笔下龙蛇似有神，天池雷雨变逡巡。",
            "寄言昔日不龟手，应念江头洴澼人。"
        ],
        "title": "寄{巩/言}光上人",
        "id": "c4e6d77e-c59c-4936-ab38-0438aa343531"
    },
    {
        "author": "李昭象",
        "paragraphs": [
            "深岩贫复病，榜到见君名。",
            "贫病浑如失，山川顿觉清。",
            "一春新酒兴，四海旧诗声。",
            "日使能吟者，西来步步轻。"
        ],
        "title": "喜杜荀鹤及第",
        "id": "d9530bc5-739e-463e-9443-e6d2f962b859"
    },
    {
        "author": "李昭象",
        "paragraphs": [
            "还如费冠卿，向此振高名。",
            "肯羡鱼须美，长夸鹤氅轻。",
            "理琴寒指倦，试药黑髭生。",
            "时泰难云卧，随看急诏行。"
        ],
        "title": "赴举出山留寄山居郑参军",
        "id": "c273f671-d8df-4616-82ab-fd76a4e56412"
    },
    {
        "author": "李昭象",
        "paragraphs": [
            "高敞吟轩近钓湾，尘中来似出人间。",
            "若教明月休生桂，应得危时共掩关。",
            "春酒夜棊难放客，短篱疎竹不遮山。",
            "莫夸恬淡胜荣禄，雁引行高未许闲。"
        ],
        "title": "题顾正字溪居",
        "id": "5ad567df-9680-46a8-86f8-f15ee202e990"
    },
    {
        "author": "李昭象",
        "paragraphs": [
            "抽却朝簪着钓蓑，近来声迹转巍峩。",
            "祥麟避网虽山野，丹凤衔书即薜萝。",
            "乍隐文章情更逸，久闲经济术翻多。",
            "深惭未副吹嘘力，竟困风埃争奈何。"
        ],
        "title": "寄献山中顾公员外",
        "id": "8c3a8555-4d37-4f36-ae6d-a043f6e71302"
    },
    {
        "author": "李昭象",
        "paragraphs": [
            "半生猨鸟共山居，吟月吟风两鬓疎。",
            "新句未尝忘教化，上才争忍不吹嘘。",
            "全家欲去干戈後，大国中兴礼乐初。",
            "从此升腾休说命，秪希公道数封书。"
        ],
        "title": "山中寄崔谏议",
        "id": "0ed9d896-ba61-4976-bd43-d78f2b60c2e1"
    },
    {
        "author": "李昭象",
        "paragraphs": [
            "记得初传九转方，碧云峰下祝虚皇。",
            "丹砂未熟心徒切，白日难留鬓欲苍。",
            "无路洞天寻穆满，有时人世美刘郎。",
            "仙人恩重何由报，焚尽星坛午夜香。"
        ],
        "title": "学仙词寄顾云",
        "id": "4b182de3-f12c-43dd-808f-2bc42a3d7d0a"
    },
    {
        "author": "李昭象",
        "paragraphs": [
            "我眠青嶂弄澄潭，君戴貂蝉白玉篸。",
            "应向谢公楼上望，九华山色在西南。"
        ],
        "tags": [
            "九华山"
        ],
        "title": "寄尉迟侍御",
        "id": "1687cdb4-4e08-4573-8b9e-a20e5d811564"
    },
    {
        "author": "李昭象",
        "paragraphs": [
            "危峰抹黛夹晴川，树簇红英草碧烟。",
            "樵客云僧两无事，此中堪去觅灵仙。"
        ],
        "title": "招西洞道者",
        "id": "e4d9dd37-c469-4587-be44-f3b7d15fa9cd"
    },
    {
        "author": "李昭象",
        "paragraphs": [
            "投文得仕而今少，佩印还家古所荣。"
        ],
        "title": "句",
        "id": "a47958f5-3dba-4ef8-abca-4c0eafbfb390"
    },
    {
        "author": "王驾",
        "paragraphs": [
            "非惟消旱暑，且喜救生民。",
            "天地如蒸湿，园林似却春。",
            "洗风清枕簟，换夜失埃尘。",
            "又作丰年望，田夫笑向人。"
        ],
        "title": "夏雨",
        "id": "71f45efb-b1f0-4ca9-af27-f5eaefb6b872"
    },
    {
        "author": "王驾",
        "paragraphs": [
            "夫戍萧关妾在吴，西风吹妾妾忧夫。",
            "一行书信千行泪，寒到君边衣到无。"
        ],
        "tags": [
            "思念",
            "妇女"
        ],
        "title": "古意",
        "id": "10a0693c-971f-4f3d-959d-01dcf02f00f8"
    },
    {
        "author": "王驾",
        "paragraphs": [
            "鹅湖山下稻粱肥，豚栅鸡栖半掩扉。",
            "桑柘影斜春社散，家家扶得醉人归。"
        ],
        "title": "社日",
        "id": "e3e0e059-b731-486e-9932-4e410ca59707"
    },
    {
        "author": "王驾",
        "paragraphs": [
            "雨前初见花间蘂，雨後兼无叶里花。",
            "蛱蝶飞来过墙去，却疑春色在邻家。"
        ],
        "title": "雨晴",
        "id": "ef12d1aa-b50f-4bf6-a5e1-b1c3a92aecab"
    },
    {
        "author": "王驾",
        "paragraphs": [
            "忆昔争游曲水滨，未春长有探春人。",
            "游春人尽空池在，直至春深不似春。"
        ],
        "title": "乱後曲江",
        "id": "8711393b-5b9e-490f-9f61-6d30e5b101b2"
    },
    {
        "author": "王驾",
        "paragraphs": [
            "邻笛寒吹日落初，旧居今已别人居。",
            "乱来儿侄皆分散，惆怅僧房认得书。"
        ],
        "title": "过故友居",
        "id": "7a75d708-2ce5-4b0f-8108-a1c67e394bf5"
    },
    {
        "author": "王涣",
        "paragraphs": [
            "青衿七十牓三年，建礼含香次第迁。",
            "珠彩下连星错落，桂花曾对月婵娟。",
            "玉经磨琢多成器，剑拔沈埋更倚天。",
            "应念衔恩最深者，春来为寿拜尊前。"
        ],
        "title": "上裴侍郎",
        "id": "f0cd0195-afa4-4392-b8f1-a67da7843bc9"
    },
    {
        "author": "王涣",
        "paragraphs": [
            "春来得病夏来加，深掩妆窗卧碧纱。",
            "为怯暗藏秦女扇，怕惊愁度阿香车。",
            "腰肢暗想风欺柳，粉态难忘露洗花。",
            "今日青门葬君处，乱蝉衰草夕阳斜。"
        ],
        "title": "悼亡",
        "id": "8a5c5ce7-5788-4286-8b7d-d7db10c8a7b3"
    },
    {
        "author": "王涣",
        "paragraphs": [
            "八蚕薄絮鸳鸯绮，半夜佳期并枕眠。",
            "钟动红娘唤归去，对人匀泪拾金钿。"
        ],
        "title": "惆怅诗十二首 一",
        "id": "1529dd5b-e0dc-4dd0-9712-b220d6247679"
    },
    {
        "author": "王涣",
        "paragraphs": [
            "李夫人病已经秋，汉武看来不举头。",
            "得所浓华销歇尽，楚魂湘血一生休。"
        ],
        "title": "惆怅诗十二首 二",
        "id": "67a3b70f-73a9-464c-9b49-2a47f65418f5"
    },
    {
        "author": "王涣",
        "paragraphs": [
            "谢家池馆花笼月，萧寺房廊竹飐风。",
            "夜半酒醒凭槛立，所思多在别离中。"
        ],
        "title": "惆怅诗十二首 三",
        "id": "513394b7-8453-4433-b57a-fadc5741b1a4"
    },
    {
        "author": "王涣",
        "paragraphs": [
            "隋师战舰欲亡陈，国破应难保此身。",
            "诀别徐郎泪如雨，镜鸾分後属何人。"
        ],
        "title": "惆怅诗十二首 四",
        "id": "e2bbbd83-77c2-4da0-910b-4d0e7501f968"
    },
    {
        "author": "王涣",
        "paragraphs": [
            "七夕琼筵随事陈，兼花连蔕共伤神。",
            "蜀王殿里三更月，不见骊山私语人。"
        ],
        "title": "惆怅诗十二首 五",
        "id": "57752e11-7bd5-4a19-9ac7-ff9dbc9315e2"
    },
    {
        "author": "王涣",
        "paragraphs": [
            "夜寒春病不胜怀，玉瘦花啼万事乖。",
            "薄幸檀郎断芳信，惊嗟犹梦合欢鞋。"
        ],
        "title": "惆怅诗十二首 六",
        "id": "61089543-ac89-40b9-9937-941e2dea2d3f"
    },
    {
        "author": "王涣",
        "paragraphs": [
            "呜咽离声管吹秋，妾身今日为君休。",
            "齐奴不说平生事，忍看花枝谢玉楼。"
        ],
        "title": "惆怅诗十二首 七",
        "id": "f92fe766-715c-4c2f-a670-26733f93ae86"
    },
    {
        "author": "王涣",
        "paragraphs": [
            "青丝一绺堕云鬟，金翦刀鸣不忍看。",
            "持谢君王寄幽怨，可能从此住人间。"
        ],
        "title": "惆怅诗十二首 八",
        "id": "19f59a00-3f8e-40fa-8da9-82006389ae09"
    },
    {
        "author": "王涣",
        "paragraphs": [
            "陈宫兴废事难期，三阁空余绿草基。",
            "狎客沦亡丽华死，他年江令独来时。"
        ],
        "title": "惆怅诗十二首 九",
        "id": "a78c4ea2-8b9a-45a1-bf78-0d359d7f05ba"
    },
    {
        "author": "王涣",
        "paragraphs": [
            "晨肇重来路已迷，碧桃花谢武陵溪。",
            "仙山目断无寻处，流水潺湲日渐西。"
        ],
        "title": "惆怅诗十二首 十",
        "id": "2a96ed3a-d4cb-4a50-bc67-e1caada90086"
    },
    {
        "author": "王涣",
        "paragraphs": [
            "少卿降北子卿还，朔野离觞惨别颜。",
            "却到茂陵唯一恸，节毛零落鬓毛斑。"
        ],
        "title": "惆怅诗十二首 十一",
        "id": "ec9adba0-d22c-4eec-ab55-fdf3db6c6522"
    },
    {
        "author": "王涣",
        "paragraphs": [
            "梦里分明入汉宫，觉来灯背锦屏空。",
            "紫台月落关山晓，肠断君恩信画工。"
        ],
        "title": "惆怅诗十二首 十二",
        "id": "76c71596-50f6-4177-9271-78ac738e5156"
    },
    {
        "author": "戴司颜",
        "paragraphs": [
            "非不欲前去，此情非自由。",
            "星辰照何处，风雨送凉秋。",
            "寒锁空江梦，声随黄叶愁。",
            "萧萧犹未已，早晚去苹洲。"
        ],
        "title": "江上雨",
        "id": "6600c2b0-ba46-44c2-a192-c7f572af908f"
    },
    {
        "author": "戴司颜",
        "paragraphs": [
            "空迹昼苍茫，沙腥古战场。",
            "逢春多霰雪，生计在牛羊。",
            "冷角吹乡泪，干榆落梦床。",
            "从来山水客，谁谓到渔阳。"
        ],
        "title": "塞上",
        "id": "a4c4aa1a-063e-41fa-a7da-5caf06bcb263"
    },
    {
        "author": "戴司颜",
        "paragraphs": [
            "远来朝凤阙，归去恋元侯。"
        ],
        "title": "句",
        "id": "8e453ccc-033a-460c-bc34-6297096d2a3e"
    },
    {
        "author": "吴仁璧",
        "paragraphs": [
            "东门上相好知音，数尽台前郭隗金。",
            "累重虽然容食椹，力微无计报焚林。",
            "弊貂不称芙蓉幕，衰朽仍惭玳瑁簪。",
            "十里溪光一山月，可堪从此负归心。"
        ],
        "title": "投谢钱武肃",
        "id": "a6225148-9783-4fae-a11a-638a836c3345"
    },
    {
        "author": "吴仁璧",
        "paragraphs": [
            "人寰急景如波委，客路浮云似盖轻。",
            "回首故山天外碧，十年无计却归耕。"
        ],
        "title": "客路",
        "id": "e7300777-f722-492e-9120-8b302e16f40e"
    },
    {
        "author": "吴仁璧",
        "paragraphs": [
            "门前樵径连江寺，岸下渔矶系海槎。",
            "待到秋深好时节，与君长醉隐侯家。"
        ],
        "title": "南徐题友人郊居",
        "id": "ce95ef0c-d519-4048-a95d-6331cbc069e1"
    },
    {
        "author": "吴仁璧",
        "paragraphs": [
            "身虽一旦尘中老，名拟三清会里题。",
            "二午九斋余日在，请君相伴醉如泥。"
        ],
        "title": "读度人经寄郑仁表",
        "id": "def00dc7-7fef-4d6f-8608-fadfd4833412"
    },
    {
        "author": "吴仁璧",
        "paragraphs": [
            "金徽玉轸韵泠然，言下浮生指下泉。",
            "恰称秋风西北起，一时吹入碧湘烟。"
        ],
        "title": "秋日听僧弹琴",
        "id": "4f0a9186-8536-4c5b-9fc6-ad83a41eea17"
    },
    {
        "author": "吴仁璧",
        "paragraphs": [
            "扶持一疏满遗编，汉陛前头正少年。",
            "谁道恃才轻绛灌，却将惆怅吊湘川。"
        ],
        "title": "贾谊",
        "id": "64db94a8-e2ac-4d22-bb87-89cdf4d9c655"
    },
    {
        "author": "吴仁璧",
        "paragraphs": [
            "雪霁凝光入坐寒，天明犹自卧袁安。",
            "貂裘穿後鹤氅敝，自此风流不足看。"
        ],
        "title": "春雪",
        "id": "72547543-820f-4314-ae4a-63bca51c0e94"
    },
    {
        "author": "吴仁璧",
        "paragraphs": [
            "金风渐利露珠团，广陌长堤黛色残。",
            "水殿狂游隋炀帝，一千余里可堪看。"
        ],
        "title": "衰柳",
        "id": "c18f51bc-a96d-4c5f-81cb-698da227a65a"
    },
    {
        "author": "吴仁璧",
        "paragraphs": [
            "香红嫩绿正开时，冷蝶饥蜂两不知。",
            "此际最宜何处看，朝阳初上碧梧枝。"
        ],
        "title": "凤仙花",
        "id": "13b24e45-1bc4-4181-bec5-5f9b899e1665"
    },
    {
        "author": "吴仁璧",
        "paragraphs": [
            "浅绛浓香几朵匀，日镕金铸万家新。",
            "堪疑刘宠遗芳在，不许山阴父老贫。"
        ],
        "title": "金钱花",
        "id": "06069c87-167e-4ed7-9ea7-dd39018557e6"
    },
    {
        "author": "吴仁璧",
        "paragraphs": [
            "人间路霭青天半，鳌岫云生碧海涯。",
            "虽抱雕笼密扃钥，可能长在叔伦家。"
        ],
        "title": "钱塘鹤",
        "id": "780f813e-5083-4589-91a4-fba8b1093425"
    },
    {
        "author": "吴仁璧",
        "paragraphs": [
            "为惜苔钱妨换砌，因怜山色旋开尊。",
            "高阁烟霞禅客睡，满城尘土世人忙。",
            "五龙金角向星斗，三洞玉音愁鬼神。",
            "蒲草薄裁连蒂白，臙脂浓染半葩红。"
        ],
        "title": "句",
        "id": "08cccaa5-b327-45e6-8ffa-e1c23cb57a2a"
    },
    {
        "author": "汪极",
        "paragraphs": [
            "南陌生岐穗，农家乐事多。",
            "塍畦交茂绿，苗实际清和。",
            "日布玲珑影，风翻浩荡波。",
            "来牟知帝力，含哺有衢歌。"
        ],
        "title": "奉试麦垄多秀色",
        "id": "368046e7-dbdf-49ce-a257-5cab88ef84e7"
    },
    {
        "author": "张曙",
        "paragraphs": [
            "千里江山陪骥尾，五更风水失龙鳞。",
            "昨夜浣花溪上雨，绿杨芳草为何人。"
        ],
        "title": "下第戏状元崔昭纬",
        "id": "1c8ff73f-54be-4139-bd74-11429936dc7b"
    },
    {
        "author": "林嵩",
        "paragraphs": [
            "深隐天台不记秋，琴台长别一何愁。",
            "茶烟岩外云初起，新月潭心钓未收。",
            "映宇异花丛发好，穿松孤鹤一声幽。",
            "赤城不掩高宗梦，宁久悬冠枕瀑流。"
        ],
        "title": "赠天台王处士",
        "id": "de9bb8fc-e694-459b-aa97-2a4f892e1e87"
    },
    {
        "author": "杜荀鹤",
        "paragraphs": [
            "早被婵娟误，欲妆临镜慵。",
            "承恩不在貌，教妾若为容。",
            "风暖鸟声碎，日高花影重。",
            "年年越溪女，相忆采芙蓉。"
        ],
        "tags": [
            "宫怨",
            "春天",
            "写景",
            "女子",
            "唐诗三百首",
            "五言律诗"
        ],
        "title": "春宫怨",
        "id": "8eaf97fd-82bb-4651-9dde-9a5a6f78182c"
    },
    {
        "author": "杜荀鹤",
        "paragraphs": [
            "寂寂白云门，寻真不遇真。",
            "祗应松上鹤，便是洞中人。",
            "药圃花香异，沙泉鹿迹新。",
            "题诗留姓字，他日此相亲。"
        ],
        "title": "访道者不遇",
        "id": "2b605213-400a-4fae-8b02-d5f020fff1f9"
    },
    {
        "author": "杜荀鹤",
        "paragraphs": [
            "君到姑苏见，人家尽枕河。",
            "古宫闲地少，水港小桥多。",
            "夜市卖菱藕，春船载绮罗。",
            "遥知未眠月，乡思在渔歌。"
        ],
        "tags": [
            "送别",
            "生活",
            "带有地名",
            "写景",
            "地名"
        ],
        "title": "送人游吴",
        "id": "3f48efb6-6e46-4294-8a8c-0dfabe1c926b"
    },
    {
        "author": "杜荀鹤",
        "paragraphs": [
            "麻川清见底，似入武陵溪。",
            "两岸山相向，三春鸟乱啼。",
            "酒旗和柳动，僧屋与云齐。",
            "即此吾乡路，怀君梦不迷。"
        ],
        "title": "送陈昈归麻川",
        "id": "ec25b07d-83a2-4fc7-9b44-a2d021f3c61d"
    },
    {
        "author": "杜荀鹤",
        "paragraphs": [
            "病眼看春牓，文场公道开。",
            "朋人登第尽，白发出山来。",
            "处世曾无过，惟天合是媒。",
            "长安不觉远，期遂一名回。"
        ],
        "title": "出山",
        "id": "d3c0ea30-598d-4d92-ab6e-9c45bff99661"
    },
    {
        "author": "杜荀鹤",
        "paragraphs": [
            "到处有同人，多为赋与文。",
            "诗中难得友，湖畔喜逢君。",
            "冻把城根雪，风开岳面云。",
            "苦吟吟不足，争忍话离羣。"
        ],
        "title": "浙中逢诗友",
        "id": "3977c028-671d-4e5b-b03c-42c156de4ee1"
    },
    {
        "author": "杜荀鹤",
        "paragraphs": [
            "去越从吴过，吴疆与越连。",
            "有园多种橘，无水不生莲。",
            "夜市桥边火，春风寺外船。",
            "此中偏重客，君去必经年。"
        ],
        "tags": [
            "送别",
            "山川",
            "写景",
            "田园"
        ],
        "title": "送友游吴越",
        "id": "eb18e4f7-84a7-4ab9-a170-e53f8f769697"
    },
    {
        "author": "杜荀鹤",
        "paragraphs": [
            "自小即南北，未如今日离。",
            "封疆初尽处，人使却回时。",
            "开口有所忌，此心无以为。",
            "行行复垂泪，不称是男儿。"
        ],
        "title": "出常山界使回有寄",
        "id": "e0c19ec0-06b5-457e-9325-405c59c76dfb"
    },
    {
        "author": "杜荀鹤",
        "paragraphs": [
            "人生当贵盛，修德可延之。",
            "不虑有今日，争教无破时。",
            "藓斑题字壁，花发带巢枝。",
            "何况蒿原上，荒坟与折碑。"
        ],
        "title": "经废宅",
        "id": "8cf6b268-1434-4b9f-b12e-68c5836e72ab"
    },
    {
        "author": "杜荀鹤",
        "paragraphs": [
            "一到天台寺，高低景旋生。",
            "共僧岩上坐，见客海边行。",
            "野色人耕破，山根浪打鸣。",
            "忙时向闲处，不觉有闲情。"
        ],
        "title": "登天台寺",
        "id": "8b8aac21-df6b-451f-96d3-3303f1971874"
    },
    {
        "author": "杜荀鹤",
        "paragraphs": [
            "马上览春色，丈夫惭泪垂。",
            "一生看却老，五字未逢知。",
            "酒力不能久，愁根无可医。",
            "明年到今日，公道与谁期。"
        ],
        "title": "途中春",
        "id": "0fc179c0-ecd1-4fa6-9ebd-f39b40c315b5"
    },
    {
        "author": "杜荀鹤",
        "paragraphs": [
            "求名日苦辛，日望日荣亲。",
            "落叶山中路，秋霖马上人。",
            "晨昏知汝道，诗酒卫吾身。",
            "自笑抛麋鹿，长安拟醉春。"
        ],
        "title": "入关历阳道中却寄舍弟",
        "id": "0614bcec-5657-44c7-b153-220240a21948"
    },
    {
        "author": "杜荀鹤",
        "paragraphs": [
            "贤宰宰斯邑，政闻闾里间。",
            "都缘民讼少，长觉吏徒闲。",
            "帆落樽前浦，钟鸣枕上山。",
            "回舟却惆怅，数宿钓鱼湾。"
        ],
        "title": "赠欧阳明府",
        "id": "ecc59628-86cd-4a41-9d6b-31398e405830"
    },
    {
        "author": "杜荀鹤",
        "paragraphs": [
            "不计禅兼律，终须入悟门。",
            "解空非有自，所得是无言。",
            "眼豁浮生梦，心澄大道源。",
            "今来习师者，多鏁教中猿。"
        ],
        "title": "赠临上人",
        "id": "ab7d5d6e-a749-4393-a7b3-403e09c2bce5"
    },
    {
        "author": "杜荀鹤",
        "paragraphs": [
            "师爱无尘地，江心岛上居。",
            "接船求化惯，登陆赴斋疎。",
            "载士春栽树，抛生日餧鱼。",
            "入云萧帝寺，毕竟欲何如。"
        ],
        "title": "题战岛僧居",
        "id": "664c1d81-714c-4d8f-9481-1f69c86dbda7"
    },
    {
        "author": "杜荀鹤",
        "paragraphs": [
            "朝别使君门，暮投江上村。",
            "从来无旧分，临去望何恩。",
            "行计自不定，此心谁与论。",
            "秋猿叫寒月，祗欲断人魂。"
        ],
        "title": "别衡州牧",
        "id": "661af006-05d8-4fa1-92ef-aff15bfb2f9f"
    },
    {
        "author": "杜荀鹤",
        "paragraphs": [
            "满酌劝君酒，劝君君莫辞。",
            "能禁几度别，即到白头时。",
            "晚岫无云蔽，春帆有燕随。",
            "男儿两行泪，不欲等闲垂。"
        ],
        "title": "送人游江南",
        "id": "6a44861d-2a13-4fa1-9fa7-80d051301fb3"
    },
    {
        "author": "杜荀鹤",
        "paragraphs": [
            "步步入山门，仙家鸟径分。",
            "渔樵不到处，麋鹿自成羣。",
            "石面迸出水，松头穿破云。",
            "道人星月下，相次礼茅君。"
        ],
        "title": "游茅山",
        "id": "8cbb68bc-894d-44cc-a54b-8d0ca9a776ae"
    },
    {
        "author": "杜荀鹤",
        "paragraphs": [
            "冰齿味瑶轴，祗应神鬼知。",
            "坐当羣静後，吟到月沈时。",
            "雪峡猿声健，风柽鹤立危。",
            "篇篇一字字，谁复更言诗。"
        ],
        "title": "读友人诗卷",
        "id": "0d0b986f-9d42-437b-8997-32f45f171678"
    },
    {
        "author": "杜荀鹤",
        "paragraphs": [
            "三族不当路，长年犹布衣。",
            "苦吟天与性，直道世将非。",
            "雁夜愁痴坐，渔乡老忆归。",
            "为儒皆可立，自是拙时机。"
        ],
        "title": "寄从叔",
        "id": "755686a4-c246-4f4a-8aa3-1ed6ed237c73"
    },
    {
        "author": "杜荀鹤",
        "paragraphs": [
            "如我如君者，不妨身晚成。",
            "但从时辈笑，自得古人情。",
            "共莫更初志，俱期立後名。",
            "男儿且如此，何用叹平生。"
        ],
        "title": "寄李溥",
        "id": "9bf3e4fc-67b5-47e6-8f04-91f10b60f541"
    },
    {
        "author": "杜荀鹤",
        "paragraphs": [
            "无禄奉晨昏，闲居几度春。",
            "江湖苦吟士，天地最穷人。",
            "书剑同三友，蓬蒿外四邻。",
            "相知不相荐，何以自谋身。"
        ],
        "title": "郊居即事投李给事",
        "id": "bad644ef-316c-4093-8218-58ace0bc7cda"
    },
    {
        "author": "杜荀鹤",
        "paragraphs": [
            "别来春又春，相忆喜相亲。",
            "与我为同志，如君能几人。",
            "何时吟得力，渐老事关身。",
            "惟有前溪水，年年濯客尘。"
        ],
        "title": "寄诗友",
        "id": "c3209a29-b661-4495-adeb-204b0b088579"
    },
    {
        "author": "杜荀鹤",
        "paragraphs": [
            "田翁真快活，婚嫁不离村。",
            "州县供输罢，追随鼓笛喧。",
            "盘飧同老少，家计共田园。",
            "自说身无事，应官有子孙。"
        ],
        "title": "题田翁家",
        "id": "1dd3d04b-5231-405c-8df1-32b785c03913"
    },
    {
        "author": "杜荀鹤",
        "paragraphs": [
            "近腊饶风雪，闲房冻坐时。",
            "书生教到此，天意转难知。",
            "吟苦猿三叫，形枯柏一枝。",
            "还应公道在，未忍与山期。"
        ],
        "title": "长安冬日",
        "id": "63adc562-56c5-4942-ac1b-4371970a5f50"
    },
    {
        "author": "杜荀鹤",
        "paragraphs": [
            "一雨三秋色，萧条古寺间。",
            "无端登水阁，有处似家山。",
            "白日生新事，何时得暂闲。",
            "将知老僧意，未必恋松关。"
        ],
        "title": "霁後登唐兴寺水阁",
        "id": "2a793755-5fbd-447b-91cd-3197e2bcb419"
    },
    {
        "author": "杜荀鹤",
        "paragraphs": [
            "深山多隙地，无力及耕桑。",
            "不是营生拙，都缘觅句忙。",
            "破窗风翳烛，穿屋月侵床。",
            "吾友应相笑，辛勤道未光。"
        ],
        "title": "山中寄友人",
        "id": "a072d2b4-4e1c-4397-a587-00baf9d0869d"
    },
    {
        "author": "杜荀鹤",
        "paragraphs": [
            "四海欲行遍，不知终遇谁。",
            "用心常合道，出语或伤时。",
            "拟作闲人老，惭无识者嗤。",
            "如今已无计，祗得苦于诗。"
        ],
        "title": "自述",
        "id": "1c32accd-b526-401b-9b76-9f9760b7be31"
    },
    {
        "author": "杜荀鹤",
        "paragraphs": [
            "江上山头寺，景留吟客船。",
            "遍游销一日，重到是何年。",
            "沙鸟多翘足，岩僧半露肩。",
            "为诗多语涩，喜此得终篇。"
        ],
        "title": "题江山寺",
        "id": "d37fc5bd-0158-4e52-a7bb-274688287f02"
    },
    {
        "author": "杜荀鹤",
        "paragraphs": [
            "秋色上庭枝，愁怀切向谁。",
            "青云无势日，华发有狂时。",
            "枕上闻风雨，江南系别离。",
            "如何吟到此，此道不闻知。"
        ],
        "title": "秋日旅舍卧病呈所知",
        "id": "1871aca0-705a-4455-bbbf-3a19886913c8"
    },
    {
        "author": "杜荀鹤",
        "paragraphs": [
            "山馆坐待晓，夜长吟役神。",
            "斜风吹败叶，寒烛照愁人。",
            "蕴蓄天然性，浇讹世恶真。",
            "男儿出门志，不独为谋身。"
        ],
        "title": "秋宿山馆",
        "id": "010ec73b-a49e-4ab8-b373-74d281f178ea"
    },
    {
        "author": "杜荀鹤",
        "paragraphs": [
            "众僧尊夏腊，灵岳遍曾登。",
            "度水手中杖，行山溪畔藤。",
            "心空默是印，眉白雪为棱。",
            "自得巡方道，栖禅老未能。"
        ],
        "title": "赠老僧",
        "id": "8261aa49-fb44-4912-ba0f-de93d45a11ae"
    },
    {
        "author": "杜荀鹤",
        "paragraphs": [
            "欲住住不得，出门天气秋。",
            "惟知偷拭泪，不忍更回头。",
            "此日祗愁老，况身方远游。",
            "孤寒将五字，何以动诸侯。"
        ],
        "title": "别舍弟",
        "id": "adfe260e-7b9d-4049-9286-d8dca992910e"
    },
    {
        "author": "杜荀鹤",
        "paragraphs": [
            "酒寒无小户，请满酌行杯。",
            "若待雪消去，自然春到来。",
            "出城人迹少，向暮鸟声哀。",
            "未遇应关命，侯门处处开。"
        ],
        "title": "雪中别诗友",
        "id": "b25d54ad-5eee-44db-bf82-29f5a798090e"
    },
    {
        "author": "杜荀鹤",
        "paragraphs": [
            "一簇楚江山，江山胜此难。",
            "觅人来画取，到处得吟看。",
            "鹤隐松声尽，鱼沈槛影寒。",
            "自知心未了，闲话亦多端。"
        ],
        "title": "题岳麓寺",
        "id": "2fb5cb3d-ff60-4ef0-91cb-61b829982f6a"
    },
    {
        "author": "杜荀鹤",
        "paragraphs": [
            "长忆在庐岳，免低尘土颜。",
            "煮茶窗底水，采药屋头山。",
            "是境皆游遍，谁人不羡闲。",
            "无何一名系，引出白云间。"
        ],
        "title": "怀庐岳书斋",
        "id": "d8d50a21-82b8-4566-bc01-33b5816f6a93"
    },
    {
        "author": "杜荀鹤",
        "paragraphs": [
            "虽小天然别，难将众木同。",
            "侵僧半窗月，向客满襟风。",
            "枝拂行苔鹤，声分叫砌虫。",
            "如今未堪看，须是雪霜中。"
        ],
        "title": "题唐兴寺小松",
        "id": "4bc402ed-a84a-40ec-a1a3-d75514b6c2ff"
    },
    {
        "author": "杜荀鹤",
        "paragraphs": [
            "客路行多少，干人无易颜。",
            "未成终老计，难致此身闲。",
            "月兔走入海，日乌飞出山。",
            "流年留不得，半在别离间。"
        ],
        "title": "与友人话别",
        "id": "9f52c79e-0c51-45f5-b0cc-41c0dcccfea4"
    },
    {
        "author": "杜荀鹤",
        "paragraphs": [
            "自见来如此，未尝离洞门。",
            "结茅遮雨雪，采药给晨昏。",
            "古树藤缠杀，春泉鹿过浑。",
            "悠悠无一事，不似属干坤。"
        ],
        "title": "赠庐岳隐者",
        "id": "a9e7d25f-39ca-40ba-8472-9d5e27449dd1"
    },
    {
        "author": "杜荀鹤",
        "paragraphs": [
            "紫阁白云端，云中有地仙。",
            "未归蓬岛上，犹隐国门前。",
            "洞口人无迹，花阴鹿自眠。",
            "焚香赋诗罢，星月冷遥天。"
        ],
        "title": "怀紫阁隐者",
        "id": "c486f4d3-20ac-4191-b9c6-7d0fc28919ae"
    },
    {
        "author": "杜荀鹤",
        "paragraphs": [
            "鼓角城中寺，师居日得闲。",
            "必能行大道，何用在深山。",
            "破衲新添线，空门夜不关。",
            "心知与眼见，终取到无间。"
        ],
        "title": "题会上人院",
        "id": "6ffbe4bf-1ad9-4398-a614-0054df35be58"
    },
    {
        "author": "杜荀鹤",
        "paragraphs": [
            "得罪非天意，分明谪去身。",
            "一心贪谏主，开口不防人。",
            "自古有迁客，何朝无直臣。",
            "喧然公论在，虽滞楚南春。"
        ],
        "title": "送黄补阙南迁",
        "id": "7cff0074-8a17-49d7-b673-c4cc8b03c550"
    },
    {
        "author": "杜荀鹤",
        "paragraphs": [
            "归捷中华第，登船鬓未丝。",
            "直应天上桂，别有海东枝。",
            "国界波穷处，乡心日出时。",
            "西风送君去，莫虑到家迟。"
        ],
        "title": "送宾贡登第後归海东",
        "id": "f32673ca-e5cb-4fad-bbc5-d17809e15ebb"
    },
    {
        "author": "杜荀鹤",
        "paragraphs": [
            "白发随梳落，吟怀说向谁。",
            "敢辞成事晚，自是出山迟。",
            "拟动如浮海，凡言似课诗。",
            "终身事知己，此外复何为。"
        ],
        "title": "近试投所知",
        "id": "1f977aa5-e2a2-4932-bacb-92ff9dc6c802"
    },
    {
        "author": "杜荀鹤",
        "paragraphs": [
            "本国兵戈後，难官在此时。",
            "远分天子命，深要使君知。",
            "但遂生灵愿，当应雨露随。",
            "江山胜他郡，闲赋庾楼诗。"
        ],
        "title": "送友人牧江州",
        "id": "4264bd54-fce8-4af6-8bd6-4a94e02e4864"
    },
    {
        "author": "杜荀鹤",
        "paragraphs": [
            "一饭尚怀感，况攀高桂枝。",
            "此恩无报处，故国远归时。",
            "祗恐兵戈隔，再趋门馆迟。",
            "茅堂拜亲後，特地泪双垂。"
        ],
        "title": "辞座主侍郎",
        "id": "11e23596-baf3-429c-84e0-e3d7f7223e7a"
    },
    {
        "author": "杜荀鹤",
        "paragraphs": [
            "立马不忍上，醉醒天气寒。",
            "都缘在门易，直似别家难。",
            "世路既如此，客心须自宽。",
            "江村亦饥冻，争及问长安。"
        ],
        "title": "别从叔",
        "id": "44fa2020-c545-4187-b545-bb2c47954c6b"
    },
    {
        "author": "杜荀鹤",
        "paragraphs": [
            "凡游南国者，未有不蹉跎。",
            "到海路难尽，挂帆人更多。",
            "潮沙分象迹，花洞响蛮歌。",
            "纵有投文处，于君能几何。"
        ],
        "title": "送人南游",
        "id": "2244b0fa-b552-435c-8fcb-4b730aea1152"
    },
    {
        "author": "杜荀鹤",
        "paragraphs": [
            "谪宦自麻衣，衔冤至死时。",
            "山根三尺墓，人口数联诗。",
            "仙桂终无分，皇天似有私。",
            "暗松风雨夜，空使老猿悲。"
        ],
        "title": "经贾岛墓",
        "id": "6b6741c8-e5b3-431c-a5d7-528e376b0a15"
    },
    {
        "author": "杜荀鹤",
        "paragraphs": [
            "一望一苍然，萧骚起暮天。",
            "远山横落日，归鸟度平川。",
            "家是去秋别，月当今夕圆。",
            "渔翁似相伴，彻晓苇丛边。"
        ],
        "title": "秋夜晚泊",
        "id": "682fa1bf-f06b-4959-af3d-986091b2b07e"
    },
    {
        "author": "杜荀鹤",
        "paragraphs": [
            "我受羁栖惯，客情方细知。",
            "好看前路事，不比在家时。",
            "勉汝言须记，闻人善即师。",
            "旅中无废业，时作一篇诗。"
        ],
        "title": "送舍弟",
        "id": "c9ce9adf-8dec-4e72-a7ee-138bf1f474ab"
    },
    {
        "author": "杜荀鹤",
        "paragraphs": [
            "儒为君子儒，儒道不妨孤。",
            "白发多生矣，青山可住乎。",
            "徉狂宁是事，巧达又非夫。",
            "祗此平生愿，他人肯信无。"
        ],
        "title": "将归山逢友人",
        "id": "cceb2ffd-85fe-433a-9a89-27cc5ff3e2c0"
    },
    {
        "author": "杜荀鹤",
        "paragraphs": [
            "凡吊先生者，多伤荆棘间。",
            "不知三尺墓，高却九华山。",
            "天地有何外，子孙无亦闲。",
            "当时若征起，未必得身还。"
        ],
        "tags": [
            "九华山"
        ],
        "title": "经九华费征君墓",
        "id": "b148096a-7f8a-4e94-9628-c742f3d816b2"
    },
    {
        "author": "杜荀鹤",
        "paragraphs": [
            "溪翁居静处，溪鸟入门飞。",
            "早起钓鱼去，夜深乘月归。",
            "见君无事老，觉我有求非。",
            "不说风霜苦，三冬一草衣。"
        ],
        "title": "溪居叟",
        "id": "13672c02-dba9-49b6-9260-4c0e68ced953"
    },
    {
        "author": "杜荀鹤",
        "paragraphs": [
            "凭君满酌酒，听我醉中吟。",
            "客路如天远，侯门似海深。",
            "新坟侵古道，白发恋黄金。",
            "共有人间事，须怀济物心。"
        ],
        "title": "与友人对酒吟",
        "id": "68a8bc6b-aa3b-4790-9a88-977741bbb7b8"
    },
    {
        "author": "杜荀鹤",
        "paragraphs": [
            "道了亦未了，言闲今且闲。",
            "从来无住处，此去向何山。",
            "片石树阴下，斜阳潭影间。",
            "请师留偈别，恐不到人寰。"
        ],
        "title": "送僧",
        "id": "41322a5c-165c-4abe-a151-6a787737d52e"
    },
    {
        "author": "杜荀鹤",
        "paragraphs": [
            "忽起地仙兴，飘然出旧山。",
            "于身无切事，在世有余闲。",
            "日月浮生外，干坤大醉间。",
            "故园华表上，谁得见君还。"
        ],
        "title": "送九华道士游茅山",
        "id": "db9c0369-a780-4819-89e9-d9eab8627aaa"
    },
    {
        "author": "杜荀鹤",
        "paragraphs": [
            "世乱信难通，乡心日万重。",
            "弟兄皆向善，天地合相容。",
            "大野阴云重，连城杀气浓。",
            "家山白云里，卧得最高峰。"
        ],
        "title": "寄舍弟",
        "id": "39761c8a-19ce-4d99-9571-4627e5d7f3d7"
    },
    {
        "author": "杜荀鹤",
        "paragraphs": [
            "若以名场内，谁无一轴诗。",
            "纵饶生白发，岂敢怨明时。",
            "知己虽然切，春官未必私。",
            "宁教读书眼，不有看花期。"
        ],
        "title": "下第投所知",
        "id": "a8b0b730-c92f-4906-8fc3-0342b571fc2e"
    },
    {
        "author": "杜荀鹤",
        "paragraphs": [
            "省得前年别，苹洲旅馆中。",
            "乱离身不定，彼此信难通。",
            "侯国兵虽敛，吾乡业已空。",
            "秋来忆君梦，夜夜逐征鸿。"
        ],
        "title": "寄顾云",
        "id": "690b6c13-eb9a-4dbd-8407-bbebf4c61ea2"
    },
    {
        "author": "杜荀鹤",
        "paragraphs": [
            "天下为官者，无君一轴诗。",
            "数联同我得，当代遇谁知。",
            "年齿吟将老，生涯说可悲。",
            "何当抛手板，邻隐过危时。"
        ],
        "title": "赠宣城麋明府",
        "id": "7f54bd80-7158-4f7c-9508-dbc73aba5284"
    },
    {
        "author": "杜荀鹤",
        "paragraphs": [
            "门前通大道，望远上高台。",
            "落日人行尽，穷边信不来。",
            "还闻战得胜，未见敕招回。",
            "却入机中坐，新愁织不开。"
        ],
        "title": "望远",
        "id": "2fbda051-6db7-4c68-91b1-a4b76cf10d3e"
    },
    {
        "author": "杜荀鹤",
        "paragraphs": [
            "欲露尘中事，其如不易言。",
            "家山一离别，草树匝春暄。",
            "吹梦风天角，啼愁雪岳猿。",
            "伫思心觉满，何以远门轩。"
        ],
        "title": "冬末投长沙裴侍郎",
        "id": "a647c9e5-c418-432f-aadf-4afe1c0390c8"
    },
    {
        "author": "杜荀鹤",
        "paragraphs": [
            "倚郭难为宰，非君即有私。",
            "惟凭野老口，不立政声碑。",
            "苦甚求名日，贫于未选时。",
            "溪山竟如此，利得且吟诗。"
        ],
        "title": "赠秋浦金明府长",
        "id": "767f4dc8-65b6-456a-84f5-9d25088f7b09"
    },
    {
        "author": "杜荀鹤",
        "paragraphs": [
            "天有惜花意，恐花开染尘。",
            "先教微雪下，始放满城春。",
            "且醉登楼客，重期出郭人。",
            "因酬郢中律，霜鬓数茎新。"
        ],
        "title": "和高秘书早春对雪登楼见寄之什",
        "id": "869c5375-ce65-4175-a511-0bab1c08ad43"
    },
    {
        "author": "杜荀鹤",
        "paragraphs": [
            "自从天下乱，日晚别庭闱。",
            "兄弟团圞乐，羁孤远近归。",
            "文章甘世薄，耕种喜山肥。",
            "直待中兴後，方应出隐扉。"
        ],
        "title": "乱後山中作",
        "id": "da4a96af-baf1-4f4e-917c-a71ab915ce77"
    },
    {
        "author": "杜荀鹤",
        "paragraphs": [
            "日日惊身事，凄凄欲断魂。",
            "时清不自立，发白傍谁门。",
            "中路残秋雨，空山一夜猿。",
            "公卿得见面，怀抱细难言。"
        ],
        "title": "旅寓书事",
        "id": "220a1748-b3ec-477e-8c07-38afd845c091"
    },
    {
        "author": "杜荀鹤",
        "paragraphs": [
            "久劳风水上，禅客喜相依。",
            "挂衲虽无分，修心未觉非。",
            "日沈山虎出，钟动寺禽归。",
            "月上潮平後，谈空渐入微。"
        ],
        "title": "舟行晚泊江上寺",
        "id": "433d63b9-0886-43a3-a01a-caa0357caaf5"
    },
    {
        "author": "杜荀鹤",
        "paragraphs": [
            "一县今如此，残民数不多。",
            "也知贤宰切，争奈乱兵何。",
            "皆自干戈达，咸思雨露和。",
            "应怜住山者，头白未登科。"
        ],
        "title": "长林山中闻贼退寄孟明府",
        "id": "1d50246a-6dbd-4f01-95bc-5eab472a908f"
    },
    {
        "author": "杜荀鹤",
        "paragraphs": [
            "痛饮复高歌，愁终不奈何。",
            "家山随日远，身事逐年多。",
            "没鴈云横楚，兼蝉柳夹河。",
            "此心闲未得，到处被诗磨。"
        ],
        "title": "泗上客思",
        "id": "93c3dc05-659b-484c-943f-1a42b3e3dd1b"
    },
    {
        "author": "杜荀鹤",
        "paragraphs": [
            "尽与贫为患，唯余即不然。",
            "四方无静处，百口度荒年。",
            "白发生闲事，新诗出数联。",
            "时情竟如此，不免却归田。"
        ],
        "title": "寄同人",
        "id": "4efca65d-3235-44c4-bf81-cc97b0fc9f18"
    },
    {
        "author": "杜荀鹤",
        "paragraphs": [
            "丹霄桂有枝，未折未为迟。",
            "况是孤寒士，兼行苦涩诗。",
            "杏园人醉日，关路独归时。",
            "更卜深知意，将来拟荐谁。"
        ],
        "title": "下第出关投郑拾遗",
        "id": "ed826213-f49f-4046-8b39-de8fe3ced6ae"
    },
    {
        "author": "杜荀鹤",
        "paragraphs": [
            "草白河冰合，蕃戎出掠频。",
            "戍楼三号火，探马一条尘。",
            "战士风霜老，将军雨露新。",
            "封侯不由此，何以慰征人。"
        ],
        "title": "塞上",
        "id": "dabdda7d-66b2-44aa-9677-91e6a3a99a6f"
    },
    {
        "author": "杜荀鹤",
        "paragraphs": [
            "交道有寒暑，在人无古今。",
            "与君中夜话，尽我一生心。",
            "所向未得志，岂惟空解吟。",
            "何当重相见，旧隐白云深。"
        ],
        "title": "别敬侍郎",
        "id": "2a298514-238c-4fcb-953d-10338e9fcdd4"
    },
    {
        "author": "杜荀鹤",
        "paragraphs": [
            "善政无惭色，吟归似等闲。",
            "惟将六幅绢，写得九华山。",
            "求理头空白，离京债未还。",
            "仍闻猿与鹤，都在一船间。"
        ],
        "tags": [
            "九华山"
        ],
        "title": "送青阳李明府",
        "id": "f214a50f-967c-4ef7-afd4-9e48ece722c2"
    },
    {
        "author": "杜荀鹤",
        "paragraphs": [
            "一家相别意，不得不澘然。",
            "远作南方客，初登上水船。",
            "岳钟思冷梦，湘月少残篇。",
            "便有归来计，风波亦隔年。"
        ],
        "title": "将游湘湖有作",
        "id": "260130c0-fc85-47c4-b892-cb49a2b690ce"
    },
    {
        "author": "杜荀鹤",
        "paragraphs": [
            "脱衣将换酒，对酌话何之。",
            "雨後秋萧索，天涯晚别离。",
            "人生无此恨，鬓色不成丝。",
            "未得重相见，看君马上诗。"
        ],
        "title": "送姚庭珪",
        "id": "8d769297-a0ad-4ec0-992b-4b2a25cdb5ef"
    },
    {
        "author": "杜荀鹤",
        "paragraphs": [
            "自小僻于诗，篇篇恨不奇。",
            "苦吟无暇日，华发有多时。",
            "进取门难见，升沈命未知。",
            "秋风夜来急，还恐到京迟。"
        ],
        "title": "投李大夫",
        "id": "014e1e17-1bd0-4ece-9655-abffca2eb5a4"
    },
    {
        "author": "杜荀鹤",
        "paragraphs": [
            "乡里为儒者，唯君见我心。",
            "诗书常共读，雨雪亦相寻。",
            "贫贱志气在，子孙交契深。",
            "古人犹晚达，况未鬓霜侵。"
        ],
        "title": "贻里中同志",
        "id": "abc2264b-c19d-44ee-938b-dc26326f6568"
    },
    {
        "author": "杜荀鹤",
        "paragraphs": [
            "不易为离抱，江天即见鸿。",
            "暮帆何处落，凉月与谁同。",
            "木叶新霜後，渔灯夜浪中。",
            "时难慎行止，吾道利于穷。"
        ],
        "title": "江上送韦彖先辈",
        "id": "58c4dd07-c8f9-49b8-8bcc-0cd65f75c533"
    },
    {
        "author": "杜荀鹤",
        "paragraphs": [
            "天下方多事，逢君得话诗。",
            "直应吾道在，未觉国风衰。",
            "生计吟消日，人情醉过时。",
            "雅篇三百首，留作後来师。"
        ],
        "title": "维扬逢诗友张乔",
        "id": "f8929d09-035b-4ee0-bc25-8c26387d0ad3"
    },
    {
        "author": "杜荀鹤",
        "paragraphs": [
            "木叶落时节，旅人初梦惊。",
            "钟才枕上尽，事已眼前生。",
            "吟发不长黑，世交无久情。",
            "且将公道约，未忍便归耕。"
        ],
        "title": "秋晨有感",
        "id": "b00d2479-4f54-4ae6-b47c-d2ed34bfdc8a"
    },
    {
        "author": "杜荀鹤",
        "paragraphs": [
            "吾辈道何穷，寒山细雨中。",
            "儿童书懒读，果粟树将空。",
            "言论关时务，篇章见国风。",
            "升平犹可用，应不废为公。"
        ],
        "tags": [
            "忧国忧民",
            "讽喻"
        ],
        "title": "秋日山中寄李处士",
        "id": "57c5e421-f3d7-4856-928d-244a05e3737c"
    },
    {
        "author": "杜荀鹤",
        "paragraphs": [
            "江亭当废国，秋景倍萧骚。",
            "夕照残荒垒，寒潮涨古濠。",
            "就田看鹤劣，隔水见僧高。",
            "无限前朝事，醒吟易觉劳。"
        ],
        "title": "晚泊金陵水亭",
        "id": "e63c833e-2bc6-43c9-90da-b882cd6f161d"
    },
    {
        "author": "杜荀鹤",
        "paragraphs": [
            "故国看看远，前程计在谁。",
            "五更听角後，一叶渡江时。",
            "吾道天宁丧，人情日可疑。",
            "西陵向西望，双泪为君垂。"
        ],
        "title": "钱塘别罗隐",
        "id": "a42c0077-db45-40da-bddc-500cb50fe908"
    },
    {
        "author": "杜荀鹤",
        "paragraphs": [
            "君贫我亦贫，为善喜为邻。",
            "到老如今日，无心媿古人。",
            "闭门非傲世，守道是谋身。",
            "别有同山者，其如未可亲。"
        ],
        "title": "山中贻同志",
        "id": "9c78a9c4-4281-454b-b668-9567730ad4d7"
    },
    {
        "author": "杜荀鹤",
        "paragraphs": [
            "吾道在五字，吾身宁陆沈。",
            "凉生中夜雨，病起故山心。",
            "烛共寒酸影，蛩添苦楚吟。",
            "何当遂归去，一径入松林。"
        ],
        "title": "秋日怀九华旧居",
        "id": "6731fd16-4db5-4e56-a1f0-0c4c0fdecdaa"
    },
    {
        "author": "杜荀鹤",
        "paragraphs": [
            "驱马傍江行，乡愁步步生。",
            "举鞭挥柳色，随手失蝉声。",
            "秋稼缘长道，寒云约古城。",
            "家贫遇丰岁，无地可归耕。"
        ],
        "title": "江岸秋思",
        "id": "140fb84a-43a1-4799-af8f-4ba8eb5d2991"
    },
    {
        "author": "杜荀鹤",
        "paragraphs": [
            "贾岛还如此，生前不见春。",
            "岂能诗苦者，便是命羁人。",
            "家事因吟失，时情碍国亲。",
            "多应衔恨骨，千古不为尘。"
        ],
        "title": "哭刘德仁",
        "id": "e2c6dc49-caa5-4bd7-8ddc-a2b75ad21253"
    },
    {
        "author": "杜荀鹤",
        "paragraphs": [
            "何为先生死，先生道日新。",
            "青山明月夜，千古一诗人。",
            "天地空销骨，声名不傍身。",
            "谁移耒阳冢，来此作吟邻。"
        ],
        "title": "经青山吊李翰林",
        "id": "9417dc6f-70e0-4801-a605-e630080d0fcd"
    },
    {
        "author": "杜荀鹤",
        "paragraphs": [
            "不得同君住，当春别帝乡。",
            "年华落第老，岐路出关长。",
            "芳草缘流水，残花向夕阳。",
            "怀亲暂归去，非是钓沧浪。"
        ],
        "title": "下第东归别友人",
        "id": "174566e0-5b17-455e-a222-a242e916176f"
    },
    {
        "author": "杜荀鹤",
        "paragraphs": [
            "贾岛怜无可，都缘数句诗。",
            "君虽是後辈，我谓过当时。",
            "溪浪和星动，松阴带鹤移。",
            "同吟到明坐，此道淡谁知。"
        ],
        "title": "秋宿诗僧云英房因赠",
        "id": "eee00d39-c4d2-4313-8700-9744834105e7"
    },
    {
        "author": "杜荀鹤",
        "paragraphs": [
            "海涨兵荒後，为官合动情。",
            "字人无异术，至论不如清。",
            "草履随船卖，绫梭隔水鸣。",
            "唯持古人意，千里赠君行。"
        ],
        "title": "送人宰吴县",
        "id": "71690dfa-cc0e-450a-87ee-2e9857761e1d"
    },
    {
        "author": "杜荀鹤",
        "paragraphs": [
            "君诗通大雅，吟觉古风生。",
            "外却浮华景，中含教化情。",
            "名应高日月，道可润公卿。",
            "莫以孤寒耻，孤寒达更荣。"
        ],
        "title": "读友人诗",
        "id": "6bf2a0a2-2758-4a5c-ae0f-90984d986977"
    },
    {
        "author": "杜荀鹤",
        "paragraphs": [
            "山半一山寺，野人秋日登。",
            "就中偏爱石，独上最高层。",
            "有果猿攀树，无斋鸽看僧。",
            "儒门自多事，来此复何能。"
        ],
        "title": "登山寺",
        "id": "6be081e2-4953-4c5b-9c8e-5bea90695012"
    },
    {
        "author": "杜荀鹤",
        "paragraphs": [
            "帝里无相识，何门迹可亲。",
            "愿开言重口，荐与分深人。",
            "卷许新诗出，家怜旧业贫。",
            "今从九江去，应免更迷津。"
        ],
        "title": "辞九江李郎中入关",
        "id": "6a2d317c-6042-4fec-bdcd-7251042925b7"
    },
    {
        "author": "杜荀鹤",
        "paragraphs": [
            "李杜复李杜，彼时逢此时。",
            "干戈侵帝里，流落向天涯。",
            "岁月消于酒，平生断在诗。",
            "怀才不得志，祗恐满头丝。"
        ],
        "title": "江南逢李先辈",
        "id": "9d390068-5fc7-45f6-a101-3ad9467b03c5"
    },
    {
        "author": "杜荀鹤",
        "paragraphs": [
            "闲坐细思量，唯吟不可忘。",
            "食无三亩地，衣绝一株桑。",
            "蝉树生寒色，渔潭落晓光。",
            "青云旧知己，未许钓沧浪。"
        ],
        "title": "秋日寄吟友",
        "id": "84f8b868-9279-4aef-8027-e4359e5622f4"
    },
    {
        "author": "杜荀鹤",
        "paragraphs": [
            "相逢尽说归，早晚遂归期。",
            "流水多通处，孤舟少住时。",
            "干人不得已，非我欲为之。",
            "及此终无媿，其如道在兹。"
        ],
        "title": "江上与从弟话别",
        "id": "125644ed-3dea-42c7-8713-1732c4598734"
    },
    {
        "author": "杜荀鹤",
        "paragraphs": [
            "南海南边路，君游祗为贫。",
            "山川多少地，郡邑几何人。",
            "花鸟名皆别，寒暄气不均。",
            "相期早晚见，莫待瘴侵身。"
        ],
        "title": "送友人游南海",
        "id": "fa62401e-eca6-464c-b807-cbd7567cabe0"
    },
    {
        "author": "杜荀鹤",
        "paragraphs": [
            "诗道将仙分，求之不可求。",
            "非关从小学，应是数生修。",
            "蟾桂云梯折，鳌山鹤驾游。",
            "他年两成事，堪喜是邻州。"
        ],
        "title": "赠聂尊师",
        "id": "9eb94fe9-8c0d-42d1-a4e0-ff86659c3c37"
    },
    {
        "author": "杜荀鹤",
        "paragraphs": [
            "白发根丛出，镊频愁不开。",
            "自怜空老去，谁信苦吟来。",
            "客路东西阔，家山早晚回。",
            "翻思钓鱼处，一雨一层苔。"
        ],
        "title": "旅感",
        "id": "acaf168a-cf37-45d7-a44d-b76893a3182f"
    },
    {
        "author": "杜荀鹤",
        "paragraphs": [
            "县称诗人理，无嫌日寂寥。",
            "溪山入城郭，户口半渔樵。",
            "月满弹琴夜，花香漉酒朝。",
            "相思不相见，烟水路迢迢。"
        ],
        "title": "寄益阳武灌明府",
        "id": "b8a4ac3e-246d-4405-a3da-700bd8d75912"
    },
    {
        "author": "杜荀鹤",
        "paragraphs": [
            "四海无寸土，一生惟苦吟。",
            "虚垂异乡泪，不滴别人心。",
            "雨色凋湘树，滩声下塞禽。",
            "求归归未得，不是掷光阴。"
        ],
        "title": "湘中秋日呈所知",
        "id": "0d9d95bf-fdcc-49ae-9332-ec0aa00d18ef"
    },
    {
        "author": "杜荀鹤",
        "paragraphs": [
            "世间何事好，最好莫过诗。",
            "一句我自得，四方人已知。",
            "生应无辍日，死是不吟时。",
            "始拟归山去，林泉道在兹。"
        ],
        "title": "苦吟",
        "id": "f66da26c-2005-4b50-9046-f47bd0f19254"
    },
    {
        "author": "杜荀鹤",
        "paragraphs": [
            "触目生归思，那堪路七千。",
            "腊中离此地，马上见明年。",
            "郡邑溪山巧，寒暄日月偏。",
            "自疑双鬓雪，不似到南天。"
        ],
        "title": "闽中别所知",
        "id": "e0035baa-de78-49c8-87c9-536d079d3b14"
    },
    {
        "author": "杜荀鹤",
        "paragraphs": [
            "战士说辛勤，书生不忍闻。",
            "三边远天子，一命信将军。",
            "野火烧人骨，阴风卷阵云。",
            "其如禁城里，何以重要勋。"
        ],
        "title": "塞上伤战士",
        "id": "8bed77bb-252a-4347-8551-ff8325807709"
    },
    {
        "author": "杜荀鹤",
        "paragraphs": [
            "地僻春来静，深宜长者居。",
            "好花都待晚，修竹不妨疎。",
            "鴈入湘江食，人侵晓色锄。",
            "似君无学处，头白道如初。"
        ],
        "title": "春日访独孤处士",
        "id": "f7c68962-9649-433b-9d64-01d78e024a07"
    },
    {
        "author": "杜荀鹤",
        "paragraphs": [
            "病向名场得，终为善误身。",
            "无儿承後嗣，有女托何人。",
            "葬礼难求备，交情好者贫。",
            "惟余旧文集，一览一沾巾。"
        ],
        "title": "哭友人",
        "id": "cebe6dbc-5e11-4c51-9b32-1f6d6171eed2"
    },
    {
        "author": "杜荀鹤",
        "paragraphs": [
            "斸破苍苔色，因栽十数茎。",
            "窗风从此冷，诗思当时清。",
            "酒入杯中影，棊添局上声。",
            "不同桃与李，潇洒伴书生。"
        ],
        "title": "新栽竹",
        "id": "7bea0575-51aa-4266-a425-90732518949a"
    },
    {
        "author": "杜荀鹤",
        "paragraphs": [
            "下第言之蜀，那愁举别杯。",
            "难兄方在幕，上相复怜才。",
            "鸟径盘春霭，龙湫发夜雷。",
            "临邛无久恋，高桂待君回。"
        ],
        "title": "送吴蜕下第入蜀",
        "id": "bf0e4552-5b53-44ae-bbf9-0afdd38a8a54"
    },
    {
        "author": "杜荀鹤",
        "paragraphs": [
            "乱世归山谷，征鼙喜不闻。",
            "诗书犹满架，弟侄未为军。",
            "山犬眠红叶，樵童唱白云。",
            "此心非此志，终拟致明君。"
        ],
        "title": "乱後归山",
        "id": "471c6fe2-3962-4407-8e2d-46f89ca7982c"
    },
    {
        "author": "杜荀鹤",
        "paragraphs": [
            "大道本无幻，常情自有魔。",
            "人皆迷着此，师独悟如何。",
            "为岳开窗阔，因虫长草多。",
            "说空空说得，空得到维摩。"
        ],
        "title": "题着禅师",
        "id": "c9142cf3-9f9d-4332-9c85-15a1ca7fc706"
    },
    {
        "author": "杜荀鹤",
        "paragraphs": [
            "未得青云志，春同秋日情。",
            "花开如叶落，莺语似蝉鸣。",
            "道合和贫守，诗堪与命争。",
            "饥寒是吾事，断定不归耕。"
        ],
        "title": "春日闲居即事",
        "id": "91eb65fd-05d4-4228-8d8d-f5c7c7b97acc"
    },
    {
        "author": "杜荀鹤",
        "paragraphs": [
            "一宿三秋寺，闲忙与晓分。",
            "细泉山半落，孤客夜深闻。",
            "鹤去巢盛月，龙潜穴拥云。",
            "苦吟方见景，多恨不同君。"
        ],
        "title": "秋宿栖贤寺怀友人",
        "id": "b8bd2b40-4e81-480e-a726-c5ba3a68e3c2"
    },
    {
        "author": "杜荀鹤",
        "paragraphs": [
            "如君真道者，乱世有闲情。",
            "每别不知处，见来长後生。",
            "药非因病服，酒不为愁倾。",
            "笑我于身苦，吟髭白数茎。"
        ],
        "title": "乱後再逢汪处士",
        "id": "e7554ed9-f336-4379-8a8a-481107bf3af1"
    },
    {
        "author": "杜荀鹤",
        "paragraphs": [
            "远地能相访，何惭事力微。",
            "山中深夜坐，海内故交稀。",
            "村酒沽来浊，溪鱼钓得肥。",
            "贫家只如此，未可便言归。"
        ],
        "title": "山中喜与故交宿话",
        "id": "c529dac2-c230-43ed-8c6f-aa36e922e842"
    },
    {
        "author": "杜荀鹤",
        "paragraphs": [
            "对面不相见，用心同用兵。",
            "算人常欲杀，顾己自贪生。",
            "得势侵吞远，乘危打劫赢。",
            "有时逢敌手，当局到深更。"
        ],
        "title": "观碁",
        "id": "2d38a6f3-05ed-41a6-a59b-08b4f60bcf54"
    },
    {
        "author": "杜荀鹤",
        "paragraphs": [
            "乱世人多事，耕桑或失时。",
            "不闻宽赋敛，因此转流离。",
            "天意未如是，君心无自欺。",
            "能依四十字，可立德清碑。"
        ],
        "title": "送人宰德清",
        "id": "852d4a66-247b-4804-9182-ef4c09c01396"
    },
    {
        "author": "杜荀鹤",
        "paragraphs": [
            "漳水醉中别，今来犹未醒。",
            "半生因酒废，大国几时宁。",
            "海畔将军柳，天边处士星。",
            "游人不可见，春入乱山青。"
        ],
        "title": "寄窦处士",
        "id": "fba50569-b399-4132-b3a0-7ed030819799"
    },
    {
        "author": "杜荀鹤",
        "paragraphs": [
            "昔舜曾耕地，遗风日寂寥。",
            "世人那肯祭，大圣不兴妖。",
            "殿宇秋霖坏，杉松野火烧。",
            "时讹竞淫祀，丝竹醉山魈。"
        ],
        "title": "题历山舜祠",
        "id": "31295832-4533-4197-a1eb-56f3100b77bb"
    },
    {
        "author": "杜荀鹤",
        "paragraphs": [
            "在我成何事，逢君更劝吟。",
            "纵饶不得力，犹胜别劳心。",
            "凡事有兴废，诗名无古今。",
            "百年能几日，忍不惜光阴。"
        ],
        "title": "赠李蒙叟",
        "id": "21b2008e-4601-4595-ada2-fc353e4d20bd"
    },
    {
        "author": "杜荀鹤",
        "paragraphs": [
            "闻道长溪尉，相留一馆闲。",
            "□□□□□，尚隔几重山。",
            "为旅春风外，怀人夜雨间。",
            "年来疎览镜，怕见减朱颜。"
        ],
        "title": "维扬冬末寄幕中二从事",
        "id": "ddea20a3-2860-4bfb-84b3-7e82005f250a"
    },
    {
        "author": "杜荀鹤",
        "paragraphs": [
            "罢郡饶山兴，村家不惜过。",
            "官情随日薄，诗思入秋多。",
            "野兽眠低草，池禽浴动荷。",
            "眼前余政在，不似有干戈。"
        ],
        "title": "和吴太守罢郡山村偶题二首 一",
        "id": "b319e46c-66eb-41a4-a006-25b7df145bde"
    },
    {
        "author": "杜荀鹤",
        "paragraphs": [
            "快活田翁辈，常言化育时。",
            "纵饶稽岁月，犹说向孙儿。",
            "茅屋梁和节，茶盘果带枝。",
            "相传终不忘，何必立生祠。"
        ],
        "title": "和吴太守罢郡山村偶题二首 二",
        "id": "3f6ac250-3980-4bd1-baac-9bd8b69312e5"
    },
    {
        "author": "杜荀鹤",
        "paragraphs": [
            "家枕三湘岸，门前即钓矶。",
            "渔竿壮岁别，鹤发乱时归。",
            "岳暖无猿叫，江春有燕飞。",
            "平生书剑在，莫便学忘机。"
        ],
        "title": "乱後送友人归湘中",
        "id": "3897d27c-48a4-4be7-af91-84a5e74333b3"
    },
    {
        "author": "杜荀鹤",
        "paragraphs": [
            "紫衣明主赠，归寺感先师。",
            "受业恩难报，开堂影不知。",
            "松风欹枕夜，山雪下楼时。",
            "此际无人会，微吟复敛眉。"
        ],
        "title": "送紫阳僧归庐岳旧寺",
        "id": "d50d7fa4-9a51-49a8-bdbb-b2f306957976"
    },
    {
        "author": "杜荀鹤",
        "paragraphs": [
            "衲外元无象，言寻那路寻。",
            "问禅将底说，传印得何心。",
            "未了羣山浅，难休一室深。",
            "伏魔宁是兽，巢顶亦非禽。",
            "观色风驱雾，听声雪洒林。",
            "凡归是归处，不必指高岑。"
        ],
        "title": "和刘评事送海禅和归山",
        "id": "e64b010c-8cc4-4ff1-b8c6-eaedb42376ee"
    },
    {
        "author": "杜荀鹤",
        "paragraphs": [
            "律到御沟春，沟边柳色新。",
            "细笼穿禁水，轻拂入朝人。",
            "日近韶光早，天低圣泽匀。",
            "谷莺栖未稳，宫女画难真。",
            "楚国空摇浪，隋堤暗惹尘。",
            "如何帝城里，先得覆龙津。"
        ],
        "title": "御沟柳",
        "id": "5b00a57f-55ca-4e88-91e8-5e4e6e8a2b29"
    },
    {
        "author": "杜荀鹤",
        "paragraphs": [
            "残腊泛舟何处好，最多吟兴是潇湘。",
            "就船买得鱼偏美，踏雪沽来酒倍香。",
            "猿到夜深啼岳麓，鴈知春近别衡阳。",
            "与君剩采江山景，裁取新诗入帝乡。"
        ],
        "tags": [
            "抒情",
            "淡泊",
            "写景"
        ],
        "title": "冬末同友人泛潇湘",
        "id": "a9de8077-8661-4700-be78-a33b1338d7a7"
    },
    {
        "author": "杜荀鹤",
        "paragraphs": [
            "君行君文天合知，见君如此我兴悲。",
            "秪残三口兵戈後，纔到孤村雨雪时。",
            "着卧衣裳难办洗，旋求粮食莫供炊。",
            "地炉不暖柴枝湿，犹把蒙求授小儿。"
        ],
        "title": "赠李镡",
        "id": "e27b8c42-7060-46aa-a48d-adcda16cc561"
    },
    {
        "author": "杜荀鹤",
        "paragraphs": [
            "秋来谁料病相萦，枕上心犹算去程。",
            "风射破窗灯易灭，月穿疎屋梦难成。",
            "故园何啻三千里，新鴈纔闻一两声。",
            "我自与人无旧分，非干人与我无情。"
        ],
        "title": "旅中卧病",
        "id": "4b534ee6-5767-4853-9f66-f1927c36da70"
    },
    {
        "author": "杜荀鹤",
        "paragraphs": [
            "握手相看谁敢言，军家刀剑在腰边。",
            "遍搜宝货无藏处，乱杀平人不怕天。",
            "古寺拆为修寨木，荒坟开作甃城砖。",
            "郡侯逐出浑闲事，正是銮舆幸蜀年。"
        ],
        "title": "旅泊遇郡中叛乱示同志",
        "id": "bb61bcc7-a89e-4301-ad2d-e9134a6b03ec"
    },
    {
        "author": "杜荀鹤",
        "paragraphs": [
            "君为秋浦三年宰，万虑关心两鬓知。",
            "人事旋生当路县，吏才难展用兵时。",
            "农夫背上题军号，贾客船头插战旗。",
            "他日亲知问官况，但教吟取杜家诗。"
        ],
        "title": "赠秋浦张明府",
        "id": "2cf56c99-0beb-42a8-806b-1609e28180a7"
    },
    {
        "author": "杜荀鹤",
        "paragraphs": [
            "风搅长空寒骨生，光于晓色报窗明。",
            "江湖不见飞禽影，岩谷时闻折竹声。",
            "巢穴几多相似处，路岐兼得一般平。",
            "拥袍公子休言冷，中有樵夫跣足行。"
        ],
        "title": "雪",
        "id": "7fccf441-09ef-4974-b6d8-8615bbe567b7"
    },
    {
        "author": "杜荀鹤",
        "paragraphs": [
            "仙境闲寻采药翁，草堂留话一宵同。",
            "若看山下云深处，直是人间路不通。",
            "泉领藕花来洞口，月将松影过溪东。",
            "求名心在闲难遂，明日马蹄尘土中。"
        ],
        "title": "题庐岳刘处士草堂",
        "id": "093dd01f-1a80-48a7-ae02-e27eb2a113e7"
    },
    {
        "author": "杜荀鹤",
        "paragraphs": [
            "山深长恨少同人，览景无时不忆君。",
            "庭果自从霜後熟，野猿频向屋边闻。",
            "琴临秋水弹明月，酒就东山酌白云。",
            "仙桂算攀攀合得，平生心力尽于文。"
        ],
        "title": "山中寄诗友",
        "id": "dbda0ac7-3684-4d28-a82f-54f7d992625e"
    },
    {
        "author": "杜荀鹤",
        "paragraphs": [
            "南来北去二三年，年去年来两鬓斑。",
            "举世尽从愁里老，谁人肯向死前闲。",
            "渔舟火影寒归浦，驿路铃声夜过山。",
            "身事未成归未得，听猿鞭马入长关。"
        ],
        "title": "秋宿临江驿",
        "id": "a404f717-91a7-45d8-8d02-964f3ba588ce"
    },
    {
        "author": "杜荀鹤",
        "paragraphs": [
            "天生仙桧是长材，栽桧希逢此最低。",
            "一自旧山来砌畔，几番凡木与云齐。",
            "回无斜影教僧踏，免有闲枝引鹤栖。",
            "今日偶题题似着，不知题後更谁题。"
        ],
        "title": "题瓦棺寺真上人院矮桧",
        "id": "68ecd3fc-511a-4b49-9137-34b1e1a7786f"
    },
    {
        "author": "杜荀鹤",
        "paragraphs": [
            "蒙蒙烟雨蔽江村，江馆愁人好断魂。",
            "自别家来生白发，为侵星起谒朱门。",
            "也知柳欲开春眼，争奈萍无入土根。",
            "兄弟无书鴈归北，一声声觉苦于猿。"
        ],
        "title": "江下初秋寓泊",
        "id": "d5255d88-2dd1-45ad-806c-f8fda1bd2d43"
    },
    {
        "author": "杜荀鹤",
        "paragraphs": [
            "吾宗不谒谒诗宗，常仰门风继国风。",
            "空有篇章传海内，更无亲族在朝中。",
            "其来虽媿源流浅，所得须怜雅颂同。",
            "三十年吟到今日，不妨私荐亦成公。"
        ],
        "title": "投从叔补阙",
        "id": "541e8bfe-cadd-41e9-8f35-dea5a065d888"
    },
    {
        "author": "杜荀鹤",
        "paragraphs": [
            "张公一子才三岁，闻客吟声便出来。",
            "唤物舌头犹未稳，诵诗心孔迥然开。",
            "天生便是成家庆，年长终为间世才。",
            "月里桂枝知有分，不劳诸丈作梯媒。"
        ],
        "title": "赠张员外儿",
        "id": "d884c2e5-8cda-4bc4-991b-6225c2072424"
    },
    {
        "author": "杜荀鹤",
        "paragraphs": [
            "一为重阳上古台，乱时谁见菊花开。",
            "偷𢸧白发真堪笑，牢鏁黄金实可哀。",
            "是个少年皆老去，争知荒冢不荣来。",
            "大家拍手高声唱，日未沈山且莫回。"
        ],
        "title": "重阳日有作",
        "id": "ee446c46-8054-4928-854c-228b46d9e16a"
    },
    {
        "author": "杜荀鹤",
        "paragraphs": [
            "坐床难稳露蝉新，便作东西马上身。",
            "醲酒却输耽睡客，好山翻对不吟人。",
            "无多志气禁离别，强半年光属苦辛。",
            "箧里篇章头上雪，未知谁恋杏园春。"
        ],
        "title": "入关寄九华友人",
        "id": "0b76a0f4-ff08-4038-b195-e253b44efaeb"
    },
    {
        "author": "杜荀鹤",
        "paragraphs": [
            "邯郸李镡才峥嵘，酒狂诗逸难干名。",
            "气直不与儿辈洽，醉来拟共天公争。",
            "孤店夜烧枯叶坐，乱时秋踏早霜行。",
            "一间茅屋住不稳，刚出为人平不平。"
        ],
        "title": "送李镡游新安",
        "id": "9feef88b-7433-477b-856b-3e8b8d2491cb"
    },
    {
        "author": "杜荀鹤",
        "paragraphs": [
            "家隔重湖归未期，更堪南去别深知。",
            "前程笑到山多处，上马愁逢岁尽时。",
            "四海内无容足地，一生中有苦心诗。",
            "朱门秪见朱门事，独把孤寒问阿谁。"
        ],
        "title": "冬末自长沙游桂岭留献所知",
        "id": "45c3b6bd-bcd2-4eca-a5cd-ed31b6c12034"
    },
    {
        "author": "杜荀鹤",
        "paragraphs": [
            "少见古人无远虑，如君真得古人情。",
            "登科作尉官虽小，避世安亲禄已荣。",
            "一路水云生隐思，几山猿鸟认吟声。",
            "知君未作终焉计，要着文章待太平。"
        ],
        "title": "送福昌周繇少府归宁兼谋隐",
        "id": "af9a3730-053c-4b11-881c-b3b760b67470"
    },
    {
        "author": "杜荀鹤",
        "paragraphs": [
            "青桂朱袍不贺兄，贺兄荣是见儿荣。",
            "孝经始向堂前彻，官诰当从幕下迎。",
            "戏把蓝袍包果子，娇将竹笏恼先生。",
            "自惭乱世无知己，弟侄鞭牛傍陇耕。"
        ],
        "title": "贺顾云侍御府主与子弟奏官",
        "id": "4fdfa53c-8575-4c68-aec2-9a67274c4ac4"
    },
    {
        "author": "杜荀鹤",
        "paragraphs": [
            "年少髭须雪欲侵，别家三日几般心。",
            "朝随贾客忧风色，夜逐渔翁宿苇林。",
            "秋水鹭飞红蓼晚，暮山猿叫白云深。",
            "重阳酒熟茱萸紫，却向江头倚棹吟。"
        ],
        "title": "舟行即事",
        "id": "9258cfae-35aa-40a6-81a2-1feeeeb7403e"
    },
    {
        "author": "杜荀鹤",
        "paragraphs": [
            "从乱移家拟傍山，今来方办买山钱。",
            "九州有路休为客，百岁无愁即是仙。",
            "野叟并田锄暮雨，溪禽同石立寒烟。",
            "他人似我还应少，如此安贫亦荷天。"
        ],
        "title": "乱後山居",
        "id": "1962eeeb-5152-4ff1-84c4-91e9ebf347ab"
    },
    {
        "author": "杜荀鹤",
        "paragraphs": [
            "茅斋深僻绝轮蹄，门径缘莎细接溪。",
            "垂钓石台依竹垒，待宾茶灶就岩泥。",
            "风生谷口猿相叫，月照松头鹤并栖。",
            "不是无端过时日，拟从窗下蹑云梯。"
        ],
        "title": "山居寄同志",
        "id": "cca2f682-f5ca-400c-8bdb-2913ea9713d0"
    },
    {
        "author": "杜荀鹤",
        "paragraphs": [
            "家贫无计早离家，离得家来蹇滞多。",
            "已是数程行雨雪，更堪中路阻兵戈。",
            "几州户口看成血，一旦天心却许和。",
            "四面烟尘少无处，不知吾土自如何。"
        ],
        "title": "将入关安陆遇兵寇",
        "id": "17613c91-f1ba-41ba-b718-c295bd27d900"
    },
    {
        "author": "杜荀鹤",
        "paragraphs": [
            "暑天长似秋天冷，带郭林亭画不如。",
            "蝉噪槛前遮日竹，鹭窥池面弄萍鱼。",
            "抛山野客横琴醉，种药家僮踏雪锄。",
            "众惜君才堪上第，莫因居此与名疎。"
        ],
        "title": "夏日登友人书斋林亭",
        "id": "9cf12da0-6e86-42bb-82c4-22b9f14f1b2d"
    },
    {
        "author": "杜荀鹤",
        "paragraphs": [
            "夏辞旌斾已秋深，永夕思量泪满襟。",
            "风月易斑搜句鬓，星霜难改感恩心。",
            "寻花洞里连春醉，望海楼中彻晓吟。",
            "虽有梦魂知处所，去来多被角声侵。"
        ],
        "title": "寄临海姚中丞",
        "id": "e51fa3c9-90ca-4234-b688-531140b9f5ad"
    },
    {
        "author": "杜荀鹤",
        "paragraphs": [
            "到头身事欲何为，窗下工夫鬓上知。",
            "乍可百年无称意，难教一日不吟诗。",
            "风驱早鴈冲湖色，雨挫残蝉点柳枝。",
            "自古书生也如此，独堪惆怅是明时。"
        ],
        "title": "秋日闲居寄先达",
        "id": "bbdbaeba-abe5-4309-9d92-6c0e74026981"
    },
    {
        "author": "杜荀鹤",
        "paragraphs": [
            "少见修行得似师，茅堂佛像亦随时。",
            "禅衣衲後云藏线，夏腊高来雪印眉。",
            "耕地诫侵连冢土，伐薪教护带巢枝。",
            "有时问着经中事，却道山僧总不知。"
        ],
        "title": "题觉禅和",
        "id": "2803d624-a72d-4560-9aad-f8feec6329c3"
    },
    {
        "author": "杜荀鹤",
        "paragraphs": [
            "年年名路谩辛勤，襟袖空多马上尘。",
            "画戟门前难作客，钓鱼船上易安身。",
            "冷烟黏柳蝉声老，寒渚澄星雁叫新。",
            "自是侬家无住处，不关天地窄于人。"
        ],
        "title": "感秋",
        "id": "8f992df1-2c49-4b4e-861b-4ce2e217608f"
    },
    {
        "author": "杜荀鹤",
        "paragraphs": [
            "刳得心来忙处闲，闲中方寸阔于天。",
            "浮生自是无空性，长寿何曾有百年。",
            "罢定磬敲松罅月，解眠茶煮石根泉。",
            "我虽未似师披衲，此理同师悟了然。"
        ],
        "title": "题德玄上人院",
        "id": "1e556de9-4f5d-4c89-b62b-3706ca72b464"
    },
    {
        "author": "杜荀鹤",
        "paragraphs": [
            "野吟何处最相宜，春景暄和好入诗。",
            "高下麦苗新雨後，浅深山色晚晴时。",
            "半岩云脚风牵断，平野花枝鸟踏垂。",
            "倒载干戈是何日，近来麋鹿欲相随。"
        ],
        "title": "春日山居寄友人",
        "id": "81170ea7-4553-4bce-813d-f8bbd8265e1b"
    },
    {
        "author": "杜荀鹤",
        "paragraphs": [
            "一别三年长在梦，梦中时蹑石棱层。",
            "泉声入夜方堪听，山色逢秋始好登。",
            "岩鹿惯随锄药叟，溪鸥不怕洗苔僧。",
            "人间有许多般事，求要身闲直未能。"
        ],
        "title": "怀庐岳旧隐",
        "id": "930dd667-3b03-4929-b072-162f39835bc5"
    },
    {
        "author": "杜荀鹤",
        "paragraphs": [
            "此身虽贱道长存，非谒朱门谒孔门。",
            "秪望至公将卷读，不求朝士致书论。",
            "垂纶雨结渔乡思，吹木风传鴈夜魂。",
            "男子受恩须有地，平生不受等闲恩。"
        ],
        "title": "投长沙裴侍郎",
        "id": "6665c96d-592e-43fe-9982-e2e5b0d69578"
    },
    {
        "author": "杜荀鹤",
        "paragraphs": [
            "避时多喜葺居成，七字君题万象清。",
            "开户晓云连地白，访人秋月满山明。",
            "庭前树瘦霜来影，洞口泉喷雨後声。",
            "有景供吟且如此，算来何必躁于名。"
        ],
        "title": "和友人见题山居",
        "id": "19f32680-eea2-48d2-b17c-65cdd4fc5e4c"
    },
    {
        "author": "杜荀鹤",
        "paragraphs": [
            "文星渐见射台星，皆仰为霖沃众情。",
            "天泽逼来逢圣主，辞林盛去得书生。",
            "云妆岳色供吟景，月浩湘流递政声。",
            "美化事多难讽诵，未如耕钓口分明。"
        ],
        "title": "献长沙王侍郎",
        "id": "2993bfb9-fde3-4802-8dd4-25a1261fa22f"
    },
    {
        "author": "杜荀鹤",
        "paragraphs": [
            "忽地晴天作雨天，全无暑气似秋间。",
            "看看水没来时路，渐渐云藏望处山。",
            "风趁鹭鸶双出苇，浪催渔父尽归湾。",
            "一心准拟闲登眺，却被诗情使不闲。"
        ],
        "title": "春日登楼遇雨",
        "id": "147519d6-fcd8-4f85-b24c-a439aded4190"
    },
    {
        "author": "杜荀鹤",
        "paragraphs": [
            "岂为无心求上第，难安帝里为家贫。",
            "江南江北闲为客，潮去潮来老却人。",
            "两岸雨收莺语柳，一楼风满角吹春。",
            "花前不独垂乡泪，曾是朱门寄食身。"
        ],
        "title": "春日行次钱塘却寄台州姚中丞",
        "id": "ae6e4fe6-1b49-4c2c-b0ae-1692a59b9072"
    },
    {
        "author": "杜荀鹤",
        "paragraphs": [
            "此生何路出尘埃，犹把中才谒上才。",
            "闭户十年专笔砚，仰天无处认梯媒。",
            "马前霜叶催归去，枕上边鸿唤觉来。",
            "若许登门换鬐鬣，必应辛苦事风雷。"
        ],
        "title": "投江上崔尚书",
        "id": "84c89c8f-c977-4348-a5cd-daee299ce601"
    },
    {
        "author": "杜荀鹤",
        "paragraphs": [
            "古陌寒风来去吹，马蹄尘旋上麻衣。",
            "虽然干禄无休意，争奈趋时不见机。",
            "诗思趁云从岳涌，乡心随鴈遶湖飞。",
            "肯将骨肉轻离别，未遇人知未得归。"
        ],
        "title": "书事投所知",
        "id": "2aa3fb25-59cc-4143-acaf-7ebae6b32afb"
    },
    {
        "author": "杜荀鹤",
        "paragraphs": [
            "十五年来笔砚功，秪今犹在苦贫中。",
            "三秋客路湖光外，万里乡关楚邑东。",
            "鸟迳杖藜山翳雨，猿林欹枕树摇风。",
            "朱门处处若相似，此命到头通不通。"
        ],
        "title": "秋日湖外书事",
        "id": "58fe6dd6-acb1-4032-99fb-6c72c94d2f23"
    },
    {
        "author": "杜荀鹤",
        "paragraphs": [
            "此院重来事事乖，半欹茅屋草侵阶。",
            "啄生鸦忆啼松枿，接果猿思啸石崖。",
            "壁上尘黏蒲叶扇，床前苔烂笋皮鞋。",
            "分明记得谈空日，不向秋风更怆怀。"
        ],
        "title": "题宗上人旧院",
        "id": "a1c67ddb-23e0-494b-9399-8329061c0713"
    },
    {
        "author": "杜荀鹤",
        "paragraphs": [
            "自从乱後别京关，一入烟萝十五年。",
            "重出故山生白发，却装新卷谒清贤。",
            "窗回旅梦城头角，柳结乡愁雨後蝉。",
            "名姓暗投心暗祝，永期收拾向门前。"
        ],
        "title": "乱後出山逢高员外",
        "id": "acf78547-a9c5-414d-be78-4d25a84e17e8"
    },
    {
        "author": "杜荀鹤",
        "paragraphs": [
            "罢却名场拟入秦，南行无罪似流人。",
            "纵经商岭非驰驿，须过长沙吊逐臣。",
            "舶载海奴镮硾耳，象驼蛮女彩缠身。",
            "如何待取丹霄桂，别赴嘉招作上宾。"
        ],
        "title": "赠友人罢举赴交趾辟命",
        "id": "052ba7a8-54b8-4ee6-947e-70f6644fba0b"
    },
    {
        "author": "杜荀鹤",
        "paragraphs": [
            "夫因兵死守蓬茅，麻苎衣衫鬓发焦。",
            "桑柘废来犹纳税，田园荒後尚征苗。",
            "时挑野菜和根煮，旋斫生柴带叶烧。",
            "任是深山更深处，也应无计避征徭。"
        ],
        "tags": [
            "忧国忧民",
            "妇女",
            "生活"
        ],
        "title": "山中寡妇",
        "id": "293466f5-27ef-4a4c-8c90-75eefb445669"
    },
    {
        "author": "杜荀鹤",
        "paragraphs": [
            "杖藜时复过荒郊，来到君家不忍抛。",
            "每见苦心修好事，未尝开口怨平交。",
            "一溪寒色渔收网，半树斜阳鸟傍巢。",
            "必若天工主人事，肯交吾子委衡茅。"
        ],
        "title": "访蔡融因题",
        "id": "7e8386a3-3292-4ca2-b50f-f61207641dba"
    },
    {
        "author": "杜荀鹤",
        "paragraphs": [
            "竹门茅屋带村居，数亩生涯自有余。",
            "鬓白祗应秋炼句，眼昏多为夜抄书。",
            "鴈惊风浦渔灯动，猿叫霜林橡实疎。",
            "待得功成即西去，时清不问命何如。"
        ],
        "title": "闲居书事",
        "id": "93c6ab71-b30d-4a95-ae38-99024518c486"
    },
    {
        "author": "杜荀鹤",
        "paragraphs": [
            "吾家此弟有何知，多媿君开道业基。",
            "不觉裹头成大汉，昨来竹马作童儿。",
            "还缘世遇兵戈闹，祗恐身修礼乐迟。",
            "及见和诗诗自好，碢公不到更何时。"
        ],
        "title": "友人赠舍弟依韵戏和",
        "id": "5de5f40d-33bc-44e3-96be-4b89ea5c4676"
    },
    {
        "author": "杜荀鹤",
        "paragraphs": [
            "经乱衰翁居破村，村中何事不伤魂。",
            "因供寨木无桑柘，为着乡兵绝子孙。",
            "还似平宁征赋税，未尝州县畧安存。",
            "至于鸡犬皆星散，日落前山独倚门。"
        ],
        "title": "乱後逢村叟",
        "id": "96e68215-27c3-42b5-9055-308a852fdcdb"
    },
    {
        "author": "杜荀鹤",
        "paragraphs": [
            "多少僧中僧行高，偈成流落遍僧抄。",
            "经窗月静滩声到，石迳人稀藓色交。",
            "垂露竹黏蝉落壳，窣云松载鹤栖巢。",
            "煮茶童子闲胜我，犹得依时把磬敲。"
        ],
        "title": "赠元上人",
        "id": "dac1baa2-4987-4aa6-af91-fb9b536a9cb9"
    },
    {
        "author": "杜荀鹤",
        "paragraphs": [
            "一回落第一宁亲，多是途中过却春。",
            "心火不销双鬓雪，眼泉难濯满衣尘。",
            "苦吟风月唯添病，遍识公卿未免贫。",
            "马壮金多有官者，荣归却笑读书人。"
        ],
        "title": "下第东归道中作",
        "id": "fb87380a-59c2-4109-9151-c8a5228328ca"
    },
    {
        "author": "杜荀鹤",
        "paragraphs": [
            "此中偏称夏中游，时有风来暑气收。",
            "涧底松摇千尺雨，庭中竹撼一窗秋。",
            "求猿句寄山深寺，乞鹤书传海畔洲。",
            "闲与先生话身事，浮名薄宦总悠悠。"
        ],
        "title": "夏日留题张山人林亭",
        "id": "0950174c-6529-49b6-b5dd-9965784d246a"
    },
    {
        "author": "杜荀鹤",
        "paragraphs": [
            "此马堪怜力壮时，细匀行步恐尘知。",
            "骑来未省将鞭触，病後长教觅药医。",
            "顾主强抬和泪眼，就人轻刷带疮皮。",
            "祗今筋骨浑全在，春暖莎青放未迟。"
        ],
        "title": "伤病马",
        "id": "8e356125-1079-41a1-abf1-b32d8e7c7db9"
    },
    {
        "author": "杜荀鹤",
        "paragraphs": [
            "寒雨萧萧灯焰青，灯前孤客难为情。",
            "兵戈闹日别乡国，鸿鴈过时思弟兄。",
            "冷极睡无离枕梦，苦多吟有彻云声。",
            "出门便作还家计，直至如今计未成。"
        ],
        "title": "馆舍秋夕",
        "id": "2e93f84e-9fa3-4fad-b21a-6a5768771072"
    },
    {
        "author": "杜荀鹤",
        "paragraphs": [
            "闻有汤泉独去寻，一缾一钵一无金。",
            "不愁乱世兵相害，却喜寒山路入深。",
            "野老祷神鸦噪庙，猎人冲雪鹿惊林。",
            "患身是幻逢禅主，水洗皮肤语洗心。"
        ],
        "tags": [
            "黄山"
        ],
        "title": "送僧赴黄山沐汤泉兼参禅宗长老",
        "id": "2e9c1f46-dd0f-4913-b7e2-22dc9a6047c5"
    },
    {
        "author": "杜荀鹤",
        "paragraphs": [
            "十载同栖庐岳云，寒烧枯叶夜论文。",
            "在生未识公卿面，至死不离麋鹿羣。",
            "从见蓬蒿丛坏屋，长忧雨雪透荒坟。",
            "把君诗句高声读，想得天高也合闻。"
        ],
        "title": "哭山友",
        "id": "a40e035d-c6f5-4ec1-90f9-7093e6839754"
    },
    {
        "author": "杜荀鹤",
        "paragraphs": [
            "池阳今日似渔阳，大变凶年作小康。",
            "江路静来通客货，郡城安後绝戎装。",
            "分开野色收新麦，惊断莺声摘嫩桑。",
            "纵有逋民归未得，远闻仁政旋还乡。"
        ],
        "title": "献池州牧",
        "id": "ce31f5b8-c783-4414-8a42-38a80b22e85c"
    },
    {
        "author": "杜荀鹤",
        "paragraphs": [
            "韦杜相逢眼自明，事连恩地倍牵情。",
            "闻归帝里愁攀送，知到师门话姓名。",
            "朝客半修前辈礼，古人多重晚年荣。",
            "从来有泪非无泪，未似今朝泪满缨。"
        ],
        "title": "送韦书记归京",
        "id": "901264bd-279f-4dca-9746-60ef0ed6201c"
    },
    {
        "author": "杜荀鹤",
        "paragraphs": [
            "化行邦域二年春，樵唱渔歌日日新。",
            "未降诏书酬善政，不知天泽答何人。",
            "秋登岳寺云随步，夜宴江楼月满身。",
            "他日朱门恐难扫，沙堤新筑必无尘。"
        ],
        "title": "献郑给事",
        "id": "755476e7-25ff-4b69-97f9-d23e47933b2d"
    },
    {
        "author": "杜荀鹤",
        "paragraphs": [
            "为僧难得不为僧，僧戒僧仪未是能。",
            "弟子自知心了了，吾师应为醉腾腾。",
            "多生觉悟非关衲，一点分明不在灯。",
            "祗道诗人无佛性，长将二雅入三乘。"
        ],
        "title": "赠休禅和",
        "id": "8c93aef2-f707-4710-9602-c4c706941159"
    },
    {
        "author": "杜荀鹤",
        "paragraphs": [
            "去草军书出帝乡，便从城外学戎装。",
            "好随汉将收胡土，莫遣胡兵近汉疆。",
            "洒碛雪黏旗力重，冻河风揭角声长。",
            "此行也是男儿事，莫向征人恃桂香。"
        ],
        "title": "送李先辈从知塞上",
        "id": "bbf0b3ff-a5d9-4006-bca5-9c862f0a8132"
    },
    {
        "author": "杜荀鹤",
        "paragraphs": [
            "君说无家祗弟兄，此中言别若为情。",
            "干戈闹日分头去，山水寒时信路行。",
            "月下断猿空有影，雪中孤鴈却无声。",
            "我今骨肉虽饥冻，幸喜团圆过乱兵。"
        ],
        "title": "和友人送弟",
        "id": "219c32a2-a69b-4a10-b669-1dfbee8179e9"
    },
    {
        "author": "杜荀鹤",
        "paragraphs": [
            "分应天与吟诗老，如此兵戈不废诗。",
            "生在世间人不识，死于泉下鬼应知。",
            "啼花蜀鸟春同苦，叫雪巴猿昼共饥。",
            "今日逢君惜分手，一枝何校一年迟。"
        ],
        "title": "酬张员外见寄",
        "id": "f0c76639-6c4e-4268-8e14-993b3c1f9e39"
    },
    {
        "author": "杜荀鹤",
        "paragraphs": [
            "九土雄师竟若何，未如良牧与天和。",
            "月留清俸资家少，岁计阴功及物多。",
            "四野绿云笼稼穑，千山明月静干戈。",
            "行人耳满新安事，尽是无愁父老歌。"
        ],
        "title": "献新安于尚书",
        "id": "b3c4d3a9-a464-4180-9e88-a3528dc138f2"
    },
    {
        "author": "杜荀鹤",
        "paragraphs": [
            "九土如今尽用兵，短戈长戟困书生。",
            "思量在世头堪白，画度归山计未成。",
            "皇泽正沾新将士，侯门不是旧公卿。",
            "到头诗卷须藏却，各向渔樵混姓名。"
        ],
        "title": "乱後书事寄同志",
        "id": "464dc5bf-95c9-48a4-8777-86b1cb387a1a"
    },
    {
        "author": "杜荀鹤",
        "paragraphs": [
            "闲来吟遶牡丹丛，花艳人生事畧同。",
            "半雨半风三月内，多愁多病百年中。",
            "开当韶景何妨好，落向僧家即是空。",
            "一境别无唯此有，忍教醒坐对支公。"
        ],
        "title": "中山临上人院观牡丹寄诸从事",
        "id": "560f281d-f1a9-4d9c-acd9-3064bd77ca13"
    },
    {
        "author": "杜荀鹤",
        "paragraphs": [
            "此生今日似前生，重着麻衣特地行。",
            "经乱後囊新卷轴，出山来见旧公卿。",
            "雨笼蛬壁吟灯影，风触蝉枝噪浪声。",
            "闻道中兴重人物，不妨西去马蹄轻。"
        ],
        "title": "投宣谕张侍郎乱後遇毘陵",
        "id": "2e4ce87e-08a8-4403-959c-a32cf569ef96"
    },
    {
        "author": "杜荀鹤",
        "paragraphs": [
            "落第愁生晓鼓初，地寒才薄欲何如。",
            "不辞更写公卿卷，却是难修骨肉书。",
            "御苑早莺啼暖树，钓乡春水浸贫居。",
            "拟离门馆东归去，又恐重来事转疎。"
        ],
        "title": "下第投所知",
        "id": "a43832b9-03a7-4462-bd2d-5520298165e0"
    },
    {
        "author": "杜荀鹤",
        "paragraphs": [
            "何言寸禄不沾身，身没诗名万古存。",
            "况有数篇关教化，得无余庆及儿孙。",
            "渔樵共垒坟三尺，猿鹤同栖月一村。",
            "天下未宁吾道丧，更谁将酒酹吟魂。"
        ],
        "title": "哭方干",
        "id": "50d3711d-a019-4b13-b894-52e2389c349a"
    },
    {
        "author": "杜荀鹤",
        "paragraphs": [
            "一帆程歇九秋时，漠漠芦花拂浪飞。",
            "寒浦更无船并宿，暮山时见鸟双归。",
            "照云烽火惊离抱，剪叶风霜逼暑衣。",
            "江月渐明汀露湿，静驱吟魄入玄微。"
        ],
        "title": "秋日泊浦江",
        "id": "eb416a62-a7ed-48fd-86b1-ffea7d83e28f"
    },
    {
        "author": "杜荀鹤",
        "paragraphs": [
            "一茎两茎初似丝，不妨惊度少年时。",
            "几人乱世得及此，今我满头何足悲。",
            "九转灵丹那胜酒，五音清乐未如诗。",
            "家山苍翠万余尺，藜杖楮冠输老儿。"
        ],
        "title": "白发吟",
        "id": "9d6bdf1c-f81b-4ca8-9cf4-cefdd597adea"
    },
    {
        "author": "杜荀鹤",
        "paragraphs": [
            "省出蓬蒿修谒初，蒙知曾不见生疎。",
            "侯门数处将书荐，帝里经年借宅居。",
            "未必有诗堪讽诵，祗怜无援过吹嘘。",
            "如今足得成持取，莫使江湖却钓鱼。"
        ],
        "title": "下第寄池州郑员外",
        "id": "bb7cf8d0-aa05-415b-9dd1-03e13a81fae6"
    },
    {
        "author": "杜荀鹤",
        "paragraphs": [
            "旌旗鬣鬣汉将军，闲出巡边帝命新。",
            "沙塞旋收饶帐幕，犬戎时杀少烟尘。",
            "冰河夜渡偷来马，雪岭朝飞猎去人。",
            "独作书生疑不稳，软弓轻剑也随身。"
        ],
        "title": "塞上",
        "id": "dd01992e-ed6f-47cf-a444-a05a4526e190"
    },
    {
        "author": "杜荀鹤",
        "paragraphs": [
            "人间寺应诸天号，真行僧禅此寺中。",
            "百岁有涯头上雪，万般无染耳边风。",
            "挂帆波浪惊心白，上马尘埃翳眼红。",
            "毕竟浮生谩劳役，算来何事不成空。"
        ],
        "title": "赠题兜率寺闲上人院",
        "id": "31e3c174-4ac9-408d-a5cc-bc10a1a368b4"
    },
    {
        "author": "杜荀鹤",
        "paragraphs": [
            "九华天际碧嵯峨，无奈春来入梦何。",
            "难与英雄论教化，却思猿鸟共烟萝。",
            "风前柳态闲时少，雨後花容淡处多。",
            "都大人生有离别，且将诗句代离歌。"
        ],
        "title": "别四明钟尚书",
        "id": "86cfbffc-313b-458a-ab3f-7facae93741c"
    },
    {
        "author": "杜荀鹤",
        "paragraphs": [
            "莫认双林是佛林，禅栖无地亦无金。",
            "塔前尽礼灰来相，衲下谁宗印了心。",
            "笠象胤明双不见，线源分派寸难寻。",
            "吾师觉路余知处，大藏经门一夜吟。"
        ],
        "title": "题护国大师塔",
        "id": "fd17ef3d-98fd-4cb7-9463-6d85bea90f6e"
    },
    {
        "author": "杜荀鹤",
        "paragraphs": [
            "竹树无声或有声，霏霏漠漠散还凝。",
            "岭梅谢後重妆蘂，岩水铺来却结冰。",
            "牢系鹿儿防猎客，满添茶鼎候吟僧。",
            "好将膏雨同功力，松径莓苔又一层。"
        ],
        "tags": [
            "写雪",
            "春天",
            "雪",
            "喜悦"
        ],
        "title": "春日山中对雪有作",
        "id": "123a1f14-745c-4268-bb16-b2090684c3b3"
    },
    {
        "author": "杜荀鹤",
        "paragraphs": [
            "一浑干坤万象收，唯应不壅大江流。",
            "虎狼遇猎难藏迹，松柏因风易举头。",
            "玉帐英雄携妓赏，山村鸟雀共民愁。",
            "岂堪久蔽苍苍色，须放三光照九州。"
        ],
        "title": "山中对雪有作",
        "id": "9c84da30-f186-4766-ace6-1203bd33da0c"
    },
    {
        "author": "杜荀鹤",
        "paragraphs": [
            "先生高兴似樵渔，水鸟山猿一处居。",
            "石径可行苔色厚，钓竿时斫竹丛疎。",
            "欺春祗爱和醅酒，讳老犹看夹注书。",
            "莫道无金空有寿，有金无寿欲何如。"
        ],
        "title": "戏题王处士书斋",
        "id": "da558545-641b-4dab-aff7-2cac070994d9"
    },
    {
        "author": "杜荀鹤",
        "paragraphs": [
            "东窗未明尘梦苏，呼童结束登征途。",
            "落叶铺霜马蹄滑，寒猿啸月人心孤。",
            "时逆帽檐风刮顶，旋呵鞭手冻粘须。",
            "青云快活一未见，争得安闲钓五湖。"
        ],
        "title": "早发",
        "id": "7196cf75-49ee-465c-b4a2-7f3e0c656b6c"
    },
    {
        "author": "杜荀鹤",
        "paragraphs": [
            "江南景簇此林亭，手板蓝裾自可轻。",
            "洞里客来无俗话，郭中人到有公情。",
            "闲敲岩果呼猿接，时钓溪鱼引鹤争。",
            "笑我有诗三百首，马蹄红日急于名。"
        ],
        "title": "题仇处士郊居",
        "id": "d72d6db9-c7b5-4323-a028-0290b74f2ca6"
    },
    {
        "author": "杜荀鹤",
        "paragraphs": [
            "天上诗名天下传，引来齐列玉皇前。",
            "大仙录後头无雪，至药成来灶绝烟。",
            "笑蹑紫云金作阙，梦抛尘世铁为船。",
            "九华山叟惊凡骨，同到蓬莱岂偶然。"
        ],
        "tags": [
            "九华山"
        ],
        "title": "依韵次同年张曙先辈见寄之什",
        "id": "522c8e7e-bc9d-4973-a336-2b0f3e032202"
    },
    {
        "author": "杜荀鹤",
        "paragraphs": [
            "李生李生何所之，家山窣云胡不归。",
            "兵戈到处弄性命，礼乐向人生是非。",
            "却与野猿同橡坞，还将溪鸟共渔矶。",
            "也知不是男儿事，争奈时情贱布衣。"
        ],
        "title": "乱後逢李昭象叙别",
        "id": "adffd7e8-42b9-4016-9fd0-9a78011989d3"
    },
    {
        "author": "杜荀鹤",
        "paragraphs": [
            "莫将时态破天真，祗合高歌醉过春。",
            "易落好花三个月，难留浮世百年身。",
            "无金润屋浑闲事，有酒扶头是了人。",
            "恩地未酬闲未得，一回醒话一沾巾。"
        ],
        "title": "晚春寄同年张曙先辈",
        "id": "3405ba46-baf3-455c-8227-b959638d1794"
    },
    {
        "author": "杜荀鹤",
        "paragraphs": [
            "出京无计住京难，深入东风转索然。",
            "满眼有花寒食下，一家无信楚江边。",
            "此时晴景愁于雨，是处莺声苦却蝉。",
            "公道算来终达去，更从今日望明年。"
        ],
        "title": "长安春感",
        "id": "e585d3a7-dfca-488a-9ca5-5254c3ec9aab"
    },
    {
        "author": "杜荀鹤",
        "paragraphs": [
            "江上见僧谁是了，修斋补衲日劳身。",
            "未胜渔父闲垂钓，独背斜阳不采人。",
            "纵有风波犹得睡，总无蓑笠始为贫。",
            "瓦瓶盛酒瓷瓯酌，荻浦芦湾是要津。"
        ],
        "title": "登灵山水阁贻钓者",
        "id": "cc24a36e-ffe7-4e95-b4ee-08f1bb7bae85"
    },
    {
        "author": "杜荀鹤",
        "paragraphs": [
            "庭户萧条燕雀喧，日高窗下枕书眠。",
            "祗闻留客教沽酒，未省逢人说料钱。",
            "洞口礼星披鹤氅，溪头吟月上渔船。",
            "九华山叟心相许，不计官卑赠一篇。"
        ],
        "tags": [
            "九华山"
        ],
        "title": "赠溧水崔少府",
        "id": "50276b0b-69f4-4ff9-9eb2-1326ce4e7e07"
    },
    {
        "author": "杜荀鹤",
        "paragraphs": [
            "秋吟一轴见心胷，万象搜罗咏欲空。",
            "才大却嫌天上桂，世危翻立阵前功。",
            "廉颇解武文无说，谢朓能文武不通。",
            "双美总输张太守，二南章句六钧弓。"
        ],
        "title": "读张仆射诗",
        "id": "5675af1d-37a1-4dd0-8e7c-17cca3e32a38"
    },
    {
        "author": "杜荀鹤",
        "paragraphs": [
            "家随兵尽屋空存，税额宁容减一分。",
            "衣食旋营犹可过，赋输长急不堪闻。",
            "蚕无夏织桑充寨，田废春耕犊劳军。",
            "如此数州谁会得，杀民将尽更邀勋。"
        ],
        "tags": [
            "忧国忧民",
            "社会",
            "揭露"
        ],
        "title": "题所居村舍",
        "id": "3f2074a4-b3cb-491e-b491-3104db399ae8"
    },
    {
        "author": "杜荀鹤",
        "paragraphs": [
            "还乡夫子遇贤侯，抚字情知不自由。",
            "莫把一名专懊恼，放教双眼绝冤雠。",
            "猩袍懒着辞公宴，鹤氅闲披访道流。",
            "犹有九华知己在，羡君高卧早回头。"
        ],
        "title": "献钱塘县罗着作判官",
        "id": "5a3dc41c-9ddf-4592-a6e2-68467a791243"
    },
    {
        "author": "杜荀鹤",
        "paragraphs": [
            "驱驰岐路共营营，祗为人间利与名。",
            "红杏园中终拟醉，白云山下懒归耕。",
            "题桥每念相如志，佩印当期季子荣。",
            "谩道强亲堪倚赖，到头须是有前程。"
        ],
        "title": "遣怀",
        "id": "effa4b36-9b79-4e81-9c28-a7e9eca64252"
    },
    {
        "author": "杜荀鹤",
        "paragraphs": [
            "回头不忍看羸僮，一路行人我最穷。",
            "马迹蹇于槐影里，钓船抛在月明中。",
            "帽檐晓滴淋蝉露，衫袖时飘卷鴈风。",
            "子细寻思底模样，腾腾又过玉关东。"
        ],
        "title": "长安道中有作",
        "id": "9fd994b0-b5d0-41b9-9259-03f292e81ebf"
    },
    {
        "author": "杜荀鹤",
        "paragraphs": [
            "一登高阁眺清秋，满目风光尽胜游。",
            "何处画桡寻绿水，几家鸣笛咽红楼。",
            "云山已老应长在，岁月如波祗暗流。",
            "唯有禅居离尘俗，了无荣辱挂心头。"
        ],
        "title": "题开元寺门合",
        "id": "f23933d8-63a9-4ea4-8333-b72aecaf8c10"
    },
    {
        "author": "杜荀鹤",
        "paragraphs": [
            "东归还着旧麻衣，争免花前有泪垂。",
            "每岁春光九十日，一生年少几多时。",
            "青云寸禄心耕早，明月仙枝分种迟。",
            "不为感恩酬未得，五湖闲作钓鱼师。"
        ],
        "title": "出关投孙侍御",
        "id": "695b68f0-cd07-4a67-aba0-bc8e9ac293cc"
    },
    {
        "author": "杜荀鹤",
        "paragraphs": [
            "因话天台归思生，布囊藤杖笑离城。",
            "不教日月拘身事，自与烟萝结野情。",
            "龙镇古潭云色黑，露淋秋桧鹤声清。",
            "此中是处堪终隐，何要世人知姓名。"
        ],
        "title": "送项山人归天台",
        "id": "2e2a021b-82ff-4c1f-8189-cc89e1be27fd"
    },
    {
        "author": "杜荀鹤",
        "paragraphs": [
            "闲居不问世如何，云起山门日已斜。",
            "放鹤去寻三岛客，任人来看四时花。",
            "松醪腊酝安神酒，布水宵煎觅句茶。",
            "毕竟金多也头白，算来争得似君家。"
        ],
        "title": "题衡阳隐士山居",
        "id": "77500e84-6495-4f98-8f4f-ee135285ff4e"
    },
    {
        "author": "杜荀鹤",
        "paragraphs": [
            "江寺禅僧似悟禅，坏衣芒履住茅轩。",
            "懒求施主修真像，翻说经文是妄言。",
            "出浦钓船惊宿鴈，伐岩樵斧迸寒猿。",
            "行人莫问师宗旨，眼不浮华耳不喧。"
        ],
        "title": "题江寺禅和",
        "id": "0c068344-02d0-47d2-94e3-ad4176161a06"
    },
    {
        "author": "杜荀鹤",
        "paragraphs": [
            "何事居穷道不穷，乱时还与静时同。",
            "家山虽在干戈地，弟侄常修礼乐风。",
            "窗竹影摇书案上，野泉声入砚池中。",
            "少年辛苦终身事，莫向光阴惰寸功。"
        ],
        "tags": [
            "惜时",
            "勉励",
            "哲理"
        ],
        "title": "题弟侄书堂",
        "id": "4ba532f9-953e-4d49-8d9b-7885ac626693"
    },
    {
        "author": "杜荀鹤",
        "paragraphs": [
            "为政为人渐见心，长才聊屈宰长林。",
            "莫嫌月入无多俸，须喜秋来不废吟。",
            "寒雨旋疎丛菊艳，晚风时动小松阴。",
            "讼庭闲寂公书少，留客看山索酒斟。"
        ],
        "title": "和友人寄长林孟明府",
        "id": "a8e5d970-11e1-430f-b6f3-00f0d375ab0c"
    },
    {
        "author": "杜荀鹤",
        "paragraphs": [
            "见君生计羡君闲，求食求衣有底难。",
            "养一箔蚕供钓线，种千茎竹作渔竿。",
            "葫芦杓酌春浓酒，舴艋舟流夜涨滩。",
            "却笑农家最辛苦，听蝉鞭马入长安。"
        ],
        "title": "戏赠渔家",
        "id": "36f96f38-d204-42b6-a4fc-d61f1564ec05"
    },
    {
        "author": "杜荀鹤",
        "paragraphs": [
            "上得孤城向晚春，眼前何事不伤神。",
            "遍看原上累累冢，曾是城中汲汲人。",
            "尽谓黄金堪润屋，谁思荒骨旋成尘。",
            "一名一宦平生事，不放愁侵易过身。"
        ],
        "title": "登城有作",
        "id": "6811f546-6a2f-486f-bdff-48f5985dbbdd"
    },
    {
        "author": "杜荀鹤",
        "paragraphs": [
            "近来参谒陡生疎，因向云山僻处居。",
            "出为羁孤营粝食，归同弟侄读生书。",
            "风凋古木秋阴薄，月满寒山夜景虚。",
            "但得中兴知己在，算应身未老樵渔。"
        ],
        "title": "秋日山中寄池州李常侍",
        "id": "1f8bdd1e-d25d-4336-bad8-8be2ae39d460"
    },
    {
        "author": "杜荀鹤",
        "paragraphs": [
            "春在门阑秋未离，不因人荐只因诗。",
            "半年宾馆成前事，一日侯门失旧知。",
            "霜岛树凋猿叫夜，湖田谷熟鴈来时。",
            "西风万里东归去，更把愁心说向谁。"
        ],
        "title": "辞杨侍郎",
        "id": "1a727745-8f9b-45aa-ae55-ac55b702bd7e"
    },
    {
        "author": "杜荀鹤",
        "paragraphs": [
            "茅亭客到多称奇，茅亭之上难题诗。",
            "出尘景物不可状，小手篇章徒尔为。",
            "牛畔稻苗新雨後，鹤边松韵晚风时。",
            "君今酷爱人间事，争得安闲老在兹。"
        ],
        "title": "题汪氏茅亭",
        "id": "659e3169-ef7d-44e6-8a80-64d8e0ea967b"
    },
    {
        "author": "杜荀鹤",
        "paragraphs": [
            "深山大雪懒开门，门迳行踪自尔新。",
            "无酒御寒虽寡况，有书供读且资身。",
            "便均情爱同诸弟，莫更生疎似外人。",
            "昼短夜长须强学，学成贫亦胜他贫。"
        ],
        "title": "喜从弟雪中远至有作",
        "id": "f1a6adb6-78e9-4fc5-9178-f617f0ec4d03"
    },
    {
        "author": "杜荀鹤",
        "paragraphs": [
            "吟送越僧归海涯，僧行浑不觉程赊。",
            "路沿山脚潮痕出，睡倚松根日色斜。",
            "撼锡度冈猿抱树，挈瓶盛浪鹭翘沙。",
            "到参禅後知无事，看引秋泉灌藕花。"
        ],
        "title": "送僧归国清寺",
        "id": "50734116-bb9a-497a-aee8-b2e336452cfa"
    },
    {
        "author": "杜荀鹤",
        "paragraphs": [
            "不似当官祗似闲，野情终日不离山。",
            "方知薄宦难拘束，多与高人作往还。",
            "牛笛漫吹烟雨里，稻苗平入水云间。",
            "羡君公退归欹枕，免向他门厚客颜。"
        ],
        "title": "题汪明府山居",
        "id": "e7f7b63f-127d-450b-8a6f-60983091994a"
    },
    {
        "author": "杜荀鹤",
        "paragraphs": [
            "平生操立有天知，何事谋身与志违。",
            "上国献诗还不遇，故园经乱又空归。",
            "山城欲暮人烟敛，江月初寒钓艇归。",
            "且把风寒作闲事，懒能和泪拜庭闱。"
        ],
        "title": "下第东归将及故园有作",
        "id": "245cf83d-1e26-4c1f-be2c-3468bea22734"
    },
    {
        "author": "杜荀鹤",
        "paragraphs": [
            "古寺沈沈僧未眠，搘颐将客说闲缘。",
            "一溪月色非尘世，满洞松声似雨天。",
            "檐底水涵抄律烛，窗间风引煮茶烟。",
            "无由住得吟相伴，心系青云十五年。"
        ],
        "title": "宿东林寺题愿公院",
        "id": "49cbcec7-9263-4b13-aba6-5e02a3d30f67"
    },
    {
        "author": "杜荀鹤",
        "paragraphs": [
            "茅屋周回松竹阴，山翁时挈酒相寻。",
            "无人开口不言利，只我白头空爱吟。",
            "月在钓潭秋睡重，云横樵迳野情深。",
            "此中一日过一日，有底闲愁得到心。"
        ],
        "title": "山居自遣",
        "id": "f0f45cf5-fdf4-4e41-a2cb-84b0c39502db"
    },
    {
        "author": "杜荀鹤",
        "paragraphs": [
            "连天一水浸吴东，十幅帆飞二月风。",
            "好景采抛诗句里，别愁驱入酒杯中。",
            "渔依岸柳眠圆影，鸟傍嵒花戏暖红。",
            "不是桂枝终不得，自缘年少好从戎。"
        ],
        "title": "赠友人罢举赴辟命",
        "id": "bae4f365-d38f-4e7d-bcf5-6bf716bbdab9"
    },
    {
        "author": "杜荀鹤",
        "paragraphs": [
            "念子为儒道未亨，依依心向十年兄。",
            "莫依乱世轻依托，须学前贤隐姓名。",
            "大国未知何日静，旧山犹可入云耕。",
            "不如自此同归去，帆挂秋风一信程。"
        ],
        "title": "乱後旅中遇友人",
        "id": "02e873a1-5052-4011-9e9b-f59e24b5de39"
    },
    {
        "author": "杜荀鹤",
        "paragraphs": [
            "自言因病学休粮，本意非求不死方。",
            "徒有至人传道术，更无斋客到禅房。",
            "雨中林鸟归巢晚，霜後嵒猨拾橡忙。",
            "争似吾师无一事，稳披云衲坐藤床。"
        ],
        "title": "赠休粮僧",
        "id": "0dc69395-9fd5-4a46-9e2a-7fb865596625"
    },
    {
        "author": "杜荀鹤",
        "paragraphs": [
            "本为荣家不为身，读书谁料转家贫。",
            "三年行却千山路，两地思归一主人。",
            "络岸柳丝悬细雨，绣田花朵弄残春。",
            "多情御史应嗟见，未上青云白发新。"
        ],
        "title": "维扬春日再遇孙侍御",
        "id": "092610c9-e27a-42db-8778-63c81c699876"
    },
    {
        "author": "杜荀鹤",
        "paragraphs": [
            "祗共寒灯坐到明，塞鸿冲雪一声声。",
            "乱时为客无人识，废寺吟诗有鬼惊。",
            "且把酒杯添志气，已将身事托公卿。",
            "男儿仗剑酬恩在，未肯徒然过一生。"
        ],
        "title": "乱後宿南陵废寺寄沈明府",
        "id": "572fd0d1-9717-4015-9710-cdeb7c4e673d"
    },
    {
        "author": "杜荀鹤",
        "paragraphs": [
            "匣中长剑未酬恩，不遇男儿不合论。",
            "闷向酒杯吞日月，闲将诗句问干坤。",
            "宁辞马足劳关路，肯为渔竿忆水村。",
            "两鬓欲斑三百首，更教装写傍谁门。"
        ],
        "title": "投郑先辈",
        "id": "26df26fc-92f0-41e8-9b67-eb36fe04afa2"
    },
    {
        "author": "杜荀鹤",
        "paragraphs": [
            "无论南北与西东，名利牵人处处同。",
            "枕上事仍多马上，山中心更甚关中。",
            "川原晚结阴沈气，草树秋生索漠风。",
            "百岁此身如且健，大家闲作卧云翁。"
        ],
        "title": "途中有作",
        "id": "10d6075d-503e-4883-91b5-966156361446"
    },
    {
        "author": "杜荀鹤",
        "paragraphs": [
            "兄弟将知大自强，乱时同葺读书堂。",
            "嵒泉遇雨多还闹，溪竹唯风少即凉。",
            "藉草醉吟花片落，傍山闲步药苗香。",
            "团圆便是家肥事，何必盈仓与满箱。"
        ],
        "title": "和舍弟题书堂",
        "id": "483caed2-d0d4-4052-a452-5f19058ede17"
    },
    {
        "author": "杜荀鹤",
        "paragraphs": [
            "见说西川景物繁，维扬景物胜西川。",
            "青春花柳树临水，白日绮罗人上船。",
            "夹岸画楼难惜醉，数桥明月不教眠。",
            "送君懒问君回日，才子风流正少年。"
        ],
        "title": "送蜀客游维扬",
        "id": "581313cd-a67a-4e42-8405-24bad3c1b56f"
    },
    {
        "author": "杜荀鹤",
        "paragraphs": [
            "暗筭乡程隔数州，欲归无计泪空流。",
            "已违骨肉来时约，更束琴书何处游。",
            "画角引风吹断梦，垂杨和雨结成愁。",
            "去年今日还如此，似与青春有旧雠。"
        ],
        "title": "旅寓",
        "id": "1e334c10-1d22-47cc-bd8c-3a8f7b528e4c"
    },
    {
        "author": "杜荀鹤",
        "paragraphs": [
            "年光身事旋成空，毕竟何门遇至公。",
            "人世鹤归双鬓上，客程蛇遶乱山中。",
            "牧童向日眠春草，渔父隈岩避晚风。",
            "一醉未醒花又落，故乡回首楚关东。"
        ],
        "title": "途中春",
        "id": "41c55f68-d3ad-495b-966a-8dc8f5aed343"
    },
    {
        "author": "杜荀鹤",
        "paragraphs": [
            "江上数株桑枣树，自从离乱更荒凉。",
            "那堪旅馆经残腊，祗把空书寄故乡。",
            "典尽客衣三尺雪，炼精诗句一头霜。",
            "故人多在芙蓉幕，应笑孜孜道未光。"
        ],
        "tags": [
            "思乡",
            "冬天"
        ],
        "title": "维扬冬末寄幕中二从事",
        "id": "ad847d61-66cb-4901-8dab-6dfb798048a6"
    },
    {
        "author": "杜荀鹤",
        "paragraphs": [
            "男儿三十尚蹉跎，未遂青云一桂科。",
            "在客易为销岁月，到家难住似经过。",
            "帆飞楚国风涛润，马度蓝关雨雪多。",
            "长把行藏信天道，不知天道竟如何。"
        ],
        "title": "辞郑员外入关",
        "id": "d55597f5-fad7-459e-9b0a-a12e1fff6e88"
    },
    {
        "author": "杜荀鹤",
        "paragraphs": [
            "时清祗合力为儒，不可家贫与善疎。",
            "卖却屋边三亩地，添成窗下一床书。",
            "沿溪摘果霜晴後，出竹吟诗月上初。",
            "乡里老农多见笑，不知稽古胜耕锄。"
        ],
        "title": "书斋即事",
        "id": "bed76586-a845-455c-aa6b-6d96d3a6c489"
    },
    {
        "author": "杜荀鹤",
        "paragraphs": [
            "客路客路何悠悠，蝉声向背槐花愁。",
            "争知百岁不百岁，未合白头今白头。",
            "四五朵山妆雨色，两三行鴈帖云秋。",
            "输他江上垂纶者，祗在船中老便休。"
        ],
        "title": "隽阳道中",
        "id": "57a01fbb-f85a-415a-824e-b2210c455f3f"
    },
    {
        "author": "杜荀鹤",
        "paragraphs": [
            "吾今别汝汝听言，去住人情足可安。",
            "百口度荒均食易，数年经乱保家难。",
            "莫愁寒族无人荐，但愿春官把卷看。",
            "天道不欺心意是，帝乡吾土一般般。"
        ],
        "title": "入关因别舍弟",
        "id": "8fcf54f6-1a27-4e76-a58e-a50d59055c4c"
    },
    {
        "author": "杜荀鹤",
        "paragraphs": [
            "偏坐渔舟出苇林，苇花零落向秋深。",
            "祗将波上鸥为侣，不把人间事系心。",
            "傍岸歌来风欲起，卷丝眠去月初沈。",
            "若教我似君闲放，赢得湖山到老吟。"
        ],
        "title": "赠彭蠡钓者",
        "id": "a7ec905b-272d-4c09-a5ab-1fadb2ea9d19"
    },
    {
        "author": "杜荀鹤",
        "paragraphs": [
            "此去青云莫更疑，出人才行足人知。",
            "况当朝野搜贤日，正是孤寒取士时。",
            "仙岛烟霞通鹤信，早春雷雨与龙期。",
            "我今不得同君去，两鬓霜欺桂一枝。"
        ],
        "title": "送友人入关",
        "id": "6a61ac93-4a2e-462f-953b-0ae293cb2ab7"
    },
    {
        "author": "杜荀鹤",
        "paragraphs": [
            "高兴那言去路长，非君不解爱浔阳。",
            "有时猨鸟来公署，到处烟霞是道乡。",
            "钓艇满江鱼贱菜，纸窑连岳楮多桑。",
            "陶潜旧隐依稀在，好继高踪结草堂。"
        ],
        "title": "送友人宰浔阳",
        "id": "1a2675f1-be4d-4de3-9442-86dbc8a8b2a2"
    },
    {
        "author": "杜荀鹤",
        "paragraphs": [
            "浮世浮名能几何，致身流落向天涯。",
            "少年心壮轻为客，一日病来思在家。",
            "山顶老猨啼古木，渡头新鴈下平沙。",
            "不堪吟罢西风起，黄叶满庭寒日斜。"
        ],
        "title": "秋日卧病",
        "id": "48242f24-a894-4c18-bb15-f150aab6dcbd"
    },
    {
        "author": "杜荀鹤",
        "paragraphs": [
            "多惭到处有诗名，转觉吟诗僻性成。",
            "度水却嫌船着岸，过山翻恨马贪程。",
            "如雠雪月年年景，似梦笙歌处处声。",
            "未合白头今已白，自知非为别愁生。"
        ],
        "title": "叙吟",
        "id": "515e884a-6fe0-4919-81a9-ac1725a8b490"
    },
    {
        "author": "杜荀鹤",
        "paragraphs": [
            "难把归书说远情，奉亲多阙拙为兄。",
            "早知寸禄荣家晚，悔不深山共汝耕。",
            "枕上算程关月落，帽前搜景岳云生。",
            "如今已作长安计，祗得辛勤取一名。"
        ],
        "title": "行次荥阳却寄诸弟",
        "id": "59b6a8a9-11bf-4970-80a6-908d0a1c5220"
    },
    {
        "author": "杜荀鹤",
        "paragraphs": [
            "石壁早闻僧说好，今来偏与我相宜。",
            "有山有水堪吟处，无雨无风见景时。",
            "渔父晚船分浦钓，牧童寒笛倚牛吹。",
            "画人画得从他画，六幅应输八句诗。"
        ],
        "title": "登石壁禅师水阁有作",
        "id": "4692469a-f711-4707-ab80-f315da4a1280"
    },
    {
        "author": "杜荀鹤",
        "paragraphs": [
            "山衣草屐染莓苔，双眼犹慵向俗开。",
            "若比吾师居世上，何如野客卧嵒隈。",
            "才闻锡杖离三楚，又说随缘向五台。",
            "乘醉吟诗问禅理，为谁须去为谁来。"
        ],
        "title": "赠袒肩和尚",
        "id": "a1a8ed98-3334-4145-aa6e-405db50b38bc"
    },
    {
        "author": "杜荀鹤",
        "paragraphs": [
            "形觉清羸道觉肥，竹门前径静相宜。",
            "一壶村酒无求处，数朵庭花见落时。",
            "章句偶为前辈许，话言多被俗人疑。",
            "一枝仙桂如攀得，祗此山前是老期。"
        ],
        "title": "闲居即事",
        "id": "08346b38-91b9-4807-980d-3695f7b636eb"
    },
    {
        "author": "杜荀鹤",
        "paragraphs": [
            "酒瓮琴书伴病身，熟谙时事乐于贫。",
            "宁为宇宙闲吟客，怕作干坤窃禄人。",
            "诗旨未能忘救物，世情奈值不容真。",
            "平生肺腑无言处，白发吾唐一逸人。"
        ],
        "title": "自叙",
        "id": "7469d1af-167b-41af-abc3-eddb8596bf16"
    },
    {
        "author": "杜荀鹤",
        "paragraphs": [
            "一教谁云辟二途，律禅禅律智归愚。",
            "念珠在手隳禅衲，禅衲披肩坏念珠。",
            "象外空分空外象，无中有作有中无。",
            "有无无有师穷取，山到平来海亦枯。"
        ],
        "title": "空闲二公递以禅律相鄙因而解之",
        "id": "8f98526e-d0e0-41c1-a42b-13cac9ed79e0"
    },
    {
        "author": "杜荀鹤",
        "paragraphs": [
            "永嘉名郡昔推名，连属荀家弟与兄。",
            "教化静师龚渤海，篇章高体谢宣城。",
            "山从海岸妆吟景，水自城根演政声。",
            "今日老输崔博士，不妨疎逸伴双旌。"
        ],
        "title": "寄温州朱尚书幷呈军倅崔太傅",
        "id": "d5cac4e1-2599-4ee6-8409-43026970d22b"
    },
    {
        "author": "杜荀鹤",
        "paragraphs": [
            "时难转觉保身难，难向师门欲继颜。",
            "若把白衣轻易脱，却成青桂偶然攀。",
            "身居剑戟争雄地，道在干坤未丧间。",
            "必许酬恩酬未晚，且须容到九华山。"
        ],
        "tags": [
            "九华山"
        ],
        "title": "恩门致书远及山居因献之",
        "id": "c4d9db46-0b2d-4ae8-928a-5ce636298763"
    },
    {
        "author": "杜荀鹤",
        "paragraphs": [
            "怀君劳我写诗情，窣窣阴风有鬼听。",
            "县宰不仁工部饿，酒家无识翰林醒。",
            "眼昏经史天何在，心尽英雄国未宁。",
            "好向贤侯话吟侣，莫教辜负少微星。"
        ],
        "title": "寄温州崔博士",
        "id": "e136415d-62b4-4912-a5b0-b858bb91f8ab"
    },
    {
        "author": "杜荀鹤",
        "paragraphs": [
            "得君书後病颜开，云拉同人访我来。",
            "在路不妨冲雨雪，到山还免踏尘埃。",
            "吟沈水阁何宵月，坐破松岩几处苔。",
            "贫舍款宾无别物，止于空战大尊罍。"
        ],
        "title": "李昭象云与二三同人见访有寄",
        "id": "4dc66959-5056-440f-9810-a15c3f4448cc"
    },
    {
        "author": "杜荀鹤",
        "paragraphs": [
            "他乡终日忆吾乡，及到吾乡值乱荒。",
            "云外好山看不见，马头歧路去何忙。",
            "无衣织女桑犹小，阙食农夫麦未黄。",
            "许大干坤吟未了，挥鞭回首出陵阳。"
        ],
        "title": "自江西归九华",
        "id": "9a5a4c58-11f3-4cbd-af80-5dbebf7a9016"
    },
    {
        "author": "杜荀鹤",
        "paragraphs": [
            "池阁初成眼豁开，眼前霁景属微才。",
            "试攀檐果猨先见，纔把渔竿鹤即来。",
            "修竹已多犹可种，艳花虽少不劳栽。",
            "南昌一榻延徐孺，楚国千钟逼老莱。",
            "未称执鞭奔紫陌，惟宜策杖步苍苔。",
            "笼禽岂是摩霄翼，润木元非涧下材。",
            "鉴己每将天作镜，陶情常以海为杯。",
            "和君诗句吟声大，虫豸闻之谓蛰雷。"
        ],
        "title": "和友人见题山居水阁八韵",
        "id": "5e984b06-dfc7-4d20-8afe-e91ae02ab932"
    },
    {
        "author": "杜荀鹤",
        "paragraphs": [
            "大海波涛浅，小人方寸深。",
            "海枯终见底，人死不知心。"
        ],
        "title": "感寓",
        "id": "69cb80d3-e99c-4cbe-9247-127a06766fef"
    },
    {
        "author": "杜荀鹤",
        "paragraphs": [
            "朝喜花艳春，暮悲花委尘。",
            "不悲花落早，悲妾似花身。"
        ],
        "title": "春闺怨",
        "id": "66dba053-99b0-4bbe-b793-96e76e53bea9"
    },
    {
        "author": "杜荀鹤",
        "paragraphs": [
            "五里复五里，去时无住时。",
            "日将家渐远，犹恨马行迟。"
        ],
        "title": "马上行",
        "id": "e626ff19-7f8a-4613-947e-2b327faba257"
    },
    {
        "author": "杜荀鹤",
        "paragraphs": [
            "茅屋深湾里，钓船横竹门。",
            "经营衣食外，犹得弄儿孙。"
        ],
        "title": "钓叟",
        "id": "f01a63c0-533e-4060-b10f-1c0e5b40b465"
    },
    {
        "author": "杜荀鹤",
        "paragraphs": [
            "去岁曾经此县城，县民无口不冤声。",
            "今来县宰加朱绂，便是生灵血染成。"
        ],
        "title": "再经胡城县",
        "id": "90909ca8-cc8f-46ed-a957-e3f46a038640"
    },
    {
        "author": "杜荀鹤",
        "paragraphs": [
            "辞赋文章能者稀，难中难者莫过诗。",
            "直应吟骨无生死，祗我前身是阿谁。"
        ],
        "title": "读诸家诗",
        "id": "28ad4845-cccc-46d5-98f1-f8f3d931bc1c"
    },
    {
        "author": "杜荀鹤",
        "paragraphs": [
            "我屋汝嫌低不住，雕梁画阁也知宽。",
            "大须稳择安巢处，莫道巢成却不安。"
        ],
        "title": "春来燕",
        "id": "741b4d85-9368-45f5-aef3-c4443e822ec2"
    },
    {
        "author": "杜荀鹤",
        "paragraphs": [
            "珠明玉润尽惊人，不称寒门不称贫。",
            "若向吾唐作双瑞，便同祥凤与祥麟。"
        ],
        "title": "清溪来明府出二子请诗因遗一绝",
        "id": "17d9c123-e0c6-4d1d-8271-27b233f84f8f"
    },
    {
        "author": "杜荀鹤",
        "paragraphs": [
            "耒阳山下伤工部，采石江边吊翰林。",
            "两地荒坟各三尺，却成开解哭君心。"
        ],
        "title": "哭陈陶",
        "id": "ac39de3d-058c-41bb-8198-8e3d71cdb5f3"
    },
    {
        "author": "杜荀鹤",
        "paragraphs": [
            "交朋来哭我来歌，喜傍山家葬荔萝。",
            "四海十年人杀尽，似君埋少不埋多。"
        ],
        "title": "哭贝韬",
        "id": "5ceb248e-be94-4408-891d-0cebb51f1994"
    },
    {
        "author": "杜荀鹤",
        "paragraphs": [
            "粉色全无饥色加，岂知人世有荣华。",
            "年年道我蚕辛苦，底事浑身着苎麻。"
        ],
        "tags": [
            "忧国忧民",
            "妇女",
            "讽刺"
        ],
        "title": "蚕妇",
        "id": "8a42a500-d24a-4e44-9504-dda41d890b42"
    },
    {
        "author": "杜荀鹤",
        "paragraphs": [
            "草靸无尘心地闲，静随猿鸟过寒暄。",
            "眼昏齿落看经遍，却向僧中总不言。"
        ],
        "title": "山寺老僧",
        "id": "4380c071-6a60-4097-bb05-4740593e57b9"
    },
    {
        "author": "杜荀鹤",
        "paragraphs": [
            "雨匀紫菊丛丛色，风弄红蕉叶叶声。",
            "北畔是山南畔海，祗堪图画不堪行。"
        ],
        "tags": [
            "思乡"
        ],
        "title": "闽中秋思",
        "id": "cde7e297-13d9-4606-b002-18035d482cac"
    },
    {
        "author": "杜荀鹤",
        "paragraphs": [
            "丹雘传真未得真，那知筋骨与精神。",
            "祗今恃骏凭毛色，绿耳骅骝赚杀人。"
        ],
        "title": "八骏图",
        "id": "d40d1b44-ef68-4070-8cc4-a7a7c08c8ef7"
    },
    {
        "author": "杜荀鹤",
        "paragraphs": [
            "利门名路两何凭，百岁风前短焰灯。",
            "祗恐为僧僧不了，为僧得了总输僧。"
        ],
        "title": "赠僧",
        "id": "abd386e7-8775-4570-bf2b-980d94c3754d"
    },
    {
        "author": "杜荀鹤",
        "paragraphs": [
            "世间多少能诗客，谁是无愁得睡人。",
            "自我夜来霜月下，到头吟魄始终身。"
        ],
        "title": "秋夕",
        "id": "7398c0a8-32e9-4e88-8f9f-a04d7691a889"
    },
    {
        "author": "杜荀鹤",
        "paragraphs": [
            "山雨溪风卷钓丝，瓦瓯篷底独斟时。",
            "醉来睡着无人唤，流下前溪也不知。"
        ],
        "tags": [
            "抒情",
            "闲适",
            "隐居"
        ],
        "title": "溪兴",
        "id": "030c5b3a-c6c1-4aa9-83e3-134d1afb40f4"
    },
    {
        "author": "杜荀鹤",
        "paragraphs": [
            "世人贪利复贪荣，来向湖边始至诚。",
            "男子登舟与登陆，把心何不一般行。"
        ],
        "title": "过巢湖",
        "id": "f3507c4e-c1f1-4236-afb7-5b2b3e035003"
    },
    {
        "author": "杜荀鹤",
        "paragraphs": [
            "无子无孙一病翁，将何筋力事耕农。",
            "官家不管蓬蒿地，须勒王租出此中。"
        ],
        "title": "伤硖石县病叟",
        "id": "89fce731-7332-4d99-b3fa-e217173fb677"
    },
    {
        "author": "杜荀鹤",
        "paragraphs": [
            "童子为僧今白首，暗锄心地种闲情。",
            "时将旧衲添新线，披坐披行过一生。"
        ],
        "title": "赠老僧",
        "id": "3e2072af-1025-484a-85f7-3113c035928c"
    },
    {
        "author": "杜荀鹤",
        "paragraphs": [
            "田不曾耕地不锄，谁人闲散得如渠。",
            "渠将底物为香饵，一度抬竿一个鱼。"
        ],
        "title": "钓叟",
        "id": "a9075579-94ee-4a22-9e90-c5191e89ef9b"
    },
    {
        "author": "杜荀鹤",
        "paragraphs": [
            "桑柘穷头三四家，挂罾垂钓是生涯。",
            "秋风忽起溪滩白，零落岸边芦荻花。"
        ],
        "title": "溪岸秋思",
        "id": "228ca668-391c-40a4-9919-d6d6df8243e0"
    },
    {
        "author": "杜荀鹤",
        "paragraphs": [
            "满城罗绮拖春色，几处笙歌揭画楼。",
            "江上有家归未得，眼前花是眼前愁。"
        ],
        "title": "春日旅寓",
        "id": "1f2929f2-66cb-495a-9fad-be3e6d71bea0"
    },
    {
        "author": "杜荀鹤",
        "paragraphs": [
            "白发星星筋力衰，种田犹自伴孙儿。",
            "官苗若不平平纳，任是丰年也受饥。"
        ],
        "tags": [
            "忧国忧民",
            "讽刺"
        ],
        "title": "田翁",
        "id": "f4a2847c-eb33-459f-bf49-99298c6bfbd1"
    },
    {
        "author": "杜荀鹤",
        "paragraphs": [
            "故友别来三四载，新诗吟得百余篇。",
            "夜来江上秋无月，恨不相逢在雪天。"
        ],
        "title": "秋江雨夜逢诗友",
        "id": "2f34f94b-db63-41bf-9671-0fbf98a2515c"
    },
    {
        "author": "杜荀鹤",
        "paragraphs": [
            "无况青云有恨身，眼前花似梦中春。",
            "浮生七十今三十，已是人间半世人。"
        ],
        "title": "感春",
        "id": "037ea122-96cd-42ac-bd71-0126010990d7"
    },
    {
        "author": "杜荀鹤",
        "paragraphs": [
            "不假东风次第吹，笔匀春色一枝枝。",
            "由来画看胜栽看，免见朝开暮落时。"
        ],
        "title": "题花木障",
        "id": "bad8dc85-f0d8-4e36-8d2c-83e672f6628c"
    },
    {
        "author": "杜荀鹤",
        "paragraphs": [
            "二雏毛骨秀仍奇，小小能吟大大诗。",
            "想得月中仙桂树，各从生日长新枝。"
        ],
        "title": "顾云侍御出二子请诗因遗一绝",
        "id": "a1271361-814a-4e11-bbec-f09c98c6dce5"
    },
    {
        "author": "杜荀鹤",
        "paragraphs": [
            "坏屋不眠风雨夜，故园无信水云秋。",
            "病中枕上谁相问，一一蝉声槐树头。"
        ],
        "title": "秋夕病中",
        "id": "b9c00499-fd83-4d4f-8441-f0fc0fcefae7"
    },
    {
        "author": "杜荀鹤",
        "paragraphs": [
            "一更更尽到三更，吟破离心句不成。",
            "数树秋风满庭月，忆君时复下阶行。"
        ],
        "title": "宿栾城驿却寄常山张书记",
        "id": "bc6f3625-97b5-47d2-8ba8-69b278ae6dfd"
    },
    {
        "author": "杜荀鹤",
        "paragraphs": [
            "三湘月色三湘水，浸骨寒光似练铺。",
            "一夜寒鸿来不住，故乡书信半年无。"
        ],
        "title": "湘江秋夕",
        "id": "ddf6a309-913c-4b82-b919-652f7967622a"
    },
    {
        "author": "杜荀鹤",
        "paragraphs": [
            "蒹葭月冷时闻鴈，杨柳风和日听莺。",
            "水涉山行二年客，就中偏怕雨船声。"
        ],
        "title": "旅怀",
        "id": "f6c169fd-4227-4b07-9a09-45452e063aa6"
    },
    {
        "author": "杜荀鹤",
        "paragraphs": [
            "四海兵戈无静处，人家废业望烽烟。",
            "九华道士浑如梦，犹向尊前笑揭天。"
        ],
        "title": "赠崔道士",
        "id": "e2b57898-e523-401c-b48d-5461e7b6efb8"
    },
    {
        "author": "杜荀鹤",
        "paragraphs": [
            "身未立间终日苦，身当立後几年荣。",
            "万般不及僧无事，共水将山过一生。"
        ],
        "title": "题道林寺",
        "id": "c4c1cb09-c9a8-402a-b9e4-043b163c0907"
    },
    {
        "author": "杜荀鹤",
        "paragraphs": [
            "枿坐云游出世尘，兼无缾钵可随身。",
            "逢人不说人间事，便是人间无事人。"
        ],
        "tags": [
            "赠言",
            "写人",
            "写人诗"
        ],
        "title": "赠质上人",
        "id": "770e1f7b-75a1-43ee-ba52-e9ba5e205058"
    },
    {
        "author": "杜荀鹤",
        "paragraphs": [
            "泾溪石险人兢慎，终岁不闻倾覆人。",
            "却是平流无石处，时时闻说有沈沦。"
        ],
        "tags": [
            "描写水",
            "哲理",
            "写水"
        ],
        "title": "泾溪",
        "id": "5f4c9bbd-6eb6-4331-a09e-1ae4a1320861"
    },
    {
        "author": "杜荀鹤",
        "paragraphs": [
            "三伏闭门披一衲，兼无松竹荫房廊。",
            "安禅不必须山水，灭得心中火自凉。"
        ],
        "title": "夏日题悟空上人院",
        "id": "ae11534e-cbe1-49b2-b0b6-a0e6c01959ee"
    },
    {
        "author": "杜荀鹤",
        "paragraphs": [
            "苍翠云峰开俗眼，泓澄烟水浸尘心。",
            "唯将道业为芳饵，钓得高名直至今。"
        ],
        "title": "经严陵钓台",
        "id": "e8a0731b-afba-45d0-8c31-29c8c8d053a3"
    }
]